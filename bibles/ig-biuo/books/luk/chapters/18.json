{"data":[{"book":"Luk","chapter":"18","verse":"1","text":"Mgbe ahụ ọ tụụrụ ha ilu a iji gosi ha mkpa ọ dị ikpe ekpere na-esepụghị aka,"},{"book":"Luk","chapter":"18","verse":"2","text":"ọ sịrị, “O nwere otu ọkaikpe bi nʼotu obodo ma ọ naghị atụ egwu Chineke. Ọ naghị asọpụkwara mmadụ."},{"book":"Luk","chapter":"18","verse":"3","text":"Nʼobodo ahụkwa, e nwere otu nwanyị di ya nwụrụ anwụ nke na-abịakwute ya, na-asị ya, ‘Kpepụta m nʼaka ndị na-emegide m.’"},{"book":"Luk","chapter":"18","verse":"4","text":"“Na mmalite, ọ chọghị, ma nʼikpeazụ, ọ gwara onwe ya sị, ‘Ọ bụ eziokwu na anaghị m atụ egwu Chineke maọbụ sọpụrụ mmadụ."},{"book":"Luk","chapter":"18","verse":"5","text":"Ma nʼihi na nwanyị a di ya nwụrụ anwụ nọgidere na-enye m nsogbu, aga m ahụ na o nwetara ikpe ziri ezi, ka ọ kwụsị inye m nsogbu site na ọbịbịa ọ na-abịa.’ ”"},{"book":"Luk","chapter":"18","verse":"6","text":"Ya mere Onyenwe anyị sịrị, “Gerenụ ihe ọkaikpe nke na-eme ajọ omume na-ekwu."},{"book":"Luk","chapter":"18","verse":"7","text":"Ọ bụ na Chineke agaghị ekpepụta ndị ahụ ọ họpụtara, bụ ndị na-akpọku ya ehihie na abalị? Ọ ga-anọ tee anya nʼinyere ha aka?"},{"book":"Luk","chapter":"18","verse":"8","text":"Asị m unu, ọ ga-eme ngwangwa hụ na ha nwetara ikpe ziri ezi. Ma otu ọ dị, mgbe Nwa nke Mmadụ ga-abịa, ọ ga-ahụkwa ndị nwere okwukwe nʼime ụwa?”"},{"book":"Luk","chapter":"18","verse":"9","text":"Ọ tụkwara ilu a nʼihi ndị tụkwasịrị obi nʼonwe ha na ha bụ ndị ezi omume ma na-eleda ndị ọzọ anya."},{"book":"Luk","chapter":"18","verse":"10","text":"“Ụmụ nwoke abụọ rigoro nʼụlọnsọ ukwu ikpe ekpere, otu onye nʼime ha bụ onye Farisii, onye nke ọzọ bụ onye ọna ụtụ."},{"book":"Luk","chapter":"18","verse":"11","text":"Onye Farisii ahụ guzoro ọtọ kpee ekpere banyere onwe ya sị, ‘Chineke nna m, ana m ekele gị nʼihi na adịghị m ka mmadụ ndị ọzọ ndị na-apụnara mmadụ ihe ya nʼike, maọbụ ndị ajọ omume, maọbụ ndị na-akwa iko, ma ọ bụkwanụ dị ka onye ọna ụtụ a."},{"book":"Luk","chapter":"18","verse":"12","text":"Ana m ebu ọnụ ugboro abụọ nʼizu ụka ọbụla. Ana m akwụkwa otu ụzọ nʼụzọ iri nke ihe niile m nwetara.’"},{"book":"Luk","chapter":"18","verse":"13","text":"“Ma onye ọna ụtụ ahụ guzo nʼebe dị anya, o nwekwaghị ike iweli ihu ya elu lee anya nʼeluigwe. Kama, ọ na-eti aka nʼobi ya na mwute na-asị, ‘Chineke, biko mere m ebere nʼihi na abụ m onye mmehie.’"},{"book":"Luk","chapter":"18","verse":"14","text":"“Asị m unu, na nwoke a lara nʼụlọ ya bụrụ onye a gụrụ nʼonye ezi omume nʼihu Chineke karịa onye nke ọzọ. Nʼihi na onye ọbụla ga-ebuli onwe ya elu ka a ga-eweda, ma onye ọbụla na-eweda onwe ya ala ka a ga-ebuli elu.”"},{"book":"Luk","chapter":"18","verse":"15","text":"Ndị mmadụ na-ekutere ya ụmụntakịrị ka o bikwasị ha aka. Mgbe ndị na-eso ụzọ ya hụrụ nke a, ha baara ha mba."},{"book":"Luk","chapter":"18","verse":"16","text":"Ma Jisọs kpọrọ ha ka ha bịakwute ya, sị, “Kweenụ ka ha bịakwute m, unu egbochikwala ha, nʼihi na alaeze Chineke bụ nke ndị dị ka ha."},{"book":"Luk","chapter":"18","verse":"17","text":"Nʼezie, agwa m unu, onye ọbụla na-agaghị anara alaeze Chineke dị ka nwantakịrị agaghị aba nʼime ya.”"},{"book":"Luk","chapter":"18","verse":"18","text":"Otu onye ọchịchị jụrụ ya sị, “Ezi onye ozizi, ọ bụ gịnị ka m ga-eme keta ndụ ebighị ebi.”"},{"book":"Luk","chapter":"18","verse":"19","text":"Jisọs sịrị ya, “Gịnị mere i ji akpọ m ezi mmadụ? Ọ dịghị onye ọbụla bụ ezi mmadụ ma ọ bụghị naanị Chineke."},{"book":"Luk","chapter":"18","verse":"20","text":"Ị maara ihe niile enyere nʼiwu, akwala iko, egbula mmadụ, ezula ohi, agbala ama ụgha, sọpụrụ nne na nna gị.18:20 Ọpụ 20:12-16; Dit 5:16-20”"},{"book":"Luk","chapter":"18","verse":"21","text":"Ọ sịrị, “Edebezuchaala m iwu ndị a niile site na mgbe m bụ nwata.”"},{"book":"Luk","chapter":"18","verse":"22","text":"Mgbe Jisọs nụrụ nke a, ọ sịrị ya, “Otu ihe fọdụrụ ka ime: ree ihe niile i nwere, kesara ụmụ ogbenye ego ya. Ị ga-enwe akụ nʼeluigwe, bịazie soro m.”"},{"book":"Luk","chapter":"18","verse":"23","text":"Mgbe ọ nụrụ nke a, o wutere ya nke ukwuu, nʼihi na ọ bụ onye nwere ọtụtụ akụ."},{"book":"Luk","chapter":"18","verse":"24","text":"Jisọs lere ya anya sị, “Lee ka o si bụrụ ihe siri ike bụ ndị ọgaranya ịba nʼalaeze Chineke."},{"book":"Luk","chapter":"18","verse":"25","text":"Nʼezie, ọ dịrị ịnyịnya kamel mfe isite nʼanya agịga gafee karịa ọgaranya ịbanye nʼalaeze Chineke.”"},{"book":"Luk","chapter":"18","verse":"26","text":"Ndị nụrụ ya sịrị, “Onye kwanụ ka a ga-azọpụta?”"},{"book":"Luk","chapter":"18","verse":"27","text":"Ọ sịrị, “Ihe mmadụ na-apụghị ime, bụ ihe Chineke pụrụ ime.”"},{"book":"Luk","chapter":"18","verse":"28","text":"Mgbe ahụ Pita sịrị, “Lee, anyị ahapụla ihe niile anyị nwere soro gị!”18:28 Ihe niile gbasara ezinaụlọ anyị"},{"book":"Luk","chapter":"18","verse":"29","text":"Ọ sịrị ha, “Nʼezie, agwa m unu, o nweghị onye ọbụla hapụrụ ụlọ ya, maọbụ nwunye, maọbụ ụmụnne, maọbụ ndị mụrụ ya, maọbụ ụmụntakịrị ya, nʼihi alaeze Chineke"},{"book":"Luk","chapter":"18","verse":"30","text":"nke na-agaghị anata ihe ndị a nʼọgbọ a, nwekwa ndụ ebighị ebi nʼọgbọ nke na-abịa.”"},{"book":"Luk","chapter":"18","verse":"31","text":"Jisọs kpọpụrụ mmadụ iri na abụọ ahụ na-eso ụzọ ya nʼakụkụ, gwa ha sị, “Anyị na-aga Jerusalem, ihe niile ndị amụma dere banyere Nwa nke Mmadụ ga-emezu."},{"book":"Luk","chapter":"18","verse":"32","text":"A ga-arara ya nyefee ya nʼaka ndị mba ọzọ. Ha ga-akwa ya emo, mee ya ihe ihere, bụkwaa ya ọnụ mmiri asụ."},{"book":"Luk","chapter":"18","verse":"33","text":"Ha ga-apịa ya ihe, gbukwaa ya; ma nʼụbọchị nke atọ, ọ ga-esite nʼọnwụ bilie ọzọ.”"},{"book":"Luk","chapter":"18","verse":"34","text":"Ma ha aghọtaghị ihe ọbụla nʼokwu ndị a. E mere ka nkọwa okwu ndị a bụrụ ihe e zoro ezo nʼebe ha nọ, ha aghọtakwaghị ihe o kwuru."},{"book":"Luk","chapter":"18","verse":"35","text":"O ruo ka ọ bịaruru Jeriko nso, otu nwoke kpuru ìsì nọ nʼakụkụ ụzọ na-arịọ arịrịọ."},{"book":"Luk","chapter":"18","verse":"36","text":"Mgbe ọ nụrụ uzu igwe mmadụ ka ha na-agafe, ọ jụrụ ihe na-eme."},{"book":"Luk","chapter":"18","verse":"37","text":"Ha gwara ya, “Jisọs onye Nazaret na-agafe.”"},{"book":"Luk","chapter":"18","verse":"38","text":"O tiri mkpu sị, “Jisọs nwa Devid, meere m ebere!”"},{"book":"Luk","chapter":"18","verse":"39","text":"Ndị bu ụzọ baara ya mba ka o mechie ọnụ. Ma o tisiri mkpu ike sị, “Nwa Devid, meere m ebere!”"},{"book":"Luk","chapter":"18","verse":"40","text":"Jisọs kwụsịrị, nye iwu ka a kpọtara ya nwoke ahụ. Mgbe o rutere nso, ọ jụrụ ya,"},{"book":"Luk","chapter":"18","verse":"41","text":"“Gịnị ka ị chọrọ ka m meere gị?”"},{"book":"Luk","chapter":"18","verse":"42","text":"Jisọs sịrị ya, “Hụ ụzọ, okwukwe gị agwọọla gị.”"},{"book":"Luk","chapter":"18","verse":"43","text":"Ngwangwa, o bidoro ịhụ ụzọ ma soro Jisọs, na-etokwa Chineke. Ndị mmadụ niile, mgbe ha hụrụ ya tokwara Chineke."}]}