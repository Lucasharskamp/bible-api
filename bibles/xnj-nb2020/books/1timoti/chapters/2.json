{"data":[{"book":"1 Timoti","chapter":"2","verse":"1","text":"Kutumbula hoti mumjovela Chapanga chemwigana, mumyupa Chapanga, muvayupila vandu vangi na mumsengusa Chapanga ndava ya vandu voha."},{"book":"1 Timoti","chapter":"2","verse":"2","text":"Muyupa ndava ya vankosi na vandu voha vevana uhotola, muni mtama matamilu changali kulyunga na uteke pamonga na luhala lwa Chapanga na matendu gabwina."},{"book":"1 Timoti","chapter":"2","verse":"3","text":"Lijambu lenili labwina na lakumganisa Chapanga msangula witu,"},{"book":"1 Timoti","chapter":"2","verse":"4","text":"mweigana vandu voha vasanguliwayi na vaumanya uchakaka."},{"book":"1 Timoti","chapter":"2","verse":"5","text":"Muni avili Chapanga mmonga, na mewa avili mmonga mweakuvatepulanisa vandu na Chapanga, mundu mwenuyo ndi Kilisitu Yesu,"},{"book":"1 Timoti","chapter":"2","verse":"6","text":"mweajiwusili mwene kuvasangula vandu voha. Wenuwu wavi ulangisu, lukumbi lwabwina pawahikili, kuvya Chapanga igana kuvasangula vandu voha."},{"book":"1 Timoti","chapter":"2","verse":"7","text":"Ndava yeniyo nene natumwili kuvya namtumu na muwula wa vandu vangali Vayawudi, niukokosa ujumbi wa sadika na uchakaka. Nijova chakaka, lepi udese!"},{"book":"1 Timoti","chapter":"2","verse":"8","text":"Ndi popoha pemwikonganeka kuyupa Chapanga nigana vagosi vayupayi, vagosi vevajiwusili kujivika chakaka kwa Chapanga na vevihotola kukwesa mawoko gavi changali ligoga amala ndindani."},{"book":"1 Timoti","chapter":"2","verse":"9","text":"Mewawa, nikuvagana vadala vangolongondi na kuwala nyula za utopesa lepi ndava ya kujinyambisa lepi kwa mitindu ya kukangasa kutiva mayunju, amala kujinyambisa kwa vindu vyabwina, lulu amala nyula za mashonga gamahele,"},{"book":"1 Timoti","chapter":"2","verse":"10","text":"nambu kujinyambisa kwavi kuganikiwa kuvya mumatendu gabwina ngati chayikuvagana vadala vevakumyidakila Chapanga."},{"book":"1 Timoti","chapter":"2","verse":"11","text":"Vadala viganikiwa kutama nuu na utopesa lukumbi pevakujiwula lilovi la Chapanga."},{"book":"1 Timoti","chapter":"2","verse":"12","text":"Nene nigana lepi mdala amuwula amala amlongosa mgosi, iganikiwa kutama nuu."},{"book":"1 Timoti","chapter":"2","verse":"13","text":"Muni Adamu awumbiwi hoti, kangi ndi Eva."},{"book":"1 Timoti","chapter":"2","verse":"14","text":"Ndi lepi Adamu mweakongiwi, nambu mdala mweakongiwi na kudenya mhilu wa Chapanga."},{"book":"1 Timoti","chapter":"2","verse":"15","text":"Nambu vadala yati viveleka bwina ngati vasindimili musadika na uganu na ungolongondi."}]}