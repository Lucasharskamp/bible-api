{"data":[{"book":"EVANGELO DI S. LUCA","chapter":"5","verse":"1","text":"OR avvenne che, essendogli la moltitudine addosso, per udir la parola di Dio, e stando egli in piè presso del lago di Gennesaret5.1 Gennesaret Mat. 4.18-22. Mar. 1.16-20.;"},{"book":"EVANGELO DI S. LUCA","chapter":"5","verse":"2","text":"vide due navicelle ch'erano presso della riva del lago, delle quali erano smontati i pescatori, e lavavano le lor reti."},{"book":"EVANGELO DI S. LUCA","chapter":"5","verse":"3","text":"Ed essendo montato in una di quelle, la quale era di Simone, lo pregò che si allargasse un poco lungi da terra. E postosi a sedere, ammaestrava le turbe d'in su la navicella."},{"book":"EVANGELO DI S. LUCA","chapter":"5","verse":"4","text":"E come fu restato di parlare, disse a Simone: Allargati in acqua, e calate le vostre reti per pescare5.4 pescare Giov. 21.6.."},{"book":"EVANGELO DI S. LUCA","chapter":"5","verse":"5","text":"E Simone, rispondendo, gli disse: Maestro, noi ci siamo affaticati tutta la notte, e non abbiam preso nulla; ma pure, alla tua parola, io calerò la rete."},{"book":"EVANGELO DI S. LUCA","chapter":"5","verse":"6","text":"E fatto questo, rinchiusero gran moltitudine di pesci; e la lor rete si rompeva."},{"book":"EVANGELO DI S. LUCA","chapter":"5","verse":"7","text":"Ed accennarono a' lor compagni, ch' erano nell'altra navicella, che venissero per aiutarli. Ed essi vennero, ed empierono amendue le navicelle, talchè affondavano."},{"book":"EVANGELO DI S. LUCA","chapter":"5","verse":"8","text":"E Simon Pietro, veduto questo, si gettò alle ginocchia di Gesù, dicendo: Signore, dipartiti da me; perciocchè io son uomo peccatore5.8 peccatore 2 Sam. 6.9. Is. 6.5.."},{"book":"EVANGELO DI S. LUCA","chapter":"5","verse":"9","text":"Poichè spavento aveva occupato lui, e tutti coloro che eran con lui, per la presa de' pesci che aveano fatta."},{"book":"EVANGELO DI S. LUCA","chapter":"5","verse":"10","text":"Simigliantemente ancora Giacomo, e Giovanni, figliuol di Zebedeo, ch'eran compagni di Simone."},{"book":"EVANGELO DI S. LUCA","chapter":"5","verse":"11","text":"Ed essi, condotte le navicelle a terra, lasciarono ogni cosa, e lo seguitarono5.11 seguitarono Mat. 4.20 e rif.."},{"book":"EVANGELO DI S. LUCA","chapter":"5","verse":"12","text":"OR avvenne che mentre egli era in una di quelle città, ecco un uomo pien di lebbra, il quale, veduto Gesù, e gettatosi sopra la faccia in terra, lo pregò, dicendo: Signore, se tu vuoi, tu puoi mondarmi."},{"book":"EVANGELO DI S. LUCA","chapter":"5","verse":"13","text":"Ed egli, distesa la mano, lo toccò, dicendo: Sì, io lo voglio, sii netto. E subito la lebbra si partì da lui."},{"book":"EVANGELO DI S. LUCA","chapter":"5","verse":"14","text":"Ed egli gli comandò di non dirlo ad alcuno; anzi va', diss'egli, mostrati al sacerdote, ed offerisci, per la tua purificazione, secondo che Mosè ha ordinato in testimonianza a loro."},{"book":"EVANGELO DI S. LUCA","chapter":"5","verse":"15","text":"E la fama di lui si spandeva vie più; e molte turbe si raunavano per udirlo, e per esser da lui guarite delle loro infermità."},{"book":"EVANGELO DI S. LUCA","chapter":"5","verse":"16","text":"Ma egli si sottraeva ne' deserti, ed orava5.16 orava Mat. 14.23 e rif.."},{"book":"EVANGELO DI S. LUCA","chapter":"5","verse":"17","text":"ED avvenne un di que' giorni, ch'egli insegnava; e quivi sedevano de' Farisei, e de' dottori della legge, i quali eran venuti di tutte le castella della Galilea, e della Giudea, e di Gerusalemme; e la virtù del Signore era quivi presente, per sanarli."},{"book":"EVANGELO DI S. LUCA","chapter":"5","verse":"18","text":"Ed ecco certi uomini, che portavano sopra un letto un uomo paralitico, e cercavano di portarlo dentro, e di metterlo davanti a lui."},{"book":"EVANGELO DI S. LUCA","chapter":"5","verse":"19","text":"E non trovando onde lo potessero metter dentro, per la moltitudine, salirono sopra il tetto della casa, e lo calaron pe' tegoli, insieme col letticello, ivi in mezzo, davanti a Gesù."},{"book":"EVANGELO DI S. LUCA","chapter":"5","verse":"20","text":"Ed egli, veduta la lor fede, disse a colui: Uomo, i tuoi peccati ti son rimessi."},{"book":"EVANGELO DI S. LUCA","chapter":"5","verse":"21","text":"E gli Scribi e i Farisei presero a ragionare, dicendo: Chi è costui che pronunzia bestemmie? chi può rimettere i peccati, se non Iddio solo5.21 solo Mar. 2.7 e rif.?"},{"book":"EVANGELO DI S. LUCA","chapter":"5","verse":"22","text":"Ma Gesù, riconosciuti i lor ragionamenti, fece lor motto, e disse: Che ragionate voi ne' vostri cuori?"},{"book":"EVANGELO DI S. LUCA","chapter":"5","verse":"23","text":"Quale è più agevole, dire: I tuoi peccati ti son rimessi, ovver dire: Levati, e cammina?"},{"book":"EVANGELO DI S. LUCA","chapter":"5","verse":"24","text":"Ora, acciocchè voi sappiate che il Figliuol dell'uomo ha autorità in terra di rimettere i peccati: Io ti dico (disse egli al paralitico): Levati, e togli il tuo letticello, e vattene a casa tua."},{"book":"EVANGELO DI S. LUCA","chapter":"5","verse":"25","text":"Ed egli, in quello stante, levatosi nel lor cospetto, e tolto in su le spalle ciò sopra di che giaceva, se ne andò a casa sua, glorificando Iddio."},{"book":"EVANGELO DI S. LUCA","chapter":"5","verse":"26","text":"E stupore occupò tutti, e glorificavano Iddio, ed eran pieni di paura, dicendo: Oggi noi abbiam vedute cose strane."},{"book":"EVANGELO DI S. LUCA","chapter":"5","verse":"27","text":"E DOPO queste cose, egli uscì, e vide un pubblicano, detto per nome Levi, che sedeva al banco della gabella, e gli disse: Seguitami."},{"book":"EVANGELO DI S. LUCA","chapter":"5","verse":"28","text":"Ed egli, lasciato ogni cosa, si levò, e lo seguitò."},{"book":"EVANGELO DI S. LUCA","chapter":"5","verse":"29","text":"E Levi gli fece un gran convito in casa sua; e la moltitudine di pubblicani, e di altri, ch'eran con loro a tavola, era grande."},{"book":"EVANGELO DI S. LUCA","chapter":"5","verse":"30","text":"E gli Scribi e i Farisei di quel luogo mormoravano contro a' discepoli di Gesù, dicendo: Perchè mangiate, e bevete co' pubblicani, e co' peccatori?"},{"book":"EVANGELO DI S. LUCA","chapter":"5","verse":"31","text":"E Gesù, rispondendo, disse loro: I sani non han bisogno di medico, ma i malati."},{"book":"EVANGELO DI S. LUCA","chapter":"5","verse":"32","text":"Io non son venuto per chiamare i giusti, anzi i peccatori, a ravvedimento."},{"book":"EVANGELO DI S. LUCA","chapter":"5","verse":"33","text":"ED essi gli dissero: Perchè i discepoli di Giovanni, e simigliantemente que' de' Farisei, digiunano eglino, e fanno spesso orazioni, ed i tuoi mangiano, e bevono?"},{"book":"EVANGELO DI S. LUCA","chapter":"5","verse":"34","text":"Ed egli disse loro: Potete voi far digiunare quei della camera delle nozze, mentre lo sposo è con loro?"},{"book":"EVANGELO DI S. LUCA","chapter":"5","verse":"35","text":"Ma i giorni verranno, che lo sposo sarà loro tolto, ed allora in que' giorni digiuneranno."},{"book":"EVANGELO DI S. LUCA","chapter":"5","verse":"36","text":"Disse loro, oltre a ciò, una similitudine: Niuno straccia un pezzo da un vestimento nuovo per metterlo sopra un vestimento vecchio; altrimenti, egli straccia quel nuovo, e la pezza tolta dal nuovo non si confà al vecchio."},{"book":"EVANGELO DI S. LUCA","chapter":"5","verse":"37","text":"Parimente, niuno mette vin nuovo in otri vecchi; altrimenti, il vin nuovo rompe gli otri, ed esso si spande, e gli otri si perdono."},{"book":"EVANGELO DI S. LUCA","chapter":"5","verse":"38","text":"Ma convien mettere il vin nuovo in otri nuovi, ed amendue si conserveranno."},{"book":"EVANGELO DI S. LUCA","chapter":"5","verse":"39","text":"Niuno ancora, avendo bevuto del vin vecchio, vuol subito del nuovo; perciocchè egli dice: Il vecchio val meglio."}]}