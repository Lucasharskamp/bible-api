{"data":[{"book":"ЁВА","chapter":"30","verse":"1","text":"А сёньня сьмяюцца зь мяне і малодшыя за мяне гадамі, тыя, чыіх бацькоў я не згадзіўся б пасадзіць разам з сабакамі статкаў маіх."},{"book":"ЁВА","chapter":"30","verse":"2","text":"І сіла рук іхніх навошта мне? Над імі ўжо прайшоў час."},{"book":"ЁВА","chapter":"30","verse":"3","text":"Беднасьцю і голадам змораныя, яны ўцякаюць у стэп бязводны, змрочны і апусьцелы;"},{"book":"ЁВА","chapter":"30","verse":"4","text":"скубуць зеляніну каля кустоў, і ягады ядлоўцавыя - хлеб іхні."},{"book":"ЁВА","chapter":"30","verse":"5","text":"З суполкі выганяюць іх, крычаць на іх, як на злодзеяў,"},{"book":"ЁВА","chapter":"30","verse":"6","text":"каб жылі яны ў калдобінах патокаў, у цясьнінах зямлі і скалаў."},{"book":"ЁВА","chapter":"30","verse":"7","text":"Равуць паміж кустамі, ціснуцца пад цернем."},{"book":"ЁВА","chapter":"30","verse":"8","text":"Людзі адкінутыя, людзі бязь імя, адкіды зямлі!"},{"book":"ЁВА","chapter":"30","verse":"9","text":"Я і зрабіўся цяпер іхняй і ежаю іхняй гутаркі."},{"book":"ЁВА","chapter":"30","verse":"10","text":"Яны грэбуюць мною, аддаляюцца ад мяне і не перастаюць пляваць перад абліччам маім."},{"book":"ЁВА","chapter":"30","verse":"11","text":"Як што Ён разьвязаў повад мой і пабіў мяне, дык яны скінулі зь сябе кілзы перад абліччам маім."},{"book":"ЁВА","chapter":"30","verse":"12","text":"З правага боку ўстае гэты вылюдак, зьбівае мяне з ног, кіруе свае пагібельныя шляхі да мяне."},{"book":"ЁВА","chapter":"30","verse":"13","text":"А маю сьцежку сапсавалі: усё пасьпеплі зрабіць дзеля маёй пагібелі, ня маючы памочніка."},{"book":"ЁВА","chapter":"30","verse":"14","text":"Яны прыйшлі да мяне, як праз шырокую праломіну; з шумам кінуліся на мяне."},{"book":"ЁВА","chapter":"30","verse":"15","text":"Жахі памкнуліся на мяне; як вецер, разьвеялася веліч мая, і шчасьце маё адляцела, як воблака."},{"book":"ЁВА","chapter":"30","verse":"16","text":"І сёньня выліваецца душа мая; дні смутку агарнулі мяне."},{"book":"ЁВА","chapter":"30","verse":"17","text":"Уначы ныюць ува мне косьці мае; дні смутку агарнулі мяне."},{"book":"ЁВА","chapter":"30","verse":"18","text":"Вельмі цяжка здымаецца зь мяне вопратка мая; краі хітона ціснуць мяне."},{"book":"ЁВА","chapter":"30","verse":"19","text":"Ён кінуў мяне ў бруд, і я зрабіўся, як пыл і попел."},{"book":"ЁВА","chapter":"30","verse":"20","text":"Я заклікаю Цябе, і Ты ня слухаеш мяне, - стаю, а Ты толькі глядзіш на мяне."},{"book":"ЁВА","chapter":"30","verse":"21","text":"Ты зрабіўся жорсткім да мяне, моцнаю рукою варагуеш супроць мяне."},{"book":"ЁВА","chapter":"30","verse":"22","text":"Ты падняў мяне і прымусіў мяне насіцца па ветры і ламаеш мяне."},{"book":"ЁВА","chapter":"30","verse":"23","text":"Так, я ведаю, што Ты прывядзеш мяне да сьмерці і ў дом збору ўсіх, што жывуць."},{"book":"ЁВА","chapter":"30","verse":"24","text":"Правільна, Ён не працягне рукі Сваёй над домам касьцей: ці будуць яны крычаць пры сваім разбурэньні?"},{"book":"ЁВА","chapter":"30","verse":"25","text":"Ці ня плакаў я па тым, хто быў у горы; ці ня журылася душа мая па бедных?"},{"book":"ЁВА","chapter":"30","verse":"26","text":"Калі я чакаў дабра, прыйшло зло; калі я чакаў сьвятла, прыйшла цемра."},{"book":"ЁВА","chapter":"30","verse":"27","text":"Мае вантробы кіпяць і не перастаюць; сустрэлі мяне дні смутку."},{"book":"ЁВА","chapter":"30","verse":"28","text":"Я хаджу пачарнелы, але не ад сонца; устаю на сходзе і крычу."},{"book":"ЁВА","chapter":"30","verse":"29","text":"Я зрабіўся братам шакалам і сябрам страўсам."},{"book":"ЁВА","chapter":"30","verse":"30","text":"Мая скура пачарнела на мне, і косьці мае абгарэлі ад сьпёкі."},{"book":"ЁВА","chapter":"30","verse":"31","text":"І цытра мая зрабілася панылаю, а жалейка мая - голасам сьлёзным."}]}