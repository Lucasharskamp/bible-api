{"data":[{"book":"मार्क","chapter":"4","verse":"1","text":"पुन्हा येशू सरोवराच्या किनाऱ्यावर शिक्षण देऊ लागला, तेव्हा त्याच्याजवळ फार मोठा समुदाय जमला, म्हणून तो सरोवरातील एका तारवात जाऊन बसला आणि सर्व लोक सरोवरकिनारी जमिनीवर होते."},{"book":"मार्क","chapter":"4","verse":"2","text":"तो त्यास दाखले देऊन पुष्कळ गोष्टी शिकवू लागला आणि तो त्यांना म्हणाला;"},{"book":"मार्क","chapter":"4","verse":"3","text":"“ऐका, एक पेरणारा पेरणी करण्यास निघाला;"},{"book":"मार्क","chapter":"4","verse":"4","text":"आणि तो पेरत असताना असे झाले की, काही बी वाटेवर पडले, ते पक्ष्यांनी येऊन खाऊन टाकले."},{"book":"मार्क","chapter":"4","verse":"5","text":"काही बी खडकाळ जमिनीत पडले, तेथे त्यास फारशी माती नव्हती. माती खोल नसल्यामुळे ते लगेच उगवले."},{"book":"मार्क","chapter":"4","verse":"6","text":"पण सूर्य वर आल्यावर ते उन्हाने करपले व मूळ नसल्याकारणाने ते वाळून गेले."},{"book":"मार्क","chapter":"4","verse":"7","text":"काही बी काटेरी झुडपांमध्ये पडले व काटेरी झुडपांनीच वाढून त्याची वाढ खुंटवली, म्हणून त्यास काही पीक आले नाही."},{"book":"मार्क","chapter":"4","verse":"8","text":"काही बी चांगल्या जमिनीत पडले ते उगवले, मोठे झाले व त्यास पीक आले; आणि त्याचे तीसपट, साठपट, शंभरपट असे उत्पन्न आले.”"},{"book":"मार्क","chapter":"4","verse":"9","text":"तो म्हणाला, “ज्याला ऐकण्यास कान आहेत तो ऐको.”"},{"book":"मार्क","chapter":"4","verse":"10","text":"तो एकांती असता त्याच्याबरोबर बारा जणांसह जे होते त्यांनी त्यास दाखल्यांविषयी विचारले."},{"book":"मार्क","chapter":"4","verse":"11","text":"तो त्यांना म्हणाला, “देवाच्या राज्याचे रहस्यदान तुम्हास दिले आहे, परंतु बाहेरच्यांना सर्वकाही दाखल्यांनी सांगण्यात येते."},{"book":"मार्क","chapter":"4","verse":"12","text":"यासाठी की त्यांनी पाहत असता पाहावे परंतु त्यांना दिसू नये,"},{"book":"मार्क","chapter":"4","verse":"13","text":"तो म्हणाला, “हा दाखला तुम्हास समजला नाही काय, तर मग इतर बाकीचे दाखले तुम्हास कसे समजतील?"},{"book":"मार्क","chapter":"4","verse":"14","text":"पेरणारा वचन पेरतो."},{"book":"मार्क","chapter":"4","verse":"15","text":"वाटेवर वचन पेरले जाते तेथील लोक हे आहेत की, त्यांनी ऐकल्याबरोबर सैतान येऊन त्यांच्यातले पेरलेले वचन हिरावून घेतो."},{"book":"मार्क","chapter":"4","verse":"16","text":"तसेच खडकाळ जमिनीत पेरलेले हे आहेत की, वचन ऐकताच ते आनंदाने ग्रहण करतात;"},{"book":"मार्क","chapter":"4","verse":"17","text":"तथापि त्यांच्यामध्ये मूळ नसल्याकारणाने ते थोडा काळच टिकाव धरतात; मग वचनामुळे संकट आले किंवा छळ झाला म्हणजे ते लगेच अडखळतात."},{"book":"मार्क","chapter":"4","verse":"18","text":"काटेरी झुडपांमध्ये पेरलेले हे आहेत की, ते वचन ऐकून घेतात,"},{"book":"मार्क","chapter":"4","verse":"19","text":"परंतु संसाराची चिंता, संपत्तीचा मोह व इतर गोष्टींचा लोभ ही त्यांच्यामध्ये शिरून वचनाची वाढ खुंटवतात आणि ते निष्फळ होते."},{"book":"मार्क","chapter":"4","verse":"20","text":"चांगल्या जमिनीत पेरलेले हे आहेत की, ते वचन ऐकून त्याचा स्वीकार करतात मग कोणी तीसपट, कोणी साठपट, कोणी शंभरपट असे पीक देतात.”"},{"book":"मार्क","chapter":"4","verse":"21","text":"आणखी येशू त्यास म्हणाला, “दिवा मापाखाली किंवा पलंगाखाली ठेवण्यासाठी आणतात काय? दिवठणीवर ठेवावा म्हणून आणतात ना?"},{"book":"मार्क","chapter":"4","verse":"22","text":"प्रत्येक गोष्ट जी झाकलेले आहे ती उघड होईल आणि प्रत्येक गुप्त गोष्ट जाहीर होईल."},{"book":"मार्क","chapter":"4","verse":"23","text":"ज्याला कान आहेत तो ऐको.”"},{"book":"मार्क","chapter":"4","verse":"24","text":"तो त्यास म्हणाला, “तुम्ही जे काही ऐकता त्याविषयी सावध राहा, ज्या मापाने तुम्ही मापून द्याल त्याच मापाने तुम्हास मापून देण्यात येईल."},{"book":"मार्क","chapter":"4","verse":"25","text":"कारण ज्याच्याजवळ आहे त्यास आणखी दिले जाईल व ज्या कोणाजवळ नाही त्याच्यापासून जे आहे तेही काढून घेतले जाईल.”"},{"book":"मार्क","chapter":"4","verse":"26","text":"आणखी तो म्हणाला, “देवाचे राज्य असे आहे की, जणू काय एखादा मनुष्य जमिनीत बी टाकतो."},{"book":"मार्क","chapter":"4","verse":"27","text":"रात्री झोपी जातो व दिवसा उठतो आणि ते बी रुजते व वाढते हे कसे होते हे त्यास कळत नाही."},{"book":"मार्क","chapter":"4","verse":"28","text":"जमीन आपोआप पीक देते, पहिल्याने अंकुर, मग कणीस, मग कणसात भरलेला दाणा."},{"book":"मार्क","chapter":"4","verse":"29","text":"पीक तयार होते तेव्हा तो त्यास लगेच विळा लावतो कारण कापणीची वेळ आलेली असते.”"},{"book":"मार्क","chapter":"4","verse":"30","text":"आणखी तो म्हणाला, “आपण देवाच्या राज्याची तुलना कशासोबत करू शकतो किंवा कोणत्या दाखल्यात ते मांडावे?"},{"book":"मार्क","chapter":"4","verse":"31","text":"ते मोहरीच्या दाण्यासारखे आहे. जो जमिनीत पेरतेवेळी पृथ्वीवरील सर्व दाण्यात सर्वात लहान असला तरी,"},{"book":"मार्क","chapter":"4","verse":"32","text":"तो पेरल्यावर उगवून सर्व झाडांत मोठा होतो. त्यास मोठ्या फांद्या येतात आणि आकाशातील पाखरे त्याच्यावर घरटी बांधू शकतात.”"},{"book":"मार्क","chapter":"4","verse":"33","text":"असले पुष्कळ दाखले देऊन, जसे त्यांच्याने ऐकवले तसे, तो त्यांना वचन सांगत असे."},{"book":"मार्क","chapter":"4","verse":"34","text":"आणि दाखल्यावाचून तो त्यांच्याबरोबर बोलत नसे. परंतु एकांती तो आपल्या शिष्यांना सर्वकाही समजावून सांगत असे."},{"book":"मार्क","chapter":"4","verse":"35","text":"त्यादिवशी संध्याकाळ झाल्यावर येशू त्याच्या शिष्यांस म्हणाला, “आपण पलीकडे जाऊ या.”"},{"book":"मार्क","chapter":"4","verse":"36","text":"मग त्यांनी लोकसमुदायाला सोडले आणि तो तारवात होता तसेच ते त्यास घेऊन गेले. त्यांच्याबरोबर इतरही दुसरे तारू होते."},{"book":"मार्क","chapter":"4","verse":"37","text":"तेव्हा वाऱ्याचे मोठे वादळ सुटले आणि लाटा तारवावर अशा आदळू लागल्या की, ते पाण्याने भरू लागले."},{"book":"मार्क","chapter":"4","verse":"38","text":"परंतु येशू मागच्या बाजूस वरामावर उशास घेऊन झोपी गेला होता. ते त्यास जागे करून म्हणाले, “गुरुजी, आपण बुडत आहोत तरी आपणास काळजी वाटत नाही काय?”"},{"book":"मार्क","chapter":"4","verse":"39","text":"मग तो उठला आणि त्याने वाऱ्याला धमकावले आणि समुद्राला म्हणाला, “शांत हो! स्तब्ध राहा.” मग वारा थांबला व तेथे मोठी शांतता पसरली."},{"book":"मार्क","chapter":"4","verse":"40","text":"तो त्यांना म्हणाला, “तुम्ही का भिता? तुमच्याकडे अजूनही विश्वास कसा काय नाही?”"},{"book":"मार्क","chapter":"4","verse":"41","text":"परंतु ते अतिशय घाबरले आणि एकमेकास म्हणाले, “हा आहे तरी कोण, वारा आणि समुद्रदेखील याचे ऐकतात.” असा हा आहे तरी कोण?"}]}