{"data":[{"book":"Matayo","chapter":"13","verse":"1","text":"Ndaŵi jijojo, Che Yesu ŵakopweche mu nyuumba jila, ŵajawile kukutama mungulugulu litanda."},{"book":"Matayo","chapter":"13","verse":"2","text":"Mipingo jajikulungwa ja ŵandu jansyungwile nipele ŵakwesile mu ngalaŵa ni kutama. Ŵandu wose ŵajimi mungulugulu litanda,"},{"book":"Matayo","chapter":"13","verse":"3","text":"nombe Che Yesu ŵaasalile indu yejinji kwa itagu, achitiji, “Mpilikane! Jwakupanda ŵajawile kukumisa mbeju."},{"book":"Matayo","chapter":"13","verse":"4","text":"“Paŵaliji nkumisa mbeju, sine syapatuchile mungulugulu matala ga mmigunda, nipele yaiche ijuni ni kusimila."},{"book":"Matayo","chapter":"13","verse":"5","text":"Sine syapatuchile mmaganga pangali litaka lyejinji. Syawoneche simesile kwachitema pakuŵa litaka lyaliji kanandi."},{"book":"Matayo","chapter":"13","verse":"6","text":"Nipele, lyuŵa palyaŵasile syatiniche ligongo michiga jakwe jaliji nganijijinjilisya paasi, syajumwile."},{"book":"Matayo","chapter":"13","verse":"7","text":"Sine syapatuchile pa miiŵa, nombe miiŵa jo jamesile ni kusiŵijikanya."},{"book":"Matayo","chapter":"13","verse":"8","text":"Sine syapatuchile pa litaka lya chajila, syamesile, ni kusogola, sine mia moja, sine sitini ni sine selasini."},{"book":"Matayo","chapter":"13","verse":"9","text":"Jwakwete mapilikanilo ga kupilikanila, apilikane!”"},{"book":"Matayo","chapter":"13","verse":"10","text":"Ŵakulijiganya ŵao Che Yesu ŵajaulile ni kwausya kuti, “Ana ligongo chi nkuŵecheta ni ŵandu kwa itagu?”"},{"book":"Matayo","chapter":"13","verse":"11","text":"Che Yesu ŵajanjile, “Ŵanyamwe mpegwilwe ukombole wa kumanyilila yantemela ya umwenye wa kwinani nambo ŵanewo nganapegwa."},{"book":"Matayo","chapter":"13","verse":"12","text":"Pakuŵa jwalijose jwakwete chindu chapegwe ni kujonjecheswa, nambo jwele jwanganakola chindu, atamuno chele chakwete cho chasumulwe."},{"book":"Matayo","chapter":"13","verse":"13","text":"Kwa ligongo lyo nguŵecheta nawo kwa itagu, pakuŵa akulola nambo ngakulola, akupilikana nambo ngakupilikanichisya atamuno ngakumanyilila."},{"book":"Matayo","chapter":"13","verse":"14","text":"Kwa ŵelewo gamalile agala maloŵe gaŵechete che Isaya jwakulondola jwa Akunnungu gagakuti:"},{"book":"Matayo","chapter":"13","verse":"15","text":"Pakuŵa lunda lwa ŵele ŵandu wo lupungwene,"},{"book":"Matayo","chapter":"13","verse":"16","text":"“Nambo nkwete upile ŵanyamwe pakuŵa meeso genu gakulola ni mapilikanilo genu gakupilikana."},{"book":"Matayo","chapter":"13","verse":"17","text":"Ngunsalila isyene kuti ŵakulondola achajinji ni ŵandu ŵajinji ŵakupanganya yambone paujo pa Akunnungu, ŵasachile kugaona gankugaona nambo nganagaona ni kugapilikana gamkugapilikana nambo nganagapilikana."},{"book":"Matayo","chapter":"13","verse":"18","text":"“Nipele, ŵanyamwe mpilikane malumbo ga achi chitagu cha jwakupanda chi."},{"book":"Matayo","chapter":"13","verse":"19","text":"Jwalijose jwakulipilikana liloŵe lyankati Umwenye wa Akunnungu pangalimanyilila, ali mpela mbeju sisyapatuchile mmatala ga mmigunda, Jwangalumbana jula akwika kuchityosya chele chepandikwe mu ntima mwakwe cho."},{"book":"Matayo","chapter":"13","verse":"20","text":"Nombe syele mbeju sisyapatuchile mmaganga, sili mpela mundu jwakupilikana liloŵe ni kulipochela kwa unonyelo."},{"book":"Matayo","chapter":"13","verse":"21","text":"Nambo ngakulikamulichisya ni nganakola michiga nkati mwakwe, akulikamula katema kakajipi pe, pakukutyochela kulaga ni kusauka kwa ligongo lya liloŵe lyo, papopo akuleka kulikulupilila liloŵe."},{"book":"Matayo","chapter":"13","verse":"22","text":"Nombe syele mbeju sisyapatuchile pa miiŵa syo sili mpela mundu jwakulipilikana liloŵe, nambo kwa ligongo lya kuchenjeuchila masengo ga umi watulinawo ni kuchinonyela kwannope chipanje kukuliŵijikanya liloŵe lyo, nombejo ngakusogola isogosi, yaani kupanganya yaikwanonyelesya Akunnungu."},{"book":"Matayo","chapter":"13","verse":"23","text":"Nombe syele mbeju sisyapatuchile pa litaka lyambone sili mpela mundu jwakupilikana liloŵe ni kulimanyilila, jwelejo akupanganya yejinji yambone yaikusachilwa mpela mbeju ijikuti pakusogola, jimo mia moja, jine sitini, ni jine selasini.”"},{"book":"Matayo","chapter":"13","verse":"24","text":"Che Yesu ŵaasalile ŵakulijiganya chitagu chine kuti, “Umwenye wa kwinani ukulandana ni mundu jwapandile mbeju syambone mu ngunda wakwe."},{"book":"Matayo","chapter":"13","verse":"25","text":"Nambo ŵandu paŵaliji agonile, ŵaiche jwammagongo jwakwe, ŵapandile masindi mwepande ngano, ni kutyoka."},{"book":"Matayo","chapter":"13","verse":"26","text":"Nipele, pasyamesile mbeju ni kutanda kusogola ni masindi gatandite kuwoneka."},{"book":"Matayo","chapter":"13","verse":"27","text":"Achikapolo ŵa asyene ngunda ŵaiche nikuti, ‘Ambuje, ngati mwapandile mbeju syambone mu ngunda mwenu? Sambano gatyochele kwapi masindi?’"},{"book":"Matayo","chapter":"13","verse":"28","text":"Nipele ŵatite, ‘Jwammagongo ni jwatesile yeleyo.’ Nipele, achikapolo wakwe ŵaausisye, ‘Uli, nkusaka tujaule tukagatupule?’"},{"book":"Matayo","chapter":"13","verse":"29","text":"Nombejo ŵajanjile, ‘Ngwamba, pachintupule masindi, pane chinkatupule pamo ni ngano."},{"book":"Matayo","chapter":"13","verse":"30","text":"Nneche ikule yose pamo mpaka katema ka kugungula. Nipele, katema ka kugungula chinjasalila ŵakugungula kuti, nsonganganye kaje masindi nkagataŵikanye ilingo ilingo, nkagatinisye. Nambo ngano nsonganganye ni kutaga mu ngokwe jangu.’ ”"},{"book":"Matayo","chapter":"13","verse":"31","text":"Nipele, Che Yesu ŵaatagulile ŵandu chitagu chine kuti, “Umwenye wa kwinani ulandene ni mbeju jajinandi nnope jajikuŵilanjikwa haladali jatosile mundu ni kujipanda mungunda mwakwe."},{"book":"Matayo","chapter":"13","verse":"32","text":"Jisyene jili jajinandi kusipunda mbeju sine syose, nambo jamelaga ni kukula jikuŵa jajikulungwa kupunda mimela jose. Ukukula ni kuŵa chitela mpaka ijuni ya mwinani ikwika ni kutaŵa isusi mu nyambi syakwe.”"},{"book":"Matayo","chapter":"13","verse":"33","text":"Che Yesu ŵaasalile ŵandu chitagu chine kuti, “Umwenye wa kwinani ulandene ni amila jajigele jwankongwe jumo, ni kuwanganya ni utandi mbisi siŵili ni nusu, ni utandi wose wasaseŵele.”"},{"book":"Matayo","chapter":"13","verse":"34","text":"Che Yesu ŵaasalile ŵandu yose kwa itagu. Ni pangali chitagu nganiŵasalila chachili chose."},{"book":"Matayo","chapter":"13","verse":"35","text":"Pakuti limalile liloŵe lyaŵechete jwakulondola jwa Akunnungu:"},{"book":"Matayo","chapter":"13","verse":"36","text":"Nipele, Che Yesu ŵaulesile mpingo wa ŵandu, ŵajinjile mu nyuumba. Ŵakulijiganya ŵao ŵaichile ni kwasalila, “Ntugopolele chitagu cha masindi ga mungunda.”"},{"book":"Matayo","chapter":"13","verse":"37","text":"Che Yesu ŵaasalile, “Jwakupanda mbeju syambone ni Mwana jwa Mundu."},{"book":"Matayo","chapter":"13","verse":"38","text":"Nombe ngunda uli chilambo chino. Nombe syele mbeju syambone syo sili ŵele ŵandu ŵati Umwenye uli wo. Nambo masindi ali ŵandu ŵa jwangalumbana jula."},{"book":"Matayo","chapter":"13","verse":"39","text":"Nombe jwammagongo jwapandile masindi ali Shetani. Magungulo gali mbesi ja chilambo chino, nombe ŵakugungula ali achikatumetume ŵa kwinani."},{"book":"Matayo","chapter":"13","verse":"40","text":"Mpela ila masindi igakuti pakusonganganywa ni kutinisya, iyoyo ichichiŵa kumbesi kwa chilambo chino."},{"book":"Matayo","chapter":"13","verse":"41","text":"Mwana jwa Mundu chachalajisya achikatumetume ŵao ŵa kwinani kuti asonganganye kutyochela mu Umwenye wao wose aŵala ŵakwaleŵekasya ŵandu atende sambi ni wose ŵatesile ya sambi."},{"book":"Matayo","chapter":"13","verse":"42","text":"Ni achikatumetume ŵa kwinani wo chiŵaponye ŵandu pa litanuli lya mooto wakalipa ni kweleko chalile ni kuchilimya meeno."},{"book":"Matayo","chapter":"13","verse":"43","text":"Kele katema ko ŵandu ŵakupanganya yaili yambone paujo pa Akunnungu chachimelemenda mpela lyuŵa mu Umwenye wa Atati ŵao. Ŵakwete mapikanilo, apikanile!"},{"book":"Matayo","chapter":"13","verse":"44","text":"“Umwenye wa kwinani ulandene ni mbiko jajisisiche mu ngunda. Mundu jumpepe ŵajiweni ni kujisisa sooni. Nipele ŵasangalele nnope ni ŵajawile kukuisumisya iŵakwete yose ni kusuma ngunda ula."},{"book":"Matayo","chapter":"13","verse":"45","text":"“Sooni, umwenye wa kwinani ulandene ni mundu jwakusumisya malonda achisosaga igogo yambone."},{"book":"Matayo","chapter":"13","verse":"46","text":"Nombe paŵachiweni chigogo chimo cha ndalama jajikulungwa, ŵajawile, ŵaisumisye iŵakwete yose, ŵachisumile chigogo chila."},{"book":"Matayo","chapter":"13","verse":"47","text":"“Sooni, Umwenye wa kwinani ulandene ni lwau lwauponyekwe mu litanda, lwatanjile somba syasili syose."},{"book":"Matayo","chapter":"13","verse":"48","text":"Lwau palwagumbele, ŵakukoka somba ŵaluutile kumbwani, ŵatemi kusagula somba syambone ni kusitaga mu itundu yao ni somba syangalumbana ŵasijasile."},{"book":"Matayo","chapter":"13","verse":"49","text":"Yeleyi ni ichichiŵa kumbesi kwa chilambo chino, achikatumetume ŵa kwinani chachikopochela, chiŵalekanganye ŵandu ŵambone ni ŵangalumbana."},{"book":"Matayo","chapter":"13","verse":"50","text":"Nombe ŵele ŵangalumbana wo chiŵajasile pa litanuli lya mooto. Kweleko chachilila ni kuchilimya meeno.”"},{"book":"Matayo","chapter":"13","verse":"51","text":"Che Yesu ŵausisye, “Ana gele gose ga nkugamanyilila?” Ŵajanjile, “Elo.”"},{"book":"Matayo","chapter":"13","verse":"52","text":"Nombewo ŵaasalile, “Kwa ligongo lyo, jwakwiganya Malajisyo ga Akunnungu gaŵapele che Musa jwalijose jwakuŵa jwakulijiganya jwa Umwenye wa kwinani, alandene ni nsyene nyuumba jwakukoposya mu mbiko jakwe indu ya ndalama ya sambano ni indu ya ndalama ya kalakala.”"},{"book":"Matayo","chapter":"13","verse":"53","text":"Che Yesu paŵamasile kuŵecheta yele itagu yo, ŵatyosile pelepo,"},{"book":"Matayo","chapter":"13","verse":"54","text":"ni ŵapite mu musi wao. Kweleko ŵajiganyaga ŵandu mu nyuumba jao ja kupopelela, nombewo ŵasimosile nikuti, “Jweleju apatile kwapi alu lunda lu ni ukombole wa kuipanganya yakusimonjeka?"},{"book":"Matayo","chapter":"13","verse":"55","text":"Ana ajuju ngati mwana jwa jwakusepa itela? Achikulu ŵao ngati akuŵilanjikwa che Maliamu ni achapwakwe ngati che Yakobo ni che Yusufu ni che Simoni ni che Yuda?"},{"book":"Matayo","chapter":"13","verse":"56","text":"Achalumbugwe wose ngati ali pamo ni uweji? Nambi ajuju apatile kwapi aga gose ga?”"},{"book":"Matayo","chapter":"13","verse":"57","text":"Nipele, nganiŵakunda. Nambo Che Yesu ŵaasalile, “Jwakulondola jwa Akunnungu akuchimbichikwa nambo ngaakuchimbichikwa mu chilambo chakwe ni mu nyuumba jakwe!”"},{"book":"Matayo","chapter":"13","verse":"58","text":"Kwa ligongo lyo, nganatenda yakusimonjeka yaijinji ligongo lya ungali chikulupi wao."}]}