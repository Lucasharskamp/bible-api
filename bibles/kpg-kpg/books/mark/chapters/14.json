{"data":[{"book":"Mark","chapter":"14","verse":"1","text":"Nia laangi e lua i mua Tagamiami Pasoobaa mo Tagamiami Palaawaa Digi Hagatanga, nia dagi aamua hai mee dabu, mo digau haga donudonu haganoho e halahala di nadau ala hagammuni e kumi a Jesus e daaligi gii made.14.1 Exodus 12.1-27"},{"book":"Mark","chapter":"14","verse":"2","text":"Digaula ga helekai, “Gidaadou hagalee hai di mee deenei i lodo di laangi Pasoobaa, gi dee wwaa hua nia daangada.”"},{"book":"Mark","chapter":"14","verse":"3","text":"Jesus nogo i Bethany i di hale o Simon, taane nogo magi genegene i mua. Di madagoaa hua a Jesus e miami, gei di ahina ga hanimoi mo dana loaabi ‘alabaster’ e honu lolo kala hui ngadaa ne hai gi nia ‘nard’, gaa huge, ga hagatulutulu di libogo o Jesus.14.3 Luke 7.37-38"},{"book":"Mark","chapter":"14","verse":"4","text":"Digau ala nogo i golo la gu hagawelewele, ga helekai i nadau mehanga, “Ma e aha dela gu hagauwwou di lolo kala deenei?"},{"book":"Mark","chapter":"14","verse":"5","text":"Maa bolo ne hui gi daha e mee hua di kila mai nia silber i hongo dolu lau, gaa wanga gi digau hagaloale!” Gei digaula ga helekai tamu i di ahina deelaa."},{"book":"Mark","chapter":"14","verse":"6","text":"Gei Jesus ga helekai, “Diagia hua a mee. Goodou e haga madugidugia a mee eiaha? E humalia ge madamada go dana hai dela ne hai mai gi di Au."},{"book":"Mark","chapter":"14","verse":"7","text":"Digau hagaloale le e noho i godou baahi i nia madagoaa huogodoo, e mee hua di godou hagamaamaa i di ingoo hua di madagoaa dela e hiihai ginai goodou. Gei Au e hagalee waalooloo i godou baahi.14.7 Deuteronomy 15.11"},{"book":"Mark","chapter":"14","verse":"8","text":"Gei di ahina deenei ne hai go dana mee dela e mee. Mee ne hagatulutulu dana lolo kala gi dogu huaidina, belee hagatogomaalia Au i mua dogu danu."},{"book":"Mark","chapter":"14","verse":"9","text":"Au e hagi adu gii donu goodou bolo nia gowaa huogodoo i henuailala hagatau ala e dele ginai di Longo Humalia, dana mee dela ne hai, le e dele hogi, e haga langalangahia a mee.”"},{"book":"Mark","chapter":"14","verse":"10","text":"Judas Iscariot, tangada i nia dama agoago dilongoholu maa lua, gaa hana gi nia dagi aamua hai mee dabu, belee odi a Jesus gi digaula."},{"book":"Mark","chapter":"14","verse":"11","text":"Digaula gu tenetene huoloo gi telekai a Judas dela ne hai ang gi ginaadou, ga hagababa bolo ginaadou e wanga nadau teenedi gi mee. Malaa, Judas ga daamada ga halahala dana madagoaa humalia belee wanga a Jesus gi digaula."},{"book":"Mark","chapter":"14","verse":"12","text":"Di laangi matagidagi o nia laangi llauehe o Tagamiami Palaawaa Digi Hagatanga, dela go di laangi e daaligi ai nia siibi o Tagamiami Pasoobaa, gei nia dama agoago a Jesus ga heeu gi Mee, “Dehee dau gowaa e hiihai gimaadou gi hagatogomaalia ina dau Hagamiami Pasoobaa?”"},{"book":"Mark","chapter":"14","verse":"13","text":"Jesus ga hagau ana dama agoago dogolua, ga helekai, “Hula gi di waahale damana deelaa, taane i golo ga heetugi adu, e kae dana mee hagahau wai, daudalia a mee."},{"book":"Mark","chapter":"14","verse":"14","text":"Gei goolua ga helekai gi tangada donu di hale dela ga ulu ginai mee, boloo, ‘Tangada Agoago e helekai bolo dehee di ruum e humalia ang gi de Ia mo ana dama agoago, e hai di nadau Hagamiami Pasoobaa?’"},{"book":"Mark","chapter":"14","verse":"15","text":"Gei mee ga hagi adu dana ruum damana i nua, gu togomaalia. Deelaa di gowaa e hagatogomaalia gulu mee mai gi gidaadou.”"},{"book":"Mark","chapter":"14","verse":"16","text":"Nia dama agoago a Maa gaa hula gi di waahale damana, ga gidee nia mee huogodoo e hai be nnelekai a Jesus, gei meemaa ga hagatogomaalia Tagamiami Pasoobaa."},{"book":"Mark","chapter":"14","verse":"17","text":"Hiahi ia di mee, Jesus mo ana dama agoago dilongoholu maa lua gaa hula gi Jerusalem.Di Hagamiami Dabu"},{"book":"Mark","chapter":"14","verse":"18","text":"Di nadau noho miami, gei Jesus ga helekai, “Au e hagi adu gi goodou bolo tangada e dahi i goodou la gaa wanga Au, mee e miami dalia Au dolomeenei.”14.18 Pisalem 41.9"},{"book":"Mark","chapter":"14","verse":"19","text":"Gei nia dama agoago gu de nnoomaalia gi telekai deelaa, ga hagadau dagidahi, e hai nadau heeu gi Mee boloo, “Meenei, ma ko au dela e helekai iei Goe?”"},{"book":"Mark","chapter":"14","verse":"20","text":"Gei Jesus ga helekai, “Tangada e dahi i goodou dilongoholu maa lua dela gaa hagatiu dana palaawaa gi lodo di ibu dalia Au, deelaa go mee."},{"book":"Mark","chapter":"14","verse":"21","text":"Tama Tangada le e made be nnelekai di Beebaa Dabu. Gei e huaidu huoloo ang gi tangada dela ma ga hagi anga Tama Tangada. E humalia hua maa tangada deelaa hagalee belee haanau!”"},{"book":"Mark","chapter":"14","verse":"22","text":"I di nadau miami hua, gei Jesus ga dahi aga dana palaawaa, ga danggee, ga ginigini, gaa duwwe gi ana dama agoago, ga helekai, “Geina, deenei la go dogu huaidina.”"},{"book":"Mark","chapter":"14","verse":"23","text":"Nomuli ga dahi aga dana ibu waini, ga danggee ang gi God, gaa wanga gi digaula, huogodoo gu inu di maa."},{"book":"Mark","chapter":"14","verse":"24","text":"Jesus ga helekai, “Aanei la go ogu dodo ala e hali gi digau dogologo. Ogu dodo la di hagababa hoou a God.14.24 Exodus 24.8; Jeremiah 31.31-34"},{"book":"Mark","chapter":"14","verse":"25","text":"Au e hagi adu gi goodou bolo Au hagalee e inu di ibu waini deenei labelaa, gaa dae loo gi di laangi Au ma ga inu nia waini hoou i Teenua King o God.”"},{"book":"Mark","chapter":"14","verse":"26","text":"Nomuli hua di nadau daahili, digaula gaa hula gi di Gonduu Olib."},{"book":"Mark","chapter":"14","verse":"27","text":"Jesus ga helekai gi digaula, “Goodou huogodoo gaa llele dagidahi, ga diiagi Au, i di Beebaa Dabu e helekai boloo,"},{"book":"Mark","chapter":"14","verse":"28","text":"“Gei i muli dogu mouli aga, gei Au gaa hana i godou mua gi Galilee.”14.28 Matthew 28.16"},{"book":"Mark","chapter":"14","verse":"29","text":"Peter ga helekai gi Mee, “Ma e aha maa digaula ga diiagi Goe, gei au la hagalee loo e diiagi Goe!”"},{"book":"Mark","chapter":"14","verse":"30","text":"Jesus ga helekai gi Peter, “Au e hagi adu bolo i mua teduu daane ma gaa wolo haga lua boo nei, gei goe ga helekai haga dolu bolo goe e de iloo e goe Au.”"},{"book":"Mark","chapter":"14","verse":"31","text":"Peter ga helekai maaloo, “Au hagalee loo e helekai bolo au e de iloo eau Goe, ma e aha maa au e hai gii made dalia Goe!”"},{"book":"Mark","chapter":"14","verse":"32","text":"Digaula gaa dau i Gethsemane, gei Jesus ga helekai gi ana dama agoago, “Noho i ginei i dogu madagoaa e hai agu dalodalo.”"},{"book":"Mark","chapter":"14","verse":"33","text":"Mee gaa lahi a Peter, James mo John. Di manawa gee guu dau hogi i ono lodo,"},{"book":"Mark","chapter":"14","verse":"34","text":"ge Ia ga helekai gi digaula, “Ogu lodo gu manawa gee huoloo, be di mee ga hagahuaidu Au gii made. Goodou noho i ginei mo di madamada gi daha.”"},{"book":"Mark","chapter":"14","verse":"35","text":"Gei Mee gaa hana gi mada tanga i digaula, gaa bala ia gi hongo di gelegele, ga dalodalo be di madagoaa o di hagaduadua le e mee di daa gi daha mo Ia, be di maa e mee."},{"book":"Mark","chapter":"14","verse":"36","text":"Mee ga helekai, “Abba, dogu Damana, Goe e mee i nia mee huogodoo. Daawa ina di ibu o di hagaduadua gi daha mo Au. Gei hagalee go dogu hiihai, go do hiihai le e hai.”"},{"book":"Mark","chapter":"14","verse":"37","text":"Gei Mee ga hanimoi gi baahi ana dama agoago dogodolu, ga gidee digaula e kii. Gei Mee ga helekai gi Peter, “Simon, goe e kii hua? Goe e deemee di haga aala i di aawaa hua e dahi?”"},{"book":"Mark","chapter":"14","verse":"38","text":"Mee ga helekai gi digaula, “Noho loloohi, dalodalo gi dee too goodou gi lodo di hagamada. Di hagataalunga le e hiihai, gei tuaidina le e bagege.”"},{"book":"Mark","chapter":"14","verse":"39","text":"Gei Mee gaa hana labelaa, ga dalodalo, go nnelekai la hua nogo dalodalo ai i mua."},{"book":"Mark","chapter":"14","verse":"40","text":"Ga hanimoi labelaa gi nia dama agoago, gei digaula guu kii, gu deemee di haga aala. Digaula gu de iloo di nadau helekai gi Mee."},{"book":"Mark","chapter":"14","verse":"41","text":"Tolu holongo ne hanimoi iei Mee gi digaula, ga helekai, “Goodou e kii hua molooloo? Guu dohu di godou molooloo! Di aawaa la gu dau mai! Mmada, Tama Tangada la gaa wanga gi lodo nia lima digau huaidu."},{"book":"Mark","chapter":"14","verse":"42","text":"Goodou tuu i nua, hula. Mmada, tangada dela e wanga Au, la deenei gu hanimoi!”"},{"book":"Mark","chapter":"14","verse":"43","text":"Jesus nogo leelee hua igolo, gei Judas, tangada i nia dama agoago dilongoholu maa lua a Maa, gu dau mai mo digau dogologo mo nadau hulumanu dauwa mono goloo heebagi. Digaula ne hagau mai go nia dagi hai mee dabu mo digau haga donudonu haganoho mo nia dagi mmaadua."},{"book":"Mark","chapter":"14","verse":"44","text":"Tangada dela e hagi aga a Mee gu haga modongoohia gi tagabuulinga dangada deelaa, “Taane dela gaa hongi ko au, deelaa go Mee. Lawalawa ina, lahia, hagaloohia gi humalia.”"},{"book":"Mark","chapter":"14","verse":"45","text":"Di dau mai hua Judas, mee ga hanadu gi Jesus, ga helekai, “Tangada Agoago”, ga hongi adu a Mee."},{"book":"Mark","chapter":"14","verse":"46","text":"Gei digaula ga lawalawa a Jesus gi mau dangihi."},{"book":"Mark","chapter":"14","verse":"47","text":"Tangada i digau ala e tuu i golo ga haga mmuu dana hulumanu dauwa, gaa tuu talinga di hege a tagi aamua hai mee dabu."},{"book":"Mark","chapter":"14","verse":"48","text":"Jesus ga helekai, “Goodou e aha, ala e lloomoi mo godou goloo heebagi belee lawalawa Au, guu hai Au be tangada gu ihala?"},{"book":"Mark","chapter":"14","verse":"49","text":"Nia laangi huogodoo, gei Au nogo agoago i lodo di Hale Daumaha, goodou nogo i golo, digi kumidia Au. Gei nnelekai di Beebaa Dabu le e hai gi kila aga.”14.49 Luke 19.47; 21.37"},{"book":"Mark","chapter":"14","verse":"50","text":"Nomuli, gei ana dama agoago huogodoo ga diiagi a Mee, gaa llele gi daha."},{"book":"Mark","chapter":"14","verse":"51","text":"Tama daane e ulu hua di gahu malali, nogo daudali a Jesus, gei digaula belee lawalawa a mee,"},{"book":"Mark","chapter":"14","verse":"52","text":"gei mee gaa lele, gu diiagi ono goloo nogo ulu ai."},{"book":"Mark","chapter":"14","verse":"53","text":"Digaula gaa lahi a Jesus gi di hale o tagi aamua hai mee dabu, di gowaa e dagabuli nia dagi aamua hai mee dabu huogodoo, nia dagi mmaadua, mo digau haga donudonu haganoho."},{"book":"Mark","chapter":"14","verse":"54","text":"Peter e daudali a Jesus haga mogowaa, ga dau loo gi lodo di abaaba o di hale o tagi aamua hai mee dabu. Geia gaa noho gi lala i baahi digau hagaloohi e haga mahanahana."},{"book":"Mark","chapter":"14","verse":"55","text":"Nia dagi hai mee dabu, mo digau hai gabunga aamua e hagamahi e halahala nadau hagamodongoohia hai baahi belee daaligi Jesus gii made, gei e deemee di gida di nadau mee."},{"book":"Mark","chapter":"14","verse":"56","text":"E dogologo digau haga modongoohia dilikai e hagahuaidu a Jesus, gei nia haga modongoohia digaula hagalee buni."},{"book":"Mark","chapter":"14","verse":"57","text":"Gei hunu daane ga tuu i nua, ga helekai tilikai e hagahuaidu a Jesus,"},{"book":"Mark","chapter":"14","verse":"58","text":"“Gimaadou gu hagalongo gi Mee e helekai boloo, ‘Au ga oho di Hale Daumaha dela ne hau go nia daangada, gei i muli hua nia laangi e dolu, gei Au ga haga duu aga di maa, hagalee e hau go nia daangada.’”14.58 John 2.19"},{"book":"Mark","chapter":"14","verse":"59","text":"Gei digaula hogi hagalee buni gi di kai e dahi."},{"book":"Mark","chapter":"14","verse":"60","text":"Tagi aamua hai mee dabu ga duu i nua i mua digaula huogodoo, ga heeu gi Jesus, “Au helekai i golo ai gi nia hagahuaidu digaula ala e hai adu?”"},{"book":"Mark","chapter":"14","verse":"61","text":"Gei Jesus e noho hua dee muu. Tagi aamua hai mee dabu ga heeu labelaa, “Goe go di Mesaia, Tama daane a God Aamua?”"},{"book":"Mark","chapter":"14","verse":"62","text":"Jesus ga helekai, “Ko Au go Mee. Goodou huogodoo gaa mmada laa gi Tama Tangada gaa noho i di baahi gau donu o God Mogobuna, ga hanimoi i hongo nia gololangi.”14.62 Daniel 7.13"},{"book":"Mark","chapter":"14","verse":"63","text":"Tagi aamua hai mee dabu ga duu i nua, ga haahi dono gahu ga helekai, “Gidaadou hagalee halahala tadau gau haga modongoohia!"},{"book":"Mark","chapter":"14","verse":"64","text":"Goodou gu longono nia hagahuaidu a maa. Dehee di godou hiihai?”"},{"book":"Mark","chapter":"14","verse":"65","text":"Hunu gau i digaula e buibui nadau haawale gi Mee, gaa gahu nia golomada o maa, ga hagamamaawa a Mee, ga helekai, “Ma koai dela ne hagamaawa goe?” Gei digau hagaloohi gaa lahi a mee mo di paapaa."},{"book":"Mark","chapter":"14","verse":"66","text":"Peter nogo i lodo di abaaba, gei di ahina hai hegau a tagi aamua hai mee dabu ga hanimoi laa dono baahi."},{"book":"Mark","chapter":"14","verse":"67","text":"Di madagoaa di ahina ne gidee a Peter e haga mahanahana, geia gaa mmada haga huudonu gi mee, ga helekai, “Kooe nogo madalia labelaa a Jesus o Nazareth.”"},{"book":"Mark","chapter":"14","verse":"68","text":"Peter ga haga de iloo ia ga helekai, “Au e de iloo di mee dela e helekai iei goe,” gei mee ga hanadu gi di bontai, [gei teduu gaa wolo.]"},{"book":"Mark","chapter":"14","verse":"69","text":"Tama ahina gaa mmada gi mee i golo, ga helekai labelaa gi digaula, “Mee tangada i digaula.”"},{"book":"Mark","chapter":"14","verse":"70","text":"Gei Peter ga haga de iloo labelaa."},{"book":"Mark","chapter":"14","verse":"71","text":"Gei Peter ga helekai, “Au e helekai i di tonu bolo God gi hagahuaidu ina au, be au e helekai tilikai. Au e de iloo eau Taane dela e helekai iei goodou!”"},{"book":"Mark","chapter":"14","verse":"72","text":"Nomuli hua, gei teduu gaa wolo i di lua wolo, gei Peter ga langahia nia helekai a Jesus ne hai, “I mua teduu gaa wolo haga lua, gei goe ga helekai haga dolu bolo goe e de iloo e goe Au.” Nomuli hua, gei mee gu lodo huaidu huoloo, gu dangidangi manawa gee."}]}