{"data":[{"book":"Job","chapter":"42","verse":"1","text":"Mgbe ahụ, Job zara Onyenwe anyị sị:"},{"book":"Job","chapter":"42","verse":"2","text":"“Amara m na ị pụrụ ime ihe niile;"},{"book":"Job","chapter":"42","verse":"3","text":"Ị jụrụ sị, ‘Onye bụ onye nke a ji okwu ihe ọmụma na-adịghị na ya na-eme ka atụmatụ m ghara ịpụta ihe?’"},{"book":"Job","chapter":"42","verse":"4","text":"“Ị sịrị, ‘Gee ntị ugbu a, aga m ekwu okwu;"},{"book":"Job","chapter":"42","verse":"5","text":"Ntị m nụrụ ihe banyere gị"},{"book":"Job","chapter":"42","verse":"6","text":"Ya mere, ana m akpọ onwe m asị,"},{"book":"Job","chapter":"42","verse":"7","text":"Mgbe Onyenwe anyị gwasịrị Job okwu, ọ tụgharịrị gwa Elifaz onye Teman okwu sị ya, “Ana m ewesa gị na ndị enyi gị abụọ iwe, nʼihi na ihe unu kwuru banyere m ezighị ezi dịka nke ohu m Job kwuru."},{"book":"Job","chapter":"42","verse":"8","text":"Ugbu a, werenụ oke ehi asaa na ebule asaa, jekwuru ohu m bụ Job ka o jiri ha chụọrọ unu aja nsure ọkụ, ohu m bụ Job ga-ekpekwara unu ekpere. Aga m anabatakwa ekpere ọ ga-ekpe nʼihi unu. Agaghị m alakwa unu nʼiyi nʼihi okwu nzuzu unu. Unu ekwughị ihe ziri ezi banyere m dịka ohu m Job si kwuo.”"},{"book":"Job","chapter":"42","verse":"9","text":"Ya mere, Elifaz onye Teman, na Bildad, onye Shu, na Zofa, onye Naaman mere dịka Onyenwe anyị si nye ha nʼiwu. Onyenwe anyị nabatakwara ekpere nke Job kpere nʼihi ndị enyi ya."},{"book":"Job","chapter":"42","verse":"10","text":"Mgbe Job kpesịrị ekpere maka ndị enyi ya, Onyenwe anyị mekwara ka ọ baa ụba ọzọ. O nyekwara ya okpukpo abụọ nke ihe niile o nwere na mbụ."},{"book":"Job","chapter":"42","verse":"11","text":"Mgbe ahụ, ụmụnne ya ndị ikom na ụmụnne ya ndị inyom, na ndị enyi ya niile bịara soro ya rie oriri nʼụlọ ya, na-akasị ya obi nʼihi iru ụjụ ya niile. Ha kasịkwara ya obi nʼihi ọnwụnwa niile Onyenwe anyị mere ka ọ bịakwasị ya. Ha niile nʼotu nʼotu nyere ya onyinye ọlaọcha na mgbaaka ọlaedo."},{"book":"Job","chapter":"42","verse":"12","text":"Mgbe ahụ, Onyenwe anyị gọziri Job nʼoge ikpeazụ nke ndụ ya karịa ka o si gọzie ya na mbụ. Job nwere puku atụrụ iri na anọ na puku ịnyịnya kamel isii na puku ehi abụọ na otu puku ịnyịnya ibu."},{"book":"Job","chapter":"42","verse":"13","text":"Chineke mekwara ka ọ mụta ụmụ ndị ikom asaa, na ụmụ ndị inyom atọ ọzọ."},{"book":"Job","chapter":"42","verse":"14","text":"Ndị a bụ aha ụmụ ya ndị inyom: nke mbụ bụ Jimaịma, nke abụọ bụ Kezaya, ebe nke atọ bụ Kerin-Hapuk."},{"book":"Job","chapter":"42","verse":"15","text":"Nʼala ahụ niile, o nweghị ụmụ agbọghọ mara mma dịka ụmụ ndị inyom Job ndị a. Job mekwara ka ha bụrụ ndị ga-eso ụmụ ya ndị ikom keta oke nʼihe niile o nwere."},{"book":"Job","chapter":"42","verse":"16","text":"Job nọgidekwara ndụ narị afọ na iri afọ anọ ọzọ. Ọ hụrụ ụmụ ya, na ụmụ ha ruo ọgbọ nke anọ."},{"book":"Job","chapter":"42","verse":"17","text":"Job nwụrụ mgbe o mere ezigbo agadi, ụbọchị ndụ ya jukwara ya afọ."}]}