{"data":[{"book":"Woshetswotsi","chapter":"23","verse":"1","text":"P'awlos moosheyiruwok kakuweetsuwotsi t'iwintsdek't s'iilt «Ti eshuwotso! hambetsish b́ borfetso jam aawo Ik'i shinatse sheeng beyon tbeetsok'o t nibon danfee» bí et."},{"book":"Woshetswotsi","chapter":"23","verse":"2","text":"K'eesi naasho Hananiyimó P'awlos noono botogetuwok'o P'awlos ganoke need'iru ashuwotsi bíazazi."},{"book":"Woshetswotsi","chapter":"23","verse":"3","text":"23:3 Mat. 23:27-28  Manoor P'awlos Hananiyish, «Nee nooron futets maa dir artsono! nenowere Ik'o togetuwee! nemok'on tjangosh angshosh beedek'atniya nemalon taan botogetuwok'o niazaziri?»"},{"book":"Woshetswotsi","chapter":"23","verse":"4","text":"Manoke teshts ashuwots P'awlossh «Ik'i kahniwots naashoneya nc'shiri?» boeti."},{"book":"Woshetswotsi","chapter":"23","verse":"5","text":"P'awloswere «Ti eshuwotso! kahaniwotsatsi naasho b́wottsok'o danatse b́teshi, manwere eegoshe ‹Ni ashaatsi naashatse gondo aap'k'aye› etiruwo guut'ere» bí eti."},{"book":"Woshetswotsi","chapter":"23","verse":"6","text":"P'awloswere manoke fa'a ashuwotsitse k'atsuwots Seduk'awiya etetsuwotsi k'atsuwotswere feresawi etefuwotsi bo wotok'o dant «Ti eshuwotso! taa feresawi etetswotsatse feresawi taane, hamb! and angsheyiruwo tt'iniye noosh jangit imets k'irotse tuwi jangoshe» ett b́ k'aaro eenshdek't mooshiruwots taalotse b́ keewi."},{"book":"Woshetswotsi","chapter":"23","verse":"7","text":"P'awlos han b́ keewutsok'on feresawiyotsnat Seduk'awiya eteefuwots dagotse fayo tuut mooshiruwotsi gitok kay b́k'ri."},{"book":"Woshetswotsi","chapter":"23","verse":"8","text":"23:8 Mat. 22:23; Mar. 12:18; Luk'. 20:17  Seduk'awiya eteefuwots «K'irotse tuwo aaliye, melakiywotswere aalne shayironwere aaliye» boere feresawiyotsmó «Jamanots fa'ane» ettniye boamanefo."},{"book":"Woshetswotsi","chapter":"23","verse":"9","text":"Manoor dimbri eeno wotb́wtsi, ferisawi jirwotsitse ik ik nem danifuwots tuwut «Noo ashaanatse eegoru gond keewo daatsratsone, Shayro wee melakiyo bísh keewure b́wotiti, no eegoru danatsone?» ett bomooshi."},{"book":"Woshetswotsi","chapter":"23","verse":"10","text":"Fyonuwere kup'efere bíame ashuwots P'awlosn yec' yec'ay tiish ishitune ett shatt azaziruwo «Od'er P'awlosi ashuwots dagotse kishde'er woowere! kes'fuwots galots dek' boami!» et wotaderwotsi bíazazi."},{"book":"Woshetswotsi","chapter":"23","verse":"11","text":"Yatsok'ono t'úwun doonzo P'awlos ganok need'dek't «Shenono! Iyerusalemn taash n gawutsok'o, mannk'o Romits taash gawo neen geyituwe» bí eti."},{"book":"Woshetswotsi","chapter":"23","verse":"12","text":"Datso b́ gatstsok'on ayhudiyots kakuweewutsat «P'awlosn noo úd'raniyere mááyo máárátsone, aatsono úyatsone» ett botaareyi."},{"book":"Woshetswotsi","chapter":"23","verse":"13","text":"Malaanats shiyeets ashuwots taawonwere haboniyere bogfno boteshi."},{"book":"Woshetswotsi","chapter":"23","verse":"14","text":"Bowere kahni naashuwotsnat eenashuwotsok amt hank'o ett boosh bokeewi «P'awlosi nó úd'raniyere maayo nonots nogerawok'o kup'shdek'at taareerone,"},{"book":"Woshetswotsi","chapter":"23","verse":"15","text":"Mansh it mooshiruwotsnton shiyede'er kúp'de'er bín it aatit keewok'o aride'er P'awlosi itsh bodewetuwok'o azaziruwo aatuwere, noowere hanok b́ boraftsere shinon úd'osh k'andek'rone.»"},{"book":"Woshetswotsi","chapter":"23","verse":"16","text":"Ernmó P'awlos mish naay mal man b́shishtsotse kes' kes'fuwots galots amkindt P'awlossh b́keewi."},{"book":"Woshetswotsi","chapter":"23","verse":"17","text":"P'awloswere bali naashuwotsitse iko s'eegdek't «Na'an kes' azaziruwosh b́keewit keewo b́detstsotse bíyokde'er t'ine» bí eti."},{"book":"Woshetswotsi","chapter":"23","verse":"18","text":"Bali naashonuwere na'aman azaziruwok dek' kindt «Tipetso P'awlos taan s'eegt na'an neesh b́keewit keewo b́detstsotse niyok t t'intsituwok'o taan b́k'oni» bí eti."},{"book":"Woshetswotsi","chapter":"23","verse":"19","text":"Azaziruwonuwere na'o kisho detsdek't okaan dek'amt, «Taash nkeewituwo eebi?» ett bíaali bíaati."},{"book":"Woshetswotsi","chapter":"23","verse":"20","text":"Na'onuwere hank'o bíeti, «Ayhudiwots P'awlos keewo katsidek' k'ebiruwok'o araat yaats mooshiruwots shinaanats boosh nt'intsitwok'o neen aatosh ik wotwutserne."},{"book":"Woshetswotsi","chapter":"23","verse":"21","text":"Ernmó boosh eekfne, bín noúd'raawo mááyo máratsone, aatsonowere úyatsone ett taarts haboniyere bogts ashuwots bín úd'osh aashdek'rne, and bo bokotir boosh nkeewituwo s'uziye.»"},{"book":"Woshetswotsi","chapter":"23","verse":"22","text":"Azaziruwonuwere «Keewan taash n keewutsok'o konshor daniyik'aye» ett na'o deen b́k'ri."},{"book":"Woshetswotsi","chapter":"23","verse":"23","text":"Maniyere hakon kes' azazefman bali naashwotsitse gituwotsi s'eegdek't «Ilitsi keez sa'ato b́wottsok'on K'isari maants git bal kes'fuwotsnat shab farshetsuwotsi, git bal gin shap'fuwotsnowere k'aniwere,"},{"book":"Woshetswotsi","chapter":"23","verse":"24","text":"P'awlosshowere farsho it k'anire dats keewiruwok Filksok jeenon b́bodetuwok'o woshwore» bí eti."},{"book":"Woshetswotsi","chapter":"23","verse":"25","text":"Hank'o etiru woshonowere work'atats guut' b́k'ri,"},{"book":"Woshetswotsi","chapter":"23","verse":"26","text":"«K'elawudiyos Lusyosoke, mangts dats k'eezfo Flkissh! jeeno neesh wotowe!"},{"book":"Woshetswotsi","chapter":"23","verse":"27","text":"Ashaan ayhudiwots detsdek't úd'oshe boteshi, taamo Rom dats ash b́woto tdantsosh kes' kes'fuwotsnton bodat bín t wooriyi."},{"book":"Woshetswotsi","chapter":"23","verse":"28","text":"Eegatse tuutson bos'aamitsok'o danosh geeyat mooshiruwotsok t'intsree b́teshi."},{"book":"Woshetswotsi","chapter":"23","verse":"29","text":"Bos'amiwere bo nematse tuuts keewon b́wottsok'o tdaatsi, ernmó k'irosh wee tiposh bín betsit keewo aaliye."},{"book":"Woshetswotsi","chapter":"23","verse":"30","text":"Ashaan údosh maletsok'o tshishtsok'on manoor níyok twoshi, s'amiruwotsuwere bíyatse bodetsts s'aamiyo nshinatse bot'intsituwok'o boosh keewure.»"},{"book":"Woshetswotsi","chapter":"23","verse":"31","text":"Mansh kes'kes'iruwots boon azazetsok'o Pawlosi t'úwon dek'amt Antip'at'risok bobetsi."},{"book":"Woshetswotsi","chapter":"23","verse":"32","text":"Yatsok'on Farshetsuwots P'awlosn ton boametuwok'o wosht boowere k'es' kes'fuwots gálo maants k'azboaani."},{"book":"Woshetswotsi","chapter":"23","verse":"33","text":"Farshetsuwotsuwere K'isariyo bo bodtsok'on worek'atats guut'ets woshman dats k'eziruwosh imt P'awlosi b́shinats bot'intsi."},{"book":"Woshetswotsi","chapter":"23","verse":"34","text":"Dats k'ezirowonu worek'atats gút'ets woshman b́nababi hakon P'awlossh Aawoki dats ashnene? ett bíaati, Kilik'iy dats ash b́ woto b́ dantsok'on"},{"book":"Woshetswotsi","chapter":"23","verse":"35","text":"«Neen s'amiruwots boowor njango shishetuwe» bí eti. Herodis mengst moots b́ koteetuwok'owere bíazazi."}]}