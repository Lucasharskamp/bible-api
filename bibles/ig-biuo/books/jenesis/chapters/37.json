{"data":[{"book":"Jenesis","chapter":"37","verse":"1","text":"Jekọb bigidere nʼala Kenan, ala ahụ nna ya buru ụzọ biri nʼime ya."},{"book":"Jenesis","chapter":"37","verse":"2","text":"Nke a bụ usoro akụkọ banyere ezinaụlọ Jekọb."},{"book":"Jenesis","chapter":"37","verse":"3","text":"Ma Izrel hụrụ Josef nʼanya karịa ụmụ ya ndị ikom ndị ọzọ niile nʼihi na Josef bụ nwa a mụụrụ ya nʼoge agadi ya. Ọ kwaara ya uwe mwụda nwere ọtụtụ agwa."},{"book":"Jenesis","chapter":"37","verse":"4","text":"Mgbe ụmụnne ya chọpụtara na nna ha hụrụ ya nʼanya karịa onye ọbụla nʼime ha, ha kpọrọ ya asị, ha adịghị agwakwa ya okwu ọma."},{"book":"Jenesis","chapter":"37","verse":"5","text":"Otu oge, Josef rọrọ nrọ, mgbe ọ kọọrọ ụmụnne ya nrọ a ọ rọrọ, ha kpọrọ ya asị karịa."},{"book":"Jenesis","chapter":"37","verse":"6","text":"Ọ gwara ha, “Geenụ ntị na nrọ a m rọrọ."},{"book":"Jenesis","chapter":"37","verse":"7","text":"Anyị niile nọ nʼubi na-achịkọta ọka, ngwangwa ukwu ọka nke m biliri guzoro ọtọ, ebe ukwu ọka nke unu niile gbara ukwu ọka nke m gburugburu, na-akpọ isiala nye ya.”"},{"book":"Jenesis","chapter":"37","verse":"8","text":"Ụmụnne ya jụrụ ya, “Ị na-akọwa na ọ bụ gị ga-abụ eze anyị? Na ọ bụ gị nʼezie ga-achị anyị?” Ha kpọrọ ya asị karịa nʼihi nrọ ya na okwu ya niile."},{"book":"Jenesis","chapter":"37","verse":"9","text":"Josef rọkwara nrọ ọzọ, kọkwara ụmụnne ya. Ọ sịrị, “Geenụ ntị, arọrọ m nrọ ọzọ. Ma na nrọ nke ugbu a, anyanwụ na ọnwa na kpakpando iri na otu na-akpọ isiala nye m.”"},{"book":"Jenesis","chapter":"37","verse":"10","text":"Ma mgbe ọ kọọrọ nna ya na ụmụnne ya nrọ a. Nna ya baara ya mba, sị, “Nrọ nke a ị rọrọ bụ nrọ gịnị? Ọ bụ ezie na anyị niile, mụ onwe m na nne gị na ụmụnne gị, ga-abịa na-akpọrọ gị isiala?”"},{"book":"Jenesis","chapter":"37","verse":"11","text":"Ụmụnne ya kwosiri ya ekworo nʼihi ya, ma nna ya debere ihe ndị a niile nʼobi ya."},{"book":"Jenesis","chapter":"37","verse":"12","text":"Ka ọ dị, ụmụnne ya gara ilekọta igwe anụ ụlọ nna ha na Shekem."},{"book":"Jenesis","chapter":"37","verse":"13","text":"Izrel sịrị Josef, “Dịka ị maara, ụmụnne gị nọ na-eche anụ ụlọ na Shekem. Bịa, aga m eziga gị nʼebe ahụ.”"},{"book":"Jenesis","chapter":"37","verse":"14","text":"Ya mere, ọ gwara ya, “Gaa ka ị chọpụta ma ihe ọ na-agazikwara ụmụnne gị na igwe anụ ụlọ ndị ahụ nke ọma, ma weghachiri m ozi.” O sitere na Ndagwurugwu Hebrọn zipụ ya."},{"book":"Jenesis","chapter":"37","verse":"15","text":"ma otu nwoke hụrụ ya ka ọ na-awagharị gburugburu nʼọhịa dị nʼebe ahụ, ọ jụrụ ya, “Gịnị ka ị na-achọ?”"},{"book":"Jenesis","chapter":"37","verse":"16","text":"Ọ sịrị, “Ana m achọ ụmụnne m. Biko, ị nwere ike ịgwa m ebe ha nọ na-azụ igwe anụ ụlọ ha?”"},{"book":"Jenesis","chapter":"37","verse":"17","text":"Nwoke ahụ zara sị, “Ha esitela nʼebe a pụọ. Anụrụ m ka ha na-asị, ‘Ka anyị gaa Dọtan.’ ”"},{"book":"Jenesis","chapter":"37","verse":"18","text":"Ma ha lepụrụ anya hụ ya ka ọ na-abịa, gbaa izu otu ha ga-esi gbuo ya."},{"book":"Jenesis","chapter":"37","verse":"19","text":"Ha sịrịtara onwe ha, “Lee eze nrọ ahụ ka ọ na-abịa!"},{"book":"Jenesis","chapter":"37","verse":"20","text":"Ugbu a, bịanụ, ka anyị gbuo ya, tụba ya nʼime otu olulu ndị a.37:20 Ebe ala ala olulu mmiri ndị a na-agbasa agbasa karịa ọnụ ha. Jer 38:6,13 Anyị ga-asịkwa na anụ ọhịa eriela ya. Mgbe ahụ, anyị ga-ahụkwa ihe nrọ ya niile ga-abụ.”"},{"book":"Jenesis","chapter":"37","verse":"21","text":"Ruben nụrụ ihe a, ma napụtakwa ya site nʼaka ha. Ọ sịrị, “Ka anyị hapụ igbu ya.”"},{"book":"Jenesis","chapter":"37","verse":"22","text":"Ruben sịrị ha, “Ka unu hapụ ịkwafu ọbara. Kama tụnyenụ ya nʼime olulu a dị nʼọzara. Ma unu akpatụkwala ya aka.” Ma nzube ya bụ ịnapụta ya site nʼaka ha, dulaara ya nna ya."},{"book":"Jenesis","chapter":"37","verse":"23","text":"Ya mere, mgbe Josef bịakwutere ụmụnne ya, ha yipụrụ ya uwe mwụda ya, uwe mwụda nwere ọtụtụ agwa o yi nʼahụ."},{"book":"Jenesis","chapter":"37","verse":"24","text":"Ha duru ya tụnye ya nʼime olulu. Ọ bụ olulu tọgbọrọ nʼefu, nke mmiri na-adịghị nʼime ya."},{"book":"Jenesis","chapter":"37","verse":"25","text":"Mgbe ha nọdụrụ ala bido iri nri, ha leliri anya ha hụ igwe ndị ahịa Ishmel si Gilead. Ịnyịnya kamel ha bu ụda na mgbaa na máá. Ọ bụkwa Ijipt ka ha bu ihe ndị a na-aga."},{"book":"Jenesis","chapter":"37","verse":"26","text":"Mgbe ahụ, Juda jụrụ ụmụnne ya, “Uru gịnị ka ọ ga-abara anyị igbu nwanne anyị, ma kpuchie ọbara ya?"},{"book":"Jenesis","chapter":"37","verse":"27","text":"Bịanụ, ka anyị resi ya ndị Ishmel ndị a, ka aka anyị ghara nʼimetụ ya, nʼihi na nwanne anyị na otu anụ ahụ anyị ka ọ bụ.” Ụmụnne ya gere ya ntị."},{"book":"Jenesis","chapter":"37","verse":"28","text":"Mgbe ndị ahịa Midia ahụ rutere, ha sitere nʼolulu dọpụta Josef resi ya ndị Ishmel ahụ, ndị kwụrụ ụmụnne Josef iri mkpụrụ shekel ọlaọcha abụọ. Ha duuru Josef gaa Ijipt."},{"book":"Jenesis","chapter":"37","verse":"29","text":"Ruben mechara lọghachi gaa nʼolulu ahụ, ma ka ọ na-ahụghị Josef nʼime olulu a, ọ dọwara uwe ya."},{"book":"Jenesis","chapter":"37","verse":"30","text":"O jekwuru ụmụnne ya sị ha, “Nwata ahụ anọkwaghị ebe ahụ! Mụ onwe m, olee ebe m ga-ala?”"},{"book":"Jenesis","chapter":"37","verse":"31","text":"Ụmụnne ya gburu otu ewu were uwe Josef bịanye nʼime ọbara ya."},{"book":"Jenesis","chapter":"37","verse":"32","text":"Ha chịịrị uwe mwụda ahụ nwere ọtụtụ agwa jekwuru nna ha sị ya, “Anyị hụrụ uwe a nʼime ọhịa. Leruo ya anya ka ị mara maọbụ uwe mwụda nwa gị.”"},{"book":"Jenesis","chapter":"37","verse":"33","text":"Ọ matara na ọ bụ ya, sị, “E, nke a bụ uwe nwa m nwoke. Ajọ anụ eriela ya. Anụ ọhịa adọkasịala Josef nʼezie.”"},{"book":"Jenesis","chapter":"37","verse":"34","text":"Mgbe ahụ, Jekọb dọwara uwe ya, yiri akwa mkpe, ruo ụjụ ọtụtụ ụbọchị nʼihi nwa ya."},{"book":"Jenesis","chapter":"37","verse":"35","text":"Ụmụ ya ndị ikom na ụmụ ya ndị inyom niile bịara ịkasị ya obi, ma ọ jụrụ ịnabata nkasiobi ọbụla. Ọ sịrị, “Aga m alakwuru nwa m nʼala mmụọ site nʼiru ụjụ.” Nna ya kwagidere akwa nʼihi ya."},{"book":"Jenesis","chapter":"37","verse":"36","text":"Ugbu a, ndị Midia ahụ rere37:36 Ire maọbụ ịzụta mmadụ dịka ohu bụ otu nʼime ahịa ndị bi nʼọzara na-azụ. Jen 17:12; 37:26 Josef nʼIjipt, resi ya Pọtifa, otu nʼime ndịisi na-ejere Fero ozi, onye bụ onyeisi ndị nche Fero, bụ eze Ijipt."}]}