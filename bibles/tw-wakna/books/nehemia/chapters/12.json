{"data":[{"book":"Nehemia","chapter":"12","verse":"1","text":"Saa nnipa yi ne asɔfo ne Lewifo a wɔne Sealtiel babarima Serubabel ne ɔsɔfopanyin Yesua san wɔn akyi no:"},{"book":"Nehemia","chapter":"12","verse":"2","text":"Amaria, Maluk, Hatus,"},{"book":"Nehemia","chapter":"12","verse":"3","text":"Sekania, Rehum, Meremot,"},{"book":"Nehemia","chapter":"12","verse":"4","text":"Ido, Ginetoi, Abia,"},{"book":"Nehemia","chapter":"12","verse":"5","text":"Miamin, Maadia, Bilga,"},{"book":"Nehemia","chapter":"12","verse":"6","text":"Semaia, Yoiarib, Yedaia,"},{"book":"Nehemia","chapter":"12","verse":"7","text":"Salu, Amok, Hilkia ne Yedaia."},{"book":"Nehemia","chapter":"12","verse":"8","text":"Lewifo a wɔne wɔn san wɔn akyi no ni: Yesua, Binui Kadmiel, Serebia, Yuda, Matania a na ɔne ne mfɛfo na na wɔhwɛ aseda nnwom so no."},{"book":"Nehemia","chapter":"12","verse":"9","text":"Na sɛ wɔresom a, wɔn mfɛfo Bakbukia ne Uni sɔre gyina ne wɔn di nhwɛanim."},{"book":"Nehemia","chapter":"12","verse":"10","text":"Ɔsɔfopanyin Yesua woo Yoiakim,"},{"book":"Nehemia","chapter":"12","verse":"11","text":"na Yoiada woo Yonatan,"},{"book":"Nehemia","chapter":"12","verse":"12","text":"Bere a Yoiakim yɛ ɔsɔfopanyin no, na asɔfo mmusua mu ntuanofo no ne:"},{"book":"Nehemia","chapter":"12","verse":"13","text":"Mesulam a otua Ɛsra abusua ano."},{"book":"Nehemia","chapter":"12","verse":"14","text":"Yonatan a otua Maluki abusua ano."},{"book":"Nehemia","chapter":"12","verse":"15","text":"Adna a otua Harim abusua ano."},{"book":"Nehemia","chapter":"12","verse":"16","text":"Sakaria a otua Ido abusua ano."},{"book":"Nehemia","chapter":"12","verse":"17","text":"Sikri a otua Abia abusua ano."},{"book":"Nehemia","chapter":"12","verse":"18","text":"Samua a otua Bilga abusua ano."},{"book":"Nehemia","chapter":"12","verse":"19","text":"Matenai a otua Yoiarib abusua ano."},{"book":"Nehemia","chapter":"12","verse":"20","text":"Kalai a otua Salai abusua ano."},{"book":"Nehemia","chapter":"12","verse":"21","text":"Hasabia a otua Hilkia abusua ano."},{"book":"Nehemia","chapter":"12","verse":"22","text":"Persiahene Dario a ɔto so abien bere so no, wɔkyerɛw Lewifo ne asɔfo mmusua mu ntuanofo no nyinaa din wɔ saa asɔfo mpanyimfo yi bere so: Eliasib, Yoiada, Yohanan, ne Yadua."},{"book":"Nehemia","chapter":"12","verse":"23","text":"Wɔkyerɛw Lewifo mmusua ntuanofo no din guu Abakɔsɛm Nhoma mu kosii Eliasib nena Yohanan bere so."},{"book":"Nehemia","chapter":"12","verse":"24","text":"Eyinom ne Lewifo mmusua ntuanofo: Hasabia, Serebia, Yesua, Binui, Kadmiel ne wɔn mfɛfo bi a sɛ edu ayeyi ne aseda afahyɛ so a, wogyina hɔ ne wɔn di nhwɛanim, na ɔfa gye ɔfa so wɔ nnwonto mu, sɛnea Dawid, Onyankopɔn nipa, kyerɛɛ wɔn sɛ wɔnyɛ no."},{"book":"Nehemia","chapter":"12","verse":"25","text":"Na Matania, Bakbukia ne Obadia nso ka ho. Mesulam, Talmon ne Akub na wɔyɛ aponanohwɛfo a wɔhwɛ adekoradan a ɛwɔ apon no ano no so."},{"book":"Nehemia","chapter":"12","verse":"26","text":"Na eyinom nyinaa som wɔ Yesua babarima Yoiakim a ɔyɛ Yosadak nena ne Nehemia a ɔyɛ amrado ne Ɛsra a na ɔyɛ ɔsɔfo ne mmara no kyerɛkyerɛfo bere so."},{"book":"Nehemia","chapter":"12","verse":"27","text":"Bere a wɔredwira Yerusalem fasu foforo no, wɔka kyerɛɛ Lewifo a wɔwɔ asase no so nyinaa se, wɔmmra Yerusalem mmɛboa dwumadi no. Na ɛsɛ sɛ wɔde kyɛnkyɛn, mmɛnta ne asankuten to wɔn aseda nnwom de hyɛ anigye fa no."},{"book":"Nehemia","chapter":"12","verse":"28","text":"Wɔde nnwontofo no fi Yerusalem ne ne nkuraa ne Netofafo nkuraa nyinaa bɔɔ mu bae."},{"book":"Nehemia","chapter":"12","verse":"29","text":"Ebi nso fi Bet-Gilgal ne Geba pɔw mu hɔ ne Asmawet, efisɛ na nnwontofo no ara akyekyere wɔn ankasa nkuraa afa Yerusalem ho ahyia."},{"book":"Nehemia","chapter":"12","verse":"30","text":"Asɔfo no ne Lewifo no dwiraa wɔn ho, afei wodwiraa ɔmanfo no, dwiraa apon no ne fasu no nso."},{"book":"Nehemia","chapter":"12","verse":"31","text":"Midii Yuda ntuanofo no anim kɔɔ ɔfasu no atifi, na meboaboaa nnwontofo akuw akɛse abien ano ma wɔbɛdaa ase. Nnwontofo kuw no mu baako kɔɔ anafo wɔ ɔfasu no atifi kosii Sumina Pon no."},{"book":"Nehemia","chapter":"12","verse":"32","text":"Hosaia ne Yuda ntuanofo no mu fa dii wɔn akyi,"},{"book":"Nehemia","chapter":"12","verse":"33","text":"na Asaria, Ɛsra, Mesulam,"},{"book":"Nehemia","chapter":"12","verse":"34","text":"Yuda, Benyamin, Semaia, Yeremia"},{"book":"Nehemia","chapter":"12","verse":"35","text":"ne asɔfo no bi a wɔhyɛn torobɛnto no dii wɔn akyi. Ɛno akyi na Yonatan babarima Sakaria, Semaia babarima, Matania babarima, Mikaia babarima, Sakur babarima a ɔyɛ Asaf aseni no di."},{"book":"Nehemia","chapter":"12","verse":"36","text":"Ne korakora no, Sakaria mfɛfo a wɔne Semaia, Asarel, Milalai, Gilalai, Maai, Netanel, Yuda ne Hanani dii wɔn so. Wɔfaa nnwontode a Dawid a ɔyɛ Onyankopɔn nipa akyerɛ sɛ wɔmfa no. Na Ɛsra a ɔyɛ mmara no kyerɛkyerɛfo no na odii santen no anim."},{"book":"Nehemia","chapter":"12","verse":"37","text":"Wɔfaa Asu Aniwa Pon no ho, kɔɔ tee kɔforoo kuropɔn no fasu antweri a ɛkyerɛ Dawid kuropɔn no. Wɔfaa Dawid fi ho, kosii Nsu Pon a ɛwɔ apuei fam no ho."},{"book":"Nehemia","chapter":"12","verse":"38","text":"Nnwontofo a wɔto so abien no faa atifi kwan kohyiaa wɔn. Me ne ɔmanfo no mu fa dii wɔn akyi. Yɛfaa ɔfasu no so nam Fononoo Abantenten no ho kosii Ɔfasu Tɛtrɛɛ no,"},{"book":"Nehemia","chapter":"12","verse":"39","text":"afei yetwaa Efraim Pon no ho, kosii Kuropɔn Dedaw Pon no, yɛfaa Mpataa Pon no ho, kosii Hananel Abantenten ho kɔɔ Ɔha Abantenten no ho. Yɛtoaa so kɔɔ Nguan Pon no ho, na yekogyinaa Ɔwɛn Pon no ano."},{"book":"Nehemia","chapter":"12","verse":"40","text":"Nnwontokuw abien a na wɔreda ase no kɔɔ Awurade Asɔredan mu kɔtenatenaa ase. Me nso me ne akuw ntuanofo a na wɔka me ho no yɛɛ saa ara."},{"book":"Nehemia","chapter":"12","verse":"41","text":"Yɛne asɔfo a na wɔhyɛn torobɛnto a wɔne Eliakim, Maaseia, Miniamin, Mikaia, Elioenai, Sakaria, Hanania"},{"book":"Nehemia","chapter":"12","verse":"42","text":"ne nnwontofo Maaseia, Semaia, Eleasar, Usi, Yehohanan, Malkia, Elam ne Eser na yɛbɔɔ mu kɔe. Wɔtoo nnwom a na dwonkyerɛfo Yisrahia rema wɔn akwankyerɛ."},{"book":"Nehemia","chapter":"12","verse":"43","text":"Saa anigye da no, wɔbɔɔ afɔre bebree, efisɛ na Onyankopɔn ayɛ biribi ama wɔn a enti ɛsɛ sɛ wɔma wɔn ani gye. Mmea ne mmofra nyinaa de wɔn ho hyɛɛ afahyɛ no mu, na ɔmanfo a wɔwɔ Yerusalem no osebɔ no duu akyirikyiri."},{"book":"Nehemia","chapter":"12","verse":"44","text":"Da no, woyii mmarima sɛ wɔnhwɛ adekoradan a wɔde akyɛde, otwakan ne ntotoso du du gu mu no so. Na ɛyɛ wɔn asɛde sɛ wokogyigye fi mfuw mu, sɛnea asɔfo ne Lewifo mmara kyerɛ no, efisɛ na asɔfo ne Lewifo ne wɔn dwumadi no ho hia Yudafo nyinaa yiye."},{"book":"Nehemia","chapter":"12","verse":"45","text":"Wɔyɛɛ wɔn Nyankopɔn som no ne ahodwira som no pɛpɛɛpɛ, sɛnea Dawid ne ne babarima Salomo mmara kyerɛ no, na saa ara nso na nnwontofo no ne aponanohwɛfo no yɛe."},{"book":"Nehemia","chapter":"12","verse":"46","text":"Amanne a wɔma nnwontofo akwankyerɛfo di nnwontofo no anim wɔ nkamfo ne aseda nnwom a wɔto de ma Onyankopɔn no fii ase fi Dawid ne Asaf bere so."},{"book":"Nehemia","chapter":"12","verse":"47","text":"Enti efi Serubabel ne Nehemia bere so no, na daa ɔmanfo brɛ nnwontofo no ne aponanohwɛfo ne Lewifo no nnuan. Na Lewifo no nso de nea wonya no mu bi ma asɔfo a wɔyɛ Aaron asefo no."}]}