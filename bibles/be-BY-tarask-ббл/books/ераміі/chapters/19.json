{"data":[{"book":"ЕРАМІІ","chapter":"19","verse":"1","text":"Так сказаў Гасподзь: ідзі і купі гліняны збанок у ганчара; і вазьмі з сабою старэйшынаў з народу, і са старэйшынаў сьвятарскіх,"},{"book":"ЕРАМІІ","chapter":"19","verse":"2","text":"і выйдзі ў даліну сыноў Эномавых, якая каля брамы Харшыт, і абвясьці там словы, якія Я кажу табе,"},{"book":"ЕРАМІІ","chapter":"19","verse":"3","text":"і скажы: слухайце слова Гасподняе, цары Юдэйскія і жыхары Ерусаліма! Так кажа Гасподзь Саваоф, Бог Ізраілеў: вось, Я навяду бедства на мясьціну гэтую, - пра якую калі хто пачуе, у таго зазьвініць у вушах, -"},{"book":"ЕРАМІІ","chapter":"19","verse":"4","text":"за тое, што яны пакінулі Мяне, і счужынілі Мне мясьціну гэтую, і кадзяць на ёй іншым божышчам, якіх ня ведалі ні яны, ні бацькі іхнія, ні цары Юдэйскія; напоўнілі мясьціну гэтую крывёю невінаватых"},{"book":"ЕРАМІІ","chapter":"19","verse":"5","text":"і насыпалі вышыні Ваалу, каб паліць сыноў сваіх агнём на цэласпаленьне Ваалу, чаго Я не загадваў і не казаў, і чаго Мне нават наўме ня было;"},{"book":"ЕРАМІІ","chapter":"19","verse":"6","text":"затое вось, настаюць дні, кажа Гасподзь, калі мясьціна гэтая ня будзе больш называцца Тафэтам альбо далінаю сыноў Эномавых, а далінаю забойства."},{"book":"ЕРАМІІ","chapter":"19","verse":"7","text":"Я зьнішчу раду Юды і Ерусаліма на месцы гэтым і зваюю іх мечам перад абліччам ворагаў іхніх і рукою шукальнікаў душы іхняй, і аддам трупы іх на ежу птушкам нябесным і зьвярам зямным"},{"book":"ЕРАМІІ","chapter":"19","verse":"8","text":"І зраблю горад гэты жахам і пасьмешышчам; кожны хто праходзіцьме празь яго, зьдзівіцца і пасьвішча, гледзячы на ўсе раны ягоныя."},{"book":"ЕРАМІІ","chapter":"19","verse":"9","text":"І накармлю іхняй плоцьцю сыноў іхніх і плоцьцю дачок іхніх; і будзе кожны есьці плоць свайго блізкага ў аблозе і сьціску, калі сьціснуць іх ворагі іхнія і шукальнікі душы іхняй."},{"book":"ЕРАМІІ","chapter":"19","verse":"10","text":"І разьбі збанок на вачах у тых мужоў, якія прыйдуць з табою,"},{"book":"ЕРАМІІ","chapter":"19","verse":"11","text":"і скажы ім: так кажа Гасподзь Саваоф: так скрышу Я народ гэты і горад гэты, як скрышаны ганчарны посуд, які ўжо ня можа быць адноўлены, і будуць хаваць іх у Тафэце ад недахопу месца пад пахаваньне."},{"book":"ЕРАМІІ","chapter":"19","verse":"12","text":"Так зраблю і зь месцам гэтым, кажа Гасподзь, і з жыхарамі яго; і горад гэты зраблю падобным на Тафэт."},{"book":"ЕРАМІІ","chapter":"19","verse":"13","text":"І дамы Ерусаліма і дамы цароў Юдэйскіх будуць, - як месца Тафэт, - нячыстыя, бо на дахах усіх дамоў кадзяць усяму войску нябеснаму і ўчыняюць ахвяраваньні божышчам чужым."},{"book":"ЕРАМІІ","chapter":"19","verse":"14","text":"І прыйшоў Ерамія з Тафэта, куды Гасподзь пасылаў яго прарочыць, і стаў на дварэ дома Гасподняга і сказаў усяму народу:"},{"book":"ЕРАМІІ","chapter":"19","verse":"15","text":"Так кажа Гасподзь Саваоф, Бог Ізраілеў: вось, Я навяду на горад гэты і на ўсе гарады яго ўсё тое бедства, якое вымавіў на яго, бо яны - цьвердалобыя і не слухаюць слоў Маіх."}]}