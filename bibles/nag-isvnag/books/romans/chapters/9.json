{"data":[{"book":"Romans","chapter":"9","verse":"1","text":"Moi Khrista te hosa kotha koi ase. Moi misa nokoi; Pobitro Atma logote moi laga bhitor atma pora moike sakhi di ase,"},{"book":"Romans","chapter":"9","verse":"2","text":"narukhi kene moi laga monte hodai dukh aru kosto bukhi ase."},{"book":"Romans","chapter":"9","verse":"3","text":"Kelemane mangso phale, moi nijor laga bhai khan nimite moike shrap hoi kene, Khrista pora alag kori dile bhi etu to moi laga itcha ase."},{"book":"Romans","chapter":"9","verse":"4","text":"Taikhan Israel manu khan ase. Taikhan pali-luwa bacha ase, aru mohima, kosom pora diya niyom, aru niyom laga uphar, aru Isor ke aradhana kora, aru kosom diya vachan sob taikhan logote he ase."},{"book":"Romans","chapter":"9","verse":"5","text":"Taikhan laga baba laga khandan pora he Khrista ahise, mangso hisab te- Jun sob uporte Isor ase. Hodai karone Taike aradhana hobo dibi. Amen."},{"book":"Romans","chapter":"9","verse":"6","text":"Kintu Isor laga kosom khan to hari ja nohoi. Kelemane Israel pora aha khan sob to Israel jati pora aha nohoi."},{"book":"Romans","chapter":"9","verse":"7","text":"Aru sob to Abraham laga asol bacha khan nohoi. Kintu “Isaac dwara tumi laga khandan laga naam hobo.”"},{"book":"Romans","chapter":"9","verse":"8","text":"Etu motlob to, gaw mangso pora aha khan Isor laga bacha nohoi. Hoilebi jun bacha Isor laga kosom pora jonom hoise taikhan he Isor laga bacha khan ase."},{"book":"Romans","chapter":"9","verse":"9","text":"Kelemane kosom te eneka koi kene ase: “Aha saal eneka somoite, moi ghurai kene ahibo, aru ekjon bacha Sarah ke dibo.”"},{"book":"Romans","chapter":"9","verse":"10","text":"Khali etu he nohoi, kintu kitia amikhan laga baba Isaac dwara Rebekah bhi pet te bacha bukhi se-"},{"book":"Romans","chapter":"9","verse":"11","text":"taikhan jonom nohoi kene thakise aru biya bhal eku nakora age te, etu pora he Isor pora basi luwa hisab te aru Tai laga itcha he hobo karone,"},{"book":"Romans","chapter":"9","verse":"12","text":"kaam hisab te nohoi, kintu Tai kun pora mati ase - aru taike eneka koise, “Dangor pora chutu ke sewa koribo.”"},{"book":"Romans","chapter":"9","verse":"13","text":"Likha thaka nisena: “Jacob ke moi morom korise, kintu Esau ke moi ghin korise.”"},{"book":"Romans","chapter":"9","verse":"14","text":"Tinehoile amikhan pora ki kobo? Isor logote adharmik ase naki? Kitia bhi eneka nohoi."},{"book":"Romans","chapter":"9","verse":"15","text":"Kelemane Tai pora Moses ke koise, “Moi daya kora khan uporte daya koribo aru morom kora khan ke morom koribo.”"},{"book":"Romans","chapter":"9","verse":"16","text":"Etu karone, manu khan laga itcha pora nohoi, aru kosis kora pora nohoi, kintu Isor kun logote daya ase Tai laga itcha pora he ase."},{"book":"Romans","chapter":"9","verse":"17","text":"Kelemane Shastro pora Pharoah ke koise, “Etu nimite he moi tumike uthai dise, titia tumikhan uporte moi laga hokti dikhai dibo, aru eneka moi laga naam prithibi sob jagate janai dibo.”"},{"book":"Romans","chapter":"9","verse":"18","text":"Etu karone, kun logote Isor pora daya kori bole itcha ase, taike daya kore, kintu jun uporte Tai mon tan kori dibole itcha kore, taikhan ke mon tan kori bole diye."},{"book":"Romans","chapter":"9","verse":"19","text":"Titia apnikhan pora moike hudibo, “Kile etiya bhi Tai golti pai ase? Kun pora Tai laga itcha ke rukhabo parise?”"},{"book":"Romans","chapter":"9","verse":"20","text":"Kintu, O manu, Isor pora itcha kora kaam te alag jowab dibole manu tumi kun ase? Ki saman hath pora bonaise etu saman pora bona manu ke, “Apuni kele moike eneka bonaise eneka kobo pare naki?”"},{"book":"Romans","chapter":"9","verse":"21","text":"Kumar ekjon pora ki kolsi bona bole itcha ase, etu bonabo nimite mati uporte tai adhikar nohoi? Aru eke mati pora kolsi ekta sonman nimite aru dusra ekta mamuli te chola bo nimite bona bole tai adhikar ase nohoi?"},{"book":"Romans","chapter":"9","verse":"22","text":"Kintu, jodi Isor he Tai laga khong dikha bole aru Tai laga hokti jonai dibole nimite itcha thakise, etu pora he Tai kolsi kunkhan nosto kori bole bonaise, eitu khan ke dhorjo korise koile?"},{"book":"Romans","chapter":"9","verse":"23","text":"Jodi Tai pora etu kora Tai laga dhun laga mohima, kolsi khan uporte daya dikha bole korise koile, kun to Tai age pora mohima nimite bonai kene rakhidise?"},{"book":"Romans","chapter":"9","verse":"24","text":"Aru jodi Tai pora etu korise, amikhan nimite jun khan ke Tai mati loise, khali Yehudi khan majot nohoi kintu Porjati khan majot pora bhi?"},{"book":"Romans","chapter":"9","verse":"25","text":"Hosea kitab te Tai pora koi ase:"},{"book":"Romans","chapter":"9","verse":"26","text":"Aru etu jagate taikhan ke eneka bhi kobo, ‘Tumikhan moi laga manu nohoi,’"},{"book":"Romans","chapter":"9","verse":"27","text":"Aru Israel nimite Isaiah jor pora awaj chilai kene koi ase,"},{"book":"Romans","chapter":"9","verse":"28","text":"Kelemane Probhu pora prithibi uporte Tai laga kotha deri nohoi kene joldi kaam kori lobo.”"},{"book":"Romans","chapter":"9","verse":"29","text":"Aru Isaiah pora koi thaka nisena,"},{"book":"Romans","chapter":"9","verse":"30","text":"Tinehoile, etiya amikhan pora ki kobo? Dharmikta jun to biswas pora pai, etu Porjati khan, kun pora dharmikta hobole bisara nai, taikhan pora he paise naki?"},{"book":"Romans","chapter":"9","verse":"31","text":"Kintu Israel, kun he niyom pora dharmikta hobole bisarise, taikhan etu ke niyom dwara pa-a nai naki?"},{"book":"Romans","chapter":"9","verse":"32","text":"Kile huwa nai? Kelemane taikhan pora etu biswas pora bisara nai, kintu kaam kora pora he pabo eneka bhabise. Taikhan theng lagija pathor te lagi jaise,"},{"book":"Romans","chapter":"9","verse":"33","text":"eneka likha thaka nisena,"}]}