{"data":[{"book":"Lug","chapter":"11","verse":"1","text":"Nai jia Isu yi ithua jia shii misia sia. Ai misia sia ched shii, samoy jia è aishii yao, “Ithong, Jon è awai samoythek shii yua pha duiine, gathek shii de misia sia pha yua bo.”"},{"book":"Lug","chapter":"11","verse":"2","text":"Isu è ithek shii yao, khuchung magunde nathek sia arone yao bo,"},{"book":"Lug","chapter":"11","verse":"3","text":"Gathek shii chid pha michie inai tham ne phi bo.11:3: gethek ne michie chid; dinne inai jia pha michie."},{"book":"Lug","chapter":"11","verse":"4","text":"Gathek layog shii khung phi bo,"},{"book":"Lug","chapter":"11","verse":"5","text":"Isu awai samoythek shii yao, yangne nathek hanyie magunde jia è habiu duchoi hà wuii srane nawai ijak shii yao, gu ijak, iweb uom chei phi bo."},{"book":"Lug","chapter":"11","verse":"6","text":"Gu ro ijak jia thiih shii gu hò hà wuii thog ro, chiih-è aishii chie yi pha gu shii ne nyie de oi ro!"},{"book":"Lug","chapter":"11","verse":"7","text":"Chiih-è yang ne na ijak è hò iliing è chang mage, gu shii afak-afi arek rabo! Gu ro hò ne binjong muii ro, chiih-è gu ro ani nane gu ne biang hà sha ro. Gu asieng mua sha phro chiih-è gu na shii nyie de aphi mua phro,"},{"book":"Lug","chapter":"11","verse":"8","text":"Wie, nyie chiihphado? Gu na shii yao na ijak sieng ne na shii iweb aphi magunde na è awo dang pha lia ne rai arone, ji è ai sieng srane na nyie chid pha ji nyaphi ruii phro."},{"book":"Lug","chapter":"11","verse":"9","text":"Chiih-è gu nathek shii yao: lia bo, ji arone na mua ruii phro; sow bo ji arone doh ruii phro; habin shii chokh bo ji arone na shii hong ruii phro."},{"book":"Lug","chapter":"11","verse":"10","text":"Chiih-è hanyie è lia jishii ne phi ruii phro, chiih-è hanyie è sow ji pha bran shii ne doh ruii phro; chok bo, chiih-è habin na shii hong phi phro."},{"book":"Lug","chapter":"11","verse":"11","text":"Dufuii è ù lia shii pham phi pha aphuii ne nathek è hanyie ga?"},{"book":"Lug","chapter":"11","verse":"12","text":"Chiih-è ai kheri lia shii ragungphie phi ne bey?"},{"book":"Lug","chapter":"11","verse":"13","text":"Nathek awie pho rang de, nawaithek ani shii nyie khi-èrek wie phi chid phro è thieg. Aishii lia pho ne Hamangkhung Aphuii è ji è de muna Ragung So phi ruii phro!"},{"book":"Lug","chapter":"11","verse":"14","text":"Isu è miyao ayao mua pha ibuii shii gieng; Chiihphado è ibuii fuang hà khia mage shii, ji pha bran ne jao ne yao mua. Ji-è thiichiih pha bran ibrogthek de wiengphleg dun,"},{"book":"Lug","chapter":"11","verse":"15","text":"11:15: Mth 9:34; 10:25 Jishii thiichiih pha giak branthek è yao, “Hì ne Sakhathong ara, ai ne ibuii pha dumuii ara, hanyie è aishii blu phi ne gieng yi pha ji ara.”"},{"book":"Lug","chapter":"11","verse":"16","text":"Giak è Isu shii ichiig sow pha now, ji è hì thek ne Hamangkhung-aphuii è rey pha blia chak rone gathek shii wiengphleg pha khagi rek bo."},{"book":"Lug","chapter":"11","verse":"17","text":"Jishii Isu è ithek nyie now pha ji thieg srane, ai è ithek shii yao, hanyie soh shii ibrog yoh che rai ne gidieg rek arone ji pha thiig ne idang rey ne arai mua phro; chiih-è haliing chung mak rek rai arone ji de yoh rey dun phro."},{"book":"Lug","chapter":"11","verse":"18","text":"Ji-è ibuii awaithek chung zab riichai shii ibrog rek ne gui rai arone, nyie khi-èrek ne hì rai mua phlei? Nathek ne yao, gu è ibuii khia pha hì ne Sakhathong è gu shii blu phi ne ji mikhia ro è yao."},{"book":"Lug","chapter":"11","verse":"19","text":"Chiihphado gu ibuii shii fuang hà ji è rek ne gieng arone, nathek samoy pho yi khi-èrek ne gieng phlei? Chiih-è nawai samoy pho è hì asi ro è nya doh yi ro!"},{"book":"Lug","chapter":"11","verse":"20","text":"Asi gu è Hamangkhung-aphuii blu è ibuii shii gieng shii, hì è ne nathek shii doh yi phro Hamangkhung-aphuii Sajathua ne ithek shii wuiijong ro."},{"book":"Lug","chapter":"11","verse":"21","text":"Bran bgang jia yi, awai rog shii migiang khriig rek srane, awai hò khan ne rai arone, ai hò shii nyie um pha ji ragia rey phro."},{"book":"Lug","chapter":"11","verse":"22","text":"Jishii ai è muna bran biigang jia è aishii mak jo srane ai è yang mua arone, muspho è luthong muii pha migiang jithek ne ai è zab han srane awaithek chung ai è nyie goh pha ji thang rai phro."},{"book":"Lug","chapter":"11","verse":"23","text":"11:23: Mrg 9:40 Hanyie magunde gu rog shii asi pho ne izai gu shii gidieg rek ara ro; chiih-è hanyie yi gu rog shii nong ne akhrab gieng arone ai ne izai dayiingdayang rek ara."},{"book":"Lug","chapter":"11","verse":"24","text":"“Khuchung magungde ibuii ragung yi bran è fuang khia srane, igoh soh lakhung shii lua srane thung pha ithua so. Jishii jia de adoh sha arone. Awai è awai shii yao, ‘Gu ne gui hò hà idoh dun din sha pha ro.’"},{"book":"Lug","chapter":"11","verse":"25","text":"Ji-è ai idoh dun srane riig shii hò ne so nane khriig um iang."},{"book":"Lug","chapter":"11","verse":"26","text":"Chiihphado ai ne fuang hà wuii srane dinne yoh miley awai è de awiedang pha ragung noh ruii, chiih-è ithek ji hà dun srane rai gieng. Ji è jithek rek ched ne, ji pha bran ne igobi è de lahuak awie pha rey dun.”"},{"book":"Lug","chapter":"11","verse":"27","text":"Isu è jithek yao ramuii shii, bran iphiing iliing è hò-amuii jia è aishii yao, “na shii giak ne na shii ram pha hò-amuii ne bajo khirzey ro!”"},{"book":"Lug","chapter":"11","verse":"28","text":"Jishii Isu è chang, “Ji-è ne, hanyie è Hamangkhung-aphuii miyaogam yoi ne nuii pho ne khama sang ro!”"},{"book":"Lug","chapter":"11","verse":"29","text":"Bran brog yi Isu moe khrab ramuii shii, ai è yao, duchung pha branthek ne bajo awiedang ara! Jona ne ithek ne buang pha blia nak ne rai. Jishii Jona ro buang pha blia ji doh bie yi ne gai ne ithek shii adoh yi phro."},{"book":"Lug","chapter":"11","verse":"30","text":"11:30: Jon 3:4 Ji duiine chaig Jona ne Ninewe pha cheb ro, ji è Bran Dufuii ne duchung pha branthek ro cheb ro."},{"book":"Lug","chapter":"11","verse":"31","text":"11:31: 1Saj 10:1-10; 2Phal 9:1-12 Chiih-è chua pha inai shii sajamuii Sheba è riu ne ithek shii nin ruii phro, nyieliieshii ai ne Saja Solomon ro muyua wie ji nuii awai soh pha zab lumuii è wuii phro; ji è gu ithek shii yao ichiih shii ne nyie magunde um pha ji ne Solomon è de boh um ba ro."},{"book":"Lug","chapter":"11","verse":"32","text":"11:32: Jna 3:5 Che pha idoh shii ne Ninewe pha branthek è riu ne ithek shii the ruii phro, nyieliieshii ithek ne Jona muyua ji nuii srane awaithek layog è khidjong ro: Chiih-è gu ithek shii yao ichiih shii ne nyie magunde um pha ji ne Jona è de boh um ba ro!"},{"book":"Lug","chapter":"11","verse":"33","text":"Khuchung magungde muchuang yi siikhiiakhjam bucho hà chab ne ug srane aruii;11:33: giak jigizey shii ne oi ro dinne shkhiiakhjam iliing chab. ji pha chiang shii muchuang ne bunthruak lakhung shii ruii ro, nyieliieshii hacho wuii pha branthek shii sang doh yi chid."},{"book":"Lug","chapter":"11","verse":"34","text":"Nathek mieg yi siu pha muchuang duiine ro. Nathek mieg yi sang doh shii, nathek siu shii de ley muchuang um ro; jimagunde nathek mieg yi awie arone, nathek siu de zab igiia ro."},{"book":"Lug","chapter":"11","verse":"35","text":"Chiihphado khriig rab bo, nathek shii um pha muchuang ji igiia arey yi rabo!"},{"book":"Lug","chapter":"11","verse":"36","text":"Nathek siu shii muchuang ley um arone, nathek ne igiia rog oi sha phro, ji è zab sang rey dun, muchuang yi na lakhung shii khilieng mage shii na shii de chuang dun."},{"book":"Lug","chapter":"11","verse":"37","text":"Isu ji è yao ched dang shii, Pharisithek è aishii ithek rog shii michie chie pha ho; ji è ai ne iliing hà wuii srane michie chie pha dug."},{"book":"Lug","chapter":"11","verse":"38","text":"Pharisithek è Isu ne wad achun pha michie chie pha ji riig ne wiengphleg dun."},{"book":"Lug","chapter":"11","verse":"39","text":"Ji-è Ithong è ithek shii yao, chiihphado, duchung pha Pharisithek nathek ne gog nane shiikhiia shii ne fuang è wie shud bie ara, jimagunde nathek ne iliing shii ne ley awie pha nane lijieg um ro."},{"book":"Lug","chapter":"11","verse":"40","text":"Bi-ìethek! Hamangkhung-aphuii è fuang shii rab bie ne iliing shii arab bey?"},{"book":"Lug","chapter":"11","verse":"41","text":"Jishii nathek ro shiikhiia nane gog shii nyie um pha ji ne dushothek shii phi bo, chiih-è nathek shii zab so rey phro."},{"book":"Lug","chapter":"11","verse":"42","text":"Pharisithek nathek ne khama diig phro! Nathek ne marey pha ishak shii, buzo nane phadina ne jia sua Hamangkhung-aphuii shii phi, jishii nathek ne izai nane Hamangkhung-aphuii shii miie rek pha jithek shii ne snai muii. Gai shii asnai pha, hì ne nathek dab bo."},{"book":"Lug","chapter":"11","verse":"43","text":"“Pharisithek nathek ne khama diig phro! Nathek ne Jewthek misiahò hà de ithua wie shii ong ne bajarai hà de ithek shii wad khung ne ilab phi bo è now.”"},{"book":"Lug","chapter":"11","verse":"44","text":"Nathek shii ne khama diig phro! Nathek ne branthek cheb arek ba pha hanyie è athieg wieng lakhung shii lua pha duiine ro."},{"book":"Lug","chapter":"11","verse":"45","text":"Ji-è yao ramuii shii Iphey yao pha masdo jia è Isu shii yao, “Masdo, na nyie yao pha ji ne, na ne gathek shii makhakriing ara!”"},{"book":"Lug","chapter":"11","verse":"46","text":"Isu è chang, Iphey yao pho nathek shii de khama diig phro! Nyieliieshii nathek ne branthek phadung shii ithek è ahan mua pha miihan han yi, jishii nawaithek ne ragia rek gieng pha ji pha mahan shii wad rang de akhoh gieng."},{"book":"Lug","chapter":"11","verse":"47","text":"Nathek shii de khama diig phro! Nyieliieshii nathek è nawaithek riing mu-ua pha chaigthek shii ne wieng de bajo wie rab phi."},{"book":"Lug","chapter":"11","verse":"48","text":"Nawaithek ne thieg, nathek riing è nyie suruii rek pha ji de nathek è khriig now, nathek è chaigthek shii ua muii chiih-è nathek è ithek ro wieng rab phi."},{"book":"Lug","chapter":"11","verse":"49","text":"Hì pha chiang è Hamangkhung-aphuii khani è yao, Gu chaigthek nane muaphothek shii thoh ge, ithek è giak shii ua srane, chiih-è giak shii diigchiao phi."},{"book":"Lug","chapter":"11","verse":"50","text":"Sohjambling rab dang pha ishak è yie ne chaigthek shii ua pha chiang è duchung pha bran nathek shii lago phi ruii phro,"},{"book":"Lug","chapter":"11","verse":"51","text":"11:51: Igo 4:8; 2Phal 24:20,21 Abel shii ua pha ji è yi ne sraibao nane So Ithua pha duchoi shii ua muii pha Zekharia ishak thog dang pha. Gu nathek shii yao, nathek chiang ne duchung pha bran nathek lago phi pha ro!"},{"book":"Lug","chapter":"11","verse":"52","text":"Iphey yao pho nathek ne khama diig phro! Nathek ne khani hò pha habin hong pha ziu ne yie ne ruii; chiih-è nawaithek de iliing hà ne awuii, chiih-è ithek ne gai iliing hà wuii pha bidiang pho shii de gak muii."},{"book":"Lug","chapter":"11","verse":"53","text":"Isu è ji pha ithua thoh marui srane dun shii, Iphey yao pha masdo nane Pharisithek è aishii bajo awie dang pha rek srane, bajo manathek pha miyao sai."},{"book":"Lug","chapter":"11","verse":"54","text":"Ai ne suruii yao gua ino ne ithek è ichiig sow ne aishii zum pha bidiang."}]}