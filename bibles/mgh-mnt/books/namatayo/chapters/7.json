{"data":[{"book":"Namatayo","chapter":"7","verse":"1","text":"“Nhaahukumulhe attu akina nhiwe ni inyu mwaahukumulhiya ni Nlhuku,"},{"book":"Namatayo","chapter":"7","verse":"2","text":"ukhalhawaya chinohalha inyu waahukumulha attu akina phi chiichammo ni inyu chinohalha inyu uhukumulhiya. Ni uphimelhiya thoko yayo nnaaphimelha inyu attu ayo, Nlhuku phi nohalha awe uphimelhani."},{"book":"Namatayo","chapter":"7","verse":"3","text":"Nnooria chani woona ikokholha nniithoni mwa nhima inyu uno nhoonaka nipattu niri nniithoni mwinyu mwaanene?"},{"book":"Namatayo","chapter":"7","verse":"4","text":"Ama inoriacha chani umwiirelha nhima inyu, ‘Munna nkankani kuuthamiheni ikokholha nniithoni mwinyu,’ uno mwaanene nhithamihaka nipattu nniithoni mwinyu?"},{"book":"Namatayo","chapter":"7","verse":"5","text":"Anafiki inyu! Nthamiheke thoko nipattu nirii nniithoni mwinyu, vavawo phi nohalha inyu wooria uthamiha ikokholha irii nniithoni mwa nhima inyu."},{"book":"Namatayo","chapter":"7","verse":"6","text":"“Nhaavahe ashipwa chittu chitakatifu ahiwe arukunuwaka ni ulhumani mwaanene. Mena nhirihelhe nhakhu inyu nkulhuweni ahiwe anyikalhachaka."},{"book":"Namatayo","chapter":"7","verse":"7","text":"“Nvekelheke nnoovahiya, mwaavieke nnoopatta, nhodisheke vankhorani nnoohulhelhiya."},{"book":"Namatayo","chapter":"7","verse":"8","text":"Ukhalhawaya ntu riyoothe novekelha noovahiya, ni ntu riyoothe naavia noopatta ni uyo nohodisha, vankhorani noohulhelhiya."},{"book":"Namatayo","chapter":"7","verse":"9","text":"Chani haawo ntu riyoothe naangoro munlhokoni mwinyu, nommaha nlhuku mwaamwanawe vanovekelha awe nkatte?"},{"book":"Namatayo","chapter":"7","verse":"10","text":"Ama nommaha inwaa vanovekelha awe ihopa?"},{"book":"Namatayo","chapter":"7","verse":"11","text":"Ata nhookhalharu attu o unanara mirima, nhochuwelha waavaha achishaana inyu chittu choombone. Malhehero Athumwanihu o wiirimu anoopanga uthepa vavawo anowaavaha chittu choombone attu anaavekelha."},{"book":"Namatayo","chapter":"7","verse":"12","text":"“Chittu chonkhaye chinothanana inyu mpangelhiye ni attu ni inyu mwaapangelheke ni ayo chiichammo. Yayo phi Malhehero a ashinna Musa ni ikano cha anamilhohi."},{"book":"Namatayo","chapter":"7","verse":"13","text":"“Nkelheke wo uvira nlhako wo uyevayeva ukhalhawaya iphiro inokelha uhinlhoka iri yo khanuwa ni nlhako wo ukelha ulhakalhihiyani uwo uri wo khanuwa ni ayo anovira yoyo nlhako uyo ari enchi."},{"book":"Namatayo","chapter":"7","verse":"14","text":"Nansho iphiro inoholhelha muukumini iri yo uyevayeva ni attu anooria uvira yoyo nlhako uyo kheechinve."},{"book":"Namatayo","chapter":"7","verse":"15","text":"“Mwiichinanelheke ni anamilhohi o woothacha, anooweelhani ooniaka wo vathe thoko ikhondoro, nansho nhina miichi cho uchacha."},{"book":"Namatayo","chapter":"7","verse":"16","text":"Nnowaachuwelha wo mitheko chaya. Chani attu anowooria urukulha izabibu mmiiwani ama ittini munrokani? Mena!"},{"book":"Namatayo","chapter":"7","verse":"17","text":"Paahi etu mwiri wookonda phi nemma maphepu oombone ni mwiri wo uhikonda uneema maphepu o unanara."},{"book":"Namatayo","chapter":"7","verse":"18","text":"Mwiri wookonda khunooria wiimma maphepu o uhilhoka ni mwiri wo uhikonda khunemma maphephu oombone."},{"book":"Namatayo","chapter":"7","verse":"19","text":"Mwiri unemma maphepu o unanara unookakhiya ni upahiya vamooroni."},{"book":"Namatayo","chapter":"7","verse":"20","text":"Paahi etu nnowa waachuwelha anamilhohi o woothacha wo mitheko chaya."},{"book":"Namatayo","chapter":"7","verse":"21","text":"“Kahiwe kila ntu mena nokiirelha ‘Thithi, thithi’ nohalha ukelha Imwene yo wiirimu yaahikalhe alhe anopanga chinthanana aya Athithi ari wiirimu."},{"book":"Namatayo","chapter":"7","verse":"22","text":"Attu enchi anowa nenno nihuku no uhukumulhiya nno yeeraka, ‘Thithi, Thithi! Wo nchina ninyu nahohimiacha nttenga inyu ni wo nchina ninyu nahoomolha mashoka o unanara ni upanga cho ushangiha chinchi.’"},{"book":"Namatayo","chapter":"7","verse":"23","text":"Vavawo kinowa weerelha ‘Wo ikekhiaye akuuchuwenlheni mwaattiva. Nthame va inyu mwaatti o uwonya va!’"},{"book":"Namatayo","chapter":"7","verse":"24","text":"“Vavawo ntu neewa malhove aka ni uvarechesha no ulhikaanihiya ni ntu o irusho aathekilhe inupa awe vamwalhani."},{"book":"Namatayo","chapter":"7","verse":"25","text":"Ipulha nkayaarupa ni miolhoko nkachaachara ni iphioo yo machiri nkayaawuka ni inupa kayaatikhinyelhe ukhalhawaya yaathekiye vamwalhani."},{"book":"Namatayo","chapter":"7","verse":"26","text":"“Nansho ntu riyoothe neewa malhove aka wo uhivarechesha nolhikaanihiya ni nthirikhi aathekilhe inupa awe vanhaavani."},{"book":"Namatayo","chapter":"7","verse":"27","text":"Ipulha yarupeke miolhoko nkachaachara ni iphioo yo machiri nkayaawuka nkayaakakha inupa iyo nkayaawulhuwa wo nkhito!”"},{"book":"Namatayo","chapter":"7","verse":"28","text":"Yesu amalheke wulhumacha yayo malhove ayo nlhoko wa attu uyo nkawoomiya uwanoni wo meettuchiho eetuchiha awe."},{"book":"Namatayo","chapter":"7","verse":"29","text":"Ukhalhawaya kheetuchiha thoko owiittuchiha Malhehero a ashinna Musa cheera aya, nansho eettuchiha wo ikuru."}]}