{"data":[{"book":"אגרת פולוס השליח אל-הפיליפיים","chapter":"4","verse":"1","text":"אחים יקרים, אני אוהב אתכם ומתגעגע אליכם מאוד, כי אתם מקור שמחה בשבילי וגמול על עבודתי. חברים אהובים, אנא, היו נאמנים לאדון."},{"book":"אגרת פולוס השליח אל-הפיליפיים","chapter":"4","verse":"2","text":"יש לי בקשה אל שתי הנשים היקרות, אַבְהוֹדִיָּה וסוּנְטִיכִי: אני מתחנן לפניכן, בשם אלוהים, הפסיקו לריב – התפייסו ושובו להיות חברות!"},{"book":"אגרת פולוס השליח אל-הפיליפיים","chapter":"4","verse":"3","text":"ואני מבקש מכם, שותפי לעבודה, עזרו לנשים האלה, כי הן עבדו איתי בהפצת הבשורה על ישוע המשיח. הן עבדו גם עם קלימיס ועם שאר חברי לעבודה, ושמם כתוב בספר החיים."},{"book":"אגרת פולוס השליח אל-הפיליפיים","chapter":"4","verse":"4","text":"שמחו תמיד בישוע אדוננו; אני חוזר ואומר: שמחו!"},{"book":"אגרת פולוס השליח אל-הפיליפיים","chapter":"4","verse":"5","text":"הוכיחו לכולם שאינכם אנוכיים ושאתם מתחשבים תמיד באחרים. זכרו, אדוננו ישוע קרוב!"},{"book":"אגרת פולוס השליח אל-הפיליפיים","chapter":"4","verse":"6","text":"אל תדאגו לדבר, אלא התפללו ואמרו לאלוהים למה אתם זקוקים, ואל תשכחו להודות לו."},{"book":"אגרת פולוס השליח אל-הפיליפיים","chapter":"4","verse":"7","text":"אם באמת תעשו כך, אלוהים ישכין בלבכם שלווה נפלאה שאינכם מסוגלים אפילו לתאר לעצמכם."},{"book":"אגרת פולוס השליח אל-הפיליפיים","chapter":"4","verse":"8","text":"אחים יקרים, לסיום מכתבי ברצוני לומר לכם דבר נוסף: רכזו את תשומת לבכם בכל דבר טוב, אמיתי וישר. חישבו על דברים טהורים ונעימים; חישבו על כל דבר משמח, ועל כל מה שאתם יכולים להודות עליו לאלוהים."},{"book":"אגרת פולוס השליח אל-הפיליפיים","chapter":"4","verse":"9","text":"המשיכו לקיים הלכה למעשה את כל אשר לימדתי אתכם, ואת כל אשר ראיתם אותי עושה, ואלוהי השלום יהיה אתכם."},{"book":"אגרת פולוס השליח אל-הפיליפיים","chapter":"4","verse":"10","text":"אני אסיר תודה לכם ומודה לאלוהים על ששוב עזרתם לי. אני יודע שתמיד רציתם לשלוח לי מתנות כפי שמשיגה ידכם, אולם במשך זמן־מה לא הייתה לכם אפשרות לכך."},{"book":"אגרת פולוס השליח אל-הפיליפיים","chapter":"4","verse":"11","text":"איני אומר זאת משום שאני זקוק לכסף, שכן למדתי להסתפק במה שיש לי, אם בהרבה ואם במעט."},{"book":"אגרת פולוס השליח אל-הפיליפיים","chapter":"4","verse":"12","text":"אני יודע כיצד לחיות בעוני או בעושר. למדתי לשמוח ולהסתפק בחלקי בכל מצב – בשובע או ברעב, בשפע או במחסור."},{"book":"אגרת פולוס השליח אל-הפיליפיים","chapter":"4","verse":"13","text":"כל זאת משום שאני מסוגל לעשות כל מה שאלוהים רוצה שאעשה, בעזרת המשיח שנותן לי כוח."},{"book":"אגרת פולוס השליח אל-הפיליפיים","chapter":"4","verse":"14","text":"ובכל זאת, נהגתם יפה מאוד כשעזרתם לי במצוקתי הנוכחית."},{"book":"אגרת פולוס השליח אל-הפיליפיים","chapter":"4","verse":"15","text":"כידוע לכם, כשעזבתי את מקדוניה ובאתי לספר לכם את הבשורה בפעם הראשונה, רק אתם, אנשי פיליפי, עזרתם לי מבחינה כלכלית. אף קהילה אחרת לא עזרה לי,"},{"book":"אגרת פולוס השליח אל-הפיליפיים","chapter":"4","verse":"16","text":"גם בהיותי בתסלוניקי שלחתם לי מתנות פעמיים."},{"book":"אגרת פולוס השליח אל-הפיליפיים","chapter":"4","verse":"17","text":"אני מעריך מאוד את מתנותיכם, אבל מעל לכל אני שמח על הגמול שייתן לכם אלוהים בעד טוב־לבכם."},{"book":"אגרת פולוס השליח אל-הפיליפיים","chapter":"4","verse":"18","text":"כרגע יש לי את כל מה שאני צריך, ואפילו יותר ממה שאני צריך! עדיין נשאר לי די והותר מהמתנות ששלחתם לי ביד אפפרודיטוס. אני יודע שמתנות אלה הן קורבן יקר מאוד, ואלוהים מעריך זאת."},{"book":"אגרת פולוס השליח אל-הפיליפיים","chapter":"4","verse":"19","text":"אלוהים ייתן לכם כל מה שאתם צריכים, מתוך אוצרו בשמים, בזכות קורבנו של המשיח למעננו."},{"book":"אגרת פולוס השליח אל-הפיליפיים","chapter":"4","verse":"20","text":"שבח ותהילת עולם לאבינו שבשמים. – אמן."},{"book":"אגרת פולוס השליח אל-הפיליפיים","chapter":"4","verse":"21","text":"מסרו דרישת שלום חמה בשמי לכל המאמינים בפיליפי. גם האחים הנמצאים איתי כאן מוסרים דרישת שלום."},{"book":"אגרת פולוס השליח אל-הפיליפיים","chapter":"4","verse":"22","text":"כל שאר המאמינים מוסרים דרישת שלום, במיוחד אלה שנמצאים בבית הקיסר."},{"book":"אגרת פולוס השליח אל-הפיליפיים","chapter":"4","verse":"23","text":"חסד אדוננו ישוע המשיח עם רוחכם. – אמן."}]}