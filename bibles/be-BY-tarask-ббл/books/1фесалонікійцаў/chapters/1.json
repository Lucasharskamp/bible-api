{"data":[{"book":"1 ФЕСАЛОНІКІЙЦАЎ","chapter":"1","verse":"1","text":"Павал і Сілуан і Цімафей Царкве Фесаланіцкай у Богу Айцы і Госпадзе Ісусе Хрысьце: мілата вам і мір ад Бога Айца нашага і Госпада Ісуса Хрыста."},{"book":"1 ФЕСАЛОНІКІЙЦАЎ","chapter":"1","verse":"2","text":"Увесь час дзякуем Богу за ўсіх вас, спамінаючы вас у малітвах нашых,"},{"book":"1 ФЕСАЛОНІКІЙЦАЎ","chapter":"1","verse":"3","text":"няспынна памятаючы вашу дзею веры і працу любові і цярплівасьць спадзяваньня на Госпада нашага Ісуса Хрыста прад Богам і Айцом нашым,"},{"book":"1 ФЕСАЛОНІКІЙЦАЎ","chapter":"1","verse":"4","text":"ведаючы выбраньне ваша, любасныя браты;"},{"book":"1 ФЕСАЛОНІКІЙЦАЎ","chapter":"1","verse":"5","text":"бо наша зьвеставаньне ў вас было ня ў слове толькі, а і ў сіле, і ў Сьвятым Духу і з многімі сьведчаньнямі, як вы самі ведаеце, якія мы былі для вас паміж вамі."},{"book":"1 ФЕСАЛОНІКІЙЦАЎ","chapter":"1","verse":"6","text":"І вы пачалі пераймаць нас і Госпада, прыняўшы слова ў вялікіх смутках з радасьцю Духа Сьвятога,"},{"book":"1 ФЕСАЛОНІКІЙЦАЎ","chapter":"1","verse":"7","text":"так што вы зрабіліся ўзорам усім веруючым у Македоніі і Ахаі."},{"book":"1 ФЕСАЛОНІКІЙЦАЎ","chapter":"1","verse":"8","text":"Бо ад вас пранеслася слова Гасподняе ня толькі ў Македоніі і Ахаі, але і па ўсіх усюдах прайшла слава пра веру вашую ў Бога, так што нам ні пра што ня трэба распавядаць."},{"book":"1 ФЕСАЛОНІКІЙЦАЎ","chapter":"1","verse":"9","text":"Бо самі яны распавядаюць пра нас, які прыход мы мелі ў вас і як вы навярнуліся ад ідалаў да Бога, каб служыць Богу жывому і сапраўднаму"},{"book":"1 ФЕСАЛОНІКІЙЦАЎ","chapter":"1","verse":"10","text":"і чакаць зь нябёсаў Сына Ягонага, Якога Ён уваскрэсіў зь мёртвых, Ісуса, Які ратуе нас ад будучага гневу."}]}