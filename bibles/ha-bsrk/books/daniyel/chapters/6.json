{"data":[{"book":"Daniyel","chapter":"6","verse":"1","text":"Ya gamshi Dariyus ya naɗa muƙaddasai 120 su yi shugabanci a duk fāɗin masarautar,"},{"book":"Daniyel","chapter":"6","verse":"2","text":"ya naɗa mutum uku a bisa waɗannan muƙaddasan, Daniyel yana ɗaya daga cikin mutum ukun nan. Sai aka sa muƙaddasan nan a ƙarƙashin waɗannan uku ɗin domin kada sarki ya yi hasarar kome."},{"book":"Daniyel","chapter":"6","verse":"3","text":"To, Daniyel dai ya yi ficce a cikin shugabannin nan uku har da muƙaddasan ma, saboda waɗansu halaye nagari da yake da su, wanda ya sa sarki ya yi shiri ya ɗora shi a kan dukan mulkinsa."},{"book":"Daniyel","chapter":"6","verse":"4","text":"A kan haka, shugabannin nan uku da muƙaddasan nan suka yi ƙoƙari su sami wani laifi a kan Daniyel a yadda yake tafiyar da aikin shugabancinsa, amma ba su samu ba. Ba su same shi da wani laifin cin hanci ba, domin shi amintacce ne kuma babu wani aibi a kansa ko rashin kula."},{"book":"Daniyel","chapter":"6","verse":"5","text":"A ƙarshe waɗannan mutane suka ce; “Ba za mu taɓa samun wani laifin da za mu kama Daniyel da shi ba, sai dai ko abin ya shafi dokar Allahnsa.”"},{"book":"Daniyel","chapter":"6","verse":"6","text":"Saboda haka shugabannin nan suka haɗu da muƙaddasan nan suka tafi wurin sarki a ƙungiyance suka ce, “Ya Sarki Dariyus, ranka yă daɗe!"},{"book":"Daniyel","chapter":"6","verse":"7","text":"Shugabannin masarauta, da masu mulki, da muƙaddasai, da mashawarta da gwamnoni duk sun amince cewa sarki yă kafa doka yă kuma yi umarni cewa a cikin kwana talatin nan gaba duk wanda ya yi addu’a ga wani allah ko mutum, in ba a gare ka ba, ya sarki, jefa shi cikin kogon zakoki."},{"book":"Daniyel","chapter":"6","verse":"8","text":"Yanzu, ya sarki, sai ka yi umarni ka kuma yi shi a rubuce saboda kada a canja shi, bisa ga dokar Medes da Farisa, waɗanda ba a iya sokewa.”"},{"book":"Daniyel","chapter":"6","verse":"9","text":"Sai Sarki Dariyus ya ba da umarnin a rubuce."},{"book":"Daniyel","chapter":"6","verse":"10","text":"To, da Daniyel ya ji labarin cewa an fitar da doka, sai ya tafi gidansa a ɗakinsa na sama inda tagogin ɗakin suke duban wajen Urushalima. Sau uku yakan durƙusa yă yi addu’a yana yin godiya ga Allahnsa, kamar yadda ya saba yi."},{"book":"Daniyel","chapter":"6","verse":"11","text":"Sai waɗannan mutane suka tafi a ƙungiyance suka kuma iske Daniyel yana addu’a yana roƙon Allah yă taimake shi."},{"book":"Daniyel","chapter":"6","verse":"12","text":"Sai suka tafi wurin sarki suka yi masa magana game da dokar mulkinsa, suka ce, “Ashe, ba ka yi doka cewa a cikin kwana talatin nan gaba duk wanda aka tarar yana addu’a ga wani allah ko mutum in ba kai ba, ya sarki, za ka jefa shi a cikin ramin zakoki ba?”"},{"book":"Daniyel","chapter":"6","verse":"13","text":"Sai suka ce wa sarki, “Daniyel ɗin nan, wanda yake ɗaya daga cikin waɗanda aka kwaso daga Yahuda, bai kula da kai ba, ya sarki, balle fa dokar da ka yi. Har yanzu yana addu’a sau uku a rana.”"},{"book":"Daniyel","chapter":"6","verse":"14","text":"Da sarki ya ji haka, sai ya damu sosai, ya ƙudura yă ceci Daniyel, ya yi ta fama har fāɗuwar rana yadda zai yi yă kuɓutar da shi."},{"book":"Daniyel","chapter":"6","verse":"15","text":"Sai mutanen nan suka je wurin sarki a ƙungiyance suka ce masa, “Ka tuna, ya sarki; cewa bisa ga dokar Medes da Farisa, babu umarni ko dokar da sarki ya yi da za a iya sokewa.”"},{"book":"Daniyel","chapter":"6","verse":"16","text":"Saboda haka sai sarki ya ba da umarni suka kuma kawo Daniyel suka jefa shi cikin ramin zakoki. Sarki ya ce wa Daniyel, “Bari Allahn nan wanda kake bauta masa kullum, yă cece ka!”"},{"book":"Daniyel","chapter":"6","verse":"17","text":"Aka kawo dutsen aka rufe bakin ramin, sa’an nan sarki ya hatimce shi da zobensa da kuma zoban manyan mutanensa, don kada wani yă canja yanayin Daniyel."},{"book":"Daniyel","chapter":"6","verse":"18","text":"Sa’an nan sarki ya koma fadarsa ya kwana bai ci ba, kuma babu wata liyafar da aka kawo masa. Ya kuma kāsa barci."},{"book":"Daniyel","chapter":"6","verse":"19","text":"Gari yana wayewa, sai sarki ya tashi ya hanzarta zuwa ramin zakoki."},{"book":"Daniyel","chapter":"6","verse":"20","text":"Da ya yi kusa da ramin zakokin, sai ya kira Daniyel da muryar mai cike da damuwa ya ce, “Daniyel bawan Allah mai rai, ko Allahn nan naka wanda kake bauta wa kullum, ya iya cetonka daga zakoki?”"},{"book":"Daniyel","chapter":"6","verse":"21","text":"Sai Daniyel ya amsa ya ce, “Ran sarki, yă daɗe!"},{"book":"Daniyel","chapter":"6","verse":"22","text":"Allahna ya aiko da mala’ikansa, ya kuwa rufe bakunan zakoki. Ba su yi mini rauni ba, gama an same ni marar laifi ne a gabansa. Ban kuwa taɓa yin wani abu marar kyau a gabanka ba, ya sarki.”"},{"book":"Daniyel","chapter":"6","verse":"23","text":"Sai sarki ya cika da murna ƙwarai, ya kuma yi umarni a ciro Daniyel daga ramin zakoki. Kuma da aka fito da Daniyel daga ramin, ba a sami wani rauni a jikinsa ba, domin ya dogara ga Allahnsa."},{"book":"Daniyel","chapter":"6","verse":"24","text":"Sai sarki ya umarta, a kawo mutanen nan da suka yi wa Daniyel maƙarƙashiya, a tura su, da ’ya’yansu, da matansu cikin ramin zakoki. Kafin ma su kai ƙurewar ramin, sai zakoki suka hallaka su suka yayyage su, suka yi kaca-kaca da su."},{"book":"Daniyel","chapter":"6","verse":"25","text":"Sa’an nan Sarki Dariyus ya rubuta wa dukan mutane, da al’ummai da kuma mutanen dukan harsunan a duk fāɗin ƙasar."},{"book":"Daniyel","chapter":"6","verse":"26","text":"“Na fitar da doka cewa a cikin dukan iyakar ƙasar mulkina, dole mutane su ji tsoro su kuma girmama Allah na Daniyel."},{"book":"Daniyel","chapter":"6","verse":"27","text":"Yakan kuɓutar ya kuma ceci;"},{"book":"Daniyel","chapter":"6","verse":"28","text":"Daniyel kuwa ya bunkasa a lokacin mulkin Dariyus da kuma mulkin Sairus6.28 Ko kuwa Dariyus, wato, mulkin Sairus na Farisa."}]}