{"data":[{"book":"Jeremia","chapter":"9","verse":"1","text":"Ach, mocht mijn hoofd een stortvloed worden, Mijn oog een bron van tranen: Dat ik dag en nacht kon bewenen De doden van de dochter van mijn volk!"},{"book":"Jeremia","chapter":"9","verse":"2","text":"Ach, had ik in de woestijn Maar een afgelegen verblijf: Dan verliet ik mijn volk, En ging van hen heen; Want allen zijn het overspelers, Een trouweloos rot."},{"book":"Jeremia","chapter":"9","verse":"3","text":"Ze spannen hun tong Als een boog met hun leugens; Niet op eerlijke wijze verkrijgen ze macht in het land, Maar van het ene kwaad vervallen ze in het andere; Mij kennen ze niet: Is de godsspraak van Jahweh!"},{"book":"Jeremia","chapter":"9","verse":"4","text":"Wees voor uw vriend op uw hoede, En niemand vertrouwe zijn broer; Want alle broers zijn bedriegers, Een lasteraar iedere vriend;"},{"book":"Jeremia","chapter":"9","verse":"5","text":"Ze liegen maar tegen elkander, Nooit spreken ze waarheid. Ze hebben hun tong leren liegen, En putten zich uit in geveins,"},{"book":"Jeremia","chapter":"9","verse":"6","text":"In geweld op geweld, In bedrog op bedrog; Mij willen ze niet kennen: Is de godsspraak van Jahweh!"},{"book":"Jeremia","chapter":"9","verse":"7","text":"Daarom zegt Jahweh der heirscharen: Zie, Ik ga ze smelten en keuren; Wat kan Ik anders doen Met de dochter van mijn volk?"},{"book":"Jeremia","chapter":"9","verse":"8","text":"Want hun tong is een moordende pijl, Het woord in hun mond is bedrog. Vrede! roept men zijn vrienden toe, Maar in zijn binnenste legt men ze strikken."},{"book":"Jeremia","chapter":"9","verse":"9","text":"En zou Ik dit alles niet straffen: Is de godsspraak van Jahweh: Op zulk een volk Mij niet wreken!"},{"book":"Jeremia","chapter":"9","verse":"10","text":"Heft een wee- en jammerklacht aan op de bergen, Een klaaglied op de dreven der steppe: Want ze liggen verlaten, er trekt niemand doorheen, Men hoort er niet meer het blaten der kudde; De vogels uit de lucht met het vee Zijn weggevlucht en verdwenen."},{"book":"Jeremia","chapter":"9","verse":"11","text":"Van Jerusalem ga Ik een puinhoop maken, een jakhalzen-hol; Van de steden van Juda een wildernis zonder bewoners!"},{"book":"Jeremia","chapter":"9","verse":"12","text":"Wie wijs is, hij zal het begrijpen, Tot wien Jahweh’s mond heeft gesproken, hij zal het verkonden: Waarom dit land te gronde moet gaan, Verlaten als een woestijn, waar niemand doorheen trekt!"},{"book":"Jeremia","chapter":"9","verse":"13","text":"Jahweh zegt: Omdat ze mijn wet hebben verlaten, Die Ik hun had gegeven; Naar mijn stem niet hebben geluisterd, En er niet naar hebben geleefd;"},{"book":"Jeremia","chapter":"9","verse":"14","text":"Maar hun afgestompt hart zijn gevolgd, En de Báals, zoals hun vaders het hen hadden geleerd."},{"book":"Jeremia","chapter":"9","verse":"15","text":"Daarom zegt Jahweh der heirscharen, Israëls God: Zie, Ik ga dit volk met alsem voeden, en drenken met gif;"},{"book":"Jeremia","chapter":"9","verse":"16","text":"Ik ga ze verstrooien onder de volken, Die zijzelf noch hun vaders hebben gekend; En Ik zend hun het zwaard achterna, Totdat Ik ze geheel heb vernield!"},{"book":"Jeremia","chapter":"9","verse":"17","text":"Dit zegt Jahweh der heirscharen: Gaat klaagvrouwen zoeken, laat ze komen; De bekwaamsten ontbieden, Dat ze komen, zich spoeden;"},{"book":"Jeremia","chapter":"9","verse":"18","text":"Laat ze een klaaglied over ons jammeren, Dat onze ogen stromen van tranen, Onze wimpers druipen van water."},{"book":"Jeremia","chapter":"9","verse":"19","text":"Hoort! Een jammerklacht Wordt uit Sion vernomen: Hoe zijn we vernield, Hoe diep beschaamd; Want we moeten het land verlaten. Men heeft onze huizen verwoest."},{"book":"Jeremia","chapter":"9","verse":"20","text":"Ach vrouwen, hoort het woord van Jahweh, Laat uw oren luisteren naar het woord van zijn mond; Leert uw dochters een treurzang, Elkander een klaaglied;"},{"book":"Jeremia","chapter":"9","verse":"21","text":"Want de dood is door onze vensters geklommen, En onze paleizen binnengedrongen! Hij maait de kinderen weg van de straat, De jeugd van de pleinen;"},{"book":"Jeremia","chapter":"9","verse":"22","text":"De mensenlijken liggen neer Als mest op de akker; Als halmen achter den maaier, Die niemand leest!"},{"book":"Jeremia","chapter":"9","verse":"23","text":"Zo spreekt Jahweh: De wijze roeme niet op zijn wijsheid, De sterke roeme niet op zijn sterkte, De rijke roeme niet op zijn rijkdom."},{"book":"Jeremia","chapter":"9","verse":"24","text":"Wie roemen wil, moet hierin roemen: Dat hij verstandig is, en Mij erkent, Dat Ik Jahweh ben, die genade oefent, Recht en gerechtigheid op aarde; Want daarin heb Ik behagen, spreekt Jahweh!"},{"book":"Jeremia","chapter":"9","verse":"25","text":"Zie, de dagen komen, spreekt Jahweh, Dat Ik op alle besnedenen afkom, die onbesneden bleven:"},{"book":"Jeremia","chapter":"9","verse":"26","text":"Op Egypte, Juda en Edom, Op de zonen van Ammon en Moab; Op allen ook, die zich de slapen scheren En de steppe bewonen! Want alle heidenen zijn onbesneden, Maar heel Israëls huis is onbesneden van hart!"}]}