{"data":[{"book":"ЛІКІ","chapter":"17","verse":"1","text":"І сказаў Гасподзь Майсею, кажучы:"},{"book":"ЛІКІ","chapter":"17","verse":"2","text":"скажы сынам Ізраілевым і вазьмі ў іх посах ад кожнага роду, ад усіх правадыроў іхніх па плямёнах, дванаццаць посахаў, і імя кожнага напішы на посаху ягоным;"},{"book":"ЛІКІ","chapter":"17","verse":"3","text":"імя Аарона напішы на посаху Лявііным, бо адзін посах ад правадыра племені іхняга;"},{"book":"ЛІКІ","chapter":"17","verse":"4","text":"і пакладзі іх у скініі сходу, перад каўчэгам адкрыцьця, дзе зьяўляюся Я вам;"},{"book":"ЛІКІ","chapter":"17","verse":"5","text":"і каго Я выберу, посах таго зацьвіце; і так Я суйму нараканьне сыноў Ізраілевых, якім яны наракаюць на вас."},{"book":"ЛІКІ","chapter":"17","verse":"6","text":"І сказаў Майсей сынам Ізраілевым, і далі яму ўсе правадыры іхнія, ад кожнага правадыра посах паводле плямёнаў іхніх дванаццаць посахаў, і посах Ааронаў быў сярод посахаў іхніх."},{"book":"ЛІКІ","chapter":"17","verse":"7","text":"І паклаў Майсей посахі прад абліччам Госпада ў скініі сходу."},{"book":"ЛІКІ","chapter":"17","verse":"8","text":"На другі дзень увайшоў Майсей у скінію сходу, і вось, посах Ааронаў, ад дома Лявіінага, зацьвіў, пусьціў парасткі, даў цьвет і ўрадзіў міндаліны."},{"book":"ЛІКІ","chapter":"17","verse":"9","text":"І вынес Майсей усе посахі ад аблічча Гасподняга да ўсіх сыноў Ізраілевых; і ўгледзелі яны гэта і ўзялі кожны свой посах."},{"book":"ЛІКІ","chapter":"17","verse":"10","text":"І сказаў Гасподзь Майсею: пакладзі зноў посах Ааронаў перад каўчэгам адкрыцьця на захаваньне, як азнаку непакорлівым, каб перасталі наракаць на Мяне, і каб яны не памерлі."},{"book":"ЛІКІ","chapter":"17","verse":"11","text":"Майсей зрабіў гэта: як загадаў яму Гасподзь, так ён і зрабіў."},{"book":"ЛІКІ","chapter":"17","verse":"12","text":"І сказалі сыны Ізраілевыя Майсею: вось, мы паміраем, гінем, усе гінем!"},{"book":"ЛІКІ","chapter":"17","verse":"13","text":"кожны, хто набліжаецца да скініі Гасподняй, памірае: ці не давядзецца ўсім нам памерці?"}]}