{"data":[{"book":"Mani'zanti mofo nanekee","chapter":"7","verse":"1","text":"Mofavre'nimoke, Keni'a nentahinka, kasegeni'a eri kagu'afi antegeno raza segantena kva huo."},{"book":"Mani'zanti mofo nanekee","chapter":"7","verse":"2","text":"Kasegeni'ama amage antesanana kagra kasefa hunka nemaninka, rempima hugamisua zana kavurgama kegava nehanankna hunka kegava huo."},{"book":"Mani'zanti mofo nanekee","chapter":"7","verse":"3","text":"Kazeri kagesa hanigu rini kazampi antaniankna hunka kantu kagu'afi tumoka'are krento."},{"book":"Mani'zanti mofo nanekee","chapter":"7","verse":"4","text":"Knare antahintahigura nensaro'e nehunka, antahi amahu antahintahigura nenafu'e hunka huo."},{"book":"Mani'zanti mofo nanekee","chapter":"7","verse":"5","text":"Ve'ama mani'nesia a'mo'ma kazeri savri'ma hu'zama nehinkeno'a, ana kemo'a kaza nehina rugazigati a'mo'ma kazeri savri hunaku'ma masavenkema nehanigeno'a, anankemo'a kagu'vazigahie."},{"book":"Mani'zanti mofo nanekee","chapter":"7","verse":"6","text":"Mago zupa mani'ne'na noniamofona zaho eri kampinti negogeno,"},{"book":"Mani'zanti mofo nanekee","chapter":"7","verse":"7","text":"mago'a nehazave enevazafina kogeno amuno zamifina, mago nehaza ne'kanora, knare antahi'zama'a omane'nea ne' ke'noe."},{"book":"Mani'zanti mofo nanekee","chapter":"7","verse":"8","text":"Agra monko'amofo nontava'onte vu'nea nonkaranka nevuno, ana a'mofo nonte vu'nea kampi ufreno vu'ne."},{"book":"Mani'zanti mofo nanekee","chapter":"7","verse":"9","text":"Hanima huku'ma nehigeno hanimo'ma rentrako huzahifi anara hu'ne."},{"book":"Mani'zanti mofo nanekee","chapter":"7","verse":"10","text":"Ana a'mo'ma kukenama hu'neana monko a'nemo'za nehazankna kukena hu'neno, ana ne'ma masavenkema asamino azeri savri'ma hanigura e'ne."},{"book":"Mani'zanti mofo nanekee","chapter":"7","verse":"11","text":"Ana a'mo'a kehagra hagra nehuno, nontera manirava oheno kankekanke nehige'za, rama vahe'mo'za ke'za antahi'za hu'naza are."},{"book":"Mani'zanti mofo nanekee","chapter":"7","verse":"12","text":"Ana a'mo'a hakarea zupa kampine, maketi kumapine, maka kaziga mani'neno vene'nema evazageno'a rezamaheno zamavazuma hanigu negea akino,"},{"book":"Mani'zanti mofo nanekee","chapter":"7","verse":"13","text":"ana nehaza nera azeri anukiazamo antako hunenteno, avufga azeri oti'are avunutira negeno anage hu'ne,"},{"book":"Mani'zanti mofo nanekee","chapter":"7","verse":"14","text":"Nagra menina narimpa fruma eri kresramana vugeno, huvempama hunte'noa kemo'a raga re'ne."},{"book":"Mani'zanti mofo nanekee","chapter":"7","verse":"15","text":"Hu'negu kagriku hakare'na kagenaku oregati hago eme kage'na eri forehue."},{"book":"Mani'zanti mofo nanekee","chapter":"7","verse":"16","text":"Isipi vahe'mokizmi pse'ane tavravereti mase tafera hunte'noe."},{"book":"Mani'zanti mofo nanekee","chapter":"7","verse":"17","text":"Hago knare manama vuzantamina miama, aloima, sinamoninu mase tafepina rutri hu'na ahemna vunte'noe."},{"book":"Mani'zanti mofo nanekee","chapter":"7","verse":"18","text":"Hagi egeta umaseneta, zokagora nereta musena nehanukeno ko'aturanteno."},{"book":"Mani'zanti mofo nanekee","chapter":"7","verse":"19","text":"Nenave'a nontera omani'neanki, hago afete ka vu'ne."},{"book":"Mani'zanti mofo nanekee","chapter":"7","verse":"20","text":"Zgomo'a ku'afina avite'negeno vu'neankino kora omegosianki ama ikamofona amu'nontega esia kante vu'ne."},{"book":"Mani'zanti mofo nanekee","chapter":"7","verse":"21","text":"Ana a'mo'a masavenkema asamino avresia nanekea, rama'a naneke asami'ne."},{"book":"Mani'zanti mofo nanekee","chapter":"7","verse":"22","text":"Ana ne'mo'a ame huno ve bulimakao afu aheku avazu hu'za nevazankna huno ana a'mofona avaririno vu'ne."},{"book":"Mani'zanti mofo nanekee","chapter":"7","verse":"23","text":"Kevemo'ma tumo'ruragino ahesnia zankura agesa ana ne'mo'a nontahino, agra namamo hareno krifu anagintepi ufreankna nehuno, ahe frisia zankura nontahie."},{"book":"Mani'zanti mofo nanekee","chapter":"7","verse":"24","text":"Hanki mofavre'nimote, tamagesa anteso'e hutma nanekeni'a antahiho,"},{"book":"Mani'zanti mofo nanekee","chapter":"7","verse":"25","text":"Atrenkeno tamagu'amo'a ana a'mofo kerera amagera ontege, kavareno agri kantera ovino."},{"book":"Mani'zanti mofo nanekee","chapter":"7","verse":"26","text":"Na'ankure ana a'mo'a rama'a vene'ne zamazeri haviza nehuno, zamahe fri'ne."},{"book":"Mani'zanti mofo nanekee","chapter":"7","verse":"27","text":"Hagi ana a'mofo nona fri vahe kerimofo ranka me'neankino, ana kamo'a fri vahe kumapi urami'ne."}]}