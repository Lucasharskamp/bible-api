{"data":[{"book":"Johannes","chapter":"2","verse":"1","text":"Pari päivää myöhemmin Jeesuksen äiti oli vieraana eräissä häissä Kaanan kylässä Galileassa."},{"book":"Johannes","chapter":"2","verse":"2","text":"Myös Jeesus ja hänen oppilaansa oli kutsuttu häihin."},{"book":"Johannes","chapter":"2","verse":"3","text":"Kesken kaiken loppui viini, ja Jeesuksen äiti tuli kertomaan Jeesukselle, mihin pulaan oli jouduttu."},{"book":"Johannes","chapter":"2","verse":"4","text":"»En voi nyt auttaa sinua», Jeesus sanoi.2:4 Sananmukaisesti: »Nainen, mitä minulla on sinun kanssasi tekemistä?» »Vielä ei ole tullut minun aikani tehdä ihmeitä.»"},{"book":"Johannes","chapter":"2","verse":"5","text":"Jeesuksen äiti sanoi kuitenkin palvelijoille: »Tehkää mitä ikinä hän käskee.»"},{"book":"Johannes","chapter":"2","verse":"6","text":"Siellä oli kuusi kivistä vesiastiaa, joita käytettiin juutalaisten uskonnollisten puhdistusmenojen yhteydessä, noin sadan litran vetoisia."},{"book":"Johannes","chapter":"2","verse":"7","text":"Jeesus käski palvelijoiden täyttää ne reunoja myöten vedellä."},{"book":"Johannes","chapter":"2","verse":"8","text":"Kun se oli tehty, hän sanoi: »Ottakaa siitä ja viekää pitojen järjestäjälle.»"},{"book":"Johannes","chapter":"2","verse":"9","text":"Kun tämä oli maistanut vettä, joka oli muuttunut viiniksi, hän kutsui sulhasen luokseen kysyäkseen, mistä viini oli peräisin. (Palvelijat tosin tiesivät sen.)"},{"book":"Johannes","chapter":"2","verse":"10","text":"»Tämähän on hyvää viiniä!» hän sanoi. »Taidat tehdä päinvastoin kuin yleensä on tapana: tavallisesti isäntä tarjoaa ensin parhaan viininsä, ja sitten kun ihmiset ovat päihtyneet, hän tuo esiin halvemman viinin. Mutta sinä säästit parhaan viimeiseksi.»"},{"book":"Johannes","chapter":"2","verse":"11","text":"Tämä Galilean Kaanassa tapahtunut ihme oli ensimmäinen julkinen osoitus Jeesuksen jumalallisesta voimasta. Hänen oppilaansa uskoivat hänen todella olevan Messias.2:11 Sananmukaisesti: »Hänen oppilaansa uskoivat häneen.»"},{"book":"Johannes","chapter":"2","verse":"12","text":"Häiden jälkeen Jeesus lähti muutamaksi päiväksi Kapernaumiin äitinsä, veljiensä ja oppilaidensa kanssa."},{"book":"Johannes","chapter":"2","verse":"13","text":"Sitten tuli juutalaisten pääsiäisjuhlan aika, ja Jeesus meni Jerusalemiin."},{"book":"Johannes","chapter":"2","verse":"14","text":"Temppelialueella hän näki kauppiaat myymässä karjaa, lampaita ja kyyhkysiä uhrieläimiksi ja rahanvaihtajat istumassa pöytiensä takana."},{"book":"Johannes","chapter":"2","verse":"15","text":"Jeesus teki nuoranpätkistä ruoskan ja ajoi ulos kauppiaat, lampaat ja härät ja kaatoi rahanvaihtajien pöydät, niin että kolikot vierivät pitkin kiveystä."},{"book":"Johannes","chapter":"2","verse":"16","text":"Sitten hän meni kyyhkysiä myyvien miesten luo ja sanoi heille: »Viekää nämä pois täältä! Älkää tehkö minun Isäni talosta markkinatoria.»"},{"book":"Johannes","chapter":"2","verse":"17","text":"Oppilaat muistivat silloin Vanhan testamentin ennustuksen: »Huoli sinun temppelistäsi kuluttaa minua.»2:17 Ps. 69:10."},{"book":"Johannes","chapter":"2","verse":"18","text":"»Mikä oikeus sinulla on ajaa heidät ulos?» juutalaisten johtomiehet2:18 Sananmukaisesti: »juutalaiset». kysyivät tiukasti. »Jos olet saanut valtuutesi Jumalalta, sinun on todistettava se tekemällä jokin ihme.»"},{"book":"Johannes","chapter":"2","verse":"19","text":"»Kyllä minä teen teille ihmeen», Jeesus vastasi. »Hävittäkää maan tasalle tämä temppeli, niin minä rakennan sen uudelleen kolmessa päivässä.»"},{"book":"Johannes","chapter":"2","verse":"20","text":"»Mitä!» miehet huusivat. »Tämän temppelin rakentaminen kesti neljäkymmentäkuusi vuotta, ja sinäkö pystyisit tekemään saman kolmessa päivässä!»"},{"book":"Johannes","chapter":"2","verse":"21","text":"Puhuessaan »tästä temppelistä» Jeesus kuitenkin tarkoitti omaa ruumistaan."},{"book":"Johannes","chapter":"2","verse":"22","text":"Kun hän sitten oli noussut kuolleista, hänen oppilaansa muistivat hänen sanansa ja tajusivat, että ne raamatunkohdat, joihin Jeesus oli viitannut, puhuivatkin hänestä itsestään ja olivat kaikki toteutuneet."},{"book":"Johannes","chapter":"2","verse":"23","text":"Ihmeet, jotka Jeesus teki Jerusalemissa pääsiäisjuhlan aikana, saivat monet vakuuttuneiksi siitä, että hän todella oli Messias."},{"book":"Johannes","chapter":"2","verse":"24","text":"Mutta Jeesus ei uskoutunut heille, sillä hän tunsi ihmiset perin juurin."},{"book":"Johannes","chapter":"2","verse":"25","text":"Kenenkään ei tarvinnut selittää hänelle, miten epävakaa ihmisen mieli on."}]}