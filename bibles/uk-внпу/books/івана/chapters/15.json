{"data":[{"book":"Івана","chapter":"15","verse":"1","text":"Я – справжня виноградна лоза, а Мій Отець – виноградар."},{"book":"Івана","chapter":"15","verse":"2","text":"Кожну гілку в Мені, яка не приносить плоду, Він зрізає, а кожну гілку, яка приносить плід, Він очищає, щоб вона приносила ще більше плоду."},{"book":"Івана","chapter":"15","verse":"3","text":"Ви вже чисті через Слово, яке Я вам сказав."},{"book":"Івана","chapter":"15","verse":"4","text":"Перебувайте в Мені, а Я – у вас. Жодна гілка не може сама по собі приносити плоду, якщо не перебуває в лозі. Так і ви не зможете принести плоду, якщо не перебуваєте в Мені."},{"book":"Івана","chapter":"15","verse":"5","text":"Я – виноградна лоза, а ви – гілки. Хто перебуває в Мені, а Я в ньому, той приносить багатий плід, бо без Мене нічого не можете зробити."},{"book":"Івана","chapter":"15","verse":"6","text":"Якщо хтось не перебуває в Мені, той мов гілка, яку викидають, і вона засихає. Такі збирають, кидають у вогонь та спалюють."},{"book":"Івана","chapter":"15","verse":"7","text":"Якщо ви перебуватимете в Мені, а Мої слова перебуватимуть у вас, то просіть усе, що хочете, – і отримаєте."},{"book":"Івана","chapter":"15","verse":"8","text":"Тим буде прославлений Мій Отець, якщо ви будете приносити багатий врожай і станете Моїми учнями."},{"book":"Івана","chapter":"15","verse":"9","text":"Як Отець полюбив Мене, так і Я полюбив вас. Перебувайте в Моїй любові."},{"book":"Івана","chapter":"15","verse":"10","text":"Якщо будете дотримуватись Моїх заповідей, ви перебуватимете в Моїй любові так само, як і Я дотримуюсь заповідей Мого Отця й перебуваю в Його любові."},{"book":"Івана","chapter":"15","verse":"11","text":"Це Я сказав вам, щоб Моя радість була у вас і щоб ваша радість була повною."},{"book":"Івана","chapter":"15","verse":"12","text":"Це Моя заповідь, щоб ви любили одне одного, як Я полюбив вас."},{"book":"Івана","chapter":"15","verse":"13","text":"Ніхто не має більшої любові, ніж той, хто віддає своє життя за своїх друзів."},{"book":"Івана","chapter":"15","verse":"14","text":"Ви – Мої друзі, якщо робите те, що Я заповідаю вам."},{"book":"Івана","chapter":"15","verse":"15","text":"Я більше не називаю вас рабами, бо раб не знає, що робить його господар. Але Я назвав вас друзями, бо все, що Я почув від Мого Отця, я розкрив вам."},{"book":"Івана","chapter":"15","verse":"16","text":"Не ви обрали Мене, але Я обрав вас і призначив, щоб ви йшли й приносили плід, щоб ваш плід залишався, щоб усе, що ви попросите в Отця в ім’я Моє, Він дав вам."},{"book":"Івана","chapter":"15","verse":"17","text":"Це Я заповідаю вам, щоб ви любили одне одного."},{"book":"Івана","chapter":"15","verse":"18","text":"Якщо світ ненавидить вас, знайте, що спочатку він зненавидів Мене."},{"book":"Івана","chapter":"15","verse":"19","text":"Якби ви належали до світу, він любив би вас як своїх. Але ви не від світу, бо Я обрав вас зі світу, і тому світ вас ненавидить."},{"book":"Івана","chapter":"15","verse":"20","text":"Згадайте Слово, яке Я сказав вам: «Раб не більший за свого господаря».15:20 Див. Ів. 13:16. Якщо вони переслідували Мене, то й вас вони переслідуватимуть. Якщо вони зберігали Моє Слово, то зберігатимуть і ваше."},{"book":"Івана","chapter":"15","verse":"21","text":"Але все це вони робитимуть вам через Моє ім’я, бо не знають Того, Хто Мене послав."},{"book":"Івана","chapter":"15","verse":"22","text":"Якби Я не прийшов і не говорив із ними, вони б не мали гріха, але тепер вони не мають виправдання за свій гріх."},{"book":"Івана","chapter":"15","verse":"23","text":"Хто ненавидить Мене, ненавидить і Мого Отця."},{"book":"Івана","chapter":"15","verse":"24","text":"Якби Я не робив серед них справ, яких ніхто інший не робив, вони б не мали гріха. Але вони це бачили й все ж зненавиділи і Мене, і Мого Отця."},{"book":"Івана","chapter":"15","verse":"25","text":"Це сталося, щоб збулося написане в їхньому Законі: «Вони зненавиділи Мене без причини».15:25 Див. Пс. 34:19; 68:5; 108:3."},{"book":"Івана","chapter":"15","verse":"26","text":"Коли прийде Заступник, Якого Я пошлю до вас від Отця, Дух істини, Який походить від Отця, Він буде свідчити про Мене."},{"book":"Івана","chapter":"15","verse":"27","text":"І ви також будете свідчити, бо ви від самого початку зі Мною."}]}