{"data":[{"book":"2 Ndị Tesalonaịka","chapter":"2","verse":"1","text":"Ma ihe banyere ọbịbịa Onyenwe anyị Jisọs Kraịst, na nzukọ anyị na ya ga-ezukọta, anyị na-adụsị unu ọdụ ike ụmụnna."},{"book":"2 Ndị Tesalonaịka","chapter":"2","verse":"2","text":"Ka unu ghara ịma jijiji maọbụ ịtụ egwu nʼuche unu nʼihi amụma, maọbụ okwu maọbụ akwụkwọ ozi e dere dị ka o sitere nʼaka anyị, nke na-asị nʼụbọchị Onyenwe anyị eruola."},{"book":"2 Ndị Tesalonaịka","chapter":"2","verse":"3","text":"Unu ekwela ka onye ọbụla duhie unu nʼụzọ ọbụla, nʼihi na ụbọchị ahụ agaghị abịa tutu ruo mgbe oke inupu isi ga-adị, na mgbe a ga-ekpughe onye mmebi iwu ahụ nke a kara akara ịla nʼiyi."},{"book":"2 Ndị Tesalonaịka","chapter":"2","verse":"4","text":"Onye mmebi iwu ahụ ga-ebuli onwe ya elu megide ihe niile a na-akpọ chi maọbụ nke a na-efe ofufe, nke ga-eme ka o dozie onwe ya nʼụlọnsọ Chineke, na-ekwupụta na ya bụ Chineke."},{"book":"2 Ndị Tesalonaịka","chapter":"2","verse":"5","text":"Unu echetaghị ihe m gwara unu nʼoge mụ na unu nọ banyere ya?"},{"book":"2 Ndị Tesalonaịka","chapter":"2","verse":"6","text":"Ma ugbu a, unu maara na o nwere onye na-egbochi ya ka ọ hapụ ịpụta ihe. Nʼihi na mgbe ọ ga-apụta bụ mgbe oge ya ruru."},{"book":"2 Ndị Tesalonaịka","chapter":"2","verse":"7","text":"Ma ọrụ nzuzo nke mmebi iwu ebidolarị ugbu a, ma onye ahụ na-egbochi ya ịbabiga ụba oke ga-anọgide na-eme otu a tutu ruo mgbe oge e wezugara ya."},{"book":"2 Ndị Tesalonaịka","chapter":"2","verse":"8","text":"Mgbe ahụ, a ga-eme ka onye mmebi iwu ahụ pụta ìhè, bụ onye Onyenwe anyị Jisọs ga-eji ume ọ ga-esi nʼọnụ ya kupụta laa nʼiyi, ma mee ka ọ ghara ịdịkwa ọzọ site nʼọbịbịa ya."},{"book":"2 Ndị Tesalonaịka","chapter":"2","verse":"9","text":"Ọbịbịa onye mmebi iwu ahụ ga-abụ dị ka ọrụ ekwensu si dị, site nʼike ịrụ ọrụ ebube aghụghọ na ihe ịrịbama dị iche iche, na ọrụ ịtụnanya aghụghọ dị iche iche nke ụgha."},{"book":"2 Ndị Tesalonaịka","chapter":"2","verse":"10","text":"Ya na ụdị ọrụ ọjọọ dị iche iche nke ọ ga-eji duhie ndị ahụ na-ala nʼiyi. Ha ga-ala nʼiyi nʼihi na ha jụrụ ịhụ eziokwu nʼanya ma nwee nzọpụta."},{"book":"2 Ndị Tesalonaịka","chapter":"2","verse":"11","text":"Nʼihi nke a, Chineke ga-ahapụ ha ka e duhie ha, ka ha jiri obi ha niile nabata okwu ụgha ndị a."},{"book":"2 Ndị Tesalonaịka","chapter":"2","verse":"12","text":"Ihe nke a pụtara bụ na ndị niile na-ekweghị nʼeziokwu ahụ ma nwee mmasị nʼajọ omume ka a ga-ama ikpe."},{"book":"2 Ndị Tesalonaịka","chapter":"2","verse":"13","text":"Anyị kwesiri inye Chineke ekele mgbe niile nʼihi unu ụmụnna ndị Onyenwe anyị hụrụ nʼanya. Nʼihi na Chineke esitelarị na mmalite họpụta unu ka unu bụrụ ndị a zọpụtara site nʼọrụ ido nsọ nke Mmụọ Nsọ na site nʼokwukwe unu nʼeziokwu ahụ."},{"book":"2 Ndị Tesalonaịka","chapter":"2","verse":"14","text":"Nʼihi nke a, ọ kpọrọ unu site nʼoziọma anyị ka unu nweta otuto nke Onyenwe anyị Jisọs Kraịst."},{"book":"2 Ndị Tesalonaịka","chapter":"2","verse":"15","text":"Ya mere, ụmụnna, nọgidenụ nʼozizi ahụ anyị mere ka unu mụta site nʼozizi anyị ziri unu, maọbụ na akwụkwọ anyị deere unu."},{"book":"2 Ndị Tesalonaịka","chapter":"2","verse":"16","text":"Ka Onyenwe anyị Jisọs Kraịst nʼonwe ya, na Chineke Nna anyị, onye hụrụ anyị nʼanya, site nʼamara ya nye anyị agbamume dị ebighị ebi na ezi olileanya,"},{"book":"2 Ndị Tesalonaịka","chapter":"2","verse":"17","text":"gbaa obi unu ume, ma mee ka unu guzosie ike nʼịrụ ọrụ na ikwukwa ihe niile dị mma."}]}