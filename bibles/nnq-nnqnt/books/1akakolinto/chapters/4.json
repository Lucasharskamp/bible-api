{"data":[{"book":"1 Akakolinto","chapter":"4","verse":"1","text":"Kila mundu atumanye twe kube takapakachi ba Kilisto tatukamuigwe chili ja Nnoongo."},{"book":"1 Akakolinto","chapter":"4","verse":"2","text":"Chikipaligwa kwa mundu jwajwoa jola ojwakamuigwe liengo apaligwa kube juna kuaminika."},{"book":"1 Akakolinto","chapter":"4","verse":"3","text":"Ne kileje anda unhukumwile mangweto andaje jinhukumwi dunia, namwene ne kukihukumuje."},{"book":"1 Akakolinto","chapter":"4","verse":"4","text":"Kumwojo jango mbi kutakiinigwaje ni kilebe chachoa chela, nambu mbi kubonekanaje nambone nnongi ja Nnoongo gambu gwa genia. Angwana nga abanhukumula nenga."},{"book":"1 Akakolinto","chapter":"4","verse":"5","text":"Yene makanhwukumulaje mundu tango nikingobu chakwe, nnekange mpaka oti pabapakuika Angwana. Benia bapakuumbula ilebe yowa iiigwe, nukulaya pukongolou agabagawachi bandu umwojo jabe. Penia kila mundu mapata lilumbo elipaligwe kuboka ku Nnoongo."},{"book":"1 Akakolinto","chapter":"4","verse":"6","text":"Makalongo genia gowa ganongila nhwalo gwa Apolo nu nhwalo gwango namwene, gabe andi kilandanikio kwinu, magambu gwa kilandanikio chango nenga na Apolo mbala mmanyange kilonge chenje, “Magabekange umojo agaandikigwe.” Kati jinu pakabeje na mundu jwannokenoke mundu jumwe nu kummembula jonge."},{"book":"1 Akakolinto","chapter":"4","verse":"7","text":"Bene abantei mwe makabe telaje na bange? Bo, Nnoongo ampije mwe kila kilebe chankweti? Kunike kulokeloke ilebe yenie andi inu mmene?"},{"book":"1 Akakolinto","chapter":"4","verse":"8","text":"Anda mpatite kila kilebe champala. Tayali nkweti uloi. Mmilingite makangwana panga twenga. Elo, anda kweli makabi makatawala, kupala twenga uhyo tutawale pamwe na mangweto."},{"book":"1 Akakolinto","chapter":"4","verse":"9","text":"Ne mbemele Nnoongo atubekite twenga takandundame kube tubandu bukujalaulika muno, andi bandu abahukumigwe komigwa, gambu tubi andi kinyepe padunia joa, nnongi ja akapakachi kuboka kumbengu na bandu."},{"book":"1 Akakolinto","chapter":"4","verse":"10","text":"Twenga takapuuchi magambu gwa Kilisto, nambu mangweto kukulondana na Kilisto mina malango! Twenga tulegalike, nambu mangweto mmilingite na makakala. Mangweto mmi kuichimika nambu twenga tutenda kubembuligwa."},{"book":"1 Akakolinto","chapter":"4","verse":"11","text":"Mpaka ngoche tubi nanjala na nyota, tukwetije ngobo, tuputigwa makopi, tukwetije pukutama."},{"book":"1 Akakolinto","chapter":"4","verse":"12","text":"Kabe tubi kulaga nu kamwa maengo kwa maboko gito tubene. Pututukanigwa, twenga kajopelanga kindimba, putuponjigwa, twenga tubi kuimbalila."},{"book":"1 Akakolinto","chapter":"4","verse":"13","text":"Anda butukopakiye kajanga majango gichima. Mpaka ngoe bututendanga andi uchapu gwa dunia, na kwa kila mundu twenga uchapu tu!"},{"book":"1 Akakolinto","chapter":"4","verse":"14","text":"Andika ganga ngati kupala kunkoya onije nambu kupala nammolange mangweto andi makinangota bango banampaile."},{"book":"1 Akakolinto","chapter":"4","verse":"15","text":"Ata makabi na makomi elufu bukunnela mukutama kwinu na Kilisto, awabinu bamwe tu, gambu mukulondana na Kilisto Yesu nenga nga nanampotolinge kukutangacha Nhwalo Gwambone."},{"book":"1 Akakolinto","chapter":"4","verse":"16","text":"Kwa yene nannyopanga chonde nnandane na nenga."},{"book":"1 Akakolinto","chapter":"4","verse":"17","text":"Nga magambu nankingite Timoteo kwinu. Jwombe nga manango junampala na juna kuaminika mukulondana na Angwana. Mainkombakelanga ndele jangengama kukulondana na Kilisto Yesu, ndela jamola kila paali mukikuta cha bandu abunhwamini Kilisto choa."},{"book":"1 Akakolinto","chapter":"4","verse":"18","text":"Bange kati jinu batumbwile kulokaloka bakitanga yene nhikaje kabena kachinu."},{"book":"1 Akakolinto","chapter":"4","verse":"19","text":"Anda bapai Angwana, mainka chokwe kachinu, penia ngapambakulola namwene, ngiti chabalonge angweto abalokaloka tuje, nambu uhyo na chache chibaotwi kamula."},{"book":"1 Akakolinto","chapter":"4","verse":"20","text":"Magambu Kingwana cha Nnoongo malobetuje nambu makakala."},{"book":"1 Akakolinto","chapter":"4","verse":"21","text":"Mpalanga chako? Inke kachinu na bokola andaje inke na mwojo gukupala nu kunyenyepala?"}]}