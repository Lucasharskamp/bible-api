{"data":[{"book":"Ba-Efeso","chapter":"3","verse":"1","text":"Yango wana, ngai Polo, mokangami na boloko mpo ete nazali mosali ya Yesu-Klisto mpo na bolamu na bino Bapagano—"},{"book":"Ba-Efeso","chapter":"3","verse":"2","text":"Solo, boyokaki ete Nzambe apesaki ngai mosala ya ngolu na Ye mpo na bino"},{"book":"Ba-Efeso","chapter":"3","verse":"3","text":"mpe ayebisaki ngai mabombami na nzela ya emoniseli, ndenge nasili kokomela bino na mwa maloba."},{"book":"Ba-Efeso","chapter":"3","verse":"4","text":"Tango bokotanga maloba yango, bokokoka kososola mayele na ngai kati na mabombami yango oyo etali Klisto."},{"book":"Ba-Efeso","chapter":"3","verse":"5","text":"Molimo ayebisaki mabombami yango te na bato ya bikeke ya kala, ndenge alakisi yango sik’oyo na bantoma mpe basakoli ya Nzambe oyo bazali bule."},{"book":"Ba-Efeso","chapter":"3","verse":"6","text":"Mabombami yango ezali boye : Kati na Yesu-Klisto, na nzela ya Sango Malamu, Bapagano bazali bakitani ya libula elongo na Isalaele, biteni ya nzoto moko, mpe basangani elongo kati na elaka moko."},{"book":"Ba-Efeso","chapter":"3","verse":"7","text":"Kolanda ngolu oyo Nzambe apesaki ngai lokola likabo na nzela ya nguya na Ye, nakoma mosali ya Sango Malamu."},{"book":"Ba-Efeso","chapter":"3","verse":"8","text":"Atako nazali moto ya suka kati na basantu nyonso, kasi Nzambe apesa ngai ngolu ya kosakola epai ya Bapagano bomengo monene ya Klisto ;"},{"book":"Ba-Efeso","chapter":"3","verse":"9","text":"apesa ngai mpe ngolu ya kosunga bato nyonso mpo ete basosola ndenge nini Nzambe akokisaka mabombami oyo ezalaki wuta kala ya kobombama kati na Ye, Mokeli na nyonso,"},{"book":"Ba-Efeso","chapter":"3","verse":"10","text":"na tina ete bakonzi ya milimo mpe banguya kati na mboka ya milimo eyeba sik’oyo, na nzela ya Lingomba, bwanya ya Nzambe oyo emonisamaka na lolenge ebele,"},{"book":"Ba-Efeso","chapter":"3","verse":"11","text":"kolanda mabongisi oyo asala wuta kala mpe akokisa kati na Yesu-Klisto, Nkolo na biso."},{"book":"Ba-Efeso","chapter":"3","verse":"12","text":"Kati na Yesu-Klisto mpe na nzela ya kondima na biso kati na Ye, tozali na elikya ya kopusana na bonsomi nyonso pene ya Nzambe."},{"book":"Ba-Efeso","chapter":"3","verse":"13","text":"Lisusu, nazali kosenga na bino ete bobungisa mpiko na bino te likolo ya pasi oyo ngai nazali komona mpo na bino, pamba te ezali nde nkembo na bino."},{"book":"Ba-Efeso","chapter":"3","verse":"14","text":"Yango wana nafukamaka liboso ya Tata"},{"book":"Ba-Efeso","chapter":"3","verse":"15","text":"oyo apesaka bomoi na mabota nyonso kati na Likolo mpe awa na mabele,"},{"book":"Ba-Efeso","chapter":"3","verse":"16","text":"mpo na kobondela ete alendisa bino na nguya, mpo na bolamu ya bomoto na bino ya kati, na nzela ya Molimo na Ye kolanda bomengo ya nkembo na Ye,"},{"book":"Ba-Efeso","chapter":"3","verse":"17","text":"mpo ete Klisto avanda kati na mitema na bino na nzela ya kondima. Nabondelaka mpe mpo ete bozwa misisa mpe bolenda kati na bolingo,"},{"book":"Ba-Efeso","chapter":"3","verse":"18","text":"mpo ete bozwa nguya ya kososola elongo na basantu nyonso monene, molayi, mokuse mpe bozindo ya bolingo ya Klisto,"},{"book":"Ba-Efeso","chapter":"3","verse":"19","text":"mpe mpo ete bozwa nguya ya koyeba bolingo yango ya Klisto, oyo eleki boyebi nyonso, na tina ete botondisama kino na bofuluki nyonso ya Nzambe."},{"book":"Ba-Efeso","chapter":"3","verse":"20","text":"Epai na Ye oyo azali na makoki ya kosala koleka nyonso oyo tokoki kosenga to kokanisa, kolanda nguya na Ye, oyo esalaka kati na biso,"},{"book":"Ba-Efeso","chapter":"3","verse":"21","text":"tika ete nkembo ezala ya Ye kati na Lingomba mpe kati na Yesu-Klisto, mpo na bileko nyonso mpe mpo na libela na libela ! Amen."}]}