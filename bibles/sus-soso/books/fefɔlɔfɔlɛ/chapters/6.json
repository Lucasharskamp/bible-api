{"data":[{"book":"Fe Fɔlɔ Fɔlɛ","chapter":"6","verse":"1","text":"Na tɛmui xɛmɛe nun e xa di ginɛe naxa wuya fɔlɔ."},{"book":"Fe Fɔlɔ Fɔlɛ","chapter":"6","verse":"2","text":"Ala xa malekɛe naxa yabu yi di ginɛe ra e xa tofanyi ma. Malekɛe naxa ndee sugandi, e naxa e findi e xa ginɛe ra."},{"book":"Fe Fɔlɔ Fɔlɛ","chapter":"6","verse":"3","text":"Na xanbi, Alatala naxa a fala, «N mu tinma nii xa bu adama fate abadan, barima daalise na a ra. A mu dangima ɲɛ kɛmɛ ɲɛ mɔxɔɲɛn na.»"},{"book":"Fe Fɔlɔ Fɔlɛ","chapter":"6","verse":"4","text":"Na waxati, a nun waxati naxan fa na xanbi ra, nabiyoro bɔnsɔɛ nu na duniɲa ma. Na malekɛe nun na di ginɛe nan nee barixi. Geresoe belebelee nun xili xungbe kanyie nan nu nabiyoro bɔnsɔɛ ra."},{"book":"Fe Fɔlɔ Fɔlɛ","chapter":"6","verse":"5","text":"Alatala naxa a to adama bara kobi. Tɛmui birin a xa maɲɔxunyie findixi a kobi nan na."},{"book":"Fe Fɔlɔ Fɔlɛ","chapter":"6","verse":"6","text":"Na naxa Alatala tɔɔrɔ han a bara a yɛtɛ maxɔrin munfe ra a adama daaxi. Na fe naxa a bɔɲɛ tɔɔrɔ ki fanyi."},{"book":"Fe Fɔlɔ Fɔlɛ","chapter":"6","verse":"7","text":"Alatala naxa a fala, «Adama birin n naxan daaxi, n na birin tongoma nɛ duniɲa ma. Mixi yo, sube yo, bubuse yo, xɔni naxan ɲɛrɛma koore ma yo, n na birin tongoma nɛ duniɲa ma, barima n bara nimisa adama daafe ra.»"},{"book":"Fe Fɔlɔ Fɔlɛ","chapter":"6","verse":"8","text":"Kɔnɔ Nuha tan nu rafan Alatala ma."},{"book":"Fe Fɔlɔ Fɔlɛ","chapter":"6","verse":"9","text":"Nuha xa taruxui nan ya. Nuha nu findixi tinxintɔɛ nun sɛniyɛntɔɛ nan na na waxati mixie tagi. A nu birama Ala nan fɔxɔ ra."},{"book":"Fe Fɔlɔ Fɔlɛ","chapter":"6","verse":"10","text":"Di saxan nan nu Nuha yi ra: Semi, Hami, nun Yefeti."},{"book":"Fe Fɔlɔ Fɔlɛ","chapter":"6","verse":"11","text":"Duniɲa nu bara kana Ala ya i, a xa fe ɲaaxi nu bara gbo yɛ."},{"book":"Fe Fɔlɔ Fɔlɛ","chapter":"6","verse":"12","text":"Ala naxa duniɲa to, a kanaxi, mixi birin fe ɲaaxi rabafe."},{"book":"Fe Fɔlɔ Fɔlɛ","chapter":"6","verse":"13","text":"Na kui Ala naxa a masen Nuha bɛ, «N wama adama birin tongofe duniɲa ma, barima duniɲa bara kobi a ɲaaxi ra. N wama adama birin nun duniɲa birin kanafe."},{"book":"Fe Fɔlɔ Fɔlɛ","chapter":"6","verse":"14","text":"A lanma i xa kunkui banban wuri ra, naxan xili goferi. Konkoe xa lu a kui. Dole xa sa a kui nun a fari."},{"book":"Fe Fɔlɔ Fɔlɛ","chapter":"6","verse":"15","text":"I xa a yailan yi ki: I xa kunkui rakuya kanke ya tongo senni nun solofere a nun a tagi. I xa a igbo kanke ya fu nun keren. I xa a ite kanke ya senni nun a tagi."},{"book":"Fe Fɔlɔ Fɔlɛ","chapter":"6","verse":"16","text":"I xa kunkui xunyi yailan, nɔngɔn ya keren xa lu kunkui xunyi nun kunkui dɛ kiri tagi. I xa naadɛ ti a sɛɛti keren ma. I xa a kui rabagan dɔxɔ saxan.»"},{"book":"Fe Fɔlɔ Fɔlɛ","chapter":"6","verse":"17","text":"«Na xanbi n tan fama ye radinde duniɲa ma. A mixi birin sɔntɔ. Nimase birin faxama nɛ."},{"book":"Fe Fɔlɔ Fɔlɛ","chapter":"6","verse":"18","text":"Kɔnɔ n bara saatɛ tongo i bɛ. I soma nɛ yi kunkui kui, i tan nun i xa die, a nun i xa ginɛ, a nun i xa die xa ginɛe."},{"book":"Fe Fɔlɔ Fɔlɛ","chapter":"6","verse":"19","text":"I xa fa nimase mɔɔli birin firin firin na, xɛmɛ nun ginɛ. Na nan a toma e kisima."},{"book":"Fe Fɔlɔ Fɔlɛ","chapter":"6","verse":"20","text":"Xɔni bɔnsɔɛ birin firin firin, sube bɔnsɔɛ birin firin firin, bubuse bɔnsɔɛ birin firin firin, e fama i xɔn, i xa e rakisi."},{"book":"Fe Fɔlɔ Fɔlɛ","chapter":"6","verse":"21","text":"I xa donse mɔɔli birin baki kunkui kui. I xa sa a ragata i tan bɛ a nun e fan bɛ.»"},{"book":"Fe Fɔlɔ Fɔlɛ","chapter":"6","verse":"22","text":"Nuha naxa a birin naba Ala naxan masenxi a bɛ."}]}