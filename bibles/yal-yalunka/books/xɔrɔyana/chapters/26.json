{"data":[{"book":"Xɔrɔyana","chapter":"26","verse":"1","text":"“I xa Ala Batu Bubun nafala taa dugi kuye faɲi fu ra, dugi mamiloxin nun a gbeela. E yi rayabu Maleka gubugubu kan sawura sɔxɔnxine ra."},{"book":"Xɔrɔyana","chapter":"26","verse":"2","text":"Dugine birin kuyan nun a yigboon xa lan: a kuyana nɔngɔnna yɛ mɔxɔɲɛn nun solomasɛxɛ, a yigbona nɔngɔnna yɛ naanin."},{"book":"Xɔrɔyana","chapter":"26","verse":"3","text":"I xa dugi suulun dɛgɛ e bode ra, dugi suulunna bonne fan dɛgɛ e bode ra."},{"book":"Xɔrɔyana","chapter":"26","verse":"4","text":"I xa luti mamiloxine ti dugi ratugunxine singe ra xiin dɛ kinkin na. I mɔn yi na liga a ratugunxin dɔnxɛ ra xiin na."},{"book":"Xɔrɔyana","chapter":"26","verse":"5","text":"I xa luti tonge suulun ti dugi ratugunxine singe ra xiin na, i mɔn yi luti tonge suulun ti dugi ratugunxin bonne dɔnxɛ ra xiin fan na. Lutine xa lan e bode ma."},{"book":"Xɔrɔyana","chapter":"26","verse":"6","text":"I xa suxu se xɛma daxin tonge suulun nafala i yi dugi ratugunxi firinne xidi e bode ra suxu seene ra. Nayi, Ala Batu Bubun yi findi se kedenna ra.”"},{"book":"Xɔrɔyana","chapter":"26","verse":"7","text":"“I xa dugi fu nun keden nafala sii xabene ra, e findi Ala Batu Bubun xunna soon na."},{"book":"Xɔrɔyana","chapter":"26","verse":"8","text":"Dugi fu nun kedenne birin xa lan: e kuyan xa findi nɔngɔnna yɛ tonge saxan na, e yigbona nɔngɔnna yɛ naanin."},{"book":"Xɔrɔyana","chapter":"26","verse":"9","text":"I xa dugi suulun dɛgɛ e bode ra e danna, i senninna bonne fan dɛgɛ e bode ra. I xa a sennindeni sa firinna ra bubun yɛtagi."},{"book":"Xɔrɔyana","chapter":"26","verse":"10","text":"I xa luti tonge suulun ti dugi ratugunxine singe ra xiin dɛ kinkine ra, i mɔn yi luti tonge suulun ti dugi ratugunxin bonne fan dɔnxɛ ra xiin dɛ kinkine ra."},{"book":"Xɔrɔyana","chapter":"26","verse":"11","text":"I xa suxu se sula daxi tonge suulun nafala, i yi lutine ti suxu seene ra. Nayi, i yi bubun findi kedenna ra."},{"book":"Xɔrɔyana","chapter":"26","verse":"12","text":"Na dugin tagin naxan minixi bonne xa, na xa singan Ala Batu Bubun xanbi ra."},{"book":"Xɔrɔyana","chapter":"26","verse":"13","text":"Dugi nɔngɔnna yɛ keden naxan minixi Ala Batu Bubun dɛxɔnne yi, na xa singan a dɛxɔnne ra a xunna soon na.”"},{"book":"Xɔrɔyana","chapter":"26","verse":"14","text":"“I xa konton kidi magbelixine dɛgɛ e bode ra, i yi e sa bubun birin fari. I mɔn yi sube kidi faɲi gbɛtɛye fan sa na fari.”"},{"book":"Xɔrɔyana","chapter":"26","verse":"15","text":"“I xa bubun xunna soon bun tiine rafala kasiya wudine ra."},{"book":"Xɔrɔyana","chapter":"26","verse":"16","text":"Bun tiine xa kuya ayi nɔngɔnna yɛ fu, e yi gbo ayi nɔngɔnna yɛ keden e nun a tagi."},{"book":"Xɔrɔyana","chapter":"26","verse":"17","text":"Bun ti kedenna kui, a xa ti farin firinna ra e bode yɛtagi. I xa bubun bun tiine birin ti na kiini."},{"book":"Xɔrɔyana","chapter":"26","verse":"18","text":"I xa bun ti mɔxɔɲɛ rafala bubun yiifari fɔxɔn ma."},{"book":"Xɔrɔyana","chapter":"26","verse":"19","text":"I xa bundɔxɔ gbeti daxi tonge naanin nafala. Bun ti yo bun ti, bundɔxɔ firin. Farin firinne xa sɔti bundɔxɔne kui."},{"book":"Xɔrɔyana","chapter":"26","verse":"20","text":"I xa bun ti mɔxɔɲɛ ti bubun kɔmɛn fɔxɔni,"},{"book":"Xɔrɔyana","chapter":"26","verse":"21","text":"e nun bundɔxɔ gbeti daxi tonge naanin, bun ti yo bun ti, bundɔxɔ firin."},{"book":"Xɔrɔyana","chapter":"26","verse":"22","text":"I xa bun ti sennin ti bubun xanbi binni, sogegododen binni."},{"book":"Xɔrɔyana","chapter":"26","verse":"23","text":"I xa bun ti firin sa a fari bubun xanbi ra tongonne ma."},{"book":"Xɔrɔyana","chapter":"26","verse":"24","text":"Bun ti firin xa ti e bode xɔn mɛnni. E xidi e bode ra keli laben na han e xun tagi. Bubun tongon firinne birin xa ti na kiini."},{"book":"Xɔrɔyana","chapter":"26","verse":"25","text":"E birin malanxina, bun ti solomasɛxɛ e nun bundɔxɔ fu nun sennin. Bun dɔxɔ firin bun tiine birin bun."},{"book":"Xɔrɔyana","chapter":"26","verse":"26","text":"I xa kasiya wudi gaalane26.26 Nde a falama a “galalenne.” rafala. Suulun xa lu bubun fɔxɔ kedenna bun tiine suxu seen na,"},{"book":"Xɔrɔyana","chapter":"26","verse":"27","text":"suulun xa lu bode fɔxɔn ma, suulun xa lu bubun xanbi binna ra, sogegododen binni."},{"book":"Xɔrɔyana","chapter":"26","verse":"28","text":"Gaalan tagi xiin bun tiine ma, na xa keli bubun fɔxɔ kedenni siga han bubun bode fɔxɔna."},{"book":"Xɔrɔyana","chapter":"26","verse":"29","text":"I xa xɛmaan sa bun tiine ma. I xa gaalane so yinle rafala xɛmaan na. I xɛmaan sa gaalane ma.”"},{"book":"Xɔrɔyana","chapter":"26","verse":"30","text":"“I xa Ala Batu Bubun ti alo a yitaxi i ra kii naxan yi geyaan fari.”"},{"book":"Xɔrɔyana","chapter":"26","verse":"31","text":"“I xa kankiraan yɛ masansan taa dugin nafala gari mamiloxin nun a gbeela ra, a xa rayabu maleka gubugubu kan sawura sɔxɔnxine ra."},{"book":"Xɔrɔyana","chapter":"26","verse":"32","text":"I xa a singan kasiya sɛnbɛtɛn naanin na xɛma yilɛnlɛnxine saxi naxanye ma, singan se xɛma daxi naxanye ma. E xa ti bundɔxɔ gbeti daxi naanin kui."},{"book":"Xɔrɔyana","chapter":"26","verse":"33","text":"I xa yɛ masansan dugin singan, i Layiri Sereya Kankiraan nasoon mɛnna nin. Yɛ masansan dugin findima tagi saan nan na yire sariɲanxin nun yire sariɲanxi fisamantenna tagi.”"},{"book":"Xɔrɔyana","chapter":"26","verse":"34","text":"“I xa dɛraganla sa Layiri Sereya Kankiraan dɛ ra n solonaden na yire sariɲanxi fisamantenna kui."},{"book":"Xɔrɔyana","chapter":"26","verse":"35","text":"I xa tabanla ti yɛ masansan dugin yɛtagi, bubun kɔmɛn fɔxɔni. Lɛnpu dɔxɔ seen xa ti tabanla yɛtagi, bubun yiifari fɔxɔn ma.”"},{"book":"Xɔrɔyana","chapter":"26","verse":"36","text":"“Dugi sɔxɔnna xa taa dugi mamiloxin nun a gbeela sɔxɔn, i yi a singan Ala batu bubun dɛ ra."},{"book":"Xɔrɔyana","chapter":"26","verse":"37","text":"I xa singan se xɛma daxin nafala dugini ito xa e nun kasiya sɛnbɛtɛn suulun, i xɛma yilɛnlɛnxine sa e ma, i yi bundɔxɔ sula daxin suulun naxulun e xa.”"}]}