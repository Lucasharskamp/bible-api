{"data":[{"book":"Zekaria","chapter":"5","verse":"1","text":"Ne atingʼo wangʼa kendo, mi napo ka aneno kalatas mafuyo e kor yamo!"},{"book":"Zekaria","chapter":"5","verse":"2","text":"Nopenja niya, “En angʼo mineno?”"},{"book":"Zekaria","chapter":"5","verse":"3","text":"Eka nowachona niya, “Ma e kwongʼ madhi e piny duto; nikech mana kaka owacho e bathe konchiel, jokwoge duto ibiro negi kendo kaluwore gi gima owacho e bathe komachielo, joma kwongʼore gi miriambo, bende ibiro negi."},{"book":"Zekaria","chapter":"5","verse":"4","text":"Jehova Nyasaye Maratego wacho ni, ‘Abiro ore mondo odonji e od jakuo kendo e od ngʼat makwongʼore gi miriambo gi nyinga. Kwongʼno nosik e udigo matiekgi nyaka kite mogerego duto.’ ”"},{"book":"Zekaria","chapter":"5","verse":"5","text":"Eka malaika mane loso koda nosudo machiegni mowachona niya, “Tingʼ wangʼi malo mondo ine gima bironi, ni en angʼo?”"},{"book":"Zekaria","chapter":"5","verse":"6","text":"Napenjo niya, “En angʼo?”"},{"book":"Zekaria","chapter":"5","verse":"7","text":"Apoya nono raumne mapek mar chuma noel kendo ne aneno dhako moro kobet piny ei atongano!"},{"book":"Zekaria","chapter":"5","verse":"8","text":"Malaika nowacho niya, “Ma en richo.” Omiyo nodhiro dhakono kodwoko ei atonga mi noumo dho atongano gi raum mapekno."},{"book":"Zekaria","chapter":"5","verse":"9","text":"Eka natingʼo wangʼa, mi napo kaneno mon ariyo ka huyo e kor yamo. Ne gin gi bwombe ariyo machalo gi mag nyamnaha, kendo negikawo atonga mi gidhigo e kor polo malo."},{"book":"Zekaria","chapter":"5","verse":"10","text":"Napenjo malaika mane loso koda niya, “Gitero atongano kanye?”"},{"book":"Zekaria","chapter":"5","verse":"11","text":"Nodwoka niya, “Gitere e piny Babulon mondo gigerne ot kuno. Ka odno oseikore, to noket atongano kare moselosne kanyo.”"}]}