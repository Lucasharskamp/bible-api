{"data":[{"book":"Nehemia","chapter":"1","verse":"1","text":"Mashoko aNehemia mwanakomana waHakaria:"},{"book":"Nehemia","chapter":"1","verse":"2","text":"Hanani, mumwe wehama dzangu, akauya achibva kuJudha navamwe varume, ndikavabvunza pamusoro pavaJudha vakasara avo vakapunyuka pakutapwa, uyewo napamusoro peJerusarema."},{"book":"Nehemia","chapter":"1","verse":"3","text":"Vakati kwandiri, “Avo vakapunyuka pakutapwa uye vakadzokera kudunhu vari mudambudziko guru napakunyadziswa. Rusvingo rweJerusarema rwakakoromorwa, uye masuo arwo akapiswa nomoto.”"},{"book":"Nehemia","chapter":"1","verse":"4","text":"Pandakanzwa zvinhu izvi, ndakagara pasi ndikachema. Ndakaita mazuva ndichichema, ndichinyengetera uye ndichitsanya pamberi paMwari wokudenga."},{"book":"Nehemia","chapter":"1","verse":"5","text":"Ipapo ndakati:"},{"book":"Nehemia","chapter":"1","verse":"6","text":"nzeve yenyu ngaiteerere uye meso enyu asvinure kuti munzwe munyengetero womuranda wenyu wandinonyengetera pamberi penyu masikati nousiku nokuda kwavaranda venyu, vanhu veIsraeri."},{"book":"Nehemia","chapter":"1","verse":"7","text":"Takaita zvakaipa kwazvo pamberi penyu. Hatina kuteerera zvamakarayira, mitemo yenyu nemirayiro yamakapa Mozisi muranda wenyu."},{"book":"Nehemia","chapter":"1","verse":"8","text":"“Rangarirai zvamakarayira muranda wenyu Mozisi, muchiti, ‘Kana musina kutendeka, ndichakuparadzirai pakati pendudzi,"},{"book":"Nehemia","chapter":"1","verse":"9","text":"asi kana mukadzokera kwandiri uye mukateerera zvandakarayira, ipapo kunyange kana vakatapwa vavanhu venyu vari kumagumo edenga, ndichavaunganidza vabveko ndigovauyisa kunzvimbo yandakasarudza kuti ive ugaro hweZita rangu.’"},{"book":"Nehemia","chapter":"1","verse":"10","text":"“Varanda venyu nevanhu venyu, vamakadzikinura nesimba renyu guru uye noruoko rwenyu rune simba."},{"book":"Nehemia","chapter":"1","verse":"11","text":"Haiwa Jehovha, nzeve yenyu ngainzwe munyengetero womuranda wenyu uyu nomunyengetero wavaranda venyu vanofarira kukudza zita renyu. Itai kuti muranda wenyu abudirire nhasi uye mumupe nyasha pamberi pomurume uyu.”"}]}