{"data":[{"book":"Diuteronomi","chapter":"25","verse":"1","text":"Mgbe esemokwu dị nʼetiti ndị mmadụ, ha ga-ebuga ikpe ha nʼụlọikpe ebe ndị ikpe ga-elenye anya nʼikpe ahụ, maa onye ajọ omume ikpe, meekwa ka onye aka ya dị ọcha nwere onwe ya."},{"book":"Diuteronomi","chapter":"25","verse":"2","text":"Ọ bụrụkwa na onye ikpe mara kwesiri ka apịa ya ụtarị, onye ọkaikpe ga-eme ka onye ahụ dinaa ala nʼihu ya, ka apịakwa ya ọnụọgụgụ ụtarị kwesiri ajọ omume ya,"},{"book":"Diuteronomi","chapter":"25","verse":"3","text":"ma agaghị eti ya karịa ọnụ ụtarị iri anọ. Ọ bụrụ na e tie onye ahụ ikpe mara ọnụ ụtarị karịrị nke a, ọ ga-abụ onye e leliri anya nʼihu ndị Izrel ibe ya."},{"book":"Diuteronomi","chapter":"25","verse":"4","text":"Mgbe ehi25:4 Ọtụtụ oge, ehi bụ ihe na-azọcha ọka nʼebe ịzọcha ọka. A na-eji osisi kegide anụ ndị a na nkume igwe nri, mgbe ha na-agagharị, ụkwụ ha bụ ihe na-azọcha mkpụrụ ọka site nʼigbugbo ya. Nʼotu oge ahụ, nkume igwe nri ahụ na-egweri ọka ndị a ka ọ bụrụ ụtụ ọka. na-azọcha ọka, ejila ihe kechie ya ọnụ."},{"book":"Diuteronomi","chapter":"25","verse":"5","text":"Ọ bụrụ na nwoke anwụọ na-amụtaghị nwa, nwunye ya ahụ agaghị alụ di nʼama, kama nwanne nwoke di ya ga-alụrụ ya, ha ga-edinakọkwa."},{"book":"Diuteronomi","chapter":"25","verse":"6","text":"Nwa nwoke mbụ nwanyị ahụ ga-amụ ga-aza aha nwoke ahụ nwụrụ anwụ, ka a ghara ihichapụ aha ya nʼala Izrel."},{"book":"Diuteronomi","chapter":"25","verse":"7","text":"Ma ọ bụrụ na nwoke ahụ ajụ ịlụ nwunye nwanne ya nwụrụ anwụ, nwanyị ahụ ga-ejekwuru ndị okenye obodo ahụ nʼọnụ ụzọ ama, gwa ha sị, “Nwanne di m ajụla ime ka aha nwanne ya nwoke dịgide nʼIzrel. O kweghị ịrụ ọrụ kwesiri nwanne di nʼebe m nọ.”"},{"book":"Diuteronomi","chapter":"25","verse":"8","text":"Ndị okenye obodo ga-akpọ ya, dụọ ya ọdụ. Ọ bụrụ na ọ nọgide jụ sị, “Achọghị m ịlụ ya,”"},{"book":"Diuteronomi","chapter":"25","verse":"9","text":"nwanyị ahụ ga-ejekwuru ya nʼihu ndị okenye, tọpụ akpụkpọụkwụ o yi nʼụkwụ aka nri ya, bụọ ya asụ nʼihu, sị ya, “Otu a ka a na-eme nwoke ọbụla jụrụ iwuli ụlọ nwanne ya nwoke.”"},{"book":"Diuteronomi","chapter":"25","verse":"10","text":"A ga-ama ahịrị ya nʼIzrel dịka, “Ezinaụlọ nwoke ahụ e sitere nʼụkwụ ya yipụ akpụkpọụkwụ ya.”"},{"book":"Diuteronomi","chapter":"25","verse":"11","text":"Mgbe ndị ikom abụọ na-alụ ọgụ, ọ bụrụ na nwunye otu nʼime ha abịa ịnapụta di ya site nʼaka onye na-eti ya ihe, ma nwanyị ahụ esetipụ aka jide nwoke ahụ nʼamụ ya,"},{"book":"Diuteronomi","chapter":"25","verse":"12","text":"a ga-egbupụ aka nwanyị ahụ. Ebere adịghị ya."},{"book":"Diuteronomi","chapter":"25","verse":"13","text":"Enwela ụzọ ihe ọtụtụ abụọ nʼime akpa gị, nke dị arọ, na nke na-adịghị arọ.25:13 Nke ukwu na nke nta"},{"book":"Diuteronomi","chapter":"25","verse":"14","text":"Enwela ụdị ihe ọtụtụ abụọ nʼụlọ gị, nke ukwu na nke nta."},{"book":"Diuteronomi","chapter":"25","verse":"15","text":"Ị ghaghị inwe ezi ihe ọtụtụ na nke zuru ezu. Nke a ga-eme ka ndụ gị dị ogologo, dịkwa mma nʼala ahụ Onyenwe anyị Chineke gị na-enye gị."},{"book":"Diuteronomi","chapter":"25","verse":"16","text":"Nʼihi na Onyenwe anyị Chineke gị kpọrọ onye ọbụla na-eme ihe ndị a asị, bụ onye ọbụla na-aghọ aghụghọ."},{"book":"Diuteronomi","chapter":"25","verse":"17","text":"Cheta ihe ndị Amalek mere gị nʼụzọ mgbe i si nʼIjipt na-apụta."},{"book":"Diuteronomi","chapter":"25","verse":"18","text":"Chetakwa na ha lụsoro gị ọgụ mgbe ike gwụrụ gị, mgbe ị dara mba, tigbuo ndị niile ji nwayọọ na-abịa nʼazụ. Ha atụkwaghị egwu Chineke."},{"book":"Diuteronomi","chapter":"25","verse":"19","text":"Mgbe Onyenwe anyị Chineke gị mere ka i nwere onwe gị site nʼaka ndị iro gbara gị gburugburu, mgbe o mere ka i zuru ike nʼala ahụ Onyenwe anyị Chineke gị na-enye gị dịka ihe nketa, ime ka i nweta ya, ị ghaghị igbuchapụ ndị Amalek, ka ha bụrụ ndị a na-agaghị echetakwa ọzọ nʼokpuru eluigwe. Echefukwala ime otu a."}]}