{"data":[{"book":"ఆది","chapter":"11","verse":"1","text":"అప్పుడు భూమిపై అందరూ ఒకే భాష మాట్లాడేవారు."},{"book":"ఆది","chapter":"11","verse":"2","text":"వాళ్ళు తూర్పుకు ప్రయాణం చేస్తున్నప్పుడు షీనారు11:2 షీనారు అని రాసిన చోటల్లా బబులోను అని అర్థం  ప్రాంతంలో వాళ్లకు ఒక మైదానం కనబడింది. వాళ్ళు అక్కడ స్థిరపడ్డారు."},{"book":"ఆది","chapter":"11","verse":"3","text":"వాళ్ళు ఒకరితో ఒకరు “మనం ఇటుకలు తయారు చేసి, చక్కగా కాల్చుదాం రండి” అని మాట్లాడుకున్నారు. రాళ్ళకు బదులు ఇటుకలు, అతకడానికి తారు కీలు వాళ్లకు అందుబాటులో ఉన్నాయి."},{"book":"ఆది","chapter":"11","verse":"4","text":"వాళ్ళు “మనం భూమి అంతటా చెదిరిపోకుండా ఉండేలా ఒక పట్టణాన్ని, ఆకాశాన్ని అంటే శిఖరం ఉన్న ఒక గోపురం కట్టుకుని పేరు సంపాదించుకుందాం రండి” అని మాట్లాడుకున్నారు."},{"book":"ఆది","chapter":"11","verse":"5","text":"యెహోవా ఆదాము సంతానం కట్టిన పట్టణాన్ని, గోపురాన్ని, చూడడానికి దిగి వచ్చాడు."},{"book":"ఆది","chapter":"11","verse":"6","text":"యెహోవా “ఇదిగో, ఒకే భాష ఉన్న ఈ మనుషులు పని చేయడం ప్రారంభించారు! ఇకముందు వాళ్ళు చెయ్యాలనుకున్న ఏ పనైనా వాళ్లకు అసాధ్యం కాదు."},{"book":"ఆది","chapter":"11","verse":"7","text":"కాబట్టి మనం కిందికి వెళ్లి, వాళ్ళల్లో ఒకరి మాట ఒకరికి తెలియకుండా అక్కడ వాళ్ళ భాషను తారుమారు చేద్దాం రండి” అనుకున్నాడు."},{"book":"ఆది","chapter":"11","verse":"8","text":"ఆ విధంగా యెహోవా వారు అక్కడ నుంచి భూమి అంతటా చెదిరిపోయేలా చేశాడు. ఆ పట్టణ నిర్మాణం ఆగిపోయింది."},{"book":"ఆది","chapter":"11","verse":"9","text":"అందువల్ల దానికి బాబెలు అనే పేరు పెట్టారు. ఎందుకంటే, అక్కడ యెహోవా భూమి మీద ఉన్న ప్రజలందరి భాషను తారుమారు చేశాడు. అక్కడ నుంచి యెహోవా వాళ్ళను భూమి మీద అనేక ప్రదేశాలకు చెదరగొట్టాడు."},{"book":"ఆది","chapter":"11","verse":"10","text":"షేము వంశావళి ఇది. షేముకు వంద సంవత్సరాల వయస్సులో, జలప్రళయం తరువాత రెండు సంవత్సరాలకు అర్పక్షదు పుట్టాడు."},{"book":"ఆది","chapter":"11","verse":"11","text":"షేముకు అర్పక్షదు పుట్టిన తరువాత ఇంకా అతనికి కొడుకులు, కూతుళ్ళు పుట్టారు. అతడు ఐదు వందల సంవత్సరాలు బ్రతికాడు."},{"book":"ఆది","chapter":"11","verse":"12","text":"అర్పక్షదుకు ముప్ఫై ఐదు సంవత్సరాల వయస్సులో షేలహు పుట్టాడు."},{"book":"ఆది","chapter":"11","verse":"13","text":"అర్పక్షదుకు షేలహు పుట్టిన తరువాత ఇంకా అతనికి కొడుకులు, కూతుళ్ళు పుట్టారు. అతడు నాలుగు వందల మూడు సంవత్సరాలు బతికాడు."},{"book":"ఆది","chapter":"11","verse":"14","text":"షేలహుకు ముప్ఫై సంవత్సరాల వయస్సులో ఏబెరు పుట్టాడు."},{"book":"ఆది","chapter":"11","verse":"15","text":"షేలహుకు ఏబెరు పుట్టిన తరువాత ఇంకా అతనికి కొడుకులు, కూతుళ్ళు పుట్టారు. అతడు నాలుగు వందల మూడు సంవత్సరాలు బతికాడు."},{"book":"ఆది","chapter":"11","verse":"16","text":"ఏబెరుకు ముప్ఫై నాలుగు సంవత్సరాల వయస్సులో పెలెగు పుట్టాడు."},{"book":"ఆది","chapter":"11","verse":"17","text":"ఏబెరుకు పెలెగు పుట్టిన తరువాత ఇంకా అతనికి కొడుకులు, కూతుళ్ళు పుట్టారు. అతడు నాలుగు వందల ముప్ఫైసంవత్సరాలు బతికాడు."},{"book":"ఆది","chapter":"11","verse":"18","text":"పెలెగుకు ముప్ఫై సంవత్సరాల వయస్సులో రయూ పుట్టాడు."},{"book":"ఆది","chapter":"11","verse":"19","text":"పెలెగుకు రయూ పుట్టిన తరువాత ఇంకా అతనికి కొడుకులు, కూతుళ్ళు పుట్టారు. అతడు రెండువందల తొమ్మిది సంవత్సరాలు బతికాడు."},{"book":"ఆది","chapter":"11","verse":"20","text":"రయూకు ముప్ఫై రెండు సంవత్సరాల వయస్సులో సెరూగు పుట్టాడు."},{"book":"ఆది","chapter":"11","verse":"21","text":"రయూకు సెరూగు పుట్టిన తరువాత ఇంకా అతనికి కొడుకులు, కూతుళ్ళు పుట్టారు. అతడు రెండు వందల ఏడు సంవత్సరాలు బతికాడు."},{"book":"ఆది","chapter":"11","verse":"22","text":"సెరూగుకు ముప్ఫై సంవత్సరాల వయస్సులో నాహోరు పుట్టాడు."},{"book":"ఆది","chapter":"11","verse":"23","text":"సెరూగుకు నాహోరు పుట్టిన తరువాత ఇంకా అతనికి కొడుకులు, కూతుళ్ళు పుట్టారు, అతడు రెండువందల సంవత్సరాలు బతికాడు."},{"book":"ఆది","chapter":"11","verse":"24","text":"నాహోరుకు ఇరవై తొమ్మిది సంవత్సరాల వయస్సులో తెరహు పుట్టాడు."},{"book":"ఆది","chapter":"11","verse":"25","text":"నాహోరుకు తెరహు పుట్టిన తరువాత ఇంకా అతనికి కొడుకులు, కూతుళ్ళు పుట్టారు. అతడు నూట పంతొమ్మిది సంవత్సరాలు బతికాడు."},{"book":"ఆది","chapter":"11","verse":"26","text":"తెరహుకు డెబ్భై సంవత్సరాల వయస్సులో అబ్రాము, నాహోరు, హారానులు పుట్టారు."},{"book":"ఆది","chapter":"11","verse":"27","text":"తెరహు వంశావళి ఇది: తెరహుకు అబ్రాము, నాహోరు, హారానులు పుట్టారు. హారానుకు లోతు పుట్టాడు."},{"book":"ఆది","chapter":"11","verse":"28","text":"హారాను, తాను పుట్టిన ప్రదేశంలో ఊరు అనే కల్దీయుల పట్టణంలో తన తండ్రి తెరహు కంటే ముందే చనిపోయాడు."},{"book":"ఆది","chapter":"11","verse":"29","text":"అబ్రాము, నాహోరు పెళ్ళిళ్ళు చేసుకున్నారు. అబ్రాము భార్య శారయి. నాహోరు భార్య పేరు మిల్కా. ఆమె మిల్కా, ఇస్కాలకు తండ్రి అయిన హారాను కూతురు."},{"book":"ఆది","chapter":"11","verse":"30","text":"శారయి గొడ్రాలు. ఆమెకు పిల్లలు లేరు."},{"book":"ఆది","chapter":"11","verse":"31","text":"తెరహు తన కొడుకు అబ్రామును, తన మనుమడు, హారాను కొడుకు లోతును, తన కోడలు శారయిని తీసుకు కనానుకు బయలుదేరాడు. ఊరు అనే కల్దీయుల పట్టణంలో నుంచి వాళ్ళతోపాటు బయలుదేరి హారాను వరకూ వచ్చి అక్కడ నివాసం ఉన్నాడు."},{"book":"ఆది","chapter":"11","verse":"32","text":"తెరహు రెండు వందల ఐదు సంవత్సరాలు బతికి, హారానులో చనిపోయాడు."}]}