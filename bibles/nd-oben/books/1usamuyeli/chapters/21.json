{"data":[{"book":"1 USamuyeli","chapter":"21","verse":"1","text":"UDavida waya eNobhi ku-Ahimeleki umphristi. U-Ahimeleki wathuthumela ekuhlanganeni kwakhe laye, wasebuza esithi, “Kungani uwedwa na? Kungani kungekho olawe na?”"},{"book":"1 USamuyeli","chapter":"21","verse":"2","text":"UDavida waphendula u-Ahimeleki umphristi wathi, “Inkosi ingiphathise udaba oluthize, wathi kimi, ‘Akungabikhona ozakwazi ngenjongo yakho langalokho okuthunyiweyo.’ Abantu bami ngibatshele ukuba bahlangane lami endaweni ethize."},{"book":"1 USamuyeli","chapter":"21","verse":"3","text":"Manje-ke, kuyini olakho? Ngipha izinkwa ezinhlanu, loba kuyini ongakuthola.”"},{"book":"1 USamuyeli","chapter":"21","verse":"4","text":"Kodwa umphristi waphendula uDavida wathi, “Kangilasinkwa esejwayelekileyo; kodwa-ke kulesinkwa esingcwelisiweyo lapha kodwa kuya ngokuthi amadoda abezigcinile esifazaneni na.”"},{"book":"1 USamuyeli","chapter":"21","verse":"5","text":"UDavida waphendula wathi, “Impela abesifazane babevinjelwe kithi, njengenjwayelo lapho ngiphuma. Imizimba yamadoda ingcwele lasemikhankasweni engengcwele. Pho ingaba njalo okungakanani lamhla!”"},{"book":"1 USamuyeli","chapter":"21","verse":"6","text":"Ngakho umphristi wamnika isinkwa esingcwelisiweyo ngoba kwakungelasinkwa lapho ngaphandle kwesinkwa esiNgcwele sikaThixo esasisuswe phambi kukaThixo kwasekubekwa esitshisayo endaweni yaso ngosuku esasuswa ngalo."},{"book":"1 USamuyeli","chapter":"21","verse":"7","text":"Ngalolosuku omunye wezinceku zikaSawuli wayekhonapho, ekhonza phambi kukaThixo; wayenguDoyegi umʼEdomi, induna yabelusi bakaSawuli."},{"book":"1 USamuyeli","chapter":"21","verse":"8","text":"UDavida wabuza u-Ahimeleki wathi, “Kawulamkhonto kumbe inkemba lapha na? Kangizanga lenkemba yami loba nje esinye isikhali, ngoba umsebenzi wenkosi ubungophuthumayo.”"},{"book":"1 USamuyeli","chapter":"21","verse":"9","text":"Umphristi waphendula wathi, “Inkemba kaGoliyathi umFilistiya owambulalayo eSigodini sase-Ela, ilapha; igoqelwe ngelembu ngemva kwesembatho semahlombe. Nxa uyifuna, ithathe; kakukho enye inkemba lapha ngaphandle kwaleyo.”"},{"book":"1 USamuyeli","chapter":"21","verse":"10","text":"Ngalolosuku uDavida wabalekela uSawuli waya ku-Akhishi inkosi yaseGathi."},{"book":"1 USamuyeli","chapter":"21","verse":"11","text":"Kodwa izinceku zika-Akhishi zathi kuye, “Lo kasuDavida inkosi yelizwe na? Kasuye yini abahlabela ngaye emigidweni yabo besithi:"},{"book":"1 USamuyeli","chapter":"21","verse":"12","text":"UDavida wawagcina amazwi la enhliziyweni yakhe wamesaba kakhulu u-Akhishi inkosi yaseGathi."},{"book":"1 USamuyeli","chapter":"21","verse":"13","text":"Ngakho wazenza ophambeneyo kubo; njalo kwathi lapho ekubo wenza njengomuntu ohlanyayo, edwebadweba ezivalweni zesango njalo wayekela lendenda zehlela endevini zakhe."},{"book":"1 USamuyeli","chapter":"21","verse":"14","text":"U-Akhishi wasesithi ezincekwini zakhe, “Khangelani umuntu lo! Uphambene! Kungani limletha kimi na?"},{"book":"1 USamuyeli","chapter":"21","verse":"15","text":"Lithi ngiziswele yini inhlanya lize lilethe umuntu lo lapha ukuba aqhubeke kanje phambi kwami na? Umuntu lo kumele angene endlini yami na?”"}]}