{"data":[{"book":"Exodus","chapter":"12","verse":"1","text":"Toen sprak Jahweh tot Moses en Aäron in Egypte:"},{"book":"Exodus","chapter":"12","verse":"2","text":"Deze maand zal voor u de beginmaand zijn, de eerste der maanden van het jaar."},{"book":"Exodus","chapter":"12","verse":"3","text":"Beveelt heel de gemeenschap van Israël: Op de tiende van deze maand moet ieder voor zijn familie een lam nemen, één voor elk gezin."},{"book":"Exodus","chapter":"12","verse":"4","text":"Indien het gezin voor een lam niet talrijk genoeg is, moet hij er zijn naasten buurman bij uitnodigen; ge moet betreffende het lam het aantal personen berekenen naar wat ieder gewoon is te eten."},{"book":"Exodus","chapter":"12","verse":"5","text":"Het lam moet zonder gebrek zijn, een mannelijk dier en één jaar oud; ge moogt het uit de schapen of geiten kiezen."},{"book":"Exodus","chapter":"12","verse":"6","text":"Gij moet het bewaren tot de veertiende dag van deze maand, waarop heel de gemeenschap van Israël het in de avondschemering moet slachten."},{"book":"Exodus","chapter":"12","verse":"7","text":"Vervolgens moeten zij het bloed ervan nemen, en er de beide deurposten en de bovendorpel mee bestrijken van de huizen, waar zij het zullen eten."},{"book":"Exodus","chapter":"12","verse":"8","text":"In diezelfde nacht moeten zij het vlees eten, dat in het vuur gebraden moet zijn, met ongedesemde broden en bittere kruiden er bij."},{"book":"Exodus","chapter":"12","verse":"9","text":"Niets ervan moogt ge rauw eten of in water gekookt, maar het moet in het vuur zijn gebraden, kop, poten en romp aan één stuk."},{"book":"Exodus","chapter":"12","verse":"10","text":"Ook moogt ge niets tot de morgen bewaren, maar wat er van over is, moet ge tegen de morgen verbranden."},{"book":"Exodus","chapter":"12","verse":"11","text":"Zó moet ge het eten: uw lenden omgord, schoenen aan de voeten, uw stok in de hand; en gij moet het eten met grote haast, want het is het Pascha van Jahweh."},{"book":"Exodus","chapter":"12","verse":"12","text":"Want in deze nacht zal Ik door Egypte trekken, in Egypte alle eerstgeborenen slaan van mensen en dieren, en aan alle goden van Egypte mijn straffen voltrekken: Ik Jahweh!"},{"book":"Exodus","chapter":"12","verse":"13","text":"Maar het bloed aan de huizen zal het teken zijn, dat gij daar woont; en wanneer Ik dat bloed zal zien, zal Ik genadig aan u voorbijgaan, zodat u geen dodelijke slag zal treffen, als Ik Egypte teister."},{"book":"Exodus","chapter":"12","verse":"14","text":"Deze dag moet voor u een gedenkdag zijn, die ge als een feest ter ere van Jahweh moet vieren. Gij zult hem vieren van geslacht tot geslacht: een eeuwige wet."},{"book":"Exodus","chapter":"12","verse":"15","text":"Dan moet ge zeven dagen lang ongedesemde broden eten. Reeds op de eerste dag moet ge het zuurdesem uit uw huizen verwijderen; en iedereen die van de eerste tot de zevende dag gedesemd brood durft eten, zal van Israël worden afgesneden."},{"book":"Exodus","chapter":"12","verse":"16","text":"Op de eerste dag zult ge een godsdienstige bijeenkomst houden, en evenzo op de zevende dag; op die dagen mag geen enkele arbeid worden verricht; ge moogt alleen bereiden, wat iedereen voor zijn voedsel nodig heeft."},{"book":"Exodus","chapter":"12","verse":"17","text":"Onderhoudt dit gebod; want op deze dag heb Ik uw legerscharen uit Egypte geleid. Ge moet deze dag houden van geslacht tot geslacht als een eeuwige wet."},{"book":"Exodus","chapter":"12","verse":"18","text":"In de eerste maand, van de avond van de veertiende dag af, zult ge dus ongedesemd brood eten tot aan de avond van de een en twintigste van de maand."},{"book":"Exodus","chapter":"12","verse":"19","text":"Zeven dagen lang mag in uw huizen geen zuurdesem worden gevonden; en iedereen, vreemde zowel als landgenoot, die gedesemd brood durft eten, zal van de gemeenschap van Israël worden afgesneden."},{"book":"Exodus","chapter":"12","verse":"20","text":"Geen gedesemd brood moogt ge eten, waar ge ook woont, maar enkel ongedesemd brood."},{"book":"Exodus","chapter":"12","verse":"21","text":"Nu ontbood Moses al de oudsten van Israël, en sprak tot hen: Gaat heen, haalt de schapen voor uw gezinnen en slacht het paasoffer."},{"book":"Exodus","chapter":"12","verse":"22","text":"Dan moet ge een bosje hysop nemen, dit in het bloed dopen, dat in een schaal is opgevangen, en wat bloed uit de schaal aan de bovendorpel en de beide zijposten strijken; daarna mag niemand van u tot de morgen buiten de deur van zijn huis komen."},{"book":"Exodus","chapter":"12","verse":"23","text":"Want Jahweh zal rondgaan, om Egypte te slaan; maar als Hij het bloed op de bovendorpel en op de beide zijposten ziet, zal Hij die deur genadig voorbijgaan en den verderver beletten, uw huizen binnen te gaan, om u te treffen."},{"book":"Exodus","chapter":"12","verse":"24","text":"Gij moet dit onderhouden als een eeuwige wet voor u en uw kinderen."},{"book":"Exodus","chapter":"12","verse":"25","text":"Wanneer gij dus in het land zijt gekomen, dat Jahweh u zal geven, zoals Hij beloofd heeft, onderhoudt dan dit voorschrift."},{"book":"Exodus","chapter":"12","verse":"26","text":"En wanneer uw kinderen u vragen, wat dat betekent,"},{"book":"Exodus","chapter":"12","verse":"27","text":"moet ge hun zeggen: Dit is het paasoffer van Jahweh, die de huizen van Israëls kinderen in Egypte genadig voorbijging en onze gezinnen heeft gespaard, toen Hij de Egyptenaren trof. Toen wierp het volk zich op de knieën en boog zich ter aarde."},{"book":"Exodus","chapter":"12","verse":"28","text":"Daarna gingen de kinderen Israëls heen, en volbrachtten nauwkeurig, wat Jahweh aan Moses en Aäron bevolen had."},{"book":"Exodus","chapter":"12","verse":"29","text":"In het holst van de nacht sloeg Jahweh al de eerstgeborenen in het land van Egypte, van den eerstgeborene van Farao af, die op de troon was gezeten, tot den eerstgeborene van wie in de gevangenis zat; en eveneens al het eerstgeborene van het vee."},{"book":"Exodus","chapter":"12","verse":"30","text":"En Farao met heel zijn hof en heel Egypte vlogen die nacht overeind, en er weerklonk een vreselijk geschrei in Egypte; want er was geen huis, waar geen dode was."},{"book":"Exodus","chapter":"12","verse":"31","text":"Nog in de nacht ontbood hij Moses en Aäron en sprak: Maakt u gereed, trekt weg van mijn volk; gaat heen met de zonen Israëls, om Jahweh te vereren, zoals gij gezegd hebt."},{"book":"Exodus","chapter":"12","verse":"32","text":"Neemt ook uw schapen en runderen mee, zoals ge gevraagd hebt, als ge maar heen gaat; en bidt ook voor mij om genade."},{"book":"Exodus","chapter":"12","verse":"33","text":"Ook de Egyptenaren drongen aan, dat het volk toch zo vlug mogelijk uit het land zou vertrekken; want ze zeiden: Anders zullen we allen sterven!"},{"book":"Exodus","chapter":"12","verse":"34","text":"En voordat het deeg gedesemd was, moest het volk het meenemen: hun baktroggen droegen zij in hun mantels gewikkeld op hun schouders."},{"book":"Exodus","chapter":"12","verse":"35","text":"Maar de Israëlieten deden, wat Moses bevolen had, en eisten van de Egyptenaren zilveren en gouden sieraden en kleren."},{"book":"Exodus","chapter":"12","verse":"36","text":"En daar Jahweh de Egyptenaren murw had gemaakt, gaven zij het volk, al wat het maar eiste. Zo schudden zij de Egyptenaren uit."},{"book":"Exodus","chapter":"12","verse":"37","text":"Nu braken de Israëlieten van Raämses op, in de richting van Soekkot; ongeveer zeshonderd duizend man te voet, de kinderen niet meegerekend;"},{"book":"Exodus","chapter":"12","verse":"38","text":"maar ook een menigte vreemden trok met hen mee, behalve nog de talloze kudden schapen en runderen."},{"book":"Exodus","chapter":"12","verse":"39","text":"Van het deeg, dat zij uit Egypte hadden meegenomen, moesten zij ongedesemde broden bakken; want ze hadden geen gedesemd deeg, daar de Egyptenaren hen hadden verjaagd, zonder hun de tijd te laten, om voedsel voor de reis te bereiden."},{"book":"Exodus","chapter":"12","verse":"40","text":"Het verblijf van de Israëlieten in Egypte had vier honderd dertig jaren geduurd."},{"book":"Exodus","chapter":"12","verse":"41","text":"Er waren op de dag af vierhonderd dertig jaren verlopen, toen al de legerscharen van Jahweh uit het land van Egypte trokken."},{"book":"Exodus","chapter":"12","verse":"42","text":"Het was een nacht van waken voor Jahweh, toen Hij hen uit Egypte deed trekken; dit is de nacht van Jahweh, de nacht van waken voor alle kinderen Israëls van geslacht tot geslacht."},{"book":"Exodus","chapter":"12","verse":"43","text":"Jahweh sprak tot Moses en Aäron: Dit is het voorschrift voor het Pascha. Geen buitenlander mag er van eten."},{"book":"Exodus","chapter":"12","verse":"44","text":"Iedere slaaf, die ge voor geld hebt gekocht, en te voren besneden hebt, mag ervan eten;"},{"book":"Exodus","chapter":"12","verse":"45","text":"maar een inboorling en dagloner mogen er niet van eten."},{"book":"Exodus","chapter":"12","verse":"46","text":"In een en hetzelfde huis moet het worden opgegeten, en van het vlees moogt ge niets buitenshuis brengen; ook moogt ge de beenderen niet breken."},{"book":"Exodus","chapter":"12","verse":"47","text":"Heel de gemeenschap van Israël moet het toebereiden."},{"book":"Exodus","chapter":"12","verse":"48","text":"En wanneer een vreemdeling bij u woont en hij wil ter ere van Jahweh het Pascha vieren, dan moeten eerst al de mannelijke leden van zijn gezin worden besneden, voor hij mag aanzitten, om het te vieren; hij staat dan gelijk met een ingezetene. Geen onbesnedene mag ervan eten;"},{"book":"Exodus","chapter":"12","verse":"49","text":"dit geldt zowel voor den ingezetene, als voor den vreemdeling, die in uw midden woont."},{"book":"Exodus","chapter":"12","verse":"50","text":"Alle Israëlieten volbrachten nauwkeurig, wat Jahweh aan Moses en Aäron bevolen had."},{"book":"Exodus","chapter":"12","verse":"51","text":"Nog op diezelfde dag, dat Jahweh de Israëlieten met hun legerscharen uit het land van Egypte leidde,"}]}