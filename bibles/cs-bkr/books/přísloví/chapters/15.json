{"data":[{"book":"Přísloví","chapter":"15","verse":"1","text":"Odpověd měkká odvracuje hněv, ale řeč zpurná vzbuzuje prchlivost."},{"book":"Přísloví","chapter":"15","verse":"2","text":"Jazyk moudrých ozdobuje umění, ale ústa bláznů vylévají bláznovství."},{"book":"Přísloví","chapter":"15","verse":"3","text":"Na všelikém místě oči Hospodinovy spatřují zlé i dobré."},{"book":"Přísloví","chapter":"15","verse":"4","text":"Zdravý jazyk jest strom života, převrácenost pak z něho ztroskotání od větru."},{"book":"Přísloví","chapter":"15","verse":"5","text":"Blázen pohrdá cvičením otce svého, ale kdož ostříhá naučení, opatrnosti nabude."},{"book":"Přísloví","chapter":"15","verse":"6","text":"V domě spravedlivého jest hojnost veliká, ale v úrodě bezbožného zmatek."},{"book":"Přísloví","chapter":"15","verse":"7","text":"Rtové moudrých rozsívají umění, srdce pak bláznů ne tak."},{"book":"Přísloví","chapter":"15","verse":"8","text":"Obět bezbožných ohavností jest Hospodinu, ale modlitba upřímých líbí se jemu."},{"book":"Přísloví","chapter":"15","verse":"9","text":"Ohavností jest Hospodinu cesta bezbožného, toho pak, kdož následuje spravedlnosti, miluje."},{"book":"Přísloví","chapter":"15","verse":"10","text":"Trestání přísné opouštějícímu cestu, a kdož nenávidí domlouvání, umře."},{"book":"Přísloví","chapter":"15","verse":"11","text":"Peklo i zatracení jest před Hospodinem, čím více srdce synů lidských?"},{"book":"Přísloví","chapter":"15","verse":"12","text":"Nemiluje posměvač toho, kterýž ho tresce, aniž k moudrým přistoupí."},{"book":"Přísloví","chapter":"15","verse":"13","text":"Srdce veselé obveseluje tvář, ale pro žalost srdce duch zkormoucen bývá."},{"book":"Přísloví","chapter":"15","verse":"14","text":"Srdce rozumného hledá umění, ale ústa bláznů pasou se bláznovstvím."},{"book":"Přísloví","chapter":"15","verse":"15","text":"Všickni dnové chudého zlí jsou, ale dobromyslného hody ustavičné."},{"book":"Přísloví","chapter":"15","verse":"16","text":"Lepší jest maličko s bázní Hospodinovou než poklad veliký s nepokojem."},{"book":"Přísloví","chapter":"15","verse":"17","text":"Lepší jest krmě z zelí, kdež jest láska, nežli z krmného vola, kdež jest nenávist."},{"book":"Přísloví","chapter":"15","verse":"18","text":"Muž hněvivý vzbuzuje sváry, ale zpozdilý k hněvu upokojuje svadu."},{"book":"Přísloví","chapter":"15","verse":"19","text":"Cesta lenivého jest jako plot z trní, ale stezka upřímých jest vydlážená."},{"book":"Přísloví","chapter":"15","verse":"20","text":"Syn moudrý obveseluje otce, bláznivý pak člověk pohrdá matkou svou."},{"book":"Přísloví","chapter":"15","verse":"21","text":"Bláznovství jest veselím bláznu, ale člověk rozumný upřímo kráčeti směřuje."},{"book":"Přísloví","chapter":"15","verse":"22","text":"Kdež není rady, zmařena bývají usilování, ale množství rádců ostojí."},{"book":"Přísloví","chapter":"15","verse":"23","text":"Vesel bývá člověk z odpovědi úst svých; nebo slovo v čas příhodný ó jak jest dobré!"},{"book":"Přísloví","chapter":"15","verse":"24","text":"Cesta života vysoko jest rozumnému proto, aby se uchýlil od pekla dole."},{"book":"Přísloví","chapter":"15","verse":"25","text":"Dům pyšných vyvrací Hospodin, meze pak vdovy upevňuje."},{"book":"Přísloví","chapter":"15","verse":"26","text":"Ohavností jsou Hospodinu myšlení zlého, ale čistých řeči vzácné."},{"book":"Přísloví","chapter":"15","verse":"27","text":"Kdož dychtí po lakomství, kormoutí dům svůj; ale kdož nenávidí darů, živ bude."},{"book":"Přísloví","chapter":"15","verse":"28","text":"Srdce spravedlivého přemyšluje, co má mluviti, ale ústa bezbožných vylévají všelijakou zlost."},{"book":"Přísloví","chapter":"15","verse":"29","text":"Vzdálen jest Hospodin od bezbožných, ale modlitbu spravedlivých vyslýchá."},{"book":"Přísloví","chapter":"15","verse":"30","text":"To, což se zraku naskýtá, obveseluje srdce; pověst dobrá tukem naplňuje kosti."},{"book":"Přísloví","chapter":"15","verse":"31","text":"Ucho, kteréž poslouchá trestání života, u prostřed moudrých bydliti bude."},{"book":"Přísloví","chapter":"15","verse":"32","text":"Kdo se vyhýbá cvičení, zanedbává duše své; ale kdož přijímá domlouvání, má rozum."},{"book":"Přísloví","chapter":"15","verse":"33","text":"Bázeň Hospodinova jest cvičení se moudrosti, a slávu předchází ponížení."}]}