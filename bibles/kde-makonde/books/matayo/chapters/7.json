{"data":[{"book":"Matayo","chapter":"7","verse":"1","text":"“Munavahukumu vanu vanji ili Nnungu anannyukumu mwenu."},{"book":"Matayo","chapter":"7","verse":"2","text":"Malinga chimuvahukumu vanu vanji, nni uchocho Nnungu chambennyukumu mwenu, na chipimo chimutumila kuvahukumila vanu vanji njo uchocho chambetumila Nnungu kunnyukumu mwenu."},{"book":"Matayo","chapter":"7","verse":"3","text":"Mwadachi ùuloleha nswani uvêle nniso lya nnung'uno, akuno lukongolo luvêle nniso lyako ukàlwònà?"},{"book":"Matayo","chapter":"7","verse":"4","text":"Ùmbehulula dachi kunnyaulila nnung'uno kuchi, ‘Nnung'unwangu, nahoti nikuuse chipatu chivêle nniso lyako,’ akuno umwene uvèlè na lukongolo nniso lyako?"},{"book":"Matayo","chapter":"7","verse":"5","text":"Nkúlilambilila wako! Tandilika kuluusa lukongolo luvêle nniso lyako nahoti, na anepo njo pumbelola saana na kuchiusa chipatu chivêle nniso lya nnung'uno."},{"book":"Matayo","chapter":"7","verse":"6","text":"Munaveng'e vitukutuku vyanaswe vanu vakávele vanaswe, uyopa vanampindikukila na kunnumanga muchi chivaluma ang'avanga. Na wala munavayelele vitukutuku vyambone vanu vakávele vambone, uyopa vànavikadamba kwa madodo lavo muchi anguluve chivakadamba vitukutuku.”"},{"book":"Matayo","chapter":"7","verse":"7","text":"“Yuwanga, na Nnungu achiamwing'ange, tahanga na mwenu muchimupate, hodikanga na mwenu muchimuchimuliwe."},{"book":"Matayo","chapter":"7","verse":"8","text":"Kwa kuva, kila munu ayûwa ànapewa, na atâha ànapata, na ahodîka ànachimuliwa."},{"book":"Matayo","chapter":"7","verse":"9","text":"Alida mmwenu, mwanawe akànnyuwa nkate, nang'e àmwing'a liyanga?"},{"book":"Matayo","chapter":"7","verse":"10","text":"Au akànnyuwa uhomba, nang'e àmwing'a nnyongo?"},{"book":"Matayo","chapter":"7","verse":"11","text":"Ikàva mwenu mmakutenda masambi, mùnimala kuveng'a vavana venu vitukutuku vikatapele, dachi Atata wenu wa kulihunde akambepunda namene kuveng'a vitukutuku vikatapele avala vannyûwa?"},{"book":"Matayo","chapter":"7","verse":"12","text":"Chimulembela vanu vantendele mwenu, na mwenu vatendele vanang'o uchocho, kwa kuva, aino njo mana ya mahundo la Sheliya ya Musa na manabii.”"},{"book":"Matayo","chapter":"7","verse":"13","text":"“Injilanga kwa kupitila nnango uhonene, kwa kuva, nnango na indila ilôja kukuondongwa ìnidalambuka na vanu vapitîla indila aneyo, nni vohe."},{"book":"Matayo","chapter":"7","verse":"14","text":"Henga nnango wa kwinjilila kuumi ùnihonana na indila ilôja aneko ìnihonana, na vanu vayôna indila aneyo vàvele chihi kadiki.”"},{"book":"Matayo","chapter":"7","verse":"15","text":"“Lyongolelange na manabii va kulambila. Vamwidîla akuno uvaonekana muchi angandolo kwa pawelu, henga nkati mwavo nni mahoha lakalipa."},{"book":"Matayo","chapter":"7","verse":"16","text":"Bahi muchimuvamale kwa vihepo vyavo. Dachi, vanu vàhepa zabibu n'diheya au vàhepa tini mmbigili?"},{"book":"Matayo","chapter":"7","verse":"17","text":"Bahi kila nnandi wambone ùpa vihepo vyambone, na kila nnandi ukee wambone ùpa vihepo vikee vyambone."},{"book":"Matayo","chapter":"7","verse":"18","text":"Nnandi wambone ukápa vihepo vikee vyambone, na nnandi ukee wambone nanga paupa vihepo vyambone."},{"book":"Matayo","chapter":"7","verse":"19","text":"Kila nnandi ukápa vihepo vyambone umbecheketwa na kuyahwa mmoto."},{"book":"Matayo","chapter":"7","verse":"20","text":"Bahi muchimuvamale manabii va kulambila kwa àlalá lávatendânga."},{"book":"Matayo","chapter":"7","verse":"21","text":"Akee kila munu anguchêma nangu, ‘Nang'olo, Nang'olo,’ ambekwinjîla mu Ufalume wa Nnungu, henga vambekwinjîla nni avala vatênda àlalá lalalembela Atatangu avêle kulihunde bahi."},{"book":"Matayo","chapter":"7","verse":"22","text":"Nniduva anelyo lya hukumu, vanu vohe vàmbenguhaulila kuchidoni, ‘Nang'olo, Nang'olo! Kwa lina lyako twanihumya unabii, na kwa lina lyako twanivahumya vanu anamindenga na kutenda masaibu!’"},{"book":"Matayo","chapter":"7","verse":"23","text":"Anepo njo panimbevahaulila kuchidoni, ‘Mwiko nangu nikánkamekenge mwenu! Ukananga apano pang'une, mwenu mmanu mutênda lahakalenge!’ ”"},{"book":"Matayo","chapter":"7","verse":"24","text":"“Bahi kila munu apilikanîla mahundo langu na kutenda muchi chahundwije, aneyo àlandana na munu avêle na ding'ano adengîle ing'ande yake nniyanga likulungwa."},{"book":"Matayo","chapter":"7","verse":"25","text":"Imbula nkutonya, livambwe nkuida, lipungo nkupunga nkuiguma ing'ande aneyo. Henga nanga painayangwike kwa kuva nsingi wake údengwije muha liyanga likulungwa."},{"book":"Matayo","chapter":"7","verse":"26","text":"Henga kila munu apilikâna mahundo langu, koka anatende muchi chahundwije, aneyo àlandana na munu walivelu, adengîle ing'ande yake pannima ulongo."},{"book":"Matayo","chapter":"7","verse":"27","text":"Imbula nkutonya, livambwe nkuida, lipungo nkupunga na kuiguma aila ing'ande, nkuyanguka na kubamoka mwalehu.”"},{"book":"Matayo","chapter":"7","verse":"28","text":"Bahi Yesu pamalidile kutangola anelo lammalele, makuwa la vanu nkukangana namene namuna chachivahunda,"},{"book":"Matayo","chapter":"7","verse":"29","text":"kwa kuva, ávahunda muchi munu avêle na mamulaka, na akee muchi vakúhunda vao va Sheliya."}]}