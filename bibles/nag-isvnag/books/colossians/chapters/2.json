{"data":[{"book":"Colossians","chapter":"2","verse":"1","text":"Moi kiman dukh korise apuni khan nimite etu janibole dibo karone mon ase, aru Laodicea sheher te thaka khan, aru kun manu etiya tak moi laga chehera dikha nai."},{"book":"Colossians","chapter":"2","verse":"2","text":"Moi taikhan laga mon dangor kori dibole nimite kaam kore aru morom pora eke logote ani kene sob gyaan laga dhun pora bhorta kori dibole nimite, Isor laga hosa kotha lukai kene rakhi thaka khan bujhi bole nimite, juntu Khrista ase."},{"book":"Colossians","chapter":"2","verse":"3","text":"Khrista logote he sob gyaan aru buddhi laga dhun khan lukai kene ase."},{"book":"Colossians","chapter":"2","verse":"4","text":"Moi apuni khan ke etu koidi ase kun pora bhi phusla kotha kori kene apuni khan ke thogai nadibo nimite."},{"book":"Colossians","chapter":"2","verse":"5","text":"Moi apuni khan logote gaw pora nathakile bhi, moi apuni khan logote atma te ase. Moi apuni khan laga takot aru Khrista uporte biswas aru bhal kaam khan kori thaka saikene khushi kori ase."},{"book":"Colossians","chapter":"2","verse":"6","text":"Etu nimite, apuni Probhu Jisu Khrista ke luwa nisena, Tai logote bera bhi."},{"book":"Colossians","chapter":"2","verse":"7","text":"Gash laga shikor thaka nisena nijorke Tai logote bonai lobi, aru apuni ke sikhai diya2.7 Yate hikai diya to Epaphras ase, v. 17. nisena hodai biswas te thakibi, aru dhanyavad di thakibi."},{"book":"Colossians","chapter":"2","verse":"8","text":"Sabi kun manu pora bhi apuni ke misa laga kotha khan koi kene dhori rakhibole nadibi, manu khan laga niyom hisab te, aru etu prithibi laga saman khan te khushi paikene, aru Khrista ke khushi nakori kene prithibi laga itcha te najabi."},{"book":"Colossians","chapter":"2","verse":"9","text":"Kelemane Khrista pora he Isor laga ki itcha ase eitu khan pura manu khan logote thaki bole diye."},{"book":"Colossians","chapter":"2","verse":"10","text":"Apuni khan Tai logote bhorta hoi jaise, kun etu sob takot aru adhikar laga matha ase."},{"book":"Colossians","chapter":"2","verse":"11","text":"Tai pora apuni ke bhi sunnot kori dise aru gaw mangso laga sunnot nohoi kintu Jisu Khrista laga khun pora sunnot kori dise."},{"book":"Colossians","chapter":"2","verse":"12","text":"Tai logote baptizma pora apuni ke kobor te dise, biswas aru Isor laga takot pora Tai apuni ke jinda kori dise, kun he Taike mora pora jinda kori dise."},{"book":"Colossians","chapter":"2","verse":"13","text":"Jitia apuni khan paap aru gaw mangso laga sunnot pora mori kene thakise, Tai logote apuni khan ke jinda kori dise aru amikhan laga kiman paap thakise, etu sob maph kori dise."},{"book":"Colossians","chapter":"2","verse":"14","text":"Amikhan laga uporte baki lagai kene thaka khan sob Isor pora tirai dise, kun to amikhan uporte hali disele. Taike Cross te gojal mara pora etu baki hatai dise."},{"book":"Colossians","chapter":"2","verse":"15","text":"Khrista pora taikhan laga takot aru adhikar khan ke komjur koridi kene manu khan laga usorte dikhai dise, Cross uporte mori kene taikhan uporte jiti loise."},{"book":"Colossians","chapter":"2","verse":"16","text":"Etu nimite, apuni kha luwa kora to bisar kori bole nadibi, aru notun chand ula homoi te kha luwa kora khan manu ke bisar kori bole nadibi, aru Bisram din bhi bisar kori bole nadibi."},{"book":"Colossians","chapter":"2","verse":"17","text":"Eitu khan sob to ahibole thaka laga chaya nisina he ase, kintu asol laga kotha to Khrista he ase."},{"book":"Colossians","chapter":"2","verse":"18","text":"Kun manu dhorjo lobole mon ase aru sorgodoth khan ke aradhana kore, taikhan pora thogai kene tumikhan laga uphar harabo nadibi. Etu nisena manu to tai ki dikhise etu pora nijor mangso bhabona te bisi phutani hoijai."},{"book":"Colossians","chapter":"2","verse":"19","text":"Tai matha to dhori kene nathake. Etu matha pora he pura gaw laga kaam khan eke logote dhori kene rakhe; etu Isor pora diya pora he dangor hoi."},{"book":"Colossians","chapter":"2","verse":"20","text":"Jodi apuni Khrista logote etu prithibi laga sob jinis khan chari dise, titia hoile aru bhi etu prithibi laga itcha te thaka nisena kele thaki ase:"},{"book":"Colossians","chapter":"2","verse":"21","text":"Apuni nadhuri bhi, aru khai nasabi, aru na chubi!2.21 1 Tim. 4:3‚Äù"},{"book":"Colossians","chapter":"2","verse":"22","text":"Eitu khan sob to harai jai ase, manu khan pora kowa aru sikhai diya nisena."},{"book":"Colossians","chapter":"2","verse":"23","text":"Eitu khan niyom to nijor laga gyaan pora bonai diya dhorom aru misa pora nomro dikhai diya he ase. Kintu taikhan laga gaw mangso laga kaam khan to eku daam nai."}]}