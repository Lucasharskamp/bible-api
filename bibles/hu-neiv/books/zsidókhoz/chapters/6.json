{"data":[{"book":"Zsidókhoz","chapter":"6","verse":"1","text":"Ezért elhagyva a Krisztusról való kezdetleges tanítást, törekedjünk érett korúságra, ne rakjuk le újra alapját a holt cselekedetekből való megtérésnek és az Istenbe való hitnek,"},{"book":"Zsidókhoz","chapter":"6","verse":"2","text":"a mosakodásokról, kézrátételekről, a halottak feltámadásáról és az örök ítéletről szóló tanításnak."},{"book":"Zsidókhoz","chapter":"6","verse":"3","text":"Ezt meg is tesszük, ha Isten megengedi."},{"book":"Zsidókhoz","chapter":"6","verse":"4","text":"Mert az lehetetlen, hogy akik egyszer megvilágosíttattak, megízlelve a mennyei ajándékot, és részeseivé lettek a Szentléleknek,"},{"book":"Zsidókhoz","chapter":"6","verse":"5","text":"és megízlelték Istennek jó beszédét és a jövendő világnak erőit,"},{"book":"Zsidókhoz","chapter":"6","verse":"6","text":"de elestek, ismét megújuljanak a megtérésre, mint akik maguknak újra megfeszítik Isten Fiát, és meggyalázzák őt."},{"book":"Zsidókhoz","chapter":"6","verse":"7","text":"Mert a föld, amely beissza a gyakran ráhulló esőt, és hasznos termést hoz azoknak, akiknek a számára művelik, áldást nyer Istentől."},{"book":"Zsidókhoz","chapter":"6","verse":"8","text":"Amely pedig tövist és bogáncsot terem, az megvetett és átokra méltó s végül fölégetik."},{"book":"Zsidókhoz","chapter":"6","verse":"9","text":"De rólatok, szeretteim, ha így szólunk is, ezeknél jobbról vagyunk meggyőződve, hogy eljuttok az üdvösségre."},{"book":"Zsidókhoz","chapter":"6","verse":"10","text":"Mert nem igazságtalan az Isten, hogy elfeledkezne a ti cselekedeteitekről és a szeretetről, amelyet neve iránt tanúsíttok, amikor szolgáltatok és szolgáltok a szenteknek."},{"book":"Zsidókhoz","chapter":"6","verse":"11","text":"Azt kívánjuk, hogy közületek mindenki ugyanazt a buzgóságot tanúsítsa mindvégig, míg a reménység bizonyossággá nem lesz."},{"book":"Zsidókhoz","chapter":"6","verse":"12","text":"Ne legyetek restek, hanem kövessétek azokat, akik a hit és béketűrés által öröklik az ígéreteket."},{"book":"Zsidókhoz","chapter":"6","verse":"13","text":"Amikor Isten ígéretet tett Ábrahámnak, mivel nem esküdhetett nagyobbra, önmagára esküdött,"},{"book":"Zsidókhoz","chapter":"6","verse":"14","text":"és így szólt: „Bizony megáldván megáldalak téged, és megsokasítván megsokasítlak téged!“"},{"book":"Zsidókhoz","chapter":"6","verse":"15","text":"És így, miután béketűréssel várt, elnyerte az ígéretet."},{"book":"Zsidókhoz","chapter":"6","verse":"16","text":"Mert az emberek önmaguknál nagyobbra esküsznek, és náluk minden vitának vége a megerősítésül mondott eskü."},{"book":"Zsidókhoz","chapter":"6","verse":"17","text":"Ezért Isten is még nyomatékosabban akarva megmutatni az ígéret örököseinek döntése változtathatatlan voltát, esküvel kezeskedett arról."},{"book":"Zsidókhoz","chapter":"6","verse":"18","text":"Így e két változhatatlan tény által, amelyekre nézve lehetetlen, hogy az Isten hazudjon, erős vigasztalásunk legyen nekünk, akik odamenekültünk, hogy megragadjuk az előttünk lévő reménységet,"},{"book":"Zsidókhoz","chapter":"6","verse":"19","text":"amely lelkünknek biztos és erős horgonya, amely a kárpit mögé hatol,"},{"book":"Zsidókhoz","chapter":"6","verse":"20","text":"ahová utat nyitva bement értünk Jézus, aki örökkévaló főpap lett a Melkisédek rendje szerint."}]}