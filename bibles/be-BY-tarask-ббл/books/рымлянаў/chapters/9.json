{"data":[{"book":"РЫМЛЯНАЎ","chapter":"9","verse":"1","text":"Праўду кажу ў Хрысьце, ня хлушу, сьведчыць мне сумленьне маё ў Духу Сьвятым,"},{"book":"РЫМЛЯНАЎ","chapter":"9","verse":"2","text":"што вялікі мне смутак і няспынная болесьць сэрцу майму:"},{"book":"РЫМЛЯНАЎ","chapter":"9","verse":"3","text":"я хацеў бы сам быць адлучаны ад Хрыста за братоў маіх, родных мне па плоці;"},{"book":"РЫМЛЯНАЎ","chapter":"9","verse":"4","text":"гэта азначае, Ізраільцян, якім належаць усынаўленьне і слава, і запаветы і заканадаўства, і набажэнства і абяцаньні;"},{"book":"РЫМЛЯНАЎ","chapter":"9","verse":"5","text":"іхнія і бацькі, і ад іх Хрыстос па плоці, існы над ўсім Бог, дабраславёны навекі, амін."},{"book":"РЫМЛЯНАЎ","chapter":"9","verse":"6","text":"Але ня тое, каб слова Божае ня спраўдзілася. Бо ня ўсе тыя Ізраільцяне, якія ад Ізраіля,"},{"book":"РЫМЛЯНАЎ","chapter":"9","verse":"7","text":"і ня ўсе дзеці Абрагамавыя, якія ад семені ягонага; а (сказана): «у Ісааку назавецца табе семя»."},{"book":"РЫМЛЯНАЎ","chapter":"9","verse":"8","text":"Гэта значыцца, ня плоцкія дзеці - дзеці Божыя; а дзеці абяцаньня прызнаюцца за семя."},{"book":"РЫМЛЯНАЎ","chapter":"9","verse":"9","text":"А слова абяцаньня такое: «у гэты самы час прыйду, а ў Сары будзе сын»."},{"book":"РЫМЛЯНАЎ","chapter":"9","verse":"10","text":"І не адно гэта; а гэтак сама было і з Рэбэкаю, калі яна зачала ў адзін час двух сыноў ад Ісаака, бацькі нашага;"},{"book":"РЫМЛЯНАЎ","chapter":"9","verse":"11","text":"бо калі яны яшчэ не нарадзіліся і не зрабілі нічога добрага альбо благога (каб у пастанове Бог быў вольны выбіраць"},{"book":"РЫМЛЯНАЎ","chapter":"9","verse":"12","text":"залежна не ад учынкаў, а ад Таго, Хто кліча), - сказана было ёй: «большы будзе ў паслужэньні ў меншага»,"},{"book":"РЫМЛЯНАЎ","chapter":"9","verse":"13","text":"як і напісана: «Якава Я палюбіў, а Ісава зьненавідзеў»."},{"book":"РЫМЛЯНАЎ","chapter":"9","verse":"14","text":"Што ж скажам? Няўжо несправядлівасьць у Бога? Зусім не!"},{"book":"РЫМЛЯНАЎ","chapter":"9","verse":"15","text":"Бо Ён кажа Майсею: «каго мілаваць, памілую; каго шкадаваць, пашкадую»."},{"book":"РЫМЛЯНАЎ","chapter":"9","verse":"16","text":"Дык вось, памілаваньне залежыць не ад таго, хто хоча і імкнецца, а ад Бога, Які мілуе."},{"book":"РЫМЛЯНАЎ","chapter":"9","verse":"17","text":"Бо Пісаньне кажа фараону: «На тое Я і паставіў цябе, каб паказаць над табою сілу Маю, і каб прапаведана было імя Маё па ўсёй зямлі»."},{"book":"РЫМЛЯНАЎ","chapter":"9","verse":"18","text":"Дык вось, каго хоча, мілуе; а каго хоча, робіць жорсткім."},{"book":"РЫМЛЯНАЎ","chapter":"9","verse":"19","text":"Ты скажаш мне: за што ж яшчэ дакарае? Бо хто ўсупрацівіцца волі Ягонай?"},{"book":"РЫМЛЯНАЎ","chapter":"9","verse":"20","text":"А ты хто, чалавеча, што спрачаешся з Богам? Ці скажа творыва творцу: навошта ты мяне так зрабіў?"},{"book":"РЫМЛЯНАЎ","chapter":"9","verse":"21","text":"Ці ж ня мае ганчар улады над глінаю, каб з таго самага месіва зрабіць адзін посуд на ганаровае ўжываньне, а другі - на буднае?"},{"book":"РЫМЛЯНАЎ","chapter":"9","verse":"22","text":"Што ж, калі Бог, хочучы паказаць гнеў і явіць магутнасьць Сваю, зь вялікай і доўгай цярплівасьцю пераносіў сасуды гневу, угатаваныя на пагібель,"},{"book":"РЫМЛЯНАЎ","chapter":"9","verse":"23","text":"каб разам выявіць багацьце славы Сваёй над посудамі міласэрнасьці, якія Ён падрыхтаваў для славы, -"},{"book":"РЫМЛЯНАЎ","chapter":"9","verse":"24","text":"над намі, каго Ён паклікаў ня толькі зь Юдэяў, але і зь язычнікаў?"},{"book":"РЫМЛЯНАЎ","chapter":"9","verse":"25","text":"Як і ў Асіі кажа: «ня Мой народ назаву Маім народам, і не каханую каханаю»."},{"book":"РЫМЛЯНАЎ","chapter":"9","verse":"26","text":"І на тым месцы, дзе сказана ім: «вы ня Мой народ, там названыя будуць сынамі Бога жывога»."},{"book":"РЫМЛЯНАЎ","chapter":"9","verse":"27","text":"А Ісая ўсклікае пра Ізраіля: «хай хоць будуць сыны Ізраіля лікам, як пясок марскі, толькі рэшта ўратуецца;"},{"book":"РЫМЛЯНАЎ","chapter":"9","verse":"28","text":"бо дзею заканчвае і скора вырашыць па праўдзе, дзею рашучую ўчыніць Гасподзь на зямлі»"},{"book":"РЫМЛЯНАЎ","chapter":"9","verse":"29","text":"і як прадказаў Ісая: «калі б Гасподзь Саваоф не пакінуў нам семені, мы зрабіліся б, як Садома, і былі б падобныя да Гаморы»."},{"book":"РЫМЛЯНАЎ","chapter":"9","verse":"30","text":"Што ж скажам? Што язычнікі, якія ня шукалі праведнасьці, атрымалі праведнасьць, праведнасьць ад веры;"},{"book":"РЫМЛЯНАЎ","chapter":"9","verse":"31","text":"а Ізраіль, які шукаў закона праведнасьці, не дайшоў да закона праведнасьці."},{"book":"РЫМЛЯНАЎ","chapter":"9","verse":"32","text":"Чаму? Таму, што шукалі ня ў веры, а ў дзеях закона; бо спатыкнуліся аб камень спатыкненьня,"},{"book":"РЫМЛЯНАЎ","chapter":"9","verse":"33","text":"як напісана: «вось, кладу ў Сыёне камень спатыкненьня і скалу панады; і хто верыць у Яго, не пасароміцца»."}]}