{"data":[{"book":"1 Yohanna","chapter":"4","verse":"1","text":"Abokaina ƙaunatattu, ba kowane ruhu za ku gaskata ba, sai dai ku gwada ruhohi don ku ga ko daga Allah ne, domin annabawan ƙarya da yawa sun fito duniya."},{"book":"1 Yohanna","chapter":"4","verse":"2","text":"Ga yadda za ku gane Ruhun Allah, duk ruhun da ya yarda cewa Yesu Kiristi ya zo cikin jiki, to, daga Allah yake."},{"book":"1 Yohanna","chapter":"4","verse":"3","text":"Amma duk ruhun da bai yarda da Yesu ba, ba daga Allah ba ne, ruhun magabcin Kiristi ne, wanda kuka ji yana zuwa, har ma ya riga ya shigo duniya."},{"book":"1 Yohanna","chapter":"4","verse":"4","text":"Ku, ’ya’yana ƙaunatattu, ku daga Allah ne, kun kuma yi nasara a kan magabtan Kiristi, domin wanda yake a cikinku ya fi wanda yake a duniya girma."},{"book":"1 Yohanna","chapter":"4","verse":"5","text":"Su daga duniya ne saboda haka suke magana yadda duniya take ganin abubuwa, duniya kuwa tana sauraronsu."},{"book":"1 Yohanna","chapter":"4","verse":"6","text":"Mu daga Allah ne, kuma duk wanda ya san Allah yakan saurare mu. Amma duk wanda ba daga Allah ba, ba ya sauraronmu. Ta haka ne muke gane Ruhun gaskiya, da kuma ruhun ƙarya."},{"book":"1 Yohanna","chapter":"4","verse":"7","text":"Abokaina ƙaunatattu, mu ƙaunaci juna, domin ƙauna tana zuwa daga Allah ne. Duk mai ƙauna, haifaffe ne na Allah, ya kuma san Allah."},{"book":"1 Yohanna","chapter":"4","verse":"8","text":"Duk wanda ba ya ƙauna, bai san Allah ba, domin Allah ƙauna ne."},{"book":"1 Yohanna","chapter":"4","verse":"9","text":"Ga yadda Allah ya nuna ƙaunarsa a cikinmu, Allah ya aiki makaɗaici Ɗansa zuwa duniya domin mu rayu ta wurinsa."},{"book":"1 Yohanna","chapter":"4","verse":"10","text":"Wannan ita ce ƙauna, wato, ba mu ne muka ƙaunaci Allah ba, sai dai shi ne ya ƙaunace mu, ya kuma aiko Ɗansa yă zama hadaya ta kafara saboda zunubanmu."},{"book":"1 Yohanna","chapter":"4","verse":"11","text":"Abokaina ƙaunatattu, da yake Allah ya ƙaunace mu haka, ya kamata mu ma mu ƙaunaci juna."},{"book":"1 Yohanna","chapter":"4","verse":"12","text":"Ba wanda ya taɓa ganin Allah; amma in muna ƙaunar juna, Allah yana raye a cikinmu, ƙaunarsa kuwa ta zama cikakkiya a cikinmu ke nan."},{"book":"1 Yohanna","chapter":"4","verse":"13","text":"Mun san cewa muna rayuwa a cikinsa shi kuma a cikinmu, domin ya ba mu Ruhunsa."},{"book":"1 Yohanna","chapter":"4","verse":"14","text":"Mun gani, mun kuma shaida cewa Uba ya aiko Ɗansa domin yă zama Mai Ceton duniya."},{"book":"1 Yohanna","chapter":"4","verse":"15","text":"Duk wanda ya yarda cewa Yesu Ɗan Allah ne, Allah yana raye a cikinsa, shi kuma a cikin Allah."},{"book":"1 Yohanna","chapter":"4","verse":"16","text":"Ta haka muka sani, muke kuma dogara ga ƙaunar da Allah yake mana."},{"book":"1 Yohanna","chapter":"4","verse":"17","text":"Ta haka, ƙauna ta zama cikakkiya a cikinmu domin mu kasance masu ƙarfin hali a ranar shari’a, domin a wannan duniya muna kama da shi."},{"book":"1 Yohanna","chapter":"4","verse":"18","text":"Babu tsoro cikin ƙauna. Cikakkiyar ƙauna dai takan kawar da tsoro, domin hukunci ne yake kawo tsoro. Mai jin tsoro ba cikakke ba ne a cikin ƙauna."},{"book":"1 Yohanna","chapter":"4","verse":"19","text":"Muna ƙauna, domin ya ƙaunace mu da farko."},{"book":"1 Yohanna","chapter":"4","verse":"20","text":"Duk wanda ya ce, “Ina ƙaunar Allah,” amma yana ƙin ɗan’uwansa, maƙaryaci ne. Gama duk wanda ba ya ƙaunar ɗan’uwansa da yake gani, ba zai iya ƙaunar Allah wanda ba ya gani ba."},{"book":"1 Yohanna","chapter":"4","verse":"21","text":"Ya kuma ba mu wannan umarni cewa duk wanda yake ƙaunar Allah, dole yă ƙaunaci ɗan’uwansa."}]}