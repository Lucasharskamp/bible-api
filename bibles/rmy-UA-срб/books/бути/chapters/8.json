{"data":[{"book":"Бути","chapter":"8","verse":"1","text":"Савло же подэлас ґласо пала кодэлэн, ко умарда Стефано."},{"book":"Бути","chapter":"8","verse":"2","text":"Пативалэ мануша гаравдэ Стефано и фартэ ровэнас пала лэ."},{"book":"Бути","chapter":"8","verse":"3","text":"Ай Савло традэлас кхандири. Вов захукэлас дэ цэрэн патякунэ манушэндэ, выцырдэлас муршэн тай джювлен тай чувэлас лэн дэ барунэ."},{"book":"Бути","chapter":"8","verse":"4","text":"Машкар колэ мануша, савэн традэнас лэнгэрэ тханэндар, розпхэнэнас Бахтало Лав пав всавэрэ рига."},{"book":"Бути","chapter":"8","verse":"5","text":"Филиппо ж авиля дэ екх форо Самариякоро и розпхэнэлас котэ пала Христосо."},{"book":"Бути","chapter":"8","verse":"6","text":"Гроза манушэн чувэнас сама, кала шунэнас лэхкэрэ лава, тай дыкхэнас допхэнимо, саво вов терэлас."},{"book":"Бути","chapter":"8","verse":"7","text":"Бутэ манушэндар выджянас барэ типимаґа нажужэ фануря, тай бут попхаглэ и лангэ высастярэнаспэ."},{"book":"Бути","chapter":"8","verse":"8","text":"Тай дэ кодэва форо сля бари лош."},{"book":"Бути","chapter":"8","verse":"9","text":"Котэ сля екх мануш, саво акхарэласпэ Симоно. Ды колэ вов врысарэлас дэ кодэва форо, и мануша, ко джювдэ дэ Самария, дэнаспэ дыво кадэлэсти. Вов выдэлас еджино пэ пала савэсь барэ манушэ."},{"book":"Бути","chapter":"8","verse":"10","text":"Всавэрэ мануша, и тэрнэ, и пхурэ, фартэ прышунэнаспэ лэстэ тай пхэнэнас:"},{"book":"Бути","chapter":"8","verse":"11","text":"А прышунэнаспэ вонэ колэсти, со вов бут вряма сикавэлас дыво пэхкэрэ врысаримаґа."},{"book":"Бути","chapter":"8","verse":"12","text":"Нэ кала мануша патине Филиппости, саво розпхэнэлас пала Дэвлэхкоро Тхагаримо тай лав Исусохкоро Христохкоро, тунчи бут муршэн тай джювлен болдэнепэ."},{"book":"Бути","chapter":"8","verse":"13","text":"Симоно кади ж патиня тай болдэняпэ. Вов всавири вряма пхирэлас пала Филиппо, дыкхэлас баро допхэнимо тай барэ рындуля, и дэласпэ дыво кадэлэсти."},{"book":"Бути","chapter":"8","verse":"14","text":"Кала апостолуря дэ Ерусалимо шундэ, со дэ Самария прылиле Дэвлэхкоро лав, вонэ бичалдэ пордэ Петро тай Иоанно."},{"book":"Бути","chapter":"8","verse":"15","text":"Кодэла авиле тай манглепэ, соб Дэвэл дэня манушэнди Свэнто Фано."},{"book":"Бути","chapter":"8","verse":"16","text":"Ни пэ кастэ лэндар Фано инте на сджялас, вонэ кацик болдэнепэ важ Рае Исусохкоро лав."},{"book":"Бути","chapter":"8","verse":"17","text":"Тунчи Пётро тай Иоанно тховдэ пэ лэн васта, тай кадэла мануша прылиле Свэнто Фано."},{"book":"Бути","chapter":"8","verse":"18","text":"Кала Симоно удыкхля, со Свэнто Фано дэлпэ, кала апостолуря тховэн васта пэ манушэн, вов анда лэнди ловэ"},{"book":"Бути","chapter":"8","verse":"19","text":"тай пхэнда:"},{"book":"Бути","chapter":"8","verse":"20","text":"Нэ Пётро пхэнда:"},{"book":"Бути","chapter":"8","verse":"21","text":"Ту на вджяґа дэ кадэва рындо, важ кода со тиро їло начячюно англа Дэвлэ."},{"book":"Бути","chapter":"8","verse":"22","text":"Прыджян кадэва бэзимо тай мангпэ Раести, соб Вов тэ отмукэл тути кода, со тутэ исин пэ годя."},{"book":"Бути","chapter":"8","verse":"23","text":"Мэ дыкхав, со дэ тиро їло пхэрдо кэркимо тай со ту спхангло ланчукоґа, саво исин начячимо."},{"book":"Бути","chapter":"8","verse":"24","text":"Симоно пхэнда:"},{"book":"Бути","chapter":"8","verse":"25","text":"Апостолуря ж допхэнэнас котэ тай розпхэнэнас Раехкоро лав. Тунчи вонэ джиле павпалэ дэ Ерусалимо и пав дром розпхэнэнас Бахтало Лав дэ бутэн гавэн дэ Самария."},{"book":"Бути","chapter":"8","verse":"26","text":"Ангело Раехкоро пхэнда Филиппости:"},{"book":"Бути","chapter":"8","verse":"27","text":"Филиппо вщиля тай джиля. Дэ кадыя вряма котэ сля ефиопско мануш. Вов терэлас бути прыбэшлэґа тхагарнятэ дэ Ефиопия, Кандакиятэ, тай прыдыкхэлас пала всаворо лакоро барвалимо. Вов авэлас дэ Ерусалимо тэ тэлё Дэвлэсти,"},{"book":"Бути","chapter":"8","verse":"28","text":"и кана рисявэлас цэрэ. Кала кадэва мануш бэшэлас дэ пэхкоро вурдон тай динэлас лил, саво искриисарда англунари Исаия."},{"book":"Бути","chapter":"8","verse":"29","text":"Фано пхэнда Филиппости:"},{"book":"Бути","chapter":"8","verse":"30","text":"Филиппо подпрастэня вурдонэстэ тай шунда, со котэ динэлпэ лил, саво искриисарда англунари Исаия."},{"book":"Бути","chapter":"8","verse":"31","text":"— Сар же мэ полава, кала манди нико на розпхэнэл, — пхэнда кодэва мануш тай акхарда Филиппо, соб вов тэ подваздэлпэ и тэ бэшэл лэґа дэ вурдонэ."},{"book":"Бути","chapter":"8","verse":"32","text":"Ай вов динэлас кацаво тхан Лилэндар:"},{"book":"Бути","chapter":"8","verse":"33","text":"Вов сля ладжьвардо и на домукло чячюнэ сындостэ."},{"book":"Бути","chapter":"8","verse":"34","text":"Ефиопско мануш пхучля Филиппо:"},{"book":"Бути","chapter":"8","verse":"35","text":"Тунчи Филиппо ачиля тэ розпхэнэ кадэлэ тханэстар Бахтало Лав пала Исусо."},{"book":"Бути","chapter":"8","verse":"36-37","text":"Вонэ ладэнас дурэдэр пав дром тай подлагле пашэ панестэ."},{"book":"Бути","chapter":"8","verse":"38","text":"Вов прыпхэнда, соб тэ тэрдёл вурдон, и дуйджинэ вонэ, ефиопско мануш тай Филиппо, заджиле дэ пани. И Филиппо болдэня лэ."},{"book":"Бути","chapter":"8","verse":"39","text":"А кала вонэ выджиле панестар, Фано Раехкоро улиджялда Филиппо, тай ефиопско мануш будэр лэ на дыкхля. Баря лошаґа вов лагля дурэдэр."},{"book":"Бути","chapter":"8","verse":"40","text":"Ай Филиппо попэля дэ форо Ашдодо. Вов розпхэнэлас Бахтало Лав пав всавэрэн форонэн, а тунчи авиля дэ Кесария."}]}