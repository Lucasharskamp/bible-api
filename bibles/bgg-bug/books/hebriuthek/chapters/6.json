{"data":[{"book":"Hebriuthek","chapter":"6","verse":"1","text":"Cho gethek de iweg muyua pha jihà wuii ne, igobi pha Masipho mua ji shii gethek ne iidoh ruiimuii haro. Gethek ne awie pha blia è khid ne chiih-è Hamangkhung-aphuii ro migi rek jong;"},{"book":"Hebriuthek","chapter":"6","verse":"2","text":"khowothek6:2: khowothek; dinne Muhuithek shii. nane wad ruii ne sia pha mua chiih-è iy ne hòi din chiih-è idang pha chuathek, hì thek shii din ne gai sarong arab haro;"},{"book":"Hebriuthek","chapter":"6","verse":"3","text":"Hamangkhung-aphuii è chid arone cho gethek de ibi wuii! Chiih-è gethek ne hì rek haro."},{"book":"Hebriuthek","chapter":"6","verse":"4","text":"Hanyie è awaithek migi shii thoh pho shii khi-è rek ne lubukhid din muii phlei? Ithek luang jia Hamangkhung-aphuii muchuang shii um; ithek ne hamangkhung pha lasen shii chai chiih-è Ragung So pha mathang shii choi;"},{"book":"Hebriuthek","chapter":"6","verse":"5","text":"ithek ne Hamangkhung-aphuii ro miyaogam jine wie rone ley pha ji è ìdjong, chiih-è ithek ne thog ramuii pha Ishak pha bluthek shii than."},{"book":"Hebriuthek","chapter":"6","verse":"6","text":"Chiih-è chiihphado ithek ne migi shii thoh muii! Ji-è ithek shii ne lubukhid din yi pha ne lumuii oi ro, nyieliieshii ithek ne Hamangkhung-aphuii ro Dufuii shii din è bai shii zun din yi chiih-è limiang moi shii wo pha khia din yie."},{"book":"Hebriuthek","chapter":"6","verse":"7","text":"Hamangkhung-aphuii è nyiak shii khirzey phi nyie shii blebbleb chiih pha haphie ji è niing chiih-è hanyie shii haipha ai blia rey muii sapho pha misiengthek shii sieng yie."},{"book":"Hebriuthek","chapter":"6","verse":"8","text":"6:8: Igo 3:17-18  Jishii migemthek nane saingthek ji sieng arone jine nyie blia oi; hìne Hamangkhung-aphuii è thamai pha buii ro chiih-è jine bai è hùb ruii phro."},{"book":"Hebriuthek","chapter":"6","verse":"9","text":"Jishii iijiiakthek wo, gathek ne hì duiine yao magunde, nathek chiang shii gethek ne migi rek. Nathek ro giawo pha wie khirzeythek um rone gathek ne thieg."},{"book":"Hebriuthek","chapter":"6","verse":"10","text":"Hamangkhung-aphuii ne haro ahan ro. Nathek è aishii miie pha doh yi chiih-è thuh de nathek è gai shii nong ramuii pha blia jine ai khuchung de abia phro."},{"book":"Hebriuthek","chapter":"6","verse":"11","text":"Gathek ro Bajobo yang pha jine nathek zab jia è chid pha jine iidohè thog pha rek ne rai bo, ji è nathek è luthong pha manathek ne zai thog ruii phro."},{"book":"Hebriuthek","chapter":"6","verse":"12","text":"Gathek ne nathek shii skhad-ajo pha rey yi pha ayang ro, jishii hanyiethek è migi rek chiih-è lubu phiang rek pha duiine rek ne chiih-è Hamangkhung-aphuii è nyie sbang rek pha ji mua boh."},{"book":"Hebriuthek","chapter":"6","verse":"13","text":"Hamangkhung-aphuii è airo sbang Abraham shii rab shii, ai è nyie sbang rek pha ji shii rek pha rone surua thak. Ji shii ne hanyie jia de awaithek è bajo boh oi ro, awai ro surua rab pha ishak shii ai è awai ro ibeng kho ne rab."},{"book":"Hebriuthek","chapter":"6","verse":"14","text":"6:14: Igo 22:16-17 Ai è yao, “Gu na shii khirzey phi ruii chiih-è na shii bajo riingthek phi ruii phro ne, gu na shii sbang rek.”"},{"book":"Hebriuthek","chapter":"6","verse":"15","text":"Abraham ne lubuphiang, ji è ai ne Hamangkhung-aphuii è nyie sbangthek rek pha ji shii choi jong."},{"book":"Hebriuthek","chapter":"6","verse":"16","text":"Gathek è surua thak shii, gethek è de bajo boh jia ro ibeng khoh ne thak, chiih-è surua è ne zab khnaingthek shii khriig rek phi."},{"book":"Hebriuthek","chapter":"6","verse":"17","text":"Hanyie yi airo sbang shii choi pha rekpho ne ithek shii ne Hamangkhung-aphuii ne airo blia ji khuchung de alai phro ne gang è ìd yie pha yang ro; ji è awai ro surua ne sbang shii chohdo."},{"book":"Hebriuthek","chapter":"6","verse":"18","text":"Chiihphado, hì shii ne nyi miyaothek ro, jine khuchung de alai muii chiih-è Hamangkhung-aphuii ne ji pha chiang è biidiie arey phro. Ji-è gethek ne ai rog shii ragia doh ne gethek ibi shii ruii phi pha luthong ji shii chuh khoh bone boh lububo rek phi ro."},{"book":"Hebriuthek","chapter":"6","verse":"19","text":"6:19: Lew 16:2  Gethek ro chai pha jarog duiine gethek ne hìpha luthong um ro. Hì ne ragia nane izai ro, chiih-è hamangkhung pha misiahò pha yungshaig ji è dong ne zab so ithua hà khud dun."},{"book":"Hebriuthek","chapter":"6","verse":"20","text":"6:20: Chng 110:4 Gethek chiang shii Isu ne gethek ibi hà wuii ne chiih-è phabi Melkhizedek lumuii shii, idang pha kho phabi rey dun.6:20: phabi Melkhizedek lumuii shii (riig 5:6)."}]}