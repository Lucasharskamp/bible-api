{"data":[{"book":"Psalmen","chapter":"35","verse":"1","text":"Van David. Bestrijd, o Jahweh, die mij bestrijden, Kamp tegen hen, die mij bekampen!"},{"book":"Psalmen","chapter":"35","verse":"2","text":"Grijp schild en beukelaar, Sta op, mij te hulp;"},{"book":"Psalmen","chapter":"35","verse":"3","text":"Trek speer en strijdbijl tegen mijn vervolgers, Zeg tot mijn ziel: “Uw redding ben Ik!”"},{"book":"Psalmen","chapter":"35","verse":"4","text":"Laat smaad en schande hen treffen, die mijn leven belagen, Vol schaamte vluchten, die boze plannen tegen mij smeden."},{"book":"Psalmen","chapter":"35","verse":"5","text":"Ze mogen worden als kaf voor de wind, Wanneer de Engel van Jahweh ze opjaagt;"},{"book":"Psalmen","chapter":"35","verse":"6","text":"Hun weg zij donker en glad, Wanneer de Engel van Jahweh ze nazet."},{"book":"Psalmen","chapter":"35","verse":"7","text":"Want zonder reden hebben ze mij hun netten gespannen, Zonder aanleiding een kuil mij gegraven."},{"book":"Psalmen","chapter":"35","verse":"8","text":"Moge hem de ondergang treffen, Eer hij het weet; Laat het net, dat hij spande, hem vangen, Laat hem vallen in zijn eigen kuil!"},{"book":"Psalmen","chapter":"35","verse":"9","text":"Dan zal mijn ziel in Jahweh juichen, Zich over mijn redding verheugen;"},{"book":"Psalmen","chapter":"35","verse":"10","text":"En heel mijn gebeente zal zeggen: “Jahweh, wie is U gelijk? Gij beschermt den zwakke tegen den sterke, Den zwakke en arme tegen zijn berovers!”"},{"book":"Psalmen","chapter":"35","verse":"11","text":"Ze staan tegen mij op Als valse getuigen; En wat ik mij niet ben bewust, Brengen ze tegen mij in."},{"book":"Psalmen","chapter":"35","verse":"12","text":"Goed met kwaad vergelden ze mij, En leggen het op mijn leven aan."},{"book":"Psalmen","chapter":"35","verse":"13","text":"En toch, toen zìj ziek lagen, Trok ik het boetekleed aan, Putte mij door vasten uit, En het gebed was niet weg uit mijn hart;"},{"book":"Psalmen","chapter":"35","verse":"14","text":"Ik liep rond, als gold het mijn broer of mijn vriend, Onder droefheid gebukt, als in rouw voor mijn moeder."},{"book":"Psalmen","chapter":"35","verse":"15","text":"Maar nu ik zelf dreig te vallen, worden ze vrolijk, Lopen te hoop en scholen tegen mij samen; Als vreemden, die ik niet ken, Gaan ze tegen mij schelden,"},{"book":"Psalmen","chapter":"35","verse":"16","text":"Honen mij met bittere spot, En knarsetanden tegen mij."},{"book":"Psalmen","chapter":"35","verse":"17","text":"Hoe lang nog, o Heer, Zult Gij dit aanzien? Verlos mij toch van hun brullen, Het enige, dat mij nog rest, uit de macht van de leeuwen!"},{"book":"Psalmen","chapter":"35","verse":"18","text":"Dan zal ik U loven in de grote gemeente, Voor een talloze schare U prijzen."},{"book":"Psalmen","chapter":"35","verse":"19","text":"Laat toch mijn valse vijand niet om mij lachen, Geen knipoogjes geven, die mij onverdiend haten."},{"book":"Psalmen","chapter":"35","verse":"20","text":"Want nooit spreken ze woorden van vrede, Doch verzinnen maar leugens tegen het vreedzame volk;"},{"book":"Psalmen","chapter":"35","verse":"21","text":"Ze zetten een grote mond tegen mij op, En zeggen: Ha, ha! We hebben het met eigen ogen gezien!"},{"book":"Psalmen","chapter":"35","verse":"22","text":"Jahweh! Gìj hebt het gezien; blijf niet zwijgen! Heer; houd U niet verre van mij!"},{"book":"Psalmen","chapter":"35","verse":"23","text":"Ontwaak en sta op, om mij recht te verschaffen, Om mij te verdedigen, mijn God en mijn Heer."},{"book":"Psalmen","chapter":"35","verse":"24","text":"Schaf mij recht naar uw gerechtigheid, Jahweh, mijn God; Laat ze niet over mij juichen."},{"book":"Psalmen","chapter":"35","verse":"25","text":"Laat ze niet denken: “Ha, nu zijn wij tevreden!” Niet zeggen: “We hebben hem onder de voet!”"},{"book":"Psalmen","chapter":"35","verse":"26","text":"Neen, laat ze allen blozen van schaamte, Die zich vrolijk maken over mijn ongeluk; Met smaad en schande worden bedekt, Die een hoge toon tegen mij aanslaan."},{"book":"Psalmen","chapter":"35","verse":"27","text":"Maar mogen juichen en jubelen Die van mijn goed recht zijn doordrongen; Zonder ophouden zeggen: “Jahweh is groot, Die enkel het heil van zijn dienaar beoogt!”"},{"book":"Psalmen","chapter":"35","verse":"28","text":"Dan zal mijn tong uw gerechtigheid prijzen, En elke dag uw lof verbreiden."}]}