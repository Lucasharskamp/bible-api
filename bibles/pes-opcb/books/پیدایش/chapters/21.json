{"data":[{"book":"پیدایش","chapter":"21","verse":"1","text":"خداوند به وعده‌ای که به سارا داده بود، وفا کرد."},{"book":"پیدایش","chapter":"21","verse":"2","text":"سارا در زمانی که خداوند مقرر فرموده بود، حامله شد و برای ابراهیم در سن پیری پسری زایید."},{"book":"پیدایش","chapter":"21","verse":"3","text":"ابراهیم پسرش را که سارا برای او به دنیا آورده بود، اِسحاق (یعنی «خنده») نام نهاد؛"},{"book":"پیدایش","chapter":"21","verse":"4","text":"و ابراهیم طبق فرمان خدا اسحاق را هشت روز بعد از تولدش ختنه کرد."},{"book":"پیدایش","chapter":"21","verse":"5","text":"هنگام تولدِ اسحاق، ابراهیم صد ساله بود."},{"book":"پیدایش","chapter":"21","verse":"6","text":"سارا گفت: «خدا برایم خنده و شادی آورده است. هر کس خبر تولد پسرم را بشنود با من خواهد خندید."},{"book":"پیدایش","chapter":"21","verse":"7","text":"چه کسی باور می‌کرد که روزی من بچهٔ ابراهیم را شیر بدهم؟ ولی اکنون برای ابراهیم در سن پیری او پسری زاییده‌ام!»"},{"book":"پیدایش","chapter":"21","verse":"8","text":"اسحاق بزرگ شده، از شیر گرفته شد و ابراهیم به این مناسبت جشن بزرگی بر پا کرد."},{"book":"پیدایش","chapter":"21","verse":"9","text":"یک روز سارا متوجه شد که اسماعیل، پسر هاجر مصری، اسحاق را اذیت می‌کند."},{"book":"پیدایش","chapter":"21","verse":"10","text":"پس به ابراهیم گفت: «این کنیز و پسرش را از خانه بیرون کن، زیرا اسماعیل با پسر من اسحاق وارث تو نخواهد بود.»"},{"book":"پیدایش","chapter":"21","verse":"11","text":"این موضوع ابراهیم را بسیار رنجاند، چون اسماعیل نیز پسر او بود."},{"book":"پیدایش","chapter":"21","verse":"12","text":"اما خدا به ابراهیم فرمود: «دربارهٔ پسر و کنیزت آزرده‌خاطر نشو. آنچه سارا گفته است انجام بده، زیرا توسط اسحاق است که تو صاحب نسلی می‌شوی که وعده‌اش را به تو داده‌ام."},{"book":"پیدایش","chapter":"21","verse":"13","text":"از پسر آن کنیز هم قومی به وجود خواهم آورد، چون او نیز پسر توست.»"},{"book":"پیدایش","chapter":"21","verse":"14","text":"پس ابراهیم صبح زود برخاست و نان و مشکی پُر از آب برداشت و بر دوش هاجر گذاشت، و او را با پسر روانه ساخت. هاجر به بیابان بئرشِبَع رفت و در آنجا سرگردان شد."},{"book":"پیدایش","chapter":"21","verse":"15","text":"وقتی آب مشک تمام شد، هاجر پسرش را زیر بوته‌ها گذاشت"},{"book":"پیدایش","chapter":"21","verse":"16","text":"و خود حدود صد متر دورتر از او نشست و با خود گفت: «نمی‌خواهم ناظر مرگ فرزندم باشم.» و زارزار بگریست."},{"book":"پیدایش","chapter":"21","verse":"17","text":"آنگاه خدا به ناله‌های پسر توجه نمود و فرشتهٔ خدا از آسمان هاجر را ندا داده، گفت: «ای هاجر، چه شده است؟ نترس! زیرا خدا ناله‌های پسرت را شنیده است."},{"book":"پیدایش","chapter":"21","verse":"18","text":"برو و او را بردار و در آغوش بگیر. من قوم بزرگی از او به وجود خواهم آورد.»"},{"book":"پیدایش","chapter":"21","verse":"19","text":"سپس خدا چشمان هاجر را گشود و او چاه آبی در مقابل خود دید. پس به طرف چاه رفته، مشک را پر از آب کرد و به پسرش نوشانید."},{"book":"پیدایش","chapter":"21","verse":"20","text":"و خدا با اسماعیل بود و او در صحرا بزرگ شده، در تیراندازی ماهر گشت."},{"book":"پیدایش","chapter":"21","verse":"21","text":"او در صحرای فاران زندگی می‌کرد و مادرش دختری از مصر برای او گرفت."},{"book":"پیدایش","chapter":"21","verse":"22","text":"در آن زمان ابیملکِ پادشاه، با فرماندهٔ سپاهش فیکول نزد ابراهیم آمده، گفت: «خدا در آنچه می‌کنی با توست!"},{"book":"پیدایش","chapter":"21","verse":"23","text":"اکنون به نام خدا سوگند یاد کن که به من و فرزندان و نواده‌های من خیانت نخواهی کرد و همان‌طوری که من با تو به خوبی رفتار کرده‌ام، تو نیز با من و مملکتم که در آن ساکنی، به خوبی رفتار خواهی نمود.»"},{"book":"پیدایش","chapter":"21","verse":"24","text":"ابراهیم پاسخ داد: «سوگند می‌خورم چنانکه گفتید رفتار کنم.»"},{"book":"پیدایش","chapter":"21","verse":"25","text":"سپس ابراهیم دربارهٔ چاهِ آبی که خدمتگزاران ابیملک به زور از او گرفته بودند، نزد وی شکایت کرد."},{"book":"پیدایش","chapter":"21","verse":"26","text":"ابیملکِ پادشاه گفت: «این اولین باری است که راجع به این موضوع می‌شنوم و نمی‌دانم کدام یک از خدمتگزارانم در این کار مقصر است. چرا پیش از این به من خبر ندادی؟»"},{"book":"پیدایش","chapter":"21","verse":"27","text":"آنگاه ابراهیم، گوسفندان و گاوانی به ابیملک داد و با یکدیگر عهد بستند."},{"book":"پیدایش","chapter":"21","verse":"28","text":"سپس ابراهیم هفت بره از گله جدا ساخت."},{"book":"پیدایش","chapter":"21","verse":"29","text":"پادشاه پرسید: «چرا این کار را می‌کنی؟»"},{"book":"پیدایش","chapter":"21","verse":"30","text":"ابراهیم پاسخ داد: «اینها هدایایی هستند که من به تو می‌دهم تا همه بدانند که این چاه از آنِ من است.»"},{"book":"پیدایش","chapter":"21","verse":"31","text":"از آن پس این چاه، بئرشبع (یعنی «چاه سوگند») نامیده شد، زیرا آنها در آنجا با هم عهد بسته بودند."},{"book":"پیدایش","chapter":"21","verse":"32","text":"آنگاه ابیملک و فیکول فرماندهٔ سپاهش به سرزمین خود فلسطین بازگشتند."},{"book":"پیدایش","chapter":"21","verse":"33","text":"ابراهیم در کنار آن چاه درخت گزی کاشت و خداوند، خدای ابدی را عبادت نمود."},{"book":"پیدایش","chapter":"21","verse":"34","text":"ابراهیم مدت زیادی در سرزمین فلسطین در غربت زندگی کرد."}]}