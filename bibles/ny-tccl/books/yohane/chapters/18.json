{"data":[{"book":"Yohane","chapter":"18","verse":"1","text":"Yesu atamaliza kupemphera, Iye anachoka ndi ophunzira ake ndi kuwoloka chigwa cha Kidroni. Kumbali inayo kunali munda wa Olivi, ndipo Iye ndi ophunzira ake analowamo."},{"book":"Yohane","chapter":"18","verse":"2","text":"Tsopano Yudasi, amene anamupereka amadziwa malowo chifukwa Yesu ankakumana ndi ophunzira ake kumeneko."},{"book":"Yohane","chapter":"18","verse":"3","text":"Choncho Yudasi anabwera ku munda, akutsogolera gulu la asilikali ndi akuluakulu ena ochokera kwa akulu a ansembe ndi Afarisi. Iwo anali atanyamula miyuni, nyale ndi zida."},{"book":"Yohane","chapter":"18","verse":"4","text":"Yesu, podziwa zonse zimene zimati zichitike kwa Iye, anatuluka ndi kuwafunsa kuti, “Kodi mukufuna ndani?”"},{"book":"Yohane","chapter":"18","verse":"5","text":"Iwo anayankha kuti, “Yesu wa ku Nazareti.”"},{"book":"Yohane","chapter":"18","verse":"6","text":"Pamene Yesu anati, “Ndine,” iwo anabwerera mʼmbuyo ndi kugwa pansi."},{"book":"Yohane","chapter":"18","verse":"7","text":"Iye anawafunsanso kuti, “Kodi mukumufuna ndani?”"},{"book":"Yohane","chapter":"18","verse":"8","text":"Yesu anayankha kuti, “Ine ndakuwuzani kuti Ndine. Ngati inu mukufuna Ine, asiyeni anthu awa apite.”"},{"book":"Yohane","chapter":"18","verse":"9","text":"Izi zinachitika kuti mawu amene Iye anayankhula akwaniritsidwe: “Ine sindinataye ndi mmodzi yemwe mwa iwo amene mwandipatsa.”"},{"book":"Yohane","chapter":"18","verse":"10","text":"Kenaka Simoni amene anali ndi lupanga analitulutsa ndi kutema nalo wantchito wa wamkulu wa ansembe, nadula khutu lake la kudzanja lamanja. (Dzina la wantchitoyo ndi Makusi)."},{"book":"Yohane","chapter":"18","verse":"11","text":"Yesu analamula Petro kuti, “Bwezera lupanga mʼchimake! Kodi Ine ndisamwere chikho chimene Atate andipatsa?”"},{"book":"Yohane","chapter":"18","verse":"12","text":"Kenaka gulu la asilikali ndi olamulira wawo ndi akuluakulu a Ayuda anamugwira Yesu. Iwo anamumanga."},{"book":"Yohane","chapter":"18","verse":"13","text":"Poyamba anapita naye kwa Anasi amene anali mkamwini wa Kayafa, mkulu wa ansembe chaka chimenecho."},{"book":"Yohane","chapter":"18","verse":"14","text":"Kayafa anali amene analangiza Ayuda kuti kukanakhala kwabwino ngati munthu mmodzi akanafera anthu."},{"book":"Yohane","chapter":"18","verse":"15","text":"Simoni Petro ndi ophunzira wina ankamutsatira Yesu chifukwa ophunzira uyu amadziwika kwa mkulu wa ansembe. Iye analowa ndi Yesu mʼbwalo la mkulu wa ansembe"},{"book":"Yohane","chapter":"18","verse":"16","text":"koma Petro anadikira kunja pa khomo. Ophunzira winayo amene amadziwika kwa mkulu wa ansembe, anatuluka ndi kuyankhula ndi mtsikana amene anali mlonda wa pa khomo ndi kumulowetsa Petro."},{"book":"Yohane","chapter":"18","verse":"17","text":"Mtsikanayo anafunsa Petro kuti, “Kodi iwe sindiwe mmodzi wa ophunzira a Munthu uyu?”"},{"book":"Yohane","chapter":"18","verse":"18","text":"Popeza kunkazizira, anyamata antchito ndi akuluakulu ena anasonkha moto wamakala namawotha atayimirira mozungulira. Petro nayenso anayimirira pamodzi ndi iwo namawotha nawo motowo."},{"book":"Yohane","chapter":"18","verse":"19","text":"Pa nthawi imeneyi, mkulu wa ansembe anamufunsa Yesu za ophunzira ake ndi chiphunzitso chake."},{"book":"Yohane","chapter":"18","verse":"20","text":"Yesu anayankha kuti, “Ine ndinayankhula poyera ku dziko lapansi. Nthawi zonse ndimaphunzitsa mʼsunagoge kapena mʼNyumba ya Mulungu kumene Ayuda onse amasonkhana pamodzi. Ine sindimanena kanthu mseri."},{"book":"Yohane","chapter":"18","verse":"21","text":"Nʼchifukwa chiyani mukundifunsa Ine? Afunseni amene amamva. Zoonadi akudziwa zimene Ine ndinanena.”"},{"book":"Yohane","chapter":"18","verse":"22","text":"Yesu atanena izi, mmodzi wa akuluakulu amene anali pafupi anamumenya kumaso. Iye anafunsa kuti, “Mayankhidwe awa ndi woti ndi kuyankha mkulu wa ansembe?”"},{"book":"Yohane","chapter":"18","verse":"23","text":"Yesu anayankha kuti, “Ngati Ine ndanena kanthu kolakwika, chitirani umboni chimene ndalakwa. Koma ngati ndanena zoona, nʼchifukwa chiyani mwandimenya?”"},{"book":"Yohane","chapter":"18","verse":"24","text":"Kenaka Anasi anamutumiza Iye, ali womangidwabe, kwa Kayafa, mkulu wa ansembe."},{"book":"Yohane","chapter":"18","verse":"25","text":"Pamene Simoni Petro anali chiyimirire kuwotha moto, anafunsidwa kuti, “Kodi iwe si mmodzi wa ophunzira ake?”"},{"book":"Yohane","chapter":"18","verse":"26","text":"Mmodzi wa antchito a mkulu wa ansembe, mʼbale wa munthu amene anadulidwa khutu ndi Petro anamutsutsa iye kuti, “Kodi sindinakuone iwe pamodzi ndi Iye mʼmunda muja?”"},{"book":"Yohane","chapter":"18","verse":"27","text":"Petro anakananso, ndipo pa nthawi yomweyo tambala analira."},{"book":"Yohane","chapter":"18","verse":"28","text":"Kenaka Ayuda anamutenga Yesu kuchoka kwa Kayafa ndi kupita ku nyumba yaufumu ya bwanamkubwa wa Chiroma. Tsopano kunali mmamawa, ndipo polewa kudetsedwa monga mwa mwambo Ayuda sanalowe mʼnyumba yaufumuyo; iwo anafuna kuti adye Paska."},{"book":"Yohane","chapter":"18","verse":"29","text":"Choncho Pilato anatuluka napita kwa iwo ndipo anati, “Kodi ndi milandu yanji imene mukumuzenga munthu uyu?”"},{"book":"Yohane","chapter":"18","verse":"30","text":"Iwo anayankha kuti, “Ngati Iye akanakhala kuti si wolakwa, ife sitikanamupereka kwa inu.”"},{"book":"Yohane","chapter":"18","verse":"31","text":"Pilato anati, “Mutengeni inu eni ake ndi kumuweruza Iye monga mwa malamulo anu.”"},{"book":"Yohane","chapter":"18","verse":"32","text":"Izi zinachitika kuti mawu a Yesu amene anayankhula kusonyeza mtundu wa imfa imene Iye anati adzafe nayo akwaniritsidwe."},{"book":"Yohane","chapter":"18","verse":"33","text":"Kenaka Pilato anapita mʼkati mwa nyumba yaufumu nayitanitsa Yesu, ndipo anamufunsa kuti, “Kodi iwe ndi mfumu ya Ayuda?”"},{"book":"Yohane","chapter":"18","verse":"34","text":"Yesu anafunsa kuti, “Kodi amenewo ndi maganizo anu wokha? Kapena kuti ena anakuwuzani za Ine?”"},{"book":"Yohane","chapter":"18","verse":"35","text":"Pilato anayankha kuti, “Kodi iwe ukuganiza kuti ine ndine Myuda? Ndi anthu ako ndi akulu a ansembe ako amene akupereka iwe kwa ine. Kodi walakwanji?”"},{"book":"Yohane","chapter":"18","verse":"36","text":"Yesu anati, “Ufumu wanga si wa dziko lapansi lino. Ukanakhala wa pansi pano, antchito anga akanachita nkhondo kulepheretsa Ayuda kundigwira. Koma tsopano ufumu wanga ndi wochokera kumalo ena.”"},{"book":"Yohane","chapter":"18","verse":"37","text":"Pilato anati, “Kani ndiwe mfumu!”"},{"book":"Yohane","chapter":"18","verse":"38","text":"Pilato anafunsa kuti, “Kodi choonadi nʼchiyani?” Ndi mawu awa iye anapitanso kwa Ayuda ndipo anati, “Ine sindikupeza mlandu mwa Iye."},{"book":"Yohane","chapter":"18","verse":"39","text":"Koma ndi mwambo wanu kuti pa nthawi ya Paska, ine ndikumasulireni wamʼndende mmodzi. Kodi mufuna ndikumasulireni ‘Mfumu ya Ayuda?’ ”"},{"book":"Yohane","chapter":"18","verse":"40","text":"Iwo anafuwula nati, “Ameneyu ayi! Mutipatse ife Baraba!” Barabayo anali wachifwamba."}]}