{"data":[{"book":"Izajáš","chapter":"47","verse":"1","text":"Sstup a seď v prachu, panno dcero Babylonská, seď na zemi, a ne na trůnu, dcero Kaldejská; nebo nebudou tě více nazývati milostnou a rozkošnou."},{"book":"Izajáš","chapter":"47","verse":"2","text":"Chyť se žernovu, a mel mouku; odkrej kadeře své, obnaž nohy, odkrej hnáty, břeď přes řeky."},{"book":"Izajáš","chapter":"47","verse":"3","text":"Odkryta bude hanba tvá, a ukáže se mrzkost tvá. Mstíti budu, a nedám sobě žádnému překaziti,"},{"book":"Izajáš","chapter":"47","verse":"4","text":"Praví vykupitel náš, jehož jméno jest Hospodin zástupů, Svatý Izraelský."},{"book":"Izajáš","chapter":"47","verse":"5","text":"Sediž mlče, a vejdi do tmy, dcero Kaldejská; nebo nebudou tě více nazývati paní království."},{"book":"Izajáš","chapter":"47","verse":"6","text":"Rozhněval jsem se na lid svůj, v lehkost jsem uvedl dědictví své, a vydal jsem je v ruku tvou, a neprokázalas k nim milosrdenství. Starce jsi obtížila velmi jhem svým,"},{"book":"Izajáš","chapter":"47","verse":"7","text":"A říkalas: Na věky budu paní, a nikdy jsi nesložila těch věcí v srdci svém, aniž jsi pamatovala na cíl jeho."},{"book":"Izajáš","chapter":"47","verse":"8","text":"Protož nyní slyšiž toto, ó rozkošná, (kteráž sedíš bezpečně, a říkáš v srdci svém: Já jsem, a není kromě mne žádné; nebuduť vdovou, aniž zvím o sirobě),"},{"book":"Izajáš","chapter":"47","verse":"9","text":"Že obé to přijde na tě pojednou dne jednoho, i siroba i vdovství. Všecko zúplna přijde na tě, i na množství kouzlů tvých, a na velikou moc čárů tvých."},{"book":"Izajáš","chapter":"47","verse":"10","text":"Nebo doufáš v zlost svou, a říkáš: Žádný mne nevidí. Moudrost tvá a umění tvé, to tě převrátilo, abys říkala v srdci svém: Já jsem, a není kromě mne žádné."},{"book":"Izajáš","chapter":"47","verse":"11","text":"A protož přijde na tě zlé, jehož východu neznáš, a připadne na tě bída, kteréž nebudeš moci se odžehnati, a přijde na tě pojednou hrozné zpuštění, než zvíš."},{"book":"Izajáš","chapter":"47","verse":"12","text":"Postav se nyní s čáry svými, a s množstvím kouzlů svých, jimiž jsi se zaměstknávala od mladosti své, budeš-li moci co prospěti, aneb snad zmocniti se."},{"book":"Izajáš","chapter":"47","verse":"13","text":"Ustáváš s množstvím rad svých. Nechať se nyní postaví hvězdáři, kteříž spatřují hvězdy, a oznamují na každý měsíc, a vysvobodí tě z toho, což přijíti má na tě."},{"book":"Izajáš","chapter":"47","verse":"14","text":"Aj, jako pleva jsou, oheň popálí je, nevychvátí ani sami sebe z prudkosti plamene; žádného uhlí nezůstane k zhřívání se, ani ohně, aby se mohlo poseděti u něho."},{"book":"Izajáš","chapter":"47","verse":"15","text":"Takť se stane i kupcům tvým, jimiž jsi se zaměstknávala od mladosti své. Jeden každý svou stranou půjde, aniž bude, kdo by tě vysvobodil."}]}