{"data":[{"book":"مزامیر","chapter":"103","verse":"1","text":"ای جان من، خداوند را ستایش کن! ای تمام وجود من، نام مقدّس او را ستایش کن!"},{"book":"مزامیر","chapter":"103","verse":"2","text":"ای جان من، خداوند را ستایش کن و تمام مهربانی‌های او را فراموش نکن!"},{"book":"مزامیر","chapter":"103","verse":"3","text":"او تمام گناهانم را می‌آمرزد و همهٔ مرضهایم را شفا می‌بخشد."},{"book":"مزامیر","chapter":"103","verse":"4","text":"جان مرا از مرگ می‌رهاند و با محبت و رحمت خود مرا برکت می‌دهد!"},{"book":"مزامیر","chapter":"103","verse":"5","text":"جان مرا با نعمتهای خوب سیر می‌کند تا همچون عقاب، جوان و قوی بمانم."},{"book":"مزامیر","chapter":"103","verse":"6","text":"خداوند عدالت را اجرا می‌کند و حق مظلومان را به آنها می‌دهد."},{"book":"مزامیر","chapter":"103","verse":"7","text":"او روشهای خود را بر موسی آشکار نمود و اعمال شگفت‌انگیز خود را به بنی‌اسرائیل نشان داد."},{"book":"مزامیر","chapter":"103","verse":"8","text":"خداوند بخشنده و مهربان است؛ او دیر غضب و پر محبت می‌باشد."},{"book":"مزامیر","chapter":"103","verse":"9","text":"خداوند همیشه توبیخ و تنبیه نمی‌کند و تا ابد خشمگین نمی‌ماند."},{"book":"مزامیر","chapter":"103","verse":"10","text":"او با ما مطابق گناهانمان عمل ننموده و آنچنان که سزاوار بوده‌ایم، ما را به سزای اعمالمان نرسانده است."},{"book":"مزامیر","chapter":"103","verse":"11","text":"زیرا به اندازه‌ای که آسمان از زمین بلندتر است، به همان اندازه محبت خداوند بر کسانی که او را گرامی می‌دارند عظیم می‌باشد!"},{"book":"مزامیر","chapter":"103","verse":"12","text":"به اندازه‌ای که مشرق از مغرب دور است به همان اندازه خداوند گناهان ما را از ما دور کرده است!"},{"book":"مزامیر","chapter":"103","verse":"13","text":"همان‌طوری که یک پدر فرزندانش را دوست دارد، همچنان خداوند نیز کسانی را که او را گرامی می‌دارند دوست دارد."},{"book":"مزامیر","chapter":"103","verse":"14","text":"خداوند از سرشت و فطرت ما آگاه است و می‌داند که خاک هستیم."},{"book":"مزامیر","chapter":"103","verse":"15","text":"عمر انسان مانند علف و همچون گل صحرا می‌باشد،"},{"book":"مزامیر","chapter":"103","verse":"16","text":"که روزی باد بر آن می‌وزد و از بین می‌رود و دیگر در آن مکانی که بوده، هرگز دیده نمی‌شود."},{"book":"مزامیر","chapter":"103","verse":"17-18","text":"اما محبت خداوند بر کسانی که او را گرامی می‌دارند، همیشگی است و او عدالت را در حق فرزندان آنانی که عهد و احکام او را حفظ می‌کنند، بجا می‌آورد."},{"book":"مزامیر","chapter":"103","verse":"19","text":"خداوند تخت فرمانروایی خود را در آسمانها قرار داده است و از آنجا بر همهٔ موجودات حکمرانی می‌کند."},{"book":"مزامیر","chapter":"103","verse":"20","text":"ای همهٔ فرشتگان توانا که گوش به فرمان خداوند هستید تا دستورهایش را اجرا نمایید، او را ستایش کنید!"},{"book":"مزامیر","chapter":"103","verse":"21","text":"ای همه لشکرهای آسمانی، ای خدمتگزاران خداوند، او را سپاس گویید!"},{"book":"مزامیر","chapter":"103","verse":"22","text":"ای همه مخلوقات خداوند، در هر جایی که هستید، او را بستایید!"}]}