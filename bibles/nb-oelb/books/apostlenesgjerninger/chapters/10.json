{"data":[{"book":"Apostlenes gjerninger","chapter":"10","verse":"1","text":"I Cæsarea bodde en romersk offiser som het Kornelius, og han var kaptein for Den italiske bataljonen."},{"book":"Apostlenes gjerninger","chapter":"10","verse":"2","text":"Han, og alle i huset hans, tilba Israels Gud og var nøye med å være lydige mot ham. Kornelius ga store gaver til de fattige blant jødene og ba regelmessig til Gud."},{"book":"Apostlenes gjerninger","chapter":"10","verse":"3","text":"En ettermiddag da han ba, klokka var omkring tre, fikk han i et syn se en Guds engel komme mot ham og si: ”Kornelius”."},{"book":"Apostlenes gjerninger","chapter":"10","verse":"4","text":"Skrekkslagen stirret Kornelius på engelen og spurte: ”Hva vil du, herre?”"},{"book":"Apostlenes gjerninger","chapter":"10","verse":"5","text":"Send nå av sted noen menn til Joppe og hent den mannen som heter Simon Peter."},{"book":"Apostlenes gjerninger","chapter":"10","verse":"6","text":"Han bor i et hus nede ved havet hos en mann som arbeider med å garve skinn og heter Simon.”"},{"book":"Apostlenes gjerninger","chapter":"10","verse":"7","text":"Så snart engelen hadde forsvunnet, kalte Kornelius på to av tjenerne sine og en soldat, som også trodde på Gud."},{"book":"Apostlenes gjerninger","chapter":"10","verse":"8","text":"Han fortalte alt som hadde skjedd og sendte dem av sted til Joppe."},{"book":"Apostlenes gjerninger","chapter":"10","verse":"9","text":"Neste dag ved middagstiden nærmet mennene seg Joppe. Samtidig gikk Peter opp på takterrassen øverst på huset for å be."},{"book":"Apostlenes gjerninger","chapter":"10","verse":"10","text":"Etter en stund ble han sulten og ba om å få noe å spise, men mens maten ble gjort i stand, fikk han se et syn."},{"book":"Apostlenes gjerninger","chapter":"10","verse":"11","text":"Han så himmelen åpen, og noe som lignet en stor duk ble senket ned på jorden. Duken var festet i sine fire hjørner."},{"book":"Apostlenes gjerninger","chapter":"10","verse":"12","text":"Den inneholdt alle slags dyr, både av den typen som flyr og slike som lever på land."},{"book":"Apostlenes gjerninger","chapter":"10","verse":"13","text":"En stemme sa til ham: ”Reis deg opp, slakt og spis!”"},{"book":"Apostlenes gjerninger","chapter":"10","verse":"14","text":"”Nei, aldri, Herre”, svarte Peter. ”Jeg har aldri spist noe som Gud har forbudt i Moseloven.”10:14 På gresk: Noe eller noen som er uverdige eller uverdige. I følge Moseloven, eller den jødiske loven, blir den som spiser noe som er forbudt, uverdig for Gud og må gå gjennom forskjellige seremonier for å bli renset."},{"book":"Apostlenes gjerninger","chapter":"10","verse":"15","text":"Igjen hørte han stemmen som sa: ”Dersom Gud har gjort noe tillatt, må ikke du behandle det som forbudt.”"},{"book":"Apostlenes gjerninger","chapter":"10","verse":"16","text":"Det samme synet ble gjentatt tre ganger, og så ble duken trukket opp til himmelen."},{"book":"Apostlenes gjerninger","chapter":"10","verse":"17","text":"Peter var svært forvirret. Hva kunne synet bety? I samme øyeblikk kom mennene som Kornelius hadde sendt av sted. De hadde spurt seg fram til huset og sto nå utenfor porten."},{"book":"Apostlenes gjerninger","chapter":"10","verse":"18","text":"De ropte: ”Er det her Simon Peter bor?”"},{"book":"Apostlenes gjerninger","chapter":"10","verse":"19","text":"Peter var fortsatt opptatt med å gruble over synet da Guds Ånd sa til ham: ”Tre menn har kommet hit for å treffe deg."},{"book":"Apostlenes gjerninger","chapter":"10","verse":"20","text":"Gå ned og ta imot dem som er kommet og bli med dem. Vær ikke urolig, for det er jeg som har sendt dem.”"},{"book":"Apostlenes gjerninger","chapter":"10","verse":"21","text":"Da gikk Peter ned og møtte mennene og sa: ”Det er jeg som er Simon Peter. Er det noe spesielt dere vil meg?”"},{"book":"Apostlenes gjerninger","chapter":"10","verse":"22","text":"Da fortalte de: ”Vi er sendt hit av den romerske offiseren Kornelius. Han tilber Israels Gud og tar på alvor å være lydig mot ham. Han er avholdt av alle jødene. Nå har en engel fra Gud sagt til ham at han skulle sende bud etter deg, slik at han kan få greie på det du har å si.”"},{"book":"Apostlenes gjerninger","chapter":"10","verse":"23","text":"Peter bød dem da inn og lot dem bli der natten over. Neste dag tok han med seg noen troende fra Joppe og fulgte med mennene."},{"book":"Apostlenes gjerninger","chapter":"10","verse":"24","text":"Dagen etterpå kom de fram til Cæsarea, der Kornelius ventet på ham. Han hadde samlet alle slektningene sine og nærmeste venner for at de skulle få treffe Peter."},{"book":"Apostlenes gjerninger","chapter":"10","verse":"25","text":"Da Peter steg inn i huset, falt Kornelius på kne for ham og tilba ham."},{"book":"Apostlenes gjerninger","chapter":"10","verse":"26","text":"Peter dro ham opp og sa: ”Reis deg opp! Jeg er et vanlig menneske akkurat som du!”"},{"book":"Apostlenes gjerninger","chapter":"10","verse":"27","text":"Så snakket de med hverandre og gikk sammen inn i det rommet der de andre var samlet."},{"book":"Apostlenes gjerninger","chapter":"10","verse":"28","text":"Peter sa til alle: ”Som dere vet, er det forbudt for meg som jøde å ha omgang med noen fra et annet folk og besøke hjemmet deres på denne måten. Men Gud har vist meg at jeg aldri skal nedvurdere et annet menneske og anse det som uverdig i Guds øyne.10:28 I følge de jødiske de skriftlærde sine regler ble en jøde uverdig for Gud om han gikk inn til en som ikke var jøde, etter som den som ikke var jøde, var uverdig. Han må senere gå gjennom spesielle seremonier for å bli renset."},{"book":"Apostlenes gjerninger","chapter":"10","verse":"29","text":"Derfor fulgte jeg med uten til å protestere da dere sendte bud etter meg. Si meg nå hva det er dere vil.”"},{"book":"Apostlenes gjerninger","chapter":"10","verse":"30","text":"Kornelius svarte: ”For tre dager siden, da jeg som vanlig ba her hjemme ved tretiden på ettermiddagen, sto plutselig en mann kledd i skinnende klær foran meg."},{"book":"Apostlenes gjerninger","chapter":"10","verse":"31","text":"Han sa til meg: ’Kornelius, Gud har hørt bønnene og sett gavene dine til de fattige."},{"book":"Apostlenes gjerninger","chapter":"10","verse":"32","text":"Send nå noen menn av sted til Joppe og hent hit en mann som heter Simon Peter. Han bor i et hus nede ved havet, hos en mann som heter Simon og som arbeider med å garve skinn.’"},{"book":"Apostlenes gjerninger","chapter":"10","verse":"33","text":"Derfor sendte jeg straks bud etter deg, og jeg er svært takknemlig for at du ville komme. Nå er vi alle samlet her for Herren Gud og venter med iver på å høre hva han har gitt deg i oppdrag å si!”"},{"book":"Apostlenes gjerninger","chapter":"10","verse":"34","text":"Da svarte Peter: ”Jeg ser nå helt klart at Gud behandler alle folk likt."},{"book":"Apostlenes gjerninger","chapter":"10","verse":"35","text":"Han er villig til å ta imot hvert menneske som tilber ham og som lever i tråd med hans vilje. Det er det samme hvilket folk den enkelte tilhører."},{"book":"Apostlenes gjerninger","chapter":"10","verse":"36","text":"Dere har sikkert hørt om de glade nyhetene som har blitt meddelt Israels folk, at de kan få fred med Gud ved Jesus Kristus som er Herre for alle."},{"book":"Apostlenes gjerninger","chapter":"10","verse":"37","text":"Dere kjenner til det som skjedde etter at døperen Johannes sto fram og begynte å tale til folket, hvordan det hele startet oppe i Galilea og så spredde seg over hele Judea."},{"book":"Apostlenes gjerninger","chapter":"10","verse":"38","text":"Dere kjenner til at Gud fylte Jesus fra Nasaret med sin Hellige Ånd og ga ham kraft til den oppgaven han fikk, og at Jesus gikk omkring og gjorde godt og helbredet alle som var fanget i djevelens makt. Alt var mulig for Jesus etter som Gud var med ham."},{"book":"Apostlenes gjerninger","chapter":"10","verse":"39","text":"Vi som ble valgt ut til å bli Jesus sine nære disipler, har selv sett alt det han gjorde, både rundt i landet og i Jerusalem. Vi kan vitne om at dette virkelig har skjedd."},{"book":"Apostlenes gjerninger","chapter":"10","verse":"40","text":"På den tredje10:40 I det greske språket, og på mange andre språk, regner de den dagen noe skjer, som dag nummer en. Jesus døde på en fredag og sto opp på søndagen. dagen vakte Gud ham opp fra de døde. Gud lot ham vise seg etter oppstandelsen."},{"book":"Apostlenes gjerninger","chapter":"10","verse":"41","text":"Ikke for hele folket, men bare for oss som Gud på forhånd hadde valgt ut til å spre budskapet om Jesus. Det var sammen med oss Jesus spiste og drakk etter at han hadde stått opp fra de døde."},{"book":"Apostlenes gjerninger","chapter":"10","verse":"42","text":"Han sendte oss av sted for å fortelle folk alle steder at han er den som har fått oppdraget fra Gud til å være dommer over alle, både levende og døde."},{"book":"Apostlenes gjerninger","chapter":"10","verse":"43","text":"Alle profetene som har båret fram Guds budskap10:43 Profetene sine budskap finnes skrevet ned i Bibelens første del, den som vi kaller Det gamle testamente. om ham, har fortalt at hver og en som tror på ham skal få syndene sine tilgitt gjennom det han har gjort for oss.”"},{"book":"Apostlenes gjerninger","chapter":"10","verse":"44","text":"Mens Peter enda talte, kom plutselig Guds Hellige Ånd og fylte alle som lyttet til budskapet hans."},{"book":"Apostlenes gjerninger","chapter":"10","verse":"45","text":"De troende jødene som hadde kommet dit sammen med Peter, ble forskrekket over at Guds Hellige Ånd hadde kommet over alle disse menneskene. De hadde trodd at Guds Ånd bare var en gave til jødene."},{"book":"Apostlenes gjerninger","chapter":"10","verse":"46","text":"Men nå rådde det ikke lenger noen tvil om saken, for de hørte alle tale fremmede språk og hylle Gud."},{"book":"Apostlenes gjerninger","chapter":"10","verse":"47","text":"Da spurte Peter: ”Er det noen her som synes det er galt at vi døper, nå når de har fått Guds Hellige Ånd på samme måte som vi?”"},{"book":"Apostlenes gjerninger","chapter":"10","verse":"48","text":"Så lot han medarbeiderne sine døpe alle, etter som de hadde fått fellesskap med Jesus Kristus. Kornelius ba at Peter måtte stanse hos dem noen dager."}]}