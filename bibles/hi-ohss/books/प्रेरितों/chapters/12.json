{"data":[{"book":"प्रेरितों","chapter":"12","verse":"1","text":"उसी समय राजा हेरोदेस ने कलीसिया के कुछ लोगों को सताने के उद्देश्य से बंदी बना लिया"},{"book":"प्रेरितों","chapter":"12","verse":"2","text":"और तलवार से योहन के भाई याकोब की हत्या करवा दी."},{"book":"प्रेरितों","chapter":"12","verse":"3","text":"जब उसने यह देखा कि उसके ऐसा करने से यहूदी प्रसन्‍न होते हैं, उसने पेतरॉस को भी बंदी बनाने का निश्चय किया. यह अखमीरी रोटी के पर्व का अवसर था."},{"book":"प्रेरितों","chapter":"12","verse":"4","text":"पेतरॉस को बंदी बनाकर उसने उन पर चार-चार सैनिकों के चार दलों का पहरा लगा दिया कि फ़सह पर्व समाप्‍त हो जाने पर वह उन पर मुकद्दमा चलाए."},{"book":"प्रेरितों","chapter":"12","verse":"5","text":"पेतरॉस को कारागार में रखा गया किंतु कलीसिया उनके लिए एक मन से प्रार्थना कर रही थी."},{"book":"प्रेरितों","chapter":"12","verse":"6","text":"उन पर मुकद्दमा चलाए जाने से एक रात पहले पेतरॉस दो सैनिकों के मध्य बेड़ियों से बंधे सोए हुए थे. और द्वार के सामने भी चौकीदार पहरा दे रहे थे."},{"book":"प्रेरितों","chapter":"12","verse":"7","text":"प्रभु का एक दूत एकाएक वहां प्रकट हुआ और वह कमरा ज्योति से भर गया. स्वर्गदूत ने पेतरॉस को थपथपा कर जगाया और कहा, “जल्दी उठिए!” तत्काल ही पेतरॉस की हथकड़ियां गिर पड़ीं."},{"book":"प्रेरितों","chapter":"12","verse":"8","text":"स्वर्गदूत ने पेतरॉस से कहा, “वस्त्र और जूतियां पहन लीजिए” पेतरॉस ने ऐसा ही किया. तब स्वर्गदूत ने उन्हें आज्ञा दी, “अब ऊपरी कपड़ा ओढ़ कर मेरे पीछे-पीछे आ जाइए.”"},{"book":"प्रेरितों","chapter":"12","verse":"9","text":"पेतरॉस उसके पीछे कारागार से बाहर आ गए किंतु वह यह समझ नहीं पा रहे थे कि जो कुछ स्वर्गदूत द्वारा किया जा रहा था, वह सच्चाई थी या सिर्फ़ सपना."},{"book":"प्रेरितों","chapter":"12","verse":"10","text":"जब वे पहले और दूसरे पहरे को पार करके उस लोहे के दरवाज़े पर पहुंचे, जो नगर में खुलता है, वह द्वार अपने आप खुल गया और वे बाहर निकल गए. जब वे गली पार कर चुके तो अचानक स्वर्गदूत उन्हें छोड़कर चला गया."},{"book":"प्रेरितों","chapter":"12","verse":"11","text":"तब पेतरॉस की सुध-बुध लौटी और वह कह उठे, “अब मुझे सच्चाई का अहसास हो रहा है कि प्रभु ने ही अपने स्वर्गदूत को भेजकर मुझे हेरोदेस से और यहूदी लोगों की सारी उम्मीदों से छुड़ा लिया है.”"},{"book":"प्रेरितों","chapter":"12","verse":"12","text":"यह जानकर वह योहन अर्थात् मार्कास की माता मरियम के घर पहुंचे, जहां अनेक शिष्य इकट्ठा होकर प्रार्थना कर रहे थे."},{"book":"प्रेरितों","chapter":"12","verse":"13","text":"उनके खटखटाने पर रोदा नामक दासी द्वार पर आई."},{"book":"प्रेरितों","chapter":"12","verse":"14","text":"पेतरॉस का शब्द पहचानकर, आनंद में द्वार खोले बिना ही उसने अंदर जाकर बताया कि पेतरॉस बाहर द्वार पर खड़े हैं."},{"book":"प्रेरितों","chapter":"12","verse":"15","text":"वे उससे कहने लगे, “तेरी तो मति मारी गई है!” किंतु जब वह अपनी बात पर अटल रही तो वे कहने लगे, “वह पेतरॉस का स्वर्गदूत होगा.”"},{"book":"प्रेरितों","chapter":"12","verse":"16","text":"उधर पेतरॉस द्वार खटखटाते रहे. आखिरकार जब उन्होंने द्वार खोला, वे पेतरॉस को देखकर हक्का-बक्का रह गए."},{"book":"प्रेरितों","chapter":"12","verse":"17","text":"पेतरॉस ने हाथ से शांत रहने का संकेत देते हुए उन्हें बताया कि प्रभु ने किस प्रकार उन्हें कारागार से बाहर निकाला. पेतरॉस ने उनसे कहा कि वे याकोब और अन्य भाई बहिनों को इस विषय में बता दें. तब वह स्वयं दूसरी जगह चले गए."},{"book":"प्रेरितों","chapter":"12","verse":"18","text":"अगले दिन सुबह सैनिकों में बड़ी खलबली मच गई कि पेतरॉस का क्या हुआ?"},{"book":"प्रेरितों","chapter":"12","verse":"19","text":"हेरोदेस ने उनकी बहुत खोज करवाई और उन्हें कहीं भी न पाकर उसने पहरेदारों की जांच की और उन सबके लिए मृत्यु दंड का आदेश दे दिया."},{"book":"प्रेरितों","chapter":"12","verse":"20","text":"हेरोदेस सोर और सीदोनवासियों से बहुत नाराज़ था. ये लोग राजा के घर की देखभाल करनेवाले ब्लास्तॉस की सहानुभूति प्राप्‍त कर एक मत होकर मेल-मिलाप का प्रस्ताव लेकर राजा के पास आए थे क्योंकि अनाज की पूर्ति के लिए वे राजा के क्षेत्र पर ही निर्भर थे."},{"book":"प्रेरितों","chapter":"12","verse":"21","text":"हेरोदेस ने नियत दिन अपने राजसी वस्त्र धारण कर सिंहासन पर विराजमान हो प्रजा को संबोधित करना प्रारंभ किया."},{"book":"प्रेरितों","chapter":"12","verse":"22","text":"भीड़ चिल्लाती रही, “यह मानव का नहीं, देवता का शब्द है.”"},{"book":"प्रेरितों","chapter":"12","verse":"23","text":"उसी क्षण प्रभु के एक दूत ने हेरोदेस पर वार किया क्योंकि उसने परमेश्वर को महिमा नहीं दी थी. उसके शरीर में कीड़े पड़ गए और उसकी मृत्यु हो गई."},{"book":"प्रेरितों","chapter":"12","verse":"24","text":"प्रभु का वचन बढ़ता और फैलता चला गया."},{"book":"प्रेरितों","chapter":"12","verse":"25","text":"बारनबास और शाऊल येरूशलेम में अपनी सेवा समाप्‍त कर वहां से लौट गए. उन्होंने योहन को, जो मार्कास नाम से भी प्रसिद्ध हैं, अपने साथ ले लिया था."}]}