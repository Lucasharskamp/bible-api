{"data":[{"book":"Mark'os Dooshishiyo","chapter":"12","verse":"1","text":"Manats dabt Iyesus jewron hank'o ett keewo dek' b́ tuwi «Ash ikoniye weyinyi mito b́toki, b́ gúúrono b́ kas'i, woniyo fíís'osh wotit gop'ono ishdekt dóóz b́k'́ri, woyniwo kotoosh wotit ayidekt eents gmbyi kako agb́k'ri, maniyere hakon mítwots datsman goshtswotssh shiro imk'rat wok datso k'azbíami."},{"book":"Mark'os Dooshishiyo","chapter":"12","verse":"2","text":"Shuwo b́bodtsok'on, woyni shuwotse bísh bodowetwok'o b́ guutso goshtswotsok b́ woshi."},{"book":"Mark'os Dooshishiyo","chapter":"12","verse":"3","text":"Goshtswotsmó b́ guutso detsdek't tog bo ishihak kishi baashon damiy bok'ri."},{"book":"Mark'os Dooshishiyo","chapter":"12","verse":"4","text":"Doonzo aani k'osh guutso b́woshi, goshtsmanots manowere fas'dek't́ ketidek't bo damyi."},{"book":"Mark'os Dooshishiyo","chapter":"12","verse":"5","text":"Aaninu k'osho b́woshere úd'bok'ri, mank'o ayuwotsi b́woshere, ik ikotsi bo togi, k'oshwotsno bo úd'i."},{"book":"Mark'os Dooshishiyo","chapter":"12","verse":"6","text":"And k'alosh bísh ortso b́ shunts na'o wosho s'uzi b́ tesh, mansh ‹Tnayi mangiyo k'ayatsne› ett gawdek't s'uwi aawatse b́ naay b́ woshi."},{"book":"Mark'os Dooshishiyo","chapter":"12","verse":"7","text":"Ernmó goshtswots bo atsatsewo ‹Han eshe naatetwoniye! woore bín úd'k'rone! b́ naato noosh wotitwe› bo eti."},{"book":"Mark'os Dooshishiyo","chapter":"12","verse":"8","text":"Mann detsdek't bo úd'i, woyiny mit beyok manoke kish dek't ur juubok'ri."},{"book":"Mark'os Dooshishiyo","chapter":"12","verse":"9","text":"«Eshe weyni doonzo eege b́ k'aliti k'una? doonzo b́tookon weetwe, gooshtswotsno úd'itwe, weyni mitmano k'oshwotsish imk'ritwe."},{"book":"Mark'os Dooshishiyo","chapter":"12","verse":"10","text":"12:10-11 Dub. 118:22-23  Eshe,"},{"book":"Mark'os Dooshishiyo","chapter":"12","verse":"11","text":"Manúwere doonzo fínk fínee,"},{"book":"Mark'os Dooshishiyo","chapter":"12","verse":"12","text":"Ayhudi naashwots Iyesus jewrdek't b́ keewtsman boon s'iilitk b́woto t'iwints dek't danbok'rtsosh bín deshdek'o bo geyi, ernmó ashjamo shatt k'azk'rat bo ami."},{"book":"Mark'os Dooshishiyo","chapter":"12","verse":"13","text":"Ferisawiwotsi eteefwtsnat Herodis jirwotsitse wotts ik ik ashuwots Iyesusi b́ noon keew keewon detsosh b́ maants bo wosheyi."},{"book":"Mark'os Dooshishiyo","chapter":"12","verse":"14","text":"Bíyok t'iintnwere bísh hank'o boeti, «Danifono, neehe ar keewtso nwotonee danfone, ash shatonat eege taash eteti eton nfints keewo aaliye, Ik'i weerindono aronee n daniyiri, eshe, Rom nugúsosh ereer dasho niwe moo? Niwaalne? Ereerwonomo ereerk'ayono?» bo eti."},{"book":"Mark'os Dooshishiyo","chapter":"12","verse":"15","text":"Iyesuswere git alberetswotsi bowottsok'o dan k'rat «Eegoshe taan detso itgeyiri? Aab ambarman dewar taash kitswere,» bí eti."},{"book":"Mark'os Dooshishiyo","chapter":"12","verse":"16","text":"Bowere ambaro bísh dek't boweyi, bíwere «Ambarmanatse fa'a arunat bíyats guut'ets shúútsu konkne?» ett bíaati."},{"book":"Mark'os Dooshishiyo","chapter":"12","verse":"17","text":"Iyesuswere «Béré nugúsoko nugúsosh, Ik'oko Ik'osh ímeree,» ett boosh bíaaniy. Bowere bíaany anyatse tuutson bo'adi."},{"book":"Mark'os Dooshishiyo","chapter":"12","verse":"18","text":"«K'írtswots tuwo aaliye,» etef Seduk'awino eteefwots Iyesus maants waat́ hank'o ett bo aati,"},{"book":"Mark'os Dooshishiyo","chapter":"12","verse":"19","text":"12:19 Iwi. 25:5  «Danyfono, ‹Ash iko na'o b́shuurawon k'iron b́máátsuatse b́k'aleyetka wotiyal bí eshu máátsmani de'er k'írtso shaato shegrshwee,› ett Muse noosh guut're."},{"book":"Mark'os Dooshishiyo","chapter":"12","verse":"20","text":"Eshe, shawat eshwwots fa'ano bo teshi, jam manotssh k'aabo máátso dek't na'o b́ shuurawon k'írb́wtsi,"},{"book":"Mark'os Dooshishiyo","chapter":"12","verse":"21","text":"Bo eshu gitlonu máátsmani dek't́ na'o b́shuurawon k'irb́wutsi, keezlonwere mank'ó wotb́wtsi,"},{"book":"Mark'os Dooshishiyo","chapter":"12","verse":"22","text":"Mank'oon shawat eshwots bin dek't shááto boshegrishrawon k'irbos'uwi, jamoniyere il ando máátsman k'irbwtsi."},{"book":"Mark'os Dooshishiyo","chapter":"12","verse":"23","text":"Shawat eshwots tar taron bín dek'rneree, eshe k'irtswots bo twoor aawshe mááts bwotiti?»"},{"book":"Mark'os Dooshishiyo","chapter":"12","verse":"24","text":"Iyesuswere hank'o ett boosh bíaany, «It it shelir S'ayn mas'afwotsnat Ik'i angon it dartsoshe?"},{"book":"Mark'os Dooshishiyo","chapter":"12","verse":"25","text":"K'irtswotsiyere botwor darotse beyiru melakiwotskok'owa bowotiti bako de'aatsnó de'eratsne."},{"book":"Mark'os Dooshishiyo","chapter":"12","verse":"26","text":"12:26 Kesh. 3:6  K'irotse tuwi janga wotiyal Ik'o Musesh buushitsi tawotse eeg bísh b́keewtsok'o Muse mas'aafotse nababeratsteya? Manwere ‹Taa Abraham Ik'o, Yisak' Ik'o, Yak'ob Ik'o taane,› bí ettsoniye."},{"book":"Mark'os Dooshishiyo","chapter":"12","verse":"27","text":"Mansha Ik'o kashetswots Ik'a bako k'irtswots Ik'aliye, it imó ayidek'atniye it sheliri.»"},{"book":"Mark'os Dooshishiyo","chapter":"12","verse":"28","text":"Muse nemo daniyirwotsitse iko bomooshirman b́k'ebfera b́teshi, Iyesus sheengshdek't boosh bíaanitsok'ó nem danifman t'iwintsb́dek'i, Iyesus maants t'iindek't «Jamoniye bog tzaziyo aawne?» ett b́aati."},{"book":"Mark'os Dooshishiyo","chapter":"12","verse":"29","text":"Ieyesuswere hank'ó ett bísh bíaanyi, «Jamoniye bogts tzaziyo ‹Isra'elo! shiye, Izar Izewer no Ik'oniye ik Ik'e,›"},{"book":"Mark'os Dooshishiyo","chapter":"12","verse":"30","text":"12:29-30 Iwi. 6:4-5  Neewere Doonzo Izar Izeweri n maac' s'eenon, n be jamon, nnib s'eenon, ni angi s'eenon shune, etirwonye."},{"book":"Mark'os Dooshishiyo","chapter":"12","verse":"31","text":"12:31 Lew. 19:18  Han arts gitl tzaziyoniye, ‹k'osh asho n tokok'o woshde'er shune,› etirwoniye. Gitetsanotsiyere k'osho bogts tzaziyo aaliye.»"},{"book":"Mark'os Dooshishiyo","chapter":"12","verse":"32","text":"12:32 Iwi. 4:35  Muse Nemo danifonwere Iyesussh hank'o bíet «Sheenge, danifono! ‹Ik'oniye ike, bíye oko Izar Izewer k'osho aaliye› etaat nkeewtsoniye aree."},{"book":"Mark'os Dooshishiyo","chapter":"12","verse":"33","text":"12:33 Hos. 6:6  Mansh asho Ik'o maac' s'eenonn, b́ be jamon, nib s'eenon, ang s'eenon shunonat k'osh asho b́ tokok'ó woshde'er shuno bísh geyife, tawats mitsr s'uwiyet wosho t'itsonat k'osh wosho Ik'osh t'intsoniyere git tzaziyanotsi koto boǵfee.»"},{"book":"Mark'os Dooshishiyo","chapter":"12","verse":"34","text":"Iyesuswere Muse Nemo danifman danitelefonat t'iwitson bíaanitsok'ó bek't «Neehe Ik'i mengstuuke wokk neenaliye» bí eti."},{"book":"Mark'os Dooshishiyo","chapter":"12","verse":"35","text":"Iyesus Ik' mootse danifetst hank'o ett bíaat, «Muse nemo danyirwots ‹Mesiyo Dawit naayiye,› bo etír eegoshe?"},{"book":"Mark'os Dooshishiyo","chapter":"12","verse":"36","text":"12:36 Dub. 110:1  Dawit b́tookish S'ayn shayiron jisheyat"},{"book":"Mark'os Dooshishiyo","chapter":"12","verse":"37","text":"Dawit b́ tookon ‹Doonza› et b́s'eegiyakon eshe, Krstos Dawitsh aak'oneya b́ naay b́ wotiti?» Ay ashuwotsu gene'úona bín bok'ebiri botesh."},{"book":"Mark'os Dooshishiyo","chapter":"12","verse":"38","text":"Iyesus b́ daniyor hank'o etre, «Tahi geenz geenzo karde hake bako gúúro, gawyotsno mangts jamo dek'osh shunírwots Muse nemo danyfwotsatse it atso kode'ere,"},{"book":"Mark'os Dooshishiyo","chapter":"12","verse":"39","text":"Bo ayhudiwots Ik' k'oni mootse mangts jooro, móónat úshi beyokno mang beyoko daatsoshe bogeefoní."},{"book":"Mark'os Dooshishiyo","chapter":"12","verse":"40","text":"Be'ewosh bo t'intsiru geenzide Ik' k'ononwere webdek't kenih k'irts máátswots detstso bo bik'foni, mansh boon bog angshe kotiri.»"},{"book":"Mark'os Dooshishiyo","chapter":"12","verse":"41","text":"Iyesus giz ko'iyeyiru sat'ni shinatse b́ beewor ashasho sat'nots gizo bo fet'fere s'iilfetst b́teshi, gaalets ayuwots ay gizo bo gedfere bo teshi,"},{"book":"Mark'os Dooshishiyo","chapter":"12","verse":"42","text":"T'oow mááts iku waat git santim wotit k'azwotsi manits dabbk'ri."},{"book":"Mark'os Dooshishiyo","chapter":"12","verse":"43","text":"Iyesus b́ danifwotsi s'eegdek't hank'o bíet, «Aroniye itsh tietiri, sat'nots giz gedts ash jamwotsitse bogsh dek' gedtsuniye t'owu máátsaniye."},{"book":"Mark'os Dooshishiyo","chapter":"12","verse":"44","text":"K'oshwots bo jamets bo ímiye bo detstsotse s'eent oortsoniye, bimó tugrets wotefetsat eegonor b orirawo b detsts jamo imraniye.»"}]}