{"data":[{"book":"سَمُوٍلِ ٢","chapter":"15","verse":"1","text":"نَ تّمُي عَبِسَلٌمِ نَشَ سْورِ رَفِسٍ نُن سٌييٍ سْتْ، عَ نُن سْورِ مِشِ تٌنفٌ سُولِ، نَشٍيٍ نُ حّرّ مَ عَ يَ رَ."},{"book":"سَمُوٍلِ ٢","chapter":"15","verse":"2","text":"عَبِسَلٌمِ نُ كٍلِمَ فّيسّفّ، عَ تِ كِرَ دّ رَ نَشَن نُ سٌمَ مَنفَتَا. مِشِ نَشٍيٍ نُ مِنِمَ نَا رَ سِفَقٍ رَ مَنفّ يِرٍ عَلَكٌ عٍ شَ عٍ شَ كْنتْقِلِ مَسٍن عَ بّ، عَبِسَلٌمِ نُ نٍيٍ مَشْرِنمَ، «وٌ كٍلِشِ مِندٍن؟» عٍ نَ عٍ كٍلِدٍ قَلَ عَ بّ،"},{"book":"سَمُوٍلِ ٢","chapter":"15","verse":"3","text":"عَبِسَلٌمِ نُ عَ قَلَمَ نّ عٍ بّ، «نْندِ نَ وٌ بّ، كْنْ مِشِ يٌ مُ عَ تُلِ مَتِمَ وٌ رَ مَنفّ شْنيِ."},{"book":"سَمُوٍلِ ٢","chapter":"15","verse":"4","text":"شَ ﭑ تَن نَن قِندِشِ كِيتِسَ رَ عِسِرَيِلَ بْشِ مَ نُ، ﭑ مِشِ بِرِن مَكِيتِمَ تِنشِنيِ نُن نْندِ نَن نَ نُ.»"},{"book":"سَمُوٍلِ ٢","chapter":"15","verse":"5","text":"مِشِ نَشٍيٍ نُ عٍ شِنبِ سِنمَ عَ بّ، عَبِسَلٌمِ نُ عٍ بّلّشّ سُشُمَ، عَ عٍ سُنبُ."},{"book":"سَمُوٍلِ ٢","chapter":"15","verse":"6","text":"عَبِسَلٌمِ نُ نَ نَن نَبَمَ عِسِرَيِلَكَيٍ بِرِن بّ، نَشٍيٍ نُ سِفَمَ مَنفّ يِرٍ كِيتِ ندٍ شَ قٍ رَ. نَ كُي عَ نَشَ عٍ بْحّ يَ رَقِندِ عَ يّتّ مَ."},{"book":"سَمُوٍلِ ٢","chapter":"15","verse":"7","text":"حّ نَانِ دَنفِ شَنبِ، عَبِسَلٌمِ نَشَ عَ قَلَ مَنفّ بّ، «دِحّ ﭑ مَ، ﭑ شَ سِفَ هٍبِرٌن لَايِدِ ندٍ رَكَمَلِدٍ،"},{"book":"سَمُوٍلِ ٢","chapter":"15","verse":"8","text":"ﭑ نَشَن تٌنفٌ عَلَتَلَ بّ، ﭑ نُ نَ فٍسُرِ تَا كُي تّمُي نَشّ عَرَ مِ بْشِ مَ. ﭑ عَ قَلَ نّ، شَ عَلَتَلَ ﭑ نَفبِلٍن دَرِ سَلَمُ، ﭑ سّرّشّ بَمَ نّ عَ بّ هٍبِرٌن.»"},{"book":"سَمُوٍلِ ٢","chapter":"15","verse":"9","text":"مَنفّ نَشَ عَ قَلَ عَ بّ، «سِفَ بْحّسَ كُي.» نَ تّمُي عَبِسَلٌمِ نَشَ عَ شُن تِ هٍبِرٌن نَ."},{"book":"سَمُوٍلِ ٢","chapter":"15","verse":"10","text":"عَبِسَلٌمِ نَشَ مِشِيٍ شّي عِسِرَيِلَ بْنسْييٍ بِرِن مَ، عٍ شَ عَ قَلَ، «وٌ نَ سَرَ شُي مّ تّمُي نَشّ، وٌ شَ عَ قَلَ، عَبِسَلٌمِ بَرَ مَنفّيَ تٌنفٌ هٍبِرٌن.»"},{"book":"سَمُوٍلِ ٢","chapter":"15","verse":"11","text":"عَ نَشَ مِشِ كّمّ قِرِن تٌنفٌ دَرِ سَلَمُ، نَشٍيٍ عَ مَتِ هٍبِرٌن، كْنْ عٍ مُ عَ كٌلٌن عَبِسَلٌمِ نُ وَ مَ نَشَن نَبَقٍ نَا."},{"book":"سَمُوٍلِ ٢","chapter":"15","verse":"12","text":"عَبِسَلٌمِ تٌ نُ سّرّشّ بَمَ عَلَتَلَ بّ هٍبِرٌن، عَ نَشَ عَشِتٌقٍلِ شِلِ فِلٌ تَا كُي. عَشِتٌقٍلِ نُ قِندِشِ دَوُدَ رَ سِمَ ندٍ نَن نَ. نَ وَشَتِ عَبِسَلٌمِ نُ سّنبّ سْتْمَ، مِشِ فبٍفبٍ نُ لُمَ عَ سّيتِ مَ."},{"book":"سَمُوٍلِ ٢","chapter":"15","verse":"13","text":"نَ تّمُي مِشِ ندٍ نَشَ عَ مَسٍن دَوُدَ بّ، «عَبِسَلٌمِ رَقَن عِسِرَيِلَكَيٍ مَ.»"},{"book":"سَمُوٍلِ ٢","chapter":"15","verse":"14","text":"نَ كُي دَوُدَ نَشَ عَ قَلَ عَ شَ مِشِيٍ بّ دَرِ سَلَمُ، «وٌن شَ وٌن فِ، شَ نَ مُ عَ رَ عَبِسَلٌمِ قَمَ نّ وٌن سْنتْدٍ. وٌ شُلُن عَلَكٌ عَ نَشَ وٌن لِ تَا كُي، عَ قَ وٌن قَشَ سَنتِدّفّمَ رَ.»"},{"book":"سَمُوٍلِ ٢","chapter":"15","verse":"15","text":"مَنفّ شَ مِشِيٍ نَشَ عَ يَابِ، «مَنفّ، عِ نَ وَ قٍقٍ شْن مَ، مُشُ نَ عِ شَنبِ رَ.»"},{"book":"سَمُوٍلِ ٢","chapter":"15","verse":"16","text":"مَنفّ نُن عَ شَ مِشِيٍ نَشَ كٍلِ عَ شْنيِ، عٍ شَ عٍ فِ. عَ نَشَ كٌنيِ فِنّ قُ لُ نَا عَلَكٌ عٍ شَ مّينِ مَنفّ شَ بَنشِ مَ."},{"book":"سَمُوٍلِ ٢","chapter":"15","verse":"17","text":"حَمَ بِرِن نَشَ بِرَ مَنفّ قْشْ رَ كٍلِقٍ دَرِ سَلَمُ. عٍ تٌ بَنشِ دْنشْي لِ، عٍ نَشَ تِ نَا."},{"book":"سَمُوٍلِ ٢","chapter":"15","verse":"18","text":"عَ شَ سْورِيٍ، عَ شَ سْورِ كٍرٍتِكَيٍ نُن ثٍلٍتَكَيٍ، نُن عَ شَ سْورِ كّمّ سٍننِ نَشٍيٍ كٍلِ فَتِ، عٍ بِرِن نَشَ دَنفِ مَنفّ يَ تٌدٍ رَ."},{"book":"سَمُوٍلِ ٢","chapter":"15","verse":"19","text":"مَنفّ نَشَ عَ قَلَ فَتِكَ عِتَيِ بّ، «مُنقٍ رَ عِ قَن قَشِ مُشُ قْشْ رَ؟ عِ شَ لُ بٍ مَنفّ نّينّ سّيتِ مَ. شْحّ نَن عِ رَ، نَشَن حَن بَرَ كٍلِ عَ شَ بْشِ مَ."},{"book":"سَمُوٍلِ ٢","chapter":"15","verse":"20","text":"عِ قَشِ شٌرٌ نّ. عَ مُ لَنمَ عِ شَ لِنتَن مُشُ قْشْ رَ، بَرِ مَ ﭑ تَن يَتِ مُ ﭑ سِفَدٍ كٌلٌن. وٌ شَ فبِلٍن، عِ تَن نُن عِ نفَشَكٍرٍنيِيٍ. عَلَتَلَ شَ هِننّ عِ رَ عَ شَ تِنشِنيِ كُي.»"},{"book":"سَمُوٍلِ ٢","chapter":"15","verse":"21","text":"عِتَيِ نَشَ مَنفّ يَابِ، «مَنفّ، ﭑ شَ عَ قَلَ عِ بّ عَلَتَلَ يَ شْرِ، عِ سِفَ دّدّ، ﭑ قَن سِفَمَ نَا. شَ نَ قِندِ قَشّ رَ، شَ نَ قِندِ كِسِ رَ، ﭑ مُ كٍلِمَ عِ سّيتِ مَ.»"},{"book":"سَمُوٍلِ ٢","chapter":"15","verse":"22","text":"مَنفّ دَوُدَ نَشَ عَ قَلَ عِتَيِ بّ، «عَوَ يِرٍ.» نَ كُي عِتَيِ، عَ شَ مِشِيٍ، نُن عٍ شَ دٍنبَيَيٍ نَشَ لُ دَوُدَ قْشْ رَ."},{"book":"سَمُوٍلِ ٢","chapter":"15","verse":"23","text":"حَمَ بِرِن نُ نَ وَقٍ عٍ شُي عِتٍشِ رَ، عٍ دَنفِ تّمُي. مَنفّ نُن عَ شَ حَمَ نَشَ سٍدِرٌن شُرٍ دِ عِفِرِ، عٍ كِرَ سُشُ نَشَن سِفَمَ فبٍنفبٍرٍنيِ مَ."},{"book":"سَمُوٍلِ ٢","chapter":"15","verse":"24","text":"سَدْكِ نُن لٍوِ بْنسْي مِشِيٍ نُ نَ نَ، عَلَتَلَ شَ كَنكِرَ شَنِنقٍ رَ. عٍ نَشَ عَلَتَلَ شَ كَنكِرَ رَفٌرٌ، عَلَكٌ عَبِيَتَرِ شَ نُ سّرّشّيٍ بَ هَن حَمَ شَ فّ مِنِدٍ تَا كُي."},{"book":"سَمُوٍلِ ٢","chapter":"15","verse":"25","text":"مَنفّ نَشَ عَ قَلَ سَدْكِ بّ، «عِ شَ عَلَتَلَ شَ كَنكِرَ رَفبِلٍن تَا كُي. شَ عَلَتَلَ وَ مَ هِننّقٍ ﭑ نَ، عَ ﭑ نَفبِلٍنمَ نّ، ﭑ شَ عَ شَ هْرْ مْلِنفِرَ نُن عَ شَ كَنكِرَ تٌ."},{"book":"سَمُوٍلِ ٢","chapter":"15","verse":"26","text":"كْنْ شَ عَ سَ لِ ﭑ مَ قٍ مُ رَقَن عَلَتَلَ مَ سْنْن، عَ سَفٌ شَ رَبَ.»"},{"book":"سَمُوٍلِ ٢","chapter":"15","verse":"27","text":"مَنفّ مَن نَشَ عَ قَلَ سّرّشّدُبّ سَدْكِ بّ، «وٌ شَ فبِلٍن بْحّسَ كُي، عِ تَن نُن عِ شَ دِ عَشِمَاسِ، عَ نُن عَبِيَتَرِ نُن عَ شَ دِ يٌنَتَن."},{"book":"سَمُوٍلِ ٢","chapter":"15","verse":"28","text":"ﭑ لُمَ فبٍنفبٍرٍنيِ قِيلِ مَ، هَن ﭑ شِبَارُ سْتْمَ وٌ رَ تّمُي نَشّ.»"},{"book":"سَمُوٍلِ ٢","chapter":"15","verse":"29","text":"نَ كُي سَدْكِ نُن عَبِيَتَرِ نَشَ فبِلٍن دَرِ سَلَمُ عَلَتَلَ شَ كَنكِرَ رَ، عٍ قَ لُ مّننِ."},{"book":"سَمُوٍلِ ٢","chapter":"15","verse":"30","text":"دَوُدَ نُن عَ شَ حَمَ نَشَ تٍ عٌلِوِ كِرَ شْن مَ سُننُنيِ كُي، عٍ نُ وَ مَ، عٍ شُنيِ مَكٌتٌشِ، عٍ سَنيِ عِفٍلِ."},{"book":"سَمُوٍلِ ٢","chapter":"15","verse":"31","text":"مِشِ ندٍ نَشَ عَ قَلَ دَوُدَ بّ، عَ عَشِتٌقٍلِ نُن عَبِسَلٌمِ بِرِن نَ عَ رَ يِ قٍ كُي. دَوُدَ نَشَ عَلَ مَشَندِ، «عَلَتَلَ، عِ شَ عَشِتٌقٍلِ شَ مَرَ سِيٍ كَنَ.»"},{"book":"سَمُوٍلِ ٢","chapter":"15","verse":"32","text":"دَوُدَ تٌ سٌ فٍيَ قَرِ، مِشِيٍ نُ سَلِمَ دّننَشّ، شُسَيِ عَرِكَ نَشَ قَ عَ رَلَندٍ، عَ شَ دٌنمَ عِبْوشِ عَ مَ، شُبٍ سٌشِ عَ شُنيِ رَ سُننُنيِ شَ قٍ رَ."},{"book":"سَمُوٍلِ ٢","chapter":"15","verse":"33","text":"دَوُدَ نَشَ عَ قَلَ عَ بّ، «شَ عِ بِرَ ﭑ قْشْ رَ، عِ قِندِ مَ كٌتٍ نَن نَ ﭑ بّ."},{"book":"سَمُوٍلِ ٢","chapter":"15","verse":"34","text":"عِ نَشَن نَبَمَ، عِ شَ فبِلٍن تَا كُي عَبِسَلٌمِ يِرٍ، عِ قَ عَ قَلَ عَ بّ، ‹مَنفّ، ﭑ بَرَ نَتّ تٌنفٌ ﭑ شَ قِندِ عِ شَ كٌنيِ رَ عَلْ ﭑ عَ رَبَشِ عِ بَبَ بّ كِ نَشّ.› نَ كِ عِ نْمَ عَشِتٌقٍلِ شَ مَرَ سِيٍ شُن نَكَنَدٍ ﭑ بّ."},{"book":"سَمُوٍلِ ٢","chapter":"15","verse":"35","text":"سّرّشّدُبّ سَدْكِ نُن عَبِيَتَرِ قَن نَ ﭑ مَلِقٍ. عِ نَ نَشَن يٌ مّ مَنفّ شَ بَنشِ كُي، عِ شَ عَ قَلَ عٍ بّ."},{"book":"سَمُوٍلِ ٢","chapter":"15","verse":"36","text":"عٍ قَمَ عٍ شَ دِيٍ عَشِمَاسِ نُن يٌنَتَن شّيدٍ ﭑ يِرٍ عِ شَ شِبَارُ رَ.»"},{"book":"سَمُوٍلِ ٢","chapter":"15","verse":"37","text":"دَوُدَ شَنُنتٍنيِ شُسَيِ فبِلٍن تَا كُي نَ نَن مَ. عَ تَن نُن عَبِسَلٌمِ نَشَ سٌ دَرِ سَلَمُ تّمُي كٍرٍن."}]}