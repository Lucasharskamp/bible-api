{"data":[{"book":"Sams-Zgame","chapter":"137","verse":"1","text":"Babilonima me'nea tintamimofo ankenarega mani'neta, Jerusalemi kumakura tagesa nentahita zavira te'none."},{"book":"Sams-Zgame","chapter":"137","verse":"2","text":"Zavenama neheta zagame'ma nehuna hapuramina, wilo zafaramimpi runtani'none."},{"book":"Sams-Zgame","chapter":"137","verse":"3","text":"Na'ankure kinama hurante'naza vahe'mo'za tagrikura, zagame nehinketa antahisune hu'za kazikazi hu'naze. Tatama tami'za tazeri havizama nehaza vahe'mo'za hu'za Saioni agonamofo agirevare zagamera nehinketa musena hamneno hu'za tutu hu'naze."},{"book":"Sams-Zgame","chapter":"137","verse":"4","text":"Ana hianagi ru vahe mopafima emani'nonana inankna huta Ra Anumzamofo zagamera hugahune?"},{"book":"Sams-Zgame","chapter":"137","verse":"5","text":"Nagrama Jerusalemi kuma'mokagu'ma nagane'ma kanisugeno'a, naza tamaga'amo'ma eri'zama e'neria eri'zana mago'enena e'origahie."},{"book":"Sams-Zgame","chapter":"137","verse":"6","text":"Nagrama Jerusalemi kuma'mokagu'ma nagane'ma nekani'na, Jerusalemi kuma'mokagu'ma ugota musezani'a mani'nane hu'nama osanugeno'a, nagefunamo'a marerino navagu'nafare ome rukamaresie."},{"book":"Sams-Zgame","chapter":"137","verse":"7","text":"Babiloni vahe'mo'zama Jerusalemi kuma'ma ha'ma eme hunte'za eri'za zupama, Idomu vahe'mo'za hu'za, Jerusalemi kumara maka tapage tapagu hutrenkeno havizantfa hinoma hu'za kezama ati'naza zankura, Ra Anumzamoka kaganera okanio."},{"book":"Sams-Zgame","chapter":"137","verse":"8","text":"Babiloni kuma'moka havizantfa hugahananki kagesa antahio. Tagrite'ma hurante'nana avu'ava zante'ma, nonama hugantesia vahe'mo'a muse hugahie."},{"book":"Sams-Zgame","chapter":"137","verse":"9","text":"Ana'ma hania vahe'mo'a Babiloni kuma'moka ne'onse mofavre nagaka'a zamazeriteno, haveraminte ruhapakopatino zmahegahie."}]}