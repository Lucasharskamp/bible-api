{"data":[{"book":"Matthew","chapter":"7","verse":"1","text":"“Nakhoibu Tengban Mapuna wayendanaba nakhoina misingbu wayelluganu."},{"book":"Matthew","chapter":"7","verse":"2","text":"7:2 Mrk 4:24 Maramdi nakhoina misingbu wayelluba matou adugumna Tengban Mapunasu nakhoibu wayen-gani, aduga nakhoina olluriba chang adumak nakhoidasu amuk ollagani."},{"book":"Matthew","chapter":"7","verse":"3","text":"Aduga nahakki namitta leiba ujao adudi karisu khandraga nahakki nachin nanaogi mamitta leiba u makup aduda karigi yenglibano?"},{"book":"Matthew","chapter":"7","verse":"4","text":"Aduga nahakki namitta ujao ama leina leina nahakki nachin nanaoda, ‘Nahakki mitta leiba u makup adu ei louthokpige,’ haina nahakna karamna haigadouribano?"},{"book":"Matthew","chapter":"7","verse":"5","text":"He, aphasasinnaba! Nahakna nahak nasamakki namitta leiba ujao adu hanna louthokkho, adu oirabadi nahakna nahakki nachin-nanaogi mitta leiba u makup adu louthokpada sengna ugani."},{"book":"Matthew","chapter":"7","verse":"6","text":"“Huisingda asengba pot piganu, Aduga oksinggi mangda nakhoigi mani-mukta langsin-ganu, maramdi makhoigi makhongna madu netsillaga onsillaktuna nakhoibu machet machet segaigani."},{"book":"Matthew","chapter":"7","verse":"7","text":"“Nijou, nakhoida pibigani; thijou, nakhoina phangjagani; thong thinjou, nakhoigidamak hangdokpigani."},{"book":"Matthew","chapter":"7","verse":"8","text":"Maramdi nijaba mi khudingna phangjei, thijaba mahak aduna phangjei, aduga thong thinjaba mahak aduda hangdokpigani."},{"book":"Matthew","chapter":"7","verse":"9","text":"Nakhoigi narakta mapa oiriba nakhoi kanana nachasingna tal niba matamda makhoida nung oina pigadage?"},{"book":"Matthew","chapter":"7","verse":"10","text":"Nattraga nga niraga madugi mahutta lil oina pigadage?"},{"book":"Matthew","chapter":"7","verse":"11","text":"Nakhoina phattaba oidunasu nachasingda karamna aphaba khudol pigadage haiba khanglabadi, swargada leiba nakhoigi Ipana mangonda nijaba makhoising aduda kayada thoidok hendokna aphaba khudolsing pibiroidage?"},{"book":"Matthew","chapter":"7","verse":"12","text":"“Maram aduna misingna nakhoida toubirakpa pamba pumnmak adu nakhoinasu makhoida tou. Maramdi masida Wayel Yathang amasung Tengban Mapugi wa phongdokpiba maichousinggi wa pumnamak adu suplabani.”"},{"book":"Matthew","chapter":"7","verse":"13","text":"“Nakhoina akhuba thong aduda chang-u, maramdi amang-atada tanaba thong adu lao-i, amasung lambi adu pak-i, aduga maduda changba mi yammi."},{"book":"Matthew","chapter":"7","verse":"14","text":"Adubu hingba younaba thong adudi khui, amasung lambi adu yamna chappi, amasung madu phangba mi yamde."},{"book":"Matthew","chapter":"7","verse":"15","text":"“Nakhoina Tengban Mapugi wa phongdoksinnaba mising adudagi cheksillu. Makhoina nakhoigi nanakta yaogi phijet setuna lak-i adubu manungdadi makhoi tasengnamak tamthiraba keisalgumbani."},{"book":"Matthew","chapter":"7","verse":"16","text":"Makhoigi maheidagi haibadi makhoina touthorakpa thabak adudagi nakhoina makhoibu khanggani. Misingna tingkhanggi mongsongdagi anggur heknabra, nattraga tingkhang panbisingdagi heiyit heknabra?"},{"book":"Matthew","chapter":"7","verse":"17","text":"Matou asumna aphaba upal khudingna aphaba mahei yalli; adubu phattaba upalna phattaba mahei yalli."},{"book":"Matthew","chapter":"7","verse":"18","text":"Aphaba upalna phattaba mahei yanba ngamde, aduga phattaba upalna aphaba mahei yanba ngamde."},{"book":"Matthew","chapter":"7","verse":"19","text":"7:19 Mat 3:10; Luk 3:9Aduga aphaba mahei yandaba upal khudingmakpu yanthattuna meinungda langsilli."},{"book":"Matthew","chapter":"7","verse":"20","text":"7:20 Mat 12:33 Matou asumna makhoigi maheidagi nakhoina makhoibu khanggani."},{"book":"Matthew","chapter":"7","verse":"21","text":"“Eingonda ‘Ibungo, Ibungo,’ kouba mi khudingmakna swarga leibakta changloi; adubu swargada leiba Ipagi aningba toujaba mahak adu khaktana changgani."},{"book":"Matthew","chapter":"7","verse":"22","text":"Aduga wayenbagi numit aduda, mi mayam amana eingonda haigani, ‘Ibungo, Ibungo! Eikhoina Ibungogi mingda Tengban Mapugi wa phongdokchakhiba nattra, amadi eikhoina Ibungogi mingda lai phattabasingbu tanthokchakhiba nattra, aduga Ibungogi mingda eikhoina angakpa thabaksing toujakhiba nattra?’"},{"book":"Matthew","chapter":"7","verse":"23","text":"7:23 Isei 6:8  Adubu matam aduda eina makhoida haigani, ‘Eina nakhoibu keidounungdasu khangkhide. He phattaba thabak toubasa! Eingondagi chathokhro!’"},{"book":"Matthew","chapter":"7","verse":"24","text":"“Maram aduna eigi wasing asibu taraga touba mi khudingbu nungjao mathakta yum saba asingba mi amaga changdamnagani."},{"book":"Matthew","chapter":"7","verse":"25","text":"Aduga nong taraktuna ising ichao lakle, amasung nungsit kanna sitlaktuna yum aduda yeirare. Adubu yum adu nungjao mathakta saba maramna tukhide."},{"book":"Matthew","chapter":"7","verse":"26","text":"“Adubu eigi wasing asi taraga toudaba mi khudingbu leingoi mathakta yum saba apangba mi amaga changdamnagani."},{"book":"Matthew","chapter":"7","verse":"27","text":"Aduga nong taraktuna ising ichao lakle, amasung nungsit kanna sitlaktuna yum aduda yeibada yum adu khuttu thina ture.”"},{"book":"Matthew","chapter":"7","verse":"28","text":"Jisuna wasing asi haiba loirabada, miyam aduna mahakki tambiba aduda ingak ngaklammi."},{"book":"Matthew","chapter":"7","verse":"29","text":"Maramdi makhoigi Wayel Yathanggi ojasingna tambiba adugumna nataduna, Ibungona matik leiba mi amagumna tambirammi."}]}