{"data":[{"book":"Lukács","chapter":"24","verse":"1","text":"A hét első napján kora reggel elmentek a sírhoz, és magukkal vitték az elkészített keneteket."},{"book":"Lukács","chapter":"24","verse":"2","text":"A követ a sírról elhengerítve találták,"},{"book":"Lukács","chapter":"24","verse":"3","text":"és amikor bementek, nem találták az Úr Jézus testét."},{"book":"Lukács","chapter":"24","verse":"4","text":"Történt, hogy amikor ők ezen megdöbbentek, íme, két férfiú állt melléjük fényes öltözetben."},{"book":"Lukács","chapter":"24","verse":"5","text":"Ők pedig megrémülve arcukat a földre hajtották, azok ezt mondták nekik: „Miért keresitek a holtak között az élőt?"},{"book":"Lukács","chapter":"24","verse":"6","text":"Nincs itt, hanem feltámadott. Emlékezzetek rá, hogyan beszélt nektek, amikor még Galileában volt:"},{"book":"Lukács","chapter":"24","verse":"7","text":"Az Emberfiának bűnös emberek kezébe kell adatnia, és megfeszíttetnie, és a harmadik napon feltámadnia.“"},{"book":"Lukács","chapter":"24","verse":"8","text":"Ekkor visszaemlékeztek az ő szavaira,"},{"book":"Lukács","chapter":"24","verse":"9","text":"és visszatérve a sírtól, elmondták mindezt a tizenegynek és a többieknek."},{"book":"Lukács","chapter":"24","verse":"10","text":"Velük volt a magdalai Mária, Johanna és a Jakab anyja Mária és más asszonyok is, akik mindezt elmondták az apostoloknak."},{"book":"Lukács","chapter":"24","verse":"11","text":"De az ő szavukat csak üres beszédnek tartották, és nem hittek nekik."},{"book":"Lukács","chapter":"24","verse":"12","text":"Péter azonban felkelt, elfutott a sírhoz, és behajolva látta, hogy csak a lepedők vannak ott. Erre elment, és magában csodálkozott a történteken."},{"book":"Lukács","chapter":"24","verse":"13","text":"Tanítványai közül ketten ugyanazon a napon egy faluba mentek, amely Jeruzsálemtől hatvan futamnyira volt, amelynek neve: Emmaus."},{"book":"Lukács","chapter":"24","verse":"14","text":"Maguk között arról beszélgettek, amik történtek."},{"book":"Lukács","chapter":"24","verse":"15","text":"És történt, hogy amint beszélgettek, és egymástól kérdezősködtek, maga Jézus hozzájuk szegődött, és velük együtt ment az úton."},{"book":"Lukács","chapter":"24","verse":"16","text":"De látásukat mintha valami akadályozta volna, nem ismerték fel őt."},{"book":"Lukács","chapter":"24","verse":"17","text":"Ő pedig ezt mondta nekik: „Miről beszélgettek egymással útközben?“"},{"book":"Lukács","chapter":"24","verse":"18","text":"Megszólalt az egyik, akinek neve Kleopás, és ezt mondta neki: „Csak te vagy egyedül jövevény Jeruzsálemben, aki nem tudja, hogy mi történt ott ezekben a napokban?“"},{"book":"Lukács","chapter":"24","verse":"19","text":"Ő így szólt: „Mi történt?“"},{"book":"Lukács","chapter":"24","verse":"20","text":"és mi módon adták őt a főpapok és főembereink halálos ítéletre, és megfeszítették őt."},{"book":"Lukács","chapter":"24","verse":"21","text":"Pedig mi azt reméltük, hogy ő az, aki meg fogja váltani Izraelt. De mindezek már három napja történtek."},{"book":"Lukács","chapter":"24","verse":"22","text":"Ezenfelül néhány közülünk való asszony is megrémített minket, akik kora reggel a sírnál voltak,"},{"book":"Lukács","chapter":"24","verse":"23","text":"és amikor nem találták ott a testét, hazajöttek, és azt mondták, hogy angyalok jelenését látták, akik azt mondták, hogy ő él."},{"book":"Lukács","chapter":"24","verse":"24","text":"El is mentek néhányan, akik velünk voltak, a sírhoz, és úgy találták, ahogy az asszonyok mondták. Őt azonban nem látták.“"},{"book":"Lukács","chapter":"24","verse":"25","text":"Akkor ő így szólt hozzájuk: „Ó, balgatagok és rest szívűek arra, hogy elhiggyétek, amiket a próféták szóltak!"},{"book":"Lukács","chapter":"24","verse":"26","text":"Hát nem ezeket kellett szenvednie a Krisztusnak, és így megdicsőülnie?“"},{"book":"Lukács","chapter":"24","verse":"27","text":"És Mózestől meg valamennyi prófétától kezdve elmagyarázta nekik mindazt, ami az Írásokban felőle megírattak."},{"book":"Lukács","chapter":"24","verse":"28","text":"Így értek el ahhoz a faluhoz, amelybe igyekeztek. Ő azonban úgy tett, mintha továbbmenne."},{"book":"Lukács","chapter":"24","verse":"29","text":"De azok unszolták, és kérték: „Maradj velünk, mert immár beesteledik, és a nap is lehanyatlott már.“ Bement tehát, hogy velük maradjon."},{"book":"Lukács","chapter":"24","verse":"30","text":"És történt, amikor leült velük, vette a kenyeret, megáldotta és megszegte, és nekik adta."},{"book":"Lukács","chapter":"24","verse":"31","text":"Erre megnyílt a szemük, és felismerték őt, de ő eltűnt előlük."},{"book":"Lukács","chapter":"24","verse":"32","text":"Ekkor ezt mondták egymásnak: „Nem melegedett-e fel szívünk, amikor beszélt hozzánk az úton, és magyarázta nekünk az Írásokat?“"},{"book":"Lukács","chapter":"24","verse":"33","text":"Még abban az órában útra keltek, és visszatértek Jeruzsálembe, és egybegyűlve találták a tizenegyet és azokat, akik velük voltak."},{"book":"Lukács","chapter":"24","verse":"34","text":"Akik ezt mondták: „Valóban feltámadott az Úr, és megjelent Simonnak.“"},{"book":"Lukács","chapter":"24","verse":"35","text":"Erre ők is elbeszélték, mi történt az úton, és hogyan ismerték őt fel a kenyér megszegéséről."},{"book":"Lukács","chapter":"24","verse":"36","text":"Miközben erről beszélgettek, Jézus maga megállt közöttük, és ezt mondta nekik: „Békesség néktek!“"},{"book":"Lukács","chapter":"24","verse":"37","text":"Rémületükben és félelmükben azt hitték, hogy valami szellemet látnak."},{"book":"Lukács","chapter":"24","verse":"38","text":"Ezt mondta nekik: „Miért rémültetek meg, és miért támad kétség szívetekben?"},{"book":"Lukács","chapter":"24","verse":"39","text":"Nézzétek meg kezemet és lábamat, hogy valóban én vagyok. Tapintsatok meg, és lássatok, mert a szellemnek nincs húsa, csontja, s amint látjátok, nekem van!“"},{"book":"Lukács","chapter":"24","verse":"40","text":"Ezeket mondva megmutatta nekik kezét és lábát."},{"book":"Lukács","chapter":"24","verse":"41","text":"Amikor pedig még mindig nem hittek örömükben, és csodálkoztak, ezt mondta nekik: „Van-e valami ennivalótok?“"},{"book":"Lukács","chapter":"24","verse":"42","text":"Ők pedig adtak neki egy darab sült halat."},{"book":"Lukács","chapter":"24","verse":"43","text":"Elvette, és előttük megette."},{"book":"Lukács","chapter":"24","verse":"44","text":"Ezután ezt mondta nekik: „Ezek azok a beszédek, amelyeket szóltam nektek, amíg veletek voltam: Be kell teljesedni mindannak, amik megírattak énfelőlem Mózes törvényében, a prófétáknál és a zsoltárokban.“"},{"book":"Lukács","chapter":"24","verse":"45","text":"Akkor megnyitotta értelmüket, hogy megértsék az Írásokat."},{"book":"Lukács","chapter":"24","verse":"46","text":"És ezt mondta nekik: „Így van megírva, így kellett szenvedni a Krisztusnak, és feltámadni a halálból harmadnapon."},{"book":"Lukács","chapter":"24","verse":"47","text":"És hirdetni kell az ő nevében a megtérést és a bűnbocsánatot minden népnek, Jeruzsálemtől elkezdve."},{"book":"Lukács","chapter":"24","verse":"48","text":"Ti vagytok ennek tanúi."},{"book":"Lukács","chapter":"24","verse":"49","text":"És íme, én elküldöm nektek, akit Atyám ígért, ti pedig maradjatok Jeruzsálem városában, míg fel nem ruháztattok mennyei erővel.“"},{"book":"Lukács","chapter":"24","verse":"50","text":"Ezután kivezette őket Betániáig, és felemelte kezét, és megáldotta őket."},{"book":"Lukács","chapter":"24","verse":"51","text":"És történt, hogy miközben áldotta őket, elszakadt tőlük, és felvitetett a mennybe."},{"book":"Lukács","chapter":"24","verse":"52","text":"Ők pedig imádták őt, és visszatértek nagy örömmel Jeruzsálembe."},{"book":"Lukács","chapter":"24","verse":"53","text":"És mindenkor a templomban voltak, dicsérve és áldva Istent. Ámen."}]}