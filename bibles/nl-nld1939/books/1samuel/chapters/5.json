{"data":[{"book":"1 Samuel","chapter":"5","verse":"1","text":"Nadat de Filistijnen de ark van God hadden buitgemaakt, brachten ze haar van Ében-Haézer naar Asjdod."},{"book":"1 Samuel","chapter":"5","verse":"2","text":"De Filistijnen namen de ark van God op, en plaatsten haar in de tempel van Dagon, waar ze haar naast Dagon neerzetten."},{"book":"1 Samuel","chapter":"5","verse":"3","text":"Als nu de inwoners van Asjdod de volgende morgen vroeg in de tempel van Dagon kwamen, waarachtig, daar lag Dagon voorovergevallen op de grond, vlak voor de ark van Jahweh! Ze tilden Dagon overeind, en zetten hem weer op zijn plaats."},{"book":"1 Samuel","chapter":"5","verse":"4","text":"Maar toen ze een volgende morgen opstonden, lag Dagon weer voorovergevallen op de grond, vlak voor de ark van Jahweh; de kop van Dagon en zijn beide handpalmen lagen gebroken op de drempel, alleen zijn romp was heel gebleven."},{"book":"1 Samuel","chapter":"5","verse":"5","text":"Daarom stappen in Asjdod ook nu nog de priesters van Dagon en allen, die de Dagontempel bezoeken, niet op de drempel van Dagon, maar zij springen er overheen."},{"book":"1 Samuel","chapter":"5","verse":"6","text":"Bovendien drukte Jahweh’s hand zwaar op de inwoners van Asjdod; Hij teisterde hen en sloeg hen, Asjdod en omgeving, met aambeien."},{"book":"1 Samuel","chapter":"5","verse":"7","text":"Toen dus de bewoners van Asjdod bemerkten, hoe ze er aan toe waren, zeiden ze: De ark van Israëls God blijft niet bij ons; want zijn hand drukt zwaar op ons en op onzen god Dagon."},{"book":"1 Samuel","chapter":"5","verse":"8","text":"Ze riepen dus al de Filistijnse tyrannen bij hen bijeen en vroegen: Wat moeten we doen met de ark van Israëls God? Zij antwoordden: Laat de ark van Israëls God naar Gat verhuizen! Ze brachten dus de ark van Israëls God over."},{"book":"1 Samuel","chapter":"5","verse":"9","text":"Maar nadat ze haar hadden overgebracht, veroorzaakte de hand van Jahweh een geweldige verwarring in die stad; Hij sloeg de bewoners van die stad van groot tot klein, en ook bij hen brak de kwaal der aambeien uit."},{"book":"1 Samuel","chapter":"5","verse":"10","text":"Nu stuurden ze de ark van God naar Ekron. Maar nauwelijks was de ark van God te Ekron aangekomen, of de bewoners van Ekron riepen: Nu schepen ze mij op met de ark van Israëls God, om mij en mijn volk te vermoorden."},{"book":"1 Samuel","chapter":"5","verse":"11","text":"Ze riepen dus alle Filistijnse tyrannen bijeen en zeiden: Stuurt de ark van Israëls God terug naar de plaats, waar ze thuis hoort, opdat zij mij en mijn volk niet dode! Want heel de stad stond doodsangst uit, zo pijnlijk werd daar de hand van God gevoeld."},{"book":"1 Samuel","chapter":"5","verse":"12","text":"Zij, die niet stierven, werden met aambeien geslagen; en het hulpgeroep der stad steeg op ten hemel."}]}