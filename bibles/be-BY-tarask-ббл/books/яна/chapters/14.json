{"data":[{"book":"ЯНА","chapter":"14","verse":"1","text":"Хай не бянтэжыцца сэрца ваша; веруйце ў Бога і ў Мяне веруйце."},{"book":"ЯНА","chapter":"14","verse":"2","text":"У доме Айца Майго прыстанішча многа, а калі б ня так, Я сказаў бы вам: Я іду падрыхтаваць месца вам."},{"book":"ЯНА","chapter":"14","verse":"3","text":"І калі пайду і падрыхтую вам месца, прыйду зноў і вазьму вас да Сябе, каб і вы былі, дзе Я."},{"book":"ЯНА","chapter":"14","verse":"4","text":"А куды Я іду, вы ведаеце, і шлях ведаеце."},{"book":"ЯНА","chapter":"14","verse":"5","text":"Тамаш сказаў Яму: Госпадзе! ня ведаем, куды ідзеш; і як можам ведаць шлях?"},{"book":"ЯНА","chapter":"14","verse":"6","text":"Ісус сказаў яму: Я - і шлях і праўда і жыцьцё; ніхто ня прыходзіць да Айца, як толькі церазь Мяне."},{"book":"ЯНА","chapter":"14","verse":"7","text":"Калі б вы ведалі Мяне, дык ведалі б і Айца Майго. І ад сёньня ведаеце Яго, і бачылі Яго."},{"book":"ЯНА","chapter":"14","verse":"8","text":"Піліп сказаў Яму: Госпадзе! пакажы нам Айца, і досыць нам."},{"book":"ЯНА","chapter":"14","verse":"9","text":"Ісус сказаў яму: столькі часу Я з вамі, і ты ня ведаеш Мяне, Піліпе? хто бачыў Мяне, бачыў Айца; як жа ты кажаш: «пакажы нам Айца»?"},{"book":"ЯНА","chapter":"14","verse":"10","text":"Хіба ня верыш ты, што Я ў Айцы, і Айцец ува Мне? Словы, якія кажу Я вам, кажу не ад Сябе; Айцец, Які існы ўва Мне, Ён творыць дзеі."},{"book":"ЯНА","chapter":"14","verse":"11","text":"Верце Мне, што Я ў Айцы, і Айцец ува Мне; а калі ня так, дык верце Мне па самых дзеях."},{"book":"ЯНА","chapter":"14","verse":"12","text":"Праўду, праўду кажу вам: хто верыць у Мяне, дзеі, якія твару Я, і Ён створыць, і болей за іх створыць; бо Я да Айца Майго іду."},{"book":"ЯНА","chapter":"14","verse":"13","text":"І калі чаго папросіце ў Айца ў імя Маё, дык зраблю, хай праславіцца Айцец у Сыне;"},{"book":"ЯНА","chapter":"14","verse":"14","text":"калі чаго папросіце ў імя Маё, я тое зраблю."},{"book":"ЯНА","chapter":"14","verse":"15","text":"Калі любіце Мяне, захавайце Мае запаведзі,"},{"book":"ЯНА","chapter":"14","verse":"16","text":"і Я ўмалю Айца, і дасьць вам другога Суцешніка, хай будзе з вамі вавек,"},{"book":"ЯНА","chapter":"14","verse":"17","text":"Духа праўды, Якога сьвет ня можа прыняць, бо ня бачыць Яго і ня ведае Яго; а вы ведаеце Яго, бо Ён з вамі існы, і ў вас будзе."},{"book":"ЯНА","chapter":"14","verse":"18","text":"Не пакіну вас сіротамі; прыйду да вас;"},{"book":"ЯНА","chapter":"14","verse":"19","text":"яшчэ трошкі, і сьвет ужо ня ўбачыць Мяне; а вы ўбачыце Мяне, бо Я жыву, і вы жыцьмеце."},{"book":"ЯНА","chapter":"14","verse":"20","text":"У той дзень спазнаеце вы, што Я ў Айцы Маім, і вы ўва Мне, і Я ў вас."},{"book":"ЯНА","chapter":"14","verse":"21","text":"Хто мбе запаведзі Мае і захоўвае іх, той любіць Мяне; а хто любіць Мяне, той палюбіцца Айцу Майму, і Я палюблю яго і зьяўлюся яму Сам."},{"book":"ЯНА","chapter":"14","verse":"22","text":"Юда, не Іскарыёт, кажа Яму: Госпадзе! што гэта, што Ты хочаш зьявіць Сябе нам, а ня сьвету?"},{"book":"ЯНА","chapter":"14","verse":"23","text":"Ісус сказаў яму ў адказ: хто любіць Мяне, той сьледуе слову Майму; і Айцец Мой палюбіць яго, і Мы прыйдзем да яго і прыстанішча ў ім створым."},{"book":"ЯНА","chapter":"14","verse":"24","text":"Хто ня любіць Мяне, ня сьледуе словам Маім; а слова, якое вы чуеце, ня ёсьць Маё, а Айца, што паслаў Мяне."},{"book":"ЯНА","chapter":"14","verse":"25","text":"Гэта сказаў Я вам, будучы з вамі;"},{"book":"ЯНА","chapter":"14","verse":"26","text":"А Суцешнік, Дух Сьвяты, Якога пашле Айцец у імя Маё, навучыць вас усяму і нагадае вам усё, што Я казаў вам."},{"book":"ЯНА","chapter":"14","verse":"27","text":"Мір пакідаю вам, мір Мой даю вам: ня так, як сьвет дае, Я даю вам. Хай не бянтэжыцца сэрца ваша і хай не застрашыцца."},{"book":"ЯНА","chapter":"14","verse":"28","text":"Вы чулі, што я сказаў вам: іду ад вас і прыйду да вас. Калі б вы любілі Мяне, дык узрадаваліся б, што Я сказаў: іду да Айца; бо Айцец Мой большы за Мяне."},{"book":"ЯНА","chapter":"14","verse":"29","text":"І вось, Я сказаў вам пра тое, раней чым збылося, каб вы паверылі, калі збудзецца."},{"book":"ЯНА","chapter":"14","verse":"30","text":"Ужо нядоўга Мне гутарыць з вамі, бо ідзе князь сьвету гэтага, ды ня мае ўлады над Мною."},{"book":"ЯНА","chapter":"14","verse":"31","text":"Але каб сьвет ведаў, што Я люблю Айца, і, як наказаў Мне Айцец, так і твару: устаньце, пойдзем адгэтуль."}]}