{"data":[{"book":"Woshetswotsi","chapter":"4","verse":"1","text":"P'et'rosnat Yohansn ash ashosh keewoke bobefere kahniwotsnat Ik'i maa kotfuwotsatsi naashosh aaninuwere Seduk'awiwots bomaants waat"},{"book":"Woshetswotsi","chapter":"4","verse":"2","text":"Wosheets gitetsúwots Iyesus k'irotse b́ tuwo ash ashosh bodanitsonat k'irtsuwots k'irotse botwitwok'owo kish bokeewutsotse bofayi."},{"book":"Woshetswotsi","chapter":"4","verse":"3","text":"Mansh boon dets bodek'iyakon datso ilat b́teshtsotse yaatsish b́ borfetsosh tipimoots boteshetuwk'o bok'ali."},{"book":"Woshetswotsi","chapter":"4","verse":"4","text":"Ernmó bokeewuts keewo k'ebts ashuwotsitse ayuwots amanerno, amants ashuwots taawonwere úts kumo maants dambaan b́ t'iini."},{"book":"Woshetswotsi","chapter":"4","verse":"5","text":"Yaats guurok'on Ayhudi naashuwotsnat eenashuwotsn, Muse nemo danifwotswere Iyerusalemits kakuwe bowutsi."},{"book":"Woshetswotsi","chapter":"4","verse":"6","text":"Kahniwots naasho Hananat K'eyafn, Yohansnat Indriyasn, Kahni maa naashwotsatsi k'aabo jag jamwots fa'ano,"},{"book":"Woshetswotsi","chapter":"4","verse":"7","text":"Bowere wosheets gitetsuwotsi botaalotse need'idek't, «Han it k'al eegi angoneyamó kon shútsoneya?» ett boon boaati."},{"book":"Woshetswotsi","chapter":"4","verse":"8","text":"Manoor P'et'ros S'ayin shayiron s'eent hank'o ett boosh bíaaniy, «It ash ashaatse naashtswotsonat eenashwotso!"},{"book":"Woshetswotsi","chapter":"4","verse":"9","text":"Noo hambets no aateyirwo ash dúr ikosh k'aleets sheeng keewonat awuk'on b́ kashtsok'oniyee."},{"book":"Woshetswotsi","chapter":"4","verse":"10","text":"Ashaan kashat it shinatse b́ need'ir, it it jiire Ik'onmó k'irotse b́ tuuztso Nazrettso Iyesus Krstos shútson b́ wottsok'o it únetsnat Israe'el ash jamo dane."},{"book":"Woshetswotsi","chapter":"4","verse":"11","text":"4:11 Dub. 118:22  It gimbi agfwots gac'at it juuts shútso bí nee, ernmó bí gimbiman tungúshatse shútswotsi kaatsde detset shúts eeno wotere."},{"book":"Woshetswotsi","chapter":"4","verse":"12","text":"Mansha kasho bína bako k'oshon konnor aaliye, noo bín nokashish geyitso Ik'o ashuwotssh b́ imts shútso bíyere okoon dats jamatse konwor aaliye.»"},{"book":"Woshetswotsi","chapter":"4","verse":"13","text":"P'et'rosnat Yohansn aawshuk'on bokeewtsok'o moosh mooshiyruwots bos'iltsok'on danaawonat daneraw ash bowoto bo dantsotse bo'adi, Iyesusntonwere bo teshtsok'o danbodek'i."},{"book":"Woshetswotsi","chapter":"4","verse":"14","text":"Kashts ashonwere bonton b́ned'efere bo bek'tsosh boatsats bokeewituwo bot'ut'i."},{"book":"Woshetswotsi","chapter":"4","verse":"15","text":"Mansha moosh mooshifwotsoke úromaants bokeshetwok'o azazat muk'i boteshiyakon hank'o ett boshiyeyi."},{"book":"Woshetswotsi","chapter":"4","verse":"16","text":"«Eshe ashaanotsatse eeg k'aluwono? Adits keewi enan bo kishon b́ fiinetsotse Iyerusalemitse beyiru jamwotsoke danere, mansh keewan haalo falatsonee."},{"book":"Woshetswotsi","chapter":"4","verse":"17","text":"Ernmó ash jamoke ayefere bíamawok'o hanyahak Iyesus shúútso s'eer konshor bo keewurawok'o ‹it atso korde'ere› erone.»"},{"book":"Woshetswotsi","chapter":"4","verse":"18","text":"Manihak s'eegdek't Iyesus shúútso s'eer b́ jamon bodanirawok' kup'idek't boon boazazi."},{"book":"Woshetswotsi","chapter":"4","verse":"19","text":"P'et'rosnat Yohansnmó hank'o et boosh boaaniyi, «Ik'osh aleyoniyere itsh aleyo Ik'i shinatse wotituwaa? Aab it it tookonor angshwere."},{"book":"Woshetswotsi","chapter":"4","verse":"20","text":"Nooyere nobek'tsonat noshishtson keewo fal k'ayatsone.»"},{"book":"Woshetswotsi","chapter":"4","verse":"21","text":"Ash ashuwotsatsi naashwotsnat moosh mooshifwots P'et'rosnat Yohansn awuk'on bo fayitwok'o weero t'ut't, ashuwots boshattsotse aaniy sheefat faksh bok'ri, man bok'aluwere ashuwots wotts keewumantse tuutso Ik'o bo udtsosha b́tesh."},{"book":"Woshetswotsi","chapter":"4","verse":"22","text":"Adits keewann kashts ashman bí idmeyo hab natoniyere bogka b́ tesh."},{"book":"Woshetswotsi","chapter":"4","verse":"23","text":"P'et'rosnat Yohansn faksh k'rere bo toohuwotsok boaantsok'on kahniwotsatse naashuwotsnat eenashuwotsn boosh boetts jamo bokeewi."},{"book":"Woshetswotsi","chapter":"4","verse":"24","text":"4:24 Kesh. 20:11; Neh. 9:6; Dub. 146:6  Bowre man boshishtsok'on, ik wotdek't bok'aaro eenshdek't Ik'o maants hank'o ett bokuhi, «Daro, datso, aatsk'aro, boyitse fa'a jamo aztso Doonz eenono!"},{"book":"Woshetswotsi","chapter":"4","verse":"25","text":"S'ayin shayiron n guutso no nihi Dawit noonon hank'o etaat keewtso neene,"},{"book":"Woshetswotsi","chapter":"4","verse":"26","text":"Datsatsi naashwots matseedekt,"},{"book":"Woshetswotsi","chapter":"4","verse":"27","text":"«Aron Hirodisnat P'ent'os datsatsi asho P'ilat'os Ik' ash woterawwotsnat Israe'el ashuwotsn kitots ko'edek't nfuuttso S'ayin guutso Iyesus ats botuwi,"},{"book":"Woshetswotsi","chapter":"4","verse":"28","text":"Hank'o b́ wotiye nee shino niangonat ntook shunon n beezts fino s'eetsoshe,"},{"book":"Woshetswotsi","chapter":"4","verse":"29","text":"Doonzono!, andoor bo sheefirwan s'iile, n guutsuwots bosharaniye aawo shu'ude n aap'o bokewituwok'o woshuwe,"},{"book":"Woshetswotsi","chapter":"4","verse":"30","text":"N guuts S'ayino Iyesus shútson shodtswots bo kashitwok'onat adits, een een keewwots bo wotitwok'o n kisho jargwe.»"},{"book":"Woshetswotsi","chapter":"4","verse":"31","text":"Ik' k'ono bo ishiyakon ko'edek't bo beyiruwok man shek'e b́wutsi, jamwotswere shayiri S'ayinon s'een bowutsi, Ik'i aap'onwre ááwu shuk'on keewo dek't botuwi."},{"book":"Woshetswotsi","chapter":"4","verse":"32","text":"Amants jamwots ik nibonat ik maac'on detsfno bo tesh, konuworu ash iko, «Haniye tikee» bí eteet keewo deshatse b́ tesh, bo dagotsere jam keewo bo jamets shira b́ teshi,"},{"book":"Woshetswotsi","chapter":"4","verse":"33","text":"Woshetswotswere Doonzo Iyesus k'irotse tuwi jango angi eenona bogawefo, jametswotsatsno Ik' s'aati eeno fa'e b́tesh."},{"book":"Woshetswotsi","chapter":"4","verse":"34","text":"Datso wee moowo detsts jamwotswere kem dek't b́ gizman dek't boweyiruwotse boyitse konworu t'ut'tso aali b́ tesh."},{"book":"Woshetswotsi","chapter":"4","verse":"35","text":"Gizmano dek'wat woshetswotssh im bok'refoni. Bo ik iketssh boosh b́ geyitsok'owa kay bodek'foni."},{"book":"Woshetswotsi","chapter":"4","verse":"36","text":"K'op'rsn shuwetso, Yosefi eteetso Lewawi iko fa'e b́ teshi, wosheetswotsu «Barnabasi» ett bo s'eegfoni, b́ bitsonuwere «Kup'shit na'a» etee."},{"book":"Woshetswotsi","chapter":"4","verse":"37","text":"Bíwere b́ datso kemt b́ gizo dek'wat woshetswotssh b́ imi."}]}