{"data":[{"book":"1 Mafumu","chapter":"21","verse":"1","text":"Zitatha izi, panachitika nkhani yokhudza Naboti wa ku Yezireeli amene anali ndi munda wamphesa ku Yezireeli, pafupi ndi nyumba ya mfumu Ahabu, mfumu ya ku Samariya."},{"book":"1 Mafumu","chapter":"21","verse":"2","text":"Ahabu anawuza Naboti kuti, “Patse munda wako wa mpesa kuti ukhale munda wanga wa ndiwo zamasamba, popeza uli pafupi ndi nyumba yanga yaufumu. Mosinthana ndi mundawu ndidzakupatsa wina wabwino, kapena ngati ungafune, ndidzakupatsa ndalama pa mtengo wake wa mundawu.”"},{"book":"1 Mafumu","chapter":"21","verse":"3","text":"Koma Naboti anayankha Ahabu kuti, “Pali Yehova, sindingakupatseni cholowa cha makolo anga.”"},{"book":"1 Mafumu","chapter":"21","verse":"4","text":"Pamenepo Ahabu anapita ku nyumba yake, wachisoni ndi wokwiya chifukwa Naboti wa ku Yezireeli anamuwuza kuti, “Sindidzakupatsani cholowa cha makolo anga.” Ahabu anakagona pa bedi lake atayangʼana kumbali ndipo anakana chakudya."},{"book":"1 Mafumu","chapter":"21","verse":"5","text":"Yezebeli mkazi wake analowa ndipo anamufunsa kuti, “Chifukwa chiyani mukuoneka achisoni? Chifukwa chiyani simukufuna chakudya?”"},{"book":"1 Mafumu","chapter":"21","verse":"6","text":"Ahabu anayankha mkazi wake kuti, “Chifukwa chake nʼchakuti ine ndinamuwuza Naboti wa ku Yezireeli kuti, ‘Gulitse munda wako wa mpesa kapena ngati ungakonde ine ndidzakupatsa munda wina wabwino mʼmalo mwake.’ Koma iye anandiyankha kuti, ‘Sindidzakupatsani munda wanga wa mpesa.’ ”"},{"book":"1 Mafumu","chapter":"21","verse":"7","text":"Ndipo Yezebeli mkazi wake anati, “Kodi umu ndi mmene mumachitira ngati mfumu ya Israeli? Dzukani, idyani! Sangalalani. Ine ndidzakutengerani munda wamphesa wa Naboti wa ku Yezireeli.”"},{"book":"1 Mafumu","chapter":"21","verse":"8","text":"Choncho Yezebeli analemba makalata mʼdzina la Ahabu, nawadinda chidindo cha mfumu, nawatumiza makalatawo kwa akuluakulu ndi kwa anthu olemekezeka amene ankakhala ndi Naboti mu mzinda mwake."},{"book":"1 Mafumu","chapter":"21","verse":"9","text":"Mʼmakalatamo Yezebeli analemba kuti:"},{"book":"1 Mafumu","chapter":"21","verse":"10","text":"Koma muyike anthu awiri oyipa mtima moyangʼanana naye ndipo iwo achitire umboni kuti watemberera Mulungu ndiponso mfumu. Ndipo mumutulutse ndi kumuponya miyala ndi kumupha.”"},{"book":"1 Mafumu","chapter":"21","verse":"11","text":"Choncho akuluakulu ndi anthu olemekezeka amene ankakhala ndi Naboti mu mzinda mwake anachita monga analamulira Yezebeli mʼmakalata amene anawalembera."},{"book":"1 Mafumu","chapter":"21","verse":"12","text":"Iwo analengeza kuti anthu asale chakudya ndipo anayika Naboti pa malo aulemu pakati pa anthu."},{"book":"1 Mafumu","chapter":"21","verse":"13","text":"Ndipo anthu awiri oyipa anabwera nakhala moyangʼanana naye ndipo anamunenera zoyipa Naboti pamaso pa anthu, ponena kuti, “Naboti watemberera Mulungu ndiponso mfumu.” Choncho anamutulutsira kunja kwa mzinda ndi kumuponya miyala ndi kumupha."},{"book":"1 Mafumu","chapter":"21","verse":"14","text":"Atatero anatumiza mawu kwa Yezebeli akuti, “Naboti amuponya miyala ndipo wafa.”"},{"book":"1 Mafumu","chapter":"21","verse":"15","text":"Yezebeli atangomva kuti Naboti amuponya miyala ndipo wafa, iye anakamuwuza Ahabu kuti, “Dzukani, katengeni munda wamphesa wa Naboti wa ku Yezireeli umene anawukaniza kukugulitsani. Naboti sali moyonso, koma wafa.”"},{"book":"1 Mafumu","chapter":"21","verse":"16","text":"Ahabu atamva kuti Naboti wafa, ananyamuka kukatenga munda wamphesa wa Naboti."},{"book":"1 Mafumu","chapter":"21","verse":"17","text":"Ndipo Yehova anayankhula ndi Eliya wa ku Tisibe kuti,"},{"book":"1 Mafumu","chapter":"21","verse":"18","text":"“Nyamuka, pita ukakumane ndi Ahabu, mfumu ya Israeli amene amalamulira ku Samariya. Pano ali ku munda wamphesa wa Naboti kumene wapita kuti akatenge mundawo kuti ukhale wake."},{"book":"1 Mafumu","chapter":"21","verse":"19","text":"Ukamuwuze kuti: ‘Yehova akuti, Kodi siwapha munthu ndi kumulandanso munda wake?’ Ndipo ukamuwuzenso kuti, ‘Yehova akuti, Pamalo pamene agalu ananyambita magazi a Naboti, pamalo pomwepo agalu adzanyambita magazi ako, inde, akonso!’ ”"},{"book":"1 Mafumu","chapter":"21","verse":"20","text":"Ahabu anati kwa Eliya, “Tsono wandipeza, iwe mdani wanga!”"},{"book":"1 Mafumu","chapter":"21","verse":"21","text":"Iye akuti ‘Taonani, ine ndidzabweretsa mavuto pa iwe. Ndidzawononga kotheratu zidzukulu zako ndi kuchotsa mu Israeli munthu aliyense wamwamuna wa banja la Ahabu, kapolo kapena mfulu."},{"book":"1 Mafumu","chapter":"21","verse":"22","text":"Ndidzawononga nyumba yako monga momwe ndinawonongera nyumba ya Yeroboamu mwana wa Nebati ndiponso ngati nyumba ya Baasa mwana wa Ahiya, chifukwa wandikwiyitsa Ine ndi kuchimwitsa Israeli.’"},{"book":"1 Mafumu","chapter":"21","verse":"23","text":"“Ndipo kunena za Yezebeli, Yehova akuti, ‘Agalu adzadya Yezebeli mʼmbali mwa khoma la Yezireeli.’"},{"book":"1 Mafumu","chapter":"21","verse":"24","text":"“Agalu adzadya munthu aliyense wa nyumba ya Ahabu amene adzafere mu mzinda, ndipo mbalame za mu mlengalenga zidzadya aliyense wofera ku thengo.”"},{"book":"1 Mafumu","chapter":"21","verse":"25","text":"(Kunalibe munthu ngati Ahabu, amene anadzigulitsa kuchita zoyipa pamaso pa Yehova, amene anakopedwa ndi mkazi wake Yezebeli."},{"book":"1 Mafumu","chapter":"21","verse":"26","text":"Iye anachita zonyansa kwambiri popembedza mafano, monga mmene ankachitira Aamori amene Yehova anawachotsa pamene Aisraeli ankafika)."},{"book":"1 Mafumu","chapter":"21","verse":"27","text":"Ahabu atamva mawu amenewa, anangʼamba zovala zake, navala ziguduli ndi kusala chakudya. Anagona pa ziguduli, nayenda pangʼonopangʼono."},{"book":"1 Mafumu","chapter":"21","verse":"28","text":"Pamenepo Yehova anayankhula ndi Eliya wa ku Tisibe kuti,"},{"book":"1 Mafumu","chapter":"21","verse":"29","text":"“Kodi waona mmene Ahabu wadzichepetsera pamaso panga? Chifukwa wadzichepetsa, sindidzabweretsa mavuto amenewa pa nthawi ya moyo wake, koma ndidzawabweretsa pa nyumba yake pa nthawi ya mwana wake.”"}]}