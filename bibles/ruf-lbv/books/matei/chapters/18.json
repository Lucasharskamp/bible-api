{"data":[{"book":"Matei","chapter":"18","verse":"1","text":"Bahala iwanang'ina wamghendela Yesu, wamghutsa, “Yuhi iyali mkulu mne undewa wa kulanga?”"},{"book":"Matei","chapter":"18","verse":"2","text":"Yesu kamkema imwana mdodo, kamwika haghati hawo."},{"book":"Matei","chapter":"18","verse":"3","text":"Kawalongela, “Nowalongelani ghendo, ka ng'amghaluka bae na kwighala ne iwana wadodo, ng'amtsakwingila mbe mne undewa wa kulanga."},{"book":"Matei","chapter":"18","verse":"4","text":"Apfo imunu wowose yehulumsa mwenyegho ka imwana yuno, hayo iyo imkulu mne undewa wa kulanga."},{"book":"Matei","chapter":"18","verse":"5","text":"Na imunu wowose iyombokela imwana mdodo ka yuno kwa taghwa lyangu, ayo kombokela nene."},{"book":"Matei","chapter":"18","verse":"6","text":"“Lekeni imunu wowose yomhonza yumwe we iwana wano iwonitoghola nene yatende nzambi, ng'apfu yohighwe libwe lya kusaghila msingo na yasighwe mwibahali mne ghamatsi ighaghendese."},{"book":"Matei","chapter":"18","verse":"7","text":"Iisi yose itsoghaya kwaajili ya aghala ighowahonza iwanu waghitse ukutoghola kwawo! Agho ghatsolawila, lekeni katsoghaya imunu yula iyoghatenda ghalawile!"},{"book":"Matei","chapter":"18","verse":"8","text":"“Ka ghumoko ghwako au mghulu ghwako ghwokuhonza utende ghehile, ughane ughwase kutali naghwe. Ng'apfu wingile mne ughima wa ghamatsuwa ghose aku kuhungukighwa na ghumoko au mghulu, kubita ukwasighwa mne ghumoto ghwa ghamatsuwa ghose aku kuna ghamoko meli na maghulu ghako meli."},{"book":"Matei","chapter":"18","verse":"9","text":"Inenge yako ing'akuhonza utende ghehile, uing'ole uyase kutali naghwe! Ng'apfu wingile mne ughima wa ghamatsuwa ghose aku kuna inenge imwe kubita kwasighwa mne ghumoto aku kuna nenge mbili."},{"book":"Matei","chapter":"18","verse":"10","text":"“Mwalangitse mleke kumbetsa yumwe we iwana wano wadodo. Kwaapfila, nowalongelani wamalaika wawo ako kulanga ghamatsuwa ghose wa hambele ha Aba wangu iyali kulanga."},{"book":"Matei","chapter":"18","verse":"11","text":"Kwaapfila Imwana we Imunu katsa kuwakombola awala iwaghile."},{"book":"Matei","chapter":"18","verse":"12","text":"“Mkonatse? Ka imunu kana iwang'olo mia imwe, kuya yumwe kagha, apfi ng'atsowaleka bae awala tisini na tisa kulughongo na kughenda kumbama ayula iyaghile?"},{"book":"Matei","chapter":"18","verse":"13","text":"Nowalongelani ghendo, ang'amwona, katsomdeng'elela ng'ani kubita awala tisini na tisa yang'awaghile."},{"book":"Matei","chapter":"18","verse":"14","text":"Pfipfila Aba wenu iyali kulanga ng'obama bae yumwe we iwadodo wano yaghe."},{"book":"Matei","chapter":"18","verse":"15","text":"“Ndughu yako ang'akutendela ghehile, ughende ukamkanye totso lyake, ghweghwe na yeye mliyeka. Ang'akutegheletsa, katsakuwa ndughu yako keli."},{"book":"Matei","chapter":"18","verse":"16","text":"Lekeni ang'alema kukutegheletsa, umsole imunu yumwe au weli hamwe naghwe, ili ‘kwa iwakalangama weli au wadatu ghomba lilamlighwe,’ ka Ghamaandiko Mahenzeluka pfagholonga."},{"book":"Matei","chapter":"18","verse":"17","text":"Ang'alema kuwategheletsa ulilongele kanisa, na ka kolema kuwategheletsa iwanu we Imulungu, kuna ghweghwe mleke yawe ka imunu ing'ammanyile Imulungu au imsola kodi."},{"book":"Matei","chapter":"18","verse":"18","text":"“Nowalongelani ghendo, ghoghose ghamuhinda muisi ghatsohindighwa kulanga, na ghoghose ghampfughula muisi, ghatsopfughulighwa kulanga."},{"book":"Matei","chapter":"18","verse":"19","text":"“Nowalongelani keli, ka weli wenu wetoghola muisi kulomba ichinu chochose, Aba wangu iyali kulanga katsowatendela."},{"book":"Matei","chapter":"18","verse":"20","text":"Kwaapfila hanu hohose hawetingana iwanu weli au wadatu kwa taghwa lyangu, Nene nahamwe nawo.”"},{"book":"Matei","chapter":"18","verse":"21","text":"Kuya Petiri kamghendela Yesu, kamghutsa, “Imtwatsa, apfi ndughu yangu ang'anitendela ghamatotso, nitsomlekelela mala ngapi? Hata mala saba?”"},{"book":"Matei","chapter":"18","verse":"22","text":"Yesu kamwidika, “Nokulongela si mala saba bae, ila saba mala sabini,"},{"book":"Matei","chapter":"18","verse":"23","text":"kwaapfila undewa we Imulungu weghala na Imndewa yumwe iyabamile kukaghula tsisendi tsake tsawalinatso iwatumwa wake."},{"book":"Matei","chapter":"18","verse":"24","text":"Hayanduse kupeta, kaghalighwa imunu yumwe iyang'ali yomdahi sendi milioni nyingi."},{"book":"Matei","chapter":"18","verse":"25","text":"Naye kwaapfila tsakahela chinu che ukuliha, imndewa kalaghitsa yahutsighwe, yeye, mwehe wake ne iwanaghe na pfose pfayalinapfo, ili yalihe deni."},{"book":"Matei","chapter":"18","verse":"26","text":"Apfo imtumwa ayo katowa ghamaghoti hambele hake, kalonga, ‘Unidudumile, nitsokuliha chila chinu.’"},{"book":"Matei","chapter":"18","verse":"27","text":"Imndewa yula kamwonela libatsi, kamleghusila deni lila, kamleka yoke."},{"book":"Matei","chapter":"18","verse":"28","text":"“Lekeni imunu ayo koka, kuya ketingana ne imtumwa miyaghe iyang'ali yomdahi sendi chidogho. Kamghogha kamkinda halumelo. Kalonga, ‘Unilihe sendi tsangu!’"},{"book":"Matei","chapter":"18","verse":"29","text":"Imtumwa miyaghe kamtowela ghamaghoti, kamlomba, ‘Unidudumile, nitsokuliha.’"},{"book":"Matei","chapter":"18","verse":"30","text":"Lekeni yeye kalema, kaghenda kumwika miyaghe mchifungo, mbaka hayatsoliha deni lila."},{"book":"Matei","chapter":"18","verse":"31","text":"Iwatumwa wangi hawonile achila ichilawile, wasing'inika sideke, waghenda kumlongela imndewa chila chinu ichilawile."},{"book":"Matei","chapter":"18","verse":"32","text":"Kuya imndewa kamkema mng'anda imtumwa ayo, kamlongela, ‘Ghweghwe imtumwa wihile. Nikuleghusila deni lyose kwaapfila tsakunilomba nitende apfo."},{"book":"Matei","chapter":"18","verse":"33","text":"Tsakubamighwa umwonele libatsi imtumwa miyagho ka nene pfanikwonele libatsi.’"},{"book":"Matei","chapter":"18","verse":"34","text":"Apfo imndewa ayo kona maya sideke, kamwika mchifungo yadununzighwe mbaka hayatsoliha deni lyose.”"},{"book":"Matei","chapter":"18","verse":"35","text":"Kuya Yesu kaghendelela kulonga, “Apfi pfifo Aba wangu iyali kulanga pfayatsowatendelani mng'aleka kuwaleghusila wandughu tsenu ghamatotso ghawo kulawa mne mimoyo yenu.”"}]}