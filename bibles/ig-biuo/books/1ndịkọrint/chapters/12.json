{"data":[{"book":"1 Ndị Kọrint","chapter":"12","verse":"1","text":"Ugbu a ụmụnna m, achọrọ m ka unu mata ihe gbasara onyinye nke Mmụọ Nsọ na-enye."},{"book":"1 Ndị Kọrint","chapter":"12","verse":"2","text":"Unu matara na mgbe unu bụ ndị na-amaghị Chineke, e duru unu nʼotu ụzọ maọbụ nke ọzọ, duhie unu ụzọ iso arụsị ndị ahụ dara ogbi."},{"book":"1 Ndị Kọrint","chapter":"12","verse":"3","text":"Ya mere, achọrọ m ka unu ghọta nke ọma na ọ dịghị onye ọbụla na-ekwu okwu site nʼodudu Mmụọ nke Chineke, pụrụ ị sị, “Ka Jisọs bụrụ onye a bụrụ ọnụ.” Ọ dịkwaghị onye ọbụla pụrụ ikwu, na “Jisọs bụ Onyenwe anyị,” ma ọ bụghị site na Mmụọ Nsọ."},{"book":"1 Ndị Kọrint","chapter":"12","verse":"4","text":"Onyinye amara dị iche iche dị, ma otu Mmụọ Nsọ ahụ na-enye ha niile."},{"book":"1 Ndị Kọrint","chapter":"12","verse":"5","text":"E nwekwara ụdị ije ozi dị iche iche, maọbụ otu Onyenwe anyị ahụ ka a na-ejere ozi."},{"book":"1 Ndị Kọrint","chapter":"12","verse":"6","text":"Ụdị ike dị iche iche nke eji arụ ọrụ dịkwa, ma otu Chineke ahụ na-etinye ike ndị a nʼime onye ọbụla iji jee ozi."},{"book":"1 Ndị Kọrint","chapter":"12","verse":"7","text":"Ọ na-enyekwa onye ọbụla amara izipụta ike nke Mmụọ Nsọ maka ọdịmma mmadụ niile."},{"book":"1 Ndị Kọrint","chapter":"12","verse":"8","text":"Mmụọ Nsọ na-enye otu onye onyinye ikwu okwu amamihe, na-enyekwa onye ọzọ onyinye ịma ihe ọmụma, site nʼotu Mmụọ ahụ."},{"book":"1 Ndị Kọrint","chapter":"12","verse":"9","text":"Otu Mmụọ nsọ a na-enye onye ọzọ onyinye inwe okwukwe, na-enyekwa onye ọzọ onyinye inwe ike ịgwọ ọrịa."},{"book":"1 Ndị Kọrint","chapter":"12","verse":"10","text":"Onye ọzọ ka ọ na-enye onyinye ịrụ ọrụ ịtụnanya, onye ọzọ ike ibu amụma. Onye ọzọ ka ọ na-enye ike ịkọwa ụdị mmụọ dị iche iche, ma onye ọzọkwa ka ọ na-enye ike ịsụ asụsụ dị iche iche. Ma ọ na-enyekwa onye ọzọ ike ịkọwa ihe onye na-asụ asụsụ ndị a na-ekwu."},{"book":"1 Ndị Kọrint","chapter":"12","verse":"11","text":"Ọ bụ otu Mmụọ ahụ na-enye onyinye ndị a niile. Ọ na-enye onye ọbụla onyinye dị iche iche dịka Mmụọ Nsọ si kpebie."},{"book":"1 Ndị Kọrint","chapter":"12","verse":"12","text":"Dịka ahụ anyị si nwe akụkụ dị iche iche, ma bụrụkwa otu ahụ, nʼagbanyeghị na o nwere ọtụtụ akụkụ, otu a ka anụ ahụ Kraịst dịkwa."},{"book":"1 Ndị Kọrint","chapter":"12","verse":"13","text":"Site nʼotu Mmụọ Nsọ ahụ ka e mere anyị niile baptizim nʼotu nʼotu, ma ndị Juu ma ndị Griik, ma ohu ma ndị nwe onwe ha. E meela ka anyị ṅụọ ọbara ya, nʼime njikọ nke otu Mmụọ Nsọ ahụ."},{"book":"1 Ndị Kọrint","chapter":"12","verse":"14","text":"Ahụ mmadụ abụghị naanị otu akụkụ, kama o nwere ọtụtụ akụkụ ahụ."},{"book":"1 Ndị Kọrint","chapter":"12","verse":"15","text":"Ọ bụrụ na ụkwụ asị, “Nʼihi na-abụghị m aka, esoghị nʼahụ,” nke a agaghị egbochi ya ka ọ gharakwa ịbụ otu nʼakụkụ anụ ahụ."},{"book":"1 Ndị Kọrint","chapter":"12","verse":"16","text":"Otu a kwa, ọ bụrụ na ntị asị, “Ebe m na-abụghị anya abụghị m otu akụkụ anụ ahụ.” Okwu a kwa agaghị eme ka ntị ghara ịbụ akụkụ anụ ahụ."},{"book":"1 Ndị Kọrint","chapter":"12","verse":"17","text":"Ọ bụrụ na ahụ niile bụ anya, olee ka ahụ ga-esi nụ ihe? Ọ bụrụkwa na ahụ mmadụ bụ naanị ntị ọ ga-esi aṅaa nụ isisi ihe ọbụla?"},{"book":"1 Ndị Kọrint","chapter":"12","verse":"18","text":"Ma otu ihe si dị, Chineke debere nʼotu nʼotu akụkụ niile dị nʼahụ dịka o si chọọ."},{"book":"1 Ndị Kọrint","chapter":"12","verse":"19","text":"A sị na akụkụ niile dị nʼahụ bụ otu ihe, kedụ ebe ahụ ga-adị?"},{"book":"1 Ndị Kọrint","chapter":"12","verse":"20","text":"Otu ọ dị, ọ bụ ezie na ihe dị nʼahụ dị ọtụtụ, ma ha niile bụ otu ahụ."},{"book":"1 Ndị Kọrint","chapter":"12","verse":"21","text":"Nʼihi nke a, anya enweghị ike ịgwa aka sị, “Achọghị m gị, nʼihi na ị dịghị m mkpa.” Isi agakwaghị agwa ụkwụ sị, “Achọghị m inyeaka gị.”"},{"book":"1 Ndị Kọrint","chapter":"12","verse":"22","text":"Kama ọ bụ akụkụ ahụ anyị ndị na-esighị ike bụ ndị dị anyị mkpa karịa."},{"book":"1 Ndị Kọrint","chapter":"12","verse":"23","text":"E e, akụkụ ndị ahụ anyị na-eche na ha adịghị mkpa ka anyị na-eji nsọpụrụ na-elekọta. Akụkụ ndị ahụ na-ekwesighị ile anya ka anyị na-enye ugwu, ma na-ekpuchi ha."},{"book":"1 Ndị Kọrint","chapter":"12","verse":"24","text":"Ma anyị adịghị esi otu a elekọta akụkụ ahụ ndị ahụ anya na-ahụ nʼụzọ pụrụ iche, nʼihi na Chineke kpachapụrụ anya mee ka akụkụ ndị ahụ dịkarịsịrị nta bụrụ nke anyị kwesiri inye nsọpụrụ karịa."},{"book":"1 Ndị Kọrint","chapter":"12","verse":"25","text":"Nʼụzọ dị otu a, nkewa ọbụla adịghị nʼahụ mmadụ. Akụkụ ọbụla maara mkpa ibe ya, ha na-egborịtakwara onwe ha mkpa ha."},{"book":"1 Ndị Kọrint","chapter":"12","verse":"26","text":"Ọ bụrụ na otu akụkụ enwe nsogbu, akụkụ ndị ọzọ ga-eketa oke na nsogbu ahụ. Ọ bụrụkwa na otu akụkụ emee ihe ga-eweta otuto ọ bụ ahụ niile na-enwe otuto ahụ."},{"book":"1 Ndị Kọrint","chapter":"12","verse":"27","text":"Ugbu a, unu niile nʼotu nʼotu bụ otu anụ ahụ Kraịst. Unu bụkwa akụkụ ahụ ya nʼotu nʼotu, bụrụkwa ndị dị mkpa nʼahụ ahụ."},{"book":"1 Ndị Kọrint","chapter":"12","verse":"28","text":"Nke a bụ ụfọdụ nʼime akụkụ dị iche iche Chineke tinyere na chọọchị; nke mbụ bụ ndị ozi, ndị amụma, ndị nkuzi, ndị na-arụ ọrụ ịtụnanya, ndị na-agwọ ọrịa, ndị pụrụ inyere mmadụ ibe ha aka, ndị nwere onyinye ịchịkọta ihe niile nʼusoro, na ndị na-asụ asụsụ dị iche iche."},{"book":"1 Ndị Kọrint","chapter":"12","verse":"29","text":"Ha niile, ha bụ ndị ozi? Ha niile ha bụ ndị amụma? Ha niile ha bụ ndị nkuzi? Ha niile ha bụ ndị ọrụ ebube?"},{"book":"1 Ndị Kọrint","chapter":"12","verse":"30","text":"Ha niile ha nwere onyinye ịgwọ ọrịa? Ha niile ha na-asụ nʼolu dị iche iche? Ha niile ha nwere onyinye nke ịkọwa asụsụ dị iche iche?"},{"book":"1 Ndị Kọrint","chapter":"12","verse":"31","text":"Ugbu a, gbalịsienụ ike inweta onyinye kachasị dị elu karịa."}]}