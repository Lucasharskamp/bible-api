{"data":[{"book":"Marko","chapter":"3","verse":"1","text":"Yesu akaingia tena ndani ya sinagogi, na huko palikuwa na mtu aliyepooza mkono."},{"book":"Marko","chapter":"3","verse":"2","text":"Wakawa wanamwangalia waone kama atamponya siku ya Sabato, ili wapate sababu ya kumshtaki."},{"book":"Marko","chapter":"3","verse":"3","text":"Yesu akamwambia yule mwenye mkono uliopooza, “Njoo hapa mbele ya watu wote.”"},{"book":"Marko","chapter":"3","verse":"4","text":"Kisha Yesu akawauliza, “Je, ni lipi lililo halali siku ya Sabato: Ni kutenda mema au kutenda mabaya? Ni kuokoa maisha au kuua?” Lakini wao wakanyamaza kimya."},{"book":"Marko","chapter":"3","verse":"5","text":"Yesu akawatazama pande zote kwa hasira, akahuzunika sana kwa ajili ya ugumu wa mioyo yao. Akamwambia yule mtu mwenye mkono uliopooza, “Nyoosha mkono wako.” Akaunyoosha, nao ukaponywa kabisa!"},{"book":"Marko","chapter":"3","verse":"6","text":"Kisha Mafarisayo wakatoka nje, nao wakaanza kufanya shauri la kumuua Yesu wakiwa na Maherode."},{"book":"Marko","chapter":"3","verse":"7","text":"Yesu pamoja na wanafunzi wake wakaondoka huko wakaenda baharini, nao umati mkubwa wa watu kutoka Galilaya ukamfuata."},{"book":"Marko","chapter":"3","verse":"8","text":"Waliposikia mambo yote aliyokuwa akiyafanya, umati mkubwa wa watu ukamjia kutoka Uyahudi, Yerusalemu, Idumaya, na ngʼambo ya Yordani, pamoja na wale wa sehemu za karibu na Tiro na Sidoni."},{"book":"Marko","chapter":"3","verse":"9","text":"Kwa sababu ya umati mkubwa wa watu, aliwaambia wanafunzi wake waweke tayari mashua ndogo kwa ajili yake, ili kuwazuia watu kumsonga."},{"book":"Marko","chapter":"3","verse":"10","text":"Kwa kuwa alikuwa amewaponya wagonjwa wengi, wale wenye magonjwa walikuwa wanasukumana ili wapate kumgusa."},{"book":"Marko","chapter":"3","verse":"11","text":"Kila mara pepo wachafu walipomwona, walianguka chini mbele yake na kupiga kelele wakisema, “Wewe ndiwe Mwana wa Mungu.”"},{"book":"Marko","chapter":"3","verse":"12","text":"Lakini aliwaonya wasimseme yeye ni nani."},{"book":"Marko","chapter":"3","verse":"13","text":"Yesu akapanda mlimani na kuwaita wale aliowataka, nao wakamjia."},{"book":"Marko","chapter":"3","verse":"14","text":"Akawachagua kumi na wawili, ambao aliwaita mitume, ili wapate kuwa pamoja naye, na awatume kwenda kuhubiri"},{"book":"Marko","chapter":"3","verse":"15","text":"na kuwa na mamlaka ya kutoa pepo wachafu."},{"book":"Marko","chapter":"3","verse":"16","text":"Hawa ndio wale kumi na wawili aliowachagua: Simoni (ambaye alimwita Petro);"},{"book":"Marko","chapter":"3","verse":"17","text":"Yakobo mwana wa Zebedayo, na Yohana nduguye (ambao aliwaita Boanerge, maana yake Wana wa Ngurumo);"},{"book":"Marko","chapter":"3","verse":"18","text":"Andrea, Filipo, Bartholomayo, Mathayo, Tomaso, Yakobo mwana wa Alfayo, Thadayo, Simoni Mkananayo,"},{"book":"Marko","chapter":"3","verse":"19","text":"na Yuda Iskariote aliyemsaliti Yesu."},{"book":"Marko","chapter":"3","verse":"20","text":"Kisha Yesu aliporudi nyumbani, umati wa watu ukakusanyika tena, kiasi kwamba yeye na wanafunzi wake hawakuweza kula chakula."},{"book":"Marko","chapter":"3","verse":"21","text":"Ndugu zake walipopata habari wakaja ili kumchukua kwa maana watu walikuwa wakisema, “Amerukwa na akili.”"},{"book":"Marko","chapter":"3","verse":"22","text":"Walimu wa sheria walioteremka kutoka Yerusalemu walisema, “Amepagawa na Beelzebuli!3:22 Beelzebuli kwa Kiyunani ni Beelzebubu, yaani mkuu wa pepo wachafu. Anatoa pepo wachafu kwa kutumia mkuu wa pepo wachafu!”"},{"book":"Marko","chapter":"3","verse":"23","text":"Basi Yesu akawaita na kuzungumza nao kwa mifano akasema: “Shetani awezaje kumtoa Shetani?"},{"book":"Marko","chapter":"3","verse":"24","text":"Kama ufalme ukigawanyika dhidi yake wenyewe, ufalme huo hauwezi kusimama."},{"book":"Marko","chapter":"3","verse":"25","text":"Nayo nyumba kama ikigawanyika dhidi yake yenyewe, nyumba hiyo haiwezi kusimama."},{"book":"Marko","chapter":"3","verse":"26","text":"Naye Shetani kama akijipinga mwenyewe na awe amegawanyika, hawezi kusimama bali mwisho wake umewadia."},{"book":"Marko","chapter":"3","verse":"27","text":"Hakuna mtu yeyote awezaye kuingia kwenye nyumba ya mtu mwenye nguvu na kuteka nyara mali zake asipomfunga kwanza yule mwenye nguvu. Ndipo ataweza kuteka nyara mali zake."},{"book":"Marko","chapter":"3","verse":"28","text":"Amin, nawaambia, dhambi zote na makufuru yote ya wanadamu watasamehewa."},{"book":"Marko","chapter":"3","verse":"29","text":"Lakini yeyote anayemkufuru Roho Mtakatifu hatasamehewa kamwe, atakuwa na hatia ya dhambi ya milele.”"},{"book":"Marko","chapter":"3","verse":"30","text":"Yesu alisema hivi kwa sababu walikuwa wanasema, “Ana pepo mchafu.”"},{"book":"Marko","chapter":"3","verse":"31","text":"Kisha wakaja ndugu zake Yesu pamoja na mama yake. Wakasimama nje, wakamtuma mtu kumwita."},{"book":"Marko","chapter":"3","verse":"32","text":"Umati wa watu ulikuwa umeketi kumzunguka, nao wakamwambia, “Mama yako na ndugu zako wako nje, wanakutafuta.”"},{"book":"Marko","chapter":"3","verse":"33","text":"Akawauliza, “Mama yangu na ndugu zangu ni nani?”"},{"book":"Marko","chapter":"3","verse":"34","text":"Kisha akawatazama wale watu waliokuwa wameketi kumzunguka pande zote, akasema, “Hawa ndio mama yangu na ndugu zangu."},{"book":"Marko","chapter":"3","verse":"35","text":"Mtu yeyote anayetenda mapenzi ya Mungu, huyo ndiye ndugu yangu, na dada yangu na mama yangu.”"}]}