{"data":[{"book":"Yaya","chapter":"7","verse":"1","text":"Na xanbi, Isa naxa Galile bɔxi isa fɔlɔ. A mu nu Yudaya tan iɲɛrɛma, barima Yuwifi kuntigie nu katafe nɛ e xa a faxa."},{"book":"Yaya","chapter":"7","verse":"2","text":"Yuwifie xa Bage Ti Sali to nu bara makɔrɛ,"},{"book":"Yaya","chapter":"7","verse":"3","text":"Isa xunyae naxa a fala a bɛ, «A lan nɛ i xa keli yi bɔxi ma, i siga Yudaya, alako i fɔxirabirɛe naxee sa na naa, e fan xa i xa walie to, i naxee rabama."},{"book":"Yaya","chapter":"7","verse":"4","text":"Mixi mu a xa wali nɔxunma xa a wama duniɲa xa a kolon. I to yi tɔnxumae rabama, a lanma i xa e raba kɛnɛ ma.»"},{"book":"Yaya","chapter":"7","verse":"5","text":"E na fala nɛ, barima hali e to findixi a xunyae ra, e mu nu laxi a ra."},{"book":"Yaya","chapter":"7","verse":"6","text":"Isa naxa a masen e bɛ, «N ma waxati mu nu a li sinden, kɔnɔ waxati yo mu na wo tan xa fe ma."},{"book":"Yaya","chapter":"7","verse":"7","text":"Duniɲa mu nɔma wo tan xɔnde, kɔnɔ e n tan xɔnma, barima n seedeɲɔxɔya bama e xa fe ra, a e xa walie kobi."},{"book":"Yaya","chapter":"7","verse":"8","text":"Wo tan xa te Darisalamu, wo sa sali raba naa. N tan mu sigama, barima n ma waxati mu gɛxi a lide sinden.»"},{"book":"Yaya","chapter":"7","verse":"9","text":"A na fala xanbi, a naxa lu Galile."},{"book":"Yaya","chapter":"7","verse":"10","text":"A xunyae to te sali rabade Darisalamu, Isa fan naxa siga, kɔnɔ a gundo ki ma."},{"book":"Yaya","chapter":"7","verse":"11","text":"Sali to nu rabafe, Yuwifi kuntigie nu a fenfe Darisalamu, e nu maxɔrinyi ti, «A na minden?»"},{"book":"Yaya","chapter":"7","verse":"12","text":"Mixie nu wɔyɛn gbegbe makɔyikɔyima e bore tuli Isa xa fe ra. Ndee a falama a mixi fanyi nan a ra, ndee a falama a a na ɲama ratantanfe nan tui."},{"book":"Yaya","chapter":"7","verse":"13","text":"Kɔnɔ e to nu gaaxuxi Yuwifi kuntigie ya ra, mixi yo mu nu suusama a xa fe falade kɛnɛ ma."},{"book":"Yaya","chapter":"7","verse":"14","text":"Yuwifie nu sali naxan nabafe, lɔxun keren na a ra. Na to nu bara siga han a tagi, Isa naxa te hɔrɔmɔbanxi kui, a kawandi ti fɔlɔ."},{"book":"Yaya","chapter":"7","verse":"15","text":"Yuwifi kuntigie naxa kaaba, e nu a fala, «Yi xɛmɛ lɔnnixi yi mɔɔli ra di, a to mu xaranxi?»"},{"book":"Yaya","chapter":"7","verse":"16","text":"Isa naxa e yaabi, «N kawandi naxan tima, a mu kelixi n tan xa ma. A kelixi n Xɛɛma nan ma."},{"book":"Yaya","chapter":"7","verse":"17","text":"Mixi naxan wama Ala waxɔnfe rabafe, a nɔma nɛ a kolonde xa yi xaranyi fatanxi Ala nan na. Xa n gbe gbansan na a ra, mixie a kolonma nɛ nu."},{"book":"Yaya","chapter":"7","verse":"18","text":"Mixi naxan wɔyɛnma a yɛtɛ xaxili ma, a matɔxɔɛ fenfe a yɛtɛ nan bɛ. Kɔnɔ naxan matɔxɔɛ fenfe a Xɛɛma bɛ, nɔndi falɛ nan na kanyi ra, tinxintareya yo mu naxan bɔɲɛ ma."},{"book":"Yaya","chapter":"7","verse":"19","text":"Annabi Munsa yati nan Ala xa sɛriyɛ soxi wo yi ra, kɔnɔ wo mu a ratinmɛxi. Munfe ra wo wama n faxafe?»"},{"book":"Yaya","chapter":"7","verse":"20","text":"Ɲama naxa a fala, «Ɲinnɛ nan na i fɔxɔ ra! Nde katafe i faxade?»"},{"book":"Yaya","chapter":"7","verse":"21","text":"Isa naxa e yaabi, «N kaabanako keren nan naba, a fa wo birin dɛ ixara."},{"book":"Yaya","chapter":"7","verse":"22","text":"Munsa a benbae xa sɛriyɛ falaxi nɛ wo bɛ a wo xa wo xa di xɛmɛe sunna. Wo na rabama hali malabu lɔxɔɛ."},{"book":"Yaya","chapter":"7","verse":"23","text":"Xa xɛmɛ sunnama malabu lɔxɔɛ alako Annabi Munsa xa sɛriyɛ naxa fa kana, wo xɔnɔma n tan ma munfe ra, n to furema fate birin nayalan malabu lɔxɔɛ ma?"},{"book":"Yaya","chapter":"7","verse":"24","text":"Wo xa fee kui mato a fanyi ra beenun wo xa kiiti sa. Kiiti xa tinxin.»"},{"book":"Yaya","chapter":"7","verse":"25","text":"Darisalamuka ndee nu a falafe, «Kuntigie mu na katafe yi xa faxade?"},{"book":"Yaya","chapter":"7","verse":"26","text":"A mato, a tan nan wɔyɛnfe kɛnɛ ma yi ki, kɔnɔ e mu sese falama a bɛ! Ka e bara la a ra, a Ala xa Mixi Sugandixi na a ra?"},{"book":"Yaya","chapter":"7","verse":"27","text":"Kɔnɔ won birin Isa baride kolon. Ala xa Mixi Sugandixi tan na fa, a baride mu kolonma.»"},{"book":"Yaya","chapter":"7","verse":"28","text":"Na kui, Isa naxa kawandi ti a xui itexi ra hɔrɔmɔbanxi kui, «Wo n kolon, wo n kelide fan kolon? Kɔnɔ n tan mu faxi n yɛtɛ kan ɲanige xa ma. Nɔndi Kanyi nan n xɛɛxi, kɔnɔ wo tan mu a kolon."},{"book":"Yaya","chapter":"7","verse":"29","text":"N tan a kolon, barima n fatanxi a tan nan na. A tan nan n xɛɛxi.»"},{"book":"Yaya","chapter":"7","verse":"30","text":"Na kui, e naxa kata a suxude, kɔnɔ e mu nɔ, barima a xa waxati mu nu a lixi sinden."},{"book":"Yaya","chapter":"7","verse":"31","text":"Kɔnɔ ɲama ya ma mixi gbegbe naxa danxaniya Isa ma, e nu a fala, «Ala xa Mixi Sugandixi na fa, a tɔnxuma makaabaxie rabama dangi yi xɛmɛ ra?»"},{"book":"Yaya","chapter":"7","verse":"32","text":"Farisɛnie to a mɛ, ɲama nu naxan makɔyikɔyife Isa xa fe ra, e tan nun sɛrɛxɛdubɛ kuntigie naxa hɔrɔmɔbanxi kɔsibilie xɛɛ, e xa sa Isa suxu."},{"book":"Yaya","chapter":"7","verse":"33","text":"Isa naxa a masen, «N na wo ya ma sinden dondoronti, n fa siga n Xɛɛma yire."},{"book":"Yaya","chapter":"7","verse":"34","text":"Wo fama nɛ n fende, kɔnɔ wo mu n toma. N sa luma dɛnnaxɛ, wo mu nɔma naa lide.»"},{"book":"Yaya","chapter":"7","verse":"35","text":"Yuwifi kuntigie naxa e bore maxɔrin, «Yi wama sigafe minden, won mu sa nɔma a tode dɛnnaxɛ? Ka a waxi nɛ a xa sa sabati ɲamanɛ gbɛtɛ alɔ muxu xa mixi ndee, alako a xa sa si gbɛtɛe xaran?"},{"book":"Yaya","chapter":"7","verse":"36","text":"A to a masenxi a muxu fama a fende kɔnɔ muxu mu a toma, a a sa luma dɛnnaxɛ, muxu mu nɔma naa lide, a waxi munse falafe?»"},{"book":"Yaya","chapter":"7","verse":"37","text":"Na sali waxati lɔxɔ dɔnxɔɛ ma, naxan tide gbo boore birin bɛ, Isa naxa keli, a a masen a xui itexi ra, «Ye xɔli na naxan yo ma, a xa fa n xɔn, a xa a min."},{"book":"Yaya","chapter":"7","verse":"38","text":"Alɔ Kitaabui a masenxi ki naxɛ, naxan yo na danxaniya n ma, kisi ye bulama nɛ a bɔɲɛ kui, alɔ xure naxan susuma.»"},{"book":"Yaya","chapter":"7","verse":"39","text":"A nu na Ala Xaxili nan ma fe masenfe, a xa danxaniyatɔɛe nu fama naxan sɔtɔde. Na waxati, Ala Xaxili mu nu faxi sinden, barima Isa xa xunnakeli mu nu makɛnɛnxi sinden."},{"book":"Yaya","chapter":"7","verse":"40","text":"Ɲama to a xa masenyi mɛ, ndee naxa a fala, «Muxu nu namiɲɔnmɛ naxan mamɛxi a xa fa, a tan nan yati yi ki!»"},{"book":"Yaya","chapter":"7","verse":"41","text":"Gbɛtɛ fan naxa a fala, «Ala xa Mixi Sugandixi nan na yi ra!» Kɔnɔ ndee fan naxa a fala, «Ala xa Mixi Sugandixi findima Galileka ra?"},{"book":"Yaya","chapter":"7","verse":"42","text":"Kitaabui mu a masenxi xɛ, a Ala xa Mixi Sugandixi kelima Dawuda bɔnsɔɛ nɛ, a keli Bɛtɛlɛɛmu, Dawuda xɔnyi?»"},{"book":"Yaya","chapter":"7","verse":"43","text":"Na kui, ɲama mu nu lanxi Isa xa fe ma."},{"book":"Yaya","chapter":"7","verse":"44","text":"Ndee nu wama a suxufe, kɔnɔ mixi yo mu nɔ."},{"book":"Yaya","chapter":"7","verse":"45","text":"Na kui, kɔsibilie naxa gbilen sɛrɛxɛdubɛ kuntigie nun Farisɛnie yire. Na kuntigie naxa e maxɔrin, «Munfe ra wo mu faxi a ra be?»"},{"book":"Yaya","chapter":"7","verse":"46","text":"Kɔsibilie naxa e yaabi, «A xa masenyi dangi adamadie xa masenyi birin na.»"},{"book":"Yaya","chapter":"7","verse":"47","text":"Farisɛnie fan naxa e yaabi, «Pe, a bara wo fan madaxu?"},{"book":"Yaya","chapter":"7","verse":"48","text":"Mixi keren na kuntigie xa na mu Farisɛnie ya ma naxan laxi a ra?"},{"book":"Yaya","chapter":"7","verse":"49","text":"Yi ɲama tan mu sɛriyɛ Kitaabui kolon. Mixi dankaxie nan e ra.»"},{"book":"Yaya","chapter":"7","verse":"50","text":"Kɔnɔ Nikodemu, naxan nu bara siga Isa yire, a naxa a fala a boore kuntigie bɛ,"},{"book":"Yaya","chapter":"7","verse":"51","text":"«Won ma sɛriyɛ ki ma, mixi nɛ makiitima, a mu maxɔrinma xɛ alako a xa kolon sinden a fe naxan nabaxi?»"},{"book":"Yaya","chapter":"7","verse":"52","text":"E naxa a yaabi, «Galileka nan na i fan na? A mato Kitaabui kui, namiɲɔnmɛ yo mu kelima Galile bɔxi!»"},{"book":"Yaya","chapter":"7","verse":"53","text":"Na xanbi, kankan naxa siga a xɔnyi."}]}