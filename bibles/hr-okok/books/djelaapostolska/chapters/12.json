{"data":[{"book":"Djela Apostolska","chapter":"12","verse":"1","text":"Tada kralj Herod Agripa12:1 U grčkome: kralj Herod. Nećak Heroda Antipe i unuk Heroda Velikoga. počne zlostavljati neke vjernike iz Crkve."},{"book":"Djela Apostolska","chapter":"12","verse":"2","text":"Ivanova brata Jakova pogubi mačem."},{"book":"Djela Apostolska","chapter":"12","verse":"3","text":"Kad je vidio da je to drago židovskim vođama, uhiti i Petra za Blagdana beskvasnih kruhova.12:3 Za vrijeme Pashe."},{"book":"Djela Apostolska","chapter":"12","verse":"4","text":"Uhiti ga i baci u tamnicu te zapovjedi da ga čuvaju četiri vojničke straže. Kanio ga je poslije Pashe izvesti pred narod da mu sude."},{"book":"Djela Apostolska","chapter":"12","verse":"5","text":"Dok je Petar bio u tamnici, Crkva se žarko molila Bogu za njega."},{"book":"Djela Apostolska","chapter":"12","verse":"6","text":"Noć prije nego što ga je Herod kanio izvesti pred sud Petar je spavao okovan između dvojice vojnika, a pred vratima su stražarili vojnici."},{"book":"Djela Apostolska","chapter":"12","verse":"7","text":"Ali odjednom ćeliju obasja svjetlost: pojavi se anđeo Gospodnji. Udari Petra po rebrima i reče “Brzo ustani!” I lanci mu spadnu s ruku."},{"book":"Djela Apostolska","chapter":"12","verse":"8","text":"Zatim mu anđeo reče: “Opaši se i obuj sandale.” Petar posluša. “Obuci sada ogrtač i pođi za mnom!” zapovjedi anđeo."},{"book":"Djela Apostolska","chapter":"12","verse":"9","text":"Petar iziđe i pođe za njim, ali nije znao da se to zaista događa. Mislio je da ima viđenje."},{"book":"Djela Apostolska","chapter":"12","verse":"10","text":"Prošli su pokraj prve i druge straže te došli do željeznih vrata na izlazu iz zatvora. Ona se sama otvore te iziđu na ulicu. Kad su prošli jednu ulicu, anđeo odjednom ode od njega."},{"book":"Djela Apostolska","chapter":"12","verse":"11","text":"Petar napokon shvati što se dogodilo: “Gospodin je zaista poslao anđela da me izbavi od Heroda i od onoga što su mi Židovi htjeli učiniti!” reče on."},{"book":"Djela Apostolska","chapter":"12","verse":"12","text":"Kad je to shvatio, uputi se domu Marije, majke Ivana zvanoga Marko. Ondje su mnogi bili okupljeni na molitvi."},{"book":"Djela Apostolska","chapter":"12","verse":"13","text":"Zakuca na dvorišna vrata. Sluškinja imenom Ruža dođe poslušati tko kuca."},{"book":"Djela Apostolska","chapter":"12","verse":"14","text":"Kad je prepoznala Petrov glas, od veselja zaboravi otvoriti vrata. Utrči u kuću i javi im da je pred vratima Petar."},{"book":"Djela Apostolska","chapter":"12","verse":"15","text":"“Poludjela si”, odgovore joj, ali ona je to i dalje uporno tvrdila. “Vjerojatno je to njegov anđeo”, zaključe zatim."},{"book":"Djela Apostolska","chapter":"12","verse":"16","text":"Petar je i dalje kucao. Kad su na koncu otvorili i ugledali ga, zaprepaste se."},{"book":"Djela Apostolska","chapter":"12","verse":"17","text":"On im rukom pokaže da šute te ispriča kako ga je sam Gospodin izveo iz tamnice. “Javite Jakovu i drugoj braći što se dogodilo!” reče. Zatim ode na drugo mjesto."},{"book":"Djela Apostolska","chapter":"12","verse":"18","text":"Kad se razdanilo, među vojnicima nastane uzbuna zbog Petrova nestanka."},{"book":"Djela Apostolska","chapter":"12","verse":"19","text":"Herod Agripa pošalje potragu za njim, a kad ga ne nađu, sasluša stražare i zapovjedi da se smaknu. Ode zatim iz Judeje u Cezareju te ondje ostane neko vrijeme."},{"book":"Djela Apostolska","chapter":"12","verse":"20","text":"Herod je bio u žestoku sukobu sa žiteljima Tira i Sidona. Pošalju mu stoga izaslanike da s pomoću kraljevskoga komornika Blasta, kojega su pridobili, zaiskaju mir jer su hranu nabavljali iz Herodove zemlje."},{"book":"Djela Apostolska","chapter":"12","verse":"21","text":"Na dan sastanka Herod obuče kraljevsko ruho te sjedne na prijestolje i počne im govoriti."},{"book":"Djela Apostolska","chapter":"12","verse":"22","text":"Narod je vikao: “Božji je to glas, a ne ljudski!”"},{"book":"Djela Apostolska","chapter":"12","verse":"23","text":"Ali zato što je prihvatio da mu se ljudi klanjaju i što nije dao slavu Bogu, udari ga anđeo Gospodnji te ga izjedu crvi i umre."},{"book":"Djela Apostolska","chapter":"12","verse":"24","text":"Ali Božja riječ brzo se širila i stjecala nove vjernike."},{"book":"Djela Apostolska","chapter":"12","verse":"25","text":"Kad su Barnaba i Savao završili sa služenjem u Jeruzalemu, vrate se u Antiohiju i povedu sa sobom Ivana zvanog Marko."}]}