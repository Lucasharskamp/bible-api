{"data":[{"book":"Colossia","chapter":"4","verse":"1","text":"Karu ngai, katuunna khat-um katha-ah ningsuok ngaikha inliingnaru, ajarchu marwaanna nangni-um Karu om itihi ningjet. Eph 6:9"},{"book":"Colossia","chapter":"4","verse":"2","text":"Inchatlekleiya Pathian niru, Pathian minpaakle inruoiya inringchakru."},{"book":"Colossia","chapter":"4","verse":"3","text":"Halli kei'n mikhumna ah kaomna ajarchu, chongkahoi sik-ah Pathian in lam anamalongpi nasik halli Christa inthuukna kha keini'n kinril matornasik nangni'n Pathian nanipiru."},{"book":"Colossia","chapter":"4","verse":"4","text":"Kei'n karilsik kasuok kha inthiarra karil nasik-ah Pathian nanipiru."},{"book":"Colossia","chapter":"4","verse":"5","text":"Apha kacha ningmuna rakip-ah Pathian kajetmak mi ngaidiang ningomchan minsingtheiru. Eph 5:16"},{"book":"Colossia","chapter":"4","verse":"6","text":"Mi rakip diang akadik-ah ningmasang theinasik ah, ningchongrilna rakip-ah minhoitheiru khat-um ra-ngaizoot minomcheiru,"},{"book":"Colossia","chapter":"4","verse":"7","text":"Minriang kaom nisap Tychicus, huoikajouwa chuonkatho khat-um einile Pumi suok ka-eii ama'n kei jarra angrakip kha nangnidiang narilpite. Chuon 20:4; 2 Tim 4:12; Eph 6:21,22"},{"book":"Colossia","chapter":"4","verse":"8","text":"Keini'n angtho thoa kinlaomme iti ningjetnasik khat-um ningmalung amasoknasik jarra kei'n nangnidiang ama kiheitir eii."},{"book":"Colossia","chapter":"4","verse":"9","text":"Nangni mi ka-ejei, huoikajou khat-um minriang kaom nisuopui Onesimus le inruoiya ama ajuosik eii. Inmani inni'n hiwa hinna akasuok rakip ngai jarra narilpijei inte. Philem 10-12"},{"book":"Colossia","chapter":"4","verse":"10","text":"Keile mikhumna ah kaomsuom Aristarchus in nangnidiang inpaakna chong najuominchoi, Barnabas tupa ka-eii Mark innum inpaakna chong najuominchoi. (Ama jarra nangni'n ningjetjei; ama'n nangnidiang ajuo inchu, ama kha leidonru.) Chuon 19:29; 27:2; Philem 24; Chuon 12:12,25; 13:13; 15:37-39"},{"book":"Colossia","chapter":"4","verse":"11","text":"Justus tia-um inkoi Joshua innum inpaakna chong najuominchoi. Jihudi ngai karra inmani inthumbit in-eii Pathian kajet khat-um keile Pathian rengram sik-ah chuonkatho, inmani'n kei kadiang akalok ah sanna innanei."},{"book":"Colossia","chapter":"4","verse":"12","text":"Nangni mi ka-eii khat-um Christa Jisu suok-um ka-eii Epaphras in anaminpaak. Nangni'n Pathian lungdou khan kacheet-ah ningngirnasik, akachang khat-um kacheet-ah ka-ngamna ning enasik inchatlekleiya Pathian diang ananipi. Col 1:7; Philem 23"},{"book":"Colossia","chapter":"4","verse":"13","text":"Kei'n ama jarra karilmator khachu amahi nangni sik khat-um Laodicea li Hierapolis ah kaom inmani sik-ah ranak-ah chuon atho."},{"book":"Colossia","chapter":"4","verse":"14","text":"Minriang kaom kathiam Luke khat-um Demas inmani inni innum inpaakna chong innajuominchoi. 2 Tim 4:11; Philem 24; 2 Tim 4:10; Philem 24"},{"book":"Colossia","chapter":"4","verse":"15","text":"Kei inpaakna chonghi Laodicea ah akaom ule nai ngaidiang, Nympha diang halli ama inn khan inchun koisuok ngaidiang peru."},{"book":"Colossia","chapter":"4","verse":"16","text":"Hiwa injia chonghi nangnidiang nateelpisuo thengnga Laodicea koisuok khannum inteel kha erase halli Laodicea makheiya nahongpeii injia chongkha nangni'n teelru."},{"book":"Colossia","chapter":"4","verse":"17","text":"Halli Archippus kha “Pumi sik-ah thosik inpeii chuon ngaikha huui mintungnasik” tipiru. Philem 2"},{"book":"Colossia","chapter":"4","verse":"18","text":"Hiwa minpaakna hi Paul kei kakut tak-in kimajia eii. Kei thirruiya innakhuop kha ngaidonru."}]}