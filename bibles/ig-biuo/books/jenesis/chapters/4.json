{"data":[{"book":"Jenesis","chapter":"4","verse":"1","text":"Emesịa, Adam na nwunye ya Iiv dinakọrọ dịka di na nwunye. Iiv tụụrụ ime mụọ nwa nwoke, onye ha gụrụ Ken. Iiv sịrị, “Site nʼinyeaka Onyenwe anyị, amụtala m nwa nwoke!”"},{"book":"Jenesis","chapter":"4","verse":"2","text":"Emesịa Iiv mụtara nwanne ya nwoke Ebel."},{"book":"Jenesis","chapter":"4","verse":"3","text":"Mgbe ụfọdụ oge gasịrị, Ken wetaara Onyenwe anyị ụfọdụ ihe ubi ya dịka onyinye."},{"book":"Jenesis","chapter":"4","verse":"4","text":"Ma Ebel, ya onwe ya nyekwara onyinye site nʼigwe ewu na atụrụ ya e bụ ụzọ mụọ, nke mara abụba. Onyenwe anyị nabatara Ebel na onyinye ya,"},{"book":"Jenesis","chapter":"4","verse":"5","text":"ma ọ nabataghị Ken na onyinye ya. Nke a wutere Ken, mee ka o wee iwe dị ukwuu. Ihu ya agbarụọ."},{"book":"Jenesis","chapter":"4","verse":"6","text":"Ma Onyenwe anyị jụrụ ya sị, “Gịnị mere i ji ewe iwe? Gịnị mere ihu gị ji gbarụọ?"},{"book":"Jenesis","chapter":"4","verse":"7","text":"Ọ bụrụ na i mee ihe ziri ezi, agaghị anabata gị? Ọ bụrụkwanụ na ị jụ ime ihe ziri ezi, mmehie nọ nʼọnụ ụzọ na-eche gị ịla gị nʼiyi. Lezie anya hụ na i meriri ya.”"},{"book":"Jenesis","chapter":"4","verse":"8","text":"Ken gwara nwanne ya Ebel sị, “Bịa soro m ka anyị banye ọhịa.” Mgbe ha nọ nʼebe ahụ, Ken jidere nwanne ya gbuo ya."},{"book":"Jenesis","chapter":"4","verse":"9","text":"Emesịa, Onyenwe anyị jụrụ Ken ajụjụ sị, “Ebee ka Ebel nwanne gị nwoke nọ?”"},{"book":"Jenesis","chapter":"4","verse":"10","text":"Ma Onyenwe anyị zara sị ya, “Gịnị ka i mere? Gee ntị, ọbara nwanne gị na-akpọku m site nʼala."},{"book":"Jenesis","chapter":"4","verse":"11","text":"Site ugbu a gaa nʼihu ị bụrụla onye a bụrụ ọnụ, na onye e si nʼala chụpụ, ala ahụ meghepụrụ ọnụ ya nabata ọbara nwanne gị, site nʼaka gị."},{"book":"Jenesis","chapter":"4","verse":"12","text":"Mgbe ị kụrụ ihe ọbụla nʼime ya, ala agaghị enye gị mkpụrụ ya nʼuju. Site ugbu a gaa nʼihu, ị ga-abụ onye na-awagharị awagharị na onye na-abaghị nʼihe nʼụwa.”"},{"book":"Jenesis","chapter":"4","verse":"13","text":"Ken zara Onyenwe anyị, “Ntaramahụhụ i nyere m dị ukwuu karịa nke m nwere ike ibu."},{"book":"Jenesis","chapter":"4","verse":"14","text":"Ugbu a, abụ m onye i si nʼala ubi ya chụpụ. Abụkwa m onye i si nʼihu gị chụpụ. Bido taa aga m abụ onye na-awagharị awagharị nʼime ụwa. Onye ọbụla hụkwara m ga-egbu m.”"},{"book":"Jenesis","chapter":"4","verse":"15","text":"Onyenwe anyị zara sị ya, “O nweghị onye ga-egbu gị, nʼihi na aga m atụkwasịrị onye ọbụla metụrụ gị aka ntaramahụhụ okpukpu asaa karịa nke m nyere gị.” Ya mere, Onyenwe anyị kara Ken akara iji gbochie onye ọbụla hụrụ ya igbu ya."},{"book":"Jenesis","chapter":"4","verse":"16","text":"Ken sitere nʼihu Onyenwe anyị pụọ gaa biri nʼala Nọd,4:16 Nọd pụtara Awagharị Nke a dị nʼamaokwu 4:12,16 obodo dị nʼakụkụ ọwụwa anyanwụ Iden."},{"book":"Jenesis","chapter":"4","verse":"17","text":"Ken na nwunye ya dinakọrọ, nwunye ya tụụrụ ime mụta nwa nwoke aha ya bụ Enọk. Nʼoge a, Ken nọ na-ewu otu obodo ọ gụrụ Enọk, nke bụ aha nwa ya nwoke."},{"book":"Jenesis","chapter":"4","verse":"18","text":"Enọk bụ nna Irad, Irad bụ nna Mehujael, Mehujael bụ nna Metusael, Metusael abụrụ nna Lamek."},{"book":"Jenesis","chapter":"4","verse":"19","text":"Lamek lụrụ ụmụ nwanyị abụọ. Aha nwunye ya nke mbụ bụ Ada. Aha nke ọzọ bụ Zila."},{"book":"Jenesis","chapter":"4","verse":"20","text":"Ada mụtara Jabal, onye bụ nna ndị na-azụ anụ ụlọ, na ndị na-ebi nʼụlọ ikwu."},{"book":"Jenesis","chapter":"4","verse":"21","text":"Aha nwanne ya nwoke bụ Jubal, onye mbụ bụ nna ndị na-akpọ ụbọ akwara, na ndị na-afụ opi."},{"book":"Jenesis","chapter":"4","verse":"22","text":"Zila, mụtara otu nwa nwoke aha ya bụ Tubal Ken, onye bụ nna ndị niile na-akpụ ihe dị iche iche e ji bronz maọbụ igwe kpụọ. Aha nwanne nwanyị Tubal Ken bụ Naama."},{"book":"Jenesis","chapter":"4","verse":"23","text":"Lamek kpọrọ ndị nwunye ya sị ha,"},{"book":"Jenesis","chapter":"4","verse":"24","text":"Ọ bụrụ na a ga-abọtara Ken ọbọ ugboro asaa,"},{"book":"Jenesis","chapter":"4","verse":"25","text":"Adam na Iiv dinakọrọ ọzọ, Iiv tụụrụ ime mụta nwa nwoke ọ gụrụ Set. Nʼihi na Iiv kwuru sị, “Chineke enyela m nwa nwoke ọzọ nʼọnọdụ Ebel onye Ken gburu.”"},{"book":"Jenesis","chapter":"4","verse":"26","text":"Set mụtara nwa nwoke gụọ ya Enọsh."}]}