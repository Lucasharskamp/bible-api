{"data":[{"book":"Misala ya Bantoma","chapter":"13","verse":"1","text":"Kati na Lingomba oyo ezalaki na Antioshe, ezalaki na basakoli mpe balakisi : Barnabasi, Simeoni oyo bazalaki kobenga « Moto mwindo, » Lusiusi ya Sirene, Manaeni oyo akolaki esika moko na moyangeli Erode, mpe Saulo."},{"book":"Misala ya Bantoma","chapter":"13","verse":"2","text":"Ezalaki mokolo moko, wana bazalaki kogumbamela Nkolo mpe kokila bilei, Molimo Mosantu alobaki :"},{"book":"Misala ya Bantoma","chapter":"13","verse":"3","text":"Boye, sima na bango kokila bilei mpe kosambela, batielaki bango maboko mpe batikaki bango kokende."},{"book":"Misala ya Bantoma","chapter":"13","verse":"4","text":"Na etinda ya Molimo Mosantu, Barnabasi mpe Saulo bakendeki na Selesi ; mpe longwa kuna, bazwaki masuwa mpo na kokende na esanga ya Shipre."},{"book":"Misala ya Bantoma","chapter":"13","verse":"5","text":"Tango bakomaki na Salamine, bateyaki Liloba na Nzambe kati na bandako ya mayangani ya Bayuda. Yoane Malako azalaki elongo na bango lokola mosungi."},{"book":"Misala ya Bantoma","chapter":"13","verse":"6","text":"Bakatisaki esanga mobimba kino bakomaki na Pafosi epai wapi bamonaki Moyuda moko, kombo na ye « Bari-Yesu. » Azalaki moto ya maji mpe mosakoli ya lokuta."},{"book":"Misala ya Bantoma","chapter":"13","verse":"7","text":"Azalaki mpe moninga ya moyangeli Sergiusi Paulusi oyo azalaki moto ya mayele. Boye, Sergiusi Paulusi abengisaki Barnabasi mpe Saulo, pamba te azalaki na posa ya koyoka Liloba na Nzambe."},{"book":"Misala ya Bantoma","chapter":"13","verse":"8","text":"Kasi Elimasi, moto ya maji (pamba te yango nde ezali ndimbola ya kombo na ye), atelemelaki bango mpe azalaki kosala nyonso mpo na kopengwisa kondima ya moyangeli."},{"book":"Misala ya Bantoma","chapter":"13","verse":"9","text":"Bongo lokola Saulo, oyo bazalaki mpe kobenga « Polo, » azalaki atondisama na Molimo Mosantu, atalaki Elimasi na miso mpe alobaki na ye :"},{"book":"Misala ya Bantoma","chapter":"13","verse":"10","text":"— Mwana ya Satana mpe monguna ya makambo nyonso ya sembo ! Otondi na lolenge nyonso ya lokuta mpe ya mayele mabe ! Kino tango nini okotika kobebisa mabongisi ya Nkolo, oyo ezali sembo ?"},{"book":"Misala ya Bantoma","chapter":"13","verse":"11","text":"Tala, loboko ya Nkolo etelemeli yo sik’oyo. Ozali kokoma mokufi miso mpo na mwa tango moke, okomona lisusu te pole ya moyi."},{"book":"Misala ya Bantoma","chapter":"13","verse":"12","text":"Tango moyangeli amonaki makambo oyo esalemaki, andimaki, pamba te mateya na tina na Nkolo ekamwisaki ye makasi."},{"book":"Misala ya Bantoma","chapter":"13","verse":"13","text":"Wuta na Pafosi, Polo elongo na baninga na ye bazwaki masuwa mpe bakendeki na Perje, kati na mokili ya Pafili, epai wapi Yoane Malako atikaki bango mpo na kozonga na Yelusalemi."},{"book":"Misala ya Bantoma","chapter":"13","verse":"14","text":"Mpe longwa na Perje, bakobaki mobembo na bango kino na Antioshe, kati na mokili ya Pisidi. Na mokolo ya Saba, bakotaki na ndako ya mayangani mpe bavandaki."},{"book":"Misala ya Bantoma","chapter":"13","verse":"15","text":"Sima na kotanga Mobeko mpe Basakoli, bakambi ya ndako ya mayangani batindelaki bango maloba :"},{"book":"Misala ya Bantoma","chapter":"13","verse":"16","text":"Polo atelemaki, atombolaki loboko mpe alobaki :"},{"book":"Misala ya Bantoma","chapter":"13","verse":"17","text":"Nzambe ya bato ya Isalaele aponaki bakoko na biso, akomisaki bango ekolo monene na tango oyo bavandaki kati na mokili ya Ejipito lokola bapaya, mpe abimisaki bango na mokili yango na nguya monene."},{"book":"Misala ya Bantoma","chapter":"13","verse":"18","text":"Mibu tuku minei mobimba, ayikelaki bango mpiko kati na esobe ;"},{"book":"Misala ya Bantoma","chapter":"13","verse":"19","text":"abebisaki bikolo sambo kati na mokili ya Kanana mpe apesaki mabele na bango lokola libula epai ya bato na Ye."},{"book":"Misala ya Bantoma","chapter":"13","verse":"20","text":"Makambo wana nyonso ewumelaki mibu pene nkama minei na tuku mitano."},{"book":"Misala ya Bantoma","chapter":"13","verse":"21","text":"Bongo, basengaki mokonzi, mpe Nzambe apesaki bango Saulo, mwana mobali ya Kisi, moto ya libota ya Benjame, oyo asalaki mibu tuku minei na bokonzi."},{"book":"Misala ya Bantoma","chapter":"13","verse":"22","text":"Sima na Ye kolongola Saulo, akomisaki Davidi mokonzi na bango. Tala maloba oyo Nzambe atatolaki na tina na ye : « Namoni Davidi, mwana mobali ya Yese, moto oyo asepelisaka motema na ngai ; akokokisa solo mokano na ngai nyonso. »"},{"book":"Misala ya Bantoma","chapter":"13","verse":"23","text":"Ezali wuta na libota ya Davidi nde Nzambe abimisaki, mpo na bana ya Isalaele, Mobikisi Yesu, ndenge alakaki."},{"book":"Misala ya Bantoma","chapter":"13","verse":"24","text":"Liboso ete Yesu aya, Yoane ateyaki bato nyonso ya Isalaele ete babongola mitema mpe bazwa libatisi."},{"book":"Misala ya Bantoma","chapter":"13","verse":"25","text":"Wana Yoane akomaki pene ya kosilisa mosala na ye, alobaki : « Bokanisi ete ngai nazali nani ? Nazali te Moto oyo bozali kozela. Kasi azali koya sima na ngai, Ye oyo nabongi kutu te mpo na kofungola ata basinga ya basandale na Ye ! »"},{"book":"Misala ya Bantoma","chapter":"13","verse":"26","text":"Bandeko na ngai, bino oyo bozali bana ya Abrayami, mpe bino oyo bozali Bayuda te kasi botosaka Nzambe, ezali epai na biso nde Nzambe atindaki maloba oyo ya lobiko."},{"book":"Misala ya Bantoma","chapter":"13","verse":"27","text":"Bato ya Yelusalemi mpe bakambi na bango basosolaki te soki Yesu azali nani ; basosolaki mpe te maloba ya basakoli oyo etangamaka mikolo nyonso ya Saba. Nzokande, tango bakatelaki Ye etumbu, bakokisaki nde masakoli yango."},{"book":"Misala ya Bantoma","chapter":"13","verse":"28","text":"Atako bamonaki mabe moko te kati na Ye, mabe oyo ekokaki komemela Ye etumbu ya kufa, kasi basengaki kaka ete Pilato aboma Ye."},{"book":"Misala ya Bantoma","chapter":"13","verse":"29","text":"Tango mpe bakokisaki makambo nyonso oyo ekomama na tina na Ye, bakitisaki Ye longwa na ekulusu mpe batiaki Ye kati na kunda."},{"book":"Misala ya Bantoma","chapter":"13","verse":"30","text":"Kasi Nzambe asekwisaki Ye kati na bakufi,"},{"book":"Misala ya Bantoma","chapter":"13","verse":"31","text":"mpe bato oyo basalaki mibembo elongo na Ye, longwa na Galile kino na Yelusalemi, bamonaki Ye mikolo ebele. Bazali sik’oyo batatoli na Ye epai ya bato na biso."},{"book":"Misala ya Bantoma","chapter":"13","verse":"32","text":"Tozali koyebisa bino sango malamu oyo : elaka oyo Nzambe apesaki na bakoko na biso,"},{"book":"Misala ya Bantoma","chapter":"13","verse":"33","text":"Nzambe akokisi yango mpo na biso, bana na bango, na kosekwisa Yesu kati na bakufi, kolanda ndenge ekomama kati na Nzembo ya mibale :"},{"book":"Misala ya Bantoma","chapter":"13","verse":"34","text":"Nzambe asekwisaki Ye kati na bakufi mpo ete apola ata mokolo moko te. Kolanda ndenge Nzambe alobaki :"},{"book":"Misala ya Bantoma","chapter":"13","verse":"35","text":"Yango wana, na eteni mosusu, elobamaki lisusu :"},{"book":"Misala ya Bantoma","chapter":"13","verse":"36","text":"Nzokande, Davidi, sima na ye kokokisa mabongisi ya Nzambe na tango na ye, akufaki mpe akundamaki pembeni ya bakoko na ye ; boye nzoto na ye epolaki."},{"book":"Misala ya Bantoma","chapter":"13","verse":"37","text":"Kasi Ye oyo Nzambe asekwisaki apolaki te."},{"book":"Misala ya Bantoma","chapter":"13","verse":"38","text":"Yango wana, bandeko na ngai, nalingi boyeba ete ezali na nzela ya Yesu nde bolimbisi ya masumu esakolami epai na bino mpe bozwi bolimbisi ya masumu nyonso oyo Mobeko ya Moyize ekokaki te kokangola bino."},{"book":"Misala ya Bantoma","chapter":"13","verse":"39","text":"Ezali mpe na nzela ya Yesu nde moto nyonso oyo andimi akomi sembo."},{"book":"Misala ya Bantoma","chapter":"13","verse":"40","text":"Yango wana, bosala keba ete makambo oyo basakoli baloba ekomela bino te :"},{"book":"Misala ya Bantoma","chapter":"13","verse":"41","text":"« Bino batioli, botala,"},{"book":"Misala ya Bantoma","chapter":"13","verse":"42","text":"Tango Polo mpe Barnabasi babimaki na ndako ya mayangani, bato basengaki bango kolobela lisusu makambo wana na mokolo ya Saba oyo elandaki."},{"book":"Misala ya Bantoma","chapter":"13","verse":"43","text":"Tango mayangani esilaki, Bayuda mingi elongo na bato ya bikolo mosusu, oyo bakotaki na lingomba ya Bayuda mpe bazalaki kogumbamela Nzambe, balandaki Polo mpe Barnabasi oyo bazalaki kosolola na bango mpe kondimisa bango ete batikala ya kokangama makasi na ngolu ya Nzambe."},{"book":"Misala ya Bantoma","chapter":"13","verse":"44","text":"Na mokolo ya Saba oyo elandaki, bato ebele penza ya engumba bayaki kosangana mpo na koyoka Liloba na Nkolo."},{"book":"Misala ya Bantoma","chapter":"13","verse":"45","text":"Kasi tango Bayuda bamonaki ebele ya bato, batondaki na zuwa ; bakomaki koloba mabe na tina na makambo oyo Polo azalaki koloba, mpe bakomaki kofinga ye."},{"book":"Misala ya Bantoma","chapter":"13","verse":"46","text":"Bongo, Polo mpe Barnabasi balobaki na bango na mpiko :"},{"book":"Misala ya Bantoma","chapter":"13","verse":"47","text":"Pamba te, tala makambo oyo Nkolo atindaki biso :"},{"book":"Misala ya Bantoma","chapter":"13","verse":"48","text":"Tango bato ya bikolo ya bapaya bayokaki bongo, basepelaki mpe bakomaki kokumisa Liloba na Nkolo ; mpe bato nyonso oyo Nzambe abongisa mpo na kozwa bomoi ya seko bakomaki bandimi."},{"book":"Misala ya Bantoma","chapter":"13","verse":"49","text":"Liloba na Nkolo epanzanaki na etuka wana mobimba."},{"book":"Misala ya Bantoma","chapter":"13","verse":"50","text":"Kasi Bayuda batiaki songisongi epai ya basi ya lokumu oyo bazalaki kogumbamela Nzambe, mpe epai ya bato minene ya engumba wana ; bapelisaki moto mpo ete Polo mpe Barnabasi banyokolama, mpe babenganaki bango wuta na mokili na bango."},{"book":"Misala ya Bantoma","chapter":"13","verse":"51","text":"Na bongo, Polo mpe Barnabasi bapupolaki putulu ya makolo na bango mpo na bato wana, mpe bakendeki na Ikoniomi."},{"book":"Misala ya Bantoma","chapter":"13","verse":"52","text":"Nzokande, bayekoli batondaki na esengo mpe na Molimo Mosantu."}]}