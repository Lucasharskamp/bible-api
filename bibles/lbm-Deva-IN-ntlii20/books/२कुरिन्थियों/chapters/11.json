{"data":[{"book":"२ कुरिन्थियों","chapter":"11","verse":"1","text":"यदि तुम मोरी थोड़ी सी मूर्खता सह लेतो त का हि ठीक होतो; हव, मोरी सह भी लेवो!"},{"book":"२ कुरिन्थियों","chapter":"11","verse":"2","text":"मय तुम्हरो बारे म ईश्वरीय धुन लगायो रहू हय, येकोलायी कि मय न तुम्हरी मसीह सी सगायी कर दी हय कि तुम्ख पवित्र कुंवारी को जसो मसीह ख सौंप देऊ।"},{"book":"२ कुरिन्थियों","chapter":"11","verse":"3","text":"पर मय डरू हय कि जसो सांप न अपनी चालाकी सी हवा ख बहकायो, वसोच तुम्हरो मन ऊ सीधायी अऊर पवित्रता सी जो मसीह को संग होनो चाहिये, कहीं भ्रष्ट नहीं करयो जाय।"},{"book":"२ कुरिन्थियों","chapter":"11","verse":"4","text":"यदि कोयी तुम्हरो जवर आय क कोयी दूसरों यीशु को प्रचार करेंन, जेको प्रचार हम न नहीं करयो; यां कोयी अऊर आत्मा तुम्ख मिले, जो पहिले नहीं मिल्यो होतो; यां अऊर कोयी सुसमाचार सुनाये जेक तुम न पहिले नहीं मान्यो होतो, त तुम ओख सह लेवय हय।"},{"book":"२ कुरिन्थियों","chapter":"11","verse":"5","text":"मय त समझू हय कि मय कोयी बात म बड़ो सी बड़ो “प्रेरितों” सी कम नहाय।"},{"book":"२ कुरिन्थियों","chapter":"11","verse":"6","text":"यदि मय सन्देश बोलन म अनाड़ी हय, तब भी ज्ञान म नहीं। हम न येख हर बात म सब तरह सी तुम्हरो लायी प्रगट करयो हय।"},{"book":"२ कुरिन्थियों","chapter":"11","verse":"7","text":"का येख म मय न कुछ पाप करयो कि मय न तुम्ख परमेश्वर को सुसमाचार थोड़ो-मोड़ों सुनायो; अऊर अपनो आप ख नम्र करयो कि तुम ऊचो होय जावो?"},{"book":"२ कुरिन्थियों","chapter":"11","verse":"8","text":"मय न दूसरी मण्डलियों ख लूट्यो, यानेकि मय न उन सी मजूरी ली ताकि तुम्हरी सेवा करू।"},{"book":"२ कुरिन्थियों","chapter":"11","verse":"9","text":"११:९ फिलिप्पियों ४:१५-१८अऊर जब मय तुम्हरो संग होतो अऊर मोख कमी भयी, त मय न कोयी पर बोझ नहीं डाल्यो, कहालीकि भाऊवों न मकिदुनिया सी आय क मोरी कमी ख पूरो करयो; अऊर मय न हर बात म अपनो आप ख तुम पर बोझ बननो सी रोक्यो, अऊर रोक्यो रहूं।"},{"book":"२ कुरिन्थियों","chapter":"11","verse":"10","text":"यदि मसीह की सच्चायी मोरो म हय त अखया देश म कोयी मोख यो घमण्ड सी नहीं रोकेंन।"},{"book":"२ कुरिन्थियों","chapter":"11","verse":"11","text":"कहाली? का येकोलायी कि मय तुम सी प्रेम नहीं रखू हय? परमेश्वर यो जानय हय कि मय प्रेम रखू हय।"},{"book":"२ कुरिन्थियों","chapter":"11","verse":"12","text":"पर जो मय करू हय, उच करतो रहूं कि जो बड़ो प्रेरित कहलावय हय, मौका ढूंढय हंय मय उन्ख मौका पावन नहीं देऊ, घमण्ड करन को ताकी जो बात म हम घमण्ड करजे हय।"},{"book":"२ कुरिन्थियों","chapter":"11","verse":"13","text":"कहालीकि असो लोग झूठो प्रेरित, अऊर छल सी काम करन वालो, अऊर मसीह को प्रेरितों को रूप धरन वालो हंय।"},{"book":"२ कुरिन्थियों","chapter":"11","verse":"14","text":"या कुछ अचम्भा की बात नहाय कहालीकि शैतान खुदच ज्योतिर्मय स्वर्गदूत को रूप धारन करय हय।"},{"book":"२ कुरिन्थियों","chapter":"11","verse":"15","text":"येकोलायी यदि ओको सेवक भी सच्चायी को सेवकों को जसो रूप धरेंन, त कोयी बड़ी बात नहीं, पर उन्को न्याय उन्को कामों को अनुसार होयेंन।"},{"book":"२ कुरिन्थियों","chapter":"11","verse":"16","text":"मय फिर कहू हय, कोयी मोख मूर्ख नहीं समझे; नहीं त मूर्ख बनाय क स्वीकार करो, ताकि थोड़ो सो मय भी घमण्ड कर सकूं।"},{"book":"२ कुरिन्थियों","chapter":"11","verse":"17","text":"यो आत्मविश्वास को घमण्ड म जो कुछ मय कहूं हय, ऊ प्रभु की आज्ञा को अनुसार नहीं पर मानो मूर्खता सीच कहूं हय।"},{"book":"२ कुरिन्थियों","chapter":"11","verse":"18","text":"जब कि बहुत सो लोग शरीर को अनुसार घमण्ड करय हंय, त मय भी घमण्ड करू।"},{"book":"२ कुरिन्थियों","chapter":"11","verse":"19","text":"तुम त समझदार होय क खुशी सी मूर्खो की सहन कर लेवय हय।"},{"book":"२ कुरिन्थियों","chapter":"11","verse":"20","text":"कहालीकि जब तुम्ख कोयी सेवक बनाय लेवय हय, यां फायदा उठाय लेवय हय, यां फसाय लेवय हय, यां अपनो आप ख बड़ो बनावय हय, यां तुम्हरो मुंह पर थापड़ मारय हय, त तुम सह लेवय हय।"},{"book":"२ कुरिन्थियों","chapter":"11","verse":"21","text":"मोरो कहनो अपमान को रीति पर हय, मानो हम येकोलायी कमजोर जसो होतो।"},{"book":"२ कुरिन्थियों","chapter":"11","verse":"22","text":"का हिच इब्रानी आय? मय भी आय। का हिच इस्राएली आय? मय भी आय। का हिच अब्राहम को वंश आय? मय भी आय।"},{"book":"२ कुरिन्थियों","chapter":"11","verse":"23","text":"११:२३ प्रेरितों १६:२३का हिच मसीह को सेवक आय मय पागल को जसो कहू हय मय उन सी बड़ क हय। जादा मेहनत करनो म; बार बार बन्दी होनो म; कोड़ा खानो म; बार बार मरन को खतरा म।"},{"book":"२ कुरिन्थियों","chapter":"11","verse":"24","text":"पाच गन मय न यहूदियों को हाथ सी उन्चालीस-उन्चालीस कोड़ा सी मार खायो।"},{"book":"२ कुरिन्थियों","chapter":"11","verse":"25","text":"११:२५ प्रेरितों १६:२२; प्रेरितों १४:१९तीन बार मय न बेत की छड़ी सी मार खायी; एक गन मोरो पर गोटा सी वार करयो गयो; तीन बार जहाज, जेक पर मय चढ़्यो होतो, टूट गयो; एक रात-दिन मय न समुन्दर म बितायो।"},{"book":"२ कुरिन्थियों","chapter":"11","verse":"26","text":"११:२६ प्रेरितों ९:२३; प्रेरितों १४:५मय बार बार यात्रावों म; नदियों को खतरावों म; डाकुवो को खतरावों म; यहूदी वालो सी खतरावों म; गैरयहूदी सी खतरावों म; नगरो को खतरावों म; जंगल को खतरावों म; समुन्दर को खतरावों म; झूठो भाऊ को बीच खतरावों म रह्यो।"},{"book":"२ कुरिन्थियों","chapter":"11","verse":"27","text":"मेहनत अऊर तकलीफ म; बार बार जागतो रहनो म; भूख-प्यास म, बार बार उपवास करनो म; ठंडी म; उघाड़्यो रहनो म;"},{"book":"२ कुरिन्थियों","chapter":"11","verse":"28","text":"अऊर दूसरी बातों ख छोड़ क जिन्को वर्नन म मय नहीं करू, सब मण्डलियों की चिन्ता हर दिन मोख दबावय हय।"},{"book":"२ कुरिन्थियों","chapter":"11","verse":"29","text":"कौन्की कमजोरी सी मय कमजोर नहीं होऊं? कौन्को ठोकर खानो सी का मोरो जीव नहीं दुखय?"},{"book":"२ कुरिन्थियों","chapter":"11","verse":"30","text":"यदि घमण्ड करनो जरूरी हय, त मय अपनी कमजोरी की बातों पर घमण्ड करूं।"},{"book":"२ कुरिन्थियों","chapter":"11","verse":"31","text":"प्रभु यीशु को परमेश्वर अऊर बाप जो हमेशा धन्य हय, जानय हय कि मय झूठ नहीं बोलू।"},{"book":"२ कुरिन्थियों","chapter":"11","verse":"32","text":"११:३२ प्रेरितों ९:२३-२५दमिश्क म अरितास राजा को तरफ सी जो शासक होतो, ओन मोख पकड़न ख दमिश्कियों को नगर को द्वार पर सैनिक ख बैठाय ख रख्यो होतो,"},{"book":"२ कुरिन्थियों","chapter":"11","verse":"33","text":"अऊर मय टोकना म खिड़की सी होय क शहर को दिवार की खिड़की सी उतारयो गयो, अऊर ओको हाथ सी बच निकल्यो। शहर को द्वार अऊर दिवार को तरफ जानो"}]}