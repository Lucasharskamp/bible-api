{"data":[{"book":"زبور","chapter":"49","verse":"1","text":"قورح کی اولاد کا زبور۔ موسیقی کے راہنما کے لئے۔"},{"book":"زبور","chapter":"49","verse":"2","text":"چھوٹے اور بڑے، امیر اور غریب سب توجہ دیں۔"},{"book":"زبور","chapter":"49","verse":"3","text":"میرا منہ حکمت بیان کرے گا اور میرے دل کا غور و خوض سمجھ عطا کرے گا۔"},{"book":"زبور","chapter":"49","verse":"4","text":"مَیں اپنا کان ایک کہاوت کی طرف جھکاؤں گا، سرود بجا کر اپنی پہیلی کا حل بتاؤں گا۔"},{"book":"زبور","chapter":"49","verse":"5","text":"مَیں خوف کیوں کھاؤں جب مصیبت کے دن آئیں اور مکاروں کا بُرا کام مجھے گھیر لے؟"},{"book":"زبور","chapter":"49","verse":"6","text":"ایسے لوگ اپنی ملکیت پر اعتماد اور اپنی بڑی دولت پر فخر کرتے ہیں۔"},{"book":"زبور","chapter":"49","verse":"7","text":"کوئی بھی فدیہ دے کر اپنے بھائی کی جان کو نہیں چھڑا سکتا۔ وہ اللہ کو اِس قسم کا تاوان نہیں دے سکتا۔"},{"book":"زبور","chapter":"49","verse":"8","text":"کیونکہ اِتنی بڑی رقم دینا اُس کے بس کی بات نہیں۔ آخرکار اُسے ہمیشہ کے لئے ایسی کوششوں سے باز آنا پڑے گا۔"},{"book":"زبور","chapter":"49","verse":"9","text":"چنانچہ کوئی بھی ہمیشہ کے لئے زندہ نہیں رہ سکتا، آخرکار ہر ایک موت کے گڑھے میں اُترے گا۔"},{"book":"زبور","chapter":"49","verse":"10","text":"کیونکہ ہر ایک دیکھ سکتا ہے کہ دانش مند بھی وفات پاتے اور احمق اور ناسمجھ بھی مل کر ہلاک ہو جاتے ہیں۔ سب کو اپنی دولت دوسروں کے لئے چھوڑنی پڑتی ہے۔"},{"book":"زبور","chapter":"49","verse":"11","text":"اُن کی قبریں ابد تک اُن کے گھر بنی رہیں گی، پشت در پشت وہ اُن میں بسے رہیں گے، گو اُنہیں زمینیں حاصل تھیں جو اُن کے نام پر تھیں۔"},{"book":"زبور","chapter":"49","verse":"12","text":"انسان اپنی شان و شوکت کے باوجود قائم نہیں رہتا، اُسے جانوروں کی طرح ہلاک ہونا ہے۔"},{"book":"زبور","chapter":"49","verse":"13","text":"یہ اُن سب کی تقدیر ہے جو اپنے آپ پر اعتماد رکھتے ہیں، اور اُن سب کا انجام جو اُن کی باتیں پسند کرتے ہیں۔ (سِلاہ)"},{"book":"زبور","chapter":"49","verse":"14","text":"اُنہیں بھیڑبکریوں کی طرح پاتال میں لایا جائے گا، اور موت اُنہیں چَرائے گی۔ کیونکہ صبح کے وقت دیانت دار اُن پر حکومت کریں گے۔ تب اُن کی شکل و صورت گھسے پھٹے کپڑے کی طرح گل سڑ جائے گی، پاتال ہی اُن کی رہائش گاہ ہو گا۔"},{"book":"زبور","chapter":"49","verse":"15","text":"لیکن اللہ میری جان کا فدیہ دے گا، وہ مجھے پکڑ کر پاتال کی گرفت سے چھڑائے گا۔ (سِلاہ)"},{"book":"زبور","chapter":"49","verse":"16","text":"مت گھبرا جب کوئی امیر ہو جائے، جب اُس کے گھر کی شان و شوکت بڑھتی جائے۔"},{"book":"زبور","chapter":"49","verse":"17","text":"مرتے وقت تو وہ اپنے ساتھ کچھ نہیں لے جائے گا، اُس کی شان و شوکت اُس کے ساتھ پاتال میں نہیں اُترے گی۔"},{"book":"زبور","chapter":"49","verse":"18","text":"بےشک وہ جیتے جی اپنے آپ کو مبارک کہے گا، اور دوسرے بھی کھاتے پیتے آدمی کی تعریف کریں گے۔"},{"book":"زبور","chapter":"49","verse":"19","text":"پھر بھی وہ آخرکار اپنے باپ دادا کی نسل کے پاس اُترے گا، اُن کے پاس جو دوبارہ کبھی روشنی نہیں دیکھیں گے۔"},{"book":"زبور","chapter":"49","verse":"20","text":"جو انسان اپنی شان و شوکت کے باوجود ناسمجھ ہے، اُسے جانوروں کی طرح ہلاک ہونا ہے۔"}]}