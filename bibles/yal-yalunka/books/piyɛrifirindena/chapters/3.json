{"data":[{"book":"Piyɛri Firindena","chapter":"3","verse":"1","text":"Ngaxakedenne, n ma kɛdin firinden ni ito ra, n bata naxan sɛbɛ ɛ ma. N na e firinna sɛbɛxi ɛ ma nɛn alogo n xa feene rabira ɛ ma, ɛ yi xaxili sariɲanxin sɔtɔ,"},{"book":"Piyɛri Firindena","chapter":"3","verse":"2","text":"alogo, nabi sariɲanxine bata yi falan naxanye ti, ne xa rabira ɛ ma e nun en Marigin nun en nakisimana yamarine, xɛrane naxanye rali ɛ ma."},{"book":"Piyɛri Firindena","chapter":"3","verse":"3","text":"Ɛ xa a kolon singen fa fala waxati raɲanne yi, magele tiine fama nɛn ɛ mageledeni naxanye birama e kunfa fe ɲaxine fɔxɔ ra."},{"book":"Piyɛri Firindena","chapter":"3","verse":"4","text":"E a falama nɛn, e naxa, “Yesu ɛ tuli sa a fa feen naxan na, na minɛn? Xabu en benbane faxa waxatin naxan yi feene birin mɔn kii kedenni keli dunuɲa da waxatin ma han to.”"},{"book":"Piyɛri Firindena","chapter":"3","verse":"5","text":"Amasɔtɔ, e a rakelima a ma nɛn e ɲinan ito ra fa fala, to mi na ra Ala yi kore xɔnna da a fala xuiin na, a bɔxɔn ba igen na a lu igen tagi."},{"book":"Piyɛri Firindena","chapter":"3","verse":"6","text":"Na igen nan na waxatin dunuɲa birin halagi fufaan na.3.5-6 A mato Dunuɲa Fɔlɔn 1.6-9 nun 7.11 kui."},{"book":"Piyɛri Firindena","chapter":"3","verse":"7","text":"Koni to kore xɔnna nun bɔxɔ xɔnna ramaraxi tɛɛn nan xili yi na fala kedenna xɔn, kiti sa lɔxɔn nun Ala kolontarene halagin yɛɛ ra."},{"book":"Piyɛri Firindena","chapter":"3","verse":"8","text":"Koni, ngaxakedenne, ɛ nama ɲinan fe kedenni ito xɔn ma, soge kedenna luxi nɛn Marigin yɛɛ ra yi alo ɲɛɛ wuli kedenna, ɲɛɛ wuli kedenna fan alo soge kedenna."},{"book":"Piyɛri Firindena","chapter":"3","verse":"9","text":"Marigin mi buma a tuli saan nakamalideni, alo muxuna ndee a mirima kii naxan yi. Koni a diɲaxi ɛ xa nɛn amasɔtɔ a mi waxi muxe xa halagi, koni fɔ muxune birin xa e xun xanbi so nɛn e hakɛne yi."},{"book":"Piyɛri Firindena","chapter":"3","verse":"10","text":"Anu, Marigin fa lɔxɔna a lima nɛn, a muxune ratɛrɛna alo muɲadena. Na lɔxɔni, kore xɔnna danguma nɛn halagi xui gbeeni, a yi seene fan yi gan. Bɔxɔn nun a feene birin yi makɛnɛn kitin xili yi."},{"book":"Piyɛri Firindena","chapter":"3","verse":"11","text":"Ne birin to halagima na kii nin, ɛ lan ɛ xa findi muxun sifan mundunye ra? Ɛ dunuɲa yi gidin xa sariɲan Ala kolonni,"},{"book":"Piyɛri Firindena","chapter":"3","verse":"12","text":"ɛ yi gbɛtɛn Ala fa lɔxɔn na, ɛ kɛwanle yi a faani fura, dunuɲa nun a yi seene halagima tɛɛn na lɔxɔn naxan yi."},{"book":"Piyɛri Firindena","chapter":"3","verse":"13","text":"Anu, Ala bata en tuli sa kore xɔri nɛnɛn nun bɔxɔ xɔri nɛnɛn na, tinxinyaan luma dɛnaxan yi. En na nan mamɛma.3.13 A mato Esayi 65.17 nun 66.22 kui."},{"book":"Piyɛri Firindena","chapter":"3","verse":"14","text":"Nanara, ngaxakedenne, ɛ to na feen mamɛma, ɛ fɛrɛn birin naba alogo a xa ɛ li fɛtareyaan nun sɔntareyani, bɔɲɛ xunbenla yi lu ɛ nun Ala tagi."},{"book":"Piyɛri Firindena","chapter":"3","verse":"15","text":"Ɛ xa a kolon a en Marigina diɲan nan muxune rakisima alo en nafan ngaxakedenna Pɔli a sɛbɛxi ɛ ma kii naxan yi fe kolonna xɔn Ala naxan fixi a ma."},{"book":"Piyɛri Firindena","chapter":"3","verse":"16","text":"A na nan sɛbɛxi a kɛdine birin kui lan feni itoe ma. A kɛdine yirena ndee famu raxɔlɔ, xaxilitarene nun xarantarene yi ne bunne yifu, alo e Kitabun yire gbɛtɛne fan ligama kii naxan yi, e yi e yɛtɛ rahalagi."},{"book":"Piyɛri Firindena","chapter":"3","verse":"17","text":"Nanara, ngaxakedenne, ɛ tan to rakolonxi, ɛ a liga ɛ yeren ma, alogo sariyatare kanne tantanna nama ɛ li, ɛ yi bɔnɔ ɛ tide barakaxini."},{"book":"Piyɛri Firindena","chapter":"3","verse":"18","text":"Koni ɛ lu sigɛ yɛɛn na en Marigin nun en nakisimaan Yesu Alaa Muxu Sugandixina hinanna nun a kolonni. Binyen xa fi a tan nan ma iki han habadan. Amina."}]}