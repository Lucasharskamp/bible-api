{"data":[{"book":"Romi Kaane","chapter":"12","verse":"1","text":"Ngaxakedenne, Ala to kininkininxi ɛ ma, n na ɛ mafanma ɛ ɛ fati bɛndɛn fi Ala ma saraxan na ɛ dunuɲa yi gidini, a sariɲan, a rafan Ala ma. Na nan findixi batu faɲin na ɛ naxan ligama Ala xa."},{"book":"Romi Kaane","chapter":"12","verse":"2","text":"Ɛ nama ɛ yɛtɛ lu dunuɲa feene yi, koni ɛ xa ɛ kɛɲaan masara xaxilimaya nɛnɛn xɔn, alogo ɛ xa Ala sagoon kolon naxan fan, a rayabu, a kamalixi."},{"book":"Romi Kaane","chapter":"12","verse":"3","text":"N na a falama ɛ birin xa Alaa maragidini a naxan fixi n ma, n naxa, ɛ nama a miri xaxilitareyani a ɛ dangu bonne ra, koni ɛ miri ɛ yɛtɛ ma xaxilimayaan nun yɛtɛ suxuni alo Ala dɛnkɛlɛyaan yatɛn naxan fixi ɛ ma."},{"book":"Romi Kaane","chapter":"12","verse":"4","text":"En fatin yirene wuya, koni e birin nun e wali."},{"book":"Romi Kaane","chapter":"12","verse":"5","text":"A na kii nin, hali en to wuya, en bata findi fati bɛndɛ kedenna ra Alaa Muxu Sugandixini, en lu en bode yi alo fatin yirene."},{"book":"Romi Kaane","chapter":"12","verse":"6","text":"Ala en kixi seen sifa wuyaxi nan na, alo a ragidixi en ma kii naxan yi. Xa muxuna nde kixi nabiya falane yi, a falane xa lan dɛnkɛlɛyaan ma."},{"book":"Romi Kaane","chapter":"12","verse":"7","text":"Xa wanla na a ra yamaan xa, a xa wanla kɛ. Naxan nɔɛ xaranna tiyɛ, na xa xaranna ti."},{"book":"Romi Kaane","chapter":"12","verse":"8","text":"Xa naxan nɔɛ muxune ralimaniyɛ, na xa e ralimaniya. Naxan kiin tima, na xa a liga fonisireyani. Xa yɛɛratiin na a ra, na xa a sɔbɛ so na ma. Xa naxan kininkininma muxune ma, a xa a liga sɛwani."},{"book":"Romi Kaane","chapter":"12","verse":"9","text":"Ɛ xanuntenyaan nama findi nafigiyaan na. Ɛ ɛ mɛ fe ɲaxin na. Naxan fan, ɛ na suxu ken!"},{"book":"Romi Kaane","chapter":"12","verse":"10","text":"Ɛ ɛ bode rafan ngaxakedenyaan xanuntenyani, ɛ yi ɛ bode binya ki faɲi."},{"book":"Romi Kaane","chapter":"12","verse":"11","text":"Ɛ tunnafanna nama findi salayaan na. Koni ɛ wali Marigin xa wɛkilɛni."},{"book":"Romi Kaane","chapter":"12","verse":"12","text":"Ɛ sɛwa ɛ yigina fe ra, ɛ diɲa tɔrɔni, ɛ lu Ala maxandini tun."},{"book":"Romi Kaane","chapter":"12","verse":"13","text":"Ɛ muxu sariɲanxine goronna tongo e makone yi. Ɛ fatan muxune yisuxɛ."},{"book":"Romi Kaane","chapter":"12","verse":"14","text":"Ɛ duba ɛ bɛsɛnxɔnya muxune xa, ɛ duba, ɛ nama dangan ti."},{"book":"Romi Kaane","chapter":"12","verse":"15","text":"Naxanye sɛwaxi, ɛ sɛwa ne xɔn ma. Naxanye wugama, ɛ wuga ne xɔn ma."},{"book":"Romi Kaane","chapter":"12","verse":"16","text":"Ɛ kui feene xa findi kedenna ra ɛ bode xa. Ɛ nama ɛ waso, koni naxan yo magodoxi ɛ tin na ma. Ɛ nama ɛ yɛtɛ yatɛ fekolonne ra."},{"book":"Romi Kaane","chapter":"12","verse":"17","text":"Ɛ nama fe ɲaxin ɲɔxɔ fe ɲaxin na. Ɛ kata fe faɲin liga feen na muxune birin yɛɛ ra yi."},{"book":"Romi Kaane","chapter":"12","verse":"18","text":"Xa a lanɲɛ, fanni na fatɛ ɛ tan na, lanna xa lu ɛ nun muxune birin tagi."},{"book":"Romi Kaane","chapter":"12","verse":"19","text":"N xanuntenne, ɛ nama ɛ gbeen ɲɔxɔ, koni ɛ a lu Alaa xɔlɔn ma, amasɔtɔ a sɛbɛxi Kitabuni, Marigin naxa, “N tan nan gbeeɲɔxɔ tiin na. N feene saranma nɛn e ɲɔxɔnne ra.”12.19 Sariyane 32.35"},{"book":"Romi Kaane","chapter":"12","verse":"20","text":"Koni ɛ tan xa a liga na kiini: Kitabun naxa, “Xa kamɛna i yaxun ma, donseen so a yii. Xa min xɔnla a ma, igen so a yii, amasɔtɔ xa i na liga a xa, na luma a xa nɛn alo i tɛɛ wolonne nan malanma a xunna ma.”12.20 Sandane 25.21-22"},{"book":"Romi Kaane","chapter":"12","verse":"21","text":"I nama tin fe ɲaxin xa i nɔ. Koni fɔ i xa fe ɲaxin nɔ fe faɲin xɔn."}]}