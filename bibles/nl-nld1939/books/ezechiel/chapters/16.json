{"data":[{"book":"Ezechiel","chapter":"16","verse":"1","text":"Het woord van Jahweh werd tot mij gericht:"},{"book":"Ezechiel","chapter":"16","verse":"2","text":"Mensenkind, ge moet Jerusalem haar gruwel doen kennen"},{"book":"Ezechiel","chapter":"16","verse":"3","text":"en zeggen: Zo spreekt Jahweh, de Heer, tot Jerusalem! Uw land van afkomst en geboorte is Kanaän; uw vader was een Amoriet, uw moeder een Hittiet."},{"book":"Ezechiel","chapter":"16","verse":"4","text":"Op deze manier zijt ge ter wereld gekomen: Toen ge geboren werdt, heeft niemand uw navelstreng afgeknipt, of u met water schoongewassen; met zout werdt ge niet ingewreven, niet in doeken gewikkeld."},{"book":"Ezechiel","chapter":"16","verse":"5","text":"Geen oog ontfermde zich over u, om uit medelijden u een van die zorgen te wijden. Neen, op de dag van uw geboorte werdt ge te vondeling gelegd op het vrije veld, omdat men uw leven niets waard vond."},{"book":"Ezechiel","chapter":"16","verse":"6","text":"Toen kwam Ik u voorbij, en zag u spartelen in uw bloed. Ik sprak tot u, terwijl ge met bloed waart besmeurd: Blijf leven!"},{"book":"Ezechiel","chapter":"16","verse":"7","text":"fris als een veldbloem maakte Ik u. Ge groeide op en werdt groot; ge bereikte de leeftijd der stonden: uw borsten waren ontwikkeld, uw haar begon te groeien; maar ge waart nog altijd bloot en naakt."},{"book":"Ezechiel","chapter":"16","verse":"8","text":"Weer kwam Ik langs u, en bemerkte, dat de tijd der liefde voor u was gekomen; Ik spreidde mijn mantelslip over u uit, en bedekte uw schaamte. Ik zwoer u trouw, en sloot een verbond met u, zegt Jahweh, de Heer; zo werdt gij de mijne!"},{"book":"Ezechiel","chapter":"16","verse":"9","text":"Ik wies u met water, spoelde uw bloed van u af, en zalfde u met olie;"},{"book":"Ezechiel","chapter":"16","verse":"10","text":"Ik deed u bonte kleren aan, gaf u schoeisel van het fijnste leder, bond u een hoofddoek om van damast, hulde u in een sluier van zijde."},{"book":"Ezechiel","chapter":"16","verse":"11","text":"Ik smukte u met sieraden, deed armbanden aan uw polsen, een snoer om uw hals;"},{"book":"Ezechiel","chapter":"16","verse":"12","text":"Ik gaf u een ring door uw neus en hangers aan uw oren een prachtige kroon op uw hoofd."},{"book":"Ezechiel","chapter":"16","verse":"13","text":"Zo waart ge getooid met goud en zilver; uw kleren waren van damast en zijde en bonte weefsels. Het fijnste meel en honing en olie mocht ge eten. Ge werdt een stralende schoonheid, geschikt voor het koningschap!"},{"book":"Ezechiel","chapter":"16","verse":"14","text":"Van uw schoonheid ging een roep uit onder de volken, want die was volmaakt door de opschik, waarmee Ik u begiftigd had, spreekt Jahweh, de Heer!"},{"book":"Ezechiel","chapter":"16","verse":"15","text":"Maar ge werdt vrijmoedig met uw schoonheid, en uw gevierdheid hadt ge veil. Iedereen, die voorbij kwam, hebt ge uw lust getoond, aan hem u overgegeven."},{"book":"Ezechiel","chapter":"16","verse":"16","text":"Ge hebt uw kleren misbruikt, om er bonte hoogten van te maken: daarop hebt ge de deerne gespeeld, onbeschaamd en onbevreesd."},{"book":"Ezechiel","chapter":"16","verse":"17","text":"Ge hebt uw sieraden gehaald, het goud en zilver, dat Ik u had geschonken; ge hebt er mannenbeelden van gemaakt, en daarmee ontucht bedreven."},{"book":"Ezechiel","chapter":"16","verse":"18","text":"Ge hebt uw bonte gewaden genomen, en ze daarmee bekleed; mijn olie en wierook hebt ge er voor neergezet."},{"book":"Ezechiel","chapter":"16","verse":"19","text":"Het voedsel dat Ik u gegeven had, het fijnste meel, olie en honing, die Ik u tot spijs had geschonken, hebt ge hun aangeboden tot een liefelijke offergeur: zo was het, spreekt Jahweh, de Heer."},{"book":"Ezechiel","chapter":"16","verse":"20","text":"Zelfs hebt ge de zonen en de dochters, die ge Mij geschonken hadt, niet gespaard, maar ze hun ten offer gebracht, opdat zij ze konden verslinden. Was uw ontucht nog niet erg genoeg,"},{"book":"Ezechiel","chapter":"16","verse":"21","text":"dat ge mijn zonen moest slachten, ze door het vuur deedt gaan, en ze zo hebt opgeofferd?"},{"book":"Ezechiel","chapter":"16","verse":"22","text":"Nooit hebt ge bij al die gruwelen en ontucht eens teruggedacht aan de dagen van uw jeugd, toen ge naakt waart en ontbloot, en in uw bloed lag te trappelen."},{"book":"Ezechiel","chapter":"16","verse":"23","text":"Na al die boosheid: wee u, wee u! spreekt Jahweh, de Heer:"},{"book":"Ezechiel","chapter":"16","verse":"24","text":"hebt ge u een bordeel gebouwd, en uw kraam geopend in elke straat;"},{"book":"Ezechiel","chapter":"16","verse":"25","text":"op elke straathoek hebt ge uw kraam gebouwd, uw schoonheid onteerd, aan elken voorbijganger u aangeboden, en voortdurend ontucht gepleegd."},{"book":"Ezechiel","chapter":"16","verse":"26","text":"Ge hebt ontucht bedreven met de Egyptenaren, uw geile buren; voortdurend hebt ge ontucht gepleegd, om Mij te tergen."},{"book":"Ezechiel","chapter":"16","verse":"27","text":"Zie, toen strekte Ik mijn hand al naar u uit, Ik kortte uw erfdeel in, en gaf u over aan de haat van uw vijandinnen, aan de Filistijnse meisjes, die zich schaamden over uw schandelijk gedrag."},{"book":"Ezechiel","chapter":"16","verse":"28","text":"Daarna hebt ge u aan de Assyriërs vergooid, omdat ge nog niet bevredigd waart; ook met hen hebt ge ontucht bedreven, en ge kondt er maar niet genoeg van krijgen."},{"book":"Ezechiel","chapter":"16","verse":"29","text":"Zonder ophouden hebt ge ontucht bedreven met het handelsland Chaldea, maar ook daar werdt ge niet bevredigd."},{"book":"Ezechiel","chapter":"16","verse":"30","text":"Hoe heftig was uw hartstocht, zegt Jahweh, de Heer, dat ge dit alles, dit gedoe van een onbeschaamde deerne, volhieldt,"},{"book":"Ezechiel","chapter":"16","verse":"31","text":"dat ge uw bordeel hebt gebouwd op elke straathoek, aan elke weg uw kraam hebt geopend, en toch geen echte deerne waart, die het enkel voor geld doet."},{"book":"Ezechiel","chapter":"16","verse":"32","text":"O overspelige vrouw, in plaats van uw eigen man neemt ge vreemden;"},{"book":"Ezechiel","chapter":"16","verse":"33","text":"en terwijl men aan alle deernen een vergoeding geeft, hebt gij geschenken aan al uw minnaars uitgedeeld: ge hebt ze omgekocht, om van alle kanten met ontuchtige bedoelingen tot u te komen."},{"book":"Ezechiel","chapter":"16","verse":"34","text":"Ge deedt juist het omgekeerde van de andere vrouwen: ge waart een deerne, maar men behoefde u niet achterna te lopen; gij gaaft geschenken, maar u werd geen vergoeding gegeven; juist het omgekeerde hebt ge gedaan!"},{"book":"Ezechiel","chapter":"16","verse":"35","text":"Daarom deerne, luister naar het woord van Jahweh!"},{"book":"Ezechiel","chapter":"16","verse":"36","text":"Dit zegt Jahweh, de Heer: Omdat ge voor uw minnaars en voor al uw gruwelijke schandgoden in uw ontucht uw schaamte ontbloot en uw naaktheid onthuld hebt, en het bloed van uw zonen aan hen hebt geofferd,"},{"book":"Ezechiel","chapter":"16","verse":"37","text":"daarom breng Ik al uw minnaars bijeen, voor wie ge zo lief waart; zowel hen die ge bemind hebt, als hen die ge hebt achtergesteld. Ik breng ze van alle kanten rond u samen, om voor hen uw schaamte te onthullen, zodat ze u in heel uw naaktheid kunnen aanschouwen!"},{"book":"Ezechiel","chapter":"16","verse":"38","text":"Ik zal aan u het vonnis voltrekken van een vrouw, die trouw breekt en bloed vergiet, en zo mijn toorn en jaloezie op u koelen."},{"book":"Ezechiel","chapter":"16","verse":"39","text":"Ik zal u aan hen overleveren; zij zullen uw bordeel afbreken, uw kramen omvertrekken, u de kleren van het lijf rukken, uw sieraden afnemen, en u naakt en bloot laten liggen."},{"book":"Ezechiel","chapter":"16","verse":"40","text":"Zij zullen een vergadering over u houden, u met keien stenigen, en met hun zwaard u in stukken houwen."},{"book":"Ezechiel","chapter":"16","verse":"41","text":"Dan steken ze uw huizen in brand, en zullen ten aanschouwen van talrijke vrouwen het vonnis aan u voltrekken. Zo maak Ik een einde aan uw ontucht, en zult ge geen geschenken meer uitdelen!"},{"book":"Ezechiel","chapter":"16","verse":"42","text":"Ik zal mijn woede op u koelen, mijn jaloezie op u stillen, en Ik zal voldaan zijn en niet meer ontstemd."},{"book":"Ezechiel","chapter":"16","verse":"43","text":"Omdat ge nooit eens terugdacht aan de dagen van uw jeugd, maar Mij door dat alles hebt blijven prikkelen, daarom zal ook Ik uw gedrag op uw hoofd laten neerkomen, spreekt Jahweh, de Heer, en zult ge bij al uw gruwelen tenminste geen ontucht meer doen!"},{"book":"Ezechiel","chapter":"16","verse":"44","text":"Zie, elke spreukendichter past op u het gezegde toe: Zo moeder, zo dochter!"},{"book":"Ezechiel","chapter":"16","verse":"45","text":"Een echte dochter zijt ge van uw moeder, die haar man en haar kinderen verliet; ge zijt het evenbeeld van uw zusters, die niets om haar man en om haar kinderen gaven. Uw moeder was een Hittiet, uw vader een Amoriet."},{"book":"Ezechiel","chapter":"16","verse":"46","text":"Uw oudste zuster, die aan uw linkerhand woont, is Samaria met haar dochters; uw jongste zuster, die aan uw rechterhand woont, is Sodoma met haar dochters."},{"book":"Ezechiel","chapter":"16","verse":"47","text":"Ge hebt u niet tevreden gesteld, in haar voetspoor te treden, en gruwelen als zij te bedrijven: heel uw gedrag was stuitender nog dan het hare!"},{"book":"Ezechiel","chapter":"16","verse":"48","text":"Zo waar Ik leef, zegt Jahweh, de Heer: Uw zuster Sodoma met haar dochters heeft het zo bont niet gemaakt als gij met uw dochters."},{"book":"Ezechiel","chapter":"16","verse":"49","text":"Dit was enkel de zonde van Sodoma, uw zuster: zij met haar dochters leden aan overmoed, aan zwelgerij en zorgeloze rust; den misdeelde en behoeftige ondersteunden zij niet;"},{"book":"Ezechiel","chapter":"16","verse":"50","text":"ze waren hovaardig, en bedreven gruwelen in mijn ogen. Toch heb Ik ze verstoten, zoals ge gezien hebt."},{"book":"Ezechiel","chapter":"16","verse":"51","text":"Ook Samaria heeft nog niet de helft misdaan van wat gij hebt bedreven. Ge hebt veel erger gruwelen bedreven dan zij beiden, en door uw stuitend gedrag uw zusters nog in een gunstig daglicht geplaatst."},{"book":"Ezechiel","chapter":"16","verse":"52","text":"Draag dan ook gij uw schande, gij die voor uw zusters in de bres zijt gesprongen; want door uw veel zwaardere zonden zijn zij bij u vergeleken onschuldig. Schaam u dus en draag uw schande, dat ge uw zusters nog verontschuldigt."},{"book":"Ezechiel","chapter":"16","verse":"53","text":"Ik zal haar lot ten beste keren: het lot van Sodoma met haar dochters, en het lot van Samaria met haar dochters,"},{"book":"Ezechiel","chapter":"16","verse":"54","text":"opdat ge uw schande moogt dragen en u moogt schamen over al wat ge misdreven hebt, en gij die beiden berusting kunt brengen."},{"book":"Ezechiel","chapter":"16","verse":"55","text":"Uw zuster Sodoma zal met haar dochters in haar vroegere staat worden hersteld, en Samaria zal met haar dochters terugkeren tot haar vroegere toestand."},{"book":"Ezechiel","chapter":"16","verse":"56","text":"Was uw zuster Sodoma niet tot een schimpwoord op uw lippen, ten tijde van uw overmoed,"},{"book":"Ezechiel","chapter":"16","verse":"57","text":"voordat uw schaamte ontbloot werd? Nu zijt ge net als zij de spot der vrouwen van Edom met heel zijn omgeving, de spot der Filistijnse vrouwen, die van alle kanten u honen."},{"book":"Ezechiel","chapter":"16","verse":"58","text":"Uw ontucht en uw schanddaad, ge zult ze dragen, zegt Jahweh, de Heer."},{"book":"Ezechiel","chapter":"16","verse":"59","text":"Zo spreekt Jahweh, de Heer: Eerst als Ik met u gedaan heb, zoals gij met Mij hebt gedaan: met u, die de eed zo gering acht, dat ge het verbond hebt verbroken:"},{"book":"Ezechiel","chapter":"16","verse":"60","text":"dan zal Ik het verbond weer gedenken, dat Ik in uw jeugd met u aanging, en zal Ik een eeuwigdurend verbond met u sluiten."},{"book":"Ezechiel","chapter":"16","verse":"61","text":"Dan zult ge met schaamte terugdenken aan uw gedrag, als Ik uw oudere zusters met uw jongere zusters neem, en ze u tot dochters geef, zonder het aan u verplicht te zijn."},{"book":"Ezechiel","chapter":"16","verse":"62","text":"Ik zal mijn verbond met u aangaan, en gij zult erkennen, dat Ik Jahweh ben;"},{"book":"Ezechiel","chapter":"16","verse":"63","text":"opdat ge tot inkeer komt en bloost, en van schaamte geen woord durft zeggen, als Ik u alles vergeef wat ge misdreven hebt, zegt Jahweh, de Heer."}]}