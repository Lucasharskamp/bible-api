{"data":[{"book":"iphiṣiṇaḥ","chapter":"6","verse":"1","text":"he bālakāḥ, yūyaṁ prabhum uddiśya pitrorājñāgrāhiṇo bhavata yatastat nyāyyaṁ|"},{"book":"iphiṣiṇaḥ","chapter":"6","verse":"2","text":"tvaṁ nijapitaraṁ mātarañca sammanyasveti yo vidhiḥ sa pratijñāyuktaḥ prathamo vidhiḥ"},{"book":"iphiṣiṇaḥ","chapter":"6","verse":"3","text":"phalatastasmāt tava kalyāṇaṁ deśe ca dīrghakālam āyu rbhaviṣyatīti|"},{"book":"iphiṣiṇaḥ","chapter":"6","verse":"4","text":"aparaṁ he pitaraḥ, yūyaṁ svabālakān mā roṣayata kintu prabho rvinītyādeśābhyāṁ tān vinayata|"},{"book":"iphiṣiṇaḥ","chapter":"6","verse":"5","text":"he dāsāḥ, yūyaṁ khrīṣṭam uddiśya sabhayāḥ kampānvitāśca bhūtvā saralāntaḥkaraṇairaihikaprabhūnām ājñāgrāhiṇo bhavata|"},{"book":"iphiṣiṇaḥ","chapter":"6","verse":"6","text":"dṛṣṭigocarīyaparicaryyayā mānuṣebhyo rocituṁ mā yatadhvaṁ kintu khrīṣṭasya dāsā iva niviṣṭamanobhirīścarasyecchāṁ sādhayata|"},{"book":"iphiṣiṇaḥ","chapter":"6","verse":"7","text":"mānavān anuddiśya prabhumevoddiśya sadbhāvena dāsyakarmma kurudhvaṁ|"},{"book":"iphiṣiṇaḥ","chapter":"6","verse":"8","text":"dāsamuktayo ryena yat satkarmma kriyate tena tasya phalaṁ prabhuto lapsyata iti jānīta ca|"},{"book":"iphiṣiṇaḥ","chapter":"6","verse":"9","text":"aparaṁ he prabhavaḥ, yuṣmābhi rbhartsanaṁ vihāya tān prati nyāyyācaraṇaṁ kriyatāṁ yaśca kasyāpi pakṣapātaṁ na karoti yuṣmākamapi tādṛśa ekaḥ prabhuḥ svarge vidyata iti jñāyatāṁ|"},{"book":"iphiṣiṇaḥ","chapter":"6","verse":"10","text":"adhikantu he bhrātaraḥ, yūyaṁ prabhunā tasya vikramayuktaśaktyā ca balavanto bhavata|"},{"book":"iphiṣiṇaḥ","chapter":"6","verse":"11","text":"yūyaṁ yat śayatānaśchalāni nivārayituṁ śaknutha tadartham īśvarīyasusajjāṁ paridhaddhvaṁ|"},{"book":"iphiṣiṇaḥ","chapter":"6","verse":"12","text":"yataḥ kevalaṁ raktamāṁsābhyām iti nahi kintu kartṛtvaparākramayuktaistimirarājyasyehalokasyādhipatibhiḥ svargodbhavai rduṣṭātmabhireva sārddham asmābhi ryuddhaṁ kriyate|"},{"book":"iphiṣiṇaḥ","chapter":"6","verse":"13","text":"ato heto ryūyaṁ yayā saṁkuेle dine'vasthātuṁ sarvvāṇi parājitya dṛḍhāḥ sthātuñca śakṣyatha tām īśvarīyasusajjāṁ gṛhlīta|"},{"book":"iphiṣiṇaḥ","chapter":"6","verse":"14","text":"vastutastu satyatvena śṛṅkhalena kaṭiṁ baddhvā puṇyena varmmaṇā vakṣa ācchādya"},{"book":"iphiṣiṇaḥ","chapter":"6","verse":"15","text":"śānteḥ suvārttayā jātam utsāhaṁ pādukāyugalaṁ pade samarpya tiṣṭhata|"},{"book":"iphiṣiṇaḥ","chapter":"6","verse":"16","text":"yena ca duṣṭātmano'gnibāṇān sarvvān nirvvāpayituṁ śakṣyatha tādṛśaṁ sarvvācchādakaṁ phalakaṁ viśvāsaṁ dhārayata|"},{"book":"iphiṣiṇaḥ","chapter":"6","verse":"17","text":"śirastraṁ paritrāṇam ātmanaḥ khaṅgañceśvarasya vākyaṁ dhārayata|"},{"book":"iphiṣiṇaḥ","chapter":"6","verse":"18","text":"sarvvasamaye sarvvayācanena sarvvaprārthanena cātmanā prārthanāṁ kurudhvaṁ tadarthaṁ dṛḍhākāṅkṣayā jāgrataḥ sarvveṣāṁ pavitralokānāṁ kṛte sadā prārthanāṁ kurudhvaṁ|"},{"book":"iphiṣiṇaḥ","chapter":"6","verse":"19","text":"ahañca yasya susaṁvādasya śṛṅkhalabaddhaḥ pracārakadūto'smi tam upayuktenotsāhena pracārayituṁ yathā śaknuyāṁ"},{"book":"iphiṣiṇaḥ","chapter":"6","verse":"20","text":"tathā nirbhayena svareṇotsāhena ca susaṁvādasya nigūḍhavākyapracārāya vaktṛाtā yat mahyaṁ dīyate tadarthaṁ mamāpi kṛte prārthanāṁ kurudhvaṁ|"},{"book":"iphiṣiṇaḥ","chapter":"6","verse":"21","text":"aparaṁ mama yāvasthāsti yacca mayā kriyate tat sarvvaṁ yad yuṣmābhi rjñāyate tadarthaṁ prabhunā priyabhrātā viśvāsyaḥ paricārakaśca tukhiko yuṣmān tat jñāpayiṣyati|"},{"book":"iphiṣiṇaḥ","chapter":"6","verse":"22","text":"yūyaṁ yad asmākam avasthāṁ jānītha yuṣmākaṁ manāṁsi ca yat sāntvanāṁ labhante tadarthamevāhaṁ yuṣmākaṁ sannidhiṁ taṁ preṣitavāna|"},{"book":"iphiṣiṇaḥ","chapter":"6","verse":"23","text":"aparam īśvaraḥ prabhu ryīśukhrīṣṭaśca sarvvebhyo bhrātṛbhyaḥ śāntiṁ viśvāsasahitaṁ prema ca deyāt|"},{"book":"iphiṣiṇaḥ","chapter":"6","verse":"24","text":"ye kecit prabhau yīśukhrīṣṭe'kṣayaṁ prema kurvvanti tān prati prasādo bhūyāt| tathāstu|"}]}