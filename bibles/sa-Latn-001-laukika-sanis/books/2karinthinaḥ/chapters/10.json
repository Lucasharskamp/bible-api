{"data":[{"book":"2 karinthinaḥ","chapter":"10","verse":"1","text":"yuṣmatpratyakṣē namraḥ kintu parōkṣē pragalbhaḥ paulō'haṁ khrīṣṭasya kṣāntyā vinītyā ca yuṣmān prārthayē|"},{"book":"2 karinthinaḥ","chapter":"10","verse":"2","text":"mama prārthanīyamidaṁ vayaṁ yaiḥ śārīrikācāriṇō manyāmahē tān prati yāṁ pragalbhatāṁ prakāśayituṁ niścinōmi sā pragalbhatā samāgatēna mayācaritavyā na bhavatu|"},{"book":"2 karinthinaḥ","chapter":"10","verse":"3","text":"yataḥ śarīrē carantō'pi vayaṁ śārīrikaṁ yuddhaṁ na kurmmaḥ|"},{"book":"2 karinthinaḥ","chapter":"10","verse":"4","text":"asmākaṁ yuddhāstrāṇi ca na śārīrikāni kintvīśvarēṇa durgabhañjanāya prabalāni bhavanti,"},{"book":"2 karinthinaḥ","chapter":"10","verse":"5","text":"taiśca vayaṁ vitarkān īśvarīyatattvajñānasya pratibandhikāṁ sarvvāṁ cittasamunnatiñca nipātayāmaḥ sarvvasaṅkalpañca bandinaṁ kr̥tvā khrīṣṭasyājñāgrāhiṇaṁ kurmmaḥ,"},{"book":"2 karinthinaḥ","chapter":"10","verse":"6","text":"yuṣmākam ājñāgrāhitvē siddhē sati sarvvasyājñālaṅghanasya pratīkāraṁ karttum udyatā āsmahē ca|"},{"book":"2 karinthinaḥ","chapter":"10","verse":"7","text":"yad dr̥ṣṭigōcaraṁ tad yuṣmābhi rdr̥śyatāṁ| ahaṁ khrīṣṭasya lōka iti svamanasi yēna vijñāyatē sa yathā khrīṣṭasya bhavati vayam api tathā khrīṣṭasya bhavāma iti punarvivicya tēna budhyatāṁ|"},{"book":"2 karinthinaḥ","chapter":"10","verse":"8","text":"yuṣmākaṁ nipātāya tannahi kintu niṣṭhāyai prabhunā dattaṁ yadasmākaṁ sāmarthyaṁ tēna yadyapi kiñcid adhikaṁ ślāghē tathāpi tasmānna trapiṣyē|"},{"book":"2 karinthinaḥ","chapter":"10","verse":"9","text":"ahaṁ patrai ryuṣmān trāsayāmi yuṣmābhirētanna manyatāṁ|"},{"book":"2 karinthinaḥ","chapter":"10","verse":"10","text":"tasya patrāṇi gurutarāṇi prabalāni ca bhavanti kintu tasya śārīrasākṣātkārō durbbala ālāpaśca tucchanīya iti kaiścid ucyatē|"},{"book":"2 karinthinaḥ","chapter":"10","verse":"11","text":"kintu parōkṣē patrai rbhāṣamāṇā vayaṁ yādr̥śāḥ prakāśāmahē pratyakṣē karmma kurvvantō'pi tādr̥śā ēva prakāśiṣyāmahē tat tādr̥śēna vācālēna jñāyatāṁ|"},{"book":"2 karinthinaḥ","chapter":"10","verse":"12","text":"svapraśaṁsakānāṁ kēṣāñcinmadhyē svān gaṇayituṁ taiḥ svān upamātuṁ vā vayaṁ pragalbhā na bhavāmaḥ, yatastē svaparimāṇēna svān parimimatē svaiśca svān upamibhatē tasmāt nirbbōdhā bhavanti ca|"},{"book":"2 karinthinaḥ","chapter":"10","verse":"13","text":"vayam aparimitēna na ślāghiṣyāmahē kintvīśvarēṇa svarajjvā yuṣmaddēśagāmi yat parimāṇam asmadarthaṁ nirūpitaṁ tēnaiva ślāghiṣyāmahē|"},{"book":"2 karinthinaḥ","chapter":"10","verse":"14","text":"yuṣmākaṁ dēśō'smābhiragantavyastasmād vayaṁ svasīmām ullaṅghāmahē tannahi yataḥ khrīṣṭasya susaṁvādēnāparēṣāṁ prāg vayamēva yuṣmān prāptavantaḥ|"},{"book":"2 karinthinaḥ","chapter":"10","verse":"15","text":"vayaṁ svasīmām ullaṅghya parakṣētrēṇa ślāghāmahē tannahi, kiñca yuṣmākaṁ viśvāsē vr̥ddhiṁ gatē yuṣmaddēśē'smākaṁ sīmā yuṣmābhirdīrghaṁ vistārayiṣyatē,"},{"book":"2 karinthinaḥ","chapter":"10","verse":"16","text":"tēna vayaṁ yuṣmākaṁ paścimadiksthēṣu sthānēṣu susaṁvādaṁ ghōṣayiṣyāmaḥ, itthaṁ parasīmāyāṁ parēṇa yat pariṣkr̥taṁ tēna na ślāghiṣyāmahē|"},{"book":"2 karinthinaḥ","chapter":"10","verse":"17","text":"yaḥ kaścit ślāghamānaḥ syāt ślāghatāṁ prabhunā sa hi|"},{"book":"2 karinthinaḥ","chapter":"10","verse":"18","text":"svēna yaḥ praśaṁsyatē sa parīkṣitō nahi kintu prabhunā yaḥ praśaṁsyatē sa ēva parīkṣitaḥ|"}]}