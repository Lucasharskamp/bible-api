{"data":[{"book":"Ngsäea Khut","chapter":"16","verse":"1","text":"Pawluh ja Tilah cun Derbe ja Luhtarah citki xawi; acua Timoti ngming naki khritjan mat veki; ani cun jumeikia Judah nghnumia cakpaa kyaki, a pa cun Krika kyaki;"},{"book":"Ngsäea Khut","chapter":"16","verse":"2","text":"Ani cun Luhtarah ja Ikoniha vekie naw jumeiki ti lü ania mawng cun pyenkie."},{"book":"Ngsäea Khut","chapter":"16","verse":"3","text":"Pawluh naw ani cun ami hlawnga ami cehpüi vai a täng. Acunüng, acua vekiea Judahea phäha, a vun a mawihsak, a pa Krika kyaki tia ami van naw ami ksinga phäha kyaki."},{"book":"Ngsäea Khut","chapter":"16","verse":"4","text":"Mlüh naküt üng cit hü ni lü, Jerusalema angvaie ja ngsä he naw ami mkhyaha jah läklam vaie cun jumeikie üng ani jah mtheh."},{"book":"Ngsäea Khut","chapter":"16","verse":"5","text":"Sangcime cun jumnak üng khäng u lü a mhnüp tä se nung law dämdämkie."},{"book":"Ngsäea Khut","chapter":"16","verse":"6","text":"Ngmüimkhya Ngcim naw Asah hne ngthu sang vai am ti se, Pharikih hne ja Kalatih hne avan üng cit hüki xawi."},{"book":"Ngsäea Khut","chapter":"16","verse":"7","text":"Mutih ng'yü pei ani pha law ja, Bithunih hnea lut khai xawia büki xawi, acunsepi, Jesuha Ngmüimkhya naw am a jah cehsak."},{"book":"Ngsäea Khut","chapter":"16","verse":"8","text":"Mutih khe ni lü, Taros da16:8: Kdungkie; am ani üngkhe lü. citki xawi."},{"book":"Ngsäea Khut","chapter":"16","verse":"9","text":"Mthana Pawluh naw mdannak üng Maketawniha khawa ka khyang mat ngdüi lü, “Maketawniha khawa law lü, jah kpüi lawa” tia, nghui na se a hmuh."},{"book":"Ngsäea Khut","chapter":"16","verse":"10","text":"Acuna mdannak a hmuh law päng ja, ami veia thangkdaw pyen khaia Pamhnam naw jah khüki tia ksing ni lü, Maketawniha hnea ceh vaia kami ngtünki."},{"book":"Ngsäea Khut","chapter":"16","verse":"11","text":"Taros üngkhyüh mlawng am cit u lü, Samotarat kami citki, angawi üng Nepoliha kami cit be tüki;"},{"book":"Ngsäea Khut","chapter":"16","verse":"12","text":"Acun üngka naw Philipih mlüha kami citki, acuna mlüh cun Maketawniha16:12: Maketawniha mlüh ktung,cangcim avang üngtaMaketawih üng mlüh kyäp bawkam ani üngMaketawniha mlüh daw khaw üng mlüh mata kya lü, Romah mlüh ktung üngkaa kyaki. Acuna khaw üng khawvei kami veki."},{"book":"Ngsäea Khut","chapter":"16","verse":"13","text":"Sabbath mhnüp üng, khaw kpunga cit u lü, tui caye da, Judahea ktaiyünaka hnüna vekia kami ngaih. Acua ngaw lü, ngbäm lawki hea nghnumie veia ngthu kami pyenki."},{"book":"Ngsäea Khut","chapter":"16","verse":"14","text":"Acunüng, Lidia ngming naki, jihsen jawiki, Tuhtirah khawa ka, Pamhnam jumkia nghnumi mat naw kami ngthu ngja lü, Pawluha ngthu pyen cun aktäa ngai khaia Bawipa naw a mlung a mhmawng."},{"book":"Ngsäea Khut","chapter":"16","verse":"15","text":"A im khyawng avan naw Baptican ami khan law päng üng, “Bawipa jumei kcangkia nami na ngaih üng ka ima kai law ua” tia, jah nghui na lü a jah mtheh."},{"book":"Ngsäea Khut","chapter":"16","verse":"16","text":"Mhnüp at üng ktaiyünaka hnüna kami ceh k'um üng, mpya nghnumica mat malam pyen lü ngjoki kami khyum. Acuna nghnumica cun Ngmüimkhya kse naw a mahpa phäh malam pyen lü ngui khawh yahki."},{"book":"Ngsäea Khut","chapter":"16","verse":"17","text":"Acun naw Pawluh ja keimi jah läk law lü, “Hina küikyannaka lam ning ja mtheh lawki he cän hlüngsäihki Pamhnama mpyae ni” ti lü, ngpyangki."},{"book":"Ngsäea Khut","chapter":"16","verse":"18","text":"Acukba khaw mhnüp khawvei veki. Acukba kyase Pawluh naw am ngja law hlü lü, nghlat sihki naw, Ngmüimkhya kse üng, “Jesuh Khritawa ngming am ka ning mthehki, a k'um üngka naw lut law” a ti ja lut lawki."},{"book":"Ngsäea Khut","chapter":"16","verse":"19","text":"Acunüng, a mahpae naw, ami ngui suinak päihki tia ksing law u lü, Pawluh ja Tilah jah man u lü, khyang ngkhämnak, angvaiea veia ami jah cehpüi."},{"book":"Ngsäea Khut","chapter":"16","verse":"20","text":"Romah Bawiea veia ja cehpüi u lü, “Hi xawi hin Judah khyang xawia kyaki xawi, kami mlüh jah khuimkha lawki xawi,"},{"book":"Ngsäea Khut","chapter":"16","verse":"21","text":"Ami naw mi thum kpetki thumcam jah mtheikie. Mimi cun Romah khyanga mi kyaki. Amimia bilawh cun am mi läk dat vaia thum pyeni xawi” ami ti."},{"book":"Ngsäea Khut","chapter":"16","verse":"22","text":"Acunüng khyange cun Pawluh ja Tilah jah pawh khaiea ngkhäm law hngakie, bawie naw ani kcu ja suisak u lü, cung am jah kpai vaia ngthu ami jah pet."},{"book":"Ngsäea Khut","chapter":"16","verse":"23","text":"Khawvei ami jah kpai päng lü, thawngima ja khyumkie naw, thawng ngvai naw ngängki am, üp ye khaia a ngäng vaia ami jah mtheh."},{"book":"Ngsäea Khut","chapter":"16","verse":"24","text":"Acukba mtheh u se, thawngim ngvai naw, thawngima ak'um säisäiha ja khyumki naw, ani khaw cun khyaw üng a jah khun."},{"book":"Ngsäea Khut","chapter":"16","verse":"25","text":"Acunsepi, Pawluh ja Tilah cun, mthana Pamhnama veia ktaiyü ni lü, ng’äi mcuk ni se, thawngim üng kyum hngakie naw ami jah ngaih."},{"book":"Ngsäea Khut","chapter":"16","verse":"26","text":"Angxita ngkhyü ngsün law se, thawngima hnün pi ngsün lawki; acunüng, ksawh naküt nghmawng law se, khyange ami jah khihnake cun ngsutei law päihkie."},{"book":"Ngsäea Khut","chapter":"16","verse":"27","text":"Thawng ngvai cun a ihnak üngkhyüh tho lawki, thawngim ksawhe nghmawng u se jah hmu lü, thawng kyume dawng päikiea ngai lü, a kcim lo lü hnimei khaia ngtängki."},{"book":"Ngsäea Khut","chapter":"16","verse":"28","text":"Acunsepi, Pawluh naw, ngpyang lü, “Käh thawna; kami van hia kami veki ni” a ti."},{"book":"Ngsäea Khut","chapter":"16","verse":"29","text":"Thawng ngvai naw meikdäi akjanga jah kthäh lü, kyühei lü ngkhyet lü, Pawluh ja Tilaha hmaia kawpki."},{"book":"Ngsäea Khut","chapter":"16","verse":"30","text":"Kpunga jah cehpüi lü, “Saja xawi aw, küikyannak ka yah vaia i ka pawh khai?” a ti."},{"book":"Ngsäea Khut","chapter":"16","verse":"31","text":"Ani xawi naw, “Bawipa Jesuh jumeia, acunüng, namät ja na khuiim khyawng lawnge maha küikyannak nami yah khai” ani ti."},{"book":"Ngsäea Khut","chapter":"16","verse":"32","text":"Acunüng, a veia ja, a ima vekie naküta veia Bawipaa ngthu ani pyen."},{"book":"Ngsäea Khut","chapter":"16","verse":"33","text":"Acuna mthan, acun naji üng jah cehpüi lü, ami jah kpainaka ani nghmae cun a jah mthih pet; acunüng, amät ja a khuiim khyawng lawng ami ngkhä Baptican khankie."},{"book":"Ngsäea Khut","chapter":"16","verse":"34","text":"A ima ja cehpüiki naw, jah khin na lü, Pamhnam ami jumei lawa phäha, amät cun a khuiim khyawng lawng ami van am aktäa jekie."},{"book":"Ngsäea Khut","chapter":"16","verse":"35","text":"Khaw a thaih law ja, Romah bawie naw, “Acun xawi jah khyah ua” tia, jee ami jah tüih."},{"book":"Ngsäea Khut","chapter":"16","verse":"36","text":"Acunüng, thawng ngvai naw, Pawluha veia, “Bawie naw, ning ja hlät khaiea, khyang jah tüi lawki he ni; acunakyase, atuh lut law ni lü, dim’yenak am cit nia” a ti."},{"book":"Ngsäea Khut","chapter":"16","verse":"37","text":"Acunsepi, Pawluh naw, “Romah khyanga kami kyaki, kami mkhyenak am ve xaki ami jah kpai u, thawngim üng ami jah khyum; atuh anghmüa jah ktäm khaiea bükie aw? Acukba am kya sawxat khai; amimät Romah ngvaie law u lü, jah hlät law u se” tia, je ngvai ani jah mtheh."},{"book":"Ngsäea Khut","chapter":"16","verse":"38","text":"Je ngvai naw, acuna ngthu cun Romah ngvaie ami jah mtheh; acunüng, Romah khyanga kyaki xawi tia jah ksing law u lü, kyühei lawki he naw;"},{"book":"Ngsäea Khut","chapter":"16","verse":"39","text":"va cit u lü, ja mcäikie naw, jah nghui na be u lü, thawng üngka naw jah hlät u lü mlüh cun ani cehtak vaia ami jah mtheh."},{"book":"Ngsäea Khut","chapter":"16","verse":"40","text":"Acunüng, thawngim üngka naw lut law ni lü, Lidia ima citki xawi; jumeikie jah hmu ni lü, jah dim’yesak ni lü, cit beki xawi."}]}