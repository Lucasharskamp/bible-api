{"data":[{"book":"Sálmarnir","chapter":"42","verse":"1-2","text":"Eins og hindin þráir vatnslindir, þrái ég þig, ó Guð."},{"book":"Sálmarnir","chapter":"42","verse":"3","text":"Mig þyrstir eftir Guði, hinum lifandi Guði. Hvenær fæ ég að koma og standa frammi fyrir honum?"},{"book":"Sálmarnir","chapter":"42","verse":"4","text":"Daga og nætur leita ég hans grátandi, en óvinir mínir spotta mig og segja: „Hvar skyldi Guð þinn vera?!“"},{"book":"Sálmarnir","chapter":"42","verse":"5-6","text":"Hresstu þig nú, sál mín! Minnstu þess er þú á hátíðum leiddir skrúðgönguna til musterisins, og söngst lofsöng um Drottin? Það var ógleymanlegt! Til hvers þá að vera hnugginn? Hvers vegna að súta og syrgja? Treystu Drottni! Já, svo sannarlega vil ég lofa hann á ný. Aftur vil ég þakka honum hjálp hans."},{"book":"Sálmarnir","chapter":"42","verse":"7","text":"Ég er dapur og stúrinn, en samt vil ég hugsa um þig hér við fjöllin Misar og Hermon þar sem Jórdan streymir fram."},{"book":"Sálmarnir","chapter":"42","verse":"8","text":"Bylgjur þínar hafa brotnað á mér og fossar þínir baðað mig í sorg."},{"book":"Sálmarnir","chapter":"42","verse":"9","text":"En þó streymir náð Drottins til mín dag eftir dag og um nætur lofa ég hann og bið til Guðs sem gaf mér lífið."},{"book":"Sálmarnir","chapter":"42","verse":"10","text":"Ég bið og segi: „Ó, þú Guð, klettur minn.“ „Hvers vegna hefur þú yfirgefið mig? Hvers vegna verð ég að þola árásir óvina minna?“"},{"book":"Sálmarnir","chapter":"42","verse":"11","text":"Mig svíður undan ögrunum þeirra og aftur og aftur gera þeir gys að mér. „Hvar er þessi Guð þinn?!“ segja þeir."},{"book":"Sálmarnir","chapter":"42","verse":"12","text":"En sál mín, misstu ekki móðinn. Láttu þér ekki gremjast það. Vonaðu á Guð. Já ég veit að hann mun hjálpa mér og þá mun ég lofa hann fyrir allt það sem hann gerir. Hann er björgun mín! Hann er minn Guð!"}]}