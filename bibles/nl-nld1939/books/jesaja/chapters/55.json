{"data":[{"book":"Jesaja","chapter":"55","verse":"1","text":"Gij allen, die dorst lijdt: ach, komt tot de wateren; Die geen geld hebt, komt wijn en melk kopen, en eten om niet."},{"book":"Jesaja","chapter":"55","verse":"2","text":"Waarom weegt ge uw zilver voor iets wat geen brood is, Uw zwaarverdiend geld voor wat niet verzadigt? Luistert naar Mij, dan eet ge het goede, En uw ziel zal in overvloed zwelgen;"},{"book":"Jesaja","chapter":"55","verse":"3","text":"Spitst uw oren en nadert tot Mij, Hoort, en uw ziel leeft weer op! Ik sluit met U een eeuwig Verbond, En schenk u de gunsten aan David verzekerd:"},{"book":"Jesaja","chapter":"55","verse":"4","text":"Zie, hèm heb Ik tot getuige voor de volken gesteld, Tot vorst en gebieder der naties;"},{"book":"Jesaja","chapter":"55","verse":"5","text":"Maar gij roept volkeren op, die ge niet hebt gekend, En naties, die u niet kenden, spoeden zich naar u toe: Terwille van Jahweh, uw God, Israëls Heilige, die u verheerlijkt."},{"book":"Jesaja","chapter":"55","verse":"6","text":"Zoekt Jahweh, nu Hij zich vinden laat, Roept Hem aan, nu Hij dichtbij is:"},{"book":"Jesaja","chapter":"55","verse":"7","text":"Laat de zondaar toch zijn wegen verlaten, De slechtaard zijn boze gedachten; Laat hij zich tot Jahweh bekeren, Opdat Hij zich zijner ontfermt; Tot onzen God zich bekeren, Want Hij is mild in vergeven!"},{"book":"Jesaja","chapter":"55","verse":"8","text":"Neen, mijn gedachten Zijn niet uw gedachten; Uw wegen zijn mijn wegen niet, Is de godsspraak van Jahweh!"},{"book":"Jesaja","chapter":"55","verse":"9","text":"Want zoals de hemel zich boven de aarde verheft, Zo liggen mijn wegen boven de uwen, Mijn gedachten veel hoger Dan uw gedachten!"},{"book":"Jesaja","chapter":"55","verse":"10","text":"Want zoals regen en sneeuw uit de hemel valt, En daar niet terugkeert zonder de aarde te drenken, Haar vruchtbaar te maken, en met groen te bedekken, Zaad om te zaaien te geven, en brood om te eten:"},{"book":"Jesaja","chapter":"55","verse":"11","text":"Zo is het ook met het woord uit mijn mond; Niet ledig keert het tot Mij terug, Maar wat Mij behaagt, richt het uit, Het volbrengt, waartoe Ik het zond!"},{"book":"Jesaja","chapter":"55","verse":"12","text":"Dan zult ge vertrekken in vreugde, En in vrede worden geleid; Bergen en heuvels zullen uitbreken in jubel, u tegemoet. Alle bomen op het veld in de handen klappen."},{"book":"Jesaja","chapter":"55","verse":"13","text":"Voor doornen schieten cypressen op, Voor distels een mirt: Het zal een glorie wezen voor Jahweh, Een eeuwig teken, niet te verdelgen!"}]}