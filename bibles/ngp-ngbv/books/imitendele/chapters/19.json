{"data":[{"book":"Imitendele","chapter":"19","verse":"1","text":"Umwo Apolo andaga Kolinso, Paulo ombokelaga mgati gati ye isi niyo abula Efeso uko awabwiilaga wanamp'hina wamwenga"},{"book":"Imitendele","chapter":"19","verse":"2","text":"niyo awauza, “Mwamhokelaga Muye ywa Mnungu aho mwize mnde wahuwila?”"},{"book":"Imitendele","chapter":"19","verse":"3","text":"“Vedi, Elo, mhokela ubatizo wa vivihi?” Niyo wamhitula,"},{"book":"Imitendele","chapter":"19","verse":"4","text":"Paulo niyo agamba, “Ubatizo wa Yohana wandaga kwa wadya walekile wavu wawe, naho awagambaga want'hu wa Izilaeli wamhuwile yumwenga akwiza kunyuma yakwe, nuko kugamba ni Yesu.”"},{"book":"Imitendele","chapter":"19","verse":"5","text":"Weze weve ivo, niyo wabatizwa kwe dizina dya Zumbe Yesu."},{"book":"Imitendele","chapter":"19","verse":"6","text":"Paulo awagelekaga mikono niyo Muye ywa Mnungu aweziila, walongaga kwe milosi mihya no kugendeza kose ulosi wa Mnungu."},{"book":"Imitendele","chapter":"19","verse":"7","text":"Wandaga wabuile wagosi mlongo na waidi mwa want'hu wose."},{"book":"Imitendele","chapter":"19","verse":"8","text":"Paulo aitaga kwe nyumba ya Mnungu, naho kwa mazuwa milongo kanda andaga akalonga kwa weduvi na want'hu, akalangilizana nao no kugeza kuwalagilisa ikindedi cho Useuta wa Mnungu."},{"book":"Imitendele","chapter":"19","verse":"9","text":"Mna wamwenga nawanda wamkulano, naho walemela kuhuwila, no kukonga kulonga vihile mwe iyo isila ya Zumbe mwe want'hu wengi wadugane. Aho Paulo niyo apangana nao, niyo aguha wadya wanamp'hina wakwe, akasimuila nawo mazuwa yose mwe dizumba dyo kuhinila dya mnt'hu akwitangwa Tulanosi."},{"book":"Imitendele","chapter":"19","verse":"10","text":"Agendeelaga kutenda ivo kwa myaka miidi, vitendile wekazi wose wa Asia, Wayahudi, na watuhu hi wayahudi wevaga imbuli ya Zumbe."},{"book":"Imitendele","chapter":"19","verse":"11","text":"Mnungu adamanyaga vilagiso va kweheela kwa Paulo."},{"book":"Imitendele","chapter":"19","verse":"12","text":"Want'hu wandaga wakaguha vitambala ne zisuke zint'huhu andaga akavala akanda mwe ndima, Paulo azigala kwa wanyonge, wanyonge niyo wahonywa maine yawe, nawadya wandile ne zi mp'hepo niyo wahonywa."},{"book":"Imitendele","chapter":"19","verse":"13","text":"Wayahudi wamwenga waitaga uko na uko wakaditumia zina dya Zumbe Yesu, kwa wadya wavalukwe ni mp'hepo, wandaga wakagamba “Nawagambani kwe dizina dya Yesu yudya akubilikizwa ni Paulo.”"},{"book":"Imitendele","chapter":"19","verse":"14","text":"Wabwanga mfungate wa Sikewa Mlava Nt'hambiko mkulu wa Wayahudi, wandaga wakatenda ivo."},{"book":"Imitendele","chapter":"19","verse":"15","text":"Mna uyo mp'hepo niyo awahitula, “Himmanya Yesu, naho himmanya Paulo, mna nyuwe ni nyuwe wahi?”"},{"book":"Imitendele","chapter":"19","verse":"16","text":"Niyo yudya avalukwe awapilikila kwa nguvu wadya want'hu niyo awahuma nguvu wana Sikewa no kuwatatuila zisuke. Watulaga nguluko waka wakafosa kwe nyumba idya wekimbwigili, naho wagelwa nkwenge."},{"book":"Imitendele","chapter":"19","verse":"17","text":"Kila mnt'hu uko Efeso, ande Wayahudi na hi Myahudi, waivaga imbuli iyo, niyo wengilwagwa ni wogofi no kutogolesa dizina dya Zumbe Yesu."},{"book":"Imitendele","chapter":"19","verse":"18","text":"Wahuwila wengi wakelavilizaga niyo walonga mwe kiyeti zimbuli wandaga wakadamanya."},{"book":"Imitendele","chapter":"19","verse":"19","text":"Wose wadya wandaga wasai wavigalaga vitabu vawe kwa hamwenga no kuvoka moto mwekiyeti. Wawazaga diyombe dye vitabu ivo dyabulaga matundu yakulihwa mnt'hu kwa zuwa, magana mlongo milongo mishano."},{"book":"Imitendele","chapter":"19","verse":"20","text":"Naivo kwa udahi wa Zumbe ulosi wa Mnungu wandaga ukongezekela kugendezwa no kukulisa."},{"book":"Imitendele","chapter":"19","verse":"21","text":"Yeze yomboke ayo Paulo aungaga kuita Yelusalemu, kwa kombokela Makedonia na Akaya, Nakagamba. “Hajika kuita uko, hawaone wa Loma nao.”"},{"book":"Imitendele","chapter":"19","verse":"22","text":"Ivo nakawatuma waidi mwa wambizi wakwe, Timoseo na Elasito, walongole kuita Makedonia, Yehe niyo anda kusigala kwa mazuwa mageke ko mkowa wa Asia."},{"book":"Imitendele","chapter":"19","verse":"23","text":"Aha niho halailaga nk'humbizi uko Efeso mwe mbuli ye sila iyo ya Zumbe Yesu."},{"book":"Imitendele","chapter":"19","verse":"24","text":"Kwandaga na msana vilama etangagwa Demetilio, adamanyaga mahili ye nyumba ya mnungu wa kivele akwitagwa Atemi, naho ndima iyo yawenk'haga wasani wakwe kint'hu kikulu."},{"book":"Imitendele","chapter":"19","verse":"25","text":"Demetilio awa kisanyaga wasani ao hamwenga na watuhu wandaga ne indima iyo no kuwagamba, “Mmanya kugamba ugoli wetu walawa mwe ndima ino."},{"book":"Imitendele","chapter":"19","verse":"26","text":"Haluse mwadaha kukeonela wenye ivo Paulo akutenda. Agamba milungu idamanywe ni want'hu hiyo milungu ya kindedi, naho kadaha kuwapata want'hu wengi, aha Efeso na hata kutuhu mo mkowa wa Asia yose."},{"book":"Imitendele","chapter":"19","verse":"27","text":"Kuna nk'hondo kugamba, diyombe dyetu nedipate zina diihile. Hiyo ivo du mna yadahika kunda nyumba ya mnungu Atemi kunda hicho kint'hu cha ukulu no ukulu wakwe uyo akuvikwa ni Asia ne isi yose noubanangwe. Ulungu ukuvikwa nikila yumwenga mwe Asia ne isi yose!”"},{"book":"Imitendele","chapter":"19","verse":"28","text":"Idifyo dize dive mbuli izi niyo dyanywa maya no kukonga kugutila wakagamba, “Atemi wa Efeso niye mkulu!”"},{"book":"Imitendele","chapter":"19","verse":"29","text":"Mzi wose niyo wenela nk'humbizi. Idifyo niyo dwawakump'hukila Gayo na Alistaliko, wakaya wa Makedonia watafi weyawe wa Paulo, niyo waguluka nao mpaka kwo ukumbi we misezigo."},{"book":"Imitendele","chapter":"19","verse":"30","text":"Paulo yehe mwenye aungaga kukelaviliza ha meso ye difyo, mna wanamp'hina weyawe wamfingizaga."},{"book":"Imitendele","chapter":"19","verse":"31","text":"Wakulu wamwenga we isi ya Asia wandaga wambuyaze dya Paulo, wamwigailaga ulosi wakamlombezesa Paulo kugamba ase kuke laviliza ko ukumbi we misezigo."},{"book":"Imitendele","chapter":"19","verse":"32","text":"Aaho aho kila mnt'hu andaga akavava, uyu ivi na watuhu ivi, niyo udya mdugano wabanika, kwaviya wengi hawamanyaga kiya kiwatendile wadugane hamwenga."},{"book":"Imitendele","chapter":"19","verse":"33","text":"Wamwenga nawamtenda Alekizanda ande na chokulonga, kwaviya Wayahudi nawamtenda aite kulongole. Ivo niyo Alekizanda awalagisa want'hu kwa kuhunga mkono akaunga wanyamale, niyo ageza kukegombela kwa ulosi wakwe."},{"book":"Imitendele","chapter":"19","verse":"34","text":"Mna weze wabunk'hule kugamba yehe ni Myahudi, wagutiilaga wose wakalonga imbuli iidya kwa masaa maidi, “Atemi niye mkulu wa Efeso!”"},{"book":"Imitendele","chapter":"19","verse":"35","text":"Ukouko kalani wo mzi adahaga kuwanyamaza want'hu akagamba, “Wandugu Waefeso!” Kila yumwenga kamanya kugamba mzi uno wa Efeso ni mwamizi mkulu we nyumba yo mkulu Atemi, naho ni mwamizi we diiwe dyo kuvila diselezwe kulawa kulanga."},{"book":"Imitendele","chapter":"19","verse":"36","text":"Hahali akudaha kulemela zimbuli izo, ivo nyamaleni msekudamanya dyodyose haheina wengele."},{"book":"Imitendele","chapter":"19","verse":"37","text":"Muwetanga want'hu awa aha hata uneva hawailongile vihile nyumba ya mnungu naho hata uneva hawamhomole mnungu ywetu ywe kivele."},{"book":"Imitendele","chapter":"19","verse":"38","text":"Mna uneva Demetilio na wandima wakwe wana malongelezo yawe kwa yeyose, yeyaho mazuwa yekitala masa yakudaha yakalahigwa uko."},{"book":"Imitendele","chapter":"19","verse":"39","text":"Mna uneva kiuko kint'hu kituhu kujink'ha icho, ikaleni mwe mdugano ukuzumilwa."},{"book":"Imitendele","chapter":"19","verse":"40","text":"Kwaviya iyuko nk'hondo kugamba nekilongelezwe kwe nk'humbizi idya yadielo, nk'humbizi ino hayawagilwe ilaile, hekilekelwe mwe nk'humbizi ino, naho hegu nekidunduga kukehonya kwa vovose mwe nk'humbizi iyo."},{"book":"Imitendele","chapter":"19","verse":"41","text":"Eze abinde kulonga ivi, alekaga want'hu wa mdugano wakeagale."}]}