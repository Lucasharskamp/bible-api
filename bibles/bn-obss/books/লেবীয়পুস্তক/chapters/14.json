{"data":[{"book":"লেবীয় পুস্তক","chapter":"14","verse":"1","text":"সদাপ্রভু মোশিকে বললেন,"},{"book":"লেবীয় পুস্তক","chapter":"14","verse":"2","text":"“রোগগ্রস্ত ব্যক্তির পক্ষে তার আনুষ্ঠানিক শুচিশুদ্ধ হওয়ার সময় নিয়মাবলি এই ধরনের, যখন তাকে যাজকের কাছে আনা হয়:"},{"book":"লেবীয় পুস্তক","chapter":"14","verse":"3","text":"যাজক শিবিরের বাইরে যাবে ও তাকে পরীক্ষা করবে। যদি সেই ব্যক্তির সংক্রামক চর্মরোগ সুস্থ হয়ে থাকে,"},{"book":"লেবীয় পুস্তক","chapter":"14","verse":"4","text":"তাহলে তার শুচিকরণের জন্য যাজক দুটি জীবিত শুচি পাখি কিছু দেবদারু কাঠ, লাল রংয়ের সুতো ও এসোব আনতে আদেশ দেবে।"},{"book":"লেবীয় পুস্তক","chapter":"14","verse":"5","text":"পরে যাজক মাটির পাত্রে টাটকা জলের উপরে একটি পাখিকে হত্যা করতে আদেশ দেবে।"},{"book":"লেবীয় পুস্তক","chapter":"14","verse":"6","text":"এবারে যাজক জীবিত পাখিটি নেবে এবং দেবদারু কাঠ, লাল রংয়ের সুতো ও এসোবের সঙ্গে ওই পাখি টাটকা জলের উপরে বধ করা পাখির রক্তে ডুবিয়ে রাখবে।"},{"book":"লেবীয় পুস্তক","chapter":"14","verse":"7","text":"সংক্রামক রোগগ্রস্ত ব্যক্তিকে শুচিশুদ্ধ করার জন্য যাজক সাতবার রক্ত ছিটাবে ও তাকে শুচি ঘোষণা করবে। পরে যাজক জীবিত পাখিটিকে খোলা মাঠে মুক্তি দেবে।"},{"book":"লেবীয় পুস্তক","chapter":"14","verse":"8","text":"“ওই রোগী শুচি হওয়ার জন্য অবশ্যই তার পরিধান ধুয়ে নেবে, তার মাথার সমস্ত চুল নেড়া করবে ও জলে স্নান করবে। এবারে সে আনুষ্ঠানিকভাবে শুচিশুদ্ধ হবে। এরপরে সে শিবিরে আসতে পারে, কিন্তু সাত দিনের জন্য তাকে তাঁবুর বাইরে থাকতে হবে।"},{"book":"লেবীয় পুস্তক","chapter":"14","verse":"9","text":"সপ্তম দিনে সে তার সর্বাঙ্গের লোম চেঁচে ফেলবে; সে মাথার চুল, দাড়ি, ভুরুর ও সর্বাঙ্গের সমস্ত লোম চেঁচে ফেলবে। সে তার পোশাক অবশ্যই ধুয়ে নেবে, নিজেও জলে স্নান করবে ও শুচিশুদ্ধ হবে।"},{"book":"লেবীয় পুস্তক","chapter":"14","verse":"10","text":"“অষ্টম দিনে দুটি মদ্দা মেষশাবক এবং একটি এক বছরের মেষী সে অবশ্যই আনবে, যেগুলির প্রত্যেকটি হবে নিখুঁত, সঙ্গে থাকবে শস্য-নৈবেদ্যর জন্য তেলমিশ্রিত মিহি ময়দার এক ঐফার14:10 প্রায় 5 কিলোগ্রাম দশ ভাগের তিন ভাগ ও এক লোগ14:10 প্রায় 0.3 লিটার; আরও 12, 15, 21 ও 24 পদে আছে তেল।"},{"book":"লেবীয় পুস্তক","chapter":"14","verse":"11","text":"যে যাজক তাকে শুচি ঘোষণা করবে, সে তাকে ও তার নৈবেদ্য উভয়কে সমাগম তাঁবুর প্রবেশদ্বারে সদাপ্রভুর সামনে উপস্থিত করবে।"},{"book":"লেবীয় পুস্তক","chapter":"14","verse":"12","text":"“পরে যাজক একটি মদ্দা মেষশাবক নেবে ও এক লোগ তেলের সঙ্গে দোষার্থক-নৈবেদ্যরূপে তা উৎসর্গ করবে। দোলনীয়-নৈবেদ্যরূপে বলিদান নিয়ে সদাপ্রভুর সামনে যাজক সেগুলি দোলাবে।"},{"book":"লেবীয় পুস্তক","chapter":"14","verse":"13","text":"যাজক পবিত্রস্থানে সেই মেষশাবকটি বধ করবে, যেখানে পাপার্থক বলি ও হোমবলি বধ করা হয়। পাপার্থক বলির মতো দোষার্থক-নৈবেদ্য যাজকের; এটি অত্যন্ত পবিত্র।"},{"book":"লেবীয় পুস্তক","chapter":"14","verse":"14","text":"যাজক দোষার্থক-নৈবেদ্যের কিছুটা রক্ত নিয়ে যে শুচি হবে তার ডান কানের লতি, তার ডান হাতের বুড়ো আঙুলে ও তার ডান পায়ের বুড়ো আঙুলে রক্তের প্রলেপ দেবে শুচি হবার জন্য।"},{"book":"লেবীয় পুস্তক","chapter":"14","verse":"15","text":"এবারে যাজক এক লোগ তেলের কিছুটা নেবে এবং আপন বাম হাতের তালুতে ঢালবে,"},{"book":"লেবীয় পুস্তক","chapter":"14","verse":"16","text":"তার হাতে ঢালা তেলের মধ্যে তার তর্জনী ডোবাবে এবং সদাপ্রভুর সামনে আঙুল দিয়ে সাতবার তেল ছিটাবে।"},{"book":"লেবীয় পুস্তক","chapter":"14","verse":"17","text":"যাজক তার হাতের অবশিষ্ট তেলের কিছুটা তেল নেবে, এবং শুচিকরণ প্রার্থীর ডান কানের লতিতে, তার ডান হাতের বুড়ো আঙুলে, ডান পায়ের বুড়ো আঙুলে দোষার্থক-নৈবেদ্যের রক্তের উপরে ঢেলে দেবে।"},{"book":"লেবীয় পুস্তক","chapter":"14","verse":"18","text":"যাজক তার হাতের অবশিষ্ট তেল শুচিকরণ প্রার্থীর মাথায় ঢালবে ও সদাপ্রভুর সামনে তার জন্য প্রায়শ্চিত্ত করবে।"},{"book":"লেবীয় পুস্তক","chapter":"14","verse":"19","text":"“পরে যাজক পাপার্থক বলি উৎসর্গ করবে ও অশুচিতা থেকে শুচিতা প্রত্যাশী প্রার্থীর জন্য প্রায়শ্চিত্ত করবে। এরপরে যাজক হোমবলির পশু বধ করবে।"},{"book":"লেবীয় পুস্তক","chapter":"14","verse":"20","text":"এরপরে শস্য-নৈবেদ্যের সঙ্গে যাজক বেদিতে ওই প্রার্থীর জন্য প্রায়শ্চিত্ত করবে এবং সে শুচিশুদ্ধ হবে।"},{"book":"লেবীয় পুস্তক","chapter":"14","verse":"21","text":"“অন্যদিকে, যদি সে দরিদ্র হয় ও বলিদানের সামগ্রী জোগাতে না পারে, তবুও দোষার্থক-নৈবেদ্যরূপে একটি মদ্দা মেষশাবক তাকে আনতেই হবে এবং শস্য-নৈবেদ্যরূপে তেলমিশ্রিত মিহি ময়দার এক ঐফার দশমাংশ ও এক লোগ তেল সহযোগে প্রায়শ্চিত্ত সাধনার্থে নৈবেদ্য দোলাতে হবে।"},{"book":"লেবীয় পুস্তক","chapter":"14","verse":"22","text":"সে তার সংগতি অনুসারে দুটি ঘুঘু অথবা দুটি কপোতশাবক আনবে এবং পাপার্থক বলিদানার্থে একটি ও হোমবলিদানার্থে অন্যটি উৎসর্গ করবে।"},{"book":"লেবীয় পুস্তক","chapter":"14","verse":"23","text":"“সে তার শুদ্ধকরণের জন্য অষ্টম দিনে সদাপ্রভুর সামনে সমাগম তাঁবুর প্রবেশদ্বারে যাজকের কাছে উল্লিখিত ঘুঘু অথবা কপোত আনবে।"},{"book":"লেবীয় পুস্তক","chapter":"14","verse":"24","text":"যাজক এক লোগ তেল সহযোগে দোষার্থক-নৈবেদ্যদানের পক্ষে মেষশাবক গ্রহণ করবে ও দোলনীয়-নৈবেদ্যরূপে সেগুলি সদাপ্রভুর সামনে দোলাবে।"},{"book":"লেবীয় পুস্তক","chapter":"14","verse":"25","text":"দোষার্থক-নৈবেদ্যদানের জন্য যাজক মেষশাবককে বধ করবে ও কিছুটা রক্ত নিয়ে শুচিতা প্রত্যাশী প্রার্থীর ডান কানের লতিতে, তার ডান হাতের বুড়ো আঙুলে ও তার ডান পায়ের বুড়ো আঙুলে রক্তের প্রলেপ দেবে।"},{"book":"লেবীয় পুস্তক","chapter":"14","verse":"26","text":"যাজক তার বাম হাতের তালুতে কিছুটা তেল ঢালবে"},{"book":"লেবীয় পুস্তক","chapter":"14","verse":"27","text":"এবং তার হাতের তালু থেকে ডান তালুতে কিছুটা তেল নিয়ে সদাপ্রভুর সামনে সাতবার ছিটাবে।"},{"book":"লেবীয় পুস্তক","chapter":"14","verse":"28","text":"দোষার্থক-নৈবেদ্যের রক্ত যেখানে ঢালা হয়েছিল সেখানে, শুচিতা প্রত্যাশী প্রার্থীর ডান কানের লতিতে, তার ডান হাতের বুড়ো আঙুলে ও তার ডান পায়ের বুড়ো আঙুলে যাজক তার হাতের তালু থেকে কিছুটা তেল ঢালবে।"},{"book":"লেবীয় পুস্তক","chapter":"14","verse":"29","text":"যাজক তার হাতের তালুর অবশিষ্ট তেল ওই প্রার্থীর মাথায় ঢালবে, এবং এইভাবে সদাপ্রভুর সামনে তার জন্য প্রায়শ্চিত্ত করবে।"},{"book":"লেবীয় পুস্তক","chapter":"14","verse":"30","text":"পরে সে তার সংগতি অনুসারে দুটি ঘুঘু অথবা দুটি কপোতশাবককে উৎসর্গ করবে।"},{"book":"লেবীয় পুস্তক","chapter":"14","verse":"31","text":"ঘুঘু অথবা কপোতশাবকের একটি পাপার্থক বলিরূপে এবং অন্যটি হোমবলিরূপে শস্য-নৈবেদ্য সহকারে সে উৎসর্গ করবে। এইভাবে শুচিকৃত হতে ইচ্ছুক ব্যক্তির পক্ষে সদাপ্রভুর সামনে যাজক প্রায়শ্চিত্ত করবে।”"},{"book":"লেবীয় পুস্তক","chapter":"14","verse":"32","text":"যে কোনো ব্যক্তির পক্ষে নিয়মাবলি এই ধরনের, যার সংক্রামক চামড়ার রোগ হয়েছে এবং যে তার শুচিতার জন্য নিয়মিত বলিদান দিতে অক্ষম।"},{"book":"লেবীয় পুস্তক","chapter":"14","verse":"33","text":"সদাপ্রভু মোশি ও হারোণকে বললেন,"},{"book":"লেবীয় পুস্তক","chapter":"14","verse":"34","text":"“তোমরা যখন কনান দেশে প্রবেশ করবে, যে দেশ আমি তোমাদের অধিকার করতে দিচ্ছি, সেই দেশের কোনো বাড়িতে আমি যখন বিস্তৃত ছাতারোগ উৎপন্ন করব,"},{"book":"লেবীয় পুস্তক","chapter":"14","verse":"35","text":"তখন বাড়ির মালিক যাজকের কাছে গিয়ে বলবে, ‘আমার বাড়িতে ছাতারোগের মতো কলঙ্ক আমার নজরে এসেছে।’"},{"book":"লেবীয় পুস্তক","chapter":"14","verse":"36","text":"যাজক ওই ছাতারোগ পরীক্ষা করার আগে বাড়িটি খালি করতে আদেশ দেবে, যেন বাড়ির কোনো জিনিসকে অশুচি না বলা হয়। এরপরে যাজক বাড়ির মধ্যে প্রবেশ করে সেটি পরীক্ষা করবে।"},{"book":"লেবীয় পুস্তক","chapter":"14","verse":"37","text":"যাজক দেওয়ালগুলির ছাতারোগ পরীক্ষা করবে এবং যদি হালকা সবুজ অথবা হালকা লাল দাগ দেওয়ালের বাইরের দিকের চেয়ে গাঢ় মনে হয়,"},{"book":"লেবীয় পুস্তক","chapter":"14","verse":"38","text":"যাজক বাড়ির দরজা দিয়ে বেরিয়ে যাবে এবং তা সাত দিন বন্ধ রাখবে।"},{"book":"লেবীয় পুস্তক","chapter":"14","verse":"39","text":"সপ্তম দিনে বাড়িটি পরীক্ষা করার জন্য যাজক ফিরে আসবে। যদি সমস্ত দেওয়ালে ছাতারোগ বিস্তৃত দেখা যায়,"},{"book":"লেবীয় পুস্তক","chapter":"14","verse":"40","text":"তাহলে তার আদেশে কলুষিত পাথর খুঁড়ে বের করতে হবে ও নগরের বাইরের অশুচি জায়গায় ছুঁড়ে ফেলতে হবে।"},{"book":"লেবীয় পুস্তক","chapter":"14","verse":"41","text":"সে বাড়ির ভিতরের দেওয়ালগুলি অবশ্যই ঘষাবে ও ঘষার উপাদানের ধুলো নগরের বাইরে অশুচি জায়গায় ফেলবে।"},{"book":"লেবীয় পুস্তক","chapter":"14","verse":"42","text":"পরে তারা অন্য পাথর নিয়ে আগে গাঁথা পাথরের জায়গায় বসাবে ও নতুন প্রলেপ দিয়ে বাড়ি পলস্তরা করবে।"},{"book":"লেবীয় পুস্তক","chapter":"14","verse":"43","text":"“কলুষিত পাথর ফেলে দেওয়ার, বাড়ি ঘষে পলস্তরা করার পর যদি বাড়িতে ছাতারোগ আবার দেখা যায়,"},{"book":"লেবীয় পুস্তক","chapter":"14","verse":"44","text":"তাহলে যাজক গিয়ে তা পরীক্ষা করবে এবং যদি ছাতারোগ বাড়িতে ছড়িয়ে পড়ে, তাহলে সেটি ধ্বংসাত্মক ছাতারোগ; ওই বাড়ি অশুদ্ধ।"},{"book":"লেবীয় পুস্তক","chapter":"14","verse":"45","text":"প্রভাবিত সমস্ত পাথর, কাঠ ও পলস্তরা তুলে নগরের বাইরে অশুচি জায়গায় ফেলে দিতে হবে।"},{"book":"লেবীয় পুস্তক","chapter":"14","verse":"46","text":"“যদি বন্ধ বাড়িতে কেউ প্রবেশ করে, সন্ধ্যা পর্যন্ত সে অশুদ্ধ ঘোষিত হবে।"},{"book":"লেবীয় পুস্তক","chapter":"14","verse":"47","text":"যে কেউ সেই বাড়িতে ঘুমায় অথবা খাবার খায়, সে তার কাপড় অবশ্যই ধুয়ে নেবে।"},{"book":"লেবীয় পুস্তক","chapter":"14","verse":"48","text":"“যদি যাজক তা পরীক্ষা করতে আসে ও সেই বাড়ি পলস্তরা করার পর ছাতারোগ ছড়িয়ে পড়তে না দেখা যায়, তাহলে সেই বাড়িকে সে শুচি আখ্যা দেবে, কারণ ছাতারোগ নিরসন হয়েছে।"},{"book":"লেবীয় পুস্তক","chapter":"14","verse":"49","text":"ওই বাড়ি পবিত্র করার জন্য যাজক দুটি পাখি, কিছু দেবদারু কাঠ, উজ্জ্বল লাল রংয়ের পাকানো সুতো ও এসোব নেবে।"},{"book":"লেবীয় পুস্তক","chapter":"14","verse":"50","text":"মাটির পাত্রে টাটকা জলের ওপরে সে একটি পাখিকে বধ করবে।"},{"book":"লেবীয় পুস্তক","chapter":"14","verse":"51","text":"এবারে সে দেবদারু কাঠ, এসোব, উজ্জ্বল লাল রংয়ের পাকানো সুতো নিয়ে মৃত পাখির রক্তে ও টাটকা জলে ডোবাবে এবং সাতবার সেই বাড়িতে ছিটাবে।"},{"book":"লেবীয় পুস্তক","chapter":"14","verse":"52","text":"পাখির রক্ত, টাটকা জল, জীবিত পাখি, দেবদারু কাঠ, এসোব ও উজ্জ্বল লাল রংয়ের পাকানো সুতো দিয়ে সে বাড়িটি শুদ্ধ করবে।"},{"book":"লেবীয় পুস্তক","chapter":"14","verse":"53","text":"পরে নগরের বাইরে খোলা মাঠে সে জীবিত পাখিকে ছেড়ে দেবে। এইভাবে বাড়িটির জন্য সে প্রায়শ্চিত্ত করবে ও সেই বাড়ি শুদ্ধ হবে।”"},{"book":"লেবীয় পুস্তক","chapter":"14","verse":"54","text":"এই নিয়মাবলি যে কোনো সংক্রামক চামড়ার রোগ, চুলকানি,"},{"book":"লেবীয় পুস্তক","chapter":"14","verse":"55","text":"কাপড়ে অথবা বাড়িতে ছাতারোগ,"},{"book":"লেবীয় পুস্তক","chapter":"14","verse":"56","text":"এবং কোনো আব, ফুসকুড়ি অথবা উজ্জ্বল দাগের জন্য,"},{"book":"লেবীয় পুস্তক","chapter":"14","verse":"57","text":"যেন কোনো কিছুর শুদ্ধতা বা অশুদ্ধতা নির্ণয় করা যায়।"}]}