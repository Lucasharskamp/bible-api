{"data":[{"book":"मत्ती","chapter":"23","verse":"1","text":"फेर यीशु नै भीड़ तै अर अपणे चेल्यां ताहीं कह्या,"},{"book":"मत्ती","chapter":"23","verse":"2","text":"“शास्त्री अर फरीसी माणसां नै मूसा नबी के नियम-कायदे सिखाण का हक सै;"},{"book":"मत्ती","chapter":"23","verse":"3","text":"ज्यांतै वे थारे तै जो कुछ कहवै वो करियो अर मानिये, पर उन जिसे काम ना करियो; क्यूँके वे सिखावै तो सै पर खुद करदे कोनी।"},{"book":"मत्ती","chapter":"23","verse":"4","text":"वे थारे पै कई नियम लाग्गू करै सै जिसका पालन करणा ओक्खा सै, वे माणसां नै उनपै चाल्लण खात्तर मजबूर करै सै; पर वे खुद अपणे नियमां नै कोनी मानते।”"},{"book":"मत्ती","chapter":"23","verse":"5","text":"वे अपणे सारे काम माणसां ताहीं दिखाण कै खात्तर करै सै: वे अपणे ताबिजां नै चौड़ा करै सै जिनपै वे पवित्र ग्रंथ के वचन लिखकै शरीर पै बाँधले सै, अर अपणे लत्यां की झाल्लर बधावै सै, ताके लोग उननै धर्मी समझै।"},{"book":"मत्ती","chapter":"23","verse":"6","text":"भोज म्ह खास-खास जगहां, अर आराधनालयाँ के खास-खास जगहां बैठणा,"},{"book":"मत्ती","chapter":"23","verse":"7","text":"बजारां म्ह नमस्कार, अर माणसां म्ह गुरु कुह्वाणा उननै भावै सै।"},{"book":"मत्ती","chapter":"23","verse":"8","text":"पर थम गुरु ना कुह्वाणा, क्यूँके थारा एके गुरु सै, अर थम सारे भाई-भाण के समान सों।"},{"book":"मत्ती","chapter":"23","verse":"9","text":"धरती पै किसे नै अपणा पिता ना कहियो, क्यूँके थारा एके आत्मिक पिता सै, जो सुर्ग म्ह सै।"},{"book":"मत्ती","chapter":"23","verse":"10","text":"अर स्वामी भी ना कुह्वाणा, क्यूँके थारा एके माल्लिक सै, यानिके मसीह।"},{"book":"मत्ती","chapter":"23","verse":"11","text":"जो थारे म्ह बड्ड़ा हो, वो थारा सेवक या नौक्कर बणै।"},{"book":"मत्ती","chapter":"23","verse":"12","text":"जो कोए अपणे-आपनै बड्ड़ा बणावैगा, वो छोट्टा करया जावैगा: अर जो कोए अपणे-आपनै छोट्टा बणावैगा, वो बड्ड़ा करया जावैगा।"},{"book":"मत्ती","chapter":"23","verse":"13","text":"हे कपटी शास्त्रियो अर फरीसियों, थारे पै धिक्कार सै! थम माणसां कै खात्तर सुर्ग राज्य का बारणा बन्द करो सो, ना तो थम खुद उस म्ह दाखल होवो सो अर ना उस म्ह दाखल होण आळा नै दाखल होण द्यो सो।"},{"book":"मत्ती","chapter":"23","verse":"14","text":"(हे कपटी शास्त्रियो अर फरीसियों, थारे पै धिक्कार सै! थम बिधवा के घरां नै खा जाओ सो, अर अपणे-आपनै धर्मी दिखाण खात्तर घणी वार ताहीं प्रार्थना करदे रहो सो: ज्यांतै थारे ताहीं परमेसवर की ओड़ तै घणा दण्ड मिलैगा।)"},{"book":"मत्ती","chapter":"23","verse":"15","text":"हे कपटी शास्त्रियो अर फरीसियों, थारे पै धिक्कार सै! थम एक माणस ताहीं अपणे पंथ म्ह ल्याण कै खात्तर दूर-दूर ताहीं हान्डो सो, अर जिब वो पंथ म्ह आ जावै सै, तो खुद तो नरक म्ह जाओ सों पर दुसरयां नै अपणे तै दुगणा नरक जाण का भाग्गी बणा द्यो सो।"},{"book":"मत्ती","chapter":"23","verse":"16","text":"हे आन्धे अगुवों, थारे पै धिक्कार सै! थम जो या शिक्षा द्यो सो, के जै कोए मन्दर की सूह खावै तो किमे न्ही, पर जै कोए मन्दर कै सोन्ने की सूह खावै तो उसतै बन्द जावैगा।"},{"book":"मत्ती","chapter":"23","verse":"17","text":"हे बेअक्लो अर आंध्यो, कौण बड्ड़ा सै; मन्दर का सोन्ना या वो मन्दर जिसनै उस सोन्ने ताहीं पवित्र बणाया सै?"},{"book":"मत्ती","chapter":"23","verse":"18","text":"थम यो भी सिखाओ सो के जै कोए वेदी23:18 वेदी-परमेसवर ताहीं भेट चढ़ाण खात्तर एक जगहां की सूह खावै तो किमे न्ही, पर जो भेंट उसपै सै, जै कोए उसकी कसम खावै तो बन्द जावैगा।"},{"book":"मत्ती","chapter":"23","verse":"19","text":"हे आंध्यो, कौण बड्ड़ा सै; भेंट या वेदी23:19 वेदी-परमेसवर ताहीं भेट चढ़ाण खात्तर एक जगहां जिसम्ह भेंट पवित्र होवै सै?"},{"book":"मत्ती","chapter":"23","verse":"20","text":"इस करकै जो वेदी की कसम खावै सै, वो उसकी अर जो कुछ उसपै सै, उसकी भी कसम खावै सै।"},{"book":"मत्ती","chapter":"23","verse":"21","text":"जो मन्दर की कसम खावै सै, वो परमेसवर जो उस म्ह रहवै सै, उसकी भी कसम खावै सै।"},{"book":"मत्ती","chapter":"23","verse":"22","text":"जो सुर्ग की कसम खावै सै, वो परमेसवर कै सिंहासन की अर उसपै बैठण आळे की भी कसम खावै सै।"},{"book":"मत्ती","chapter":"23","verse":"23","text":"हे कपटी शास्त्रियो अर फरीसियों, थारे पै धिक्कार सै! थम पुदीने, सौंफ, जीरै का दसमां हिस्सा तो द्यो सो, पर थमनै नियम-कायदा की गहरी बात्तां ताहीं यानिके न्याय, दया, अर वफादारी का तिरस्कार करो सों; थमनै दसमां हिस्सा भी देणा चाहिये पर उन खास बात्तां नै भी नजरअंदाज ना करो।"},{"book":"मत्ती","chapter":"23","verse":"24","text":"हे आन्धे अगुवों, थम छोट्टे-छोट्टे नियमां का पालन करण का तो भोत ध्यान राक्खों सों, जिस तरियां पाणी म्ह तै माच्छर ताहीं तो छाण ल्यो सो, पर परमेसवर के खास हुकम का पालन कोनी करते, जो ऊँट नै निगळ जाणकै समान सै।"},{"book":"मत्ती","chapter":"23","verse":"25","text":"हे कपटी शास्त्रियो अर फरीसियों, थारे पै धिक्कार सै! क्यूँके थम लालची अर स्वार्थी सों, पर थम अपणे-आपनै पवित्र राक्खण का ढोंग करो सों, इस खात्तर थम उन कटोरे अर थाळी के समान सों जो उप्पर तै तो साफ सै पर भित्तर तै वे गन्दे सै।"},{"book":"मत्ती","chapter":"23","verse":"26","text":"हे आन्धे फरीसियों, पैहल्या माणस नै लूटणा बन्द करो जिब्बे थम धर्म के काम का पालन कर पाओगे अर फेर थम उस कटोरे अर थाळी के समान होवैगें जो भीत्त्तर बाहर तै भी साफ हों सै।"},{"book":"मत्ती","chapter":"23","verse":"27","text":"हे कपटी शास्त्रियो अर फरीसियों, थारे पै धिक्कार सै! थम चुन्ने फिरी होई कब्रां के जिसे सो जो उप्पर तै तो सुथरी दिक्खै सै, पर भीत्त्तर मुर्दां की हाड्डियाँ अर सारे ढाळ की गन्दगी तै ठुकी होई सै।"},{"book":"मत्ती","chapter":"23","verse":"28","text":"इस्से तरियां तै थम भी उप्पर तै माणसां ताहीं धर्मी दिक्खो सो, पर भीत्त्तर अधर्म अर कपट तै भरे सो।"},{"book":"मत्ती","chapter":"23","verse":"29","text":"हे कपटी शास्त्रियो अर फरीसियों, थारे पै धिक्कार सै! थम उन नबियाँ की कब्र समारो सो अर धर्मियाँ की कब्र सजाओ सो, जिन ताहीं थारे पूर्वजां नै मारा था।"},{"book":"मत्ती","chapter":"23","verse":"30","text":"“अर कहो सो, ‘जै हम अपणे बाप-दाद्यां के दिनां म्ह होन्दे तो नबियाँ की हत्या म्ह उनके साझ्झी कोनी होन्दे।’"},{"book":"मत्ती","chapter":"23","verse":"31","text":"इसतै तो थम अपणे आप ए या गवाही द्यो सो के थम नबियाँ के हत्यारां के वंशज सो।"},{"book":"मत्ती","chapter":"23","verse":"32","text":"ठीक सै थम अपणे पूर्वजां कै पाप का घड़ा भरते जाओ।”"},{"book":"मत्ती","chapter":"23","verse":"33","text":"हे साँप के सप्पोलों जिसे माणसों, थम नरक की सजा तै किस ढाळ बचोगे?"},{"book":"मत्ती","chapter":"23","verse":"34","text":"इस करकै देक्खो, मै थारे धोरै नबियाँ अर समझदार अर शास्त्रियाँ ताहीं भेज्जू सूं, अर थम उन म्ह तै कुछां नै मार द्योगे अर क्रूस पै चढ़ावोगे, अर कुछां नै अपणे आराधनालयाँ म्ह कोड़े मारोगे अर एक नगर तै दुसरे नगर ताहीं भजांदे फिरोगे।"},{"book":"मत्ती","chapter":"23","verse":"35","text":"जिसतै धर्मी हाबिल तै लेकै बिरिक्याह के बेट्टे जकर्याह तक, जिस ताहीं थमनै मन्दर अर वेदी कै बिचाळै मार दिया था, जितने भी धर्मी माणसां ताहीं मारया सै, वो सारा दण्ड थारे सिर पै पड़ैगा।"},{"book":"मत्ती","chapter":"23","verse":"36","text":"मै थमनै सच कहूँ सूं, ये सब का दण्ड इस पीढ़ी के माणसां नै भुगतणा पड़ैगा।"},{"book":"मत्ती","chapter":"23","verse":"37","text":"“हे यरुशलेम नगर के लोगों, हे यरुशलेम नगर के लोगों! थम नबियाँ नै मार देओ सो, अर जो थारे धोरै भेज्जै गए, उनपै पत्थर बरसाओ सो। कितनी ए बर मन्नै चाह्या के जिस ढाळ मुर्गी अपणे बच्चां ताहीं अपणे पाक्खां कै तळै छुपा ले सै, उस्से तरियां ए मै भी थारे बाळकां नै कठ्ठा कर ल्यूँ, पर थमनै कोनी चाह्या।"},{"book":"मत्ती","chapter":"23","verse":"38","text":"देक्खो, थारा घर थारे खात्तर उजाड़ छोड्या जावै सै।"},{"book":"मत्ती","chapter":"23","verse":"39","text":"क्यूँके मै थमनै साच्ची कहूँ सूं के इब तै जिब ताहीं थम न्ही कहोगे, ‘धन्य सै वो, जो प्रभु कै नाम तै आवै सै’ तब तक थम मन्नै फेर दुबारै कदे कोनी देक्खोगे।”"}]}