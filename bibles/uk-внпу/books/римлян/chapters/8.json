{"data":[{"book":"Римлян","chapter":"8","verse":"1","text":"Тому зараз немає осуду для тих, хто в Ісусі Христі,"},{"book":"Римлян","chapter":"8","verse":"2","text":"бо Закон Духа життя через Ісуса Христа звільнив вас від закону гріха та смерті."},{"book":"Римлян","chapter":"8","verse":"3","text":"Оскільки сила Закону була ослаблена через людське тіло, Бог послав Свого Сина в людському тілі, подібному до гріховного тіла, як жертву за гріх, і засудив гріх у тілі"},{"book":"Римлян","chapter":"8","verse":"4","text":"для того, щоб справедливі вимоги Закону були виконані в нас, що живемо не за тілом, а за Духом."},{"book":"Римлян","chapter":"8","verse":"5","text":"Ті, хто живе за тілом, думають про тілесне; а ті, що за Духом, – про духовне."},{"book":"Римлян","chapter":"8","verse":"6","text":"Бо думки тіла – це смерть, а думки Духа – це життя і мир."},{"book":"Римлян","chapter":"8","verse":"7","text":"Розум, керований тілом, ворожий до Бога; він не підкоряється Божому Закону й не може цього зробити."},{"book":"Римлян","chapter":"8","verse":"8","text":"Ті, хто живе за тілом, не можуть догодити Богові."},{"book":"Римлян","chapter":"8","verse":"9","text":"Але ви не тілесні, а духовні, якщо Дух Божий живе у вас. Якщо хтось не має Духа Христа, він Йому не належить."},{"book":"Римлян","chapter":"8","verse":"10","text":"Якщо ж Христос перебуває у вас, то, хоча ваше тіло й підлягає смерті через гріх, але Дух дає життя через праведність.8:10 Або: але дух живе через праведність."},{"book":"Римлян","chapter":"8","verse":"11","text":"І якщо Дух Того, Хто воскресив Ісуса з мертвих, живе у вас, то Він – Той, Хто воскресив Христа з мертвих, – оживить і ваші смертні тіла через Його Духа, Який живе у вас."},{"book":"Римлян","chapter":"8","verse":"12","text":"Отже, брати, ми не є боржниками тіла, щоб жити за тілом."},{"book":"Римлян","chapter":"8","verse":"13","text":"Бо якщо живете за тілом, то помрете, але якщо ви Духом умертвляєте вчинки тіла, будете жити."},{"book":"Римлян","chapter":"8","verse":"14","text":"Адже всі, кого веде Дух Божий, є дітьми Божими."},{"book":"Римлян","chapter":"8","verse":"15","text":"Бо Дух, Якого ви отримали, не робить вас рабами, щоб ви знову жили в страху, але ви отримали Духа всиновлення, яким кличемо: «Авва, Отче!»"},{"book":"Римлян","chapter":"8","verse":"16","text":"Сам Дух свідчить нашому духові, що ми є дітьми Бога."},{"book":"Римлян","chapter":"8","verse":"17","text":"Якщо ми діти, то й спадкоємці – спадкоємці Бога й співспадкоємці Христа, якщо ми насправді страждаємо разом із Ним, щоб із Ним розділити Його славу."},{"book":"Римлян","chapter":"8","verse":"18","text":"Я вважаю, що наші нинішні страждання не варто порівнювати зі славою, яка буде виявлена в нас."},{"book":"Римлян","chapter":"8","verse":"19","text":"Адже творіння з нетерпінням чекає, коли виявляться діти Божі."},{"book":"Римлян","chapter":"8","verse":"20","text":"Бо творіння було піддане розчаруванню не за власним вибором, а з волі Того, Хто його підкорив, у надії,"},{"book":"Римлян","chapter":"8","verse":"21","text":"що й саме творіння буде звільнене від рабства занепаду й отримає свободу й славу дітей Божих."},{"book":"Римлян","chapter":"8","verse":"22","text":"Ми знаємо, що все творіння стогне й страждає донині."},{"book":"Римлян","chapter":"8","verse":"23","text":"Та не тільки воно, але й ми самі, що маємо завдаток Духа, стогнемо в собі, з нетерпінням чекаючи всиновлення та відкуплення нашого тіла."},{"book":"Римлян","chapter":"8","verse":"24","text":"Бо ми були спасенні надією. Але видима надія – це зовсім не надія. Хто сподівається на те, що вже бачить?"},{"book":"Римлян","chapter":"8","verse":"25","text":"А якщо ми сподіваємось на те, чого не бачимо, тоді з терпінням чекаємо цього."},{"book":"Римлян","chapter":"8","verse":"26","text":"Так само Дух допомагає нам у нашій слабкості. Бо ми не знаємо, за що і як маємо молитися, але Сам Дух заступається за нас невимовними зітханнями."},{"book":"Римлян","chapter":"8","verse":"27","text":"А Той, Хто досліджує наші серця, знає думки Духа, бо Дух заступається за святих з волі Божої."},{"book":"Римлян","chapter":"8","verse":"28","text":"Ми знаємо, що все працює на добро тих, що люблять Бога й що покликані згідно з Його наміром."},{"book":"Римлян","chapter":"8","verse":"29","text":"Адже кого Бог знав заздалегідь, тих і призначив наперед бути подібними до образу Свого Сина, щоб Він був Первістком серед багатьох братів."},{"book":"Римлян","chapter":"8","verse":"30","text":"І кого Він призначив наперед, тих Він покликав; кого покликав, тих і виправдав, і кого виправдав, тих і прославив."},{"book":"Римлян","chapter":"8","verse":"31","text":"Що ж тоді скажемо на це? Якщо Бог за нас, хто проти нас?"},{"book":"Римлян","chapter":"8","verse":"32","text":"Той, Хто не пощадив Свого Сина, але віддав Його за нас усіх, як же Він разом із Ним не подарує нам усього?"},{"book":"Римлян","chapter":"8","verse":"33","text":"Хто буде обвинувачувати тих, кого Бог обрав? Бо саме Бог їх виправдовує."},{"book":"Римлян","chapter":"8","verse":"34","text":"Хто тоді їх засудить? Ісус Христос помер і воскрес. Він знаходиться праворуч від Бога й заступається за нас."},{"book":"Римлян","chapter":"8","verse":"35","text":"Хто відлучить нас від любові Христа? Чи страждання, чи утиски, чи переслідування, чи голод, чи нагота, чи небезпека, чи меч?"},{"book":"Римлян","chapter":"8","verse":"36","text":"Як написано:"},{"book":"Римлян","chapter":"8","verse":"37","text":"Але в усьому цьому ми маємо повну перемогу через Того, Хто полюбив нас."},{"book":"Римлян","chapter":"8","verse":"38","text":"Бо я переконаний, що ні смерть, ні життя, ні ангели, ні влади, ні теперішнє, ні майбутнє, ні сили,"},{"book":"Римлян","chapter":"8","verse":"39","text":"ні висота, ні глибина, ні інше якесь творіння не зможе відлучити нас від любові Божої, яка є в Ісусі Христі, нашому Господі."}]}