{"data":[{"book":"Bliathek","chapter":"14","verse":"1","text":"Ikhonium hà de ji è rey dun: Phaul nane Barnabas ne Jewthek misiahò hà wuii srane bajo boh ji yao mage ne Jewthek nane Gaibranthek de bajo migipho rey dun."},{"book":"Bliathek","chapter":"14","verse":"2","text":"Ji è rey magungde, Jewthek, hanyie è migi anow pho ne, Gaibranthek shii hòi noh ne migipho shii buii rek dun."},{"book":"Bliathek","chapter":"14","verse":"3","text":"Guaphasamoy ne thiichiih shii inai bajo rai marui ne ithek è Ithong pha miyao ne bajo gang è yao ne, hanyie ai pha bushun ne izai rone doh yi pha ithek shii blu phi ne buangthek nane anomuluiithek pha bliathek rek mua pha blu phi ne doh yi."},{"book":"Bliathek","chapter":"14","verse":"4","text":"Ji pha rajan pho ne che dun: Giak ne Jewthek rog dog dun, giak ne guaphasamoy rog dog dun."},{"book":"Bliathek","chapter":"14","verse":"5","text":"Chiih è, giak Gaibranthek nane Jewthek ne ilkhi rek pho rog shii dog srane guaphasamoy shii buii rek ne lubao chao pha nung rai."},{"book":"Bliathek","chapter":"14","verse":"6","text":"Guaphasamoy è ji thieg mage ne ithek ne Lysthra nane Derbe pha rajan pha Lykhoania ithua nane thiichiih nui um pha soh hà yo dun."},{"book":"Bliathek","chapter":"14","verse":"7","text":"Thiisa hà de ithek è Mua Wie ji yua marui."},{"book":"Bliathek","chapter":"14","verse":"8","text":"Lysthra hà giak dang bchiih è alua mua pha laikhi-èk bran jia um iang."},{"book":"Bliathek","chapter":"14","verse":"9","text":"Ai de thiichiih shii Phaul miyaogamthek ji nuii ne dug ne rai gieng. Phaul è ji doh mage ne aishii gang mua phi pha izai rek, ji-è, Phaul è aishii wie riig"},{"book":"Bliathek","chapter":"14","verse":"10","text":"srane gang rek ne yao, “Nawai lai è miang riu mage bo!” Ji pha bran de luang jia biung srane jao ne lua dun."},{"book":"Bliathek","chapter":"14","verse":"11","text":"Bran brog è Phaul è nyie rek phi pha ji doh mage ne Lykhanaonian nyuak è ziak ne yao, “hamangkhung-aphuii ne bran rey srane ichiih gethek shii wuii thog ro!”"},{"book":"Bliathek","chapter":"14","verse":"12","text":"Ithek è Barnabas shii Zeus beng ne ruii, chiih-è, Phaul ne Hermes beng ne ruii, nyieliieshii Phaul ne miyao yao pha kho ji ro."},{"book":"Bliathek","chapter":"14","verse":"13","text":"Misiahò ne ji pha bajrai pha fuang hà um pha jangbang Jew pha phabi è zid pha suwuiiphuii nane awaithek ibuathek yie ne gak shii wuii thog ruii. Nyieliieshii, ithek ne guaphasamoy shii khlem pha now dun."},{"book":"Bliathek","chapter":"14","verse":"14","text":"Barnabas nane Phaul è ithek ne isa shii nyie rek phi sha pha surui ramuii pha ji yoi mage ne awai sa yung ji srane bran brog duchoi hà ran srane ziak ne yao,"},{"book":"Bliathek","chapter":"14","verse":"15","text":"“Nathek ne gasa shii nyie rek pha saro phlei? Gasa de bran bie ro. Gasa ne ichiih ithek shii sohnyiak pha thaluii è rai ne isieng Hamangkhung-aphuii, hanyie è hamangkhung hì, soh hì, khamuii hìthek, chiih-è zab zen phi pha ji shii dun din yi pha Mua Wie ji yao pha wuii bie phro."},{"book":"Bliathek","chapter":"14","verse":"16","text":"Buyo shii ne, ai è awai branthek shii awaithek lumuii shii lua yi dun."},{"book":"Bliathek","chapter":"14","verse":"17","text":"Jishii, ai-è, ai um rone doh yi pha wie bliathek rek phi: Ai ne hamang è haphie de ishak shii phie yi, chiih-è, misiengthek de ishak shii sieng yi, ai è ithek shii chie pha phi srane sang pha phi ne ruii.”"},{"book":"Bliathek","chapter":"14","verse":"18","text":"Jithek pha miyaogamthek è guaphasamoy ne branthek shii suwuii ua ne azid yi pha rek ne gak mua bie."},{"book":"Bliathek","chapter":"14","verse":"19","text":"Giak Jewthek ne Anthioch pha Phisidia nane Ikhonium è de thiichiih wuii thog mage; ithek ne bran brog yi awaithek hà yang srane Phaul shii lubao chao srane ji pha bajrai è fuang hà khia muii, nyieliieshii ithek è ai ne iyjong dun ara è now ne fen muii."},{"book":"Bliathek","chapter":"14","verse":"20","text":"Ji è rek magungde, migiphothek è ai moe shii shan ne riu mage shii ai ne sieng din srane ji pha bajrai hà dun din dun. Ji pha thimiang duiine è rey mage shii ai nane Barnabas ne Derbe hà wuii dun."},{"book":"Bliathek","chapter":"14","verse":"21","text":"Phaul nane Barnabas è Derbe hà Mua Wie ji yao mage ne bajo samoythek mua dun. Ji è rek ched marui ne isa ne Lysthra, Ikhonium nane Anthioch pha Phisidia hà wuii dun."},{"book":"Bliathek","chapter":"14","verse":"22","text":"Ai è migiphothek shii chuh rek phi ne chiih-è ithek shii lububo rek phi ne migi now ne izai now ne athoh pha rai yi pha yao phi. Ai è yao, “Gethek ne Hamangkhung-aphuii pha zab riichai hà khud phane bajo diig hà chid phro.”"},{"book":"Bliathek","chapter":"14","verse":"23","text":"Ai è khinyama pha charchthek um pha shii ne charch pha dukhothek ne sia ne minyie de nyie srane hanyie shii isiie now pho shii Ithong pha blia rek yi pha boh ne thoh marui."},{"book":"Bliathek","chapter":"14","verse":"24","text":"Phisidia pha soh dong ne wuii ched marui ne isa ne Phamphylia hà wuii thog dun."},{"book":"Bliathek","chapter":"14","verse":"25","text":"Thiisa hà isa è ji pha mua ne Pherga hà yao marui srane Athalia hà wuii dun."},{"book":"Bliathek","chapter":"14","verse":"26","text":"Chiih è, isa ne thiisa è de dinne run shii in ne Anthioch hà, khi hà ithek è Hamangkhung-aphuii pha bushun è blia phi pha ji rek ched yi pha ithua hà dun thog din."},{"book":"Bliathek","chapter":"14","verse":"27","text":"Ai Anthioch dun thogmage shii, isa è charch pha branthek shii khrab ne Hamangkhung-aphuii è isa rog shii nyie rek gieng nane khi-è rek ne Gaibranthek de migi now yi pha lumuii hong phajithek yao phi."},{"book":"Bliathek","chapter":"14","verse":"28","text":"Chiih è, isa de thiichiih shii migipho rog shii inai bajo rai marui."}]}