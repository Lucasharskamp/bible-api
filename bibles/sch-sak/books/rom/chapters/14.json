{"data":[{"book":"Rom","chapter":"14","verse":"1","text":"Hanchu taksônna tienga râtloi mingei chu anthena an mindona hah dem loiin môdôm ngei roh."},{"book":"Rom","chapter":"14","verse":"2","text":"Mi senkhatin an taksônna han jâttin sâk thei rangin a phal zoia, aniatachu taksônna râtloi mi han chu ansûl vai a sâk ngâia."},{"book":"Rom","chapter":"14","verse":"3","text":"Jâttin sâk thei mi han a sâk loi mi hah dem no rese, a sâk loipu khom han a sâkpu hah jêk no rese, Pathien'n ama hah a khôk kêng ani zoi."},{"book":"Rom","chapter":"14","verse":"4","text":"Midang tîrlâm jêkpu hah tumo ni ni? Ânding indetin mo, ânletin mo, a mindon rang chu a pu ani. Inding det ngêt atih, Pumapa a minding mindet thei sikin."},{"book":"Rom","chapter":"14","verse":"5","text":"Hanchu, mi senkhatin nikhuo khat hah nikhuo dang nêkin a mindon minlut uol ngâia, mi dangin chu nikhuo murdi an angnatin a be ngâi. Mitinin ama mindon lam diktak nei chit rese."},{"book":"Rom","chapter":"14","verse":"6","text":"Nikhuo khata aser-uolpu han Pumapa chôiminsângna rangin a ser ani, jâttin sâkpu han Pathien kôm râisânchong a ril baka a sâk ani sikin Pumapa a chôiminsâng ani. A sâk loipu khom hah Pathien kôma râisânchong a ril sa nôk sikin Pumapa chôiminsângna rangin a ngêi ani."},{"book":"Rom","chapter":"14","verse":"7","text":"Tute eini ta ranga vaia ring nimak mea, tute eini ta ranga vaia thi khom nimak me."},{"book":"Rom","chapter":"14","verse":"8","text":"Ei ringin chu Pumapa ta ranga ei ring ania, ei thi khomin Pumapa ta ranga ei thi ani. Masikin ei ring khomin ei thi khomin Pumapa ta ei ni."},{"book":"Rom","chapter":"14","verse":"9","text":"Masikin, mi ring le mi thi Pumapa ani theina ranga Khrista hah a thia, a ring nôk zoi ani."},{"book":"Rom","chapter":"14","verse":"10","text":"14:10: 2 Kor 5:10 Hanchu, nangma ansûl riempet sâkpun irang mo midangei ne jêk? Nônchu, nangma jâttin sâkpu irang mo iempu dangngei ne dema? Pathien roijêkna makunga ei rêngin ei lân ding pak rang kêng."},{"book":"Rom","chapter":"14","verse":"11","text":"14:11: Isa 45:23 Pathien lekhabu'n:"},{"book":"Rom","chapter":"14","verse":"12","text":"Ma anghan, ei rêngin Pathien makunga ei thurchi ei la misîr pak rang ani."},{"book":"Rom","chapter":"14","verse":"13","text":"Masika han inkhat le inkhat injêk inlôm khâi no roi. Manêkin na lâibung nunsie mo, inbana mo a tho tet loina rangin no bôk rang ani."},{"book":"Rom","chapter":"14","verse":"14","text":"Athei mamangin chu ânthiengloi neinun ite ommak ti Pumapa Jisua leh kin inzomna hin ki riet minthâr ani. Nikhomsenla, neinun senkhat chu ânthiengloi iempu rangin chu ânthiengloi ani."},{"book":"Rom","chapter":"14","verse":"15","text":"Na sâk sâk sikin na lâibung mo na sarnu mo, mulungrîl ahoi nônchu lungkhamna lampui nu jûi khâi loi ani. A thi sika Khrista a thi pe hah na sâk sâk sikin minsiet no roh."},{"book":"Rom","chapter":"14","verse":"16","text":"Masikin ninta ranga asa anga nin mindon hah ril min sietin om no rese."},{"book":"Rom","chapter":"14","verse":"17","text":"Asikchu Pathien Rêngram chu sâk le nêk roi nimaka, Ratha Inthieng jâra diknangei, inngêina le râisânna ngei kêng ani."},{"book":"Rom","chapter":"14","verse":"18","text":"Tukhom ma anga Khrista sin tho chu Pathien râiaminsâna male midangngei pomna khom a chang ngâi ani."},{"book":"Rom","chapter":"14","verse":"19","text":"Masikin, inkhat le inkhat inngêina rang le min râtna rang ngei hah ei rujûl tit ngêt rang ani."},{"book":"Rom","chapter":"14","verse":"20","text":"Na sâk sikin Pathien sintho siet no roh. Sâk murdi sâk thei ania, hannirese midang nunsie minchâina ranga sâk chu sa mak."},{"book":"Rom","chapter":"14","verse":"21","text":"Na lâibungngei le na sarnungei inbana rang anînchu me ngei, ju ngei le neinun dadang ngei a ngêi hih asa uol."},{"book":"Rom","chapter":"14","verse":"22","text":"Ni iemna hah iem chien roh, Pathien le nin kongkâra ama iemna lama theiloi intum loi chu satvur an ni."},{"book":"Rom","chapter":"14","verse":"23","text":"Hannirese tukhomin mulungokcha pumin a sâkin chu a taksôn lam niloi a tho ani sikin Pathien'n theiloi a mintum ani. Male i-ih neinun khom taksônna chunga ânngam loi hih chu nunsie ani."}]}