{"data":[{"book":"Efezským","chapter":"2","verse":"1","text":"I vy jste kdysi byli pod kletbou, navždy odděleni od Boha svými hříchy."},{"book":"Efezským","chapter":"2","verse":"2","text":"Stejně jako všichni ostatní jste podléhali moci nepřátelské Bohu, která se rozprostírá nad světem a dosud je činná v lidech, kteří se Bohu vzpírají."},{"book":"Efezským","chapter":"2","verse":"3","text":"Právě takoví jsme bývali i my. Žili jsme si dle vlastní libosti, pro své vlastní sobecké zájmy a tak jsme propadli Božímu trestu jako všichni ostatní."},{"book":"Efezským","chapter":"2","verse":"4","text":"Ale Bůh tak nekonečně milosrdný, miloval nás do té míry,"},{"book":"Efezským","chapter":"2","verse":"5","text":"že vzkřísil Krista, a tak nás, navždy ztracené pro naše hříchy, obdaroval novým životem. Jen Boží dobrotě máme co děkovat za tuto záchranu!"},{"book":"Efezským","chapter":"2","verse":"6","text":"Když vzkřísil Ježíše, vzkřísil s ním i nás, a když ho vyvýšil až do nebe, vyvýšil tam i nás."},{"book":"Efezským","chapter":"2","verse":"7","text":"A teď může komukoliv předložit důkaz své přebohaté dobroty, patrné v tom, co pro nás Kristovým prostřednictvím vykonal."},{"book":"Efezským","chapter":"2","verse":"8","text":"Je to skutečně milost, že jste zachráněni. Sami k tomu nemůžete přidat nic, než že s důvěrou přijmete, co Bůh pro vás učinil."},{"book":"Efezským","chapter":"2","verse":"9","text":"Na své záchraně nemáte vlastní zásluhy. Je to Boží dar. Sami nemáme nic, s čím bychom se před Bohem mohli pochlubit."},{"book":"Efezským","chapter":"2","verse":"10","text":"On sám z nás udělal to, co jsme, a schopnost k dobrým skutkům jsme rovněž dostali od něho. Proto je od nás samozřejmě právem očekává."},{"book":"Efezským","chapter":"2","verse":"11","text":"Pomyslete na to, čím jste kdysi byli. Pocházíte z národů, které židé pokládali za bezbožné a nečisté."},{"book":"Efezským","chapter":"2","verse":"12","text":"S Kristem jste neměli nic společného, nevztahovala se na vás žádná zaslíbení daná vyvolenému národu, nebyla pro vás tudíž naděje. Bůh pro vás neexistoval."},{"book":"Efezským","chapter":"2","verse":"13-14","text":"Nyní se situace zcela změnila: co pro vás dříve bylo nedosažitelné, to vám Kristovou zásluhou patří stejně, jako byste odjakživa k vyvoleným patřili."},{"book":"Efezským","chapter":"2","verse":"15","text":"Kristus spojil to, co bylo nesmiřitelně rozděleno přehradou židovských zákonů, která dělila svět na dva tábory. Kristovou smrtí tato zeď padla a oba tábory, až dosud nepřátelské, byly spojeny v jednu Boží rodinu, v jedno tělo a tak konečně zavládl mír."},{"book":"Efezským","chapter":"2","verse":"16-18","text":"Ježíšův kříž obě strany smířil s Bohem, a tak zmizelo i vzájemné nepřátelství. Proto teď máme možnost všichni předstupovat před Boha Otce."},{"book":"Efezským","chapter":"2","verse":"19","text":"Nemusíte se už cítit jako vetřelci a přivandrovalci do Božího domu, jste plnoprávnými členy jeho rodiny."},{"book":"Efezským","chapter":"2","verse":"20","text":"Proroci a apoštolové jsou základem, na němž stojíte; jeho ústředním kamenem je ovšem Kristus."},{"book":"Efezským","chapter":"2","verse":"21","text":"On spojuje všechny své věrné v jeden duchovní chrám"},{"book":"Efezským","chapter":"2","verse":"22","text":"a vy také spoluvytváříte tento Boží příbytek."}]}