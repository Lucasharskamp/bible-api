{"data":[{"book":"Acts","chapter":"23","verse":"1","text":"Titia Paul sabha laga adhikari khan phale dhyan pora saikene koise, “Bhai khan, moi aji tak ekjon bhal nagrik nisena thakise, ami sapha mon pora Isor usorte bhal pora ahise.”"},{"book":"Acts","chapter":"23","verse":"2","text":"Titia moha purohit Ananias pora jun khan Paul usorte khara ase taikhan pora Paul laga mukh te marikena bondh kori dibole hukum dise."},{"book":"Acts","chapter":"23","verse":"3","text":"Titia Paul taike koise, “Isor pora apuni ke mari dibole ase, chuna pora boga kori rakha dewar khan. Isor apuni ke saja dibo, apuni niyom pora amike bisar kori bole bohi ase, aru kele niyom bhirodh te moike mari bole hukum di ase?”"},{"book":"Acts","chapter":"23","verse":"4","text":"Kintu jun khan tai usorte khara asele taikhan koise, “Kile apuni Isor laga moha purohit ke ninda kori ase?”"},{"book":"Acts","chapter":"23","verse":"5","text":"Titia Paul koise, “Bhai khan, tai moha purohit ase koi kene moi jana nai. Kilekoile likha ase,"},{"book":"Acts","chapter":"23","verse":"6","text":"Kintu jitia Paul dikhise sabha laga ekta bhag Sadducee khan aru dusra bhag Pharisee khan ase, tai sabha te jor pora koise, “Bhai khan, moi Pharisee ase aru Pharisee khan laga chokra ase, aji moike bisar kora to morija-a khan jee uthibo laga asha laga kotha kowa nimite he ase.”"},{"book":"Acts","chapter":"23","verse":"7","text":"Aru jitia tai etu koi dise, Pharisee aru Sadducee khan laga majote kotha namila hoise, aru sabha to dui bhag hoi jaise."},{"book":"Acts","chapter":"23","verse":"8","text":"Kelemane Sadducee khan punoruthan, sorgodoth aru atma khan te biswas nakore: kintu Pharisee khan to etu sob bhi hosa ase koi kene mani thake."},{"book":"Acts","chapter":"23","verse":"9","text":"Titia bisi jor pora hala hoi jaise aru Pharisee khan jaga pora uthi kene apatti kori koise, “Amikhan etu manu laga eku dosh pa-a nai. Kintu jodi ekta atma pora, nohoile bhi, ekjon sorgodoth pora taike kotha koi kene ase koile?”"},{"book":"Acts","chapter":"23","verse":"10","text":"Titia taikhan bisi jhagara hoi jaise, aru henedhikari bhabise taikhan Paul ke tukra kori dibo, aru etu laga bhoi pora tai sipahi khan ke pathaise, aru joborjosti sabha pora taike bondh kora jagate loi jabole hukum dise."},{"book":"Acts","chapter":"23","verse":"11","text":"Kintu utu rati te tai usorte Probhu ahi kene khara hoi kene koise, “Mon dangor hobi, kelemane tumi Jerusalem te Ami laga gawahi dise, tineka tumi Rome te bhi Ami laga gawahi dibo lagibo.”"},{"book":"Acts","chapter":"23","verse":"12","text":"Jitia din ulaise, kunba Yehudi khan mili kene, jitia tak Paul ke loi kene morai nadibo, titia tak eku bhi nakhabo koi kene kosom korise."},{"book":"Acts","chapter":"23","verse":"13","text":"Jun khan kotha milai thakise eitu khan chalis-jon pora bhi bisi thakise."},{"book":"Acts","chapter":"23","verse":"14","text":"Titia taikhan mukhyo purohit khan aru bura khan logote jai kene koise, “Amikhan jitia tak Paul ke morai nadibo titia tak eku bhi nakhabo koi kene kosom khaise."},{"book":"Acts","chapter":"23","verse":"15","text":"Karone apnikhan aru sabhakhan mili kene mukhyo henedhikari logot khobor pathai dibi aru Paul ke bhal pora kotha hudibi kobi, aru eneka koi kene tai pora Paul apnikhan logot anibo. Aru amikhan to tai yate napuncha age te taike morai dibole taiyar ase.”"},{"book":"Acts","chapter":"23","verse":"16","text":"Kintu jitia Paul didi laga chokra pora taikhan Paul ke mari bole rukhi thaka janise, tai Paul ke bondh kora jagate ahikena taike etu kotha koi dise."},{"book":"Acts","chapter":"23","verse":"17","text":"Titia Paul ekjon henapoti ke mati anikena koise, “Etu chokra ke mukhyo henadhikari logote loijabi, tai kiba kobole ase.”"},{"book":"Acts","chapter":"23","verse":"18","text":"Karone tai taike loi kene mukhyo henedhikari logot jaise aru koise, “Bondhi ghor te thaka Paul pora moike matise aru moike etu lora apuni logote loi ani dibi koi kene anurodh korise. Tai apuni logote kiba kobole ase koise.”"},{"book":"Acts","chapter":"23","verse":"19","text":"Titia mukhyo henedhikari pora tai hath dhurikena kinar te alag loijai kene hudise, “Tumi moike ki kobole ase?”"},{"book":"Acts","chapter":"23","verse":"20","text":"Aru tai koise, “Yehudi khan mili kene Paul laga kotha ke aru bhal pora hudibole kali sabha te taike loi anibole bhabona pora apuni logot anurodh kori bole ase."},{"book":"Acts","chapter":"23","verse":"21","text":"Kintu taikhan laga kotha namanibi, kelemane taikhan chalis-jon pora bhi bisi manu taike morai nadiya tak ekubi kha luwa nakoribo koi kene kosom khai kene ase, aru taikhan apuni pora hukum pabole etiya bhi rukhi thaki ase.”"},{"book":"Acts","chapter":"23","verse":"22","text":"Titia mukhyo henedhikari pora lora ke koise, “Etu kotha tumi moike kowa khan kunke bhi nokobi.”"},{"book":"Acts","chapter":"23","verse":"23","text":"Aru tai henapoti duijon ke mati ani kene koise, “Aji rati nou-baji te duisoh sipahi aru sat-ta ghora chola sipahi aru duisoh jathi-dhora sena khan loi kene Caesarea te jabole taiyar kori dibi."},{"book":"Acts","chapter":"23","verse":"24","text":"Aru Paul ke jabole nimite ghora taiyar koribi aru taike bachai kene Governor Felix logot loijabi."},{"book":"Acts","chapter":"23","verse":"25","text":"Tai eneka chithi bhi likhi dise:"},{"book":"Acts","chapter":"23","verse":"26","text":"“Claudius Lysias pora Rajyopal Felix ke salam jonai ase."},{"book":"Acts","chapter":"23","verse":"27","text":"Etu manu to Yehudi khan pora taike dhori kene morai dibole thaka te moi jani loise, tai Rome laga nagrik ase, moi joldi sipahi loijai kene taike bachai loise."},{"book":"Acts","chapter":"23","verse":"28","text":"Aru taikhan kele taike golti lagai ase, etu janibole mon hoi kene moi taike sabha te loi jaise."},{"book":"Acts","chapter":"23","verse":"29","text":"Aru moi jani paise taikhan nijor niyom kotha laga kotha namila pora taike golti kora he ase, aru taike morai dibole aru bandhi bole eneka eku bhi golti pa-a nai."},{"book":"Acts","chapter":"23","verse":"30","text":"Aru jitia Yehudi khan taike morai dibole kotha milai thakise, etu kotha moike jonai dise, titia moi taike joldi apuni logote pathai dise, aru tai golti diya khan ke bhi taikhan laga kotha apuni laga usorte kobole koi dise.”"},{"book":"Acts","chapter":"23","verse":"31","text":"Titia sipahi khan taikhan ke kowa nisena rati te Paul ke Antipatris te loijai dise."},{"book":"Acts","chapter":"23","verse":"32","text":"Dusra dinte sipahi bisi khan wapas jai jaise, kintu ghora chola sipahi khan ke Paul logot jabole dise."},{"book":"Acts","chapter":"23","verse":"33","text":"Jitia sipahi khan Caesarea te ponchise, taikhan pora Governor ke chithi dise aru Paul ke bhi tai usorte khara kori dise."},{"book":"Acts","chapter":"23","verse":"34","text":"Aru Governor pora chithi porhi kene hudise tai kun desh laga ase. Aru jitia tai jani loise tai Cilicia desh pora ase,"},{"book":"Acts","chapter":"23","verse":"35","text":"tai koise, “Jitia tumi laga golti diya khan ahibo, titia moi tumi laga kotha hunibo.” Aru taike Herod bisar kora jagah te rakhi dibi koi kene hukum dise."}]}