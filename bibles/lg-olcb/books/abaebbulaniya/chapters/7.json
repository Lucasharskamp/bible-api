{"data":[{"book":"Abaebbulaniya","chapter":"7","verse":"1","text":"Merukizeddeeki yali kabaka w’e Ssaalemi, era yali kabona wa Katonda Ali Waggulu Ennyo. Ibulayimu bwe yali ng’ava mu lutalo mwe yattira bakabaka, Merukizeddeeki n’amusisinkana, n’amusabira omukisa."},{"book":"Abaebbulaniya","chapter":"7","verse":"2","text":"Ne Ibulayimu n’awa Merukizeddeeki ekitundu eky’ekkumi ekya byonna bye yanyaga. Okusooka erinnya Merukizeddeeki litegeeza nti Kabaka ow’Obutuukirivu. Ate era litegeeza kabaka w’e Ssaalemi ekitegeeza nti ye kabaka ow’emirembe."},{"book":"Abaebbulaniya","chapter":"7","verse":"3","text":"Merukizeddeeki taliiko kitaawe oba nnyina. Ennaku ze teziriiko ntandikwa wadde enkomerero, era n’obulamu bwe tebukoma. Asigala kabona emirembe gyonna, ng’Omwana wa Katonda."},{"book":"Abaebbulaniya","chapter":"7","verse":"4","text":"Kale mulabe Merukizeddeeki oyo nga bwe yali omukulu! Ibulayimu jjajjaffe yamuwa ekimu eky’ekkumi ekya byonna bye yanyaga."},{"book":"Abaebbulaniya","chapter":"7","verse":"5","text":"N’abo abazzukulu ba Leevi abaaweebwa obwakabona, balagirwa okusoloozanga ekimu eky’ekkumi ng’etteeka bwe ligamba, newaakubadde nga baava mu ntumbwe za Ibulayimu, kwe kugamba nti nabo baganda baabwe."},{"book":"Abaebbulaniya","chapter":"7","verse":"6","text":"Naye oyo ataabalibwa mu kika kyabwe, yafuna ekimu eky’ekkumi okuva eri Ibulayimu, Merukizeddeeki n’asabira omukisa oyo eyalina ebyasuubizibwa."},{"book":"Abaebbulaniya","chapter":"7","verse":"7","text":"Tewali kubuusabuusa omukulu y’asabira omuto omukisa."},{"book":"Abaebbulaniya","chapter":"7","verse":"8","text":"Mu ngeri emu, ekimu eky’ekkumi kiweebwa eri abantu abafa, naye mu ngeri endala, kiweebwa eri oyo akakasibwa nga mulamu."},{"book":"Abaebbulaniya","chapter":"7","verse":"9","text":"Noolwekyo ka tugambe nti okuyita mu Ibulayimu, ne Leevi aweebwa ekimu eky’ekkumi, naye yawaayo ekimu eky’ekkumi."},{"book":"Abaebbulaniya","chapter":"7","verse":"10","text":"Yali akyali mu ntumbwe za jjajjaawe, Merukizeddeeki bwe yamusisinkana."},{"book":"Abaebbulaniya","chapter":"7","verse":"11","text":"Kale singa okutuukirira kwaliwo lwa bwakabona obw’Ekileevi, kubanga abantu baaweebwa amateeka nga gasinzira ku bwo, kiki ekyetaaza kabona omulala okuva mu lubu lwa Merukizeddeeki, mu kifo ky’okuva mu lubu lwa Alooni?"},{"book":"Abaebbulaniya","chapter":"7","verse":"12","text":"Kubanga bwe wabaawo okukyusibwa mu bwakababona, era kiba kyetaagisa n’okukyusa mu mateeka."},{"book":"Abaebbulaniya","chapter":"7","verse":"13","text":"Oyo ayogerwako ebigambo ebyo wa kika kirala omutaavanga muntu eyali aweerezaako ku Kyoto."},{"book":"Abaebbulaniya","chapter":"7","verse":"14","text":"Kubanga kimanyiddwa nga Mukama waffe yava mu Yuda ekika Musa ky’ataayogerako bigambo bya bwakabona."},{"book":"Abaebbulaniya","chapter":"7","verse":"15","text":"Era kitegeerekeka nga wazeewo Kabona omulala mu kifaananyi kya Merukizeddeeki,"},{"book":"Abaebbulaniya","chapter":"7","verse":"16","text":"atassibwawo ng’amateeka ag’ebiragiro eby’omubiri bwe gali, wabula ng’amaanyi bwe gali ag’obulamu obutaggwaawo."},{"book":"Abaebbulaniya","chapter":"7","verse":"17","text":"Kubanga Kristo ayogerwako nti,"},{"book":"Abaebbulaniya","chapter":"7","verse":"18","text":"Ekiragiro ekyasooka kijjululwa olw’obunafu n’olw’obutagasa bwakyo,"},{"book":"Abaebbulaniya","chapter":"7","verse":"19","text":"kubanga amateeka tegaliiko kye gatuukiriza, wabula essubi erisinga obulungi, mwe tuyita okusemberera Katonda."},{"book":"Abaebbulaniya","chapter":"7","verse":"20","text":"Era kino tekyakolebwa watali kirayiro. Waliwo abaafuulibwa bakabona awatali kirayiro,"},{"book":"Abaebbulaniya","chapter":"7","verse":"21","text":"naye ye yafuulibwa kabona mu kirayiro, ng’ayita mu oyo amwogerako nti,"},{"book":"Abaebbulaniya","chapter":"7","verse":"22","text":"Yesu kyeyava afuuka omuyima w’endagaano esinga obulungi."},{"book":"Abaebbulaniya","chapter":"7","verse":"23","text":"Bangi abaafuulibwa bakabona kubanga baafanga ne basikirwa."},{"book":"Abaebbulaniya","chapter":"7","verse":"24","text":"Naye olwokubanga Yesu abeerera emirembe gyonna, alina obwakabona obutakyukakyuka."},{"book":"Abaebbulaniya","chapter":"7","verse":"25","text":"Era kyava ayinza okulokolera ddala abajja eri Katonda ku bubwe, kubanga abeera mulamu ennaku zonna okubawolereza."},{"book":"Abaebbulaniya","chapter":"7","verse":"26","text":"Noolwekyo Kabona Asinga Obukulu afaanana bw’atyo ye yatusaanira, omutukuvu, ataliiko musango, wadde ebbala, eyayawulibwa okuva ku abo abalina ebibi, era eyagulumizibwa okusinga eggulu,"},{"book":"Abaebbulaniya","chapter":"7","verse":"27","text":"ataliiko kye yeetaaga ekya buli lunaku, nga bakabona abakulu abalala, okusooka okuwangayo ssaddaaka olw’ebibi bye ye, n’oluvannyuma olw’ebyo eby’abantu abalala. Ekyo yakikola omulundi gumu, bwe yeewaayo yennyini."},{"book":"Abaebbulaniya","chapter":"7","verse":"28","text":"Amateeka gaalondanga abantu okuba Bakabona Abasinga Obukulu n’obunafu bwabwe, naye ekigambo eky’ekirayiro, ekyaddirira amateeka, kironda Omwana eyatuukirira okutuusa emirembe gyonna."}]}