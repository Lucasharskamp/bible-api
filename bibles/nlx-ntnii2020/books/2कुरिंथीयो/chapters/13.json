{"data":[{"book":"2 कुरिंथीयो","chapter":"13","verse":"1","text":"एवी मी तिसरी वार तुमू फाय आवथु; एने एकेक मुकदमो दुय नाहते तीन माणहान पुरावान द्‍वारे ठेराय जाय।"},{"book":"2 कुरिंथीयो","chapter":"13","verse":"2","text":"जिहकेरीन मी दुसरी वार तुमरी हिऱ्यो ईतो, तिहेस केरीन एवी सिटो रिते लेन ता माणहे जा पेल पाप किरेल, एने दिहरा आखा माणहाह एवी केय देथु काय केदी मी पुशो आवुह ते नाय सोडु।"},{"book":"2 कुरिंथीयो","chapter":"13","verse":"3","text":"काहाकाय तुमू ते तान पुरावो होद्तेह काय मसी मार माय बुलेह, जो तुमरी केरता कोमजोर नाह पुण तुमरे माय ताकेतवालो हे।"},{"book":"2 कुरिंथीयो","chapter":"13","verse":"4","text":"मसी कोमजोरान केरता खुरूसखाम पोर चेड़ावाय ते जायेल, तीबी बोगवानान सेक्ती से जीवतालो हे। आमु बी मसी माय कमजोर हेते, पुण आमु बोगवानान सेक्ती से जीवताला हेते, तुमरी सेवा केरनेन केरता।"},{"book":"2 कुरिंथीयो","chapter":"13","verse":"5","text":"आपणे आपाह पारखो काय बोरहा माय हेते काय नाह? एने आपणे आपाह जाचो। काय तुमू तुमरा बाराम ज्य नाह जाणते काय यीशु मसी तुमरे माय हे? नाहते तुमू जाच माय ठेगऱ्या निकेलनाह।"},{"book":"2 कुरिंथीयो","chapter":"13","verse":"6","text":"पुण मारी आसा हे काय तुमू जाण लिहो काय आमु ठेगऱ्या नाह।"},{"book":"2 कुरिंथीयो","chapter":"13","verse":"7","text":"आमु आमरा बोगवानाह ज्यी विन्ता केरतेह काय तुमू कायच बुराय नाय केरी, ज्यानकेरता नाह काय आमु खेरला देखाय, ज्यानकेरता काय तुमू हाजो केरनार बोणी, चाहे आमु ठेगऱ्या ठेराहु।"},{"book":"2 कुरिंथीयो","chapter":"13","verse":"8","text":"काहाकाय आमु खेरायीन विरोद माय कायच नाह केर सेकते, पुण खेरलाच ने केरता केर सेकतेह।"},{"book":"2 कुरिंथीयो","chapter":"13","verse":"9","text":"जेवी आमु कोमजोर एतेह तुमू ताकेतवाला एतेह ते आमु खुस एतेह, एने ज्यी विन्ता बी केरतेह काय तुमू एकेक वाती माय पुरा बोणी।"},{"book":"2 कुरिंथीयो","chapter":"13","verse":"10","text":"ज्यीच कारेण मी सिटो रेन बी तुमूह जी सोब वातु पेलुच रेन लेखणे बाजरिनोह, जेवी मी तुमू फाय आवुह; तेवी मालीक आपेल आदिकार ने वापेर कठोर बाव माय नाय केरने पोड़ी।"},{"book":"2 कुरिंथीयो","chapter":"13","verse":"11","text":"एवी सेवली बुखेत एय बाय बोणहा, खुस रिवो; तुमरो सोबाव साप मिलो; एका दिहराह उत्साहित किरते रिवो; एकुच मोन मिलो; ईलीमिलीन रिवो। मोंग एने सान्ती आपणार बोगवान तुमरी हिऱ्यो रेय।"},{"book":"2 कुरिंथीयो","chapter":"13","verse":"12","text":"बोगवानान चोखाला मोंग माय एका दिहराह नमस्‍कार किरो। एने आखा बोगवानान माणहे तुमूह नमस्‍कार केतेह।"},{"book":"2 कुरिंथीयो","chapter":"13","verse":"13","text":"तुमू पोर मालीक यीशु मसीन गीण, बोगवानान मोंग, एने चोखाला जीवान सेंगेत तुमू हेऱ्यी रेय।"},{"book":"2 कुरिंथीयो","chapter":"13","verse":"14","text":"मालीक यीशुन गीण एने बोगवानान मोंग एने चोखाला जीवान मेल मिलाप आपु आखा हेऱ्यो ईती रेय।"}]}