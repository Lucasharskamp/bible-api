{"data":[{"book":"Maluko","chapter":"12","verse":"1","text":"Yesu ngalonge nabo kwa kulandanakia, “Mundu jumwe ngalema nng'onda gwa mizabibu, ngalitindikia ubego, ngaemba libomba lya ukamangi zabibu, na ngachenga kilendo. Ngabajaika akibalua bange na ngajenda mwanja kukilambo cha kutaali."},{"book":"Maluko","chapter":"12","verse":"2","text":"Mangobu ga mauno, ngabankinga mmanda jwabe kwa akalemi, akatolele lipungu lyabe lya mauno li munng'onda gwabe."},{"book":"Maluko","chapter":"12","verse":"3","text":"Akalemi benia ngabampukila, ngabamputa, ngabammuyanga utopo."},{"book":"Maluko","chapter":"12","verse":"4","text":"Ngankinga kabele mmanda jonge, jwenio uyo ngabampoteka umutwe nu kuntenda ilebe yaoni."},{"book":"Maluko","chapter":"12","verse":"5","text":"Akola nng'onda benia ngabankinga kabele mmanda jonge kwa akalemi benia ngabankomanga. Ngabatuma akabanda bange ajingi benia uyo ngabaputigwa, na bange ngabakomigwa."},{"book":"Maluko","chapter":"12","verse":"6","text":"Ngaika mundu jumwe tu jukuntuma, jwombe mwana jwakwe jwajika ojwampala. Pukujomolela ngankinga jwenio akalenga ‘Manyi mabannyali manango.’"},{"book":"Maluko","chapter":"12","verse":"7","text":"Nambu akalemi benia ngabalengalana, ‘Jonjo nga mwana jwakwe. Nyeme tankome, nu ulichi gwakwe mauba gwito!’"},{"book":"Maluko","chapter":"12","verse":"8","text":"Ku nyenie ngabampukila, ngabankoma nu kunnekela kumbeto ja nng'onda.”"},{"book":"Maluko","chapter":"12","verse":"9","text":"Yesu ngabakonya, “Nkola nng'onda atendabole? Apakuika nakakoma akalemi, nakape bandu bange nng'onda gwa mizabibu."},{"book":"Maluko","chapter":"12","verse":"10","text":"Bo, nchomangitije Majandiko ganga?"},{"book":"Maluko","chapter":"12","verse":"11","text":"Nhwalo gongo utendigwe na Angwana ana Nnoongo,"},{"book":"Maluko","chapter":"12","verse":"12","text":"Akiilongoi Akayahudi ngabajiga kumpukila Yesu, magambu bamanyangite kutenda kulandanakia kwenio kukiba kwabe angweto. Nambu bujogopa nkengeni ga bandu, kunyenie ngabanneka, ngabajabulanga."},{"book":"Maluko","chapter":"12","verse":"13","text":"Gange Mafalisayo na abankengama Helode ngabakinga bakampukile Yesu kwa malobe gakwe."},{"book":"Maluko","chapter":"12","verse":"14","text":"Ngabannyendelela, nukulenga, “Aboli, tumanyi kutenda mwenga nga mamundu manonge kweli kunnyogopaje mundu jwajoa. Kujalije kinala cha mundu nambu mmola kweli ja ndela ja Nnoongo. Mutulengele, bo, malagilo gito galenga ipaligwe kulepa kodi ku nkolongwa jwa Loma? Tulepe andaje takalepaje?”"},{"book":"Maluko","chapter":"12","verse":"15","text":"Nambu Yesu ngamanya echibapala, ngabajanga, “Mboni nnyiganga kundega? Unete luela nulubone.”"},{"book":"Maluko","chapter":"12","verse":"16","text":"Ngabanete lumwe, jwombe ngabakonya, “Kumiyo na liina lende lyabene?”"},{"book":"Maluko","chapter":"12","verse":"17","text":"Yesu ngabalengela, “Ga Nkolongwa jwa Loma mampa Nkolongwa jwa Loma, ga Nnoongo mampagange Nnoongo. Ngabanhwomwanga muno Yesu.”"},{"book":"Maluko","chapter":"12","verse":"18","text":"Bange Masadukayo, abalenga kubije kuyoka ngabannyendele Yesu, ngabankonya,"},{"book":"Maluko","chapter":"12","verse":"19","text":"“Aboli, Musa atulagila nyene, ‘Mundu andawile na kaleka akege gwangabe na mwana, nnung'una mundu batole malekwe, kupala bampotole nnung'una gwakwe ingota.’"},{"book":"Maluko","chapter":"12","verse":"20","text":"Bai, pakiba na akalongo saba, nkolongwa ngatola munkege mwene ngawe pangabe na mwana."},{"book":"Maluko","chapter":"12","verse":"21","text":"Jwapabele ngatola malekwe nawele jwenio, na jwenio uyo ngajomoka pangapoto mwana. Ngibe uyo kwa nnung'una jwa tatu."},{"book":"Maluko","chapter":"12","verse":"22","text":"Akanung'na boa saba ngabaweganga pangapoto mwana. Pukujomolela munkege jola uyo ngawe."},{"book":"Maluko","chapter":"12","verse":"23","text":"Bai, bandu pabapakuyoka, lichoba lya kuyoka bandu, amama benia biba aanaba ba beneke? Kwa magambu boa saba bakiba bantoile.”"},{"book":"Maluko","chapter":"12","verse":"24","text":"Yesu ngabalengela, “Mangweto nnemwangite muno! Mmanyi kwa magambu gwanike? Kwa magambu mmanyingitije Majandiko wala uwecho gwa Nnoongo."},{"book":"Maluko","chapter":"12","verse":"25","text":"Gambu abawilengite apabapakuyoka bitolaje akege wala kutoligwa na analome, bibaganga anda akapakachi ba kumbengu."},{"book":"Maluko","chapter":"12","verse":"26","text":"Nambu kunhwalo gwa kuyoigwa kwa abawile, bo, nchomangitije Kitabu cha Musa paali pa kindumba echikikiba chakajaka mwoto? Nnoongo ngannengela Musa, ‘Nenga na Nnoongo ba Ulaimu, Nnoongo jwa Isaka na Nnoongo jwa Yakobo.’"},{"book":"Maluko","chapter":"12","verse":"27","text":"Jwombe nga Nnoongo jwa bandu ababi momi, nambu jwa abawileje. Mangweto ntekulemwa muno.”"},{"book":"Maluko","chapter":"12","verse":"28","text":"Jumwe jwa akaboli ba Malagilo ga Musa ngaika, ngajoa kutaukana kwabe. Ngamanya kutenda Yesu bajanga tela, kunyenie ngannyendelela ngankonya, “Amuli jako ejibi ngolongwa kupeta joa?”"},{"book":"Maluko","chapter":"12","verse":"29","text":"Yesu ngajanga, “Amuli ejibi ngolongwa jenje, ‘Mpenikie, Mangweto bandu ba Kuisilaeli! Angwana ana Nnoongo bito, nga Angwana bito."},{"book":"Maluko","chapter":"12","verse":"30","text":"Mapale Angwana ana Nnoongo binu kwa mojo gwinu gwoa, kwa kiuke chinu choa kwa malango ginu goa, na kwa makakala ginu goa.’"},{"book":"Maluko","chapter":"12","verse":"31","text":"Na jibena ngajenje, ‘Mumpale nndami nnyinu anda pimikipala mmene.’ Jibije amuli jenge ejibi ngolongwa muno kuipeta yenje ibena.”"},{"book":"Maluko","chapter":"12","verse":"32","text":"Penia Aboli ba Malagilo ga Musa ngabannengela Yesu, “Chwapi, Maboli! Kweli, anda apannengite, kutenda Nngwana nga Nnoongo na kuyenie abije nnongo jonge nambu jwenio."},{"book":"Maluko","chapter":"12","verse":"33","text":"Na kumpala Nnoongo kwa mojo gwinu gwoa na kwa malango ginu goa na kwa makakala ginu goa na kumpala nndami nnyinu anda apamikipala mmene, nhwalo gongo gwa mbone muno kupeta kumpe Nnoongo lilumbo li inyama yu kutinia.”"},{"book":"Maluko","chapter":"12","verse":"34","text":"Yesu apalola kutenda mundu jwenio annyanga chwapi, ngannengela jwombe, “Mwenga mmi kutaalije na Kingwana cha Nnoongo.”"},{"book":"Maluko","chapter":"12","verse":"35","text":"Mangobu Yesu apakiba akabola ku Nyumba ja Nnoongo, ngakonya, “Mboni akaboli ba Malagilo ga Musa balenga kutenda Kilisto Nkomboi ojwapambuligwe na Nnoongo nga Mwana jwa Daudi?"},{"book":"Maluko","chapter":"12","verse":"36","text":"Uhuke jwa Chwapi annongolea Daudi ngalenga,"},{"book":"Maluko","chapter":"12","verse":"37","text":"Daudi mwene ankema, ‘Angwana’, Bai, Kilisto Nkomboi ojwapambuligwe na Nnoongo iwechakanabo kube mwana jwa Daudi?”"},{"book":"Maluko","chapter":"12","verse":"38","text":"Yesu apabola angweto, ngalenga, “Magajogopange akaboli ba Malagilo ga Musa, abapala kutyanga na ngobo yabe yina miniko eibambigwe nu kupala kupatigwa abali ni ichima kuchoko,"},{"book":"Maluko","chapter":"12","verse":"39","text":"abachagula itebu ina ichima mu nyumba ja kugongalela na paali pina ichima pa mpapala."},{"book":"Maluko","chapter":"12","verse":"40","text":"Kapokanga ilebe akanawele na kajibanga angweto nyumba yabe, na ukopakea kunng'ongalela Nnoongo muno. Ukumu jabe jiba ngolongwa muno lichoba lya hukumu.”"},{"book":"Maluko","chapter":"12","verse":"41","text":"Yesu apakiba atamite papipi ni lichanduku lya malumbo, akalolela bandu apabapanga uloi gwabe. Bina uloi ajingi ngaba panganga uloi nduu,"},{"book":"Maluko","chapter":"12","verse":"42","text":"penia ngaika nawele nhwocho nu kupanga uloi gwa lyaba ibena."},{"book":"Maluko","chapter":"12","verse":"43","text":"Penia Yesu ngabakemanga akinapunji bakwe, ngabalengela, “Kweli nannengelanga, amama nawele aba babekite uloi ndu mulichanduku kapeta boa."},{"book":"Maluko","chapter":"12","verse":"44","text":"Gambu boa ngabapanga kile echibapatite nyonjakea uloi gwabe, nambu amama aba, bapangite yoa eyabakiba nayo, bapangite yoa eyabakweti babe na bwomi muno.”"}]}