{"data":[{"book":"Rome","chapter":"9","verse":"1","text":"Kei'n inthiangkha karil, keihi Christa mi kaei halli kei maleisei um rilmong. Halli kei kase katha kajet malunghi Ratha inthiang in naroon jarra kei maleisei karil emong tihi aminthiar"},{"book":"Rome","chapter":"9","verse":"2","text":"kei'n hin kati innum, kamalungnga poongna kalok khat-um hekdan kaboi malung kadonghi aom"},{"book":"Rome","chapter":"9","verse":"3","text":"kei kapum khat-um thisen hi kei kami ngaisik-ah, keihi inmani rakip sik-ah Pathian khumaak samna nuoiya, halli Christa makheiya nakhoithen mi kha-um kei ki-ehi kamanuom."},{"book":"Rome","chapter":"9","verse":"4","text":"Tichu inmani ngaihi Pathian mi ngai in-eii, ama'n inmani hi asa sik-ah abool halli ama lurlianna kha inmani diang amalar, inmani diang ama inzootna chong9:4: inzootna chong; larik lekkhat achu chonginkhitna inhap. kha abool, halli Dan kha inmani diang apeii, inmani diang kadik chubei kha aom, halli inmani'n akadik Pathian chong inkhitna ngaikha inmu, Suok 4:22"},{"book":"Rome","chapter":"9","verse":"5","text":"halli inmani ngaihi araming kasi inpu ngai phungrui makheiya inlei-eii, halli Christa hi manmasi taksa-ah inmani ngai phungrui makheiya eii. Ang rakip-ah wai kanaroon Pathian kha hektik kaboiya minpaak ru!9:5: Ang rakip-ah wai kanaroon Pathian kha hektik kaboiya minpaak ru! Amen."},{"book":"Rome","chapter":"9","verse":"6","text":"Han kei'n Pathian chong inkhitna kha huui tungmakjei kiti emak, han Israel mi rakip hi Pathian mi emu."},{"book":"Rome","chapter":"9","verse":"7","text":"Halli Abraham Phungrui sangai rakipkha Pathian sa emu. Pathain in Abraham diang ati, “Kei'n nang nadiang chong inkhitna-ah kinapeii dungjuiya Isaac makheiya nang naphung narui ngaikha namu sikjei.” Inphut 21:12"},{"book":"Rome","chapter":"9","verse":"8","text":"Hiwa tinachu taksa-ah innei sangai chu Pathian 9:8: neisik kasuok mak naipang innei ngaikha eii. Hiwa ngai minkhina chu Abraham phungrui Ishmael makheiya innei ngaikha in eii, Ama sa Hagar makheiya innei ngaikha in eii.sangai kha emu, hiwa rathuulla Pathian chong inkhitna dungjuiya innei sangai kha inthiang phungrui in-eii tia alei."},{"book":"Rome","chapter":"9","verse":"9","text":"Han Pathian chong inkhitna kha hiwa chongnga aleibool, “Apha kachatak ah 9:9: apha kachatak ah; nangkumtiang atuun na pha ah.kei'n kajuo kirnook sik eii, halli Sarah in sapasal inkhat aneisik eii.” Inphut 18:10"},{"book":"Rome","chapter":"9","verse":"10","text":"Hiwabit ema-ah, Pa inkhatbeiya sapasal inni Rebecca in aleinei khawa khachu nipa Isaac phungrui makheiya eii."},{"book":"Rome","chapter":"9","verse":"11","text":"Sa-inphir kha inneimakma ah, katha khat-um kathamak rakip inthomaklai Pathian i-ngaidon dungjuiya ikadang kha koimaknasik eii. Inphut 25:23"},{"book":"Rome","chapter":"9","verse":"12","text":"Chuontho dungjuiya enuni takkha ama ikoisuok dungjuiya esik eii tia Pathian in numeisanu diang aleitipi, “Upapa'n naipangpa diang sepa athosik eii.”"},{"book":"Rome","chapter":"9","verse":"13","text":"Chong inthiang in iti angnga, “Jacob kha kaminriang, takkha Esau kha enzoot mong. ” Mal 1:2,3"},{"book":"Rome","chapter":"9","verse":"14","text":"Halle eini'n angme nitisik? Pathian khi kadikmak kathobe? Khawakha etheinuni!"},{"book":"Rome","chapter":"9","verse":"15","text":"Ama'n Moses diang aleiti, “Kei'n kiminriangzoot midiang kaminriang sik eii, halli Kei'n minriang kaom midiang, kaminriang sik eii.” Suok 33:19"},{"book":"Rome","chapter":"9","verse":"16","text":"Khawajarra angrakip ngaihi miring eini ngai nimanum li nithozoot jarra enuni, takkha Pathian minriang na nuoiya esik eii."},{"book":"Rome","chapter":"9","verse":"17","text":"Khale inruoiya Pathian chong inthiang in Egypt rengpa diang ati, “Kei'n nangdiang reng kinamin echu kei karanak minmuna sik khat-um kei karaming manmasituol pumpuiya minthang nasik-ah kei'n nanghi kinabool eii.” Suok 9:16"},{"book":"Rome","chapter":"9","verse":"18","text":"Khale inruoiya Pathian in iminriangzoot midiang aminriang khat-um ama'n malung iminngar pizoot midiang malung aminngarpi."},{"book":"Rome","chapter":"9","verse":"19","text":"Takkha miring inkhat-in kei kadiang anatisik eii, “Hiwahi e-inle angjarra Pathian in kathamak noonkuung inapeme? Atume ama lungduo kakheet matorsik?”"},{"book":"Rome","chapter":"9","verse":"20","text":"Takkha Pathian diang chong kasaankir nook sik-ah nang tu na-eme? “Angjarra hithowa ninaboolme? tia neipil beel in kaboolpa diang rakelmak. Isa 29:16; 45:9"},{"book":"Rome","chapter":"9","verse":"21","text":"Beelkabool pa'n beelbool nasik dialdook kha alungduo-ah inliingna zoot reiya inlingnamak niabe, halli in-angrip dialdook khan beel inni abool sik eii, inkhat khachu kalur areisik-ah, halli inkhat khachu kalurmak areisik-ah inliingnasik eii."},{"book":"Rome","chapter":"9","verse":"22","text":"Hiwa kadik le in-angrip ah Pathian in i-ngaidon kha itho eii, ama'n aranak kha minmuzoot jarra araangna kha amalar, takkha ama'n minmang sik-ah iminsuuk raangna inchang, inmani diang ama malung daina kha aom."},{"book":"Rome","chapter":"9","verse":"23","text":"Ama minriangna kamu sik mi ngai khat-um apoina kamusik-ah iminsuuk inmani diang, ama lurlianna ijuope kha malarnasik amanuom."},{"book":"Rome","chapter":"9","verse":"24","text":"Khale inruoiya ama'n eini ngaihi Jihudi ngai karrabit inakoisuok emak, takkha zaatlop ngai karra-um inakoisuok mi ngaikha ni ejei."},{"book":"Rome","chapter":"9","verse":"25","text":"Hiwa hi eii ama'n Hosea larik ah iti;"},{"book":"Rome","chapter":"9","verse":"26","text":"‘Nangni hi kei kami ngai emakchu,’ atina mun takkhan"},{"book":"Rome","chapter":"9","verse":"27","text":"Halli Isaiah in Israel ngai jarra aleiril: “Israel sangai kha tuipui neeldi angnga intam innum, mi lekkhat bit kha eii asanringsik. Isa 10:22,23"},{"book":"Rome","chapter":"9","verse":"28","text":"Ajarchu Pumi'n nuoipil chungnga innottheiya khat-um ahekna chong atan sikjei.”"},{"book":"Rome","chapter":"9","verse":"29","text":"Hiwahi Isaiah in katheng suo ah ileiti ka-ang eii, intor Pumi'n eini khang ngaihi lekkhat analeihooimak inchu, eini rakip Sodom nilei angsik eii, halli Gomorrah um lei-ang kacha ni-eii. Isa 1:9"},{"book":"Rome","chapter":"9","verse":"30","text":"Halle, angme eini'n nilatisik, Pathian le akadik enasik kathomak zaatlop ngaidiang ama'n inmani inngamna dungjuiya akadik aminchangjei."},{"book":"Rome","chapter":"9","verse":"31","text":"Takkha Pathian le kadik enasik-ah Dan ka-entok Israel sangai khachu kadik mununu."},{"book":"Rome","chapter":"9","verse":"32","text":"Khawakha esik eii? Ajarchu inmani'n kadik kha ngamnale inruoiya entokmu, takkha inchuontho dungjuiya in-entok, khawajarra inmani'n “Insuina lungnga insui ejei.”"},{"book":"Rome","chapter":"9","verse":"33","text":"Chong inthiang in hinthoa lei injia,"}]}