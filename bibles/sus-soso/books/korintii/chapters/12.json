{"data":[{"book":"Korinti I","chapter":"12","verse":"1","text":"N ngaxakerenyie, a xɔli n ma wo xa fahaamui sɔtɔ fee ra Ala Xaxili Sɛniyɛnxi wo kima naxee ra."},{"book":"Korinti I","chapter":"12","verse":"2","text":"Wo to nu na kaafiriɲa kui, fe nde naxa a niya wo xa bira kuye dunduxie fɔxɔ ra."},{"book":"Korinti I","chapter":"12","verse":"3","text":"Na na a ra, n xa a fala wo bɛ, mixi naxan wɔyɛnma Ala Xaxili Sɛniyɛnxi saabui ra, a mu nɔma a falade, «Isa dankaxi.» Mixi yo fan mu nɔma a falade, «Isa findixi Marigi nan na,» xa Ala Xaxili Sɛniyɛnxi saabui xa mu a ra."},{"book":"Korinti I","chapter":"12","verse":"4","text":"Ala xa ki dɔxɔɛ wuya, kɔnɔ a birin fatanxi Ala Xaxili keren nan na."},{"book":"Korinti I","chapter":"12","verse":"5","text":"Ala xa wali dɔxɔɛ wuya, kɔnɔ a birin fatanxi Marigi keren nan na."},{"book":"Korinti I","chapter":"12","verse":"6","text":"Ala xa fe rabaxi dɔxɔɛ wuya, kɔnɔ a birin fatanxi Ala keren nan na. Ala keren nan a ragirima wo xa nɔ na fee rabade."},{"book":"Korinti I","chapter":"12","verse":"7","text":"Ala Xaxili a yɛtɛ masenma kankan bɛ ɲama xa munafanyi xa fe ra."},{"book":"Korinti I","chapter":"12","verse":"8","text":"Ala Xaxili ndee kima xaxilimaya masenyi ra, a ndee kima fe kolonyi masenyi ra,"},{"book":"Korinti I","chapter":"12","verse":"9","text":"a ndee kima sɛnbɛ ra naxan fatanxi danxaniya ra, a ndee kima sɛnbɛ ra naxan a niyama e xa nɔ mixi rayalande,"},{"book":"Korinti I","chapter":"12","verse":"10","text":"a ndee kima sɛnbɛ ra naxan findima kaabanakoe rabafe ra, a ndee kima masenyi ra e xa wɔyɛn Ala xili ra, a ndee kima kolonyi ra alako e xa fata Ala xa fe nun Sentanɛ xa fe tagi rasade, a ndee kima sɛnbɛ ra e xa nɔ xui gbɛtɛe falade, a ndee kima na xuie madangife ra."},{"book":"Korinti I","chapter":"12","verse":"11","text":"Ala Xaxili keren nan na wali mɔɔli birin nabama. A kankan kima alɔ a a ɲanigexi ki naxɛ."},{"book":"Korinti I","chapter":"12","verse":"12","text":"Mixi salonsee wuya, kɔnɔ e findixi fate gundi keren nan na. E birin nadɔxɔxi e bore ra, e findi keren na. Won nun Ala xa Mixi Sugandixi na na ki nɛ."},{"book":"Korinti I","chapter":"12","verse":"13","text":"Won tan danxaniyatɔɛ birin bara Ala Xaxili kerenyi sɔtɔ. Won birin bara findi fate keren na. Yuwifi yo, Girɛki yo, konyi yo, lasiri yo, won birin baloma Xaxili keren nan saabui ra."},{"book":"Korinti I","chapter":"12","verse":"14","text":"Fate mu findixi salonse keren gbansan xa ra, e wuya."},{"book":"Korinti I","chapter":"12","verse":"15","text":"Xa a sa li i sanyi a fala, «N mu na i fate ma, barima n mu findixi bɛlɛxɛ ra,» na mu a niyama a xa ba i fate ma."},{"book":"Korinti I","chapter":"12","verse":"16","text":"Xa a sa li i tuli a fala, «N mu na i fate ma, barima n mu findixi ya ra,» na mu a niyama a xa ba i fate ma."},{"book":"Korinti I","chapter":"12","verse":"17","text":"Xa fate birin sa findixi ya nan na, mixi fe mɛma di? Xa fate birin sa findixi tuli nan na, mixi se xiri mɛma di?"},{"book":"Korinti I","chapter":"12","verse":"18","text":"Ala bara salonse birin dɔxɔ mixi fate ma, alɔ a wama a xɔn ma ki naxɛ."},{"book":"Korinti I","chapter":"12","verse":"19","text":"Xa na birin findi salonse keren na, fate fa findima a ra di?"},{"book":"Korinti I","chapter":"12","verse":"20","text":"Salonsee wuya, kɔnɔ fate gundi keren na a ra."},{"book":"Korinti I","chapter":"12","verse":"21","text":"I ya mu nɔma a falade i bɛlɛxɛ bɛ, «N hayi mu na i ma.» I xunyi mu nɔma a falade i sanyi bɛ, «N hayi mu na i ma.»"},{"book":"Korinti I","chapter":"12","verse":"22","text":"Na mu nɔma rabade feo! Hali fate salonse naxee sɛnbɛ mu gbo, fate hayi na e ma."},{"book":"Korinti I","chapter":"12","verse":"23","text":"Won won fate salonse naxee maɲɔxunxi a e tide xurun, won mɛɛnixi nee ma dangi booree ra. Won won fate salonse naxee suturaxi, won mɛɛnixi nee ma dangi booree ra."},{"book":"Korinti I","chapter":"12","verse":"24","text":"Salonse naxee mu suturaxi, e hayi mu na a ma mixi xa mɛnni e ma a gbe ra. Ala naxa mixi fate yailan alako salonse naxee maɲɔxunxi a e tide xurun, e tide xa dangi booree ra."},{"book":"Korinti I","chapter":"12","verse":"25","text":"A mu wama won xa fate salonse nde rafisa a boore bɛ. A wama nɛ won xa mɛɛni e birin ma."},{"book":"Korinti I","chapter":"12","verse":"26","text":"Xa a sa li salonse keren tɔɔrɔ, salonse booree fan tɔɔrɔma nɛ. Xa a sa li salonse keren bara tide sɔtɔ, salonse birin sɛɛwama nɛ na kui."},{"book":"Korinti I","chapter":"12","verse":"27","text":"Wo findixi Ala xa Mixi Sugandixi fate nan na. Wo birin bara findi salonsee ra na fate kerenyi ma. Kankan xa wali na na."},{"book":"Korinti I","chapter":"12","verse":"28","text":"A fɔlɛ, Ala bara ndee ti Isa xa xɛɛrae ra danxaniyatɔɛ ɲama ya ma. Na dangi xanbi, a bara ndee ti namiɲɔnmɛe ra. A saxan nde, a bara ndee ti karamɔxɔe ra. A man bara a niya ndee xa nɔ kaabanako rabade, ndee xa nɔ mixi rayalande, ndee xa nɔ e booree malide ki gbɛtɛ. A bara ndee ti yareratie ra, a bara ndee ki alako e xa nɔ xui gbɛtɛe falade."},{"book":"Korinti I","chapter":"12","verse":"29","text":"Nee birin findixi xɛɛrae nan na? Nee birin findixi namiɲɔnmɛe nan na? Nee birin findixi karamɔxɔe nan na? Nee birin nɔma kaabanako rabade?"},{"book":"Korinti I","chapter":"12","verse":"30","text":"Nee birin fata mixi rayalande? Nee birin nɔma xui gbɛtɛe falade? Nee birin nɔma na xuie madangide e booree bɛ?"},{"book":"Korinti I","chapter":"12","verse":"31","text":"Wo xa fe birin naba alako Ala xa wo ki fee ra naxee dangi fe birin na. Yakɔsi n xa kira fisamante masen wo bɛ."}]}