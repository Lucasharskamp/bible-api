{"data":[{"book":"Yohane","chapter":"11","verse":"1","text":"Tsopano munthu wina dzina lake Lazaro anadwala. Iye anali wa ku Betaniya, mudzi wa Mariya ndi mchemwali wake Marita."},{"book":"Yohane","chapter":"11","verse":"2","text":"Mariyayo ndi yemwe uja amene anadzoza Ambuye ndi mafuta onunkhira napukuta mapazi ake ndi tsitsi lake. Lazaro wodwalayo anali mlongo wake."},{"book":"Yohane","chapter":"11","verse":"3","text":"Choncho alongo ake anatumiza mawu kwa Yesu kuti, “Ambuye, uja amene Inu mumamukonda akudwala.”"},{"book":"Yohane","chapter":"11","verse":"4","text":"Atamva izi, Yesu anati, “Kudwalako safa nako. Koma akudwala kuti Mulungu alemekezedwe; ndi kuti Mwana wa Mulungu alemekezedwe chifukwa cha matendawo.”"},{"book":"Yohane","chapter":"11","verse":"5","text":"Yesu anakonda Marita, mchemwali wake ndi Lazaro."},{"book":"Yohane","chapter":"11","verse":"6","text":"Koma atamva kuti Lazaro akudwala, Iye anakhalabe kumene anali masiku ena awiri."},{"book":"Yohane","chapter":"11","verse":"7","text":"Kenaka anati kwa ophunzira ake, “Tiyeni tibwerere ku Yudeya.”"},{"book":"Yohane","chapter":"11","verse":"8","text":"Ophunzira akewo anati, “Rabi, posachedwa pomwepa Ayuda anafuna kukugendani ndi miyala, koma Inu mukupitanso komweko?”"},{"book":"Yohane","chapter":"11","verse":"9","text":"Yesu anayankha kuti, “Kodi sipali maora khumi ndi awiri pa tsiku? Munthu amene amayenda masana sapunthwa, popeza akuona chifukwa cha kuwala kwa dziko lapansi."},{"book":"Yohane","chapter":"11","verse":"10","text":"Koma amene akuyenda usiku amapunthwa, chifukwa kuwalako alibe.”"},{"book":"Yohane","chapter":"11","verse":"11","text":"Iye atatha kunena izi, anapitirira kuwawuza iwo kuti, “Bwenzi lathu Lazaro wagona tulo; koma Ine ndikupita kumeneko kukamudzutsa.”"},{"book":"Yohane","chapter":"11","verse":"12","text":"Ophunzira ake anayankha kuti, “Ambuye, ngati wagona adzapeza bwino.”"},{"book":"Yohane","chapter":"11","verse":"13","text":"Yesu ankayankhula za imfa yake koma ophunzira ake ankaganiza kuti amanena za tulo chabe."},{"book":"Yohane","chapter":"11","verse":"14","text":"Ndipo kenaka anawawuza momveka kuti, “Lazaro wamwalira."},{"book":"Yohane","chapter":"11","verse":"15","text":"Ine ndikukondwera chifukwa cha inu kuti kunalibe kumeneko; koma kuti mukakhulupirire tiyeni tipiteko.”"},{"book":"Yohane","chapter":"11","verse":"16","text":"Pamenepo Tomasi, wotchedwa Didimo, anati kwa ophunzira anzake, “Tiyeni nafenso tipite, kuti tikafere naye pamodzi.”"},{"book":"Yohane","chapter":"11","verse":"17","text":"Yesu atafika, anapeza kuti Lazaro anali atagona mʼmanda masiku anayi."},{"book":"Yohane","chapter":"11","verse":"18","text":"Mudzi wa Betaniya unali pafupi ndi Yerusalemu pa mtunda wosachepera makilomita atatu,"},{"book":"Yohane","chapter":"11","verse":"19","text":"ndipo Ayuda ambiri anabwera kwa Marita ndi Mariya kudzawatonthoza pa imfa ya mʼbale wawo."},{"book":"Yohane","chapter":"11","verse":"20","text":"Pamene Marita anamva kuti Yesu akubwera, anapita kukakumana naye. Koma Mariya anatsala ku nyumba."},{"book":"Yohane","chapter":"11","verse":"21","text":"Marita anati kwa Yesu, “Ambuye, mukanakhala muli kuno, mlongo wanga sakanamwalira."},{"book":"Yohane","chapter":"11","verse":"22","text":"Koma ine ndikudziwa kuti ngakhale tsopano Mulungu adzakupatsani chilichonse chimene mudzamupempha.”"},{"book":"Yohane","chapter":"11","verse":"23","text":"Yesu anati kwa iye, “Mlongo wako adzauka.”"},{"book":"Yohane","chapter":"11","verse":"24","text":"Marita anayankha kuti, “Ine ndikudziwa kuti adzauka pa kuukanso pa tsiku lomaliza.”"},{"book":"Yohane","chapter":"11","verse":"25","text":"Yesu anati kwa iye, “Ine ndine kuuka ndi moyo. Wokhulupirira Ine, angakhale amwalira adzakhala ndi moyo."},{"book":"Yohane","chapter":"11","verse":"26","text":"Aliyense amene ali ndi moyo ndi kukhulupirira Ine sadzamwalira. Kodi iwe ukukhulupirira izi?”"},{"book":"Yohane","chapter":"11","verse":"27","text":"Marita anamuwuza Iye kuti, “Inde Ambuye, ine ndikukhulupirira kuti ndinu Khristu, Mwana wa Mulungu, amene abwera mʼdziko lapansi.”"},{"book":"Yohane","chapter":"11","verse":"28","text":"Ndipo iye atanena izi anabwerera ndi kukayitana mchemwali wake Mariya namuyankhula monongʼona pambali, nati, “Aphunzitsi abwera ndipo akukuyitana.”"},{"book":"Yohane","chapter":"11","verse":"29","text":"Mariya atamva izi, anayimirira mofulumira napita kwa Iye."},{"book":"Yohane","chapter":"11","verse":"30","text":"Tsopano nʼkuti Yesu asanalowe mʼmudzi, koma anali akanali pa malo pamene Marita anakumana naye."},{"book":"Yohane","chapter":"11","verse":"31","text":"Ayuda amene ankamutonthoza Mariya mʼnyumba, anaona mmene iye anayimira mofulumira ndi kutuluka kunja, iwo anamutsata akuganizira kuti ankapita ku manda kukalirira kumeneko."},{"book":"Yohane","chapter":"11","verse":"32","text":"Mariya anafika pamalo pamene panali Yesu ndipo atamuona, anagwa pa mapazi ake ndipo anati, “Ambuye mukanakhala muli kuno mlongo wanga sakanamwalira.”"},{"book":"Yohane","chapter":"11","verse":"33","text":"Yesu ataona iye akulira, ndi Ayuda amene anabwera naye akuliranso, anakhudzidwa kwambiri ndi kuvutika mu mzimu."},{"book":"Yohane","chapter":"11","verse":"34","text":"Iye anafunsa kuti, “Kodi mwamuyika kuti?”"},{"book":"Yohane","chapter":"11","verse":"35","text":"Yesu analira."},{"book":"Yohane","chapter":"11","verse":"36","text":"Pamenepo Ayuda anati, “Taonani mmene Iye anamukondera Lazaro!”"},{"book":"Yohane","chapter":"11","verse":"37","text":"Koma ena a iwo anati, “Iye amatsekula maso a munthu wosaona, kodi sakanakhoza kuletsa kuti munthu uyu asamwalire?”"},{"book":"Yohane","chapter":"11","verse":"38","text":"Yesu atakhudzidwanso kwambiri anafika ku manda. Manda akewo anali phanga ndipo anatsekapo ndi mwala."},{"book":"Yohane","chapter":"11","verse":"39","text":"Yesu anati, “Chotsani mwala.”"},{"book":"Yohane","chapter":"11","verse":"40","text":"Kenaka Yesu anati, “Kodi Ine sindinakuwuze kuti ngati iwe ukhulupirira, udzaona ulemerero wa Mulungu?”"},{"book":"Yohane","chapter":"11","verse":"41","text":"Choncho iwo anachotsa mwalawo. Kenaka Yesu anayangʼana kumwamba ndikuti, “Atate, Ine ndikukuthokozani chifukwa mumandimvera."},{"book":"Yohane","chapter":"11","verse":"42","text":"Ine ndimadziwa kuti Inu mumandimvera nthawi zonse, koma Ine ndanena izi chifukwa cha anthu amene ayima pano, kuti iwo akhulupirire kuti Inu munandituma Ine.”"},{"book":"Yohane","chapter":"11","verse":"43","text":"Yesu atanena izi, Iye anayitana ndi mawu ofuwula kuti, “Lazaro, tuluka!”"},{"book":"Yohane","chapter":"11","verse":"44","text":"Munthu womwalirayo anatuluka, womangidwa miyendo ndi manja ndi nsalu za ku manda, ndi nkhope yake yokulungidwa nsalu."},{"book":"Yohane","chapter":"11","verse":"45","text":"Choncho Ayuda ambiri amene anabwera kudzamuchereza Mariya ndi kuona zimene Yesu anachita anamukhulupirira Iye."},{"book":"Yohane","chapter":"11","verse":"46","text":"Koma ena a iwo anapita kwa Afarisi ndi kukawawuza zimene Yesu anachita."},{"book":"Yohane","chapter":"11","verse":"47","text":"Kenaka akulu a ansembe ndi Afarisi anayitanitsa msonkhano wa akulu olamulira."},{"book":"Yohane","chapter":"11","verse":"48","text":"Ngati ife timuleka kuti apitirize chotere, aliyense adzamukhulupirira Iye, ndipo kenaka Aroma adzabwera ndi kudzatenga malo athu pamodzi ndi dziko lathu.”"},{"book":"Yohane","chapter":"11","verse":"49","text":"Kenaka mmodzi wa iwo, dzina lake Kayafa, amene anali mkulu wa ansembe chaka chimenecho, anayankhula kuti, “Inu simukudziwa kanthu kalikonse!"},{"book":"Yohane","chapter":"11","verse":"50","text":"Inu simukuzindikira kuti kuli bwino kwa inu kuti munthu mmodzi afe mʼmalo mwa anthu kusiyana ndi kuti mtundu wonse uwonongeke.”"},{"book":"Yohane","chapter":"11","verse":"51","text":"Iye sananene izi mwa iye yekha, koma monga mkulu wa ansembe chaka chimenecho ananenera kuti Yesu anayanera kufera mtundu wa Ayuda,"},{"book":"Yohane","chapter":"11","verse":"52","text":"ndipo osati mtundu okhawo komanso kwa ana ena a Mulungu onse obalalikana, kuti awabweretse pamodzi ndi kuwapanga kukhala amodzi."},{"book":"Yohane","chapter":"11","verse":"53","text":"Choncho kuyambira tsiku limeneli iwo anakonzekera za kuti amuphe."},{"book":"Yohane","chapter":"11","verse":"54","text":"Chifukwa cha ichi Yesu sanayendenso moonekera pakati pa Ayuda. Mʼmalo mwake Iye anapita ku chigawo cha kufupi ndi chipululu, ku mudzi wa Efereimu, kumene Iye anakhalako ndi ophunzira ake."},{"book":"Yohane","chapter":"11","verse":"55","text":"Nthawi ya Paska wa Ayuda itayandikira, ambiri anakwera kupita ku Yerusalemu kuchokera ku madera a ku midzi chifukwa cha mwambo wa kuyeretsedwa Paska asanafike."},{"book":"Yohane","chapter":"11","verse":"56","text":"Iwo anapitiriza kumufunafuna Yesu, ndipo pamene ankayimirira mʼbwalo la Nyumba ya Mulungu anafunsana wina ndi mnzake kuti, “Kodi ukuganiza chiyani? Kodi Iye sabwera konse kuphwando?”"},{"book":"Yohane","chapter":"11","verse":"57","text":"Koma akulu a ansembe ndi Afarisi anapereka lamulo kuti ngati wina aliyense adziwe kumene kunali Yesu, iye akawawuze kuti akamugwire."}]}