{"data":[{"book":"1 Qoronttosa","chapter":"14","verse":"1","text":"Siiqo kaallite; ayana imotethata harapeka tinbite hasa7iza imotata lo7ethi koyte."},{"book":"1 Qoronttosa","chapter":"14","verse":"2","text":"Hara qaalan hasa7izadey Xoossas attin asas hasa7ena. Xuura gidida yoo ayanan hasa7iza gishshi izi gizay asas gelena."},{"book":"1 Qoronttosa","chapter":"14","verse":"3","text":"Tinbite hasa7izadey asa minthethanas, denthethanasine go7anas hasa7es."},{"book":"1 Qoronttosa","chapter":"14","verse":"4","text":"Hara qaalan hasa7izadey qass berika bena minthethes. Tinbite hasa7izadey gidiko woossa keeththa go7es."},{"book":"1 Qoronttosa","chapter":"14","verse":"5","text":"Inte wurikka hara qaalan hasa7izako ta dosayiskko shin hessafeka bollara inte tinbite qaalan hasa7izako ta dosayss. Woossa keethay minnana mala hara qaalara hasa7izadey ba hasa7izayssa birshontta izi hara qaalara hasa7izayssafe tinbite hasa7izadey adhdhes."},{"book":"1 Qoronttosa","chapter":"14","verse":"6","text":"Hessa gishshi ta ishato ta inteko biza wode ta intes qonccisethan woykko eratethan woykko tinbiten, woykko timirtten yootontta hara qaalara yootiko hessi intena ay go7anee?"},{"book":"1 Qoronttosa","chapter":"14","verse":"7","text":"Hessi coo susul7o malane diitha malati shempoy bayindaytika istta giirethas dumatethi shaaketi eretontta aggiko iza wostti eranee?"},{"book":"1 Qoronttosa","chapter":"14","verse":"8","text":"Qasseka xurumbbay woykko zayey aazas zayettizakone shaaki eretontta ogera punettiko ooni olasi giigistanee?"},{"book":"1 Qoronttosa","chapter":"14","verse":"9","text":"Inteka hessa malakko. Inte duunape erettiza qaalay kezontta aggiko inte gizayssa ooni eranee? Coo mela carkon dhayana."},{"book":"1 Qoronttosa","chapter":"14","verse":"10","text":"Alame bolla daro duma duma qaalay dees shin birshethi bayinda qaalay baawa."},{"book":"1 Qoronttosa","chapter":"14","verse":"11","text":"Hessa gishshi issadey hasa7iza qaala birshechi ta erontta aggiko hasa7izades ta imathe gidayss. Izadeyka taas imathi gides."},{"book":"1 Qoronttosa","chapter":"14","verse":"12","text":"Inteka hessa mala ayanan imotethata demanas inte koyza gishshi woossa keeththa go7iza imoteth demanas lo7ethi koyte."},{"book":"1 Qoronttosa","chapter":"14","verse":"13","text":"Hessa gishshi hara qaalan hasa7iza uray ba hasa7idayssa birshechi erana mala bess woosso."},{"book":"1 Qoronttosa","chapter":"14","verse":"14","text":"Tani hara qaalara woossiza wode ta ayanan woossays attin ta izape aykoka erike."},{"book":"1 Qoronttosa","chapter":"14","verse":"15","text":"Histin ta ay oothana mala taas bessizee? Tani ta ayananika woossana. Wozinan wothadaka woossana. Ta ayananika yexxana. Wozinaraka yexxana."},{"book":"1 Qoronttosa","chapter":"14","verse":"16","text":"Hessatho gidontta aggiko ne Xoossu ayanan galatiza wode hessa erontta issi imatha asi ne galata woossa wostti “Amin77i” gaanas danda7izee?"},{"book":"1 Qoronttosa","chapter":"14","verse":"17","text":"Ne bessiza mala galatanas danda7asa. Hankoyssi gidiko izan go7ettena."},{"book":"1 Qoronttosa","chapter":"14","verse":"18","text":"Tani intefe bollara hara qaalan hasa7iza gishshi Xoossu galatayss."},{"book":"1 Qoronttosa","chapter":"14","verse":"19","text":"Gido attin woossa keeththan eretontta daro shi qaalata hasa7anape hara asata tamarssanas asay eriza ichchachu qaala hasa7ana dosayss."},{"book":"1 Qoronttosa","chapter":"14","verse":"20","text":"Ta ishato inte inte qofan guutha nayta mala gidopite. Iitta oothos gidiko guutha nayta mala gidite. Qofan gidiko kaha kunthida asata gidite."},{"book":"1 Qoronttosa","chapter":"14","verse":"21","text":"Kase woganka “Istta qaalay imath gidida allaga asata qaalara ta hayssa asas yootana. Hessatho yootinka ta gizaz istti siyetena gees Goday” geeteti kase geesha maxaafan xaafetides."},{"book":"1 Qoronttosa","chapter":"14","verse":"22","text":"Hessa gishshi hara qaalan hasa7ay ammanontta asas malata gides attin ammanizaytas malata gidena. Tinbite gidiko ammanizaytas attin ammanonttays gidena."},{"book":"1 Qoronttosa","chapter":"14","verse":"23","text":"Histiko woossa keeththan ammaniza asay issife shiiqidason wurikka erontta hara qaalan hasa7ishin imatha asati woykko ammanontta asay, asay shiiqidi hasa7izaso geliko “Hayti goyeetes” geettenee?"},{"book":"1 Qoronttosa","chapter":"14","verse":"24","text":"Gido attin asay wuri tinbite qaala hasa7etishin imathi woykko ammanonttadey geliko ba siydayssan wurson minidatanane he qaalan piridistana."},{"book":"1 Qoronttosa","chapter":"14","verse":"25","text":"Izadey ba wozinan qotti wothidazi wuri qonccanane izika ba baggara “Tumape Xoossi intenara dees” giidi gufannidi Xoossas goynana."},{"book":"1 Qoronttosa","chapter":"14","verse":"26","text":"Hessa gishshi ta ishato histin ay giinoo? Inte issife shiiqiza wode intefe issi issi uras yethi qasse issi issi uras timirttey dees. Issi issi qonccontta xuura miishata qonccisiza imotay dees. Hara uras duma qaalan hasa7ana imotay dees. Haras qasse he qaala birshecha imotay dees. Hessi he imotay wurikka ammanizayta go7anas besses."},{"book":"1 Qoronttosa","chapter":"14","verse":"27","text":"Hara qaalara hasa7izay diiko nam7u ura woykko dari dariko hedzdzu gididi taran taran yooteto. Hara uray qasse birsho."},{"book":"1 Qoronttosa","chapter":"14","verse":"28","text":"Birshizadey bayinda aggiko shiiqida asa giddon co7u giidi bees xalalane Xoossas xalala yooto."},{"book":"1 Qoronttosa","chapter":"14","verse":"29","text":"Tinbite hasa7a imotay dizayti nabeti nam7ati woykko heedzdzati tinbite hasa7eto. Hanko asay yootetidayssa lo7ethi pacco."},{"book":"1 Qoronttosa","chapter":"14","verse":"30","text":"Uttida asa garisafe issadey issi miishi qoncciko koyro hasa7izayssi co7u go."},{"book":"1 Qoronttosa","chapter":"14","verse":"31","text":"Inte garisafe issi issi uray tamarana malane ministana mala inte wurikka taran taran tinbite yootanas danda7ista."},{"book":"1 Qoronttosa","chapter":"14","verse":"32-33","text":"Nabista ayanay nabetas azazetes. Gaasoyka Xoossi sarotetha Xoossafe attin woccama Xoossu gidena. Ammanizayta woossa keeth wursosonka hessa malakko."},{"book":"1 Qoronttosa","chapter":"14","verse":"34","text":"Ammaniza asay goynos shiiqizason maccasati co7u geto. Muse wogay kase gida mala istti azazeteto attin shiiqoson istti hasa7ana mala isttas imettibeyna."},{"book":"1 Qoronttosa","chapter":"14","verse":"35","text":"Maccashati eranas koyza issi issi yooti diiko ba keeththan ba azinata oycheto. Gaasoyka maccashi shiiqoson hasa7ay yeelachizazakko."},{"book":"1 Qoronttosa","chapter":"14","verse":"36","text":"Xoossa qaalay intefe kezidee? Woyko inteko xalala gakkidee?"},{"book":"1 Qoronttosa","chapter":"14","verse":"37","text":"Oonka bena “Nabe” giiko woykko “Taas xiillo ayanape imotethi dees” gizadey diiko hayss ta intes xaafidayss Goda azazo gididayssa ero."},{"book":"1 Qoronttosa","chapter":"14","verse":"38","text":"Hayssa erontta uray diiko izi ba hu7es eretena."},{"book":"1 Qoronttosa","chapter":"14","verse":"39","text":"Hessa gishshi ta ishato, buro tinbite hasa7anas lo7eth koyite. Duma duma qaalan hasa7aka digopite."},{"book":"1 Qoronttosa","chapter":"14","verse":"40","text":"Gidikoka wurikka maararane wogara gido."}]}