{"data":[{"book":"אגרת פולוס הראשונה אל-הקורנתים","chapter":"13","verse":"1","text":"אילו ידעתי את כל השפות, אפילו את שפת מלאכי השמים, אך לא הייתה בי אהבה, הייתי מרעיש כמצלתיים."},{"book":"אגרת פולוס הראשונה אל-הקורנתים","chapter":"13","verse":"2","text":"אילו ניתנה לי מתנת הנבואה ויכולתי לדעת את כל הסודות, אך לא הייתה בי אהבה, לא הועלתי מאומה. גם אם יעניק לי אלוהים אמונה רבה עד שאוכל לצוות על ההרים לזוז ממקומם, אולם אין בי אהבה, אין לי ערך רב ומוטב שאשתוק."},{"book":"אגרת פולוס הראשונה אל-הקורנתים","chapter":"13","verse":"3","text":"אם אתן את כל רכושי לעניים, ואף אקריב את חיי למען המשיח והבשורה, אבל אין בי אהבה, אין כל ערך למעשי."},{"book":"אגרת פולוס הראשונה אל-הקורנתים","chapter":"13","verse":"4","text":"האהבה טובת־לב וסבלנית מאוד, אינה קנאית ואינה גאוותנית."},{"book":"אגרת פולוס הראשונה אל-הקורנתים","chapter":"13","verse":"5","text":"האהבה אינה גסה ואינה אנוכית, אינה נוחה לכעוס ואינה נוחה להיעלב. האהבה מוותרת. היא אינה שומרת טינה ולא חושבת רעה על אחרים."},{"book":"אגרת פולוס הראשונה אל-הקורנתים","chapter":"13","verse":"6","text":"האהבה אינה שמחה באי־צדק, אלא שמחה בצאת האמת לאור."},{"book":"אגרת פולוס הראשונה אל-הקורנתים","chapter":"13","verse":"7","text":"האהבה נושאת הכול, מאמינה בכול, מקווה לכול וסובלת הכול."},{"book":"אגרת פולוס הראשונה אל-הקורנתים","chapter":"13","verse":"8","text":"יבוא יום שתילקחנה מאיתנו כל המתנות שהעניק לנו אלוהים, כולל נבואות ודיבור בשפות לא־ידועות, אולם האהבה תישאר לנצח!"},{"book":"אגרת פולוס הראשונה אל-הקורנתים","chapter":"13","verse":"9","text":"על אף כל המתנות והכישרונות אנו יודעים עתה מעט מאוד; אפילו הדוברים המוכשרים ביותר אינם יודעים הרבה."},{"book":"אגרת פולוס הראשונה אל-הקורנתים","chapter":"13","verse":"10","text":"אך עם בוא המשיח תיעלמנה כל המתנות האלה, כי לא נזדקק להן יותר; המשיח ישלים בנו את כל הדרוש."},{"book":"אגרת פולוס הראשונה אל-הקורנתים","chapter":"13","verse":"11","text":"בהיותי ילד התנהגתי וחשבתי כילד; כאשר הייתי לאיש השתנו מחשבותיי והתבגרו, ולכן הנחתי לענייני הילדות."},{"book":"אגרת פולוס הראשונה אל-הקורנתים","chapter":"13","verse":"12","text":"מצבנו הנוכחי דומה: בשלב זה אנו יכולים לראות את אלוהים ולהבינו באופן מוגבל בלבד, כאילו שאנו מביטים מבעד לעדשה מטושטשת. אך יבוא יום שנראהו פנים אל פנים בכל הדרו."},{"book":"אגרת פולוס הראשונה אל-הקורנתים","chapter":"13","verse":"13","text":"לסיכום, שלושה דברים יישארו לעולם: אמונה, תקווה ואהבה, והחשובה מכל היא האהבה."}]}