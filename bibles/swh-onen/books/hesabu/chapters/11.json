{"data":[{"book":"Hesabu","chapter":"11","verse":"1","text":"Basi watu wakalalamika kwa habari ya taabu zao masikioni mwa Bwana, naye alipowasikia, hasira yake ikawaka. Ndipo moto kutoka kwa Bwana ukawaka miongoni mwao na kuteketeza baadhi ya viunga vya kambi."},{"book":"Hesabu","chapter":"11","verse":"2","text":"Watu walipomlilia Mose, akamwomba Bwana, nao moto ukazimika."},{"book":"Hesabu","chapter":"11","verse":"3","text":"Hivyo mahali pale pakaitwa Tabera,11:3 Tabera maana yake Kunaungua. kwa sababu moto kutoka kwa Bwana uliwaka miongoni mwao."},{"book":"Hesabu","chapter":"11","verse":"4","text":"Umati wa watu wenye zogo waliokuwa miongoni mwao walitamani sana chakula kingine, Waisraeli wakaanza kulia tena na kusema, “Laiti tungekuwa na nyama tule!"},{"book":"Hesabu","chapter":"11","verse":"5","text":"Tunakumbuka wale samaki tuliokula huko Misri bila gharama, pia yale matango, matikitimaji, mboga, vitunguu, na vitunguu saumu."},{"book":"Hesabu","chapter":"11","verse":"6","text":"Lakini sasa tumepoteza hamu ya chakula; hatuoni kitu kingine chochote isipokuwa hii mana!”"},{"book":"Hesabu","chapter":"11","verse":"7","text":"Mana ilifanana kama mbegu za giligilani, nayo ilikuwa na rangi ya manjano iliyopauka."},{"book":"Hesabu","chapter":"11","verse":"8","text":"Hao watu walikwenda kukusanya, kisha waliisaga kwa mawe ya kusagia ya mkono au kuitwanga kwenye vinu. Waliipika vyunguni au kutengeneza maandazi. Ladha yake ilikuwa kama kitu kilichotengenezwa kwa mafuta ya zeituni."},{"book":"Hesabu","chapter":"11","verse":"9","text":"Umande ulipoanguka kambini wakati wa usiku, pia mana ilianguka pamoja nao."},{"book":"Hesabu","chapter":"11","verse":"10","text":"Mose akasikia watu wa kila jamaa wakilia, kila mmoja kwenye mlango wa hema lake. Bwana akakasirika mno, naye Mose akafadhaika."},{"book":"Hesabu","chapter":"11","verse":"11","text":"Akamuuliza Bwana, “Kwa nini umeleta taabu hii juu ya mtumishi wako? Nimekufanyia nini cha kukuchukiza hata ukaweka mzigo huu wa watu hawa wote juu yangu?"},{"book":"Hesabu","chapter":"11","verse":"12","text":"Je, watu hawa wote mimi ndiye niliyewatungisha mimba? Je, ni mimi niliyewazaa? Kwa nini unaniambia niwachukue mikononi mwangu, kama vile mlezi abebavyo mtoto mchanga, hadi kwenye nchi uliyowaahidi baba zao?"},{"book":"Hesabu","chapter":"11","verse":"13","text":"Nitapata wapi nyama kwa ajili ya watu wote hawa? Wanaendelea kunililia wakisema, ‘Tupe nyama tule!’"},{"book":"Hesabu","chapter":"11","verse":"14","text":"Mimi siwezi kuwabeba watu hawa wote peke yangu, mzigo ni mzito sana kwangu."},{"book":"Hesabu","chapter":"11","verse":"15","text":"Kama hivi ndivyo unavyonitendea, uniue sasa hivi, yaani kama nimepata kibali machoni pako, wala usiniache nione maangamizi yangu mwenyewe.”"},{"book":"Hesabu","chapter":"11","verse":"16","text":"Bwana akamwambia Mose: “Niletee wazee sabini wa Israeli, unaowafahamu kama viongozi na maafisa miongoni mwa watu. Walete katika Hema la Kukutania, ili waweze kusimama huko pamoja nawe."},{"book":"Hesabu","chapter":"11","verse":"17","text":"Nami nitashuka na kusema nawe huko. Nami nitachukua sehemu ya Roho iliyo juu yako na kuiweka juu yao. Watakusaidia kubeba mzigo wa watu hao ili usije ukaubeba peke yako."},{"book":"Hesabu","chapter":"11","verse":"18","text":"“Waambie hao watu: ‘Jiwekeni wakfu wenyewe kwa ajili ya kesho, wakati mtakapokula nyama. Bwana aliwasikia mlipolia, mkisema, “Laiti tungekuwa na nyama tule! Tulikuwa na hali nzuri zaidi katika nchi ya Misri!” Sasa Bwana atawapa nyama, nanyi mtaila."},{"book":"Hesabu","chapter":"11","verse":"19","text":"Hamtaila kwa siku moja tu, au siku mbili, au tano, kumi au siku ishirini,"},{"book":"Hesabu","chapter":"11","verse":"20","text":"bali kwa mwezi mzima mpaka iwatokee puani, nanyi mtaichukia kabisa, kwa kuwa mmemkataa Bwana, ambaye yupo miongoni mwenu, nanyi mmelia mbele zake, mkisema, “Hivi kwa nini tulitoka Misri?” ’ ”"},{"book":"Hesabu","chapter":"11","verse":"21","text":"Lakini Mose alisema, “Mimi niko hapa miongoni mwa watu 600,000 wanaotembea kwa miguu, nawe umesema, ‘Nitawapa nyama ya kula kwa mwezi mzima!’"},{"book":"Hesabu","chapter":"11","verse":"22","text":"Je, wangeweza kupata nyama ya kuwatosha hata kama makundi ya kondoo na ya ngʼombe yangechinjwa kwa ajili yao? Je, wangetosheka hata kama samaki wote wa baharini wangevuliwa kwa ajili yao?”"},{"book":"Hesabu","chapter":"11","verse":"23","text":"Bwana akamjibu Mose, “Je, mkono wa Bwana ni mfupi sana? Sasa utaona kama jambo nililolisema litatimizwa kwa ajili yako au la.”"},{"book":"Hesabu","chapter":"11","verse":"24","text":"Kwa hiyo Mose akatoka na kuwaambia watu lile ambalo Bwana alikuwa amesema. Akawakusanya wazee wao sabini, akawasimamisha kuzunguka Hema."},{"book":"Hesabu","chapter":"11","verse":"25","text":"Kisha Bwana akashuka katika wingu na kunena na Mose, naye akachukua sehemu ya Roho iliyokuwa juu ya Mose na kuiweka juu ya wale wazee sabini. Roho aliposhuka juu yao, wakatoa unabii, lakini hawakufanya hivyo tena."},{"book":"Hesabu","chapter":"11","verse":"26","text":"Lakini, watu wawili, ambao majina yao ni Eldadi na Medadi, walibaki kambini. Walikuwa wameorodheshwa miongoni mwa wale wazee sabini, lakini hawakutoka kwenda kwenye Hema. Lakini Roho pia alishuka juu yao, nao wakatabiri huko kambini."},{"book":"Hesabu","chapter":"11","verse":"27","text":"Mwanaume mmoja kijana alikimbia na kumwambia Mose, “Eldadi na Medadi wanatoa unabii kambini.”"},{"book":"Hesabu","chapter":"11","verse":"28","text":"Yoshua mwana wa Nuni, ambaye alikuwa msaidizi wa Mose tangu ujana wake, akajibu akasema, “Mose bwana wangu, wanyamazishe!”"},{"book":"Hesabu","chapter":"11","verse":"29","text":"Lakini Mose akajibu, “Je, unaona wivu kwa ajili yangu? Ningetamani watu wote wa Bwana wangekuwa manabii na kwamba Bwana angeweka Roho yake juu yao!”"},{"book":"Hesabu","chapter":"11","verse":"30","text":"Ndipo Mose na wale wazee wa Israeli wakarudi kambini."},{"book":"Hesabu","chapter":"11","verse":"31","text":"Kisha ukatokea upepo kutoka kwa Bwana, nao ukawaletea kware kutoka baharini. Ukawaangusha kwenye eneo lote linalozunguka kambi na kujaa ardhini kimo cha mita moja hivi kutoka ardhini kwenye eneo la umbali wa mwendo wa siku moja kila upande."},{"book":"Hesabu","chapter":"11","verse":"32","text":"Mchana kutwa na usiku kucha pamoja na siku nzima iliyofuata watu walitoka kwenda kuokota kware. Hakuna mtu yeyote aliyekusanya chini ya homeri kumi.11:32 Homeri 10 ni sawa na kilo 1,000. Kisha wakazianika kuzunguka kambi yote."},{"book":"Hesabu","chapter":"11","verse":"33","text":"Lakini walipokuwa wakila nyama, ilipokuwa ingali kati ya meno yao na kabla hawajamaliza kula, hasira ya Bwana ikawaka dhidi ya watu, naye akawapiga kwa tauni."},{"book":"Hesabu","chapter":"11","verse":"34","text":"Kwa hiyo mahali hapo pakaitwa Kibroth-Hataava,11:34 Kibroth-Hataava maana yake Makaburi ya wenye tamaa nyingi. kwa sababu huko ndiko walipowazika watu ambao walitamani sana chakula kingine."},{"book":"Hesabu","chapter":"11","verse":"35","text":"Kutoka Kibroth-Hataava watu wakasafiri mpaka Haserothi na kukaa huko."}]}