{"data":[{"book":"Walawi","chapter":"13","verse":"1","text":"Mkulu Nguluwi nakawalonjela Musa na Aluni,"},{"book":"Walawi","chapter":"13","verse":"2","text":"“Wone munhu yoneche kowa na kutuna ama chilonda ama baka ama utamwa wa ngozi mlukuli lwa heye, nayoneka kota ndo utamwa wa ngozi ya lukuli, lelo ayo kogaligwa kwa mtambika Aluni ama yumwe wa walelwa wa Aluni, yawele mtambika."},{"book":"Walawi","chapter":"13","verse":"3","text":"Mtambika kohakagula honhu hawele na utamwa, na wone mnvili za honhu aho zigaluka ziwa nzelu, na wone utamwa awo woneche wa mgati mwa ngozi ya lukuli lwa heye, lelo awo ndo utamwa wa ngozi ya lukuli. Mtambika wone yasinde kumkagula, ahyo kolonga kota munhu ayo kakokomoka."},{"book":"Walawi","chapter":"13","verse":"4","text":"Wone liwe baka hela, hanga liwe lizelu halinjile ng'hatu mgati mwa ngozi na mnvili za honhu aho hazigaluche kuwa nzelu, lelo mtambika komhindila mchihengo munhu ayo kwa mhela wa mazuwa saba."},{"book":"Walawi","chapter":"13","verse":"5","text":"Zuwa lya saba, mtambika komkagula kahi munhu ayo vyonayali, kota mtambika vyoyamkagule na wone utamwa awo hawenele mli ngozi ya heye, lelo mtambika komhindila mchihengo munhu ayo kwa mazuwa gayage saba."},{"book":"Walawi","chapter":"13","verse":"6","text":"Mtambika komkagula kahi munhu ayu zuwa lya saba. Wone honhu ha utamwa habilabila na utamwa hawenele, lelo mtambika komlonjela munhu ayo kota ka yanojile na acho ndo chilonda hela. Munhu ayo kohovuga mivalo ja heye, na heye kowa yelizwe."},{"book":"Walawi","chapter":"13","verse":"7","text":"Ila wone chilonda acho chenele mli ngozi, ila munhu ayo yang'hali kilajila kwa mtambika kwa chiwalo cha kwelizwa kwa heye, lelo kokuya kahi kwa mtambika."},{"book":"Walawi","chapter":"13","verse":"8","text":"Mtambika komkagula kahi, na wone chilonda chila nachenela mli ngozi, lelo mtambika komlonjela munhu ayo ka yakokomoche, na awo ndo utamwa wa ngozi ya lukuli."},{"book":"Walawi","chapter":"13","verse":"9","text":"“Wone munhu yawe na utamwa wa ngozi ya lukuli, kohilikwa kwa mtambika."},{"book":"Walawi","chapter":"13","verse":"10","text":"Mtambika komkagula na wone kokona kutuna kuzelu kulinguzidita mnvili za heye ziwe nzelu na kutuna ako nakugaluka kuwa chilonda chidodi,"},{"book":"Walawi","chapter":"13","verse":"11","text":"awo ndo utamwa wa ngozi ya lukuli wa mihela minji. Mtambika kodamla kota munhu ayo kakokomoka. Kuduhu chiwalo cha kumhindila mchihengo munhu kwa kumkagula. Heye ndo kakokomoka."},{"book":"Walawi","chapter":"13","verse":"12","text":"Wone utamwa wa ngozi ya lukuli umibate na kwenela lukuli lweng'ha, kulawa minhosi mbaka mizayo kota vyoyokona mtambika,"},{"book":"Walawi","chapter":"13","verse":"13","text":"aho mtambika komkagula. Wone mtambika yone kota utamwa wa ngozi ya lukuli nawenela lukuli lweng'ha, lelo kodamla kota munhu ayo kela kwa vila lukuli lugaluka luwa luzelu. Ahyo munhu ayo kela."},{"book":"Walawi","chapter":"13","verse":"14","text":"Ila wone lukuli lwa munhu ayo naloneka luna chilonda chidodi, lelo munhu ayo kowa yakokomoche."},{"book":"Walawi","chapter":"13","verse":"15","text":"Mtambika kokagula acho chilonda chidodi na kudamla kota kakokomoka, kwa vila awo ndo utamwa wa ngozi ya lukuli."},{"book":"Walawi","chapter":"13","verse":"16","text":"Ila wone acho chilonda chipona na chigaluka kahi chiwa chizelu, munhu ayo kohiluka kwa mtambika."},{"book":"Walawi","chapter":"13","verse":"17","text":"Mtambika komkagula, na wone yone kota chigaluka chiwa chizelu, lelo kodamla kota munhu ayo kela. Ahyo kela."},{"book":"Walawi","chapter":"13","verse":"18","text":"“Wone munhu yawe na lipu, na alyo lipu lipona,"},{"book":"Walawi","chapter":"13","verse":"19","text":"ila honhu hala honalyali lipu hagaluka hawa hatunile na hawa hazelu ama hadung'hu ila hazelu hado, yanguganigwa yalajilwe mtambika."},{"book":"Walawi","chapter":"13","verse":"20","text":"Mtambika komkagula ayo munhu. Wone mtambika yone hagaluka na hadidimila na mnvili za honhu aho zigaluka kuwa nzelu, lelo mtambika kodamla kota munhu ayo kakokomoka na awo ndo utamwa wa ngozi ya lukuli, ulawile kuli lipu."},{"book":"Walawi","chapter":"13","verse":"21","text":"Ila wone mtambika yamkagule ayo munhu na kona kota mnvili za honhu aho hawele hazelu na hadidimile hebu, ila habilabila, lelo komhindila mchihengo ayo munhu kwa mhela wa mazuwa saba."},{"book":"Walawi","chapter":"13","verse":"22","text":"Wone utamwa awo wokwenela mli ngozi, lelo mtambika kodamla kota munhu ayo kakokomoka na yula kana utamwa."},{"book":"Walawi","chapter":"13","verse":"23","text":"Ila wone habilebile ha bahala, na henele hebu, lelo ayo ndo ng'hovu ya lipu hela. Mtambika kodamla kota munhu ayo kela."},{"book":"Walawi","chapter":"13","verse":"24","text":"“Ama, kwa vila hana honhu halakale na chila chilonda chidodi chigaluka chiwa chidung'huwale hado ama chizelu,"},{"book":"Walawi","chapter":"13","verse":"25","text":"mtambika komkagula. Wone yone kota mnvili zigaluka ziwa nzelu na hadidimila, lelo awo ndo utamwa wa ngozi ya lukuli. Utamwa awo wa ngozi ya lukuli ulawilila hala honhu halakale. Mtambika kodamla kota munhu ayo kakokomoka, kwa vila kanawo utamwa wa ngozi ya lukuli."},{"book":"Walawi","chapter":"13","verse":"26","text":"Ila wone mtambika yone mnvili za honhu aho haziwele nzelu na honhu aho hambe hadidimile ila habilabila, lelo mtambika komhindila mchihengo munhu ayo kwa mhela wa mazuwa saba."},{"book":"Walawi","chapter":"13","verse":"27","text":"Zuwa lya saba mtambika komlola. Wone wenele mli ngozi, lelo mtambika kodamla kota munhu ayo ka yakokomoche, kwa vila kanawo utamwa wa ngozi ya lukuli."},{"book":"Walawi","chapter":"13","verse":"28","text":"Ila wone hala honhu habilebile hapona hihila na henele hebu, ako ndo kutuna kulawile na kulakala. Lelo mtambika kodamla kota munhu ayo kela, kwa vila aho habilabila kwa kulakala."},{"book":"Walawi","chapter":"13","verse":"29","text":"“Wone munhu yoneche mlume ama mdala, kana utamwa wa ngozi kumutwi ama mchilevu,"},{"book":"Walawi","chapter":"13","verse":"30","text":"mtambika koukagula utamwa awo. Wone mtambika yokona kota hadidimila na mnvili zina lanji ya manjano na nzisili, lelo kodamla kota munhu ayo ka yakokomoche, kwa vila awo ndo utamwa wa kizada wa ngozi ya lukuli wa mutwi ama wa mchilevu."},{"book":"Walawi","chapter":"13","verse":"31","text":"Wone mtambika yokagula wula utamwa wa kizada na yokona kota haduhu honhu hadidimile na mnvili haziwele nhitu, lelo mtambika komhindila mchihengo munhu ayo kwa mhela wa mazuwa saba."},{"book":"Walawi","chapter":"13","verse":"32","text":"Zuwa lya saba mtambika kokagula wula utamwa wa kizada. Wone utamwa awo wa kizada hawanele na haduhu mnvili ziwele na lanji ya njano ne kudidimila,"},{"book":"Walawi","chapter":"13","verse":"33","text":"munhu ayo kobeya mnvili ama lulevu lwa heye. Ila honhu hala hawele na utamwa awo wa kizada hobeya hebu. Hamba mtambika komhindila mchihengo munhu ayo kwa mhela wa mazuwa saba gayage,"},{"book":"Walawi","chapter":"13","verse":"34","text":"na kuli zuwa lya saba, mtambika kokagula wula utamwa wa kizada. Wone mtambika yokona utamwa awo hawenele kuli ngozi na hawinjile mgati mwa ngozi, lelo kodamla kota munhu ayo kela. Munhu ayo kohovuga ivalo lya heye, na heye kowa yelizwe."},{"book":"Walawi","chapter":"13","verse":"35","text":"Ila hala du vyonayelizwe, utamwa awo wa kizada nawonjezeka,"},{"book":"Walawi","chapter":"13","verse":"36","text":"munhu ayo kokaguligwa na mtambika na vyonawonjezeche mli ngozi, mtambika hopala mnvili ziwele na lanji ya njano, munhu ayo kowa yakokomoche."},{"book":"Walawi","chapter":"13","verse":"37","text":"Ila wone mtambika yawone kota wula utamwa wa kizada na mnvili nhitu zota honhu aho, lelo utamwa awo wa kizada upona, lelo munhu ayo ndo kela. Mtambika kodamla kota munhu ayo kela."},{"book":"Walawi","chapter":"13","verse":"38","text":"“Wone munhu yoneche, yawe mlume ama mdala, kana mabaka mazelu mlukuli lwa heye,"},{"book":"Walawi","chapter":"13","verse":"39","text":"mtambika komkagula munhu ayo. Ila wone mtambika yokona mabaka ago ndo mazelu hado hela, awo ndo utamwa wa kizada wa hihi hela, munhu ayo ndo kela."},{"book":"Walawi","chapter":"13","verse":"40","text":"“Wone mlume yawe na chibuje, heye kowa yanojile kwa vila kana chibuje hela."},{"book":"Walawi","chapter":"13","verse":"41","text":"Wone chibuje acho nachilawile kuli chihanga, munhu ayo kana chibuje hela ndo kela."},{"book":"Walawi","chapter":"13","verse":"42","text":"Ila wone kuli mutwi hali chibuje ama hali chihanga hali chibuje hana mabaka gadung'huwale na uzelu, awo ndo utamwa wa ngozi ya lukuli ulingulawila kuli chibuje cha heye kumutwi ama kuli chihanga cha heye."},{"book":"Walawi","chapter":"13","verse":"43","text":"Mtambika komkagula. Wone mtambika yokona kota ako kutuna ndo kudung'huwala na kuzelu kuli chibuje ama kuli chihanga cha heye, na kwangoneka kota utamwa wa ngozi ya lukuli,"},{"book":"Walawi","chapter":"13","verse":"44","text":"lelo munhu ayo kana utamwa wa ngozi ya lukuli, heye kakokomoka. Mtambika kodamla kota munhu ayo kakokomoka kwa chiwalo cha utamwa wa heye wa kumutwi kwa heye."},{"book":"Walawi","chapter":"13","verse":"45","text":"“Yoneche yawele na utamwa wa ngozi ya lukuli, kovala mivalo jidejeche na mnvili za heye zowa zizuzumuche, na mlomo wa heye wa kuchanya kougubika na kokwiniza lizi yolonga, ‘Heni ng'hokomoka, heni ng'hokomoka.’"},{"book":"Walawi","chapter":"13","verse":"46","text":"Kolutilila kuwa yakokomoche kwa mhela weng'ha yawele na utamwa awo. Heye kakokomoka na heye kochikala yaliyeng'ha kunze mwa kambi."},{"book":"Walawi","chapter":"13","verse":"47","text":"“Wone kuna mbuli ya lungwi kuli ivalo, liwe lya sufu ama kitani,"},{"book":"Walawi","chapter":"13","verse":"48","text":"ivalo alyo liwe libotigwe ama litawigwe kwa kitani ama sufu ama ivalo lya igozi lyoneche lila,"},{"book":"Walawi","chapter":"13","verse":"49","text":"ila lungwi alo luna lanji ya udedemu ama udung'huwale kuli ivalo alyo, lelo ivalo alyo lina lungwi. Ahyo yangumlapa kumlajila mtambika."},{"book":"Walawi","chapter":"13","verse":"50","text":"Mtambika kokagula lungwi alo na kuliwika ivalo alyo hafungo kwa mhela wa mazuwa saba."},{"book":"Walawi","chapter":"13","verse":"51","text":"Kuli zuwa lya saba, kokagula lungwi alo. Wone lungwi alo lwenela kuli mivalo ajo, liwe libotigwe ama litawigwe ama lya igozi ama lya igozi lyoneche lya vinji, alyo lina lungwi. Ahyo ivalo alyo ndo likokomoka."},{"book":"Walawi","chapter":"13","verse":"52","text":"Mtambika kolilakaza kwa chiluli ivalo alyo kwa vila lina lungwi."},{"book":"Walawi","chapter":"13","verse":"53","text":"“Wone mtambika yokona kota lungwi halwenele kuli ivalo,"},{"book":"Walawi","chapter":"13","verse":"54","text":"lelo kolonga ivalo alyo lihovujigwe na kuwichigwa hafungo kwa mhela uyage wa mazuwa saba."},{"book":"Walawi","chapter":"13","verse":"55","text":"Hamba, mtambika kolikagula ivalo alyo holimalile kuhovujigwa. Wone lungwi alo halugaluche lanji na wone halwenele, lelo ivalo alyo ndo likokomoka. Kolilakaza kwa chiluli ivalo alyo, luwe lungwi lwa kumbele ama kumwando mwa ivalo alyo."},{"book":"Walawi","chapter":"13","verse":"56","text":"“Wone mtambika yokona kota lula lungwi lubilabila holimalile kuhovujigwa, lelo kokusa hala honhu hawele na lungwi."},{"book":"Walawi","chapter":"13","verse":"57","text":"Hamba wone lungwi lwoneche lwa hihila kahi kuli ivalo litawigwe ama libotigwe ama kuli chinhu choneche cha igozi, lelo lungwi lwenela. Ahyo ivalo alyo kolilakaza kwa chiluli."},{"book":"Walawi","chapter":"13","verse":"58","text":"Ila alyo ivalo liwele na lungwi kulawa holihovujigwe, yolapa kuhovujigwa mala ya keli, ahyo lyowa lyelizwe.”"},{"book":"Walawi","chapter":"13","verse":"59","text":"Ago ndo malajizo kwa chiwalo cha lungwi lulingulawila kuli ivalo lya sufu ama kitani ama ivalo litawigwe ama libotigwe ama lya igozi linji. Kwa nzila ayo woweza kugawanula ivalo lyelizwe na lila ivalo likokomoche."}]}