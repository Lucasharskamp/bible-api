{"data":[{"book":"Vayibulaniya","chapter":"10","verse":"1","text":"Kwanongwa Malawu va Chapanga vamupili Musa vava kucha lisisi hela lya fila finofu yifiyisa, fikwifwana hela na findu fya nakaka. Topi dayiweshi ha kuvagola vala yivajuma vavi va nakaka kwa ndambiku sisila sila sitawuliwili ngajila kugonela."},{"book":"Vayibulaniya","chapter":"10","verse":"2","text":"Leki vandu yivamjuma Chapanga vangaveli vapughiwa sambi shawu nakaka, vangayiwonili kandi ha kucha vana sambi na mitambiku ayi yosi yingakotukili."},{"book":"Vayibulaniya","chapter":"10","verse":"3","text":"Lakini ndambiku asi sikugoleka kuvakumbushila vandu sambi shawu kila mwaka."},{"book":"Vayibulaniya","chapter":"10","verse":"4","text":"Nongwa mwasi wa senga likambaku na bebeli wukuwesha ng'oo kuwusha sambi."},{"book":"Vayibulaniya","chapter":"10","verse":"5","text":"Ndi nongwa Kilistu payiseyi mumlima adetili,"},{"book":"Vayibulaniya","chapter":"10","verse":"6","text":"Litambiku lya kunyanyiwa tinigu"},{"book":"Vayibulaniya","chapter":"10","verse":"7","text":"Topi deta,"},{"book":"Vayibulaniya","chapter":"10","verse":"8","text":"Ngimu wuvadeta Malawu va Chapanga vamgayilili Musa, “Kudayila ha litambiku na litambiku” na “litambiku lya kunyanyiwa tinigu na ndawulilu sha kuwusha sambi.” Ndawulilu asi shosi sikutawuliwa ngimu wuvadeta Malawu."},{"book":"Vayibulaniya","chapter":"10","verse":"9","text":"Pambeli kadeta, “Nyisa kugola fiwudayila yuwi Chapanga.” Topi akuyaghamisha lilaghanu lya kwaa ili aviki lilaghanu lya pili."},{"book":"Vayibulaniya","chapter":"10","verse":"10","text":"Kwanongwa Yesu Kilistu kagola dayililu ya Chapanga tukung'alishiwa kupitila ndawulilu ya mvili wawutawulili kwa mwanja wumu."},{"book":"Vayibulaniya","chapter":"10","verse":"11","text":"Mwambu wumu, mtambika mkomi wa Vayawudi akugola ngimbaniku yaki ya kila lijuva na kutawula mitambiku yiyila yila myanja yitangalili na mitambiku yeni yiwesha ng'o kuwusha sambi."},{"book":"Vayibulaniya","chapter":"10","verse":"12","text":"Mwambu wingi kwa chipindi chosi Kilistu atawulili litambiku limu hela kwanongwa ya kuwusha sambi, litambiku lijakwi jola, pambeli kayikala mwambu wa mlilu wa Chapanga."},{"book":"Vayibulaniya","chapter":"10","verse":"13","text":"Kukandila chipindi achi akuveta mbaka vachimdwama vavi chindu cha kuvikila mawulu vaki."},{"book":"Vayibulaniya","chapter":"10","verse":"14","text":"Topi, kwa litambiku lyaki limu, kavagola vavi vanyanyi jola vala vosi yivapugiwa sambi shawu."},{"book":"Vayibulaniya","chapter":"10","verse":"15","text":"Na Mfuki Mung'alili akutugayila utovileli, akudeta,"},{"book":"Vayibulaniya","chapter":"10","verse":"16","text":"“Ali ndi lilaghanu dandiligoli na veni, majuva ava vosi yivayisa, akudeta Bambu,"},{"book":"Vayibulaniya","chapter":"10","verse":"17","text":"Kandi kadeta,"},{"book":"Vayibulaniya","chapter":"10","verse":"18","text":"Topi, sambi pasiwushiwa kala, kwahela kandi nongwa ya kutawula ndawulilu sha kuwusha sambi."},{"book":"Vayibulaniya","chapter":"10","verse":"19","text":"Topi, valongu, kwa mwasi wa Yesu tugayiliwa ndima yingajila kutila ya kwingila Mahali Pang'alili munu."},{"book":"Vayibulaniya","chapter":"10","verse":"20","text":"Mweni katufuwulila deha ya shonu, deha yivelili na unofu, kupitila lula lupayi agolili naha kwa kuwutawula mvili waki."},{"book":"Vayibulaniya","chapter":"10","verse":"21","text":"Nongwa, tuva na mtambika mkomi munu yawolukela vandu va nyumba ya kudadavila."},{"book":"Vayibulaniya","chapter":"10","verse":"22","text":"Topi tumselileli Chapanga kwa ndima ya nakaka na ujumilwa wungajila hoshu, kwa ndima siwofughiliwi kufuma munatilu sha wafu, na kwa njimba siwofuwiliwi kwa machi yivavelili mbuleti."},{"book":"Vayibulaniya","chapter":"10","verse":"23","text":"Tukamulili nakaka shuvililu yitwideta, nongwa Chapanga yagolili jangi shaki ndi mjumiliwa."},{"book":"Vayibulaniya","chapter":"10","verse":"24","text":"Twiholi ndambu ya kwikola mawoku twaveni kwa twaveni mukwitama na kugola fya usangi."},{"book":"Vayibulaniya","chapter":"10","verse":"25","text":"Tukotoo kuleka kwikungasha pamu, ngimu wula vamonga wuvashovilela kugola. Ila tukudayiliwa kwikola mawoku nendu, nongwa ngimu wumumanya lijuva lila lya kuwuya kwa Bambu liva pabehi."},{"book":"Vayibulaniya","chapter":"10","verse":"26","text":"Nongwa patuyendilela kugola sambi lukani chipindi patuwumanyili kala unakaka, kwa hela litambiku dalitawuliwi kandi kwanongwa ya kuwusha sambi."},{"book":"Vayibulaniya","chapter":"10","verse":"27","text":"Lakini chisighalili ndi kuveta hela kwa chipwembwi highilu ya Chapanga na motu mkali dawuvagwijushi vosi yivamlimba Chapanga."},{"book":"Vayibulaniya","chapter":"10","verse":"28","text":"Mundu yoyosi yalema Malawu va Chapanga vamgayilili Musa na pawuva utovileli wa vandu vavili awu vatatu akuwulayiwa ngajila lusungu."},{"book":"Vayibulaniya","chapter":"10","verse":"29","text":"Dayivi wuli wuli kwa mundu yula yamubedala Mwana wa Chapanga na vala yivayihola kucha Mwasi wa lilaghanu chindu ha na yivamjowola Mfuki Mung'alili wa usangi? Vandu ava vakudayiliwa kupata highilu ngomi ya ndambu liki?"},{"book":"Vayibulaniya","chapter":"10","verse":"30","text":"Nongwa tumumanya yula yadetili, “Lugotu lwa nenga, dagoli lugotu.” Wuwula wula adetili, “Bambu davahighi vandu vaki.”"},{"book":"Vayibulaniya","chapter":"10","verse":"31","text":"Kuvakuliwa na Chapanga yavelili munofu chindu cha kukapusha munu!"},{"book":"Vayibulaniya","chapter":"10","verse":"32","text":"Muvi na ngumbungumbu ya fila yififumbukili majuva vala va kwaa pamukandili kuwumanya unakaka wa Chapanga. Hata leki majuva vala mwagobuliwili nendu, yumwi muyiwunishila."},{"book":"Vayibulaniya","chapter":"10","verse":"33","text":"Majuva vamu mwasabangiwili na mwagayiliwili soni pawelu, chipindi chimonga mwaveli kala kwilumba na vala yivagobulikili."},{"book":"Vayibulaniya","chapter":"10","verse":"34","text":"Mwavawonilili lusungu vala yivaveli muchijaka na yumwi mwalengili kwa seku pamupokiwili findu fyenu, nongwa mwamanyili kucha muna findu finofu munu na yifwikala jola."},{"book":"Vayibulaniya","chapter":"10","verse":"35","text":"Topi, mukotoo kuleka ugangamali wenu, nongwa wuva na fupu ngomi."},{"book":"Vayibulaniya","chapter":"10","verse":"36","text":"Mukudayiliwa kwiwunishila ili pamugola chadayila Chapanga damuyangi chila chavajangili."},{"book":"Vayibulaniya","chapter":"10","verse":"37","text":"Nongwa ngimu wuvadeta Mayandiku Vang'alili,"},{"book":"Vayibulaniya","chapter":"10","verse":"38","text":"Lakini mundu wangu yavelili goleki dayikali kwa ujumilwa,"},{"book":"Vayibulaniya","chapter":"10","verse":"39","text":"Lakini, yufwi tulemwa na tufyoghiwa ha, ila yufwi tuva na vala yivajumila na kulowuliwa."}]}