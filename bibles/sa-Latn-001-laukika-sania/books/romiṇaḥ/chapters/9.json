{"data":[{"book":"romiṇaḥ","chapter":"9","verse":"1","text":"ahaṁ kāñcid kalpitāṁ kathāṁ na kathayāmi, khrīṣṭasya sākṣāt satyameva bravīmi pavitrasyātmanaḥ sākṣān madīyaṁ mana etat sākṣyaṁ dadāti|"},{"book":"romiṇaḥ","chapter":"9","verse":"2","text":"mamāntaratiśayaduḥkhaṁ nirantaraṁ khedaśca"},{"book":"romiṇaḥ","chapter":"9","verse":"3","text":"tasmād ahaṁ svajātīyabhrātṛṇāṁ nimittāt svayaṁ khrīṣṭācchāpākrānto bhavitum aiccham|"},{"book":"romiṇaḥ","chapter":"9","verse":"4","text":"yatasta isrāyelasya vaṁśā api ca dattakaputratvaṁ tejo niyamo vyavasthādānaṁ mandire bhajanaṁ pratijñāḥ pitṛpuruṣagaṇaścaiteṣu sarvveṣu teṣām adhikāro'sti|"},{"book":"romiṇaḥ","chapter":"9","verse":"5","text":"tat kevalaṁ nahi kintu sarvvādhyakṣaḥ sarvvadā saccidānanda īśvaro yaḥ khrīṣṭaḥ so'pi śārīrikasambandhena teṣāṁ vaṁśasambhavaḥ|"},{"book":"romiṇaḥ","chapter":"9","verse":"6","text":"īśvarasya vākyaṁ viphalaṁ jātam iti nahi yatkāraṇād isrāyelo vaṁśe ye jātāste sarvve vastuta isrāyelīyā na bhavanti|"},{"book":"romiṇaḥ","chapter":"9","verse":"7","text":"aparam ibrāhīmo vaṁśe jātā api sarvve tasyaiva santānā na bhavanti kintu ishāko nāmnā tava vaṁśo vikhyāto bhaviṣyati|"},{"book":"romiṇaḥ","chapter":"9","verse":"8","text":"arthāt śārīrikasaṁsargāt jātāḥ santānā yāvantastāvanta eveśvarasya santānā na bhavanti kintu pratiśravaṇād ye jāyante taeveśvaravaṁśo gaṇyate|"},{"book":"romiṇaḥ","chapter":"9","verse":"9","text":"yatastatpratiśrute rvākyametat, etādṛśe samaye 'haṁ punarāgamiṣyāmi tatpūrvvaṁ sārāyāḥ putra eko janiṣyate|"},{"book":"romiṇaḥ","chapter":"9","verse":"10","text":"aparamapi vadāmi svamano'bhilāṣata īśvareṇa yannirūpitaṁ tat karmmato nahi kintvāhvayitu rjātametad yathā siddhyati"},{"book":"romiṇaḥ","chapter":"9","verse":"11","text":"tadarthaṁ ribkānāmikayā yoṣitā janaikasmād arthād asmākam ishākaḥ pūrvvapuruṣād garbhe dhṛte tasyāḥ santānayoḥ prasavāt pūrvvaṁ kiñca tayoḥ śubhāśubhakarmmaṇaḥ karaṇāt pūrvvaṁ"},{"book":"romiṇaḥ","chapter":"9","verse":"12","text":"tāṁ pratīdaṁ vākyam uktaṁ, jyeṣṭhaḥ kaniṣṭhaṁ seviṣyate,"},{"book":"romiṇaḥ","chapter":"9","verse":"13","text":"yathā likhitam āste, tathāpyeṣāvi na prītvā yākūbi prītavān ahaṁ|"},{"book":"romiṇaḥ","chapter":"9","verse":"14","text":"tarhi vayaṁ kiṁ brūmaḥ? īśvaraḥ kim anyāyakārī? tathā na bhavatu|"},{"book":"romiṇaḥ","chapter":"9","verse":"15","text":"yataḥ sa svayaṁ mūsām avadat; ahaṁ yasmin anugrahaṁ cikīrṣāmi tamevānugṛhlāmi, yañca dayitum icchāmi tameva daye|"},{"book":"romiṇaḥ","chapter":"9","verse":"16","text":"ataevecchatā yatamānena vā mānavena tanna sādhyate dayākāriṇeśvareṇaiva sādhyate|"},{"book":"romiṇaḥ","chapter":"9","verse":"17","text":"phirauṇi śāstre likhati, ahaṁ tvaddvārā matparākramaṁ darśayituṁ sarvvapṛthivyāṁ nijanāma prakāśayituñca tvāṁ sthāpitavān|"},{"book":"romiṇaḥ","chapter":"9","verse":"18","text":"ataḥ sa yam anugrahītum icchati tamevānugṛhlāti, yañca nigrahītum icchati taṁ nigṛhlāti|"},{"book":"romiṇaḥ","chapter":"9","verse":"19","text":"yadi vadasi tarhi sa doṣaṁ kuto gṛhlāti? tadīyecchāyāḥ pratibandhakatvaṁ karttaṁ kasya sāmarthyaṁ vidyate?"},{"book":"romiṇaḥ","chapter":"9","verse":"20","text":"he īśvarasya pratipakṣa martya tvaṁ kaḥ? etādṛśaṁ māṁ kutaḥ sṛṣṭavān? iti kathāṁ sṛṣṭavastu sraṣṭre kiṁ kathayiṣyati?"},{"book":"romiṇaḥ","chapter":"9","verse":"21","text":"ekasmān mṛtpiṇḍād utkṛṣṭāpakṛṣṭau dvividhau kalaśau karttuṁ kiṁ kulālasya sāmarthyaṁ nāsti?"},{"book":"romiṇaḥ","chapter":"9","verse":"22","text":"īśvaraḥ kopaṁ prakāśayituṁ nijaśaktiṁ jñāpayituñcecchan yadi vināśasya yogyāni krodhabhājanāni prati bahukālaṁ dīrghasahiṣṇutām āśrayati;"},{"book":"romiṇaḥ","chapter":"9","verse":"23","text":"aparañca vibhavaprāptyarthaṁ pūrvvaṁ niyuktānyanugrahapātrāṇi prati nijavibhavasya bāhulyaṁ prakāśayituṁ kevalayihūdināṁ nahi bhinnadeśināmapi madhyād"},{"book":"romiṇaḥ","chapter":"9","verse":"24","text":"asmāniva tānyāhvayati tatra tava kiṁ?"},{"book":"romiṇaḥ","chapter":"9","verse":"25","text":"hośeyagranthe yathā likhitam āste, yo loko mama nāsīt taṁ vadiṣyāmi madīyakaṁ| yā jāti rme'priyā cāsīt tāṁ vadiṣyāmyahaṁ priyāṁ|"},{"book":"romiṇaḥ","chapter":"9","verse":"26","text":"yūyaṁ madīyalokā na yatreti vākyamaucyata| amareśasya santānā iti khyāsyanti tatra te|"},{"book":"romiṇaḥ","chapter":"9","verse":"27","text":"isrāyelīyalokeṣu yiśāyiyo'pi vācametāṁ prācārayat, isrāyelīyavaṁśānāṁ yā saṁkhyā sā tu niścitaṁ| samudrasikatāsaṁkhyāsamānā yadi jāyate| tathāpi kevalaṁ lokairalpaistrāṇaṁ vrajiṣyate|"},{"book":"romiṇaḥ","chapter":"9","verse":"28","text":"yato nyāyena svaṁ karmma pareśaḥ sādhayiṣyati| deśe saeva saṁkṣepānnijaṁ karmma kariṣyati|"},{"book":"romiṇaḥ","chapter":"9","verse":"29","text":"yiśāyiyo'paramapi kathayāmāsa, sainyādhyakṣapareśena cet kiñcinnodaśiṣyata| tadā vayaṁ sidomevābhaviṣyāma viniścitaṁ| yadvā vayam amorāyā agamiṣyāma tulyatāṁ|"},{"book":"romiṇaḥ","chapter":"9","verse":"30","text":"tarhi vayaṁ kiṁ vakṣyāmaḥ? itaradeśīyā lokā api puṇyārtham ayatamānā viśvāsena puṇyam alabhanta;"},{"book":"romiṇaḥ","chapter":"9","verse":"31","text":"kintvisrāyellokā vyavasthāpālanena puṇyārthaṁ yatamānāstan nālabhanta|"},{"book":"romiṇaḥ","chapter":"9","verse":"32","text":"tasya kiṁ kāraṇaṁ? te viśvāsena nahi kintu vyavasthāyāḥ kriyayā ceṣṭitvā tasmin skhalanajanake pāṣāṇe pādaskhalanaṁ prāptāḥ|"},{"book":"romiṇaḥ","chapter":"9","verse":"33","text":"likhitaṁ yādṛśam āste, paśya pādaskhalārthaṁ hi sīyoni prastarantathā| bādhākārañca pāṣāṇaṁ paristhāpitavānaham| viśvasiṣyati yastatra sa jano na trapiṣyate|"}]}