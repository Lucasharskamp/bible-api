{"data":[{"book":"پەیدابوون","chapter":"48","verse":"1","text":"ئەوە بوو دوای ئەمانە بە یوسف گوترا: «باوکت نەخۆشە.» ئەویش مەنەشە و ئەفرایمی کوڕی لەگەڵ خۆی برد."},{"book":"پەیدابوون","chapter":"48","verse":"2","text":"بە یاقوب ڕاگەیەنرا و گوترا: «وا یوسفی کوڕت هاتووە بۆ لات.» ئیسرائیلیش هێزی دایە بەرخۆی و لەسەر قەرەوێڵەکە دانیشت."},{"book":"پەیدابوون","chapter":"48","verse":"3","text":"ئینجا یاقوب بە یوسفی گوت: «خودای هەرە بەتوانام لە لوزی خاکی کەنعان بۆ دەرکەوت و بەرەکەتداری کردم."},{"book":"پەیدابوون","chapter":"48","verse":"4","text":"پێی فەرمووم: ”وا من بەردارت دەکەم و ژمارەت زۆر دەکەم و دەتکەمە چەندین نەتەوە. ئەم خاکەش بە موڵکی هەتاهەتایی لەدوای خۆت دەدەمە نەوەکەت.“"},{"book":"پەیدابوون","chapter":"48","verse":"5","text":"«ئێستاش دوو کوڕەکەت کە پێش هاتنی من بۆ لات بۆ خاکی میسر بۆت لەدایک بوون، بۆ من دەبن. واتا ئەفرایم و مەنەشە وەک ڕەئوبێن و شیمۆن دەبن بۆم."},{"book":"پەیدابوون","chapter":"48","verse":"6","text":"بەڵام منداڵەکانی دیکەت کە لەدوای ئەمانەوە لەدایک دەبن، دەبنە هی تۆ و لەژێر ناوی دوو براکەیان بەشە میراتیان دەبێت."},{"book":"پەیدابوون","chapter":"48","verse":"7","text":"کاتێک لە پەدان دەگەڕامەوە، لە ڕێگا لە خاکی کەنعان کە هێندەم نەمابوو بگەمە ئەفرات، ڕاحێل مرد، هەر لەوێ لەسەر ڕێگای ئەفرات ناشتم،» واتا لە بێت‌لەحم."},{"book":"پەیدابوون","chapter":"48","verse":"8","text":"ئینجا ئیسرائیل دوو کوڕەکەی یوسفی بینی و گوتی: «ئەمانە کێن؟»"},{"book":"پەیدابوون","chapter":"48","verse":"9","text":"یوسفیش بە باوکی گوت: «ئەوانە دوو کوڕەکەی منن کە خودا لێرە پێی بەخشیوم.»"},{"book":"پەیدابوون","chapter":"48","verse":"10","text":"هەردوو چاوی ئیسرائیل بەهۆی پیرییەوە کز ببوون و پەکی بینینیان کەوتبوو. بۆیە یوسف هەردووکیانی هێنایە لای، ئەویش ماچی کردن و باوەشی پێدا کردن."},{"book":"پەیدابوون","chapter":"48","verse":"11","text":"ئینجا ئیسرائیل بە یوسفی گوت: «چاوەڕوان نەبووم ڕووی تۆ ببینم، کەچی ئێستا خودا نەوەکەی تۆشی نیشان دام.»"},{"book":"پەیدابوون","chapter":"48","verse":"12","text":"یوسف هەردووکیانی لەنێوان ئەژنۆی دەرهێنا و لەبەردەمی کڕنۆشی برد و سەری خستە سەر زەوی."},{"book":"پەیدابوون","chapter":"48","verse":"13","text":"ئینجا یوسف دەستی دایە هەردووکیان، ئەفرایمی لەلای ڕاستی خۆی بەرامبەر دەستی چەپی ئیسرائیل و مەنەشەشی لەلای چەپی خۆی بەرامبەر دەستی ڕاستی ئیسرائیل و لێ نزیک کردنەوە."},{"book":"پەیدابوون","chapter":"48","verse":"14","text":"بەڵام ئیسرائیل دەستی ڕاستی خۆی درێژکرد و خستییە سەر سەری ئەفرایم، کە بچووکەکەیان بوو، دەستی چەپیشی خستە سەر سەری مەنەشە، دەستەکانی ژیرانە دانا، چونکە مەنەشە نۆبەرەکە بوو."},{"book":"پەیدابوون","chapter":"48","verse":"15","text":"ئینجا داوای بەرەکەتی بۆ یوسف کرد و گوتی:"},{"book":"پەیدابوون","chapter":"48","verse":"16","text":"ئەو فریشتەیەی لە هەموو خراپەیەک منی کڕییەوە،"},{"book":"پەیدابوون","chapter":"48","verse":"17","text":"کە یوسف بینی باوکی دەستی ڕاستی خستووەتە سەر سەری ئەفرایم، ئەوەی پێ ناخۆش بوو، ئیتر دەستی باوکی گرت تاکو لەسەر سەری ئەفرایمەوە بیخاتە سەر سەری مەنەشە."},{"book":"پەیدابوون","chapter":"48","verse":"18","text":"یوسف بە باوکی گوت: «ئاوا نا، باوکە، چونکە ئەمە نۆبەرەکەیە، دەستی ڕاستی خۆت بخەرە سەر سەری.»"},{"book":"پەیدابوون","chapter":"48","verse":"19","text":"بەڵام باوکی ڕازی نەبوو و گوتی: «دەزانم کوڕی خۆم، دەزانم. هەروەها ئەویش دەبێتە نەتەوەیەک و مەزنیش دەبێت. بەڵام برا بچووکەکەی لەو مەزنتر دەبێت و نەوەشی دەبێتە چەندین نەتەوە.»"},{"book":"پەیدابوون","chapter":"48","verse":"20","text":"ئیتر لەو ڕۆژەدا داوای بەرەکەتی بۆ کردن و گوتی:"},{"book":"پەیدابوون","chapter":"48","verse":"21","text":"ئیسرائیل بە یوسفی گوت: «ئەوا دەمرم، بەڵام خودا لەگەڵتان دەبێت و دەتانگەڕێنێتەوە خاکی باوباپیرانتان."},{"book":"پەیدابوون","chapter":"48","verse":"22","text":"منیش بەشێک زیاتر لە بەشی براکانت دەدەمە تۆ، ئەوەی بە شمشێرەکەم و کەوانەکەم لە چنگی ئەمۆرییەکان وەرمگرت.»"}]}