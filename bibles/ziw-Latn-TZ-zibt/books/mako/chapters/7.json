{"data":[{"book":"Mako","chapter":"7","verse":"1","text":"Mafalisayo na wahinya sigilizi wamwe walaile Yelusalemu wadugana kulongozi kwa Yesu."},{"book":"Mako","chapter":"7","verse":"2","text":"Niyo wawawona wanampina wamwenga wa Yesu nawakadya nkande na mikono haikukile kugamba hawahakile mikono yawo saviya mazwela ya Mafalisayo waungile wantu wahake."},{"book":"Mako","chapter":"7","verse":"3","text":"Mafalisayo na Wayahudi nawatongela mahinyo ya wadalahala wawo, hawakudya nkande kubula wahake mikono yawo kubula mwe vinko."},{"book":"Mako","chapter":"7","verse":"4","text":"Naho hawakudya chochose chikulawa kwe digwilo kubula chinde kusuntwa. Nawakatimila mahinyo yalozize matuhu wahokele, saviya kusunta vyedi bakuli, sazi, nyungu na viya."},{"book":"Mako","chapter":"7","verse":"5","text":"Elo Mafalisayo na wahinyi wa sigilizi wamuza Yesu, “Nimbwani wanampina wako hawakutimila mahinyo chasizwe ni wadalahala wetu? Mna wadya na mikono mizavu?”"},{"book":"Mako","chapter":"7","verse":"6","text":"Yesu awahitula, “Isaya nakalonga uwoni wedi kwenyu! Wasongaganyi nyuwe, saviya awandike,"},{"book":"Mako","chapter":"7","verse":"7","text":"Wanivikila vyabule,"},{"book":"Mako","chapter":"7","verse":"8","text":"“Nyuwe mwasenta sigilizi za Chohile, mwatoza mahinyo ya wantu.”"},{"book":"Mako","chapter":"7","verse":"9","text":"Yesu niyo ajendeleza kulonga, “Mmanya pwilili ivyo mlemele Sigilizi za Chohile chani mtoze mahinyo yenyu wenye."},{"book":"Mako","chapter":"7","verse":"10","text":"Musa alagizaga, ‘Wategelezeni tati zenyu na mami zenyu,’ naho, ‘Mntu yoyose akunga amligite tati yakwe hegu mami yakwe akomwe.’"},{"book":"Mako","chapter":"7","verse":"11","text":"Mna nyuwe mwahinya kugamba mntu mta chochose cha kumwambiza tati yakwe hegu mami yakwe, mna agamba, ‘Chintu chino Kolobani’ kugamba, ni malavyo kwa Chohile,"},{"book":"Mako","chapter":"7","verse":"12","text":"niyo mwagamba mntu uyu aleke kumwambiza tati yakwe hegu mami yakwe."},{"book":"Mako","chapter":"7","verse":"13","text":"Kwe isila ino, mahinyo yenyu mkuhinyana yabela Mbuli ya Chohile. Naho kuna matuhu yalozize mkuhokelezana mkudamanya saayo.”"},{"book":"Mako","chapter":"7","verse":"14","text":"Yesu niyo etanga fyo dya wantu vituhu na kuwagamba, “Nitegelezani wose, naho mnive."},{"book":"Mako","chapter":"7","verse":"15","text":"Hakuna chintu chikumwingila mntu chikudaha kumtenda atende mzavu. Mna chikumtenda ivyo ni chiya chikulawa mndani mwakwe."},{"book":"Mako","chapter":"7","verse":"16","text":"Mta magutwi, neve!”"},{"book":"Mako","chapter":"7","verse":"17","text":"Eze ase idifyo dya wantu na kwingila mwe nyumba, wanampina wakwe wamuza awatambalise mliganyo wo lusimo ludya."},{"book":"Mako","chapter":"7","verse":"18","text":"Yesu awagamba, “Vino hata nyuwe nanywi hamna fanyanyi? Hamvimanyize kugamba hachihali chintu chikulawa kuse chikumwingila mntu chikudaha kumtenda mzavu,"},{"book":"Mako","chapter":"7","verse":"19","text":"kwaviya hachikwingila mo moyo wakwe mna mwe nda yakwe niyo chafosa mo mwili kwa sila ya kwe choo.” Kwa kulonga ivyo, Yesu kalagisa kugamba nkande zose zilenguswa zidigwe."},{"book":"Mako","chapter":"7","verse":"20","text":"Niyo ajendeleza kulonga, “Chikumtenda mntu mzavu ni chiya chikumlawa mndani mwakwe."},{"book":"Mako","chapter":"7","verse":"21","text":"Kwaviya mwe moyo wa mntu kwalaila fanyanyi zihiye na chilanga na ubavi na kukoma,"},{"book":"Mako","chapter":"7","verse":"22","text":"na uchilanga na tama zihiye na ukankalu na uvambi na finju na kuhuluta na kweduvya na uhezi,"},{"book":"Mako","chapter":"7","verse":"23","text":"Vyose vino nivyo vikumtenda mntu atende mwihi.”"},{"book":"Mako","chapter":"7","verse":"24","text":"Yesu niyo afosa, aita mwe isi ihajihi na mzi wa Tilo. Kengila mwe nyumba, na haungile mntu yoyose amanye vino ehadya, mna havidahike."},{"book":"Mako","chapter":"7","verse":"25","text":"Mvyele yumwenga endaga na mwanakwe ywa chiche mta mpepo nchafu, keva mbuli za Yesu niyo ambasa ahadya na kumgwela mwe viga."},{"book":"Mako","chapter":"7","verse":"26","text":"Mvyele uyo endaga Mgiliki, mwelekwa ywa mkowa wa Silofoinike si ya Siliya. Amwila Yesu aguluse mpepo zi mwa mwanawe."},{"book":"Mako","chapter":"7","verse":"27","text":"Mna Yesu amhitula, “Ndakuwaleka wana wa mnyumba wegute. Kwaviya sivyo vyedi kuguha nkande ya wana na kudwila makuli.”"},{"book":"Mako","chapter":"7","verse":"28","text":"Mvyele uyo niyo amhitula, “Zumbe,” Walonga chindedi, “Hata makuli yazwela kudya nkombelezo ziya zihasi mwe meza.”"},{"book":"Mako","chapter":"7","verse":"29","text":"Yesu amgamba, “Kwa ivyo uhitule, uya kaya, nokabwile mpepo imlawa mwanawo!”"},{"book":"Mako","chapter":"7","verse":"30","text":"Yudya mvyele kauya kukaya na kumbwila mwanawe kagona mo lusazi, idya mpepo nananayo imlawa kale."},{"book":"Mako","chapter":"7","verse":"31","text":"Yesu ahalawa ho mzi wi haguhi na Tilo, na kujinkila Sidoni kwe diziwa dya Galilaya kujinkila isi ya Dekapoli, na kubula mwe si ya Mizi Mlongo."},{"book":"Mako","chapter":"7","verse":"32","text":"Wantu wamwigaila Yesu mntu hekwiva na hekudaha kulonga vyedi, wamwila amwikiye mikono mlanga mntu uyo."},{"book":"Mako","chapter":"7","verse":"33","text":"Elo Yesu niyo amusa he difyo dya wantu amwigala hankanda, ajela madole yakwe mwa magutwi ya yudya mntu, niyo atwa mate na kumdonta mo lulimi lwakwe."},{"book":"Mako","chapter":"7","verse":"34","text":"Akaheza Yesu niyo asinya kwembingu, atoa nkwilu, na kumgamba yudya mntu, “Efata,” Kugamba, “Vuguka!”"},{"book":"Mako","chapter":"7","verse":"35","text":"Ahadya uyo umntu akonga kwiva na ululimi lwakwe lwalegela na kukonga kulonga vyedi."},{"book":"Mako","chapter":"7","verse":"36","text":"Yesu niyo awalemeza wantu wasekulonga dyodyose kwa mntu, mna ivyo akuwalemeza, nivyo wakujendeleza kulonga."},{"book":"Mako","chapter":"7","verse":"37","text":"Wose wevile weheleswa. Wagamba, “Kadamanya chila chintu vyedi!” “Kawatenda hewekwiva weve na vimumu walonga!”"}]}