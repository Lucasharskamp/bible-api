{"data":[{"book":"1 Korinth","chapter":"12","verse":"1","text":"Atûn, Ratha Inthieng tienga manboipêkngei chungroia nin miziek ngei mindonin."},{"book":"1 Korinth","chapter":"12","verse":"2","text":"Sonong nin ni lâihan chu ringna dônloi mirimilngei biekna lamtieng tuong minvâiin nin om ngâi ti nin riet."},{"book":"1 Korinth","chapter":"12","verse":"3","text":"Tutên Pathien Ratha ruoiin, “Jisua chu vânisal ani!” ti thei ngâi mak ngei ti le tutên Ratha Inthieng ruoi loiin, “Jisua chu Pumapa ani,” ti thei mak ngei ti hih nin riet rangin ku nuom."},{"book":"1 Korinth","chapter":"12","verse":"4","text":"Rathatienga neinunpêkngei adadang an oma, aniatachu ha Ratha nanâk han a pêk ani.12:4-11: Rom 12:6-8"},{"book":"1 Korinth","chapter":"12","verse":"5","text":"Sinthona lam adadang ngei aoma, aniatachu Pumapa sin nanâk ani."},{"book":"1 Korinth","chapter":"12","verse":"6","text":"Sinthona rangin thotheinangei adadang an oma, aniatachu Pathien nanâkin mitin kôm sin an thona rangin thotheina a pêk ngei ngâi ani."},{"book":"1 Korinth","chapter":"12","verse":"7","text":"Mitin satna rangin Ratha aom ti ei misang chita lam tamtakin ânlang."},{"book":"1 Korinth","chapter":"12","verse":"8","text":"Ratha han mi senkhat kôm vârna sip chong misîr theina a pêka, midang kôm han ma Ratha dên han rietna sip chong a pêk ngâi."},{"book":"1 Korinth","chapter":"12","verse":"9","text":"Ma Ratha inkhat nanâk han mi inkhat kôm taksônna a pêka, midang kôm han mindam theina a pêk."},{"book":"1 Korinth","chapter":"12","verse":"10","text":"Ratha han mi inkhat kôm sin kamâmom thotheina a pêka; adang kôm, Pathien chongbê misîr theina a pêka; male midang inkhat kôm Ratha adik le dikloi riet sensâi theina a pêka. Midang inkhat kôm rietloi chonga thurchi misîr theina a pêka, male midang kôm rietloi chong rilminthâr theina a pêk ani."},{"book":"1 Korinth","chapter":"12","verse":"11","text":"Aniatachu ha ngei murdi thopu hah Ratha inkhat dên ania; a nuom lam angtakin, mitin kôm manboipêk adadang a pêk ngâi ani."},{"book":"1 Korinth","chapter":"12","verse":"12","text":"Khrista hih takpum inkhat angin ania, abâkngei tamtak a dôna, abâkngei tamtaka sin nikhomsenla maha takpum inkhat dên ani.12:12: Rom 12:4-5"},{"book":"1 Korinth","chapter":"12","verse":"13","text":"Ma angdên han, ei rêngin Judangei mo, Jentailngei mo, suokngei mo, suokngei niloi mo takpum inkhata om rangin Ratha inkhat dên han baptis ei nia, male ei rêngin Ratha inkhatin buong rangin pêkin ei om zoi ani."},{"book":"1 Korinth","chapter":"12","verse":"14","text":"Takpum hih abâk inkhat vai niloiin, abâkngei tamtak ani."},{"book":"1 Korinth","chapter":"12","verse":"15","text":"Kepha hin, “Kut ki niloi sikin takpuma kop mu-ung,” ti ta senla masika han takpuma koploi ni uol no nih."},{"book":"1 Korinth","chapter":"12","verse":"16","text":"Kuor hin, “Mit ki niloi sikin takpuma kop ni mu-ung,” ti ta senla masika han takpuma koploi ni uol no nih."},{"book":"1 Korinth","chapter":"12","verse":"17","text":"Takpumpui hih mit nizit ta senla kho angin mo a rangâi thei rang? Kuor nizit ta senla inmo amirim a riet rang?"},{"book":"1 Korinth","chapter":"12","verse":"18","text":"Ma anghan, nikhomrese, Pathien'n takpuma hin a nuomnana muna a abâk a mokhop ani."},{"book":"1 Korinth","chapter":"12","verse":"19","text":"Anrêngin abâk khat ni ta senla, takpum khom om no ni!"},{"book":"1 Korinth","chapter":"12","verse":"20","text":"Ma anghan abâkngei tamtak nikhom senla takpum chu inkhat kêng ani."},{"book":"1 Korinth","chapter":"12","verse":"21","text":"Masika han mitngei hin kutngei kôm, “Nangni nâng mak me!” ti thei mak ngei. Lu khomin kephangei kôm “Nangni min nâng mu-ung!” ti thei uol mak."},{"book":"1 Korinth","chapter":"12","verse":"22","text":"Ani, hima nêkin, takpum abâk râtloi anga ânlang ngei hih kam an nâng uol tatak ania;"},{"book":"1 Korinth","chapter":"12","verse":"23","text":"male takpuma ei minlut ok ngâiloi abâkngei hih ei minlut tak ani ngâia; ei takpum abâk enhoi bâkloi ngei hin enhoina lien uol an man ngâi,"},{"book":"1 Korinth","chapter":"12","verse":"24","text":"ei takpum abâk enhoi uol ngeiin chu ma anga tho rang hah nâng mak. Pathien lelên enhoina dônloi abâkngei hah minlut uolin takpum hih aminpholom ani."},{"book":"1 Korinth","chapter":"12","verse":"25","text":"Masikin takpuma hin insenna om maka; abâkngei murdi hin inangsarrin an mindon inlôm ngâi ani."},{"book":"1 Korinth","chapter":"12","verse":"26","text":"Ma anghan abâk inkhatin atuongin chu abâk dangngei khom an tuongpui sa ngâi; abâk inkhatin minpâkin aomin chu abâk dangngei murdi'n an râiasân pui ngâi."},{"book":"1 Korinth","chapter":"12","verse":"27","text":"Nin rêngin Khrista takpum nin nia, male nin sika abâk inkhat chit nin ni."},{"book":"1 Korinth","chapter":"12","verse":"28","text":"Koiindanga Pathien'n hi mingei hih an mun chita a dar ngeia: inkhatna tîrtonngei, inikna dêipungei, inthumna minchupungei; masuole chu sininkhêl sinpungei, mindam theina ranak dônpungei, mi san theina ranak dônpungei, roijêk theina ranak dônpungei le rietloi chonga thurchi misîr theina manboipêk changpungei hah an ni.12:28: Eph 4:11"},{"book":"1 Korinth","chapter":"12","verse":"29","text":"Anrêngin tîrtonngei mini, dêipungei mini, minchupungei mini ni let mak ngei. Mitinin sininkhêlngei sin thei let mak ngei"},{"book":"1 Korinth","chapter":"12","verse":"30","text":"ri-ngei mindam theina mini, rietloi chonga thurchi misîr theina mini, rilminthâr theina mini dôn let mak ngei."},{"book":"1 Korinth","chapter":"12","verse":"31","text":"Hanchu, manboipêk kâmom uol ngei chunga han nin mulungngei hah dar roi."}]}