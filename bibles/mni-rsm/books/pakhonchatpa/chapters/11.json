{"data":[{"book":"Pakhonchatpa","chapter":"11","verse":"1","text":"Jihudi nattabasingnasu Tengban Mapugi wa lousille haiba pakhonchatpasingna amadi Judea-da leiba thajabasingna tarammi."},{"book":"Pakhonchatpa","chapter":"11","verse":"2","text":"Maram aduna Peter-na Jerusalem-da chatpada atoppa phurupsingsu un-kakkadabani haina thajabasingna mangonda yetladuna hairak-i,"},{"book":"Pakhonchatpa","chapter":"11","verse":"3","text":"“Nahakna un-kaktaba migi yumda changduna makhoiga chamin thakminnei.”"},{"book":"Pakhonchatpa","chapter":"11","verse":"4","text":"Maduda Peter-na thokkhiba thoudok pumnak adu ahoubadagi liba houraduna hairak-i,"},{"book":"Pakhonchatpa","chapter":"11","verse":"5","text":"“Eina Joppa saharda haijaduna leiringeida uhanbiba ama urammi. Swarga hangdokpa aduga apakpa phigumba ama chuthek marida kanagumbana paiba manna swargadagi thadaraklammi aduga madu eigi inak yourakkhi."},{"book":"Pakhonchatpa","chapter":"11","verse":"6","text":"Aduga eina maduda munna yengbada malemgi makhong mari panba sasing, lamlakki sasing, mapukna sittuna chatpasing amadi atiyagi ucheksing yaoba urammi."},{"book":"Pakhonchatpa","chapter":"11","verse":"7","text":"Adudagi khonjel amana eingonda hairak-i, ‘Hougatlu Peter, hattuna chao’"},{"book":"Pakhonchatpa","chapter":"11","verse":"8","text":"Maduda eina khumkhi, ‘Natte, Ibungo! Keidoungeidasu amaangba amasung sengdaba amata eigi chinda khak changkhidri.’"},{"book":"Pakhonchatpa","chapter":"11","verse":"9","text":"Adubu khonjel aduna swargadagi amukka hairak-i, ‘Tengban Mapuna senghanbikhraba adubu nahakna sengdabani haina louroidabani.’"},{"book":"Pakhonchatpa","chapter":"11","verse":"10","text":"Madu ahumlak thokkhi aduga pumnamak adu swargada amuk chingkhatkhi."},{"book":"Pakhonchatpa","chapter":"11","verse":"11","text":"Aduga khudak adumaktada Caesarea-dagi tharakpa nupa ahumna eina leiriba yum aduda thunglare."},{"book":"Pakhonchatpa","chapter":"11","verse":"12","text":"Eina makhoiga chingnaba leitana chatminnanaba Thawai Asengbana eingonda hairammi. Ichil inao taruk asisu eiga loinana chatlammi aduga eikhoi loina Cornelius-ki yumda changlammi."},{"book":"Pakhonchatpa","chapter":"11","verse":"13","text":"Mahakna swarga dut ama mahakki yumda ukhiba adu eikhoida tamlammi aduga dut aduna mangonda hai, ‘Joppa-dagi Simon Peter kouba nupa amabu mi thaduna kouru."},{"book":"Pakhonchatpa","chapter":"11","verse":"14","text":"Nahak amadi nahakki imung pumnamak aran-khubham phangnaba mahakna nangonda wa nganggani.’"},{"book":"Pakhonchatpa","chapter":"11","verse":"15","text":"Hourakpada eikhoigi ithakta Thawai Asengbana lakpibagumna, eina wa ngangba hourakpada makhoigi mathaktasu lakpikhi."},{"book":"Pakhonchatpa","chapter":"11","verse":"16","text":"11:16 Pakhon 1:5Maduda ‘John-nadi isingda baptize toubi adubu einadi nakhoibu Thawai Asengbada baptize toubigani’ haina Ibungona haikhiba wa adu eina ningsinglakkhi."},{"book":"Pakhonchatpa","chapter":"11","verse":"17","text":"Eikhoina Ibungo Jisu Christtabu thajaba matamda Tengban Mapuna eikhoida pibiba khudol adumak pibirabadi, eina kana oiduna Tengban Mapubu thinggadouribano?”"},{"book":"Pakhonchatpa","chapter":"11","verse":"18","text":"Wa asi tabada makhoi tumin leire. Aduga makhoina Tengban Mapubu thagattuna hairak-i, “Tengban Mapuna Jihudi nattabasingsu hingba phangnabagi pukning hongba adu pibire.”"},{"book":"Pakhonchatpa","chapter":"11","verse":"19","text":"Stephen-bu hatkhiba matamda thokkhiba ot-neiba adugi maramna Phoenicia, Cyprus, amadi Antioch tanna chaithokkhraba thajabasing aduna Jihudising khaktada Tengban Mapugi wa sandoklammi."},{"book":"Pakhonchatpa","chapter":"11","verse":"20","text":"Adubu Cyprus amadi Cyrene-dagi lakpa thajaba kharanadi Antioch-ta chattuna Greek-ki misingdasu Ibungo Jisugi maramda Aphaba Pao sandoklammi."},{"book":"Pakhonchatpa","chapter":"11","verse":"21","text":"Aduga Ibungogi panggalna makhoiga loinarammi amasung mi mayam amana thajaraktuna Mapu Ibungoda mai onsillaklammi."},{"book":"Pakhonchatpa","chapter":"11","verse":"22","text":"Pao asi Jerusalem-da leiba singlupki maphamda youraklammi maram aduna makhoina Barnabas-pu Antioch-ta tharaklammi."},{"book":"Pakhonchatpa","chapter":"11","verse":"23","text":"Mahakna thungba matamda Tengban Mapuna makhoibu yaipha thoujal pibiba adu urammi maduda mahak haraorammi aduga makhoina thajaba yana amadi thamoi sengna Ibungoda leinaba mahakna makhoida pukning thougatpirammi."},{"book":"Pakhonchatpa","chapter":"11","verse":"24","text":"Barnabas Thawai Asengbana amadi thajabana thanba aphaba mi amani. Mahakna mi kaya ama Mapu Ibungogi maphamda puraklammi."},{"book":"Pakhonchatpa","chapter":"11","verse":"25","text":"Adudagi Barnabas-na Saul-bu thiba Tarsus-ta chatlammi."},{"book":"Pakhonchatpa","chapter":"11","verse":"26","text":"Mahakna Saul-bu thengnarabada mahakpu Antioch-ta puraklammi aduga chahi ama chupna makhoi singlupka loinana tinnarammi amadi mi kaya amabu tambirammi. Antioch-ta thajabasingbu ihan hanna Christian haina koukhi."},{"book":"Pakhonchatpa","chapter":"11","verse":"27","text":"Matam asida Tengban Mapugi wa phongdokpiba maichou khara Jerusalem-dagi Antioch-ta laklammi."},{"book":"Pakhonchatpa","chapter":"11","verse":"28","text":"11:28 Pakhon 21:10Makhoigi maraktagi Agabus kouba amana lepkhattuna taibangpanbagi mapham pumnamakta tamthiba chak tangba ama thokkani haina Thawaigi mapanna phongdoklammi. (Madu Claudius-na ningthourel oiba matamda thokkhi)"},{"book":"Pakhonchatpa","chapter":"11","verse":"29","text":"Antioch-ta leiba thajabasingna makhoi makhoigi ngamjaba matung inna Judea-da leiba thajabasingda mateng pinanaba lepnarammi."},{"book":"Pakhonchatpa","chapter":"11","verse":"30","text":"Madumak makhoina pangthoklammi aduga makhoina khudol adu Barnabas amasung Saul-gi khuthangda singlupki ahal lamansingda tharammi."}]}