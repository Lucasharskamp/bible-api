{"data":[{"book":"Ruʼuya ta Yohanna","chapter":"11","verse":"1","text":"Aka ba ni ƙara kamar sandan awo aka kuma ce mini, “Tafi ka auna haikalin Allah da bagaden, ka kuma ƙirga waɗanda suke sujada a can."},{"book":"Ruʼuya ta Yohanna","chapter":"11","verse":"2","text":"Sai dai kada ka haɗa da harabar waje; kada ka auna ta, domin an ba da ita ga Al’ummai. Za su tattaka birni mai tsarki har watanni 42."},{"book":"Ruʼuya ta Yohanna","chapter":"11","verse":"3","text":"Zan kuma ba wa shaiduna nan biyu iko, za su kuwa yi annabci na kwanaki 1,260, saye da gwadon makoki.”"},{"book":"Ruʼuya ta Yohanna","chapter":"11","verse":"4","text":"Waɗannan su ne itatuwan zaitun biyu da kuma alkukai biyu da suke tsaye a gaban Ubangijin duniya."},{"book":"Ruʼuya ta Yohanna","chapter":"11","verse":"5","text":"Duk wanda ya yi ƙoƙari yin musu lahani, wuta za tă fito daga bakunansu ta cinye abokan gābansu. Haka ne duk mai niyyar yin musu lahani zai mutu."},{"book":"Ruʼuya ta Yohanna","chapter":"11","verse":"6","text":"Waɗannan mutane suna da iko su kulle sararin sama don kada a yi ruwan sama a lokacin da suke annabci; suna kuma da iko su juye ruwaye su zama jini su kuma bugi duniya da kowace irin annoba a duk lokacin da suke so."},{"book":"Ruʼuya ta Yohanna","chapter":"11","verse":"7","text":"To, da suka gama shaidarsu, dabbar da takan fito daga Abis za tă kai musu hari, tă kuwa sha ƙarfinsu tă kuma kashe su."},{"book":"Ruʼuya ta Yohanna","chapter":"11","verse":"8","text":"Gawawwakinsu za su kasance a kwance a titin babban birni, wanda a misalce ake kira Sodom da Masar, inda kuma aka gicciye Ubangijinsu."},{"book":"Ruʼuya ta Yohanna","chapter":"11","verse":"9","text":"Kwana uku da rabi mutane daga kowace jama’a, kabila, harshe da kuma al’umma za su yi ta kallon gawawwakinsu su kuma ƙi binne su."},{"book":"Ruʼuya ta Yohanna","chapter":"11","verse":"10","text":"Mazaunan duniya za su ƙyaface su kuma yi biki ta wurin aika kyautai wa juna, domin waɗannan annabawan nan biyu ne suka azabtar da mazaunan duniya."},{"book":"Ruʼuya ta Yohanna","chapter":"11","verse":"11","text":"Amma bayan kwana uku da rabi ɗin numfashin rai daga Allah ya shige su, suka kuwa tashi tsaye, tsoro kuma ya kama waɗanda suka gan su."},{"book":"Ruʼuya ta Yohanna","chapter":"11","verse":"12","text":"Sai suka ji wata babbar murya daga sama tana ce musu, “Ku hauro nan.” Suka kuwa haura zuwa sama cikin girgije, yayinda abokan gābansu suna kallo."},{"book":"Ruʼuya ta Yohanna","chapter":"11","verse":"13","text":"A wannan sa’a aka yi wata babbar girgizar ƙasa kashi ɗaya bisa goma kuma na birnin ya rushe. Aka kashe mutane dubu bakwai a girgizar ƙasar, waɗanda suka tsira kuwa suka ji tsoro suka ɗaukaka Allah na sama."},{"book":"Ruʼuya ta Yohanna","chapter":"11","verse":"14","text":"Kaito na biyu ya wuce; kaito na uku yana zuwa ba da daɗewa ba."},{"book":"Ruʼuya ta Yohanna","chapter":"11","verse":"15","text":"Mala’ika na bakwai ya busa ƙahonsa, sai aka ji muryoyi masu ƙarfi a sama da suka ce,"},{"book":"Ruʼuya ta Yohanna","chapter":"11","verse":"16","text":"Sai dattawan nan ashirin da huɗu da suke zaune a kursiyoyinsu a gaban Allah, suka fāɗi da fuskokinsu a ƙasa suka kuma yi wa Allah sujada,"},{"book":"Ruʼuya ta Yohanna","chapter":"11","verse":"17","text":"suna cewa,"},{"book":"Ruʼuya ta Yohanna","chapter":"11","verse":"18","text":"Al’ummai suka yi fushi;"},{"book":"Ruʼuya ta Yohanna","chapter":"11","verse":"19","text":"Sa’an nan aka buɗe haikalin Allah da yake a sama, kuma a cikin haikalinsa aka ga akwatin alkawarinsa. Sai kuwa ga walƙiya, ƙararraki, tsawa, girgizar ƙasa, da kuma ƙanƙara masu girma."}]}