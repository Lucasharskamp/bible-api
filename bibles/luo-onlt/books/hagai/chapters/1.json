{"data":[{"book":"Hagai","chapter":"1","verse":"1","text":"Kane ochopo chiengʼ mokwongo mar dwe mar auchiel, e higa mar ariyo mar loch ruoth Darius, Jehova Nyasaye nowuoyo gi dho janabi Hagai ne Zerubabel wuod Shealtiel, mane jatend piny Juda, gi Joshua wuod Jehozadak, jadolo maduongʼ kowacho niya,"},{"book":"Hagai","chapter":"1","verse":"2","text":"Jehova Nyasaye Maratego wacho niya, “Ogendinigi wacho ni, ‘Kinde pok ochopo monego gerne Nyasaye hekalu mare.’ ”"},{"book":"Hagai","chapter":"1","verse":"3","text":"Eka wach Jehova Nyasaye nobiro gi dwond janabi Hagai kawacho niya:"},{"book":"Hagai","chapter":"1","verse":"4","text":"“Bende en gima ber adier ka un uwegi udakie uteu mugero mabeyo, to hekalu marani to omukore machal kama?”"},{"book":"Hagai","chapter":"1","verse":"5","text":"Ma emomiyo Jehova Nyasaye Maratego wacho niya, “Nonuru timbeu."},{"book":"Hagai","chapter":"1","verse":"6","text":"Usechwoyo mangʼeny, to ukayo mana matin; uchiemo, to gima uchamo ok nyal yiengʼou, umetho, to ok romu; urwakoru gi lewni, to onge kata ngʼato achiel kuomu mayudo liet; to nyaka un joma nwangʼo chudo, bangʼ ka unwangʼo chudo to uketo mana ei ofuku motuch.”"},{"book":"Hagai","chapter":"1","verse":"7","text":"Jehova Nyasaye Maratego wacho niya, “Nonuru timbeu."},{"book":"Hagai","chapter":"1","verse":"8","text":"Idh-uru udhi e gode mondo ukel yien ugernago ot manyalo morgo, kama duongʼna maler nyalo nenoree,” Jehova Nyasaye owacho."},{"book":"Hagai","chapter":"1","verse":"9","text":"“Usegombo yudo mangʼeny, to osetamore ma uyudo mana matin; to kata mana mano mago ma usechoko mukeloe dala, abiro kudho oko. Mani notimore nikech angʼo?” Jehova Nyasaye Maratego penjo. “Nikech hekaluna ma uweyo odongʼ gunda, ka un uwegi to uringo kudhi e uteu molos mabeyo."},{"book":"Hagai","chapter":"1","verse":"10","text":"Mano emomiyo koro Polo malo ok nyal miyou koth kata matin, kendo piny osiko mana kotwo ma ok nyal nyago gimoro."},{"book":"Hagai","chapter":"1","verse":"11","text":"Mano emomiyo osehononu oro mondo otwo piny kaachiel gi gode, mi cham gi mzabibu kod mo zeituni, gi gik moko duto ma piny nyago ner, mondo kech omak dhano gi jamni, kendo oketh tije duto ma dhano oloso.”"},{"book":"Hagai","chapter":"1","verse":"12","text":"Eka Zerubabel ma wuod Shealtiel kod Joshua wuod Jehozadak, ma jadolo maduongʼ, kaachiel gi ji mamoko mane oa e twech, kane giwinjo weche Nyasaye gi weche mag janabi Hagai, kaka Jehova Nyasaye ne oore, luoro maduongʼ nomakogi e nyim Ruoth."},{"book":"Hagai","chapter":"1","verse":"13","text":"Eka Hagai jaote mar Jehova Nyasaye, nowuoyo kod ji konyisogi weche mane Jehova Nyasaye omiye, kowacho niya, “An kodu,” Jehova Nyasaye owacho."},{"book":"Hagai","chapter":"1","verse":"14","text":"Eka Jehova Nyasaye nojiwo chuny Zerubabel wuod Shealtiel mane jatend piny Juda, chuny Joshua, kod chuny joma moko mane oa e twech. Negibiro kendo gichako tich e od Jehova Nyasaye Maratego ma Nyasachgi,"},{"book":"Hagai","chapter":"1","verse":"15","text":"tarik piero ariyo gangʼwen e dwe mar auchiel e higa mar ariyo mar loch Ruoth Darius."}]}