{"data":[{"book":"Mateo","chapter":"16","verse":"1","text":"Da koro bi, Farisifo ne Sadukifo baa Yesu nkyɛn bɛsɔɔ no hwɛɛ wɔ frɛ a ɔfrɛ ne ho sɛ Onyankopɔn Ba no ho. Wɔka kyerɛɛ no se ɔnyɛ nsɛnkyerɛnne bi a efi ɔsoro nkyerɛ wɔn."},{"book":"Mateo","chapter":"16","verse":"2","text":"Yesu buaa wɔn se, “Munim wim nsakrae ho nkyerɛase. Sɛ owia rekɔtɔ, na wim yɛ kɔkɔɔ a, moka se ɔkyena wim bɛtew."},{"book":"Mateo","chapter":"16","verse":"3","text":"Sɛ edu anɔpa na wim yɛ kɔɔ a, moka se wim rentew da mu no nyinaa. Nanso muntumi nkyerɛ mmere mu nsɛnkyerɛnne no ase."},{"book":"Mateo","chapter":"16","verse":"4","text":"Saa ɔman nnebɔneyɛfo a wonnye hwee nni yi hwehwɛ sɛ wobehu ɔsoro nsɛnkyerɛnne bi, nanso wɔrenhu nsɛnkyerɛnne foforo biara ka anwonwade a woyi kyerɛɛ Yona no ho.” Yesu kaa saa wiee no, ogyaw wɔn hɔ kɔe."},{"book":"Mateo","chapter":"16","verse":"5","text":"Asuafo no twa kɔɔ asuogya nohɔ no, wɔkae se anka ɛsɛ sɛ wɔfa aduan."},{"book":"Mateo","chapter":"16","verse":"6","text":"Yesu ka kyerɛɛ wɔn se, “Monhwɛ mo ho so yiye wɔ Farisifo ne Sadukifo nyaatwom a ɛte sɛ mmɔkaw no ho.”"},{"book":"Mateo","chapter":"16","verse":"7","text":"Asuafo no susuw sɛ gyama wonkura aduan biara no nti na Yesu kaa saa."},{"book":"Mateo","chapter":"16","verse":"8","text":"Yesu huu nea wodwinnwen no, ɔka kyerɛɛ wɔn se, “Mo a mo gyidi sua! Adɛn na ɛhaw mo sɛ moamfa aduan?"},{"book":"Mateo","chapter":"16","verse":"9","text":"Enti ebesi nnɛ monte ase ana? Mo werɛ afi brodo anum a mibubuu mu maa nnipa mpem anum no ne ase mporoporowa kɛntɛn a ɛkae no?"},{"book":"Mateo","chapter":"16","verse":"10","text":"Mo werɛ asan afi brodo ason a mede maa nnipa mpem anan ne nea ɛkae no?"},{"book":"Mateo","chapter":"16","verse":"11","text":"Adɛn nti na modwene sɛ aduan ho asɛm na mereka akyerɛ mo? Meresan aka bio sɛ, ‘Monhwɛ mo ho yiye wɔ Farisifo ne Sadukifo mmɔkaw ho.’ ”"},{"book":"Mateo","chapter":"16","verse":"12","text":"Afei asuafo no tee nea ɔkae no ase sɛ, Farisifo ne Sadukifo mmɔkaw ho asɛm a ɔreka akyerɛ no yɛ Farisifo ne Sadukifo nkyerɛkyerɛ bɔne bi no ho asɛm na ɔreka."},{"book":"Mateo","chapter":"16","verse":"13","text":"Bere a Yesu baa Kaesarea Filipi fam no, obisaa nʼasuafo no se “Nnipa ka se Onipa Ba no ne hena?”"},{"book":"Mateo","chapter":"16","verse":"14","text":"Wobuaa no se, “Ebinom se wone Yohane Osuboni. Ebinom nso se Elia. Afoforo nso se wone Yeremia anaa adiyifo no mu baako.”"},{"book":"Mateo","chapter":"16","verse":"15","text":"Afei Yesu bisaa wɔn se “Na mo nso, muse mene hena?”"},{"book":"Mateo","chapter":"16","verse":"16","text":"Simon Petro buaa no se, “Wone Kristo no, Onyankopɔn Teasefo no Ba no!”"},{"book":"Mateo","chapter":"16","verse":"17","text":"Yesu ka kyerɛɛ no se, “Nhyira ne wo, Yona ba Simon. Efisɛ ɛnyɛ onipa na oyii eyi kyerɛɛ wo, na mmom ɛyɛ mʼAgya a ɔwɔ ɔsoro no."},{"book":"Mateo","chapter":"16","verse":"18","text":"Wone Petro, Ɔbotan, na ɔbotan yi so na mede mʼasafo besi, na tumi a ɛwɔ ɔbonsam gya mu no rentumi mmubu no da."},{"book":"Mateo","chapter":"16","verse":"19","text":"Mede Ɔsoro Ahenni no safe bɛma wo, na ɔpon biara a wobɛto mu wɔ asase so no, wɔbɛto mu wɔ ɔsoro; na ɔpon biara a wubebue wɔ asase so no, wobebue wɔ ɔsoro!”"},{"book":"Mateo","chapter":"16","verse":"20","text":"Afei Yesu bɔɔ nʼasuafo no ano se wɔnnka nkyerɛ obiara sɛ ɔno ne Agyenkwa no."},{"book":"Mateo","chapter":"16","verse":"21","text":"Efi saa bere no, Yesu fii ase kyerɛkyerɛɛ ɔkɔ a ɔbɛkɔ Yerusalem, ne amane a obehu wɔ Yudafo mpanyin, asɔfo mpanyin ne kyerɛwfo ne akyerɛkyerɛfo no nsam na wɔakum no, na nnansa so no wanyan no mu pefee kyerɛɛ nʼasuafo no."},{"book":"Mateo","chapter":"16","verse":"22","text":"Petro frɛɛ Yesu kɔɔ nkyɛn na ɔkaa nʼanim se, “Adɛn nti na woka asɛm a ɛte saa! Onyame mpa ngu! Nea woreka yi remma wo so da!”"},{"book":"Mateo","chapter":"16","verse":"23","text":"Yesu dan ne ho kaa Petro anim se, “Ɔbonsam, fi me so! Woyɛ hintidua kɛse ma me. Wudwen nnipa adwene na ɛnyɛ Onyankopɔn de.”"},{"book":"Mateo","chapter":"16","verse":"24","text":"Yesu ka kyerɛɛ nʼasuafo no se, “Sɛ obi pɛ sɛ odi mʼakyi a, ɔmpa ne ho akyi, na ɔmma nʼasennua so, na onni mʼakyi."},{"book":"Mateo","chapter":"16","verse":"25","text":"Na obiara a ɔpɛ sɛ ogye ne kra nkwa no, ebefi ne nsa, na obiara a me nti, ne kra befi ne nsa no, ne nsa bɛsan aka."},{"book":"Mateo","chapter":"16","verse":"26","text":"Na sɛ onipa nya wiase yi mu nneɛma nyinaa na ɔhwere ne kra a, mfaso bɛn na obenya? Dɛn na onipa betumi de asi ne kra anan mu?"},{"book":"Mateo","chapter":"16","verse":"27","text":"Na me, Onipa Ba no, mɛba wɔ mʼagya anuonyam mu a mʼabɔfo ka me ho na mabebu obiara nneyɛe ho atɛn."},{"book":"Mateo","chapter":"16","verse":"28","text":"“Nokware mise mo sɛ: Mo mu bi renwu kosi sɛ mubehu Onipa Ba no sɛ ɔreba nʼahenni mu.”"}]}