{"data":[{"book":"Prediker","chapter":"8","verse":"1","text":"Wie is er aan den wijze gelijk; Wie kent de verklaring der dingen? ‘s Mensen wijsheid doet zijn aangezicht stralen, En verandert de stuursheid van zijn gelaat."},{"book":"Prediker","chapter":"8","verse":"2","text":"Neem het bevel van den koning in acht, Om de aan God gezworen eed;"},{"book":"Prediker","chapter":"8","verse":"3","text":"Val niet roekeloos van hem af, En laat u niet in met gevaarlijke zaken. Want de koning doet, wat hij wil; Zijn woord is oppermachtig;"},{"book":"Prediker","chapter":"8","verse":"4","text":"Wie kan hem zeggen: wat doet gij?"},{"book":"Prediker","chapter":"8","verse":"5","text":"Wie de wet onderhoudt, zal geen kwaad ondervinden. Een verstandig mens denkt aan de tijd van het oordeel;"},{"book":"Prediker","chapter":"8","verse":"6","text":"Want de tijd van het oordeel breekt voor iedereen aan. Maar de boosheid legt een benauwende druk op den mens;"},{"book":"Prediker","chapter":"8","verse":"7","text":"Want hij weet niet, wat hem nog wacht, En niemand kan hem zeggen, wanneer het zal komen."},{"book":"Prediker","chapter":"8","verse":"8","text":"Geen mens is meester van zijn leven, Niemand heeft de levensgeest in zijn macht; Hij is geen heer over de dag van zijn dood. Niemand wordt vrijgesteld van die strijd, En zeker wordt niemand gered door zijn slechtheid."},{"book":"Prediker","chapter":"8","verse":"9","text":"Dit alles heb ik gezien, Toen ik aandacht schonk aan alles, Wat er onder de zon gebeurt. Soms gebruikt de mens zijn macht tot nadeel van anderen."},{"book":"Prediker","chapter":"8","verse":"10","text":"Zo zag ik, dat goddelozen een begrafenis kregen, Terwijl zij, die goed hadden gehandeld, Ver van de heilige plaats moesten wegtrekken, En in de stad werden vergeten. Ook dat is ijdelheid!"},{"book":"Prediker","chapter":"8","verse":"11","text":"Omdat de straf niet onmiddellijk op de zonde volgt, Daarom zint het hart van den mens op kwaad."},{"book":"Prediker","chapter":"8","verse":"12","text":"Maar al blijft soms de zondaar lange tijd leven, Ofschoon hij honderdmaal kwaad doet: Toch weet ik zeker, dat het hùn goed gaat, Die Gods aanschijn vrezen."},{"book":"Prediker","chapter":"8","verse":"13","text":"Maar den zondaar gaat het niet goed; Zijn dagen worden vluchtig als een schaduw, Omdat hij Gods aanschijn niet vreest."},{"book":"Prediker","chapter":"8","verse":"14","text":"Toch doet zich op aarde deze ijdelheid voor: Soms gaat het de braven naar de werken der bozen, En de zondaars soms naar de werken der braven. En ik dacht: ook dat is ijdelheid."},{"book":"Prediker","chapter":"8","verse":"15","text":"Daarom prees ik de vreugde; Want er is voor den mens geen ander geluk onder de zon, Dan te eten en te drinken en zich te verheugen. Moge dit bij zijn zwoegen hem steeds vergezellen Alle levensdagen, die God hem geeft onder de zon."},{"book":"Prediker","chapter":"8","verse":"16","text":"Toen ik mij beijverde, wijsheid te verwerven, En de moeite bezag, die de mens zich op aarde getroost, En hoe dag en nacht zijn ogen geen slaap zien:"},{"book":"Prediker","chapter":"8","verse":"17","text":"Toen begreep ik, dat het enkel Gods werk is, En dat de mens geen verklaring kan vinden Van wat er plaats grijpt onder de zon. Daarom tobt de mens zich af met zoeken, Maar hij zal het niet vinden; En al meent de wijze het ook te verstaan, Hij kan het niet vatten."}]}