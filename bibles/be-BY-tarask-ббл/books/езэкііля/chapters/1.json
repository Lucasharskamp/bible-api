{"data":[{"book":"ЕЗЭКІІЛЯ","chapter":"1","verse":"1","text":"І было: на трыццатым годзе, на чацьвёртым месяцы, на пяты дзень месяца, калі я быў сярод перасяленцаў над ракой Хавар, разамкнуліся нябёсы - і я пабачыў уявы Божыя."},{"book":"ЕЗЭКІІЛЯ","chapter":"1","verse":"2","text":"У пяты дзень месяца (гэта быў пяты год палону цара Ёакіма),"},{"book":"ЕЗЭКІІЛЯ","chapter":"1","verse":"3","text":"было слова Гасподняе Езэкіілю, сыну Вузія, сьвятара, у зямлі Халдэйскай, над ракою Хавар; і была там на ім рука Гасподняя."},{"book":"ЕЗЭКІІЛЯ","chapter":"1","verse":"4","text":"І я бачыў: і вось буйны вецер ішоў з поўначы, вялікая хмара і палымяны агонь, і зьзяньне вакол яго,"},{"book":"ЕЗЭКІІЛЯ","chapter":"1","verse":"5","text":"а зь сярэдзіны яго як бы сьвятло полымя зь сярэдзіны агню; і зь сярэдзіны яго відаць было як бы падабенства чатырох жывёлін, - і такі быў выгляд у іх: аблічча ў іх было, як у чалавека;"},{"book":"ЕЗЭКІІЛЯ","chapter":"1","verse":"6","text":"і ў кожнага чатыры твары, і ў кожнага зь іх чатыры крылы;"},{"book":"ЕЗЭКІІЛЯ","chapter":"1","verse":"7","text":"а ногі ў іх простыя, і ступакі ног іхніх як ступак нагі ў цяляці, і зьзялі, як бліскучая медзь (і крылы ў іх лёгкія)."},{"book":"ЕЗЭКІІЛЯ","chapter":"1","verse":"8","text":"І рукі чалавечыя былі пад крыламі ў іх, па чатырох баках іх;"},{"book":"ЕЗЭКІІЛЯ","chapter":"1","verse":"9","text":"і твары ў іх і крылы ў іх - ва ўсіх чатырох; крылы ў іх прылягалі адно да аднаго; у час шэсьця свайго яны не азіраліся, а ішлі кожны перад сабою."},{"book":"ЕЗЭКІІЛЯ","chapter":"1","verse":"10","text":"Падабенства абліччаў іхніх - аблічча чалавека і аблічча ільва з правага боку ва ўсіх чатырох; а зь левага боку - аблічча цяляці ва ўсіх чатырох і аблічча арла ва ўсіх чатырох."},{"book":"ЕЗЭКІІЛЯ","chapter":"1","verse":"11","text":"І абліччы іх і крылы іх зьверху былі разьдзеленыя, але ў кожнага два крылы прылягалі адно да аднаго, а два пакрывалі целы іхнія."},{"book":"ЕЗЭКІІЛЯ","chapter":"1","verse":"12","text":"І ішлі яны, кожнае ў свой бок перад сабою; куды дух хацеў ісьці, туды і ішлі; падчас шэсьця свайго не азіраліся."},{"book":"ЕЗЭКІІЛЯ","chapter":"1","verse":"13","text":"І выгляд у гэтых жывёлін быў як выгляд распаленага вугольля, як выгляд лампадаў; агонь хадзіў паміж жывёламі, і зьзяньне ад агню і маланка выходзілі з агню."},{"book":"ЕЗЭКІІЛЯ","chapter":"1","verse":"14","text":"І жывёліны шпарка рухаліся туды-сюды, як бліскае маланка."},{"book":"ЕЗЭКІІЛЯ","chapter":"1","verse":"15","text":"І я глядзеў на жывёлін, - і вось, на зямлі каля гэтых жывёлін па адным коле перад чатырма іхнімі лапамі."},{"book":"ЕЗЭКІІЛЯ","chapter":"1","verse":"16","text":"Выгляд колаў і будова іхняя - як выгляд тапаза, і падабенства ва ўсіх чатырох - адно; і з выгляду іх і з будовы іх здавалася, быццам кола было ў коле."},{"book":"ЕЗЭКІІЛЯ","chapter":"1","verse":"17","text":"Калі яны ішлі, ішлі на чатыры свае бакі; падчас шэсьця не азіраліся."},{"book":"ЕЗЭКІІЛЯ","chapter":"1","verse":"18","text":"А абады на іх - высокія і страшныя былі яны; абады на ўсіх чатырох вакол былі поўныя вачэй."},{"book":"ЕЗЭКІІЛЯ","chapter":"1","verse":"19","text":"І калі ішлі жывёлы, ішлі і колы поруч іх; а калі жывёлы падымаліся ад зямлі, тады падымаліся і колы."},{"book":"ЕЗЭКІІЛЯ","chapter":"1","verse":"20","text":"Куды дух хацеў ісьці, туды ішлі і яны; куды б ні пайшоў дух, і колы падымаліся нароўні зь імі, бо дух жывёлін быў у колах."},{"book":"ЕЗЭКІІЛЯ","chapter":"1","verse":"21","text":"Калі ішлі тыя, ішлі і яны; і калі тыя стаялі, стаялі і яны; і калі тыя падымаліся ад зямлі, тады нароўні зь імі падымаліся і колы, бо дух жывёлін быў у колах."},{"book":"ЕЗЭКІІЛЯ","chapter":"1","verse":"22","text":"Над галовамі ў жывёлін было падабенства скляпеньня, як выгляд дзівоснага крышталю, расхінутага зьверху над галовамі ў іх."},{"book":"ЕЗЭКІІЛЯ","chapter":"1","verse":"23","text":"А пад скляпеньнем прасьціраліся крылы іхнія проста адно да аднаго, і ў кожнага было два крылы, якія пакрывалі іх, у кожнага два крылы пакрывалі целы іхнія."},{"book":"ЕЗЭКІІЛЯ","chapter":"1","verse":"24","text":"І калі яны ішлі, я чуў шум крылаў іх, як бы шум многіх водаў, як бы голас Усемагутнага, моцны шум, як бы шум у вайсковым стане; калі яны спыняліся, - апускалі крылы свае."},{"book":"ЕЗЭКІІЛЯ","chapter":"1","verse":"25","text":"І голас быў са скляпеньня, якое над галовамі ў іх; калі яны спыняліся, тады апускалі свае крылы."},{"book":"ЕЗЭКІІЛЯ","chapter":"1","verse":"26","text":"А над скляпеньнем, якое над галовамі ў іх, было падабенства трона з выгляду як бы з каменя сапфіра; а над падабенствам прастола як бы падабенства чалавека зьверху на ім."},{"book":"ЕЗЭКІІЛЯ","chapter":"1","verse":"27","text":"І бачыў я як бы палаючы метал, як бы выгляд агню ўсярэдзіне яго вакол; ад выгляду сьцёгнаў яго і вышэй і ад выгляду сьцёгнаў яго і ніжэй я бачыў як бы нейкі агонь, і зьзяньне было вакол яго."},{"book":"ЕЗЭКІІЛЯ","chapter":"1","verse":"28","text":"У якім выглядзе бывае вясёлка на аблоках падчас дажджу, такі выгляд мела гэтае зьзяньне вакол."}]}