{"data":[{"book":"Sams-Zgame","chapter":"8","verse":"1","text":"Ra Anumzana, tagri Anumzamoka maka ama mopafina Kagri kagimo'a mareri agatere'ne! Himamu masaka'amo'a, monaramina agatereno onagamu'a me'ne."},{"book":"Sams-Zgame","chapter":"8","verse":"2","text":"Ne'one mofavreramine, amima nenaza mofavreramina rempi huzminke'za hankaveka'agura huama nehanageno, ha' vahe'kamo'za mago kea nosazageno, ha'ma renerantaza vahe'mofonena kezmia omane'ne."},{"book":"Sams-Zgame","chapter":"8","verse":"3","text":"Tro'ma hunte'nana monaramimpima kesga huna koama, ikane ofuramima tro hunka noma'are'ma ante'terema hu'nana kazanko avoma nege'na,"},{"book":"Sams-Zgame","chapter":"8","verse":"4","text":"amanahu nagesa nentahue, nankna hu zaga vahera mani'nonkenka tusi antahintahi hunerantenka, vahera amnezaga mani'nonanagi kegava hunerantane?"},{"book":"Sams-Zgame","chapter":"8","verse":"5","text":"Hianagi monafima mani'naza ankeroramina zamazeri antesga hunka tro hunezmantenka, mopafi vahera osi'a ante fenkma atrenka tro hunezmantenka masazanu'ene ragima amizanu'ene fetorira antaninte'nane."},{"book":"Sams-Zgame","chapter":"8","verse":"6","text":"Maka zama tro'ma hu'nana zantmimofo kegava hinogu kva azeri otinentenka, maka zana agri kvafi atrankeno agra kegava hu'ne."},{"book":"Sams-Zgame","chapter":"8","verse":"7","text":"Maka sipisipi afu kevuramine, bulimakao afu kevuramine, afi zaga kafane,"},{"book":"Sams-Zgame","chapter":"8","verse":"8","text":"monaramimpima hareza vanoma nehaza namaramine, hagerimpi nozameramine, hagerimpima vanoma nehaza zagaraminena maka agri kavafinke atrenka kegava huo hunka ami'nane."},{"book":"Sams-Zgame","chapter":"8","verse":"9","text":"Ra Anumzana tagri Ra Anumzamoka, maka ama mopafina kagimo'a mareri agatere'ne!"}]}