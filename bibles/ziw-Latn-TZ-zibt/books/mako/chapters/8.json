{"data":[{"book":"Mako","chapter":"8","verse":"1","text":"Mwa mazuwa ayo fyo tuhu dya wantu dyechisanya vituhu. Weze wantu watende hawana nkande, Yesu awetanga wanampina wakwe, awagamba,"},{"book":"Mako","chapter":"8","verse":"2","text":"“Nawafila mbazi wano wantu kwa viya wekala na miye mazuwa matatu, naho vino haluse hawana nkande."},{"book":"Mako","chapter":"8","verse":"3","text":"Uneva ninawalaga wauye kaya hewedile, nawagwe mteho mwe sila, kwaviya watuhu walawa hale.”"},{"book":"Mako","chapter":"8","verse":"4","text":"Wanampina wakwe wamuza, “Hano he nyika mntu akudaha kuchinka nkande ya kuchinta kulisa wantu woseni wano?”"},{"book":"Mako","chapter":"8","verse":"5","text":"Yesu awauza, “Mna migate mingahi?”"},{"book":"Mako","chapter":"8","verse":"6","text":"Awagamba wantu wekale hasi. Aguha idya migate mfungate, amjimbika Chohile, niyo aibesula besula, na kuwenka wadya wanampina wakwe wawapangile wantu, niyo watenda ivyo."},{"book":"Mako","chapter":"8","verse":"7","text":"Naho nawana samaki njeche. Yesu azijimbika na kuwagamba wanampina wawapangile seiviya."},{"book":"Mako","chapter":"8","verse":"8","text":"Wose wadya niyo weguta. Vikaheza wanampina walogota vibesulo vigwele, wamemeza ntangulu mfungate."},{"book":"Mako","chapter":"8","verse":"9","text":"Wantu wadile wendaga magana milongo mine. Akaheza awalaga,"},{"book":"Mako","chapter":"8","verse":"10","text":"aho Yesu niyo engila mwe ngalawa hamwenga na wanampina wakwe na kwita mo mzi wa Dalumanuta."},{"book":"Mako","chapter":"8","verse":"11","text":"Mafalisayo awamwenga wambasa Yesu na kukonga kuhigana naye. Wakamjeza, wakumunga awadamanyize mpituko ikulagisa kugamba udahi wakwe ulaila kwembingu kwa Chohile."},{"book":"Mako","chapter":"8","verse":"12","text":"Yesu niyo engila chinyulu mo moyo niyo agamba, “Nimbwani wantu we cheleko chino waungisa mpituko? Chindedi nawagambilani! Hahana chilagiso chochose namwinkigwe!”"},{"book":"Mako","chapter":"8","verse":"13","text":"Akaheza niyo awasa, engila mwe ngalawa, na kukonga kwita ng'ambu ye diziwa."},{"book":"Mako","chapter":"8","verse":"14","text":"Wanampina wakwe wajalaga kuguha migate ikuwachinta. Nawana mgate umwenga du mwe ngalawa."},{"book":"Mako","chapter":"8","verse":"15","text":"Yesu awafunda, “Msinyisise,” na “Mwenege ne hamila ya Mafalisayo na ya Helode!”"},{"book":"Mako","chapter":"8","verse":"16","text":"Wanampina niyo wakonga kulosana, “Alonga vino kwa viya hachina migate.”"},{"book":"Mako","chapter":"8","verse":"17","text":"Yesu niyo amanya viya nawakalosana, elo awauza, “Nimbwani mkulosana mbuli ya kuswesa migate? Hamvimanyize hegu kukombaganya? Myoyo yenyu ichei midala?"},{"book":"Mako","chapter":"8","verse":"18","text":"Mna meso mna hamkuwona? Mna magutwi, mna hamkwiva? Hamkukumbuka,"},{"book":"Mako","chapter":"8","verse":"19","text":"umo habesula imigate mishano na kuwenka wantu magana milongo mishano? Mwalogotaga ntangulu nyingahi zimemile vibesulo?”"},{"book":"Mako","chapter":"8","verse":"20","text":"“Eze nibesule migate mfungate na kuwenka wantu magana milongo mine, ni ntangulu nyingahi zimemile vibesulo mlogote?”"},{"book":"Mako","chapter":"8","verse":"21","text":"Awauza, “Hamnati kumanya?”"},{"book":"Mako","chapter":"8","verse":"22","text":"Wabula mwe mzi ukwitangwa Betisaida. Uko wantu wamwigaila Yesu tuntu na kumwila amdonte."},{"book":"Mako","chapter":"8","verse":"23","text":"Yesu amtoza umkono yudya tuntu na kumlavya mwe kaya. Eze amtwele mate mwa meso, amwikiya mikono mlanga na kumuza, “Wadaha kuwona chochose?”"},{"book":"Mako","chapter":"8","verse":"24","text":"Yudya mntu asinya kulanga na kugamba, “Heye, nawona wantu wakujenda, mna wekala enga miti.”"},{"book":"Mako","chapter":"8","verse":"25","text":"Yesu niyo naho aika mikono yakwe mwa meso ya yudya tuntu, niyo agubula ameso yakwe akonga kuwona vyedi, niyo awona vintu vyose pwilili."},{"book":"Mako","chapter":"8","verse":"26","text":"Yesu amgamba aite kaya, mna amlemeza, “Asekuya ko mzi udya.”"},{"book":"Mako","chapter":"8","verse":"27","text":"Yesu na wanampina wakwe waita ko mzi hajihi na Kaisaliya Filipi. Mwe sila, Yesu awauza, “Nigambilani, wantu wanitanga miye ni yuhi?”"},{"book":"Mako","chapter":"8","verse":"28","text":"Wamhitula, “Watuhu wakugamba ni weye Yohana Mta kubatiza, watuhu wagamba wi Eliya na watuhu nawo wakugamba wi yumwenga wa wawoni.”"},{"book":"Mako","chapter":"8","verse":"29","text":"Awauza, “Nyuwe nanywi mwanigaze?” Petulo amhitula, “Ni weye Kulisito.”"},{"book":"Mako","chapter":"8","verse":"30","text":"Yesu niyo awafunda wasekumgambila mntu yoyose imbuli idya."},{"book":"Mako","chapter":"8","verse":"31","text":"Yesu akonga kuhinya wanampina wakwe. “Mwana Mntu aungwa asulumizwe vidala na kulemelwa ni wadalahala na wakulu wa walavyantambiko na wahinyi wa sigilizi. Nakomwe, mna yakajinka mazuwa matatu kulawa ukubanika kwakwe nauyuke.”"},{"book":"Mako","chapter":"8","verse":"32","text":"Yesu kawagambila pwipwipwi. Petulo niyo amsenta hankanda na kumkwahila."},{"book":"Mako","chapter":"8","verse":"33","text":"Mna Yesu niyo ahituka, awasinya wanampina wakwe na kumkwahila Petulo amgamba, “Halawe hano, Shetani! Hukufanyanya mbuli za Chohile, mna za wantu.”"},{"book":"Mako","chapter":"8","verse":"34","text":"Niyo Yesu etanga fyo dya wantu hamwenga na wanampina wakwe, awagamba, “Mntu akunga anitimile, elemele mwenye, enule Msalaba wakwe anitimile."},{"book":"Mako","chapter":"8","verse":"35","text":"Mntu yoyose akunga akombole ujima wakwe, nawaze, mna yoyose akuwaza ujima wakwe kwa chausa cha miye na chausa cha Mbuli Yedi yo Useuta wa Chohile, naukombole."},{"book":"Mako","chapter":"8","verse":"36","text":"Togola kuna loso dyani Mntu anapata isi yoseni mna aze ujima wakwe?"},{"book":"Mako","chapter":"8","verse":"37","text":"Hahana chintu wakudaha kulavya chani wavuzizwe ujima wawo."},{"book":"Mako","chapter":"8","verse":"38","text":"Mntu akuniwonela soni miye na mahinyo yangu mwe cheleko chino china masa na wachilanga kulongozi kwa Chohile, Mwana ywa Mntu namwonele soni aho akwizila mo ukulu wa Tati yakwe hamwenga na wandima wa kwembingu wakukile.”"}]}