{"data":[{"book":"زبور","chapter":"96","verse":"1","text":"رب کی تمجید میں نیا گیت گاؤ، اے پوری دنیا، رب کی مدح سرائی کرو۔"},{"book":"زبور","chapter":"96","verse":"2","text":"رب کی تمجید میں گیت گاؤ، اُس کے نام کی ستائش کرو، روز بہ روز اُس کی نجات کی خوش خبری سناؤ۔"},{"book":"زبور","chapter":"96","verse":"3","text":"قوموں میں اُس کا جلال اور تمام اُمّتوں میں اُس کے عجائب بیان کرو۔"},{"book":"زبور","chapter":"96","verse":"4","text":"کیونکہ رب عظیم اور ستائش کے بہت لائق ہے۔ وہ تمام معبودوں سے مہیب ہے۔"},{"book":"زبور","chapter":"96","verse":"5","text":"کیونکہ دیگر قوموں کے تمام معبود بُت ہی ہیں جبکہ رب نے آسمان کو بنایا۔"},{"book":"زبور","chapter":"96","verse":"6","text":"اُس کے حضور شان و شوکت، اُس کے مقدِس میں قدرت اور جلال ہے۔"},{"book":"زبور","chapter":"96","verse":"7","text":"اے قوموں کے قبیلو، رب کی تمجید کرو، رب کے جلال اور قدرت کی ستائش کرو۔"},{"book":"زبور","chapter":"96","verse":"8","text":"رب کے نام کو جلال دو۔ قربانی لے کر اُس کی بارگاہوں میں داخل ہو جاؤ۔"},{"book":"زبور","chapter":"96","verse":"9","text":"مُقدّس لباس سے آراستہ ہو کر رب کو سجدہ کرو۔ پوری دنیا اُس کے سامنے لرز اُٹھے۔"},{"book":"زبور","chapter":"96","verse":"10","text":"قوموں میں اعلان کرو، ”رب ہی بادشاہ ہے! یقیناً دنیا مضبوطی سے قائم ہے اور نہیں ڈگمگائے گی۔ وہ انصاف سے قوموں کی عدالت کرے گا۔“"},{"book":"زبور","chapter":"96","verse":"11","text":"آسمان خوش ہو، زمین جشن منائے! سمندر اور جو کچھ اُس میں ہے خوشی سے گرج اُٹھے۔"},{"book":"زبور","chapter":"96","verse":"12","text":"میدان اور جو کچھ اُس میں ہے باغ باغ ہو۔ پھر جنگل کے درخت شادیانہ بجائیں گے۔"},{"book":"زبور","chapter":"96","verse":"13","text":"وہ رب کے سامنے شادیانہ بجائیں گے، کیونکہ وہ آ رہا ہے، وہ دنیا کی عدالت کرنے آ رہا ہے۔ وہ انصاف سے دنیا کی عدالت کرے گا اور اپنی صداقت سے اقوام کا فیصلہ کرے گا۔"}]}