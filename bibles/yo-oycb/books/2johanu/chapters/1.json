{"data":[{"book":"2 Johanu","chapter":"1","verse":"1","text":"Alàgbà,"},{"book":"2 Johanu","chapter":"1","verse":"2","text":"nítorí òtítọ́ tí ń gbé inú wa, yóò sì bá wa gbé títí:"},{"book":"2 Johanu","chapter":"1","verse":"3","text":"Oore-ọ̀fẹ́, àánú, àti àlàáfíà, láti ọ̀dọ̀ Ọlọ́run Baba, àti láti ọ̀dọ̀ Jesu Kristi, Ọmọ Baba, yóò wà pẹ̀lú wa nínú òtítọ́ àti nínú ìfẹ́."},{"book":"2 Johanu","chapter":"1","verse":"4","text":"Mo yọ̀ gidigidi pé mo rí nínú àwọn ọmọ rẹ tí ń rìn nínú òtítọ́, gẹ́gẹ́ bí Baba ti pa àṣẹ fún wa."},{"book":"2 Johanu","chapter":"1","verse":"5","text":"Ǹjẹ́ nísinsin yìí, mo bẹ̀ ọ́, obìnrin ọlọ́lá, kì í ṣe bí ẹni pé èmi ń kọ̀wé òfin tuntun kan sí ọ, bí kò ṣe èyí ti àwa tí ní ní àtètèkọ́ṣe, pé kí àwa fẹ́ràn ara wa."},{"book":"2 Johanu","chapter":"1","verse":"6","text":"Èyí sì ni ìfẹ́, pé, kí àwa máa rin nípa òfin rẹ̀, èyí ni òfin náà, àní bí ẹ ti gbọ́ ni àtètèkọ́ṣe, pé, kí ẹ̀yin rìn nínú rẹ̀."},{"book":"2 Johanu","chapter":"1","verse":"7","text":"Nítorí ẹlẹ́tàn púpọ̀ ti jáde wa sínú ayé, àwọn tí kò jẹ́wọ́ pé Jesu Kristi wá nínú ara. Èyí ni ẹlẹ́tàn àti aṣòdì sí Kristi."},{"book":"2 Johanu","chapter":"1","verse":"8","text":"Ẹ kíyèsára yín, kí ẹ má ba à sọ iṣẹ́ tí ẹ tí ṣe nù, ṣùgbọ́n kí ẹ̀yin lè rí èrè kíkún gbà."},{"book":"2 Johanu","chapter":"1","verse":"9","text":"Olúkúlùkù ẹni tí ó bá ń rú òfin tí kò si dúró nínú ẹ̀kọ́ Kristi, kò mọ Ọlọ́run. Ẹni tí ó bá dúró nínú ẹ̀kọ́, òun ni ó mọ Baba àti Ọmọ."},{"book":"2 Johanu","chapter":"1","verse":"10","text":"Bí ẹnikẹ́ni bá tọ̀ yín wá, tí kò sì mu ẹ̀kọ́ yìí wá, ẹ má ṣe gbà á sí ilé, kí ẹ má sì ṣe kí i kú ààbọ̀."},{"book":"2 Johanu","chapter":"1","verse":"11","text":"Nítorí ẹni tí ó bá kí kú ààbọ̀, ó ní ọwọ́ nínú iṣẹ́ búburú rẹ̀."},{"book":"2 Johanu","chapter":"1","verse":"12","text":"Bí mo tilẹ̀ ní ohun púpọ̀ láti ṣe alábápín pẹ̀lú yín, síbẹ̀ èmi kò fẹ́ lo ìwé ìkọ̀wé àti jẹ́lú ìkọ̀wé. Ṣùgbọ́n èmi ní ìrètí láti tọ̀ yín wá àti láti bá a yín sọ̀rọ̀ lójúkojú, kí ayọ̀ yín bá à le è kún."},{"book":"2 Johanu","chapter":"1","verse":"13","text":"Àwọn ọmọ arábìnrin rẹ àyànfẹ́ kí ọ."}]}