{"data":[{"book":"२ पतरस","chapter":"3","verse":"1","text":"हे प्रिय संगीगोळा, ईग ना नीमी ईद दुसरा चिट्ठी लिख्सतीन, अदिक येढ्ढु दा याद कोळसुस्कु नीम्द शुद्ध मन इक जागृत माळोद विचार माळतीन,"},{"book":"२ पतरस","chapter":"3","verse":"2","text":"कि नीव आ मातगोळ इक जो पवित्र भविष्यवक्ता पयले टु अंदार, अदिक प्रभु अदिक उद्धारकर्ता अन आ आग्या अक याद माळी जो नीम्द प्रेरितगोळ उन द्वारा कोटकु आगीत."},{"book":"२ पतरस","chapter":"3","verse":"3","text":"३:३ यहूदा १:१८सब से पयले ईद जान्स कोमी कि आखरी दिनगोळ दा नीम्द मज्याक हार्सावाळेर बंदार जो तान अच अभिलाषागोळ्द अनुसार नळदार"},{"book":"२ पतरस","chapter":"3","verse":"4","text":"अदिक केळ्यार, “आव बरोद प्रतिग्या माळीदुन, येन आव माळीदिल? आव येल आन? नाम पुर्वज रा पयला टु अच सोतोग्यार लेकीन यागी टु दुनिया बनस्याद सप्पा मातगोळ हांग अच नळुतेला बरेत्याव.”"},{"book":"२ पतरस","chapter":"3","verse":"5","text":"आंदुर रा जान बुझुस्कु ईद मारतोदुर कि परमेश्वर उन कोळ्द आग्या देल आकाश अदिक पृथ्वी माळकु आग्याद अदिक पृथ्वी नीर दा टु बन्सत अदिक नीर दा संची आद,"},{"book":"२ पतरस","chapter":"3","verse":"6","text":"इदुर्दा कारण आ दुनिया अन दुनिया नीर दा मुळ्ककु नाश आगेत."},{"book":"२ पतरस","chapter":"3","verse":"7","text":"लेकीन ईद आकाश अदिक पृथ्वी ईंद अस्तित्व दा आद, आऊंदा आदेश इन द्वारा बेक्‍की देल नाश आगोर साटी सुरक्षित आद; इंदरी आ दिन इन साटी ईटकु आगेत्याद याग अन्यायी लॉकुर्द न्याय आदीन अदिक आंदुर नाश माळकु आदार."},{"book":"२ पतरस","chapter":"3","verse":"8","text":"हे प्रिय संगीगोळा, ईद ऊंद मात इक मारूबाळी कि प्रभु उन नजर दा ऊंद दिन अदिक ऊंद हजार साल दा येनु फरक हैलेच; आऊन साटी ईव येढ्ढु बराबर आव."},{"book":"२ पतरस","chapter":"3","verse":"9","text":"प्रभु तान प्रतिग्या अन बारा दा समय माळालुन, ह्यांग समय थ्वाळासा लॉकुर सम्सतार; लेकीन नीम्द बारा दा संयम हुडुतान, अदिक चाहासालुन कि यावारा नाश आगुल, बल्‍की ईद कि सप्पा मुंदरी मन फिराव इन मवका सिकुल."},{"book":"२ पतरस","chapter":"3","verse":"10","text":"लेकीन प्रभु उन दिन काळ्ल उन घाई होट बंदीत, आ दिशी आकाश हापाळ गर्जना अन सांगुळ अदृश्य आगेदीत, अदिक आकाश इन पुरा चिजगोळ होतकु नाश आगेदव अदिक पृथ्वी अदिक अदुर दाकळव सप्पा मातगोळ गायब आगेदव."},{"book":"२ पतरस","chapter":"3","verse":"11","text":"जब कि ईव सप्पा वस्तुगोळ ई रीति देल नाश आगावाळा आव, रा नीमी याता प्रकार इन लॉकुर आग पायजे? नीम्द जीवन पवित्र अदिक परमेश्वर उन दी समर्पित आगली पायजे,"},{"book":"२ पतरस","chapter":"3","verse":"12","text":"अदिक परमेश्वर उन आ दिशी इन हादी याता रीति देल काय पायजे अदिक आऊन जल्दी बरोद साटी ह्यांग कोशिश माळ पायजे, यदुर कारण आकाश बेक्‍की देल नाश माळकु आदीत, अदिक आकाश इन पुरा वस्तुगोळ गरमी देल पिघलुसेव."},{"book":"२ पतरस","chapter":"3","verse":"13","text":"३:१३ प्रकाशितवाक्य २१:१लेकीन आऊन वादा अन अनुसार नाव ऊंद व्हाशोद आकाश अदिक व्हाशोद पृथ्वी इन आस नोळतेव यदुर दा न्याय वास माळीत."},{"book":"२ पतरस","chapter":"3","verse":"14","text":"इदुरसाटी, हे प्रिय संगीगोळा, ह्यांग नीव आ दिन इन हादी कायेतीर, रा तान दी टु पुरा कोशिश माळी कि नीव शांती देल परमेश्वर उन नजर दा आलोचना रहित अदिक निष्कलंक ठहरूसी,"},{"book":"२ पतरस","chapter":"3","verse":"15","text":"नाम्द प्रभु उन धीरज इक जो आव नामी कोटान उद्धार इन संधी सम्सी, ह्यांग नाम प्रिय संगी पौलुस भी आ ग्यान देल जो परमेश्वर वार्ट उक कोटीदुन अदुर्द इस्तेमाल माळकु लिख्सदुन."},{"book":"२ पतरस","chapter":"3","verse":"16","text":"हांग अच आव तान सप्पा चिट्ठी गोळ दा भी ईव मातगोळ इक लिख्सदुन, यारदा येनारा मातगोळ हिंग आव यवरी समसोद कठिन आद, अदिक अनपढ़ अदिक चंचल लॉकुर अदुर अर्थगोळी इक भी शास्त्र अन अन्य मातगोळ घाई जेडुकु तांद अच नाश इन कारण माळतार."},{"book":"२ पतरस","chapter":"3","verse":"17","text":"इदुरसाटी हे प्रिय संगीगोळा, नीव लॉकुर पयला टु उच ईव मातगोळी जान्सकु सावधान ईरी, ताकी न्यायविरूद्ध लॉकुर्द गलतीगोळ्द द्वारा तान स्थिरता अक येल्यारा कय देल काळुकोमी."},{"book":"२ पतरस","chapter":"3","verse":"18","text":"लेकीन नामव प्रभु अदिक उद्धारकर्ता यीशु मसीह अन अनुग्रह अदिक ग्यान दा वाळुसतेला होगी. आऊन दा प्रशंसा सही मायना दा आगुल, अदिक हमेशा आगतेला ईरूल. आमीन."}]}