{"data":[{"book":"Prediker","chapter":"6","verse":"1","text":"Nog een ander kwaad zag ik onder de zon, Dat loodzwaar drukt op den mens!"},{"book":"Prediker","chapter":"6","verse":"2","text":"God geeft iemand rijkdom, schatten en eer, Zodat er niets aan zijn verlangens ontbreekt; Doch God staat hem niet toe, er gebruik van te maken, Maar een vreemde bedient zich er van: Dat is ijdel, een smartelijk lijden."},{"book":"Prediker","chapter":"6","verse":"3","text":"Al had iemand honderd kinderen, Bereikte hij ook een zeer hoge leeftijd, En waren zijn dagen nog zo talrijk: Maar hij was van geluk niet verzadigd En geen begrafenis viel hem ten deel: Ik zou een misgeboorte gelukkiger achten dan hem."},{"book":"Prediker","chapter":"6","verse":"4","text":"Want zo iets komt vluchtig, gaat in duisternis heen, Zijn naam blijft in het donker verscholen;"},{"book":"Prediker","chapter":"6","verse":"5","text":"Het heeft geen licht gezien, geen kennis bezeten, Maar rust heeft het meer dan de ander."},{"book":"Prediker","chapter":"6","verse":"6","text":"Al leefde hij tweeduizend jaar, maar zonder geluk: Gaan beiden niet naar dezelfde plaats?"},{"book":"Prediker","chapter":"6","verse":"7","text":"Al het zwoegen van den mens geldt zijn mond; Toch wordt zijn begeerte er niet door verzadigd."},{"book":"Prediker","chapter":"6","verse":"8","text":"Wat heeft dan de wijze vóór op den dwaas; Wat de arme, al verstaat hij de kunst om te leven?"},{"book":"Prediker","chapter":"6","verse":"9","text":"Beter is wat de ogen zien, dan het smachten der begeerte; Ook dat is ijdel en jagen naar wind."},{"book":"Prediker","chapter":"6","verse":"10","text":"Al wat bestaat, werd al lang met name genoemd; Het is bepaald, dat het maar een mens is, Die niet in gericht kan treden Met Hem, die groter is dan hijzelf."},{"book":"Prediker","chapter":"6","verse":"11","text":"Ja, veel er over spreken vermeerdert nog de dwaasheid; Wat zou het den mens kunnen baten?"},{"book":"Prediker","chapter":"6","verse":"12","text":"Wie zal den mens kunnen zeggen, Wat goed voor hem is in het leven, In het gering getal van zijn dagen, Die als een schaduw voorbijgaan. Wie zal den mens kunnen zeggen, Wat er na hem gebeurt onder de zon."}]}