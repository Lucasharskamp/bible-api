{"data":[{"book":"Olubereberye","chapter":"39","verse":"1","text":"Awo Yusufu bwe yatwalibwa e Misiri, Potifali omukungu wa Falaawo, omukulu w’abambowa Omumisiri n’amugula okuva ku Bayisimayiri abaamutwala e Misiri."},{"book":"Olubereberye","chapter":"39","verse":"2","text":"Mukama n’aba ne Yusufu n’aba n’omukisa ng’ali mu nnyumba ya mukama we Omumisiri."},{"book":"Olubereberye","chapter":"39","verse":"3","text":"Ne mukama we n’alaba nga Mukama amuwadde omukisa mu buli ky’akola."},{"book":"Olubereberye","chapter":"39","verse":"4","text":"Awo Yusufu n’aganja nnyo mu maaso ga mukama we, n’amulabiriranga, n’amufuula omukulu we nnyumba ye ne byonna bye yalina."},{"book":"Olubereberye","chapter":"39","verse":"5","text":"Okuva olwo Mukama n’awa omukisa ennyumba y’Omumisiri olwa Yusufu. Omukisa gwa Mukama ne guba ku byonna bye yalina, mu nnyumba ne mu nnimiro."},{"book":"Olubereberye","chapter":"39","verse":"6","text":"Awo Omumisiri n’ateeka byonna mu mikono gya Yusufu. Yusufu n’avunaanyizibwanga byonna okuggyako emmere mukama we gye yalyanga.39:6 Emmere y’Abamisiri yali yanjawulo ku y’Abayudaaya (43:32), era waabangawo obulombolombo obwagobererwanga mu kuteekateeka emmere y’Abamisiri"},{"book":"Olubereberye","chapter":"39","verse":"7","text":"Awo olwatuuka oluvannyuma lw’ebbanga eriwerako, mukyala wa mukama we namutunuulira n’okwegomba era n’amugamba nti, “Weebake nange.”"},{"book":"Olubereberye","chapter":"39","verse":"8","text":"Naye Yusufu n’agaana, n’agamba mukazi wa mukama we nti, “Laba, mukama wange yankwasa byonna ebiri mu nnyumba, n’abiteeka byonna mu mikono gyange,"},{"book":"Olubereberye","chapter":"39","verse":"9","text":"era tewali n’omu ansinga mu nnyumba ye, tewali na kimu ky’atankwasa okuggyako ggwe, kubanga ggwe oli mukazi we. Kale nnyinza ntya okuyingira mu kwonoona okwenkanidde awo n’okusobya eri Katonda?”"},{"book":"Olubereberye","chapter":"39","verse":"10","text":"Newaakubadde muka mukama we yamutayirira, Yusufu ye teyamuwulira na mulundi na gumu."},{"book":"Olubereberye","chapter":"39","verse":"11","text":"Naye lwali lumu Yusufu bwe yayingira mu nju okukola emirimu gye nga tewali n’omu mu nnyumba,"},{"book":"Olubereberye","chapter":"39","verse":"12","text":"muka mukama we n’akwata ekyambalo kya Yusufu nga bw’agamba nti, “Weegatte nange.” Yusufu n’amwesimatulako, ekyambalo kye ne kisigala mu ngalo z’omukazi wa mukama we. Ye n’adduka n’ava mu nnyumba."},{"book":"Olubereberye","chapter":"39","verse":"13","text":"Naye omukazi bwe yalaba ng’asigazza ekyambalo kya Yusufu,"},{"book":"Olubereberye","chapter":"39","verse":"14","text":"n’ayita abasajja ab’omu nnyumba ye n’abagamba nti, “Mulabe, yatuleetera Omwebbulaniya okutuduulira, yazze gye ndi okwebaka nange,"},{"book":"Olubereberye","chapter":"39","verse":"15","text":"bw’awulidde nga ndeekaana n’adduka n’ava mu nnyumba.”"},{"book":"Olubereberye","chapter":"39","verse":"16","text":"Awo kwe kutereka ekyambalo okutuusa mukama wa Yusufu lwe yadda eka."},{"book":"Olubereberye","chapter":"39","verse":"17","text":"Omukyala n’abuulira bba byonna ng’agamba nti, “Omuddu Omwebbulaniya gwe watuleetera, yayingidde gye ndi okunjooga."},{"book":"Olubereberye","chapter":"39","verse":"18","text":"Naye nabadde nakaleekaana, n’aleka ekyambalo kye gye ndi, n’adduka n’ava mu nnyumba.”"},{"book":"Olubereberye","chapter":"39","verse":"19","text":"Awo mukama wa Yusufu bwe yawulira ebigambo omukazi bye yamutegeeza ng’agamba nti, “Bw’ati ne bw’ati omuddu wo bwe yampisizza,” obusungu bwa bba ne bubuubuuka."},{"book":"Olubereberye","chapter":"39","verse":"20","text":"Mukama wa Yusufu n’akwata Yusufu n’amuteeka mu kkomera omwasibirwanga abazzizza emisango eri kabaka."},{"book":"Olubereberye","chapter":"39","verse":"21","text":"Naye Mukama n’abeera ne Yusufu, n’amulaga okwagala kwe okutalojjeka. N’aganja nnyo mu maaso g’omukuumi w’ekkomera."},{"book":"Olubereberye","chapter":"39","verse":"22","text":"Omukuumi w’ekkomera n’ateeka abasibe bonna mu mikono gya Yusufu, era buli ekyakolebwanga nga Yusufu y’akirinako obuvunaanyizibwa."},{"book":"Olubereberye","chapter":"39","verse":"23","text":"Omukuumi w’ekkomera nga tafaayo ku buli ekyalinga mu mikono gya Yusufu, kubanga Mukama yali naye, era Mukama n’amuwa omukisa mu buli kye yakolanga."}]}