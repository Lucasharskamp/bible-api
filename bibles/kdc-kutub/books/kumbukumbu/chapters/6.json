{"data":[{"book":"Kumbukumbu","chapter":"6","verse":"1","text":"“Gano gago malagizo na mafundizo na gaja golondigwa na Mndewa Imulungu, Imulungu wenu na kanilagiza niwafunze ili mugagoge ako mwiisi yumuchola kuisola iwe yenu."},{"book":"Kumbukumbu","chapter":"6","verse":"2","text":"Siku zose vimwili wagima mumdumbe Mndewa Imulungu, Imulungu wenu, na mugoge malagizo gake gose na mafundizo goniwagwelela mweye na ulelo wenu ili mukale siku nyingi."},{"book":"Kumbukumbu","chapter":"6","verse":"3","text":"Avo tegelezeni mweye wanhu wa Izilaeli, mugagoge goya ili mugendelele goya na mwengezeke ng'hani mwiisi imemile maziwa na uki, kamba Mndewa Imulungu, Imulungu wa wahenga zenu viyalongile."},{"book":"Kumbukumbu","chapter":"6","verse":"4","text":"“Avo tegelezeni mweye wanhu wa Izilaeli, Mndewa Imulungu, Imulungu wetu, ayo Imulungu yaiyeka."},{"book":"Kumbukumbu","chapter":"6","verse":"5","text":"Mnogeleni Mndewa Imulungu, Imulungu wako kwa moyo wako wose na kwa loho yako yose na kwa nguvu zako zose."},{"book":"Kumbukumbu","chapter":"6","verse":"6","text":"Sikumugasemwe malagizo gano goniwagwaa lelo."},{"book":"Kumbukumbu","chapter":"6","verse":"7","text":"Muwafunze wanenu, muwasimulile mwahakala ukae hebu mwahawa mmwanza hebu mwahawasa ikilo hebu imitondo mwahalamuka."},{"book":"Kumbukumbu","chapter":"6","verse":"8","text":"Gafungeni mmakono genu na mugavale mvihanga venu kamba kinhu cha kukumbuka."},{"book":"Kumbukumbu","chapter":"6","verse":"9","text":"Gandikeni uchanha ya milango ya ng'anda zenu na mzinyivi za kwingilila mmabuga genu."},{"book":"Kumbukumbu","chapter":"6","verse":"10","text":"“Mndewa Imulungu, Imulungu wenu vonda yawagale mwiisi iyaiduwile kwa wahenga zenu, Abulahamu na Isaka na Yakobo, kamba kowagwaa mweye isi ayo ili na mabuga makulu na ganogile ago hagazengigwe na mweye,"},{"book":"Kumbukumbu","chapter":"6","verse":"11","text":"na ng'anda zimemile vinhu vinogile havikigwe na mweye, na visima hamuvihimbile na migunda ya mizabibu na mizeituni haihandigwe na mweye. Avo mwahaja na kwiguta,"},{"book":"Kumbukumbu","chapter":"6","verse":"12","text":"muiteganye sikumumsemwe Mndewa Imulungu, yawalavile mwiisi ya Misili ako kumukalile watumwa."},{"book":"Kumbukumbu","chapter":"6","verse":"13","text":"Mdumbeni Mndewa Imulungu, Imulungu wenu, mumsang'hanile heyo yaiyeka, na muiduwile kwa twaga jake."},{"book":"Kumbukumbu","chapter":"6","verse":"14","text":"Sikumuikweleleze imilungu iyagwe, imilungu ya wanhu wawazunguluke mweye,"},{"book":"Kumbukumbu","chapter":"6","verse":"15","text":"kwavija mwahaikweleleza, Mndewa Imulungu, Imulungu wenu, yeli hagati yenu heyo Imulungu yeli na migongo, na kwa ng'hasiliki yake kowakoma wose sikumoneke mwiisi yose."},{"book":"Kumbukumbu","chapter":"6","verse":"16","text":"“Sikumumgeze Mndewa Imulungu, Imulungu wenu kamba vimutendile ako Masa."},{"book":"Kumbukumbu","chapter":"6","verse":"17","text":"Mulole goya mugagoge malagizo gose gayawagwee Mndewa Imulungu, Imulungu wenu na mafundizo na gaja golondigwa gayawalagize."},{"book":"Kumbukumbu","chapter":"6","verse":"18","text":"Musang'hane gaja ganogile mgameso ga Mndewa Imulungu, ili mugendelele goya na mwingile na kuisola isi inogile iyalongile kwa kuiduwila kowagwaa wahenga zenu,"},{"book":"Kumbukumbu","chapter":"6","verse":"19","text":"na kowaswaswanya iwanhu wose owehila kamba Mndewa Imulungu viyalongile."},{"book":"Kumbukumbu","chapter":"6","verse":"20","text":"“Ako kumwande wanenu wahawauza, ‘Habali Mndewa Imulungu katulagiza tugagoge malagizo na gamafundizo na gaja golondigwa?’"},{"book":"Kumbukumbu","chapter":"6","verse":"21","text":"Mweye muwedike, ‘Siye tukala watumwa wa Falao ako Misili, lakini Mndewa Imulungu katulava mwiisi ya Misili kwa nguvu zake ng'hulu."},{"book":"Kumbukumbu","chapter":"6","verse":"22","text":"Kwa meso getu Mndewa Imulungu katenda unzonza na vilaguso vidumbiza na va kukanganya kwa Wamisili na mndewa wao na iwanhu wa mng'anda yake."},{"book":"Kumbukumbu","chapter":"6","verse":"23","text":"Katulava Misili na katugala hano na katugwaa isi ino kamba viyaiduwile kowagwaa iwahenga zetu."},{"book":"Kumbukumbu","chapter":"6","verse":"24","text":"Avo, Mndewa Imulungu katulagiza tugoge malagizo gano gose na tumdumbe heyo Mndewa Imulungu, Imulungu wetu ili tumwede na tukale wagima kamba vitwili lelo."},{"book":"Kumbukumbu","chapter":"6","verse":"25","text":"Totendigwa tunoge mgameso gake kamba twahagoga goya malagizo gano gayatulagize Mndewa Imulungu, Imulungu wetu.’"}]}