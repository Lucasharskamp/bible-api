{"data":[{"book":"2 Abakkolinso","chapter":"12","verse":"1","text":"Kiŋŋwanidde okwenyumiriza, newaakubadde nga tekugasa. Naye ka njogere ku kwolesebwa n’okubikkulirwa kwa Mukama waffe."},{"book":"2 Abakkolinso","chapter":"12","verse":"2","text":"Waliwo omusajja wa Kristo gwe mmanyi, emyaka kkumi n’ena egiyise yatwalibwa mu ggulu eryokusatu. Naye oba yatwalibwa ng’ali mu mubiri, oba nga tali mu mubiri, nange simanyi, wabula Katonda ye amanyi."},{"book":"2 Abakkolinso","chapter":"12","verse":"3","text":"Era mmanyi ng’omuntu oyo, oba mu mubiri oba ng’aggiddwa mu mubiri nange simanyi, wabula Katonda ye amanyi,"},{"book":"2 Abakkolinso","chapter":"12","verse":"4","text":"nga yatwalibwa mu nnimiro lwa Katonda n’awulira ebintu bingi eby’ekyewuunyo omuntu by’atakkirizibwa kwatula."},{"book":"2 Abakkolinso","chapter":"12","verse":"5","text":"Ku bw’omuntu oyo nzija kwenyumiriza naye ku bwange siryenyumiriza, okuggyako mu bunafu bwange."},{"book":"2 Abakkolinso","chapter":"12","verse":"6","text":"Naye ne bwe nandiyagadde okwenyumiriza, sandibadde musirusiru kubanga nandibadde njogera mazima, naye saagala muntu yenna andowoozeeko nti ndi wa waggulu nnyo okusinga we yandintadde ng’asinziira ku ebyo by’andabamu oba by’ampulirako,"},{"book":"2 Abakkolinso","chapter":"12","verse":"7","text":"okusingira ddala okubikkulirwa kwe nafuna. Noolwekyo olw’obutagulumizibwa nnyo, kyenava nfumitibwa eriggwa mu mubiri, ye mubaka wa Setaani, ankube nneme okugulumizibwa ennyo."},{"book":"2 Abakkolinso","chapter":"12","verse":"8","text":"Emirundi esatu egy’enjawulo nga nsaba Mukama amponye eriggwa eryo."},{"book":"2 Abakkolinso","chapter":"12","verse":"9","text":"Buli mulundi ng’aŋŋamba nti, “Ekisa kyange kikumala, kubanga amaanyi gange gatuukirira mu bunafu.” Noolwekyo kyennaavanga nneegulumiza n’essanyu lingi olw’obunafu bwange, amaanyi ga Kristo galyoke galabisibwe."},{"book":"2 Abakkolinso","chapter":"12","verse":"10","text":"Kyenva nsanyukira mu bunafu, mu kuvumibwa, mu bizibu, mu kuyigganyizibwa, mu binzitoowerera, ku lwa Kristo, kubanga buli bwe mba omunafu, olwo nga ndi wa maanyi."},{"book":"2 Abakkolinso","chapter":"12","verse":"11","text":"Naye mwampaliriza okufuuka omusirusiru. Noolwekyo mmwe musaana okunjogerako kubanga abatume abakulu abawagulu tebalina na kimu kye bansinza, newaakubadde nga nze siri kintu."},{"book":"2 Abakkolinso","chapter":"12","verse":"12","text":"Eky’amazima obubonero obw’omutume bwakolerwa mu mmwe mu kugumiikiriza kwonna, mu bubonero ne mu byewuunyo, ne mu bikolwa eby’amaanyi."},{"book":"2 Abakkolinso","chapter":"12","verse":"13","text":"Kubanga kiki ekkanisa endala kye zaabasingira, wabula nze kennyini obutabazitoowereranga. Munsonyiwe ekyonoono ekyo."},{"book":"2 Abakkolinso","chapter":"12","verse":"14","text":"Laba guno mulundi gwa kusatu nga nneeteeseteese okujja gye muli, era sijja kubazitoowerera, kubanga ebyammwe si bye njagala, wabula njagala mmwe. N’ekirala, mmwe muli baana bange; abaana si be baterekera bazadde baabwe eby’obugagga, wabula abazadde be baterekera abaana baabwe."},{"book":"2 Abakkolinso","chapter":"12","verse":"15","text":"Naye nzija kusanyuka nnyo okwewaayo gye muli, nze ne byonna bye nnina olw’emyoyo gyammwe, newaakubadde nga nze gye nkoma okubaagala ennyo, ate mmwe okwagala kwammwe gye ndi gye kukoma okukendeera."},{"book":"2 Abakkolinso","chapter":"12","verse":"16","text":"Naye mukkirize nti ssabazitoowerera; naye ne ngerengetanya ne mbatega mu lukwe."},{"book":"2 Abakkolinso","chapter":"12","verse":"17","text":"Mu abo be nabatumira, ani gwe nakozesa okubafunamu amagoba?"},{"book":"2 Abakkolinso","chapter":"12","verse":"18","text":"Nakuutira Tito okujja, ne ntuma n’owooluganda omulala awamu naye; Tito yeeyabafunako amagoba? Tetwatambulira mu mwoyo gumu? Tetwatambulira mu kisinde kimu?"},{"book":"2 Abakkolinso","chapter":"12","verse":"19","text":"Obw’edda mwalowooza nga mwetoowaza mu maaso ga Katonda. Naye abaagalwa ebintu byonna tubyogerera mu Kristo olw’okubazimba."},{"book":"2 Abakkolinso","chapter":"12","verse":"20","text":"Kubanga kye ntya oboolyawo kwe kubasanga nga mufaanana nga bwe ssaagala, nange mmwe okunsanga nga nfaanana nga bwe mutayagala; oboolyawo nga waliwo okuyomba, n’obuggya, n’obusungu, n’okwawukana, n’okugeyaŋŋana, n’olugambo, n’okwekuluntaza, n’okutabukatabuka;"},{"book":"2 Abakkolinso","chapter":"12","verse":"21","text":"bwe ndijja nate, Katonda wange aleme kuntoowaza mu maaso gammwe, ne nkaabira abo bonna abaayonoona edda, ne bateenenya obutali bulongoofu, n’obwenzi, n’obugwagwa bye baakola."}]}