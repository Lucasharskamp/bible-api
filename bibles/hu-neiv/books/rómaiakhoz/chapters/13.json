{"data":[{"book":"Rómaiakhoz","chapter":"13","verse":"1","text":"Minden lélek engedelmeskedjék a felettes hatalmaknak, mert nincs hatalom mástól, csak Istentől. Ami hatalom pedig van, az Istentől rendeltetett."},{"book":"Rómaiakhoz","chapter":"13","verse":"2","text":"Aki tehát ellenszegül a hatalomnak, Isten rendelése ellen támad. Akik pedig ellene támadnak, ítéletet vonnak magukra."},{"book":"Rómaiakhoz","chapter":"13","verse":"3","text":"Az elöljárók nem a jó, hanem a rossz cselekedeteket büntetik. Akarod, hogy ne kelljen félned a hatalomtól? Cselekedd a jót, és dicséretet kapsz tőle,"},{"book":"Rómaiakhoz","chapter":"13","verse":"4","text":"hiszen Isten szolgája az a te javadra. Ha pedig gonoszt cselekszel, félj, mert nem ok nélkül viseli a fegyvert, hiszen Isten szolgája és az ő haragjával sújtja azt, aki gonoszt cselekszik."},{"book":"Rómaiakhoz","chapter":"13","verse":"5","text":"Ezért tehát engedelmeskedni kell, nemcsak a harag miatt, hanem a lelkiismeret miatt is."},{"book":"Rómaiakhoz","chapter":"13","verse":"6","text":"Ezért fizettek adót is, mert ők Isten szolgái, akik ugyanabban a szolgálatban fáradoznak."},{"book":"Rómaiakhoz","chapter":"13","verse":"7","text":"Adjátok meg azért mindenkinek, amivel tartoztok: akinek adóval, az adót, akinek a vámmal, a vámot, akinek a félelemmel, a félelmet, akinek a tisztességgel, a tisztességet."},{"book":"Rómaiakhoz","chapter":"13","verse":"8","text":"Senkinek semmivel ne tartozzatok, hanem csak azzal, hogy egymást szeressétek, mert aki szereti felebarátját, a törvényt betöltötte."},{"book":"Rómaiakhoz","chapter":"13","verse":"9","text":"Mert ez: „Ne paráználkodjál, ne ölj, ne lopj, hamis tanúbizonyságot ne tégy, ne kívánd“ és minden más parancsolat ebben az igében foglalható össze: „Szeresd felebarátodat, mint magadat!“"},{"book":"Rómaiakhoz","chapter":"13","verse":"10","text":"A szeretet nem tesz rosszat a felebarátnak. Ezért a törvény betöltése a szeretet."},{"book":"Rómaiakhoz","chapter":"13","verse":"11","text":"Ezt cselekedjétek tehát, tudva az időt, itt az ideje már, hogy az álomból felébredjetek, mert most közelebb van hozzánk az üdvösség, mint amikor hívőkké lettünk."},{"book":"Rómaiakhoz","chapter":"13","verse":"12","text":"Az éjszaka elmúlt, a nappal pedig már egészen közel van. Vessük le tehát a sötétség cselekedeteit, és öltözzük fel a világosság fegyvereit."},{"book":"Rómaiakhoz","chapter":"13","verse":"13","text":"Ahogy nappal illik, tisztességben járjunk, nem dorbézolásban és részegségben, nem fajtalankodásban és kicsapongásban, nem viszálykodásban és irigységben,"},{"book":"Rómaiakhoz","chapter":"13","verse":"14","text":"hanem öltözzétek fel az Úr Jézus Krisztust, és ne úgy gondozzátok testeteket, hogy bűnös kívánságokra gerjedjen."}]}