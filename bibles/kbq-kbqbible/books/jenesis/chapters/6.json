{"data":[{"book":"Jenesis","chapter":"6","verse":"1","text":"Veamo'za ama mopafina vahera kase hakare hazageno, knare'nare mofa'nerami fore hu'naze."},{"book":"Jenesis","chapter":"6","verse":"2","text":"Hanki vahe'mo'za rama'a mofane zaga kasezmantage'za, Anumzamofo mofavre naga'mo'za ke zamasane nehu'za zamavesia a'ne eri'naze. 6:2 Anumzamofo ne'mofavreramine huno hu'nea kemofo agafa'a ama' osu'ne. Tagufa antahi'zana amanahure: 1. Zamagine vahe'mo'za a' tare tagufa hu'naze. 2. Anumzamo monafinti zamahe nati'nea ankeromo'za mopafi a'ne eri'naze. 3. Seti naga Anumzamofo nevaririza naga'mo'za, negna ahe fri'nea ne' Keni naga havi avu'ava nehaza nagapinti a'nea eri'naze."},{"book":"Jenesis","chapter":"6","verse":"3","text":"Ana hianagi Ra Anumzamo'a amanage hu'ne, Avamunimo'a vahe'mofompina mani'neno zamasimura zami vava osugahie. Na'ankure vahera fri'zaga mani'nazanki'za, 120'a zagegafua agateore'neza frigahaze."},{"book":"Jenesis","chapter":"6","verse":"4","text":"Ana knafine henka'anena tusinasi vahe'mo'za ama mopafina mani'nazankino, Anumzamofo mofavremo'za e'za vahe'mokizmi mofane zagane emasageno mofavrea kasezmante'naze. Hanki'za fore'ma hazana korapa knafina hankavenentake hu'za hihamu'ane vahe fore hu'naze."},{"book":"Jenesis","chapter":"6","verse":"5","text":"Hianagi Ra Anumzamo'ma vahe'mokizmima zamage'neana, mika kna havi avu'avazamo ama mopafina ra huno vahe'mofo antahi antahifina, havi avu ava'zamo aviteno meno vu'ne."},{"book":"Jenesis","chapter":"6","verse":"6","text":"E'ina nehazageno Anumzamo'a nezamageno rimpa haviza higeno muse osuno, nahige'na vahera trohu'noe huno asunke nehuno,"},{"book":"Jenesis","chapter":"6","verse":"7","text":"Ra Anumzamo'a amanage hu'ne, Vahe'ene, zagagafane, namaramine, mopafi ne'onse zagarami'nena zamahe fanane hugahue. Nagrama tro'ma huzmante'noa zankura nasunku hue hu'ne."},{"book":"Jenesis","chapter":"6","verse":"8","text":"Hianagi Noa'a agrake Ra Anumzamofo avurera fatgo nera mani'negeno muse hunte'ne."},{"book":"Jenesis","chapter":"6","verse":"9","text":"Hagi Noa nagamofo nanekea amanahu me'ne. Ana knafima mani'naza vahepina Noa'a fatgo huno hazenke'zama'a omanegeno Anumzane tragoteno mani'neno amage anteno vu'ne."},{"book":"Jenesis","chapter":"6","verse":"10","text":"Noa'a ne' mofavre tagufa zamanteno zamagi'a Semi'e, Hamu'e, Jafeti'e huno antezmi'ne."},{"book":"Jenesis","chapter":"6","verse":"11","text":"Ama mopamo'a Anumzamofo avurera haviza hu'ne, ha' zamo'ene, kefo avu'avazamo enena avite'ne."},{"book":"Jenesis","chapter":"6","verse":"12","text":"Anumzamo'ma ama mopafima ke'neana, tamage huno makazamo'a haviza hu'ne, ama mopafima me'neazama keana kumike'za huvagare'naze."},{"book":"Jenesis","chapter":"6","verse":"13","text":"Hagi Anumzamo'a anage huno Noana asmi'ne, Ke ontahizageno kefo avu'ava zamo'a aviteankina zamagri'ene mopazimine zamahe fanane huku Nagra nagesa nentahue."},{"book":"Jenesis","chapter":"6","verse":"14","text":"Hagi kagra hanave zafareti ra ventea6:14 ark tro nehunka, asa hutanenka hunaraginto. Timo'ma ufre'zankura agu'ane megi'anena fukinu renkaniro."},{"book":"Jenesis","chapter":"6","verse":"15","text":"Ana ventema kisanana, zanra'a 150'a mitagi, kahesa'a 25 mitagi, atrure'a 15 mitagi hunka neginka,"},{"book":"Jenesis","chapter":"6","verse":"16","text":"anagamu no amumpa tvaonte mago mitamofona agema'a hafu'a mita zasikana hagento. Magokaziga kaha hagentenka, ana ventemofo agu'afina ese nonki, anante nonki, agofetu nonki hunka kio."},{"book":"Jenesis","chapter":"6","verse":"17","text":"Hagi Nagra ha'nenkeno tusi'a ti hageno mopa refitena mani'ne'za zamasimu nentaza zane, maka'zanena zamahe fanane hugahue."},{"book":"Jenesis","chapter":"6","verse":"18","text":"Hu'neanagi kagrane huhagerafinugu huvempa hu'na negasamue. Kagrane a'mofavre ka'ane knoferahe'zane tamagra maka ventefi marerigahaze."},{"book":"Jenesis","chapter":"6","verse":"19","text":"Hagi rumofo rumofo zagagafama mani'nazafintira vene, a'ene zamavaretere huge'za kahefa hu'za mani'sagu ventefi mareriho."},{"book":"Jenesis","chapter":"6","verse":"20","text":"Zgagafama nama, rumofo rumofo kumate zagane, mopafi ne'onse zagarmine, vene a'ene kasefa hu'za manisnagu kagrite egahaze."},{"book":"Jenesis","chapter":"6","verse":"21","text":"Ana nehunka aru ne'za aru ne'zana, tamagrane maka zagagafanema nesazazana erinka eme eritru huo."},{"book":"Jenesis","chapter":"6","verse":"22","text":"Higeno Anumzamo'ma asmi'neaza huno Noa'a maka'zana tro hu'ne."}]}