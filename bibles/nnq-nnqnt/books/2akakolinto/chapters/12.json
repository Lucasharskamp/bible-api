{"data":[{"book":"2 Akakolinto","chapter":"12","verse":"1","text":"Manokaloka iganukube kualaje! Nambu ngoe manandulila nhwalo gwa malolo nu kuekuligwa kwabamba Angwana."},{"book":"2 Akakolinto","chapter":"12","verse":"2","text":"Nummanyi mundu jumwe jwanhwamini Kilisto, yaka komi na ncheche tu ipetite ojwayungigwa mpaka kumbengu kunani muno kutenda kwenio akiba mummele andaje mukihuke, Nnoongo amanyi."},{"book":"2 Akakolinto","chapter":"12","verse":"3","text":"Muji kabele, manyi kutenda mundu jwenio ngayungigwa mpaka kupepo. Nambu manyije kutenda kwenio akiba mummele andaje mukihuke, Nnoongo amanyi."},{"book":"2 Akakolinto","chapter":"12","verse":"4","text":"Kwenio ngajoa ilebe yukuomongwa yenie mundu apaligwaje kulandulila."},{"book":"2 Akakolinto","chapter":"12","verse":"5","text":"Nenga manannokelokela mundu andi jwenio nambu nokalokaje namwene, nambu tu kukulegaleka kwango namwene."},{"book":"2 Akakolinto","chapter":"12","verse":"6","text":"Anda nakapai kulokaloka kabi ndokamije na pachokuje, gambu nakalongila kweli tu. Nambu nokalokaje, mbaije mundu agawachile gange kupeta gaga agabona na kagajoa kuboka kwango."},{"book":"2 Akakolinto","chapter":"12","verse":"7","text":"Nambu kupala ilebe ikolongwa yanhekuligwe yakammeka kulokalokaje, ngambata kubinia mummele andi mwiba, akiba andi jwatumigwe na Lichetani ngilimboteka, kupala nakalokaloka munoje."},{"book":"2 Akakolinto","chapter":"12","verse":"8","text":"Nganapembela Angwana patatu kupala kilebe chenie kimoke."},{"book":"2 Akakolinto","chapter":"12","verse":"9","text":"Nambu ngannengela, “Gwambone gwango kunkwela, gambu uwecho gwango ujonjake kube nduu pannegaleka.” Yene mbi tela kulokeloke magambu ga kulegeleka kwango kupala uwecho gwa Kilisto ube panani jango."},{"book":"2 Akakolinto","chapter":"12","verse":"10","text":"Yene nyeketile kumwojo lachi kulegaleka nu kubembuligwa nu kulaga nu kupotakigwa kwa magambu gu kummegele Kilisto, gambu pambe nukulegaleka nga pambe namakakala."},{"book":"2 Akakolinto","chapter":"12","verse":"11","text":"Mbi andi natokomau, nambu mangweto maumekite mbe yene. Mangweto nga mamapaligwe kunumbalila. Iganukube ne kilebije, ata ikabi yene nenga nachokochokoje kupeta angweto abikikema, “achandundame akolongwa.”"},{"book":"2 Akakolinto","chapter":"12","verse":"12","text":"Ikobo na ikuomongwa eilaya kipola kutenda nenga nandundame kweli, eitendigwa panakati jinu kukuimbalila kwoa."},{"book":"2 Akakolinto","chapter":"12","verse":"13","text":"Bo, kini chanatei ku ikuta yenge ya bandu abunhwamini Kilisto changatenda kwinu? Andaje gambu ne nannyopangiteje kupala unyangatange, unekeke ku lilemwa lyene!"},{"book":"2 Akakolinto","chapter":"12","verse":"14","text":"Ngoe mbi tela kupala kuika kwinu mala ja tatu, nanchumbuyangaje. Magambu mbala ilebe inuje, nambu mmene makangweto. Nga pabatendanga achikibelei kabeke lupambo akinangota mundu ngiti ingota kabeke achikibeleije."},{"book":"2 Akakolinto","chapter":"12","verse":"15","text":"Yene manhalala mwojo kutumi kila kilebe changweti ata ikabi kikipanga namwene kwa magambu gu kunnyangata mangweto. Bo, anda nenga mbi kumpalanga muno, mangweto maumbalanga kachoko?"},{"book":"2 Akakolinto","chapter":"12","verse":"16","text":"Mannyeketela kutenda nenga nahyobalije kupata kila kilebe kwinu. Pangaje mundu jonge aotwi kulenga, “Magambu Paulo nkalamui, atekunkoloyanga.”"},{"book":"2 Akakolinto","chapter":"12","verse":"17","text":"Bo, nakampoka ilebe inu kupete bandu banatuma kwinu?"},{"book":"2 Akakolinto","chapter":"12","verse":"18","text":"Nenga nganankema Tito nganampembela aike kwinu, na nnongo gwito jonge. Bo, Tito akampoka ilebe inu? Bo, mmanyije kutenda twenga tulongaleigwa nu uhuke ujwajo na majendo gito gamwe?"},{"book":"2 Akakolinto","chapter":"12","verse":"19","text":"Pangaje mpemele twe tutenda kukikengelekea tubene nnongi jinu! Nambu tulonge ilebe yene nnongi ja Nnoongo, kiti tukilondite na Kilisto. Makalongo ilebe yene yowa, magambu kupala kunnimbia mwojo mangweto."},{"book":"2 Akakolinto","chapter":"12","verse":"20","text":"Nyogopa, kutenda pangaje pambakuika kwinu mbankole na ali jangajipala, nane nipaligwa kube na ali mangajipala mangweto, nyoboka pangaje kupakube bulwa na bwiu na lilaka nu kutaukana nu kung'ing'iyana na matukano nu kulokaloka ni kijonga panakati jinu."},{"book":"2 Akakolinto","chapter":"12","verse":"21","text":"Nyogopa pangaje pambakuika mwanja gonge Nnoongo jwango apakungoya oni nnongi jinu, nane mbakokaleka gambu gwa bandu ajingi abateilinge mabaja nambu balapangitije uchapu gwabe na tama yabe mbaja na ngongola yabateilinge."}]}