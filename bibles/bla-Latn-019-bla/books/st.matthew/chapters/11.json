{"data":[{"book":"ST. MATTHEW","chapter":"11","verse":"1","text":"KI un'niniitsiu otai'ksĭstanĭstŏssax na'tsikoputsix otŭsksĭnĭmats'ax itsĭstŭpa'atomaie mŏkŭsksĭnĭmatstoksi ki mŏkatsĭm'semŏksi ot'akapioyimoauĕsts."},{"book":"ST. MATTHEW","chapter":"11","verse":"2","text":"Annok' John itsipsts'taupĭssi itai'okiakiopi otokh'tsĭsĕsts Christ oiapĭstutsipĭsts'aie, itokŏt'tsiuax na'tokŭmix otŭsksĭnĭmats'ax,"},{"book":"ST. MATTHEW","chapter":"11","verse":"3","text":"Ki an'ĭstsiuaie, kikŭtami'pa annŏk' aiakoto'ŏk, ki nŏk'apsŭmmŏsĭnan noke'tsĭmi?"},{"book":"ST. MATTHEW","chapter":"11","verse":"4","text":"Jesus an'ĭstsiuax, mĭs'tapuk, matan'ĭstsĭnnomok John annists'ĭsk kĭtokh'tsipuauĕstsk ki kitŭs'satsipuauĕstsk:"},{"book":"ST. MATTHEW","chapter":"11","verse":"5","text":"Naps' tsix ŭs'sŭpiau, ŭs'tsekaiĭx ikŏm'otauauŏkaiau, leperix ĭssin'aiau, kŭttaiai'okhtsĭmix ai'okhtsĭmiau, enix' aipuau'iau ki kĭm'atapsix atsĭmsem'aiau ŏkhs'itsĭniksĭnni."},{"book":"ST. MATTHEW","chapter":"11","verse":"6","text":"Ki atsĭm'siu annŏk' kŭttai'itstskĭmskŭkiuŏk nĕsto'i."},{"book":"ST. MATTHEW","chapter":"11","verse":"7","text":"Ki otsĭs'tapusax, Jesus otaumŭtŭpaiitsĭnnikoŏsauaie akai'tappix John, Tsanĭstappiuă kumutsitappopuai ksĭs'tapsksŏkkum kŏk'satsipuai? Kŭttaitstsip'a apai' sopu'yi itau'ŭtopăpokaiiu?"},{"book":"ST. MATTHEW","chapter":"11","verse":"8","text":"Ki tsan'ĭstappiua kumut'sitappopuai kŏk'satsipuai? Kuttaitstsip'a nĭn'naii ĭkikĭn'ĭstotosiu? Anniks'isk ĭkikĭn'ĭstotosĭxk itot'okoyiau Omŭx'ĭnax oko'auĕsts."},{"book":"ST. MATTHEW","chapter":"11","verse":"9","text":"Ki tsan'ĭstappiuă kumut'sitappopuai kŏk'satsipuai? Kŭttaitstsip'a prophet? A, kitan'ĭstopuau skĭtsĭm'iuaie prophet."},{"book":"ST. MATTHEW","chapter":"11","verse":"10","text":"Annŏk sĭnau', sat'sit, nitse'tomotokŭttau nito'tokatatsĭsau kostoksĭs', ki ake'tomsokapapĭstutsimaie koksoku'i."},{"book":"ST. MATTHEW","chapter":"11","verse":"11","text":"Kitau'mŭnĭstopuau anniks'ĭsk itsipokai'ĭmmokixk akex, mats'itstsipa ŏk'skĭtsĭmiaie John Baptist: ki annŏk' inŭks'tsĭmŏk spots' im ĭstsĭn'naiisĭnni ai'skĭtsĭmiuaie."},{"book":"ST. MATTHEW","chapter":"11","verse":"12","text":"John Baptist ĭstsiksĭs'tsikuĭsts, puk'sŭpiksĭstsikuĭsts spots'im ĭstsĭn'naiisĭnni itŭsk'o tuitsipiop, ki ŭskotui'tsipimix itŭsk'otuitsipimiau."},{"book":"ST. MATTHEW","chapter":"11","verse":"13","text":"Konai'prophetix ki okŏk'itsĭmani aie'nŭpanistomiauĕsts otsauomo'tosi John."},{"book":"ST. MATTHEW","chapter":"11","verse":"14","text":"Ki mak'otsĭmenoainiki, am'auk Elias annŏk' ai'akotoŏk."},{"book":"ST. MATTHEW","chapter":"11","verse":"15","text":"Annŏk itokh'iuŏk mŏk'okhtsĭmsi ŭnanĭststokh'tsĭs."},{"book":"ST. MATTHEW","chapter":"11","verse":"16","text":"Tsa nitai'akanipa annŏk' o'tappiisĭnŏk manĭstsĭn'naiipuaiau? Netoinitsi'au pokax annim' itawk'pumauawpim itau'pix ki ai'sĭtsĭpsattsiau otŭk'auauax,"},{"book":"ST. MATTHEW","chapter":"11","verse":"17","text":"Ki an'ĭstsiauax, kitsik'ŭttomopĭnan ki kimat'spiipuau; kitau'yĭmopĭnan ki kimau'kaiisuauĕsts kimatakipuauĕstsau."},{"book":"ST. MATTHEW","chapter":"11","verse":"18","text":"John oto'tosi matauyiu'ats ki mataisĭmiu'ats, ki an'iop pakh'tokĭnatsiu sauum'itsistaaw."},{"book":"ST. MATTHEW","chapter":"11","verse":"19","text":"Nĭn'au okku'i oto'tosi, au'yiu ki ai'sĭmiu, ki an'iop, sŭm'mĭs, aistoks'oyiu ki aistok'sĭmiu, publicanix ki sauum'itsitappix otŭk'auauax. Ki mokŏk'sĭnni o'kosĭx oto'kŏmotsĭstutokaie."},{"book":"ST. MATTHEW","chapter":"11","verse":"20","text":"Itau'mŭtŭpsĭtsĭpsattomĕsts akap'ioyĭsts annim' otsĭt'apĭstutsipĭsts ot'apĭstutŭksĭsts otsauomai'sauaitsitŭsax."},{"book":"ST. MATTHEW","chapter":"11","verse":"21","text":"Kitak'oksĭnip maka'pi, Chorazin! Kitak'oksĭnip maka'pi Bethsaida! Nitsĭt' tsipstsapĭstutsipĭsts kitakap'ioyimoauĕsts nitsĭttsipstsapĭstutŭkkitopiau Tyre ki Sidon ĭstak'apioyĭsts is'taisŭmmisauaitsitauopiau ĭsksĭm'matŭkkiaipĭstsĭsts ki makh'skĭtsĭsts,"},{"book":"ST. MATTHEW","chapter":"11","verse":"22","text":"Ki kitan'ĭstopuau Okŏk'itsĭmani ĭstsiksĭs'tsikui manĭstaksiksists'papsipi ksĕsto'a, aks'ĭsiksĭstspapiau Tyre ki Sidon."},{"book":"ST. MATTHEW","chapter":"11","verse":"23","text":"Ki ksĕsto'a Capernaum, kitspĭn'noko spots'im, hades kitaks'ĭnnĭssimoko; omŭk'apotŭksĭsts kitakap'ioyim itap'ĭstutsipiau ittsipstsapistutŭkkiopiau Sodom, ĭs'taisakiaitaitsiopi."},{"book":"ST. MATTHEW","chapter":"11","verse":"24","text":"Ki kitan'ĭstopuau, Okŏk'itsĭmani ĭstsiksĭs'tsikui manĭstaksiksĭsts'papspi ksĕsto'au, aks'ĭsiksĭstspapiu Sodom."},{"book":"ST. MATTHEW","chapter":"11","verse":"25","text":"Annik' Jesus an'iu, nitŏkh'sitŭkki nĭn'a, spots'im ki ksŏk'kum ĭstsĭn'aimi, kitai'ksĭsattokiauests annists'isk mokok'ietappix ki kitaipaso'kĭnomoaiau inŭk'sipokax."},{"book":"ST. MATTHEW","chapter":"11","verse":"26","text":"Ŭnnianĭsts'it Nin'a; manĭstŏkh'sipi kitsitsi'tan."},{"book":"ST. MATTHEW","chapter":"11","verse":"27","text":"Nin'a otokŏnai'nanĭsts nitokok: ki matsitstsipa ĭsksĭnnu'yiuaie okku'iaie Nin'a nits'ksĭnnuyiuaie; matsitstsipa ĭsksĭnnu'yiuaie Un'ni, okku'i nits'ksĭnnuyiuaie, ki annŏk ĭsksĭnĭmats'stokŏttseuŏk Un'ni."},{"book":"ST. MATTHEW","chapter":"11","verse":"28","text":"Puksipa'akik kŏnai'ikapotŭkkix ki ikŏnŭs'soksĭstsix, ki kitak'okotopuau ĭssĭk'sĭstsikosĭnni."},{"book":"ST. MATTHEW","chapter":"11","verse":"29","text":"Nokhkĭn'ni kĭn'attok, ki ĭsksĭno'kik; nitsĭk'kĭnapsi nimat'omŭkimuspa; ki kitak'okonipuau ku'skĕttsipŏppuauĕsts ĭstsĭk'sĭstsikosĭnni."},{"book":"ST. MATTHEW","chapter":"11","verse":"30","text":"Nokhkĭn'ni ksĭsts'papiu, ki nitopa'tŭksĭn sŏk'otsiu."}]}