{"data":[{"book":"Hesekiel","chapter":"35","verse":"1","text":"Awurade asɛm baa me nkyɛn se:"},{"book":"Hesekiel","chapter":"35","verse":"2","text":"“Onipa ba, fa wʼani kyerɛ Bepɔw Seir; hyɛ nkɔm tia no,"},{"book":"Hesekiel","chapter":"35","verse":"3","text":"na ka se, ‘Sɛɛ na Otumfo Awurade se: Me ne wo anya, Bepɔw Seir, na mɛteɛ me basa atia wo na mɛma wo ada mpan."},{"book":"Hesekiel","chapter":"35","verse":"4","text":"Mɛdan wo nkurow ama ayɛ mmubui na wobɛda mpan. Afei wubehu sɛ mene Awurade no."},{"book":"Hesekiel","chapter":"35","verse":"5","text":"“ ‘Esiane sɛ wode tete nitan hyɛɛ wo mu na wuyii Israelfo maa afoa wɔ wɔn amanehunu mu, bere a wɔn asotwe duu ne mpɔmpɔnso no"},{"book":"Hesekiel","chapter":"35","verse":"6","text":"nti, sɛ mete ase yi de, Otumfo Awurade asɛm ni, mede wo bɛma mogyahwiegu na ebedi wʼakyi. Esiane sɛ woansuro mogyahwiegu no nti, mogyahwiegu bɛtaa wo."},{"book":"Hesekiel","chapter":"35","verse":"7","text":"Mɛma bepɔw Seir ada mpan, na mayi wɔn a wodi so akɔneaba no afi hɔ."},{"book":"Hesekiel","chapter":"35","verse":"8","text":"Mede atɔfo bɛhyɛ wo mmepɔw so ma; wɔn a wɔbɛtotɔ wɔ afoa ano bɛtotɔ ase wɔ wo nkoko so, aku mu ne wo subon mu."},{"book":"Hesekiel","chapter":"35","verse":"9","text":"Mɛma woada mpan afebɔɔ, na obiara rentena wo nkurow so. Afei wubehu sɛ mene Awurade no."},{"book":"Hesekiel","chapter":"35","verse":"10","text":"“ ‘Woaka se, “Saa aman abien ne nsase yi bɛyɛ yɛn dea, na yɛbɛfa,” wɔ bere a me Awurade mete hɔ;"},{"book":"Hesekiel","chapter":"35","verse":"11","text":"enti sɛ mete ase yi, Otumfo Awurade asɛm ni, me ne wo bedi no sɛnea abufuw ne ninkunu a wodaa no adi wɔ ɔtan a wotan wɔn no mu no te, na mɛda me ho adi wɔ wɔn mu, bere a mebu wo atɛn."},{"book":"Hesekiel","chapter":"35","verse":"12","text":"Afei wubehu sɛ me Awurade, mate animtiaabu nsɛm a woaka atia Israel mmepɔw no. Wokae se, “Wɔama ada mpan na wɔadan ama yɛn sɛ yɛmfa.”"},{"book":"Hesekiel","chapter":"35","verse":"13","text":"Mohoahoaa mo ho tiaa me na mokasa tiaa me a moanto sɛbe, na metee."},{"book":"Hesekiel","chapter":"35","verse":"14","text":"Sɛɛ na Otumfo Awurade se: Bere a wiase nyinaa redi ahurusi no, mɛma wo ada mpan."},{"book":"Hesekiel","chapter":"35","verse":"15","text":"Sɛnea wudii ahurusi bere a Israelfi agyapade daa mpan no, saa ɔkwan no na mede wo bɛfa so. Wobɛda mpan, Bepɔw Seir, wo ne Edom nyinaa. Afei wobehu sɛ mene Awurade no.’ ”"}]}