{"data":[{"book":"Jakovljeva","chapter":"2","verse":"1","text":"Braćo moja, vi vjerujete u slavnoga Gospodina Isusa Krista i zato ne budite pristrani!"},{"book":"Jakovljeva","chapter":"2","verse":"2","text":"Kad bi u vaš sastanak ušao čovjek sa zlatnim prstenjem i u skupoj odjeći, a istodobno došao i bijedno obučeni siromah"},{"book":"Jakovljeva","chapter":"2","verse":"3","text":"te kad biste onomu u skupoj odjeći rekli: “Sjednite ovdje, na dobro mjesto”, a siromahu: “Ti možeš ondje stajati ili sjesti na pod pokraj mojeg stolca”—"},{"book":"Jakovljeva","chapter":"2","verse":"4","text":"ne bi li to značilo da ste pristrani i da nepravedno sudite?"},{"book":"Jakovljeva","chapter":"2","verse":"5","text":"Poslušajte me, ljubljena moja braćo! Zar Bog nije izabrao siromahe ovoga svijeta da budu bogataši u vjeri? Nisu li oni baštinici Kraljevstva koje je Bog obećao ljudima koji njega ljube?"},{"book":"Jakovljeva","chapter":"2","verse":"6","text":"A vi ste prezreli siromaha! Zar nisu upravo bogataši ti koji vas tlače i koji vas povlače po sudovima?"},{"book":"Jakovljeva","chapter":"2","verse":"7","text":"Ne kunu li upravo oni lijepo ime Onoga po kome se zovete?"},{"book":"Jakovljeva","chapter":"2","verse":"8","text":"Ako zaista izvršavate kraljevski zakon iz Pisma: “Ljubi svojega bližnjega kao sebe samoga”,2:8 Levitski zakonik 19:18. dobro činite."},{"book":"Jakovljeva","chapter":"2","verse":"9","text":"Ali ako pristrano postupate prema ljudima, činite grijeh, i prema Zakonu ste prijestupnici."},{"book":"Jakovljeva","chapter":"2","verse":"10","text":"Tko vrši sav Zakon, a samo u jednoj odredbi pogriješi, kriv je kao da je sve prekršio."},{"book":"Jakovljeva","chapter":"2","verse":"11","text":"Jer Bog koji je rekao: “Ne čini preljub” kazao je i: “Ne ubij!” Pa ako i nisi počinio preljub, ali si nekog ubio, u potpunosti si prekršio Zakon i pred Bogom si kriv za sve."},{"book":"Jakovljeva","chapter":"2","verse":"12","text":"I zato, ma što govorili ili činili, imajte na umu da će vam biti suđeno prema zakonu ljubavi, zakonu koji vas je oslobodio."},{"book":"Jakovljeva","chapter":"2","verse":"13","text":"Jer za onoga tko nije milostiv prema drugima, na sudu također neće biti milosti. Ali za one koji su milosrdni, Božje će milosrđe pobijediti nad sudom."},{"book":"Jakovljeva","chapter":"2","verse":"14","text":"Draga braćo i sestre, što koristi ako tko veli da ima vjeru, a ne čini dobra djela? Zar ga takva vjera može spasiti?"},{"book":"Jakovljeva","chapter":"2","verse":"15","text":"Ako su vam koji brat ili sestra bez svagdašnje hrane i odjeće,"},{"book":"Jakovljeva","chapter":"2","verse":"16","text":"a vi im kažete: “Idite u miru, utoplite se i najedite se”—ali im ne date hranu ni odjeću, od kakve je to koristi?"},{"book":"Jakovljeva","chapter":"2","verse":"17","text":"Tako je i s vjerom: ne rodi li dobrim djelima, mrtva je i nekorisna."},{"book":"Jakovljeva","chapter":"2","verse":"18","text":"Netko bi, naprotiv, mogao reći: “Ti imaš vjeru, a ja imam djela.” Ali ja kažem: “Dokaži mi svoju vjeru odvojeno od djela, a ja ću tebi dokazati svoju vjeru djelima!”"},{"book":"Jakovljeva","chapter":"2","verse":"19","text":"Zar još misliš kako je dostatno vjerovati da postoji samo jedan Bog? Dobro je to vjerovati. I zlodusi u to vjeruju—i dršću!"},{"book":"Jakovljeva","chapter":"2","verse":"20","text":"Kad ćeš već jednom naučiti, šuplja glavo, da je vjera bez dobrih djela nekorisna?"},{"book":"Jakovljeva","chapter":"2","verse":"21","text":"Zar se naš predak Abraham nije pred Bogom opravdao djelom kad je na žrtvenik prinio svojega sina Izaka?"},{"book":"Jakovljeva","chapter":"2","verse":"22","text":"Toliko je vjerovao Bogu da je bio voljan učiniti sve što on od njega zatraži. Vjera mu je dakle pomogla da učini dobro djelo te je tako, s pomoću djela, postala savršenom."},{"book":"Jakovljeva","chapter":"2","verse":"23","text":"Tako se ispunilo ono što piše u Svetome pismu: “Abraham povjerovao Bogu i Bog ga je proglasio pravednim zbog njegove vjere.”2:23 Postanak 15:6. Nazvao ga je čak “Božjim prijateljem”."},{"book":"Jakovljeva","chapter":"2","verse":"24","text":"Vidite, dakle, čovjek biva opravdan zbog svojih djela, a ne samo zbog svoje vjere."},{"book":"Jakovljeva","chapter":"2","verse":"25","text":"Nije li se isto tako djelom opravdala i bludnica Rahaba kad je primila glasnike i izvela ih drugim putem?"},{"book":"Jakovljeva","chapter":"2","verse":"26","text":"Kao što je tijelo bez duha mrtvo, mrtva je i vjera bez djela."}]}