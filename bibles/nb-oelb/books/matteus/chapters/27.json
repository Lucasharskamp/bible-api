{"data":[{"book":"Matteus","chapter":"27","verse":"1","text":"Tidlig neste morgen samlet alle øversteprestene og folkets ledere seg igjen. De bestemte at de ville forsøke å få Jesus henrettet."},{"book":"Matteus","chapter":"27","verse":"2","text":"De bandt Jesus, førte han bort og overlot ham til Pilatus, som var romersk landshøvding.27:2 Det jødiske rådet hadde ikke rett å fullbyrde dødsstraff, men måtte overlevere denne type rettssaker til de romerske myndighetene."},{"book":"Matteus","chapter":"27","verse":"3","text":"Da Judas, han som hadde forrådt Jesus, så at de hadde dømt ham til døden, angret han på det han hadde gjort. Han gikk tilbake til øversteprestene og folkets ledere med de 30 sølvmyntene og sa:"},{"book":"Matteus","chapter":"27","verse":"4","text":"”Jeg har syndet, for jeg har forrådt et uskyldig menneske.”"},{"book":"Matteus","chapter":"27","verse":"5","text":"Da kastet Judas pengene på gulvet i templet og gikk bort og hengte seg."},{"book":"Matteus","chapter":"27","verse":"6","text":"Men øversteprestene samlet sammen pengene og sa: ”Vi kan ikke legge dem i offerkisten, etter som Moseloven27:6 Moseloven, eller den jødiske loven, finnes skrevet ned i Første til Femte Mosebok. forbyr oss å ta imot penger som er betalt for et mord.”"},{"book":"Matteus","chapter":"27","verse":"7","text":"Etter en lang diskusjon bestemte de seg i stedet for å kjøpe åkeren til en pottemaker, som etter dette er blitt brukt som gravplass for fremmede som dør under opphold i Jerusalem."},{"book":"Matteus","chapter":"27","verse":"8","text":"Det er derfor denne åkeren fortsatt blir kalt ”Blodåkeren”."},{"book":"Matteus","chapter":"27","verse":"9","text":"Og gjennom dette ble det til virkelighet som Gud hadde forutsagt ved profeten Jeremia: ”De tok de 30 sølvmyntene, den prisen som han ble verdsatt til av Israels folk,"},{"book":"Matteus","chapter":"27","verse":"10","text":"og kjøpte åkeren av en pottemaker, slik som Herren ga meg befaling om.”27:10 Sitatet er en blanding av Sakarja 11:12-13 og flere steder i Jeremia, blant annet 19:1-13 og 32:6-9."},{"book":"Matteus","chapter":"27","verse":"11","text":"Jesus ble nå stilt fram for Pilatus, den romerske landshøvdingen. Og Pilatus spurte ham: ”Er du jødenes konge?”"},{"book":"Matteus","chapter":"27","verse":"12","text":"Men da øversteprestene og folkets ledere begynte å anklage ham, sto Jesus helt taus."},{"book":"Matteus","chapter":"27","verse":"13","text":"”Hører du ikke det de anklager deg for?” undret Pilatus."},{"book":"Matteus","chapter":"27","verse":"14","text":"Men til stor forbauselse for landshøvdingen svarte ikke Jesus på et eneste spørsmål."},{"book":"Matteus","chapter":"27","verse":"15","text":"Ved påskehøytiden27:15 ”Påske” kommer fra hebraisk ”pésach” eller ”pasách” som betyr ”gå forbi” eller ”skåne”. Jødene sin påske feires til minne om hvordan Gud reddet de ut av slaveriet i Egypt. Se Andre Mosebok 12:1-27. brukte alltid landshøvdingen å frigi en fange, hvem som helst som jødene ville ha fri."},{"book":"Matteus","chapter":"27","verse":"16","text":"Nettopp nå satt det en virkelig beryktet forbryter i fengslet. Han het Barabbas27:16 Andre håndskrifter har: Jesus Barabbas. Også i v.17.."},{"book":"Matteus","chapter":"27","verse":"17","text":"Da folket samlet seg utenfor huset til Pilatus denne morgenen, spurte han dem: ”Hvem skal jeg slippe fri, Barabbas, eller Jesus som blir kalt Messias, den lovede kongen?”"},{"book":"Matteus","chapter":"27","verse":"18","text":"Pilatus visste nemlig inderlig vel at de religiøse lederne bare hadde overlatt Jesus til ham fordi de var misunnelige på ham."},{"book":"Matteus","chapter":"27","verse":"19","text":"Mens Pilatus satt på dommersetet, fikk han en beskjed fra kona si, som advarte ham: ”La denne uskyldige mannen være i fred, for jeg har hatt noen fryktelige mareritt i natt for hans skyld.”"},{"book":"Matteus","chapter":"27","verse":"20","text":"Men øversteprestene og folkets ledere hadde overtalt folket til å kreve at Barabbas skulle bli satt fri og at Jesus skulle bli drept."},{"book":"Matteus","chapter":"27","verse":"21","text":"Da Pilatus for andre gangen spurte: ”Hvem av disse to skal jeg slippe fri?” ropte folket: ”Barabbas!”"},{"book":"Matteus","chapter":"27","verse":"22","text":"”Hva skal jeg da gjøre med Jesus som blir kalt Messias?” undret Pilatus."},{"book":"Matteus","chapter":"27","verse":"23","text":"”Men hva ondt har han gjort?” spurte Pilatus."},{"book":"Matteus","chapter":"27","verse":"24","text":"Da Pilatus til slutt innså at ingenting hjalp, og at folket når som helst kunne sette i gang et oppløp, ba han om et fat med vann. Så vasket han hendene sine i påsyn av folkemassen og sa: ”Jeg er uskyldig i denne mannens død. Ansvaret er deres!”"},{"book":"Matteus","chapter":"27","verse":"25","text":"Folket skrek tilbake: ”Vi og våre barn tar på oss ansvaret!”27:25 På gresk: La hans blod komme over oss og våre barn!"},{"book":"Matteus","chapter":"27","verse":"26","text":"Da ga Pilatus etter og løslot Barabbas, men Jesus lot han piske og overlot ham etterpå til soldatene sine for at de skulle føre ham bort og spikre ham fast på korset."},{"book":"Matteus","chapter":"27","verse":"27","text":"De romerske soldatene førte først Jesus til huset der landshøvdingen holdt til. Hele vaktstyrken ble kalt sammen."},{"book":"Matteus","chapter":"27","verse":"28","text":"De tok klærne av Jesus, satte på ham en rød27:28 Den røde fargen var et symbol for kongelig makt. soldatkappe."},{"book":"Matteus","chapter":"27","verse":"29","text":"Så laget de en krone av torner som de presset fast rundt hodet hans, og stakk en stav, som skulle forestille et kongespir, i høyre hånden hans og falt på kne og hånte han. ”Leve jødenes konge!” ropte de."},{"book":"Matteus","chapter":"27","verse":"30","text":"De spyttet på ham og tok staven og slo ham i hodet."},{"book":"Matteus","chapter":"27","verse":"31","text":"Da de til slutt hadde blitt lei av å håne ham, tok de kappen av ham og kledde ham i hans egne klær og førte ham bort for å spikre ham fast på korset."},{"book":"Matteus","chapter":"27","verse":"32","text":"På veien til stedet der henrettelsen skulle skje, støtte soldatene på en mann fra Kyréne27:32 Kyréne var en by i Libya., som het Simon. Han tvang de til å bære korset til Jesus."},{"book":"Matteus","chapter":"27","verse":"33","text":"Da de kom ut til stedet som ble kalt for Golgata, som betyr Hodeskallen,"},{"book":"Matteus","chapter":"27","verse":"34","text":"ga soldatene vin som var blandet med galle til Jesus.27:34 Vin blandet med galle var et narkotisk bedøvelsesmiddel som de ga til de som ble spikret fast på korset. Men da han merket hva det var ville han ikke drikke det."},{"book":"Matteus","chapter":"27","verse":"35","text":"Da de hadde spikret Jesus fast på korset, delte de klærne hans mellom seg ved loddtrekning."},{"book":"Matteus","chapter":"27","verse":"36","text":"Etterpå satte de seg ned for å holde vakt over ham."},{"book":"Matteus","chapter":"27","verse":"37","text":"Over hodet til Jesus hadde de satt opp en plakat for å vise hva han ble anklaget for, og teksten lød: ”Dette er Jesus, jødenes konge”."},{"book":"Matteus","chapter":"27","verse":"38","text":"Sammen med Jesus ble også to forbrytere spikret faste på hvert sitt kors, en på hver side av han."},{"book":"Matteus","chapter":"27","verse":"39","text":"De som gikk forbi stedet der henrettelsen skjedde, hånte Jesus, ristet på hodet og sa:"},{"book":"Matteus","chapter":"27","verse":"40","text":"”Var det ikke du som skulle rive ned templet og bygge det opp igjen på tre dager? Dersom du er Guds sønn, da hjelp deg selv og stig ned fra korset!”"},{"book":"Matteus","chapter":"27","verse":"41","text":"Øversteprestene, de skriftlærde27:41 Fariseerne var eksperter på loven, som er et annet navn for hele den jødiske Skriften, det vil si Bibelens første del, den som vi kaller Det gamle testamente. og folkets ledere moret seg på hans bekostning."},{"book":"Matteus","chapter":"27","verse":"42","text":"”Han var god til å hjelpe andre”, sa de, ”men seg selv kan han ikke hjelpe! Skulle han liksom være Israels konge? Ja, dersom han stiger ned fra korset, da skal vi tro på ham!"},{"book":"Matteus","chapter":"27","verse":"43","text":"Han stoler på Gud. Nå får Gud frelse ham og bevise at han elsker ham.27:43 Se Salmenes bok 22:9. Han har jo sagt at han er Guds sønn.”"},{"book":"Matteus","chapter":"27","verse":"44","text":"På samme måten ble han hånet av de to forbryterne som hadde blitt spikret fast på hvert sitt kors sammen med ham."},{"book":"Matteus","chapter":"27","verse":"45","text":"Da klokka var tolv, ble det plutselig mørkt over hele landet, og mørket varte helt fram til klokka tre."},{"book":"Matteus","chapter":"27","verse":"46","text":"Da klokka var omkring tre, ropte Jesus med kraftig stemme: ”Eli, Eli, lema sabaktani?”, det betyr: ”Min Gud, min Gud, hvorfor har du forlatt meg?”27:46 Jesus siterer Salmenes bok 22:2 på sitt morsmål, arameisk."},{"book":"Matteus","chapter":"27","verse":"47","text":"Noen av dem som sto der misforsto ham og trodde at han ropte på Elia27:47 Elia var en profet som bar fram Guds budskap, og som i stedet for å dø ble ført rett opp til Gud. Se Andre Kongebok 2:1-11.."},{"book":"Matteus","chapter":"27","verse":"48","text":"En av dem sprang raskt fram og fylte en svamp med sur vin, satte den på en pinne og holdt den opp så han kunne drikke."},{"book":"Matteus","chapter":"27","verse":"49","text":"Men de andre sa: ”La ham være, så får vi se om Elia kommer og redder han.”"},{"book":"Matteus","chapter":"27","verse":"50","text":"Men Jesus ropte på nytt med kraftig stemme og sluttet å puste."},{"book":"Matteus","chapter":"27","verse":"51","text":"Samtidig revnet forhenget som hang foran Det aller helligste27:51 Et rom lengst inn i templet, stedet for Guds nærvær. Den eneste som fikk gå inn der, var øverstepresten, når han en gang i året ofret blod for at folket skulle få syndene sine tilgitt. rommet i templet, i to deler fra toppen og helt ned. Jorden ristet, og fjellgrunnen slo sprekker slik at"},{"book":"Matteus","chapter":"27","verse":"52","text":"gravene åpnet seg, og mange døde menn og kvinner som tilhørte Gud, ble levende igjen."},{"book":"Matteus","chapter":"27","verse":"53","text":"De dro fra sine graver, og da Jesus hadde stått opp fra de døde, gikk de inn i Guds by, Jerusalem, og viste seg for mange."},{"book":"Matteus","chapter":"27","verse":"54","text":"Den romerske offiseren og soldatene som holdt vakt, ble fryktelig redde da de så jordskjelvet og alt som skjedde. De ropte: ”Denne mannen var virkelig Guds sønn.”"},{"book":"Matteus","chapter":"27","verse":"55","text":"Noen kvinner sto et lite stykke borte fra stedet der henrettelsen fant sted, og så alt som skjedde. Det var de kvinnene som hadde fulgt Jesus fra Galilea for å hjelpe ham."},{"book":"Matteus","chapter":"27","verse":"56","text":"Blant dem var Maria Magdalena og Maria som var mor til Jakob og Josef, og moren til Sebedeus sine sønner, som het Jakob og Johannes."},{"book":"Matteus","chapter":"27","verse":"57","text":"På kvelden kom Josef, en rik mann fra Arimatea, som også hadde blitt en disippel av Jesus."},{"book":"Matteus","chapter":"27","verse":"58","text":"Han gikk til Pilatus og ba om å få ta hånd om kroppen til Jesus. Pilatus ga befaling om at den skulle bli overlatt til ham."},{"book":"Matteus","chapter":"27","verse":"59","text":"Josef tok kroppen, svøpte den i rent lintøy"},{"book":"Matteus","chapter":"27","verse":"60","text":"og la den i en grav, som han nylig hadde fått hogget ut i fjellet til seg selv. Så rullet han en stor stein foran inngangen til graven og dro fra stedet."},{"book":"Matteus","chapter":"27","verse":"61","text":"Både Maria Magdalena, og den andre Maria, ble værende igjen og satt i nærheten av graven."},{"book":"Matteus","chapter":"27","verse":"62","text":"Neste dag, som var hviledagen27:62 På gresk: dagen etter forberedelsesdagen. Det var jødenes hviledag, den sjuende dagen i deres uke, altså lørdagen., kom øversteprestene og fariseerne27:62 Fariseerne var et religiøst parti blant jødene. til Pilatus"},{"book":"Matteus","chapter":"27","verse":"63","text":"og sa: ”Vi har kommet i tanker om at denne løgneren en gang sa at han skulle bli levende igjen etter tre27:63 I det greske språket, og på mange andre språk, regner de den dagen noe skjer, som dag nummer en. Jesus døde på en fredag og sto opp på søndagen. dager."},{"book":"Matteus","chapter":"27","verse":"64","text":"Gi derfor befaling om at graven blir bevoktet i tre dager, slik at disiplene ikke kommer og stjeler kroppen og etterpå sier til alle at han har stått opp fra de døde. For da vil vi få et enda større problem å hanskes med.”"},{"book":"Matteus","chapter":"27","verse":"65","text":"Pilatus svarte: ”Jeg skal gi dere vakter. Så kan dere bevokte graven så godt dere kan.”"},{"book":"Matteus","chapter":"27","verse":"66","text":"De gikk av sted og forseglet graven og plasserte vakter for å beskytte den fra inngrep utenfra."}]}