{"data":[{"book":"ڕۆما","chapter":"16","verse":"1","text":"سەبارەت بە فیبی خوشکمان کە خزمەتکارە لە کڵێسای کەنخریا، ڕاتاندەسپێرم"},{"book":"ڕۆما","chapter":"16","verse":"2","text":"بە ناوی عیسای خاوەن شکۆوە پێشوازی لێ بکەن، بە پێشوازی‏یەک کە شایانی خوشک ‏و برای پیرۆز بێت. لە هەر شتێک پێویستی پێتان بوو یارمەتی بدەن، چونکە یارمەتی زۆر کەسی دا، بە منیشەوە."},{"book":"ڕۆما","chapter":"16","verse":"3","text":"سڵاو لە پریسکیلا و ئەکیلا بکەن کە هاوکاری منن لە خزمەتکردنی عیسای مەسیحدا16‏:3 لە خزمەتکردنی عیسای مەسیحدا لە زمانی یۆنانیدا (لە عیسای مەسیحدا) بەکارهاتووە. هەروەها ئایەتی 9.‏،"},{"book":"ڕۆما","chapter":"16","verse":"4","text":"ئەوانەی لە پێناو ژیانی من ژیانی خۆیان خستە مەترسییەوە، تەنها من سوپاسی ئەوانە ناکەم، بەڵکو هەموو کڵێساکانی ناجولەکەکانیش."},{"book":"ڕۆما","chapter":"16","verse":"5","text":"سڵاو لەو کڵێسایە بکەن لە ماڵەکەیانە."},{"book":"ڕۆما","chapter":"16","verse":"6","text":"سڵاو لە مریەم بکەن کە زۆر پێتانەوە ماندوو بوو."},{"book":"ڕۆما","chapter":"16","verse":"7","text":"سڵاو لە ئەندرونیکۆس و یونیاسی خزمانم بکەن، کە لەگەڵم بەند کرابوون، ئەوانەی دیارن لەناو نێردراوان و پێش من لەگەڵ مەسیحدا16‏:7 لەگەڵ مەسیحدا بوونەتە یەک لە زمانی یۆنانیدا (لە مەسیحدا) بەکارهاتووە.‏ بوونەتە یەک."},{"book":"ڕۆما","chapter":"16","verse":"8","text":"سڵاو لە ئەمپلیاتۆس بکەن، کە بە یەکبوون لەگەڵ مەسیحی خاوەن شکۆدا16‏:8 بە یەکبوون لەگەڵ مەسیحی خاوەن شکۆدا لە زمانی یۆنانیدا (لە پەروەردگاردا) بەکارهاتووە.‏ بووە بە هاوڕێیەکی خۆشەویستم."},{"book":"ڕۆما","chapter":"16","verse":"9","text":"سڵاو لە ئوربانۆس بکەن کە هاوکارمانە لە خزمەتکردنی مەسیحدا، هەروەها ستاخیسی خۆشەویستم."},{"book":"ڕۆما","chapter":"16","verse":"10","text":"سڵاو لە ئەپیڵەس بکەن، ئەوەی کە دڵسۆزی خۆی بۆ مەسیح سەلماند."},{"book":"ڕۆما","chapter":"16","verse":"11","text":"سڵاو لە هیرودیۆنی خزمم بکەن."},{"book":"ڕۆما","chapter":"16","verse":"12","text":"سڵاو لە خوشکان تریفینا و تریفۆسا بکەن، کە لە پێناوی مەسیحی خاوەن شکۆدا ماندوو دەبن."},{"book":"ڕۆما","chapter":"16","verse":"13","text":"سڵاو لە ڕوفوس بکەن کە بە یەکبوون لەگەڵ مەسیحی خاوەن شکۆدا هەڵبژێردراوە، هەروەها لە دایکی کە وەک دایکمە."},{"book":"ڕۆما","chapter":"16","verse":"14","text":"سڵاو بکەن لە ئەسینکریتۆس، فلیگۆن، هەرمەس، پەتروباس، هرماس و ئەو خوشک و برایانەی لەگەڵیانن."},{"book":"ڕۆما","chapter":"16","verse":"15","text":"سڵاو بکەن لە فیلۆلۆگۆس و جولیا، نیریۆس و خوشکەکەی و ئۆلەمپاس و هەموو ئەو خەڵکە پیرۆزەی خودا کە لەگەڵیانن."},{"book":"ڕۆما","chapter":"16","verse":"16","text":"بە ماچی پیرۆز سڵاو لە یەکتری بکەن."},{"book":"ڕۆما","chapter":"16","verse":"17","text":"ئەی خوشک و برایان، لێتان دەپاڕێمەوە، ئاگاتان لەوانە بێت کە ناکۆکی و کۆسپ دەنێنەوە، بە پێچەوانەی ئەو فێرکردنەی فێری بوون. لێیان دوور بکەونەوە."},{"book":"ڕۆما","chapter":"16","verse":"18","text":"ئەو کەسانەی بەم شێوەیەن خزمەتی مەسیحی خاوەن شکۆمان ناکەن، بەڵکو خزمەتی سکی خۆیان دەکەن، بە قسەی خۆش و زمانلووسی دڵی ساکارەکان هەڵدەخەڵەتێنن."},{"book":"ڕۆما","chapter":"16","verse":"19","text":"هەروەها هەواڵی ملکەچیتان بۆ خودا بە هەمووان گەیشتووە، بۆیە پێتان دڵخۆشم، بەڵام دەمەوێت لە چاکە دانا بن و لە خراپە بێبەری بن."},{"book":"ڕۆما","chapter":"16","verse":"20","text":"خودای ئاشتی بەم زووانە شەیتان لەژێر پێتان پان دەکاتەوە."},{"book":"ڕۆما","chapter":"16","verse":"21","text":"تیمۆساوسی هاوکارم سڵاوتان لێدەکات، هەروەها لوکیۆس و یاسون و سۆسیپاتەری خزمانم."},{"book":"ڕۆما","chapter":"16","verse":"22","text":"من، تەرتیۆس، نووسەری ئەم نامەیەم، بە ناوی عیسای خاوەن شکۆوە سڵاوتان لێدەکەم."},{"book":"ڕۆما","chapter":"16","verse":"23","text":"گایۆس کە خانەخوێی من و هەموو کڵێسایە سڵاوتان لێدەکات."},{"book":"ڕۆما","chapter":"16","verse":"24","text":"با نیعمەتی عیسای مەسیحی خاوەن شکۆمان لەگەڵ هەمووتان بێت. ئامین.]"},{"book":"ڕۆما","chapter":"16","verse":"25","text":"شکۆمەندی بۆ ئەو خودایەی کە توانای هەیە بتانچەسپێنێت بەگوێرەی مزگێنییەکەم و جاڕدانی عیسای مەسیح، بەگوێرەی ئاشکراکردنی ئەو نهێنییەی لە کاتە ئەزەلییەکانەوە بە شاراوەیی مابووەوە،"},{"book":"ڕۆما","chapter":"16","verse":"26","text":"بەڵام ئێستا لە ڕێگەی نووسراوی پێغەمبەرانەوە، بەگوێرەی ڕاسپاردەی خودای هەمیشەیی، ئاشکرا و زانراو بووە تاکو هەموو نەتەوەکان باوەڕ بە خودا بهێنن و گوێڕایەڵی بن،"},{"book":"ڕۆما","chapter":"16","verse":"27","text":"هەتاهەتایە شکۆمەندی بۆ تاقە خودای دانا، بەهۆی عیسای مەسیحەوە! ئامین."}]}