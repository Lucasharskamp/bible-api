{"data":[{"book":"Mateyu","chapter":"5","verse":"1","text":"Iye ataona anthu ambiri, anakwera pa phiri nakhala pansi. Ndipo ophunzira ake anabwera kwa Iye,"},{"book":"Mateyu","chapter":"5","verse":"2","text":"ndipo anayamba kuwaphunzitsa kuti,"},{"book":"Mateyu","chapter":"5","verse":"3","text":"“Odala ndi amene ali osauka mu mzimu,"},{"book":"Mateyu","chapter":"5","verse":"4","text":"Odala ndi amene ali achisoni,"},{"book":"Mateyu","chapter":"5","verse":"5","text":"Odala ndi amene ali ofatsa,"},{"book":"Mateyu","chapter":"5","verse":"6","text":"Odala ndi amene akumva njala ndi ludzu la chilungamo,"},{"book":"Mateyu","chapter":"5","verse":"7","text":"Odala ndi amene ali ndi chifundo,"},{"book":"Mateyu","chapter":"5","verse":"8","text":"Odala ndi amene ali oyera mtima,"},{"book":"Mateyu","chapter":"5","verse":"9","text":"Ndi odala amene amabweretsa mtendere,"},{"book":"Mateyu","chapter":"5","verse":"10","text":"Odala ndi amene akuzunzidwa chifukwa cha chilungamo,"},{"book":"Mateyu","chapter":"5","verse":"11","text":"“Inu ndinu odala anthu akamakunyozani, kukuzunzani, kukunenerani zoyipa zilizonse ndi kukunamizirani chifukwa cha Ine."},{"book":"Mateyu","chapter":"5","verse":"12","text":"Sangalalani, kondwerani chifukwa mphotho yanu ndi yayikulu kumwamba, chifukwa moterenso ndi mmene anazunzira aneneri inu musanabadwe."},{"book":"Mateyu","chapter":"5","verse":"13","text":"“Inu ndinu mchere wa dziko lapansi. Koma ngati mcherewo usukuluka, adzawukometsanso ndi chiyani? Ulibenso ntchito koma kungowutaya kunja, anthu nawuponda."},{"book":"Mateyu","chapter":"5","verse":"14","text":"“Inu ndinu kuwunika kwa dziko lapansi. Mzinda wa pa phiri sungathe kubisika."},{"book":"Mateyu","chapter":"5","verse":"15","text":"Anthu sayatsa nyale ndikuyivundikira ndi mbiya, mʼmalo mwake amayika poonekera ndipo imawunikira onse mʼnyumbamo."},{"book":"Mateyu","chapter":"5","verse":"16","text":"Momwemonso kuwunika kwanu kuwale pamaso pa anthu kuti aone ntchito zanu zabwino ndi kulemekeza Atate anu akumwamba."},{"book":"Mateyu","chapter":"5","verse":"17","text":"“Musaganize kuti ndinadza kudzathetsa malamulo kapena zonena za aneneri; sindinabwere kudzathetsa koma kukwaniritsa."},{"book":"Mateyu","chapter":"5","verse":"18","text":"Ine ndikukuwuzani zoonadi kuti, kufikira kutha kwa thambo ndi dziko lapansi, chilichonse chimene chinalembedwa mʼmalamulo, ngakhale kalemba kakangʼonongʼono, chidzakwaniritsidwa."},{"book":"Mateyu","chapter":"5","verse":"19","text":"Chifukwa chake aliyense amene aphwanya limodzi la malamulowa ngakhale lalingʼonongʼono ndi kuphunzitsa ena kuti achite chimodzimodzi, adzakhala wotsirizira mu ufumu wakumwamba, koma aliyense amene achita ndi kuphunzitsa malamulo awa adzakhala wamkulu mu ufumu wakumwamba."},{"book":"Mateyu","chapter":"5","verse":"20","text":"Chifukwa chake ndikuwuzani kuti ngati chilungamo chanu sichiposa cha Afarisi ndi aphunzitsi amalamulo, zoonadi, simudzalowa mu ufumu wakumwamba."},{"book":"Mateyu","chapter":"5","verse":"21","text":"“Munamva kuti kunanenedwa kwa anthu kale kuti, ‘Usaphe ndipo kuti aliyense amene apha munthu adzaweruzidwa.’"},{"book":"Mateyu","chapter":"5","verse":"22","text":"Koma Ine ndikukuwuzani kuti aliyense wokwiyira mʼbale wake adzapezeka wolakwa ku bwalo la milandu. Ndiponso aliyense amene wonena mʼbale wake kuti, ‘Ndiwe wopanda phindu,’ adzapezeka wolakwa ku bwalo la milandu lalikulu. Ndipo aliyense amene anganene mnzake ‘wopandapake’ adzatengeredwa ku bwalo la milandu. Ndiponso aliyense amene angamunene mnzake kuti, ‘Chitsiru iwe,’ adzaponyedwa ku gehena."},{"book":"Mateyu","chapter":"5","verse":"23","text":"“Nʼchifukwa chake, pamene ukupereka chopereka chako pa guwa lansembe ndipo nthawi yomweyo ukumbukira kuti mʼbale wako ali nawe chifukwa,"},{"book":"Mateyu","chapter":"5","verse":"24","text":"usiye choperekacho pa guwa lansembepo, choyamba pita kayanjane ndi mʼbale wako; ukatero bwera kudzapereka chopereka chakocho."},{"book":"Mateyu","chapter":"5","verse":"25","text":"“Fulumira kuyanjana ndi mnzako amene unamulakwira nthawi ya milandu isanafike chifukwa angakupereke kwa oweruza amene angakupereke kwa mlonda ndipo mlondayo angakutsekere mʼndende."},{"book":"Mateyu","chapter":"5","verse":"26","text":"Zoonadi, Ine ndikukuwuza kuti sudzatuluka mʼndende mpaka utalipira zonse."},{"book":"Mateyu","chapter":"5","verse":"27","text":"“Munamva kuti kunanenedwa kuti, ‘Usachite chigololo.’"},{"book":"Mateyu","chapter":"5","verse":"28","text":"Koma Ine ndikuwuzani kuti aliyense woyangʼana mkazi momusirira wachita naye kale chigololo mu mtima mwake."},{"book":"Mateyu","chapter":"5","verse":"29","text":"Ngati diso lako lakumanja likuchimwitsa, ulichotse ndi kulitaya. Pakuti nʼkwabwino kwa iwe kutaya chiwalo chimodzi cha thupi lako, kusiyana ndi kuti thupi lonse liponyedwe mʼgehena."},{"book":"Mateyu","chapter":"5","verse":"30","text":"Ndipo ngati dzanja lako lamanja likuchimwitsa, ulidule ndi kulitaya. Pakuti nʼkwabwino kwa iwe kutaya chiwalo chimodzi cha thupi lako, kusiyana ndi kuti thupi lonse liponyedwe mʼgehena."},{"book":"Mateyu","chapter":"5","verse":"31","text":"“Ananena kuti, ‘Aliyense wosudzula mkazi wake ayenera amupatse kalata ya chisudzulo.’"},{"book":"Mateyu","chapter":"5","verse":"32","text":"Koma Ine ndikukuwuzani kuti aliyense amene asudzula mkazi wake pa chifukwa china chilichonse osati chifukwa cha chiwerewere, akumuchititsa mkaziyo chigololo ndipo aliyense wokwatira mkaziyo, akuchitanso chigololo."},{"book":"Mateyu","chapter":"5","verse":"33","text":"“Munamvanso kuti kunanenedwa kwa anthu akale kuti, ‘Musaphwanye lonjezo; koma sungani malonjezo anu amene mwachita kwa Yehova.’"},{"book":"Mateyu","chapter":"5","verse":"34","text":"Koma ndikuwuzani kuti musalumbire ndi pangʼono pomwe kutchula kumwamba chifukwa kuli mpando waufumu wa Mulungu."},{"book":"Mateyu","chapter":"5","verse":"35","text":"Kapena kutchula dziko lapansi, chifukwa ndi chopondapo mapazi ake; kapena kutchula Yerusalemu, chifukwa ndi mzinda wa mfumu yayikulu."},{"book":"Mateyu","chapter":"5","verse":"36","text":"Ndipo musalumbire ndi mutu wanu chifukwa simungathe kuyeretsa ngakhale kudetsa tsitsi limodzi."},{"book":"Mateyu","chapter":"5","verse":"37","text":"Koma ‘Inde’ wanu akhaledi ‘Inde’ kapena ‘Ayi’ wanu akhaledi ‘Ayi,’ chilichonse choposera apa, chichokera kwa woyipayo."},{"book":"Mateyu","chapter":"5","verse":"38","text":"“Munamva kuti, ‘Diso kulipira diso ndi dzino kulipira dzino.’"},{"book":"Mateyu","chapter":"5","verse":"39","text":"Koma ndikuwuzani kuti musamukanize munthu woyipa, akakumenya patsaya mupatseni tsaya linalo."},{"book":"Mateyu","chapter":"5","verse":"40","text":"Ndipo ngati wina afuna kukuzenga mlandu kuti akulande malaya ako, umupatsenso mkanjo wako."},{"book":"Mateyu","chapter":"5","verse":"41","text":"Ngati wina akukakamiza kuti uyende naye mtunda umodzi, iwe uyende naye mitunda iwiri."},{"book":"Mateyu","chapter":"5","verse":"42","text":"Wina akakupempha kanthu umupatse, ndipo wofuna kubwereka usamukanize."},{"book":"Mateyu","chapter":"5","verse":"43","text":"“Munamva kuti, ‘Konda mnansi wako ndi kudana ndi mdani wako.’"},{"book":"Mateyu","chapter":"5","verse":"44","text":"Koma Ine ndikuwuzani kuti, ‘Kondani adani anu ndi kuwapempherera okuzunzani"},{"book":"Mateyu","chapter":"5","verse":"45","text":"kuti mukhale ana a Atate anu akumwamba, amene awalitsa dzuwa lake pa oyipa ndi pa abwino, nagwetsa mvula pa olungama ndi pa osalungama.’"},{"book":"Mateyu","chapter":"5","verse":"46","text":"Ngati mukonda amene akukondani inu, mudzapeza mphotho yanji? Kodi ngakhale amisonkho sachita chimodzimodzi?"},{"book":"Mateyu","chapter":"5","verse":"47","text":"Ndipo ngati inu mupatsa moni abale anu okhaokha mukuchita chiyani choposa ena? Kodi ngakhale akunja sachita chimodzimodzi?"},{"book":"Mateyu","chapter":"5","verse":"48","text":"Nʼchifukwa chake, inu khalani angwiro monga Atate anu akumwamba ali wangwiro.”"}]}