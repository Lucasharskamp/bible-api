{"data":[{"book":"John","chapter":"12","verse":"1","text":"Rakaanna Kahoi niruk matiang, Jisu'n akathi makheiya iminring Lazarus omna khuo Bethany ah aheiwa."},{"book":"John","chapter":"12","verse":"2","text":"Khawa khan inmani'n ama sik-ah kholei bu inleiminsuuk, Martha in baksik kha aleiminsuuk halli Jisu le kabak sik-ah lei-in-ong karra Lazarus um alei-eii."},{"book":"John","chapter":"12","verse":"3","text":"Mary in aman katam inthiang Nard-ah insum sariak arim kahoi aheichoiya Jisu keiikha ajuokanoot halli Jisu keiikha asamma aleinuul, halli inn pumpui kha sariakrim kahoikhan aleisip. Luk 7:37,38"},{"book":"John","chapter":"12","verse":"4","text":"Takkha Judas Iscariot asiamruoi ngai karra Jisu kajuorsik pakhan aleiti,"},{"book":"John","chapter":"12","verse":"5","text":"“Angjarra hiwa sariak hi dangka pum12:5. dangka pum: enru 6:7. rajathumma nijuor li sara ngaidiang nipemakme?”"},{"book":"John","chapter":"12","verse":"6","text":"Ama'n hiwa atina jarchu sara ngaikha aminriang khat-um asanzoot jarra emak takkha ama chu inruup ejarra eii. Ama'n sialkok kha achoi halli sialkok-ah inthun sialkha ama'n aleikeiduuk."},{"book":"John","chapter":"12","verse":"7","text":"Jisu'n aleiti, “Numeisanu in alungdou kha thorase, halli ama'n ineikha kei inreiina nikhuo sik-ah darase."},{"book":"John","chapter":"12","verse":"8","text":"Sara ngai khachu amunle apha rakip-ah nangnile inomsuom, takkha keichu omsuom numin.” Innidan 15:11"},{"book":"John","chapter":"12","verse":"9","text":"Jihudi mikatam tak-in Jisu kha Bethany ah aom tihi inleijet pha khan, Jisu jarra bit emak-ah takkha ama'n akathi makheiya iminringjei Lazarus ka-ensik um inmani'n inheiwa."},{"book":"John","chapter":"12","verse":"10","text":"Halli Thiampu kalian ngai'n Lazarus um thatnasik-ah inlei-insuuk."},{"book":"John","chapter":"12","verse":"11","text":"Ajarchu ama jarra Jihudi mi katamtak-in inmani makheiya insuok-ah halli Jisu diang inlei-ngamna."},{"book":"John","chapter":"12","verse":"12","text":"Ziingkhuo warli Rakaanna Kahoi sik-ah akahongjei mipui katamtak ngai'n Jisu Jerusalemma aheiwasik eii tikha inleijet."},{"book":"John","chapter":"12","verse":"13","text":"Khawa jarra inmani'n kanoubuo inchoiya “Hosanna! Pumi ramingnga akajuo ama kha rawaan katha eii! Israel ngai Reng kha rawaan atha” intia inkheek-ah ama inmupui sik-ah inleisi. Minpkla 118:25,26"},{"book":"John","chapter":"12","verse":"14","text":"Jisu'n salungdai amuwa aleichuong; Chong-inthiang in iti angnga,"},{"book":"John","chapter":"12","verse":"15","text":"“Chimaru, Zion sa-ngai!"},{"book":"John","chapter":"12","verse":"16","text":"Ama siamruoi ngai'n hiwahi leijetmu; takkha Jisu'n ahongringsuo thengngachu, inmani'n hiwa ngaihi ama jarra injia khat-um amadiang akasuok kha ejei tia inlei-ngaidon."},{"book":"John","chapter":"12","verse":"17","text":"Lazarus kha thaan makheiya akoisuok-ah akathi makheiya iminring kamu Jisu le inruoi mipui ngai'n mi leiilaak ngaidiang sakhi inleipeii."},{"book":"John","chapter":"12","verse":"18","text":"Mipui ngai'n ama inmupui inheiwana ajarchu ama'n hiwa inlakchuon ileithohi inleijet jarra eii."},{"book":"John","chapter":"12","verse":"19","text":"Pharisee ngai'n inkhatli inkhat diang inlei-inti, “Ningmubo, nangni iteii thomator makchu! Enru, manmasituol pumpui'n ama nukkha injuijei!”"},{"book":"John","chapter":"12","verse":"20","text":"Kahoi suungnga Jerusalemma chubei kathosik-ah aleikasi ngai karra Greek Mi lekkhat inlei-inchel."},{"book":"John","chapter":"12","verse":"21","text":"Inmani'n Galilee ah Bethsaida inti makheiya Philip diang inleisiya inleiti, “Ocha, keini'n Jisu kin-inmupuizoot.”"},{"book":"John","chapter":"12","verse":"22","text":"Philip in asiya Andrew diang aleiti, halli inmani inni in insiya Jisu diang inleiti."},{"book":"John","chapter":"12","verse":"23","text":"Jisu'n inmani diang aleimasang, “Miring Sapa alurnasik tuun aphakha aheitungjei."},{"book":"John","chapter":"12","verse":"24","text":"Kei'n inthiangnga nangnidiang kanati, sahuum khan neipilla achulla khat-um athimak inchu, inkhatbit eya aomchei, takkha sahuum khan athi inchu, akara katamtak ahongkara."},{"book":"John","chapter":"12","verse":"25","text":"Ama ringkhuo kaminriang miring khan aringkhuo aminmangsik eii; halli hiwa manmasituolla aringkhuo kaminriangmak miring khan hektik kaboi ringna sik-ah aringkhuo kha areiiya ada. Matt 10:39; 16:25; Mk 8:35; Luk 9:24; 17:33"},{"book":"John","chapter":"12","verse":"26","text":"Kei sepa katho miring khan, kei kanuk anajuisik eii, halli kei kaomna khan, kei kasuok kha-um aomsik eii, Kei sepa katho miring kha Kapa in khoya athosik eii."},{"book":"John","chapter":"12","verse":"27","text":"“Tuun kei kamalung apoongjei, halli angme kei'n katisik? ‘Kapa, hiwa pha makheiya kei nasanro katisik be’? tinuning, hiwa sikbit jarra kei'n kijuo kha eii."},{"book":"John","chapter":"12","verse":"28","text":"Kapa, naraming kha lurrase!”"},{"book":"John","chapter":"12","verse":"29","text":"Khawa khanna kangirra kaom mipui ngai'n rasa kha inleijet-ah inleiti, ro-inri rasa eii, aleiilaak ngai'n inleiti, “Marwaan Tirton inkhatle ama inbiak eii!”"},{"book":"John","chapter":"12","verse":"30","text":"Takkha Jisu'n inmani diang aleiti, “Rasa kha Kei sik-ah kajuo emak, takkha nangni sik-ah eii."},{"book":"John","chapter":"12","verse":"31","text":"Tuun hiwa manmasituol sik-ah chongtan napha kha ejei; hiwa manmasituol karoonpa kha tuun inpuutsik ejei."},{"book":"John","chapter":"12","verse":"32","text":"Kei nuoipil chungnga innakadom minsaangniya inphut, mi rakip keidiang kakeiruoisik eii.”"},{"book":"John","chapter":"12","verse":"33","text":"Hiwa atinachu ama'n ang omchanna athisikme ti inaminjet kha eii."},{"book":"John","chapter":"12","verse":"34","text":"Mipui ngai'n inleimasang, “Keini'n Sinadan makheiya kinjetjei tichu Messiah kha kumsoot aringsik eii. Angjarra, halle, nang in Miring Sapa kha inkadom saangsik eii nitime? Hiwa Miring Sapa hi tume?” Minpkla 110:4; Isa 9:7; Ezek 37:25; Dan 7:14"},{"book":"John","chapter":"12","verse":"35","text":"Jisu'n aleimasang, “Apha lekkhat War kha nangnile omte. War kha omlai nangni'n chuon thoru, akaziing khan nangni anamator maklai; akaziingnga kaom miring khan hunme isi tikha jetmak."},{"book":"John","chapter":"12","verse":"36","text":"War kha nangnidiang omlai, khat-um War sangai ning-eii nasik, War kha ngamnaru.”"},{"book":"John","chapter":"12","verse":"37","text":"Ama'n inmani ngai maikuungnga inlak chuon tamthei athojei innum, inmani'n amadiang lei-ngamnamu"},{"book":"John","chapter":"12","verse":"38","text":"ajarchu Pathian chongkachoipa Isaiah ileitikha huui tungnasik eii: Isa 53:1"},{"book":"John","chapter":"12","verse":"39","text":"Khawa jarra inmani'n ngamnanunu, ajarchu Isaiah in inlet-ah aleiti,"},{"book":"John","chapter":"12","verse":"40","text":"“Pathian in inmani ngai mitkha amincho"},{"book":"John","chapter":"12","verse":"41","text":"Isaiah in hiwahi aleiti ajarchu Jisu lurna kha aleimu khat-um ama jarra aleiril."},{"book":"John","chapter":"12","verse":"42","text":"Khale inruoiya, chuonkaroon Jihudi katamtak um Jisu diang inlei-ngamna; takkha Pharisee ngai'n Synagogue makheiya innapuutsik eii tia inleichi jarra inmani'n lei-inlarmu."},{"book":"John","chapter":"12","verse":"43","text":"Ajarchu inmani'n Pathian in iminpaak neek-ah miring ngai'n inminpaak kha inleimanuom."},{"book":"John","chapter":"12","verse":"44","text":"Jisu'n inringnga aleiti, “Kei kadiang ka-ngamna miring khan kei ina-ngamna emak takkha kei kanajuotir ama kha i-ngamna eii."},{"book":"John","chapter":"12","verse":"45","text":"Halli Kei kanamu miring khan kei kanajuotir ama kha imu ejei."},{"book":"John","chapter":"12","verse":"46","text":"Kei kana-ngamna miring rakip in akaziing khan inom-maknasik kei'n manmasituolla War ka-inchangnga kajuojei."},{"book":"John","chapter":"12","verse":"47","text":"Kei iti chongngai kajet halli akajuimak mi ngaikha, Kei'n inmani diang chong tannuning, ajarchu Kei manmasituol diang chongkatan kijuo kha emak takkha kakatan sik-ah kijuo kha eii."},{"book":"John","chapter":"12","verse":"48","text":"Kei kanazootmak khat-um kei iti chongngai kaleimak mi ngai sik-ah chong katansik inkhat om. Kei ileirilsuok chongngai khan inmani chungnga ahekna nikhuoni khan chong atansik eii!"},{"book":"John","chapter":"12","verse":"49","text":"Ajarchu kei kapumtak thomatorna karanak-ah kiril kha emak, takkha kei kanajuotir Kapa'n katisik khat-um karilsik chongpeii ngaikha ama'n keidiang anatipi."},{"book":"John","chapter":"12","verse":"50","text":"Kei'n kajet khachu ama chongpeii kha kumsoot ringna eii. Kei iril hi, Kapa'n keidiang tiro iti chong ngaikha eii.”"}]}