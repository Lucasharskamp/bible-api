{"data":[{"book":"Matayo","chapter":"6","verse":"1","text":"“Lyongolelange uyopa munatenda lambone pameho pa vanu uchinga vannolange. Mukàtenda uchocho, Atata wenu wa kulihunde nanga pambemwing'a dinujo."},{"book":"Matayo","chapter":"6","verse":"2","text":"Bahi paunnyangata mmahuvani, unalihaulange kwa vanu kwa kwombela lipenga muchi vakulilambilila chivatenda n'ding'ande dya kunnyuwila Nnungu na mmadila uchinga valombolewe na vanu. Nangu nìnnyaulilanga uhiu kuva, vanang'o tayali vànipata inujo yavo."},{"book":"Matayo","chapter":"6","verse":"3","text":"Henga wako paunnyangata mmahuvani, ìlembelewa kananga nkono wako wa kunchinda unamale chiutenda nkono wako wa kunkono."},{"book":"Matayo","chapter":"6","verse":"4","text":"Paunnyangata mmahuvani, nnyangate kwa sili, na Atatako alôna àlalá laulatenda kwa sili achiakwing'e dinujo.”"},{"book":"Matayo","chapter":"6","verse":"5","text":"“Pamuyuwa munatende muchi vakulilambilila chivatenda. Vanang'o vananowelwa kwimila na kuyuwa n'ding'ande dya kunnyuwila Nnungu na nnyenje dindila uchinga vanu vavone. Nangu nìnnyaulilanga uhiu kuva, vanang'o tayali vànipata inujo yavo."},{"book":"Matayo","chapter":"6","verse":"6","text":"Henga wako puyuwa, injila nchumba chako, uchime nnango, koka unnyuwe Atatako akáonekana. Na Atatako, achôna anecho chutenda kwa sili achiakwing'e inujo yako."},{"book":"Matayo","chapter":"6","verse":"7","text":"Pamuyuwa, munatangole malove lohe lákuuila-uila muchi vanu vakámmaite Nnungu chivatenda. Vanang'o vàtenda kuva Nnungu achiavapilikane ing'anya ya malove lavo lohe."},{"book":"Matayo","chapter":"6","verse":"8","text":"Munatende muchi vanang'o, kwa kuva, Atata wenu ànilamala lamusikikidile kabla mwenu mukànambinnyuwa."},{"book":"Matayo","chapter":"6","verse":"9","text":"Bahi mwenu yuwanga uvila,"},{"book":"Matayo","chapter":"6","verse":"10","text":"Ufalume wako uide."},{"book":"Matayo","chapter":"6","verse":"11","text":"Utwing'e nelo chakulya chimbetutoleja kwa nelo."},{"book":"Matayo","chapter":"6","verse":"12","text":"Utusamehe makosa letu,"},{"book":"Matayo","chapter":"6","verse":"13","text":"Na patulingwa, unatuleke ututenda masambi,"},{"book":"Matayo","chapter":"6","verse":"14","text":"Mukàvasamehe vanu vankosêla mwenu, uchocho na Atata wenu wa kulihunde achiansamehe mwenu makosa lenu."},{"book":"Matayo","chapter":"6","verse":"15","text":"Henga mukánavasamehe vanu vankosêla mwenu, na Atata wenu wa kulihunde akambensamehe mwenu makosa lenu.”"},{"book":"Matayo","chapter":"6","verse":"16","text":"“Pamufunga, munayundale muchi vakulilambilila chivatenda. Vanang'o vakungunyaja kumeho kwavo uchinga vapate kwonekana na vanu kuva vanafunga. Nangu nìnnyaulilanga uhiu kuva, vanang'o tayali vànipata inujo yavo."},{"book":"Matayo","chapter":"6","verse":"17","text":"Henga wako paufunga, kalava medi kumeho na ulipakale mahuta mmuti,"},{"book":"Matayo","chapter":"6","verse":"18","text":"uchinga vanu vanamale kuva wako unifunga, ila umaikane chihi na Atatako akáoneka. Na Atatako alôna anelo laulatenda kwa sili achiakwing'e inujo yako.”"},{"book":"Matayo","chapter":"6","verse":"19","text":"“Munalikondeje dimali dyohe apano pachilambo. Apano pachilambo vakoko vànaondonganga na ing'ange ìnaondonganga, na vakwiva vanatutumula nkwiva."},{"book":"Matayo","chapter":"6","verse":"20","text":"Mwenu likondeje dimali dyenu kulihunde, aneko vakoko vakáondonganga na ing'ange ikáondonganga, na wala vakwiva vakáhulula kututumula, nkwiva."},{"book":"Matayo","chapter":"6","verse":"21","text":"Kwa kuva, apala padivele dimali dyako njo padimbeloleha ding'ano dyako."},{"book":"Matayo","chapter":"6","verse":"22","text":"Meho njo chibatali cha mmili. Bahi meho lako lakàva lumi, mmili wako wammalele ùmbeumbala nng'anje."},{"book":"Matayo","chapter":"6","verse":"23","text":"Henga meho lako lakàondongeka, mmili wako wammalele ùmbekuva nnupi. Bahi ikàva nng'anje uvêle nkati mwako ùnipindikuka kuva lupi, bahi anelwo nni lupi lwa kuyoha!"},{"book":"Matayo","chapter":"6","verse":"24","text":"Nanga munu ahulûla kuvatumikila anang'olo vavili. Kwa kuva, akàtenda uchocho àmbenchima yumo na kuntamwa yunji, au àmbekamulana na yumo na kummenga yunji. Mwenu mukambehulula kuntumikila Nnungu akuno umuditumikila na dimali."},{"book":"Matayo","chapter":"6","verse":"25","text":"Bahi nangu nìnnyaulilanga kuva, munààve na lipamba ing'anya ya maisha lenu, kuva mùmbekulya chani au mùmbekumbila chani, au kuyamba miili yenu, kuva mùmbewala chani. Kwa kuva, maisha lenu nni la mana namene, akee chihi kwajili ya chakulya weka. Na miili yenu nni ya mana namene, akee chihi kwajili ya dinguwo weka."},{"book":"Matayo","chapter":"6","verse":"26","text":"Valolange vyuni. Vanang'o nanga pavapanda wala nanga pavafuna, na wala nanga pavakondya chinu chohecho nnichehe. Pamo na anelo, Atata wenu wa kulihunde ànavalisa. Dachi, mwenu mukee mmamana namene kupunda vyuni?"},{"book":"Matayo","chapter":"6","verse":"27","text":"Alida mmwenu kwa kulikambya-kambya namene ànahulula kuyenjeja kananga lisaa limo mmaisha lake?"},{"book":"Matayo","chapter":"6","verse":"28","text":"Mwadachi mùùva na lipamba ing'anya ya dinguwo? Lolanga mauwa la kunnyitu chilakulumuka. Wala nanga palakola madengo na wala nanga palalitotela lene dinguwo."},{"book":"Matayo","chapter":"6","verse":"29","text":"Henga nangu nìnnyaulilanga kuva, ata Nfalume Selemani pamo na ukulu wake wanavele nawo, henga nanga panawahite kuwajwa saana muchi liuwa limo mmauwa anelo."},{"book":"Matayo","chapter":"6","verse":"30","text":"Mwenu mmanu muvêle na ing'ulupa inyoko, ikàva Nnungu àlawaja uchocho mauwa la kumawelu, lapwâwa chihi nelo, nundu nkuyahwa mmoto, dachi Nnungu akambepunda kummwajanga mwenu saana?"},{"book":"Matayo","chapter":"6","verse":"31","text":"Bahi munààve na lipamba, umuchidoni, ‘Tùmbekulya chani,’ au ‘Tùmbekumbila chani,’ au ‘Tùmbewala chani!’"},{"book":"Matayo","chapter":"6","verse":"32","text":"Kwa kuva, anelo lammalele njo lavátàhà vanu vakámmaite Nnungu. Henga Atata wenu wa kulihunde ànimala kuva mùnisikikila anevyo vyammalele."},{"book":"Matayo","chapter":"6","verse":"33","text":"Henga tandilika kuukambi-kambila Ufalume wanga Nnungu na àlalá lalalembela Nnungu hoti, nanang'e achiamwing'ange anelo lammalele."},{"book":"Matayo","chapter":"6","verse":"34","text":"Bahi munààve na lipamba kwajili ya liduva lya nundu, kwa kuva, mambo la nundu nni la nundu, na la nelo nni la nelo. Kulikambya-kambya na mambo la nelo kunatosa kwa nelo.”"}]}