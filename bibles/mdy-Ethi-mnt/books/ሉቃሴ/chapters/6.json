{"data":[{"book":"ሉቃሴ","chapter":"6","verse":"1","text":"ዓይሁዶ ዓሶኮ ሃውሾ ኬሎ''ና ዬሱሴ ዛርጌ ጎሺ ጊዴና ዓኣዻንቴ ዒዛኮ ጊንፆ ሃንታ ናኣታ'' ዛርጎ ቲሻሢ ዱኡዚ ዔኪ ዔኪ ኩቻ ሺርኪ ዻይሢ ዓርቄኔ፤"},{"book":"ሉቃሴ","chapter":"6","verse":"2","text":"ፔርሴ ዓሶይዳፓ ፔቴ'' ፔቴ''ዞንሢ ዬሱሴኮ ጊንፆ ሃንታ ናኣቶ'' ኮራ፦ «ዓይሁዶ ዓሶኮ ሃውሾ ኬሎ''ና ማዺንታኒ ኮይሱዋ ባኣዚ'' ዒንሢ ዓይጎሮ ማዻይ?» ጌዔኔ።"},{"book":"ሉቃሴ","chapter":"6","verse":"3","text":"ዬሱሴ ዔያቶም ሂዚ ጌዒ ማሄኔ፦ «ዒዛንታ ዒዛና ዎላ'' ዓኣ ዓሳ ናይዺንቴ ዎዶ''ና ዳውቴ ማዼ ባኮ ዒንሢ ናባቢባኣዓዳ?"},{"book":"ሉቃሴ","chapter":"6","verse":"4","text":"ዒዚ ፆኦሲ ማኣሪ ጌሊ ቄኤሶይዳፓ ዓታዛ ሜሌ'' ሙዓንዳጉዲ ዓይሢንቲባኣ፥ ዱማሶና ካፆ ዔኪ ሙዒ ዒዛና ዎላ'' ዓኣ ዓሶማኣ ዒንጌኔ።»"},{"book":"ሉቃሴ","chapter":"6","verse":"5","text":"ሄሊ''ሳዖ ዬሱሴ፦ «ዓሲኮ ናዓሢ ሃውሾ ኬሎ''ኮዋ ጎዳኬ» ዔያቶም ጌዔኔ።"},{"book":"ሉቃሴ","chapter":"6","verse":"6","text":"ሃሣ ሜሌ'' ዓይሁዶኮ ሃውሾ ኬሊ'' ዓቢና ዬሱሴ ዓይሁዴ ዓሶኮ ቡኪንቶ ቤዞ ጌሊ ዔርዚሢ ዓርቄኔ፤ ዒኢካ ሚዛቆ ኩጫ ዎቤ ፔቴ'' ዓሲ ዓኣኔ።"},{"book":"ሉቃሴ","chapter":"6","verse":"7","text":"ሙሴ ዔርዜ ዎጎ ዔርዛ ዓሶንታ ፔርሴ ዓሶንታ ዬሱሴ ዎጎና ዓይሢሳንዳ ዻቢንቲ ዴንቃኒ ኮዓዖ፦ «ሂንዳ ዒ ሃያ ሃውሾ ኬሎ''ና ዓሢኮ ኩጮ ፒሻቶ ኑ ዛጎም» ጌዒ ዒዛ ካፔኔ።"},{"book":"ሉቃሴ","chapter":"6","verse":"8","text":"ዬሱሴ ጋዓንቴ ዔያቶኮ ማሊፆ ዔራዖ ኩጮ ዎባሢም፦ «ሃካ ሙኪ ባኣካ'' ዔቄ!» ጋዓዛ፥ ኩጮ ዎቦ ዓሢያ ባኣካ'' ሙኪ ዔቄኔ።"},{"book":"ሉቃሴ","chapter":"6","verse":"9","text":"ዬማ''ና ዬሱሴ፦ «ሂንዳ ታ ዒንሢ ዖኦጮም፤ ዓይሁዶ ዓሶኮ ሃውሾ ኬሎ''ና ዓይሢንቴሢ ኮሺ ማዾ ማዺሢሞ ፑርታ ማዺሢዳይ? ሃሣ ሼምፖ ዻዻቂሺሢሞ ባባይዚሢዳይ?» ጌዔኔ።"},{"book":"ሉቃሴ","chapter":"6","verse":"10","text":"ዬሱሴ ኮይሎ''ይዳ ዓኣ ዓሶ ባንሢ ቢያ ዛጌሢኮ ጊንፃ ኩጮ ዎቦ ዓሢም፦ «ኩጮ ኔኤኮ ፒሼ!» ጋዓዛ፥ ዒዚ ኩጮ ፒሻዛ ኩጫ ፒኪ [ባጎ ኩጮ ጉዲ] ኮሺ ማዔኔ።"},{"book":"ሉቃሴ","chapter":"6","verse":"11","text":"ሙሴ ዔርዜ ዎጎ ዔርዛ ዓሶና ፔርሴ ዓሶና ጋዓንቴ ሚርጌና ዻጋዻዖ፦ «ዓካሪ ሃያ ዬሱሴ ኑ ዎዎዶ''ንዶይ?» ጌይ ዎላ'' ጌስቴኔ።"},{"book":"ሉቃሴ","chapter":"6","verse":"12","text":"ዬካፓ ፔቴ'' ኬሊ'' ዬሱሴ ሺኢቃኒ ዹኬ ኬስኪ ዒኢካ ዬኖ ዋንቴሎ ጉቤ ፆኦሲ ሺኢቄ ጎይሣ ዎርቄኔ።"},{"book":"ሉቃሴ","chapter":"6","verse":"13","text":"ዚሮ ጉቴ''ሎ ዒዛኮ ጊንፆ ሃንታዞንሢ ዒዛ ባንሢ ዒ ዔኤላ''ዖ ዔያቶ ባኣካ''ፓ ታጶ ላምዖንሢ ዶኦሪ «ዳኪንቴዞንሢ» ጌይ ሱ'ንሢ ጌሤኔ።"},{"book":"ሉቃሴ","chapter":"6","verse":"14","text":"ዬያታ ሃይፓ ዴማ'' ፓይዲንታዞንሢኬ፦ ጲፂሮሴ ጌይንቲ ሱ'ንፃ ጌሢንቴ ሲሞኦኔና ጌርሲ ዒንዲራሴ፥ ያይቆኦቤ፥ ዮሓኒሴ፥ ፒልጶሴ፥ ቤርቴሌሞሴ፥"},{"book":"ሉቃሴ","chapter":"6","verse":"15","text":"ማቲዎሴ፥ ቶኦማኣሴ፥ ዒልፒዮሴ ናኣዚ'' ያይቆኦቤ፥ «ፔ ዓጮ ሚጪንታያ» ጌይንታ ሲሞኦኔ፥"},{"book":"ሉቃሴ","chapter":"6","verse":"16","text":"ያይቆኦቤ ናኣዚ'' ዪሁዳንታ ዬሱሴ ዓኣሢ ዒንጌ ዓስቆሮንቶ ዓጮ'' ዓሢ ዪሁዳንታኬ።"},{"book":"ሉቃሴ","chapter":"6","verse":"17-18","text":"ዬሱሴ ዳኪንቴዞንሢና ዎላ'' ዹካ''ፓ ኬዲ'' ቦኦላ'' ዔቄኔ፤ ዒማ''ና ዒዛ ዓሲ ማዔ ዓሶፓ ሚርጌ ዓሲ ዒኢካ ዓኣኔ፤ ዬያጉዲ ሃሣ ዒዛሲ ዋይዛኒና ሃርጎይዳፓኣ ፖዓኒ ኮዒ ሙኬ ሚርጌ ዓሲ ዓኣኔ፤ ዔያታ ሙኬሢ ዪሁዳ ዓጫ''ፓ፥ ዬሩሳላሜ ካታማፓ፥ ባዞ'' ዓጮይዳ ዓኣ ፂሮሴና ሲዶና ካታሞናይዳፓኬ፤ ፑርቶ ዓያኖና ዓርቂንቲ ሜታዻ ዓሳኣ ዒዛ ኮራ ሙኪ ፖዓኔ።"},{"book":"ሉቃሴ","chapter":"6","verse":"19","text":"ዓሲ ዻቂሻ ዎልቄ ዒዛይዳፓ ኬስኪ ኬስኪ ሃርጌ ዓሶ ቢያሢ ፖዒሳያ ማዔሢሮ ዓሳ ቢያ ዬሱሴኮ ዑፆ ካኣማኒ ኮዓኔ፤ ካኣሜ ዓሳኣ ቢያ ዻቄኔ።"},{"book":"ሉቃሴ","chapter":"6","verse":"20","text":"ዬሱሴ ሺሪ ፔኤኮ ጊንፆ ሃንታዞንሢ ባንሢ ዛጋዖ ሂዚ ጌዔኔ፦"},{"book":"ሉቃሴ","chapter":"6","verse":"21","text":"ዒንሢ ሃሢ ናይዺንታዞንሢ"},{"book":"ሉቃሴ","chapter":"6","verse":"22","text":"«ዒንሢ ዓሲ ናዓሢ ጊንፆ ሃንታሢሮ ዓሳ ዒንሢ ዒፃኣና"},{"book":"ሉቃሴ","chapter":"6","verse":"23","text":"«ጫሪንጮይዳ ዒንሢም ዒንጎንዶ ባካ ዼኤፒ ማዔሢሮ ዬይ ቢያ ዒንሢዳ ሄላ''ኣና ዎዛዺ ኮኦሙዋቴ፤ ዔያቶኮ ዓዶንሢያ ቤርታ ፆኦሲ ማሊፆ ኬኤዛ ዓሶ ዑፃ ዬያጉዲ ፑርታ ባኣዚ'' ማዼያኬ።»"},{"book":"ሉቃሴ","chapter":"6","verse":"24","text":"«ዒንሢ ዖርጎጫ ጋዓንቴ ዒንሢ ኮዔ ባኮ ቢያ ሃሢ ዴንቄያ ማዔሢሮ"},{"book":"ሉቃሴ","chapter":"6","verse":"25","text":"ዒንሢ ሃሢ ሚሽኬ ዓሳ"},{"book":"ሉቃሴ","chapter":"6","verse":"26","text":"«ዓሳ ጉቤ ዒንሢ ጋላቲ ዒንሢ ዛሎ'' ኮሺ ባኣዚ'' ኬኤዛቶ ዒንሢና ባዴዔ! ዔያቶኮ ዓዶንሢያ ሉኡቂ ፆኦሲ ማሊፆ ኬኤዛኔ ጋዓ ዓሶ ዬያይዲናኣኮኬ።»"},{"book":"ሉቃሴ","chapter":"6","verse":"27","text":"ዒንሢ ዋይዛዞንሢም ጋዓንቴ ታ ሂዚ ጋዓኔ፦ ዒንሢኮ ሞርኮ ናሽኩዋቴ፤ ዒንሢ ዒፃ ዓሶም ኮሺ ማዹዋቴ፤"},{"book":"ሉቃሴ","chapter":"6","verse":"28","text":"ዒንሢም ጋዳንቃዞንሢ ዓንጁዋቴ፤ ዒንሢም ፑርቲሲ ዻባዞንሢም ሺኢቁዋቴ፤"},{"book":"ሉቃሴ","chapter":"6","verse":"29","text":"ፔቴ'' ጋንጋሮ ባዓሢም ባጎ ጋንጋሮ ሺርሹዋቴ፤ ዑፃ ኔ ማኣዔ ማኣዓሢ ኔኤኮ ዔካኒ ኮዓሢም ዴማ'' ኔ ማኣዔሢያ ቃሲ'' ዒንጌ፤"},{"book":"ሉቃሴ","chapter":"6","verse":"30","text":"ኔና ሺኢቃሢም ቢያ ዒንጌ፥ ኔ ባኣዚ'' ማዔያ ዔካሢ ኔኤም ማሃንዳጉዲ ዖኦጪፖ፤"},{"book":"ሉቃሴ","chapter":"6","verse":"31","text":"ዓሳ ዒንሢም ማዻንዳጉዲ ዒንሢ ኮዓ ባኮ ዒንሢ ዬያጉዲ ዔያቶም ማዹዋቴ።"},{"book":"ሉቃሴ","chapter":"6","verse":"32","text":"ዒ'ንሢ ናሽካዞንሢ ዒንሢ ናሽኬቴ ዓይጎ ባሼ ባኣዚ'' ዒንሢ ዴንቃንዳይ? ጎሞ ዓሳ ፔና ናሽካዞንሢ ናናሽካኣዋይ!"},{"book":"ሉቃሴ","chapter":"6","verse":"33","text":"ዒንሢም ኮሺ ባኣዚ'' ማዼዞንሢም ሌሊ ኮሺ ባኣዚ'' ዒንሢ ማዼቶ ዓይጎ ባሼ ባኣዚ'' ዒንሢ ዴንቃንዳይ? ጎሞ ዓሳ ዬያጉዲ ማማዻኣዋይ!"},{"book":"ሉቃሴ","chapter":"6","verse":"34","text":"ኑም ማሃንዳኔ ጌዒ ጉሙርቃ ዓሶንሢም ሌሊ ዒንሢ ታልዔቶ ዓይጎ ባሼ ባኣዚ'' ዒንሢ ዴንቃንዳይ? ዬያጉዲ ዔያታ ታልዔዞንሢ ማሂ ዔካኒ ጎሞ ዓሳ ጎሞ ዓሶም ታልዓያኬ።"},{"book":"ሉቃሴ","chapter":"6","verse":"35","text":"ዒንሢ ጋዓንቴ ዒንሢኮ ሞርኮ ናሽኩዋቴ፤ ኮሺ ባኣዚ''ያ ዔያቶም ማዹዋቴ፤ «ታልዖ ኑኡኮ ማሃንዳኔ» ጌይ ዎዛ ጌሡዋዖ ታልዑዋቴ፤ ዬያ ዒንሢ ማዼቶ ዒንሢም ዒንጎንዶ ባካ ዼኤፒ ማዓንዳኔ፤ ፑኡፖ ፆኦዛሢ ናይያ ዒንሢ ማዓንዳኔ፤ ዒዚ ማዺንቴ ባኮሮ ጋላቱዋዞንሢና ፑርቶንሢማኣ ኮሺኬ።"},{"book":"ሉቃሴ","chapter":"6","verse":"36","text":"ዒንሢኮ ጫሪንጮ ዓዳሢ ሚጪንታያ ማዔሢሮ ዒንሢያ ዓሲ ሚጪንታያ ማዑዋቴ።"},{"book":"ሉቃሴ","chapter":"6","verse":"37","text":"«ዓሲኮ ዻቢንቲ ኮይ ሺሪፖቴ፤ ፆኦሲያ ዒንሢ ዻቢንቶሮ ሜቶ ዒንሢም ዒንጋዓኬ፤ ዖጊዳኣ፦ ‹ዒ ፑርታኬ› ጌዒ ዎጊፖቴ፤ ዒንሢ ዑፃኣ ፆኦሲ ዎጋዓኬ፤ ዒንሢም ዻባሢም ዓቶም ጎዑዋቴ፤ ዒንሢማኣ ፆኦሲ ዓቶም ጋዓንዳኔ፤"},{"book":"ሉቃሴ","chapter":"6","verse":"38","text":"ዓሲም ዔኤቢ ዒንጉዋቴ፥ ዒንሢማኣ ፆኦሲ ዒንጋንዳኔ፤ ዒንሢ ማካ'' ባኮና ዬያጉዲ ፆኦሲ ዒንሢም ማካንዳኔ፤ ዬያይዳፓ ዑሣ ቃራ ማኮ ባኣዚ''ና ቱቺ፥ ጫርጊ ላኣሊንታንዳያ ሄላ''ንዳኣና ማኪ'' ዒንሢም ዒዚ ዒንጋንዳኔ።»"},{"book":"ሉቃሴ","chapter":"6","verse":"39","text":"ሄሊ''ሳዖ ዬሱሴ ሂዚ ጌይ ማላታና ዔያቶም ኬኤዜኔ፦ «ዓኣፒ ባይቄያ ሜሌ'' ዓኣፒ ባይቄ ዓሲ ጎቺ ሃንታኒ ዳንዳዓ? ዬያጉዲ ማዼቶ ላምዖንሢ ዎሊ ዔኪ ዔቴይዳ ሎኦማንዳኔ።"},{"book":"ሉቃሴ","chapter":"6","verse":"40","text":"ሃጊ ዔራ ናዓሢ ዔርዛሢዳፓ ባሹዋሴ፤ ጋዓንቴ ሃጊ ዔራ ናዓሢ ዔርዞ ባኮ ጋፒሲ ዔሬያ ማዔቶ ፔኤኮ ዔርዛሢጉዲ ማዓንዳኔ።"},{"book":"ሉቃሴ","chapter":"6","verse":"41","text":"«ኔኤኮ ዓኣፖይዳ ዓኣ ዼኤፖ ቡኡሮ ኔ ዛጉዋዖ ዓይጎሮ ዓሶ ዓኣፖይዳ ዓኣ ዻኮ'' ቡኡሮ ኔ ዛጋይ?"},{"book":"ሉቃሴ","chapter":"6","verse":"42","text":"ሃሣ ኔ ዓኣፖይዳ ዓኣ ዼኤፖ ቡኡሮ ዛጉዋዖ ሜሌ''ሢ ኮራ ‹ታ ዒሻሢዮ፥ ሂንዳ ታ ኔኤኮ ዓኣፓ ዓኣ ቡኡሮማ ኬሶ''ም› ዎይቲ ኔ ጋዓይ? ኔ ጎኦቦ'' ማላሢ ቤርታዺ ኔ ዓኣፖይዳ ዓኣ ዼኤፖ ቡኡሮ ኬሴ''፤ ዬካፓ ሜሌ''ሢ ዓኣፓ ዓኣ ዻኮ'' ቡኡሮ ኔ ዴንቂ ኬሳ''ኒ ዳንዳዓኔ።»"},{"book":"ሉቃሴ","chapter":"6","verse":"43","text":"«ኮሺ ሚሢ ፑርታ ዓኣፒ ዓኣፑዋሴ፤ ዬያጉዲ ፑርታ ሚሢ ኮሺ ዓኣፒ ዓኣፑዋሴ።"},{"book":"ሉቃሴ","chapter":"6","verse":"44","text":"ሚሢ ቢያ ዓኣፓፓ ዔርታኔ፤ ጋኣላንሣይዳፓ ሻኣቢ ዓኣፒ ማንፂንቱዋሴ፤ ዬያጉዲ ሃሣ ጋውዲዳፓ ኩንቱሩሼ ማንፂንቱዋሴ።"},{"book":"ሉቃሴ","chapter":"6","verse":"45","text":"ዬያሮ ኮሺ ዓሲ ፔኤኮ ኮዦ ዒኖይዳፓ ኮሺ ባኣዚ'' ኬሳ''ኔ፤ ፑርታ ዓሲያ ፑርቶ ዒኖይዳፓ ፑርታ ባኣዚ'' ኬሳ''ኔ። ዓሲ ፔ ዻንጎና ኬኤዛሢ ዒኖ'' ኩሚ ኬስኬሢኬ።"},{"book":"ሉቃሴ","chapter":"6","verse":"46","text":"«ታኣኒ ዒንሢም ኬኤዛሢ ዒንሢ ኩንሡዋሴ፤ ሂዳዖ ዓይጎሮ ዒንሢ ‹ታ ጎዳሢዮ! ታ ጎዳሢዮ!› ጌዒ ታና ዔኤላ''ይ?"},{"book":"ሉቃሴ","chapter":"6","verse":"47","text":"ሃንጋ ታ ባንሢ ሙካሢና ታ ጋዓሢያ ዋይዚ ኩንሣሢ ዖና ማላቴያ ታ ዒንሢም ኬኤዞም፤"},{"book":"ሉቃሴ","chapter":"6","verse":"48","text":"ዬይ ዔቶ'' ኮሺ'' ጌልዚ ቦኦኪ ዾቂ፥ ማኣሮ ዶዶ ላሎይዳ ቦኦኮልቄ ዓሢ ማላኔ፤ ዲጲ ሙኪ ዬኖ ማኣሬሎ ሂዔኔ፤ ጋዓንቴ ኮሺ'' ቦኦኪንቲ ዶዲ ቤስካ ማዢንቴሢሮ ዓጊሣኒ ዳንዳዒባኣሴ።"},{"book":"ሉቃሴ","chapter":"6","verse":"49","text":"ታ ጋዓ ባኮ ዋይዚ ኩንሡዋኣሢ ጋዓንቴ ዶዲ ቦኦኮላ ባኣያ፥ ማኣሮ ሺኢቺ ሳዓይዳ ካኣሺ ዾቂ ማዤ ዓሲ ማላኔ፤ ዲጲ ሙኪ ዬኖ ማኣሬሎ ሂዔ ዎዶ''ና ቤዞና ጋፒ ዶዔኔ።»"}]}