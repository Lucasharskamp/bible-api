{"data":[{"book":"II. Korintubréf","chapter":"6","verse":"1","text":"Sem samstarfsmenn Guðs biðjum við ykkur að láta ekki þessi góðu skilaboð, um kærleika hans ganga ykkur úr greipum."},{"book":"II. Korintubréf","chapter":"6","verse":"2","text":"Guð hefur sagt: „Þegar þið hrópuðuð, þá heyrði ég, og hjálp mín stóð ykkur til boða, því að þá var hjálpræðisdagur.“ Já, einmitt nú er Guð reiðubúinn að svara ykkur. Í dag vill hann frelsa ykkur!"},{"book":"II. Korintubréf","chapter":"6","verse":"3","text":"Við kappkostum að lifa þannig að hegðun okkar hneyksli engan né hindri í því að finna Drottin."},{"book":"II. Korintubréf","chapter":"6","verse":"4","text":"Látum það sjást að við séum sannir þjónar Guðs í öllu sem við gerum. Þolinmæði okkar stendur af sér allar þjáningar, þrengingar og erfiðleika."},{"book":"II. Korintubréf","chapter":"6","verse":"5","text":"Við höfum verið barðir, okkur hefur verið stungið í fangelsi og oft höfum við horfst í augu við trylltan múg. Við höfum unnið meðan kraftar entust, vakað margar nætur og liðið hungur."},{"book":"II. Korintubréf","chapter":"6","verse":"6","text":"Við höfum staðið við orð okkar og lifað heilbrigðu lífi. Þessu hefur þrautseigja og skilningur okkar á fagnaðarerindinu komið til leiðar. Við höfum iðkað góðsemi og sannan kærleika og verið leiddir af heilögum anda."},{"book":"II. Korintubréf","chapter":"6","verse":"7","text":"Við höfum talað sannleikann og máttur Guðs hefur hjálpað okkur í öllu sem við höfum gert. Við höfum íklæðst herklæðum hins kristna manns – og notað vopnin til sóknar og varnar."},{"book":"II. Korintubréf","chapter":"6","verse":"8","text":"Við höfum verið Drottni trúir, hvort sem aðrir heiðra okkur eða forsmá, lasta eða lofa. Við erum heiðarlegir, þótt þeir kalli okkur lygara."},{"book":"II. Korintubréf","chapter":"6","verse":"9","text":"Heimurinn lætur sér fátt um okkur finnast, en Guð þekkir okkur. Við erum í stöðugri lífshættu, en þó lifum við enn. Við höfum hlotið sár, en þó haldið lífi."},{"book":"II. Korintubréf","chapter":"6","verse":"10","text":"Við erum hryggir, en þó alltaf glaðir í Drottni. Við erum fátækir, en auðgum þó marga með andlegum gjöfum. Við erum allslausir, en eigum þó allt."},{"book":"II. Korintubréf","chapter":"6","verse":"11","text":"Kæru vinir í Korintu. Ég hef talað af hreinskilni og ég elska ykkur af öllu hjarta."},{"book":"II. Korintubréf","chapter":"6","verse":"12","text":"Ef einhver kuldi er enn okkar á milli, þá er hann ekki vegna skorts á kærleika af minni hálfu, heldur vegna þess að kærleikur ykkar nær ekki til mín og megnar því ekki að draga mig til ykkar."},{"book":"II. Korintubréf","chapter":"6","verse":"13","text":"Nú tala ég við ykkur eins og þið væruð mín eigin börn. Opnið hjörtu ykkar fyrir okkur. Endurgjaldið kærleika okkar."},{"book":"II. Korintubréf","chapter":"6","verse":"14","text":"Forðist félagsskap við þá sem ekki elska Drottin, því hvað eiga börn Guðs sameiginlegt með börnum syndarinnar? Hvernig er hægt að sameina ljós og myrkur?"},{"book":"II. Korintubréf","chapter":"6","verse":"15","text":"Hvað á Kristur saman við Satan að sælda? Hvernig getur kristinn maður átt samfélag við þann sem ekki trúir?"},{"book":"II. Korintubréf","chapter":"6","verse":"16","text":"Getur nokkurt samband verið milli musteris Guðs og skurðgoðanna? Þið eruð musteri Guðs, bústaður hins lifandi Guðs, og um ykkur segir hann: „Ég vil búa hjá þeim og ganga um meðal þeirra. Ég mun vera þeirra Guð og þeir munu vera mitt fólk.“"},{"book":"II. Korintubréf","chapter":"6","verse":"17","text":"Af þessari ástæðu segir Drottinn: „Yfirgefið þá! Farið burt frá þeim. Snertið ekkert óhreint og þá mun ég taka ykkur með mér."},{"book":"II. Korintubréf","chapter":"6","verse":"18","text":"Þá mun ég vera faðir ykkar og þið munuð vera synir mínir og dætur.“"}]}