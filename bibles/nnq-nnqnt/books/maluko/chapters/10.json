{"data":[{"book":"Maluko","chapter":"10","verse":"1","text":"Yesu ngaboka penia ngajenda kukilambo cha Yudea, kwie ja lukemba Yolidani. Bandu ajingi ngaba nnyendelela kabele, jwombe ngababola kabele anda patenda machoba goa."},{"book":"Maluko","chapter":"10","verse":"2","text":"Gange Mafalisayo ngagannyendela, ngagajiga kuntega ngagankonya, “Bo, ipaligwe analome kaleka aanamundu?”"},{"book":"Maluko","chapter":"10","verse":"3","text":"Yesu ngajanga kukonya, “Musa ampilingite malagilo gani?”"},{"book":"Maluko","chapter":"10","verse":"4","text":"Angweto ngabajanga, “Musa alenga analome baotwi kaandiki talaka aanamundu na kaleka.”"},{"book":"Maluko","chapter":"10","verse":"5","text":"Yesu gabalengela, “Musa anhwandikila malagilo genia magambu gu kujundupa kwa myojo jinu."},{"book":"Maluko","chapter":"10","verse":"6","text":"Nambu apaitumbula, kupanganigwa dunia, ‘Nnoongo apangana munulome na munkege,’ Anda pagalenga Majandiko Gachwapi."},{"book":"Maluko","chapter":"10","verse":"7","text":"‘Kwa magambu genie mundu baleka awamundu na amamundu, aba pamwe na aanamundu,"},{"book":"Maluko","chapter":"10","verse":"8","text":"benia baba bamwe.’ Nayene benia abena kabeje nambu mmele gumwe."},{"book":"Maluko","chapter":"10","verse":"9","text":"Abije mundu ojwaotwile kukilekania Nnoongo echalondine pamwe.”"},{"book":"Maluko","chapter":"10","verse":"10","text":"Apabajingila kabele unyumba, akinapunji bakwe ngabankonya Yesu unhwalo gwa kile chenie."},{"book":"Maluko","chapter":"10","verse":"11","text":"Ngabalengela, “Mundu ojwanneka nhwanamundu nu kutola jonge munkege antende ngongola nhwanamundu."},{"book":"Maluko","chapter":"10","verse":"12","text":"Nu uyo, akege ababaleka angwanamundu nu kutolana na bange batende ngongola angwanamundu.”"},{"book":"Maluko","chapter":"10","verse":"13","text":"Bandu bange ngabannetela Yesu ingota ichoko ichoko aibeke maboko, nambu akinapunji ngabakanakia."},{"book":"Maluko","chapter":"10","verse":"14","text":"Kingobu Yesu pagabona genia, ngachimwa na ngabalengela akinapunji bakwe, “Mileke ingota yene iike kwango, mikiikanakiaje, magambu Kingwana cha Nnoongo nga magambu ga bandu ababi andi ingota yenje."},{"book":"Maluko","chapter":"10","verse":"15","text":"Nannenge kweli kutenda mundu jwajotijola jwangapokela Kingwana cha Nnoongo anda mwana ajingije mwenio.”"},{"book":"Maluko","chapter":"10","verse":"16","text":"Penia ngaitola ingota mukuboko jakwe, ngaibeke maboko, ngailumika."},{"book":"Maluko","chapter":"10","verse":"17","text":"Yesu apatumbula kabele mwanja gwakwe, mundu jumwe ngammutakila mbelo, ngakilikitila majugwa nnongi jakwe, ngankonya, “Aboli mambone, ndendabole mbate bwomi gwa machoba goa pangapela?”"},{"book":"Maluko","chapter":"10","verse":"18","text":"Yesu ngankonya, “Mboni mwe ungema nambone? Abije jwambone nambu Nnoongo jika jakwe."},{"book":"Maluko","chapter":"10","verse":"19","text":"Magamanyi Malagilo, ‘Makakomaje, makabe na ngongolaje, makajibaje, makapia uchaili gwa uangije, makakoloyaje, majoe awawa binu na amabinu.’ ”"},{"book":"Maluko","chapter":"10","verse":"20","text":"Jwombe ngalenga, “Aboli, genia goa nagaagabile tango apanakiba nakakombo.”"},{"book":"Maluko","chapter":"10","verse":"21","text":"Yesu ngannolekea, ngampala, ngannengela, “Nnibalile kilebe chimwe. Nnyende makauche kila kilebe echinkweti, nu uloi gwenio makape akaocho, na mwe mma nankoba kumbengu, kubokapenia nhwike ungengame.”"},{"book":"Maluko","chapter":"10","verse":"22","text":"Mundu jola pagajoa genia, ngabeka ngenja kumio jakwe, ngajabula kachakwe achimwite, magambu akiba nuloi muno."},{"book":"Maluko","chapter":"10","verse":"23","text":"Yesu ngabalolake tii akinapunji bakwe na kalenge, “Maiba kujundupa ku bandu bina uloi kujingila Mukingwana cha Nnoongo!”"},{"book":"Maluko","chapter":"10","verse":"24","text":"Akinapunji ngabaomongwa na malobe gakwe, nambu Yesu ngajendekea kulongela, “Machabanango, kujundupa mundu juna uloi kujingi Mukingwana cha Nnoongo!"},{"book":"Maluko","chapter":"10","verse":"25","text":"Kujundupa muno ku mundu juna uloi kujingila Mukingwana cha Nnoongo ibi kindema muno ngamia kupeta pililanga lya chingana.”"},{"book":"Maluko","chapter":"10","verse":"26","text":"Akinapunji bakwe ngabaomongwa muno ngabakonyana, “Nga meneke ojwapakuoto ukomboka?”"},{"book":"Maluko","chapter":"10","verse":"27","text":"Yesu ngabalolakeya, ngabajanga, “Kwa bandu kilebe chenje kuwechakanaje, nambu ku Nnoongo ilebe yoa kuwechakana.”"},{"book":"Maluko","chapter":"10","verse":"28","text":"Petulo ngannengela, “Nnole, twenga tuilekite ilebe ito yoa, tunkengime mwenga.”"},{"book":"Maluko","chapter":"10","verse":"29","text":"Yesu ngalenga, “Elo, nannenge yene, kila mundu jwajoa ojwajilekite nyumba andaje akakolo andaje akalombo andaje amama andaje awawa andaje ingota andaje migonda kwa magambu gangone na kwa magambu ga Nhwalo Gwambone,"},{"book":"Maluko","chapter":"10","verse":"30","text":"mampokela mala pa mia ngoe. Nyumba na akaka na alombo na amama ningota ni migonda pamwe na kupotekigwa, na mangobu agaika mampata bwomi gwa machoba goa pangapela."},{"book":"Maluko","chapter":"10","verse":"31","text":"Nambu bandu ajingi ababi ngoe bukutumbula mababa bukujomolela, na ajingi ababi ngoe bukujomolela mababa bukutumbula.”"},{"book":"Maluko","chapter":"10","verse":"32","text":"Yesu na akinapunji bakwe akiba undela kujenda kukilambo cha Kuyelusalemu. Yesu ngabalongelela akinapunji bakwe, na akinapunji bakwe ngababeganga na mbwele, na bandu abakengima ngabajogopa. Yesu ngabatola kabele akinapunji bakwe komi na abele umbwega, ngatumbu kalengela gaga agapakumpata."},{"book":"Maluko","chapter":"10","verse":"33","text":"“Mpenakiange! Tujenda Kuyelusalemu, na kwenio Mwana jwa Mundu bapankamuya kwa akakung'i akolongwa na akaboli ba Malagilo ga Musa. Benia bapakunhukumula akomigwe na kunkamuya kwa bandu banga Akayahudi,"},{"book":"Maluko","chapter":"10","verse":"34","text":"benia mabantenda nhwenyo, nukunhuni mata, bapakumputa iboko nu kunkoma, nambu lichoba li itatu mayoka.”"},{"book":"Maluko","chapter":"10","verse":"35","text":"Yakobo na Yohana, ingota ya Zebedayo, ngabannyendele Yesu. Ngabannenge, “Aboli, tupala mututende kilebe chitupakunnyopa.”"},{"book":"Maluko","chapter":"10","verse":"36","text":"Yesu ngabakonya, “Mpala nantendelange nike?”"},{"book":"Maluko","chapter":"10","verse":"37","text":"Ngabannyanga, “Apampakutama pikitebu chinu chi kibumo chi Kingwana, tujopa mwe mutupe tutame namwenga, jumwe kingonu chinu cha kalelo na jonge kingonu cha kangeja.”"},{"book":"Maluko","chapter":"10","verse":"38","text":"Yesu ngabalengela, “Mikimanyije echinnyopanga. Nhwotolinge kunywe kikombe cha kupotekigwa echimbaligwa kunywe? Unhwechangite kubatichigwa anda apambakubatigwa?”"},{"book":"Maluko","chapter":"10","verse":"39","text":"Ngabajanga, “Tuotwile.”"},{"book":"Maluko","chapter":"10","verse":"40","text":"Nambu nenga ngwetije amuli ja kuchagula beneke abapakutama kalelo andaje kangeja. Nambu Nnoongo ojwapakape paali pennia kwa abachaguligwe.”"},{"book":"Maluko","chapter":"10","verse":"41","text":"Akinapunji bange komi pabajoa genia, ngabatumbu kachimwa Yakobo na Yohana."},{"book":"Maluko","chapter":"10","verse":"42","text":"Yesu ngabakemanga boa pamwe, ngabalengela, “Mmanyi kutenda abawachigwa kube akatawala ba dunia batawalanga kwa makakala bandu babe na akiilongoi babe bina makakala makolongwa kwa bandu bena."},{"book":"Maluko","chapter":"10","verse":"43","text":"Nambu mangwetomwe ikabe yeneje. Nambu mundu ojwapala kube nkolongwa panakati jinu abe oti mpakachi jwa mmoa,"},{"book":"Maluko","chapter":"10","verse":"44","text":"ojwapala kube jukutumbula panakati jinu, mpaka oti abe mmanda jwa boa."},{"book":"Maluko","chapter":"10","verse":"45","text":"Gambu Mwana jwa Mundu aikikutumikigwaje, ila kutumikia, na kuboya bwomi gwakwe kube ukombola kwa bandu ajingi.”"},{"book":"Maluko","chapter":"10","verse":"46","text":"Ngabaikanga ku Yeliko, Yesu na akinapunji bakwe pamwe na bandu ajingi apabakiba bakaboka kukilambo chenie, jwangalola jumwe nnyopi ojwakonda liina lyakwe Batimayo mwana jwa Timayo akiba atamite umbwega ja ndela."},{"book":"Maluko","chapter":"10","verse":"47","text":"Apajoa kutenda nga Yesu juku Nazaleti, ngatumbula kuchobela, “Yesu! Mwana jwa Daudi! Umone kia!”"},{"book":"Maluko","chapter":"10","verse":"48","text":"Bandu ajingi ngabankalapila akotoke. Nambu jwombe ngayangala kuchobela, “Mwana jwa Daudi umone kia!”"},{"book":"Maluko","chapter":"10","verse":"49","text":"Yesu ngajema ngalenga, “Mankemange.”"},{"book":"Maluko","chapter":"10","verse":"50","text":"Jwombe ngalekela lutando lwakwe, ngaomba kunani, ngannyendele Yesu."},{"book":"Maluko","chapter":"10","verse":"51","text":"Yesu ngankonya, “Mpala nantende nike?”"},{"book":"Maluko","chapter":"10","verse":"52","text":"Yesu ngannengela, “Nnyende, imani jinu jinnamie.”"}]}