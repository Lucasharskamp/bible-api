{"data":[{"book":"इब्रानियों","chapter":"10","verse":"1","text":"मूसेरो कानून एजने बैली रोड़ी चीज़ां केरो सिर्फ अक सैयोए, न कि असली रूपे। एल्हेरेलेइ एक्की किसमेरां बलिदानां ज़ैना हर साल च़ाढ़ां गातन, तैना परमेशरे कां एजने बालन कधे भी सिद्ध न केरि सखन।"},{"book":"इब्रानियों","chapter":"10","verse":"2","text":"अगर केरि सखेथां, त कुन तैन केरू च़ाढ़नू बंद न भोथू? एल्हेरेलेइ अगर आराधना केरनेबाले एक्की बारे हमेशारे लेइ पवित्र भोइ गाथे, त तैन केरो ज़मीर तैन पापी न बनाथो।"},{"book":"इब्रानियों","chapter":"10","verse":"3","text":"पन तैना बलिदानां तैन लोकन हर साल याद करातन कि तैना पापिन।"},{"book":"इब्रानियों","chapter":"10","verse":"4","text":"किजोकि मुमकिन नईं, कि दांतां केरो ते थावां केरो खून पापे दूर केरि सके।"},{"book":"इब्रानियों","chapter":"10","verse":"5","text":"एल्हेरेलेइ ज़ैखन मसीह दुनियाई मां ओरो थियो, त तैनी परमेशर सेइं ज़ोरू थियूं,"},{"book":"इब्रानियों","chapter":"10","verse":"6","text":"तू न भस्म भोनेबाले बलिदाने सेइं, ते न पापेरे बलिदाने सेइं खुश भोव।”"},{"book":"इब्रानियों","chapter":"10","verse":"7","text":"तैखन मसीहे ज़ोवं, “हे परमेशर, हेर, अवं तेरी इच्छा पूरी केरनेरे लेइ ओरोईं, ज़ेन्च़रे मेरे बारे मां पवित्रशास्त्रे मां लिखोरूए।”"},{"book":"इब्रानियों","chapter":"10","verse":"8","text":"पेइले त तै ज़ोते, न तीं कोई बलिदान ते न कोई च़ढ़तल चाई, ते न भस्म भोनेबालू बलिदान ते न पापेरू बलिदान चाव, ते न तैन सेइं तू खुशी भोव, हालांकी एना बलिदानां मूसेरे कानूनेरे मुताबिक दित्तां गातन।"},{"book":"इब्रानियों","chapter":"10","verse":"9","text":"फिरी तै एन ज़ोते, “हेर, अवं तेरी मर्ज़ी पूरी केरनेरे लेइ ओरोईं,” एन्च़रे तै पेइले सारे बलिदान्न हटाते ताके तैन केरे ठैरी मसीहेरे बलिदाने रख्खे।"},{"book":"इब्रानियों","chapter":"10","verse":"10","text":"परमेशरेरी मर्ज़ी ई थी, कि यीशु मसीहेरे जिसम एक्की बार बलिदान भोने सेइं अस हमेशारे लेइ पवित्र भोम।"},{"book":"इब्रानियों","chapter":"10","verse":"11","text":"पेइले करारेरे मुताबिक हर याजक बलिदान केरनेरे ठैरी खड़े भोइतां रोज़ सेवा केरतन, ते एक्की किसमेरां बलिदानां बार-बार च़ाढ़तन, ज़ैना पापे कधी भी दूर न केरि सखन।"},{"book":"इब्रानियों","chapter":"10","verse":"12","text":"पन मसीह ज़ै इश्शो महायाजके, इश्शे पापां केरे लेइ एक्की बार बलिदान भोइतां परमेशरेरे देइने पासे गेइतां बिश्शी जेव।"},{"book":"इब्रानियों","chapter":"10","verse":"13","text":"तैड़ी तै तैस वक्तेरो इंतज़ार केरने लोरोए, कि परमेशर तैसेरे दुश्मन पूरे तरीके सेइं हाराए।"},{"book":"इब्रानियों","chapter":"10","verse":"14","text":"तैनी एक्की बलिदाने सेइं ज़ैना लोक पवित्र कियोरेन, तैना हमेशारे लेइ सिद्ध कियोरेन।"},{"book":"इब्रानियों","chapter":"10","verse":"15","text":"पवित्र आत्मा भी एस गल्लरी गवाही देते। पेइलू त एन ज़ोते कि"},{"book":"इब्रानियों","chapter":"10","verse":"16","text":"“प्रभु ज़ोते, कि ज़ै करार अवं"},{"book":"इब्रानियों","chapter":"10","verse":"17","text":"ते फिरी एन भी ज़ोते कि, “अवं तैन केरे पाप ते बुरां कम्मां माफ़ केरेलो, ते फिरी कधी याद न केरेलो।”"},{"book":"इब्रानियों","chapter":"10","verse":"18","text":"बस्सा, ज़ैखन तैन केरे पापां केरि माफ़ी भोइजेइ, त फिरी पापां केरे लेइ बलिदानेरी ज़रूरत नईं।"},{"book":"इब्रानियों","chapter":"10","verse":"19","text":"एल्हेरेलेइ ढ्लाव ते बेइनव, असन यीशुएरे खूनेरे ज़िरिये सेइं मन्दरेरे परमपवित्र ठारी मां दाखल भोनेरी दिलेरी भोरीए।"},{"book":"इब्रानियों","chapter":"10","verse":"20","text":"यीशुए इश्शे लेइ अक नव्वीं ते ज़िन्दगी देनेबाली बत खोलरोरीए, ज़ै तैनी पड़दे मां यानी अपने जिसमे मां मौतरे ज़िरिये इश्शे लेइ बनाई।"},{"book":"इब्रानियों","chapter":"10","verse":"21","text":"ते एल्हेरेलेइ इश्शो एत्रो महान याजक ज़ै परमेशरेरे घरेरो मुखतियारे।"},{"book":"इब्रानियों","chapter":"10","verse":"22","text":"त एज्जा अस सच़्च़े दिले सेइं ते पूरे विश्वासे सेइं, ते एरो ज़मीर ज़ै खूनेरे तेप्पेइं सेइं पापेरे एसासे करां पवित्र कियोरे, ते एरो जिसम नेइतां ज़ै साफ पैनी सेइं धोवरोए, परमेशरे कां नेम।"},{"book":"इब्रानियों","chapter":"10","verse":"23","text":"ते अस एपनी उमीदरो इकरार रोड़ेच़ारे ट्लेइतां रखम, किजोकि ज़ैनी असन सेइं वादो कियोरोए तै सच़्च़ोए।"},{"book":"इब्रानियों","chapter":"10","verse":"24","text":"ते असेईं इस गल्लारू ध्यान लोड़े रखोरू कि अस केन्च़रे प्यार ते रोड़ां कम्मां केरे लेइ एक्की होरेरी हिम्मत बधाम।"},{"book":"इब्रानियों","chapter":"10","verse":"25","text":"ते एक्की ठैरी अकोट्ठू भोनू न शारम, ज़ेन्च़रे होरे लोक केरतन बल्के अस एक्की होरि हिम्मत देथ, तुस ज़ैस हिसाबे सेइं परमेशरे दुबारे एजनेरी दिहैड़ी नेड़ोंते लातथ तैस्से हिसाबे सेइं जादे एन गल्लन पुड़ च़लते भी राथ।"},{"book":"इब्रानियों","chapter":"10","verse":"26","text":"किजोकि अगर अस सच़ पिशानेरां बाद, ज़ैंनी बुझ़तां पाप केरम त पापां केरे लेइ कोई बलिदान बाकी नईं रावरू।"},{"book":"इब्रानियों","chapter":"10","verse":"27","text":"हाँ, परमेशरेरे इन्साफ ते भयानक अग ज़ै परमेशरेरे दुश्मन्न भस्म केरेली तै बाकी आए।"},{"book":"इब्रानियों","chapter":"10","verse":"28","text":"ज़ैखन मूसेरे कानून न मन्नेबाले, दूई या ट्लाई मैन्हु केरे गवाही देने सेइं तैस मैन्हु बगैर दया केरतां मौतरी सज़ा दित्ती गातीए।"},{"book":"इब्रानियों","chapter":"10","verse":"29","text":"त तै मैन्हु केत्री सज़ारो लैईक भोलो, ज़ैनी परमेशरेरे मट्ठू पावन हैठ ढ्लेन्च़ू, ते करारेरो खून ज़ैस सेइं तै पवित्र ठहरावरो थियो, तै अपवित्र समझ़ो। ते पवित्र आत्मारी बेइज़ती की, ज़ेसेरे ज़िरिये असन अनुग्रह मैलते।"},{"book":"इब्रानियों","chapter":"10","verse":"30","text":"किजोकि अस ज़ानतम, तैनी ज़ोरू थियूं, “बदलो घिन्नो मेरू कम्मे, अवं एप्पू बदलो देइलो।” ते फिरी तैनी एन भी ज़ोवं, “प्रभु अपने लोकां केरि इन्साफ केरेलो।”"},{"book":"इब्रानियों","chapter":"10","verse":"31","text":"ज़ींते परमेशरेरे हथ्थन मां गानू बड़ी खतरनाक गल्ले।"},{"book":"इब्रानियों","chapter":"10","verse":"32","text":"पन तैना पेइले दिहाड़े याद केरा, ज़ैखन तुसन मसीह पिशानेरी लौ मैल्ली, ते तैसेरे बाद तुसेईं बेड़ि मुशकलातां केरो दैटतां मुकाबलोइ कियो।"},{"book":"इब्रानियों","chapter":"10","verse":"33","text":"यानी कधे त तुस लोकां केरे तुहीन केरने सेइं ते मुसीबती सेइं तुस तमाशो बने, ते कधी तुसेईं होरे मुसीबत बरदाशत केरते लाए ते तुसेईं तैन केरू साथ दित्तू।"},{"book":"इब्रानियों","chapter":"10","verse":"34","text":"किजोकि तुसेईं कैदन सेइं हमदरदी की, ते अपनो माल भी लुट्टानो खुशी सेइं कबूल कियो। किजोकि तुस ज़ानते थिये कि अक बड़ी बड्डी खास मलकियत तुसन कां आए ज़ै हमेशारे लेई आए।"},{"book":"इब्रानियों","chapter":"10","verse":"35","text":"एल्हेरेलेइ तुस हिम्मत न हरा, किजोकि तैसेरो फल बड़ो बड्डोए।"},{"book":"इब्रानियों","chapter":"10","verse":"36","text":"तुसेईं बेड़ि सब्री सेइं कम कियेरू लोड़ते, ताके तुस परमेशरेरी मर्ज़ी पूरी केरतां तै चीज़ हासिल केरि सखथ ज़ेसेरो तैनी वादो कियोरोए।"},{"book":"इब्रानियों","chapter":"10","verse":"37","text":"किजोकि ज़ेन्च़रे पवित्रशास्त्रे मां लिखोरू आए,"},{"book":"इब्रानियों","chapter":"10","verse":"38","text":"पन मेरे धर्मी लोक मीं पुड़ विश्वासे रखने सेइं ज़ींते राले,"},{"book":"इब्रानियों","chapter":"10","verse":"39","text":"पन अस हटने बाले नईं, कि परमेशरे पुड़ विश्वास केरने करां पत्रोवं हटम ते नाश भोम, बल्के अस विश्वास केरनेबाले आम, ताके इश्शे प्राण बच़ाए गान।"}]}