{"data":[{"book":"2 Korintofo","chapter":"13","verse":"1","text":"Nsra a ɛto so abiɛsa a merebɛsra mo ni. Kyerɛwsɛm no ka se, “Adanse a nnipa baanu anaa baasa bedi no na ɛsɛ sɛ wɔfa.”"},{"book":"2 Korintofo","chapter":"13","verse":"2","text":"Bere a mebaa mo nkyɛn nea ɛto so abien no, mebɔɔ mo kɔkɔ bi. Mereti mu mprempren a minni mo nkyɛn yi. Sɛ mesan ba bio a, meremfa mo anaa nnipa afoforo bi a wɔayɛ bɔne no ho nkyɛ wɔn,"},{"book":"2 Korintofo","chapter":"13","verse":"3","text":"efisɛ mopɛ sɛ muhu nsɛnkyerɛnne bi sɛ Kristo nam me so kasa. Ɔnyɛ mmerɛw sɛ ɔbɛyɛ mo mu adwuma, na mmom ɔwɔ tumi wɔ mo mu."},{"book":"2 Korintofo","chapter":"13","verse":"4","text":"Ɛwɔ mu sɛ mmerɛwyɛ mu na wɔbɔɔ no asennua mu, nanso Onyankopɔn tumi mu na ɔte ase yi. Yɛyɛ mmerɛw de, nanso ayɔnkofa a yɛne no wɔ nti, yɛne no bɛtena wɔ Onyankopɔn tumi mu."},{"book":"2 Korintofo","chapter":"13","verse":"5","text":"Monsɔ mo ho nhwɛ, na mummu mo ho atɛn nhwɛ sɛ mote ase wɔ gyidi mu ana. Munim yiye sɛ Kristo Yesu te mo mu ana? Sɛ ɔnte mo mu a na ɛkyerɛ sɛ moantumi sɔhwɛ no."},{"book":"2 Korintofo","chapter":"13","verse":"6","text":"Minim yiye sɛ mubehu sɛ yɛanni nkogu."},{"book":"2 Korintofo","chapter":"13","verse":"7","text":"Afei yɛbɔ mpae srɛ Onyankopɔn sɛ morenyɛ biribiara a enye. Yɛmpɛ sɛ nnipa behu sɛ yɛwɔ tumi bi wɔ mo so. Mpo sɛ wohu yɛn sɛ yɛsɛ nnipa a yɛadi nkogu wɔ yɛn adwuma mu a, yɛpɛ, efisɛ yɛpɛ sɛ mobɛyɛ nea eye de adi nkonim."},{"book":"2 Korintofo","chapter":"13","verse":"8","text":"Yɛrentumi nsɔre ntia nokware, na mmom nokware nko ara na ɛsɛ sɛ yegyina ma no."},{"book":"2 Korintofo","chapter":"13","verse":"9","text":"Sɛ yehu sɛ yɛyɛ mmerɛw na moyɛ den a, na yɛn ani agye. Enti yɛn nso yɛrebɔ mpae sɛ mobɛyɛ pɛ."},{"book":"2 Korintofo","chapter":"13","verse":"10","text":"Ɛno nti na merekyerɛw saa krataa yi abrɛ mo, sɛnea ɛbɛyɛ na, sɛ meba a merennyina tumi a Awurade de ama me sɛ memfa mmoa mo na munyin na mo mu antetew no so ne mo nni no anibere so."},{"book":"2 Korintofo","chapter":"13","verse":"11","text":"Enti anuanom, makra mo! Mompere nhwehwɛ ade pa; muntie mʼafotu; mo ne mo ho mo ho nka na montena ase asomdwoe mu. Na ɔdɔ ne asomdwoe Nyankopɔn no ne mo bɛtena."},{"book":"2 Korintofo","chapter":"13","verse":"12","text":"Momfa onuadɔ nkyiakyia mo ho mo ho."},{"book":"2 Korintofo","chapter":"13","verse":"13","text":"Onyankopɔn nkurɔfo nyinaa kyiakyia mo."},{"book":"2 Korintofo","chapter":"13","verse":"14","text":"Yɛn Awurade Yesu Kristo dom ne Onyankopɔn dɔ ne Honhom Kronkron no ayɔnkofa nka mo nyinaa."}]}