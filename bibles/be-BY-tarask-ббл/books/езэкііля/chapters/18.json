{"data":[{"book":"ЕЗЭКІІЛЯ","chapter":"18","verse":"1","text":"І было мне слова Гасподняе:"},{"book":"ЕЗЭКІІЛЯ","chapter":"18","verse":"2","text":"навошта вы ўжываеце ў зямлі Ізраілевай гэтую прымаўку, кажучы: «бацькі елі кіслы вінаград, а ў дзяцей на зубах аскома»?"},{"book":"ЕЗЭКІІЛЯ","chapter":"18","verse":"3","text":"Жыву Я! кажа Гасподзь Бог, ня будуць наперад казаць прымаўку гэтую ў Ізраілі."},{"book":"ЕЗЭКІІЛЯ","chapter":"18","verse":"4","text":"Бо вось, усе душы - Мае: як бацькава душа, так і душа сынава - Мае; душа, якая грэшыць, памрэ."},{"book":"ЕЗЭКІІЛЯ","chapter":"18","verse":"5","text":"Калі хто праведны і чыніць суд і праўду,"},{"book":"ЕЗЭКІІЛЯ","chapter":"18","verse":"6","text":"на горах ахвярнага ня есьць і да ідалаў дому Ізраілевага не зьвяртае вачэй сваіх, жонкі блізкага свайго не апаганьвае і да свае жонкі ў час ачышчэньня яе нячыстотаў не набліжаецца,"},{"book":"ЕЗЭКІІЛЯ","chapter":"18","verse":"7","text":"нікога ня ўціскае, пазычэнцу вяртае заклад ягоны, захопаў ня робіць, хлеб свой дае галоднаму і голага накрываае вопраткай,"},{"book":"ЕЗЭКІІЛЯ","chapter":"18","verse":"8","text":"у ліхву не дае і ліхвы не бярэ, ад няпраўды стрымлівае руку сваю, суд чалавеку з чалавекам учыняе правільна,"},{"book":"ЕЗЭКІІЛЯ","chapter":"18","verse":"9","text":"учыняе паводле запаведзяў Маіх і трымаецца пастановаў Маіх шчыра; дык ён - праведнік, ён напэўна будзе жывы, кажа Гасподзь Бог."},{"book":"ЕЗЭКІІЛЯ","chapter":"18","verse":"10","text":"Але калі ў яго нарадзіўся сын разбойнік, які пралівае кроў і робіць што-колечы з таго,"},{"book":"ЕЗЭКІІЛЯ","chapter":"18","verse":"11","text":"чаго ён сам зусім не рабіў: і на горах есьць ахвярнае і жонку блізкага свайго апаганьвае,"},{"book":"ЕЗЭКІІЛЯ","chapter":"18","verse":"12","text":"беднага і ўбогага ўціскае, гвалтам адбірае, закладу не вяртае і да ідалаў зьвяртае вочы свае, робіць гідоту,"},{"book":"ЕЗЭКІІЛЯ","chapter":"18","verse":"13","text":"у рост дае і бярэ ліхву, - дык ці ж будзе ён жывы. Не, ён ня будзе жывы. Хто робіць усе такія гідоты, той мусова памрэ, кроў яго будзе на ім."},{"book":"ЕЗЭКІІЛЯ","chapter":"18","verse":"14","text":"Але калі ў каго нарадзіўся сын, які, бачачы грахі бацькі свайго, як ён робіць, бачыць - і ня робіць падобна, як яны:"},{"book":"ЕЗЭКІІЛЯ","chapter":"18","verse":"15","text":"на горах ахвярнага ня есьць, да ідалаў дому Ізраілевага не зьвяртае вачэй сваіх, жонкі блізкага свайго не апаганьвае"},{"book":"ЕЗЭКІІЛЯ","chapter":"18","verse":"16","text":"і чалавека ня ўціскае, закладу не бярэ і гвалтам не адбірае, хлеб свой дае галоднаму і голага накрывае вопраткай,"},{"book":"ЕЗЭКІІЛЯ","chapter":"18","verse":"17","text":"ад крыўды беднаму стрымлівае руку сваю, росту і ліхвы не бярэ, выконвае Мае загады і паводзіцца паводле запаведзяў Маіх, - дык гэты не памрэ за беззаконнасьць бацькі свайго; ён будзе жывы."},{"book":"ЕЗЭКІІЛЯ","chapter":"18","verse":"18","text":"А бацька ягоны, як што ён жорстка ўціскаў, рабаваў брата і нядобрае рабіў сярод свайго, вось, - ён памрэ за сваё беззаконьне."},{"book":"ЕЗЭКІІЛЯ","chapter":"18","verse":"19","text":"Вы кажаце: «чаму ж сын не нясе віны бацькі свайго?» Бо сын робіць законна і справядліва, усе пастановы Мае шануе і выконвае іх; ён будзе жывы."},{"book":"ЕЗЭКІІЛЯ","chapter":"18","verse":"20","text":"Душа, якая грэшыць, яна памрэ; сын не панясе віны бацькі і бацька не панясе віны сына, праўда справядлівага пры ім і застаецца і беззаконнасьць беззаконнага пры ім і застаецца."},{"book":"ЕЗЭКІІЛЯ","chapter":"18","verse":"21","text":"І беззаконьнік, калі адвернецца ад усіх грахоў сваіх, якія рабіў, і будзе трымацца ўсіх пастановаў Маіх і паводзіцца законна і праведна, жывы будзе, не памрэ."},{"book":"ЕЗЭКІІЛЯ","chapter":"18","verse":"22","text":"Усе злачынствы ягоныя, якія рабіў ён, не папомняцца яму; у праўдзе сваёй, якую будзе рабіць, ён жывы будзе."},{"book":"ЕЗЭКІІЛЯ","chapter":"18","verse":"23","text":"Хіба Я хачу сьмерці беззаконьніка? кажа Гасподзь Бог. Ці ж не таго, каб ён адвярнуўся ад шляхоў сваіх і быў жывы?"},{"book":"ЕЗЭКІІЛЯ","chapter":"18","verse":"24","text":"І праведнік, калі адступіцца ад праўды сваёй і будзе паводзіцца няправедна, будзе рабіць усе тыя мярзоты, якія робіць беззаконьнік, ці будзе ён жывы? усе добрыя ўчынкі ягоныя, якія ён рабіў, не папомняцца; за беззаконьне сваё, якое робіць, і за грахі свае, у якіх грэшны, ён памрэ."},{"book":"ЕЗЭКІІЛЯ","chapter":"18","verse":"25","text":"Але вы кажаце: «няправільны шлях Госпада». Паслухайце, доме Ізраілеў! Ці мой шлях няправільны? ці ж ня вашыя шляхі няправільныя?"},{"book":"ЕЗЭКІІЛЯ","chapter":"18","verse":"26","text":"Калі праведнік адступаецца ад праўды сваёй і ўчыняе беззаконьне і за гэта памірае, дык ён памірае за беззаконьне сваё, якое ўчыніў."},{"book":"ЕЗЭКІІЛЯ","chapter":"18","verse":"27","text":"І беззаконьнік, калі адварочваецца ад беззаконьня свайго, якое ўчыняе, і чыніць суд і праўду, - да жыцьця верне душу сваю."},{"book":"ЕЗЭКІІЛЯ","chapter":"18","verse":"28","text":"Бо ён убачыў і адвярнуўся ад усіх злачынстваў сваіх, якія ўчыняў; ён будзе жывы, не памрэ."},{"book":"ЕЗЭКІІЛЯ","chapter":"18","verse":"29","text":"А дом Ізраілеў кажа: «няправільны шлях Госпада!» Ці ж Мае шляхі няправільныя, доме Ізраілеў? ці ж ня вашыя шляхі няправільныя?"},{"book":"ЕЗЭКІІЛЯ","chapter":"18","verse":"30","text":"Таму Я буду судзіць вас, доме Ізраілеў, кожнага паводле шляхоў ягоных, кажа Гасподзь Бог; пакайцеся і адвярнецеся ад усіх злачынстваў вашых, каб бязбожнасьць ня сталася вам на спатыкненьне."},{"book":"ЕЗЭКІІЛЯ","chapter":"18","verse":"31","text":"Адкіньце ад сябе ўсе грахі вашыя, якімі грашылі вы, і стварэце сабе новае сэрца і новы дух: і навошта вам паміраць, доме Ізраілеў?"},{"book":"ЕЗЭКІІЛЯ","chapter":"18","verse":"32","text":"Бо Я не хачу сьмерці таму, хто памірае, кажа Гасподзь Бог; а навярнецеся - і жывеце!"}]}