{"data":[{"book":"లూకః","chapter":"23","verse":"1","text":"తతః సభాస్థాః సర్వ్వలోకా ఉత్థాయ తం పీలాతసమ్ముఖం నీత్వాప్రోద్య వక్తుమారేభిరే,"},{"book":"లూకః","chapter":"23","verse":"2","text":"స్వమభిషిక్తం రాజానం వదన్తం కైమరరాజాయ కరదానం నిషేధన్తం రాజ్యవిపర్య్యయం కుర్త్తుం ప్రవర్త్తమానమ్ ఏన ప్రాప్తా వయం|"},{"book":"లూకః","chapter":"23","verse":"3","text":"తదా పీలాతస్తం పృష్టవాన్ త్వం కిం యిహూదీయానాం రాజా? స ప్రత్యువాచ త్వం సత్యముక్తవాన్|"},{"book":"లూకః","chapter":"23","verse":"4","text":"తదా పీలాతః ప్రధానయాజకాదిలోకాన్ జగాద్, అహమేతస్య కమప్యపరాధం నాప్తవాన్|"},{"book":"లూకః","chapter":"23","verse":"5","text":"తతస్తే పునః సాహమినో భూత్వావదన్, ఏష గాలీల ఏతత్స్థానపర్య్యన్తే సర్వ్వస్మిన్ యిహూదాదేశే సర్వ్వాల్లోకానుపదిశ్య కుప్రవృత్తిం గ్రాహీతవాన్|"},{"book":"లూకః","chapter":"23","verse":"6","text":"తదా పీలాతో గాలీలప్రదేశస్య నామ శ్రుత్వా పప్రచ్ఛ, కిమయం గాలీలీయో లోకః?"},{"book":"లూకః","chapter":"23","verse":"7","text":"తతః స గాలీల్ప్రదేశీయహేరోద్రాజస్య తదా స్థితేస్తస్య సమీపే యీశుం ప్రేషయామాస|"},{"book":"లూకః","chapter":"23","verse":"8","text":"తదా హేరోద్ యీశుం విలోక్య సన్తుతోష, యతః స తస్య బహువృత్తాన్తశ్రవణాత్ తస్య కిఞి्చదాశ్చర్య్యకర్మ్మ పశ్యతి ఇత్యాశాం కృత్వా బహుకాలమారభ్య తం ద్రష్టుం ప్రయాసం కృతవాన్|"},{"book":"లూకః","chapter":"23","verse":"9","text":"తస్మాత్ తం బహుకథాః పప్రచ్ఛ కిన్తు స తస్య కస్యాపి వాక్యస్య ప్రత్యుత్తరం నోవాచ|"},{"book":"లూకః","chapter":"23","verse":"10","text":"అథ ప్రధానయాజకా అధ్యాపకాశ్చ ప్రోత్తిష్ఠన్తః సాహసేన తమపవదితుం ప్రారేభిరే|"},{"book":"లూకః","chapter":"23","verse":"11","text":"హేరోద్ తస్య సేనాగణశ్చ తమవజ్ఞాయ ఉపహాసత్వేన రాజవస్త్రం పరిధాప్య పునః పీలాతం ప్రతి తం ప్రాహిణోత్|"},{"book":"లూకః","chapter":"23","verse":"12","text":"పూర్వ్వం హేరోద్పీలాతయోః పరస్పరం వైరభావ ఆసీత్ కిన్తు తద్దినే ద్వయో ర్మేలనం జాతమ్|"},{"book":"లూకః","chapter":"23","verse":"13","text":"పశ్చాత్ పీలాతః ప్రధానయాజకాన్ శాసకాన్ లోకాంశ్చ యుగపదాహూయ బభాషే,"},{"book":"లూకః","chapter":"23","verse":"14","text":"రాజ్యవిపర్య్యయకారకోయమ్ ఇత్యుక్త్వా మనుష్యమేనం మమ నికటమానైష్ట కిన్తు పశ్యత యుష్మాకం సమక్షమ్ అస్య విచారం కృత్వాపి ప్రోక్తాపవాదానురూపేణాస్య కోప్యపరాధః సప్రమాణో న జాతః,"},{"book":"లూకః","chapter":"23","verse":"15","text":"యూయఞ్చ హేరోదః సన్నిధౌ ప్రేషితా మయా తత్రాస్య కోప్యపరాధస్తేనాపి న ప్రాప్తః| పశ్యతానేన వధహేेతుకం కిమపి నాపరాద్ధం|"},{"book":"లూకః","chapter":"23","verse":"16","text":"తస్మాదేనం తాడయిత్వా విహాస్యామి|"},{"book":"లూకః","chapter":"23","verse":"17","text":"తత్రోత్సవే తేషామేకో మోచయితవ్యః|"},{"book":"లూకః","chapter":"23","verse":"18","text":"ఇతి హేతోస్తే ప్రోచ్చైరేకదా ప్రోచుః, ఏనం దూరీకృత్య బరబ్బానామానం మోచయ|"},{"book":"లూకః","chapter":"23","verse":"19","text":"స బరబ్బా నగర ఉపప్లవవధాపరాధాభ్యాం కారాయాం బద్ధ ఆసీత్|"},{"book":"లూకః","chapter":"23","verse":"20","text":"కిన్తు పీలాతో యీశుం మోచయితుం వాఞ్ఛన్ పునస్తానువాచ|"},{"book":"లూకః","chapter":"23","verse":"21","text":"తథాప్యేనం క్రుశే వ్యధ క్రుశే వ్యధేతి వదన్తస్తే రురువుః|"},{"book":"లూకః","chapter":"23","verse":"22","text":"తతః స తృతీయవారం జగాద కుతః? స కిం కర్మ్మ కృతవాన్? నాహమస్య కమపి వధాపరాధం ప్రాప్తః కేవలం తాడయిత్వాముం త్యజామి|"},{"book":"లూకః","chapter":"23","verse":"23","text":"తథాపి తే పునరేనం క్రుశే వ్యధ ఇత్యుక్త్వా ప్రోచ్చైర్దృఢం ప్రార్థయాఞ్చక్రిరే;"},{"book":"లూకః","chapter":"23","verse":"24","text":"తతః ప్రధానయాజకాదీనాం కలరవే ప్రబలే సతి తేషాం ప్రార్థనారూపం కర్త్తుం పీలాత ఆదిదేశ|"},{"book":"లూకః","chapter":"23","verse":"25","text":"రాజద్రోహవధయోరపరాధేన కారాస్థం యం జనం తే యయాచిరే తం మోచయిత్వా యీశుం తేషామిచ్ఛాయాం సమార్పయత్|"},{"book":"లూకః","chapter":"23","verse":"26","text":"అథ తే యీశుం గృహీత్వా యాన్తి, ఏతర్హి గ్రామాదాగతం శిమోననామానం కురీణీయం జనం ధృత్వా యీశోః పశ్చాన్నేతుం తస్య స్కన్ధే క్రుశమర్పయామాసుః|"},{"book":"లూకః","chapter":"23","verse":"27","text":"తతో లోाకారణ్యమధ్యే బహుస్త్రియో రుదత్యో విలపన్త్యశ్చ యీశోః పశ్చాద్ యయుః|"},{"book":"లూకః","chapter":"23","verse":"28","text":"కిన్తు స వ్యాఘుట్య తా ఉవాచ, హే యిరూశాలమో నార్య్యో యుయం మదర్థం న రుదిత్వా స్వార్థం స్వాపత్యార్థఞ్చ రుదితి;"},{"book":"లూకః","chapter":"23","verse":"29","text":"పశ్యత యః కదాపి గర్భవత్యో నాభవన్ స్తన్యఞ్చ నాపాయయన్ తాదృశీ ర్వన్ధ్యా యదా ధన్యా వక్ష్యన్తి స కాల ఆయాతి|"},{"book":"లూకః","chapter":"23","verse":"30","text":"తదా హే శైలా అస్మాకముపరి పతత, హే ఉపశైలా అస్మానాచ్ఛాదయత కథామీదృశీం లోకా వక్ష్యన్తి|"},{"book":"లూకః","chapter":"23","verse":"31","text":"యతః సతేజసి శాఖిని చేదేతద్ ఘటతే తర్హి శుష్కశాఖిని కిం న ఘటిష్యతే?"},{"book":"లూకః","chapter":"23","verse":"32","text":"తదా తే హన్తుం ద్వావపరాధినౌ తేన సార్ద్ధం నిన్యుః|"},{"book":"లూకః","chapter":"23","verse":"33","text":"అపరం శిరఃకపాలనామకస్థానం ప్రాప్య తం క్రుశే వివిధుః; తద్ద్వయోరపరాధినోరేకం తస్య దక్షిణో తదన్యం వామే క్రుశే వివిధుః|"},{"book":"లూకః","chapter":"23","verse":"34","text":"తదా యీశురకథయత్, హే పితరేతాన్ క్షమస్వ యత ఏతే యత్ కర్మ్మ కుర్వ్వన్తి తన్ న విదుః; పశ్చాత్తే గుటికాపాతం కృత్వా తస్య వస్త్రాణి విభజ్య జగృహుః|"},{"book":"లూకః","chapter":"23","verse":"35","text":"తత్ర లోకసంఘస్తిష్ఠన్ దదర్శ; తే తేషాం శాసకాశ్చ తముపహస్య జగదుః, ఏష ఇతరాన్ రక్షితవాన్ యదీశ్వరేణాభిరుచితో ఽభిషిక్తస్త్రాతా భవతి తర్హి స్వమధునా రక్షతు|"},{"book":"లూకః","chapter":"23","verse":"36","text":"తదన్యః సేనాగణా ఏత్య తస్మై అమ్లరసం దత్వా పరిహస్య ప్రోవాచ,"},{"book":"లూకః","chapter":"23","verse":"37","text":"చేత్త్వం యిహూదీయానాం రాజాసి తర్హి స్వం రక్ష|"},{"book":"లూకః","chapter":"23","verse":"38","text":"యిహూదీయానాం రాజేతి వాక్యం యూనానీయరోమీయేబ్రీయాక్షరై ర్లిఖితం తచ్ఛిరస ఊర్ద్ధ్వేఽస్థాప్యత|"},{"book":"లూకః","chapter":"23","verse":"39","text":"తదోభయపార్శ్వయో ర్విద్ధౌ యావపరాధినౌ తయోరేకస్తం వినిన్ద్య బభాషే, చేత్త్వమ్ అభిషిక్తోసి తర్హి స్వమావాఞ్చ రక్ష|"},{"book":"లూకః","chapter":"23","verse":"40","text":"కిన్త్వన్యస్తం తర్జయిత్వావదత్, ఈశ్వరాత్తవ కిఞ్చిదపి భయం నాస్తి కిం? త్వమపి సమానదణ్డోసి,"},{"book":"లూకః","chapter":"23","verse":"41","text":"యోగ్యపాత్రే ఆవాం స్వస్వకర్మ్మణాం సముచితఫలం ప్రాప్నువః కిన్త్వనేన కిమపి నాపరాద్ధం|"},{"book":"లూకః","chapter":"23","verse":"42","text":"అథ స యీశుం జగాద హే ప్రభే భవాన్ స్వరాజ్యప్రవేశకాలే మాం స్మరతు|"},{"book":"లూకః","chapter":"23","verse":"43","text":"తదా యీశుః కథితవాన్ త్వాం యథార్థం వదామి త్వమద్యైవ మయా సార్ద్ధం పరలోకస్య సుఖస్థానం ప్రాప్స్యసి|"},{"book":"లూకః","chapter":"23","verse":"44","text":"అపరఞ్చ ద్వితీయయామాత్ తృతీయయామపర్య్యన్తం రవేస్తేజసోన్తర్హితత్వాత్ సర్వ్వదేశోఽన్ధకారేణావృతో"},{"book":"లూకః","chapter":"23","verse":"45","text":"మన్దిరస్య యవనికా చ ఛిద్యమానా ద్విధా బభూవ|"},{"book":"లూకః","chapter":"23","verse":"46","text":"తతో యీశురుచ్చైరువాచ, హే పిత ర్మమాత్మానం తవ కరే సమర్పయే, ఇత్యుక్త్వా స ప్రాణాన్ జహౌ|"},{"book":"లూకః","chapter":"23","verse":"47","text":"తదైతా ఘటనా దృష్ట్వా శతసేనాపతిరీశ్వరం ధన్యముక్త్వా కథితవాన్ అయం నితాన్తం సాధుమనుష్య ఆసీత్|"},{"book":"లూకః","chapter":"23","verse":"48","text":"అథ యావన్తో లోకా ద్రష్టుమ్ ఆగతాస్తే తా ఘటనా దృష్ట్వా వక్షఃసు కరాఘాతం కృత్వా వ్యాచుట్య గతాః|"},{"book":"లూకః","chapter":"23","verse":"49","text":"యీశో ర్జ్ఞాతయో యా యా యోషితశ్చ గాలీలస్తేన సార్ద్ధమాయాతాస్తా అపి దూరే స్థిత్వా తత్ సర్వ్వం దదృశుః|"},{"book":"లూకః","chapter":"23","verse":"50","text":"తదా యిహూదీయానాం మన్త్రణాం క్రియాఞ్చాసమ్మన్యమాన ఈశ్వరస్య రాజత్వమ్ అపేక్షమాణో"},{"book":"లూకః","chapter":"23","verse":"51","text":"యిహూదిదేశీయో ఽరిమథీయనగరీయో యూషఫ్నామా మన్త్రీ భద్రో ధార్మ్మికశ్చ పుమాన్"},{"book":"లూకః","chapter":"23","verse":"52","text":"పీలాతాన్తికం గత్వా యీశో ర్దేహం యయాచే|"},{"book":"లూకః","chapter":"23","verse":"53","text":"పశ్చాద్ వపురవరోహ్య వాససా సంవేష్ట్య యత్ర కోపి మానుషో నాస్థాప్యత తస్మిన్ శైలే స్వాతే శ్మశానే తదస్థాపయత్|"},{"book":"లూకః","chapter":"23","verse":"54","text":"తద్దినమాయోజనీయం దినం విశ్రామవారశ్చ సమీపః|"},{"book":"లూకః","chapter":"23","verse":"55","text":"అపరం యీశునా సార్ద్ధం గాలీల ఆగతా యోషితః పశ్చాదిత్వా శ్మశానే తత్ర యథా వపుః స్థాపితం తచ్చ దృష్ట్వా"},{"book":"లూకః","chapter":"23","verse":"56","text":"వ్యాఘుట్య సుగన్ధిద్రవ్యతైలాని కృత్వా విధివద్ విశ్రామవారే విశ్రామం చక్రుః|"}]}