{"data":[{"book":"Otkrivenje","chapter":"19","verse":"1","text":"Začujem zatim silno mnoštvo u nebu kako viče: “Aleluja! Spasenje je djelo našega Boga. Slava i moć njemu pripadaju!"},{"book":"Otkrivenje","chapter":"19","verse":"2","text":"Njegovi su sudovi istiniti i pravedni. Kaznio je veliku Bludnicu koja je pokvarila zemlju svojim bludom i osvetio je krv svojih slugu.”"},{"book":"Otkrivenje","chapter":"19","verse":"3","text":"I opet: “Aleluja! Dim s njezina zgarišta dizat će se u vijeke vjekova!”"},{"book":"Otkrivenje","chapter":"19","verse":"4","text":"Nato dvadeset četvorica starješina i četiri bića padnu ničice i poklone se Bogu koji sjedi na prijestolju govoreći: “Amen! Aleluja!”"},{"book":"Otkrivenje","chapter":"19","verse":"5","text":"S prijestolja se začuje glas: “Hvalite našega Boga, sve njegove sluge, svi koji ga se bojite, od najmanjega do najvećega!”"},{"book":"Otkrivenje","chapter":"19","verse":"6","text":"Začujem potom opet glas silnog mnoštva, poput silnoga huka vode i praska silnih gromova: “Aleluja! Naš Gospodin Bog Svemogući kraljuje!"},{"book":"Otkrivenje","chapter":"19","verse":"7","text":"Radujmo se i veselimo i slavu mu dajmo jer je došao trenutak Jaganjčeve svadbe i njegova je zaručnica pripravna!"},{"book":"Otkrivenje","chapter":"19","verse":"8","text":"Dopušteno joj je da se odjene u fini, blistavi i čisti lan.”"},{"book":"Otkrivenje","chapter":"19","verse":"9","text":"Anđeo mi reče: “Napiši: Blago onima koji su pozvani na Jaganjčevu svadbenu gozbu!” I još doda: “Ove su riječi istinite, Božje.”"},{"book":"Otkrivenje","chapter":"19","verse":"10","text":"Pao sam do njegovih nogu da mu se poklonim, ali on reče: “Ne klanjaj mi se! Ta ja sam samo Božji sluga kao i ti, kao i ostala tvoja braća koja svjedoče o svojoj vjeri u Isusa. Bogu se klanjaj! Jer koji svjedoče o Isusu, imaju proročkog duha.”"},{"book":"Otkrivenje","chapter":"19","verse":"11","text":"Ugledam zatim otvoreno nebo i ondje konja bijelca. Na njemu je sjedio On, zvan Vjerni i Istiniti, koji pravedno sudi i ratuje."},{"book":"Otkrivenje","chapter":"19","verse":"12","text":"Oči su mu bile poput ognjenih plamenova, na glavi mnoge krune. Nosio je napisano ime koje samo on zna."},{"book":"Otkrivenje","chapter":"19","verse":"13","text":"Ogrtač mu je bio natopljen krvlju. Ime mu je: Riječ Božja."},{"book":"Otkrivenje","chapter":"19","verse":"14","text":"Za njim su išle nebeske vojske odjevene u fini, bijeli i čisti lan."},{"book":"Otkrivenje","chapter":"19","verse":"15","text":"Iz usta mu je izlazio oštar mač kojim će posjeći narode. Vladat će njima željeznom palicom. On gazi u tijesku gnjevne srdžbe Svemogućega Boga."},{"book":"Otkrivenje","chapter":"19","verse":"16","text":"Na boku ogrtača piše mu ime:"},{"book":"Otkrivenje","chapter":"19","verse":"17","text":"Ugledam zatim anđela kako stoji na suncu i kako na sav glas viče lešinarima što lete nebom: “Dođite! Skupite se na veliku gozbu koju vam je Bog priredio"},{"book":"Otkrivenje","chapter":"19","verse":"18","text":"da se najedete mesa kraljeva, vojskovođa i moćnika, mesa konja i konjanika, mesa svih ljudi—slobodnih i robova, malih i velikih!”"},{"book":"Otkrivenje","chapter":"19","verse":"19","text":"I vidim: Zvijer i svi zemaljski kraljevi okupili su se s vojskama da zarate s Onim što sjedi na konju i s njegovom vojskom."},{"book":"Otkrivenje","chapter":"19","verse":"20","text":"Ali zarobljeni su Zvijer i lažni prorok koji je u njezinoj nazočnosti činio čudesa i njima zavodio ljude koji su primili žig Zvijeri i klanjali se njezinome kipu. I Zvijer i lažni prorok bačeni su u ognjeno jezero s gorućim sumporom."},{"book":"Otkrivenje","chapter":"19","verse":"21","text":"Ostatak njihove vojske posjekao je mač izišao iz usta Onoga koji sjedi na bijelome konju. I svi su se lešinari nasitili njihova mesa."}]}