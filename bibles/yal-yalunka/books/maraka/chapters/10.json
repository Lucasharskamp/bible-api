{"data":[{"book":"Maraka","chapter":"10","verse":"1","text":"Na xanbi ra, Yesu yi keli mɛnni, a yi siga Yudaya yamanani, a Yurudɛn baan gidi. Yamaan mɔn yi malan a fɛma. A mɔn yi e xaran alo a darixi a ligɛ kii naxan yi."},{"book":"Maraka","chapter":"10","verse":"2","text":"Farisi muxuna ndee yi fa a fɛma, e yi a maxɔdin alogo e xa a kɛɲaan fɛsɛfɛsɛ, e naxa, “A fala nxu xa, a daxa sariyani ba xɛmɛn xa a mɛ a ɲaxanla ra?”"},{"book":"Maraka","chapter":"10","verse":"3","text":"Yesu yi e yabi, a naxa, “Musa yamarin mundun so ɛ yii?”"},{"book":"Maraka","chapter":"10","verse":"4","text":"E yi a yabi, e naxa, “Musa bata tin a xɛmɛn xa futu kala kɛdin sɛbɛ, a yi a ɲaxanla beɲin.”"},{"book":"Maraka","chapter":"10","verse":"5","text":"Yesu yi a fala e xa, a naxa, “Musa na yamarin sɛbɛxi ɛ xa nɛn bayo ɛ bɔɲɛn xɔdɔxɔ."},{"book":"Maraka","chapter":"10","verse":"6","text":"Koni a fɔlɔni dunuɲa da waxatini, ‘Ala xɛmɛn nun ɲaxanla da nɛn,’"},{"book":"Maraka","chapter":"10","verse":"7","text":"‘Nanara, xɛmɛna a nga nun a fafe beɲinma nɛn, a yi a maso a ɲaxanla ra,"},{"book":"Maraka","chapter":"10","verse":"8","text":"e findi fati bɛndɛ kedenna ra.’10.8 Dunuɲa Fɔlɔn 1.27 nun 2.24 Nayi, muxu firin mi fa e ra koni muxu keden."},{"book":"Maraka","chapter":"10","verse":"9","text":"Nanara, Ala bata seen naxanye tugun e bode ra, muxe nama ne fata.”"},{"book":"Maraka","chapter":"10","verse":"10","text":"E xɛtɛ banxini waxatin naxan yi, xarandiine yi Yesu maxɔdin na feen ma."},{"book":"Maraka","chapter":"10","verse":"11","text":"A yi a fala e xa, a naxa, “Xɛmɛn naxan na a ɲaxanla beɲin, a ɲaxalan gbɛtɛ futu, a bata yalunyaan liga lan a ɲaxalan singen ma.10.11 A yalunyaan ligaxi bayo a mɔn futu singen yamarin bun Ala yɛɛ ra yi."},{"book":"Maraka","chapter":"10","verse":"12","text":"A na kii nin, ɲaxanla naxan na a mɛ a xɛmɛn na, a lu xɛmɛ gbɛtɛ xa, na ɲaxanla bata yalunyaan liga.”"},{"book":"Maraka","chapter":"10","verse":"13","text":"Muxune yi fa diidine ra Yesu fɛma, alogo a xa a yiin sa e xunni, a duba e xa. Koni xarandiine yi falan ti ne ma."},{"book":"Maraka","chapter":"10","verse":"14","text":"Yesu to na to, a yi xɔlɔ, a yi a fala a xarandiine xa, a naxa, “Ɛ tin diidine xa fa n fɛma, ɛ nama e raxɛtɛ amasɔtɔ e tan sifane nan gbee Alaa Mangayaan na."},{"book":"Maraka","chapter":"10","verse":"15","text":"N xa ɲɔndin fala ɛ xa, xa naxan mi Alaa Mangayaan suxu alo diidine, na mi soɛ Alaa Mangayani mumɛ!”"},{"book":"Maraka","chapter":"10","verse":"16","text":"Na xanbi ra, a yi diidine dɔxɔ a kanke ra, a yi a yiin sa e ma, a duba e xa."},{"book":"Maraka","chapter":"10","verse":"17","text":"Yesu sigamatɔna, xɛmɛna nde yi a gi Yesu fɔxɔ ra, a sa a xinbi sin a bun ma. A yi a maxɔdin, a naxa, “Karamɔxɔ faɲina, n nanfe ligɛ n habadan nii rakisin sɔtɔ?”"},{"book":"Maraka","chapter":"10","verse":"18","text":"Yesu yi a maxɔdin, a naxa, “I n xilima nanfera fa fala muxu faɲina? Muxu yo mi fan, Ala nan keden fan."},{"book":"Maraka","chapter":"10","verse":"19","text":"I yamarine kolon ba? Fa fala, ‘I nama faxan ti. I nama yalunyaan liga. I nama muɲan ti. I nama wule seren ba. I nama muxun yii seene kansun. I baba nun i nga binya.’10.19 Xɔrɔyaan 20.12-16 nun Sariyane 5.16-20 ”"},{"book":"Maraka","chapter":"10","verse":"20","text":"Xɛmɛn yi a fala, a naxa, “Karamɔxɔ, xabu n dii ɲɔrɛyani waxatin naxan yi, n ne birin suxi.”"},{"book":"Maraka","chapter":"10","verse":"21","text":"Yesu yi a mato, a yi a xanu, a yi a fala a xa, a naxa, “Fe keden luxi i ma. Siga, i sa i yii seene birin mati, i yiigelitɔne ki. I nafunla sɔtɔma nɛn ariyanna yi. Na xanbi ra, i fa bira n fɔxɔ ra.”"},{"book":"Maraka","chapter":"10","verse":"22","text":"Xɛmɛn na mɛ waxatin naxan yi, a bɔɲɛn yi raɲaxu a ma, a sunuxin yi siga, amasɔtɔ nafulu kan gbeen nan yi a ra nun."},{"book":"Maraka","chapter":"10","verse":"23","text":"Yesu yi a xarandiine mato a rabilinni. A yi a fala e xa, a naxa, “Nafulu kanne so raxɔlɔ Alaa Mangayani han!”"},{"book":"Maraka","chapter":"10","verse":"24","text":"Xarandiine yi kabɛ na falan ma. Koni Yesu mɔn yi a fala e xa, a naxa, “N ma diine, Alaa Mangayani so raxɔlɔ han!"},{"book":"Maraka","chapter":"10","verse":"25","text":"Nafulu kanna so raxɔlɔ Alaa Mangayani dangu ɲɔgɔmɛn so feen na sagilaan yinla ra.”"},{"book":"Maraka","chapter":"10","verse":"26","text":"Xarandiine yi kabɛ kati, e yi e bode maxɔdin, e naxa, “Nde nɔɛ kisɛ nayi?”"},{"book":"Maraka","chapter":"10","verse":"27","text":"Yesu mɔn yi e mato. A yi a fala, a naxa, “Muxun mi nɔɛ na ligɛ koni Ala tan nɔɛ nɛn. Ala nɔɛ feen birin ligɛ nɛn.”"},{"book":"Maraka","chapter":"10","verse":"28","text":"Piyɛri yi a fala a xa, a naxa, “A mato, nxu bata feen birin beɲin, nxu bira i fɔxɔ ra.”"},{"book":"Maraka","chapter":"10","verse":"29","text":"Yesu yi a fala e xa, a naxa, “N xa ɲɔndin fala ɛ xa, naxan birin bata a konna lu na hanma a ngaxakeden xɛmɛmane nun a ɲaxalanmane, hanma a nga hanma a fafe hanma a diine hanma a xɛɛne, n tan nun n ma falan Xibaru Faɲina fe ra,"},{"book":"Maraka","chapter":"10","verse":"30","text":"na kanna na ɲɔxɔn kɛmɛ sɔtɔma nɛn waxatini ito yi, banxine nun ngaxakeden xɛmɛmane nun ɲaxalanmane nun ngane nun diine nun xɛɛne, bɛsɛnxɔnyane fan yi sa ne fari, a yi habadan nii rakisin sɔtɔ waxati famatɔni."},{"book":"Maraka","chapter":"10","verse":"31","text":"Koni naxanye yɛɛn na, ne wuyaxi sa luma nɛn xanbin na. Naxanye xanbin na iki, ne yi sa lu yɛɛn na.”"},{"book":"Maraka","chapter":"10","verse":"32","text":"E yi kira yi waxatin naxan yi, e sigama Yerusalɛn taani, Yesu yi tixi a xarandiine yɛɛ ra. Xarandiine yi kuisan kati! A fɔxɔrabirane yi gaxu. Yesu mɔn yi a xarandii fu nun firinne tongo, a siga e ra e danna. Feen naxanye fama ligadeni a ra, a na fala e xa."},{"book":"Maraka","chapter":"10","verse":"33","text":"Yesu yi a fala e xa, a naxa, “Ɛ a mato, en sigama Yerusalɛn taani. N tan Muxuna Dii Xɛmɛn soma nɛn saraxarali kuntigine nun sariya karamɔxɔne yii na yi. E n ma kitin bolonma nɛn, a lan sayaan ma. Na xanbi ra, e yi n so siya gbɛtɛne yii,"},{"book":"Maraka","chapter":"10","verse":"34","text":"naxanye n magelema, e yi e dɛgen namini n ma, e yi n bulan, e yi n faxa. Soge saxan na dangu, n mɔn kelima nɛn.”"},{"book":"Maraka","chapter":"10","verse":"35","text":"Na xanbi ra, Sebede a dii xɛmɛne Yaki nun Yoni yi fa Yesu fɛma, e naxa, “Karamɔxɔ, nxu waxi a xɔn ma, i xa fena nde liga nxu xa.”"},{"book":"Maraka","chapter":"10","verse":"36","text":"Yesu yi e maxɔdin, a naxa, “Ɛ waxi a xɔn ma, n xa nanfe liga ɛ xa?”"},{"book":"Maraka","chapter":"10","verse":"37","text":"E yi a yabi, e naxa, “I na dɔxɔ i ya binyeni, tin nxu xa dɔxɔden sɔtɔ i fɛma, keden i yiifanna ma, keden i kɔmɛnna ma.”"},{"book":"Maraka","chapter":"10","verse":"38","text":"Yesu yi a fala e xa, a naxa, “Ɛ n xandima naxan yi, ɛ mi na kolon. N na n minma tɔrɔya igelengenna naxan na, ɛ nɔɛ ɛ minɲɛ na ra ba hanma ɛ rafuyɛ xɔlɛni alo n nafuma kii naxan yi?”"},{"book":"Maraka","chapter":"10","verse":"39","text":"E yi a yabi, e naxa, “Ɔn, nxu a nɔɛ.” Yesu yi a fala e xa, a naxa, “N na n minma tɔrɔya igelengenna naxan na, ɛ fama ɛ mindeni na ra nɛn yati! N nafuma xɔlɛni kii naxan yi, ɛ fan yi rafu na kiini."},{"book":"Maraka","chapter":"10","verse":"40","text":"Koni muxun dɔxɔ fena n yiifanna ma hanma n kɔmɛnna ma, n tan mi na ragidima. Ala bata yelin na yirene ragidɛ muxune ma.”"},{"book":"Maraka","chapter":"10","verse":"41","text":"Xarandii fuun bonne na mɛ waxatin naxan yi, e yi xɔlɔ Yaki nun Yoni ma."},{"book":"Maraka","chapter":"10","verse":"42","text":"Nanara, Yesu yi e birin xili a fɛma, a naxa, “Ɛ a kolon fa fala naxanye yatɛxi mangane ra siyane yɛ, ne nɔyaan nan ligama e xun na, e muxu gbeene fan yi kuntigiyaan dɔxɔ e ra."},{"book":"Maraka","chapter":"10","verse":"43","text":"Koni a mi na kiini ɛ tan tagi. Koni xa naxan yo waxi findi feni muxu gbeen na ɛ yɛ, fɔ na xa findi ɛ walikɛɛn na."},{"book":"Maraka","chapter":"10","verse":"44","text":"Xa naxan yo waxi findi feni ɛ yɛɛratiin na, fɔ a xa findi birin ma konyin na."},{"book":"Maraka","chapter":"10","verse":"45","text":"Amasɔtɔ hali n tan Muxuna Dii Xɛmɛna, n mi faxi fa fala muxe xa wali n xa, koni alogo n tan xa wali, n yi n niin fi muxu wuyaxi xunbaan na.”"},{"book":"Maraka","chapter":"10","verse":"46","text":"Awa, e yi sa Yeriko taan li. Yesu nun a xarandiine nun yama gbeen yi minima Yeriko taani waxatin naxan yi, danxutɔna nde yi dɔxi kiraan dɛ xandi tideni naxan yi xili Baritime. Na bunna nɛɛn “Time a dii xɛmɛna.”"},{"book":"Maraka","chapter":"10","verse":"47","text":"A to a mɛ a Yesu Nasarɛti kaan nan danguma, a gbelegbele fɔlɔ, a naxa, “Yesu, Dawudaa Dii Xɛmɛna, kininkinin n ma!”"},{"book":"Maraka","chapter":"10","verse":"48","text":"Muxu wuyaxi yi a masabari. Koni a mɔn yi lu gbelegbelɛ, a naxa, “Dawudaa Dii Xɛmɛna, kininkinin n ma!”"},{"book":"Maraka","chapter":"10","verse":"49","text":"Yesu yi ti, a naxa, “Ɛ a xili.” Nayi, e danxutɔɔn xili, e naxa, “I bɔɲɛn xa xunbeli. Keli i ti, a i xilima.”"},{"book":"Maraka","chapter":"10","verse":"50","text":"A yi a doma gbeen nawoli ayi, a tugan, a fa Yesu fɛma."},{"book":"Maraka","chapter":"10","verse":"51","text":"Yesu yi a maxɔdin, a naxa, “I waxi a xɔn ma, n xa nanfe liga i xa.” Danxutɔɔn yi a yabi, a naxa, “Karamɔxɔ, n waxi a xɔn ma, n xa seen to.”"},{"book":"Maraka","chapter":"10","verse":"52","text":"Yesu yi a fala a xa, a naxa, “Siga, i ya dɛnkɛlɛyaan bata i rakɛndɛya.” A yi seen to mafurɛn, a bira Yesu fɔxɔ ra kiraan xɔn ma."}]}