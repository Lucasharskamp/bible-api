{"data":[{"book":"Ebikolwa byʼAbatume","chapter":"28","verse":"1","text":"Awo bwe twamala okutuuka obulungi ku lukalu ne tulyoka tutegeera nti tuli ku kizinga Merita."},{"book":"Ebikolwa byʼAbatume","chapter":"28","verse":"2","text":"Bannansi b’oku kizinga baatulaga ekisa kingi ekitali kya bulijjo, ne bakuma omuliro ne twota, kubanga obudde bwali bwa butiti nga n’enkuba etandise okutonnya."},{"book":"Ebikolwa byʼAbatume","chapter":"28","verse":"3","text":"Pawulo yali akuŋŋaanyizza akaganda k’obuku, naye yali akassa ku muliro, omusota ogw’obutwa ennyo ne guva mu buku obwo ne gweripa ku mukono gwe."},{"book":"Ebikolwa byʼAbatume","chapter":"28","verse":"4","text":"Bwe baalaba ekintu ekireebeeta ku mukono gwa Pawulo ne bagambagana nti, “Ddala oyo mutemu. Newaakubadde ng’ennyanja yagiwonye, naye era omusango gukyamulondoola teguumuganye kulama!”"},{"book":"Ebikolwa byʼAbatume","chapter":"28","verse":"5","text":"Naye Pawulo omusota n’agukunkumulira mu muliro n’atabaako kabi konna."},{"book":"Ebikolwa byʼAbatume","chapter":"28","verse":"6","text":"Abantu ne balindirira balabe bw’atandika okuzimba oba okugwa eri afiirewo, naye bwe baalindiririra ebbanga eddene nga tebamulabako kamogo, ne baddamu okwerowooza, ne bagamba nti, “Oyo katonda!”"},{"book":"Ebikolwa byʼAbatume","chapter":"28","verse":"7","text":"Waaliwo ennimiro okuliraana n’olubalama lw’ennyanja we twali, nga ya Pabuliyo eyali omukulu w’ekizinga ekyo. Awo n’atwaniriza mu maka ge n’atusembeza n’atulabirira okumala ennaku ssatu."},{"book":"Ebikolwa byʼAbatume","chapter":"28","verse":"8","text":"Mu kiseera ekyo kitaawe yali mulwadde omusujja ng’alimu ekiddukano ky’omusaayi. Pawulo n’agenda gy’ali n’amusabira, n’amussaako emikono n’amuwonya!"},{"book":"Ebikolwa byʼAbatume","chapter":"28","verse":"9","text":"Ekyo bwe kyabaawo, n’abalwadde abalala bonna ku kizinga abaalina endwadde ne bajja gy’ali ne bawonyezebwa."},{"book":"Ebikolwa byʼAbatume","chapter":"28","verse":"10","text":"Ne batuwa ebirabo bingi, era ekiseera kyaffe eky’okusaabala ku nnyanja bwe kyatuuka, ne batuleetera ebintu bingi ku kyombo bye twali twetaaga okukozesa mu lugendo lwaffe."},{"book":"Ebikolwa byʼAbatume","chapter":"28","verse":"11","text":"Oluvannyuma lw’emyezi esatu ne tulyoka tusitula. Twagendera mu kyombo eky’e Alegezanderiya ekiyitibwa Abooluganda Abalongo. Kyali kyewogomye awo ku kizinga okumala obudde bwonna olw’obutiti."},{"book":"Ebikolwa byʼAbatume","chapter":"28","verse":"12","text":"Ne tusooka okugoba mu Sirakusi, ne tumalawo ennaku ssatu."},{"book":"Ebikolwa byʼAbatume","chapter":"28","verse":"13","text":"Bwe twava awo ne twetooloola ne tutuuka e Regio. Oluvannyuma lw’olunaku lumu ne tujjirwa empewo eva obukiikaddyo bwa bugwanjuba, olunaku olwaddirira ne tutuuka e Putiyooli."},{"book":"Ebikolwa byʼAbatume","chapter":"28","verse":"14","text":"Wano twasangawo abooluganda, ne batusaba tubeere nabo ennaku musanvu. Bwe twava awo ne tutuuka e Ruumi."},{"book":"Ebikolwa byʼAbatume","chapter":"28","verse":"15","text":"Abooluganda abaali eyo bwe baawulira ebyatutuukako, ne bajja okutusisinkana mu Katale ka Apiya ne ku Bisulo Ebisatu. Pawulo bwe yabalaba ne yeebaza Katonda era n’aguma omwoyo."},{"book":"Ebikolwa byʼAbatume","chapter":"28","verse":"16","text":"Bwe twatuuka mu Ruumi Pawulo n’akkirizibwa okubeera yekka, kyokka ng’abeera n’omuserikale amukuuma."},{"book":"Ebikolwa byʼAbatume","chapter":"28","verse":"17","text":"Awo nga wayiseewo ennaku ssatu, Pawulo n’ayita abakulembeze b’Abayudaaya. Bwe baakuŋŋaana n’ayogera nabo nti, “Abasajja baganda bange, Abayudaaya bankwatira bwereere mu Yerusaalemi, ne bampaayo mu Baruumi, so nga sirina ky’ensobezza ku bantu, wadde ku mpisa z’abajjajjaffe wadde obulombolombo."},{"book":"Ebikolwa byʼAbatume","chapter":"28","verse":"18","text":"Abaruumi ne bampozesa, era ne baagala okunta, kubanga tebaalabawo musango gwe nzizizza gunsaanyiza kufa."},{"book":"Ebikolwa byʼAbatume","chapter":"28","verse":"19","text":"Naye Abayudaaya bwe baagaana okukkiriza ensala eyo, ne mpalirizibwa okujulira ewa Kayisaali, newaakubadde nga saaliko kye mpawaabira bantu ba ggwanga lyange."},{"book":"Ebikolwa byʼAbatume","chapter":"28","verse":"20","text":"Noolwekyo mbayise wano tumanyagane era twogeraganye. Olw’essuubi lya Isirayiri, kyenvudde nsibibwa n’olujegere luno.”"},{"book":"Ebikolwa byʼAbatume","chapter":"28","verse":"21","text":"Ne bamuddamu nti, “Tetufunanga ku bbaluwa ziva mu Buyudaaya nga zikwogerako, wadde baganda baffe okubaako bye batutegeeza ku ggwe nga bibi."},{"book":"Ebikolwa byʼAbatume","chapter":"28","verse":"22","text":"Kyokka twagala okuwulira ebirowoozo byo ku kibiina ekyo, kubanga tumanyi nti buli wamu teriiyo gw’owulira ng’akyogerako bulungi.”"},{"book":"Ebikolwa byʼAbatume","chapter":"28","verse":"23","text":"Awo ne bategeka olunaku, era ku olwo abantu ne bajja bangi, mu kifo we yasulanga. N’abannyonnyola ng’ajulira obwakabaka bwa Katonda, n’abategeeza ku Yesu, nga byonna abyesigamya ku mateeka ga Musa ne ku bannabbi. Yatandika ku nkya n’amala akawungeezi."},{"book":"Ebikolwa byʼAbatume","chapter":"28","verse":"24","text":"Abamu ne bakkiriza bye yayogera, naye abalala ne batakkiriza."},{"book":"Ebikolwa byʼAbatume","chapter":"28","verse":"25","text":"Awo nga balemeddwa okukkiriziganya, Pawulo n’abasiibuza ebigambo bino nti, “Mwoyo Mutukuvu yali mutuufu bwe yayogera eri bajjajjammwe ng’ayita mu nnabbi Isaaya nti,"},{"book":"Ebikolwa byʼAbatume","chapter":"28","verse":"26","text":"“ ‘Genda eri abantu bano obagambe nti,"},{"book":"Ebikolwa byʼAbatume","chapter":"28","verse":"27","text":"Kubanga omutima gw’abantu bano gugubye."},{"book":"Ebikolwa byʼAbatume","chapter":"28","verse":"28","text":"“Noolwekyo mumanye nti obulokozi obuva eri Katonda buweereddwa Abaamawanga era bajja kubuwuliriza.”"},{"book":"Ebikolwa byʼAbatume","chapter":"28","verse":"29","text":"Pawulo bwe yamala okwogera ebyo, Abayudaaya ne bagenda nga bawakana nnyo bokka na bokka."},{"book":"Ebikolwa byʼAbatume","chapter":"28","verse":"30","text":"Awo Pawulo n’amala emyaka ebiri miramba ng’asula mu nnyumba ye gye yeepangisiza, era n’ayanirizanga buli eyajjanga okumulaba."},{"book":"Ebikolwa byʼAbatume","chapter":"28","verse":"31","text":"N’abuuliranga obwakabaka bwa Katonda, era n’ayigirizanga ebigambo bya Mukama waffe Yesu Kristo mu lwatu nga tewali amuziyiza."}]}