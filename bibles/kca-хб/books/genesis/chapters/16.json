{"data":[{"book":"Genesis","chapter":"16","verse":"1","text":"Сара Аврам ийикеԓа ԋаврэм ӑт тӑйәс. Ԓўв хŏщайәԓ Египет мўв нэ, Агарь нэмпи митнэ ус."},{"book":"Genesis","chapter":"16","verse":"2","text":"Аврам пеԓа Сара щиты йастәс: «Турәм Кущайән ԋаврэмән ӑт партсайәм. Мӑна, митнэӈем пиԓән уԓа. Мосәӈ, ԓўв мӑнэма ԋаврэм тӑйты питәԓ». Аврам Сара йасӈәт пеԓа хуԓәнтәс."},{"book":"Genesis","chapter":"16","verse":"3","text":"Щиты, Ханаан мўвән йаӈ тӑԓ уԓман йўпийән, Сара Аврам ийикеԓа Египет мўв Агарь митнэӈәԓ ай нэӈа тӑйты мӑсԓы."},{"book":"Genesis","chapter":"16","verse":"4","text":"Аврам Агарь пиԓән ус, пӑ ԓўв нэ щирән ԓавәрта йис. Щиты питмаԓ кемән, ԓўв куща нэӈәԓ эԓты ԓўвеԓ унашәк тӑйты питсәԓы."},{"book":"Genesis","chapter":"16","verse":"5","text":"Сара Аврама йастәс: «Ма нӑӈена митнэӈем мӑсәм; ԓўв ԋаврэм щирән уԓ пӑ мӑнэм нэмәԓтыйа ӑт тӑйԓәԓы. Щишән, нӑӈ урӈенән ма ԉикән этԓайәм; Турәм Куща мӑнэма пӑ нӑӈена сўт верты ŏта ат уԓ»."},{"book":"Genesis","chapter":"16","verse":"6","text":"Аврам Сара пеԓа йастәс: «Ԓўв нӑӈ митнэӈен, мўй ԓӑӈхаԓайән, щит ԓўв пиԓәԓән вера». Щишән, Сара митнэӈәԓа рупата ԋўрты партәс пӑ Агарь ԓўв эԓтэԓ хŏнтас."},{"book":"Genesis","chapter":"16","verse":"7","text":"Турәм Куща ангел таԓ хишәӈ мўвән йик ўты ўс пўӈәԓән, Сур пеԓа мӑнты йушән, ԓўвеԓ уйәтсәԓы."},{"book":"Genesis","chapter":"16","verse":"8","text":"Пӑ йастәс: «Агарь, Сара митнэ, хŏԓща йŏхәтсән пӑ хŏԓта мӑнԓән?» Ԓўв йастәс: «Ма Сара куща нэӈем эԓты хŏнтаԓәм»."},{"book":"Genesis","chapter":"16","verse":"9","text":"Турәм Куща ангел ԓўвеԓа йастәс: «Куща нэӈен хŏща йŏхԓы мӑна пӑ ԓўв пеԓайәԓ хуԓәнта»."},{"book":"Genesis","chapter":"16","verse":"10","text":"Щӑԓта Турәм Куща ангел ԓўвеԓа йастәс: «Энәмты тыхԓэн щи ԓŏват ара верԓэм, ԓўӈәтты йур ӑт йŏхәтәԓ»."},{"book":"Genesis","chapter":"16","verse":"11","text":"Хŏԓна Турәм Куща ангел ԓўвеԓа йастәс:"},{"book":"Genesis","chapter":"16","verse":"12","text":"ԓўв ут вой иты хŏйатәт кўтән уԓты питәԓ:"},{"book":"Genesis","chapter":"16","verse":"13","text":"Щишән, Агарь ԓўв пиԓәԓән пŏтәртәм Турәм Куща нэмән мӑсԓы: «Нӑӈ – Мӑнэм ватман тӑйты Турәм». Щиты ԓўв йастәс: «Йӑна тӑта, Мӑнэм ватман тӑйты Ŏт, ма ватсәм»."},{"book":"Genesis","chapter":"16","verse":"14","text":"Щишән, щи йик ўты ўс щиты айәԓтԓа: Беэр-лахай-рои16:14 Беэр-лахай-рои – (евр.) «Мӑнэм ватман тӑйты Ԓыԓәӈ Ŏт нэм тӑйты йик ўты ўс»;. Кадес лот пӑ Баред вош кўтән ԓўв уԓ."},{"book":"Genesis","chapter":"16","verse":"15","text":"Агарь Аврама пŏх сэма пайтәс; Агарь эԓты тӑйәм пŏхәԓ Аврам Измаил нэмән пŏтсәԓы."},{"book":"Genesis","chapter":"16","verse":"16","text":"Аврама ԋийәԓйаӈ хут тӑԓ ус, хун Агарь Измаил пŏхәԓ сэма пайтәс."}]}