{"data":[{"book":"Luka","chapter":"6","verse":"1","text":"Homeda bi a Yesu ne nʼasuafo no nam aburowfuw bi mu no asuafo no pempan aburow no bi huan, wee."},{"book":"Luka","chapter":"6","verse":"2","text":"Farisifo bi bisaa no se, “Adɛn na moyɛ ade a etia Homeda ho mmara a wɔahyɛ no?”"},{"book":"Luka","chapter":"6","verse":"3","text":"Yesu buaa wɔn se, “Monkenkan nea Ɔhene Dawid yɛɛ bere a ɔkɔm dee ɔne wɔn a wɔka ne ho no wɔ Kyerɛwsɛm no mu ana?"},{"book":"Luka","chapter":"6","verse":"4","text":"Ɔkɔɔ asɔredan mu kɔfaa brodo a wɔde abɔ afɔre ama Onyankopɔn a mmara mma ho kwan sɛ obi di, gye asɔfo nko ara no, de bi maa wɔn a wɔka ne ho no nso dii.”"},{"book":"Luka","chapter":"6","verse":"5","text":"Yesu kae se, “Onipa Ba no ne Homeda no wura.”"},{"book":"Luka","chapter":"6","verse":"6","text":"Homeda foforo bi nso a Yesu rekyerɛkyerɛ wɔ asɔredan mu no, na ɔbarima bi a ne nsa nifa awu nso wɔ hɔ bi."},{"book":"Luka","chapter":"6","verse":"7","text":"Kyerɛwsɛm no akyerɛkyerɛfo ne Farisifo no hwɛɛ Yesu komm sɛ ɔbɛsa onipa yi yare Homeda yi nso ana. Nea na wɔrehwehwɛ ara ne sɛ obebu mmara no so asa yare na wɔn nsa aka no akyere no."},{"book":"Luka","chapter":"6","verse":"8","text":"Yesu huu wɔn adwene nanso ɔka kyerɛɛ ɔbarima no se, “Sɔre begyina anim ha, na obiara nhu wo.” Ɔbarima no sɔre begyinaa hɔ."},{"book":"Luka","chapter":"6","verse":"9","text":"Yesu ka kyerɛɛ wɔn se, “Merebisa mo. Dɛn na mmara no ma ho kwan sɛ yɛnyɛ no Homeda; sɛ yɛbɛyɛ papa anaa yɛbɛyɛ bɔne, sɛ yebegye obi nkwa anaasɛ yɛbɛma wawu?”"},{"book":"Luka","chapter":"6","verse":"10","text":"Yesu hwɛɛ wɔn nyinaa hyiae na ɔka kyerɛɛ ɔbarima no se, “Teɛ wo nsa.” Na ɔteɛɛ ne nsa no, emu yɛɛ den sɛ baako no."},{"book":"Luka","chapter":"6","verse":"11","text":"Nea Yesu yɛe yi hyɛɛ nnipa no abufuw yiye ma wofii ase bɔɔ ne ho pɔw."},{"book":"Luka","chapter":"6","verse":"12","text":"Da bi a Yesu kɔɔ bepɔw bi so sɛ ɔrekɔbɔ mpae no ɔbɔɔ mpae anadwo mu no nyinaa"},{"book":"Luka","chapter":"6","verse":"13","text":"Ade kyee no ɔfrɛɛ nʼakyidifo no nyinaa baa ne nkyɛn na ɔpaw wɔn mu dumien. Saa dumien yi na ɔfrɛɛ wɔn asomafo."},{"book":"Luka","chapter":"6","verse":"14","text":"Wɔn din na edidi so yi: Simon, a ɔtoo ne din Petro; Andrea, Simon nua;"},{"book":"Luka","chapter":"6","verse":"15","text":"Mateo,"},{"book":"Luka","chapter":"6","verse":"16","text":"Yuda a ɔyɛ Yakobo ba;"},{"book":"Luka","chapter":"6","verse":"17","text":"Yesu fii bepɔw no so sian baa fam maa nʼakyidifo bebree ne nnipakuw a wofi Yudea, Yerusalem ne mpoano nkurow Tiro ne Sidon mu no betwaa ne ho hyiae."},{"book":"Luka","chapter":"6","verse":"18","text":"Wɔbae sɛ wɔrebetie no ama wasa wɔn nyarewa nso. Otuu ahonhommɔne bebree."},{"book":"Luka","chapter":"6","verse":"19","text":"Obiara bɔɔ mmɔden sɛ ɔde ne nsa bɛka Yesu. Ayarefo a wɔde wɔn nsa kaa Yesu no nyinaa ho tɔɔ wɔn."},{"book":"Luka","chapter":"6","verse":"20","text":"Afei ɔdan nʼani ka kyerɛɛ nʼasuafo no se,"},{"book":"Luka","chapter":"6","verse":"21","text":"Nhyira ne mo a ɔkɔm de mo,"},{"book":"Luka","chapter":"6","verse":"22","text":"Nhyira ne mo a me din nti, nnipa tan mo,"},{"book":"Luka","chapter":"6","verse":"23","text":"“Sɛ ɛba saa a, momma mo ani nnye na munni ahurusi! Munni ahurusi, efisɛ mo akatua retwɛn mo wɔ ɔsoro. Na saa ara nso na wɔn agyanom yɛɛ tete adiyifo no."},{"book":"Luka","chapter":"6","verse":"24","text":"“Na mo adefo de, munnue efisɛ nea ɛma mo ani gye no,"},{"book":"Luka","chapter":"6","verse":"25","text":"Munnue, mo a moamee mprempren,"},{"book":"Luka","chapter":"6","verse":"26","text":"Munnue, mo a nnipa kamfo mo,"},{"book":"Luka","chapter":"6","verse":"27","text":"“Mereka akyerɛ mo a moretie me no nyinaa se monnɔ mo atamfo; monyɛ wɔn a wɔtan mo no papa."},{"book":"Luka","chapter":"6","verse":"28","text":"Munhyira wɔn a wɔdome mo; mommɔ mpae mma wɔn a wɔtan mo."},{"book":"Luka","chapter":"6","verse":"29","text":"Sɛ obi bɔ wʼasom a, dan baako a aka no ma no. Sɛ obi pa wo ntama a, worɔw wʼatade ka ho."},{"book":"Luka","chapter":"6","verse":"30","text":"Sɛ obi srɛ wo biribi a, fa ma no. Obi gye wʼade a, mmisa no bio."},{"book":"Luka","chapter":"6","verse":"31","text":"Na nea mopɛ sɛ nnipa nyɛ mo no, mo nso monyɛ wɔn saa ara."},{"book":"Luka","chapter":"6","verse":"32","text":"“Na sɛ modɔ wɔn a wɔdɔ mo no nko ara a, mfaso bɛn na mubenya? ‘Nnebɔneyɛfo’ nso dɔ wɔn a wɔdɔ wɔn no."},{"book":"Luka","chapter":"6","verse":"33","text":"Na sɛ moyɛ wɔn a wɔyɛ mo papa no nko ara yiye a, mfaso bɛn na mubenya? Nnebɔneyɛfo mpo yɛ wɔn a wɔyɛ wɔn papa no nso yiye."},{"book":"Luka","chapter":"6","verse":"34","text":"Na sɛ mobɔ wɔn a mususuw sɛ wobetumi atua no nko ara bosea a, papa bɛn na moayɛ? Nnebɔneyɛfo nso bobɔbobɔ wɔn ho wɔn ho bosea, a wɔhwɛ sɛ wɔn nsa bɛka wɔn sika bio."},{"book":"Luka","chapter":"6","verse":"35","text":"Monnɔ mo atamfo. Monyɛ wɔn papa. Momma wɔn nea ehia wɔn a, mo ani nni akyi bio. Na sɛ moyɛ eyinom a mo akatua bɛyɛ kɛse wɔ ɔsoro na moayɛ Onyankopɔn mma; efisɛ Onyankopɔn yɛ nnebɔneyɛfo adɔe, na ɔdom bonniayɛfo nso."},{"book":"Luka","chapter":"6","verse":"36","text":"Monyɛ mmɔborɔhunufo sɛnea mo Agya a ɔwɔ ɔsoro no yɛ mmɔborɔhunufo no."},{"book":"Luka","chapter":"6","verse":"37","text":"“Mummmu ntɛn, na wɔammu mo ntɛn; mummmu fɔ, na wɔammu mo fɔ; momfa nkyɛ, na wɔde akyɛ mo."},{"book":"Luka","chapter":"6","verse":"38","text":"Sɛ moma a, wɔbɛhyɛ mo anan mu. Nea mode ma no, wɔde susudua a wɔahyɛ no ma, amia so ama abu so na ebesusuw ama mo. Susudua a mode besusuw ama no, ɛno ara na wɔde besusuw ama mo.”"},{"book":"Luka","chapter":"6","verse":"39","text":"Yesu nam mmebu so kasa kyerɛɛ wɔn bio se, “Onifuraefo betumi akyerɛ onifuraefo kwan ama ayɛ yiye ana? Sɛ ɛba saa a, wɔn baanu nyinaa bɛtɔ amoa mu."},{"book":"Luka","chapter":"6","verse":"40","text":"Osuani nsen ne wura. Nanso sɛ ɔyere ne ho sua nea wɔrekyerɛ no no yiye a ɔbɛsɛ ne wura no."},{"book":"Luka","chapter":"6","verse":"41","text":"“Adɛn nti na wohwɛ dua ntɛtɛ a ɛda wo nua ani so, bere a mpuran a ɛda wo de so no mfa wo ho?"},{"book":"Luka","chapter":"6","verse":"42","text":"Ɛbɛyɛ dɛn na woatumi aka akyerɛ wo nua se, ‘Ma minhuw dua ntɛtɛ a ɛda wʼani so no mma wo,’ wɔ bere a mpuran a ɛda wʼani so no mfa wo ho. Nyaatwom, di kan yi mpuran a ɛda wʼani so no ansa na woatumi ahuw ntɛtɛ a ɛda wo nua ani so no ama no."},{"book":"Luka","chapter":"6","verse":"43","text":"“Dua pa nsow aba bɔne, na dua bɔne nso nsow aba pa."},{"book":"Luka","chapter":"6","verse":"44","text":"Dua biara aba na wɔnam so hu dua ko a ɛyɛ. Worentumi ntew borɔdɔma mfi nware so."},{"book":"Luka","chapter":"6","verse":"45","text":"Onipa pa fi nnepa a ɛwɔ ne koma mu yɛ ade pa. Saa ara nso na onipa bɔne nso fi ne nnebɔne a ɛwɔ ne koma mu yɛ ade bɔne. Nea ahyɛ onipa koma ma no, na epue fi nʼano."},{"book":"Luka","chapter":"6","verse":"46","text":"“Adɛn nti na mofrɛ me ‘Awurade,’ nanso munni mʼasɛm so?"},{"book":"Luka","chapter":"6","verse":"47","text":"Merekyerɛ mo sɛnea onipa biara a ɔba me nkyɛn, na otie mʼasɛm di so no te."},{"book":"Luka","chapter":"6","verse":"48","text":"Ɔte sɛ obi a na ɔresi dan na ɔtoo ne dan no fapem ma esii ɔbotan so. Na osu tɔ maa nsu no yiri bɛbɔ faa ɔdan no ase nanso ammu, efisɛ osi sii ɔbotan so."},{"book":"Luka","chapter":"6","verse":"49","text":"Na nea ɔte mʼasɛm na onni so no te sɛ obi a ɔresi dan, na osii dan no sii nwea so, na osu tɔ maa nsu no yiri bɛbɔ faa ase ma edwiriw sɛee pasaa.”"}]}