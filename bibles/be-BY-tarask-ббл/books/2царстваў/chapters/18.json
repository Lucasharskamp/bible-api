{"data":[{"book":"2 ЦАРСТВАЎ","chapter":"18","verse":"1","text":"І агледзеў Давід людзей, якія былі зь ім і паставіў над імі тысячнікаў і сотнікаў."},{"book":"2 ЦАРСТВАЎ","chapter":"18","verse":"2","text":"І выправіў Давід людзей - трэцюю частку пад рукою Ёава, трэцюю частку пад рукою Авэсы, сына Саруінага, брата Ёава, трэцюю частку пад рукою Этэя Гэцяніна. І сказаў цар людзям: я сам пайду з вамі."},{"book":"2 ЦАРСТВАЎ","chapter":"18","verse":"3","text":"Але людзі адказвалі яму: не хадзі; бо, калі мы і пабяжым, дык ня зьвернуць увагі на гэта; калі і памрэ палавіна з нас, таксама ня зьвернуць увагі; а ты адзін тое самае, што нас дзесяць тысяч; дык вось, нам лепей, каб ты дапамагаў нам з горада."},{"book":"2 ЦАРСТВАЎ","chapter":"18","verse":"4","text":"І сказаў ім цар: што спадобнае ў вачах вашых, тое і зраблю. І стаў цар каля брамы, і ўвесь народ выходзіў па сотнях і па тысячах."},{"book":"2 ЦАРСТВАЎ","chapter":"18","verse":"5","text":"І загадаў цар Ёаву і Авэсу і Этэю, кажучы: уберажэце мне хлопца Авэсалома. І ўсе людзі чулі, як загадваў цар усім правадырам пра Авэсалома."},{"book":"2 ЦАРСТВАЎ","chapter":"18","verse":"6","text":"І выйшлі людзі ў поле на сустрэчу Ізраільцянам, і была бітва ў лесе Яфрэмавым."},{"book":"2 ЦАРСТВАЎ","chapter":"18","verse":"7","text":"І быў разьбіты народ Ізраільскі рабамі Давідавымі; было там пабоішча вялікае ў той дзень, - забітых дваццаць тысяч."},{"book":"2 ЦАРСТВАЎ","chapter":"18","verse":"8","text":"Бітва пашырылася па ўсёй той краіне, і лес загубіў народу болей, чым колькі зьнішчыў меч, у той дзень."},{"book":"2 ЦАРСТВАЎ","chapter":"18","verse":"9","text":"І сустрэўся Авэсалом з рабамі Давідавымі; ён быў на муле. Калі мул убег зь ім пад гольле вялікага дуба, дык Авэсалом падчапіўся валасамі сваімі за вецьце дуба і павіс паміж небам і зямлёю, а мул, які быў пад ім, зьбег."},{"book":"2 ЦАРСТВАЎ","chapter":"18","verse":"10","text":"І ўбачыў гэта нехта і данёс Ёаву, кажучы: вось, я бачыў Авэсалома, што вісіць ён на дубе."},{"book":"2 ЦАРСТВАЎ","chapter":"18","verse":"11","text":"І сказаў Ёаў чалавеку, які данёс пра гэта: вось, ты бачыў; чаму ж ты не апусьціў яго там на зямлю? я даў бы табе дзесяць сікляў срэбра і адзін пояс."},{"book":"2 ЦАРСТВАЎ","chapter":"18","verse":"12","text":"І адказваў той Ёаву: калі б паклалі на рукі мае і тысячу сікляў срэбра, і тады я не падняў бы рукі на царскага сына; бо ўголас нам цар загадваў табе і Авэсу і Этэю, кажучы: уберажэце мне хлопца Авэсалома;"},{"book":"2 ЦАРСТВАЎ","chapter":"18","verse":"13","text":"і калі б я зрабіў інакш зь небясьпекаю жыцьцю майму, дык гэта ня ўтоілася б ад цара, і ты ж паўстаў бы супроць мяне."},{"book":"2 ЦАРСТВАЎ","chapter":"18","verse":"14","text":"Ёаў сказаў: няма чаго мне марудзіць з табою. І ўзяў у рукі тры стралы і ўсадзіў іх у сэрца Авэсалому, які быў яшчэ жывы на дубе."},{"book":"2 ЦАРСТВАЎ","chapter":"18","verse":"15","text":"І абступілі Авэсалома дзесяць хлопцаў, збраяносцаў Ёава, і забілі і ўсьмерцілі яго."},{"book":"2 ЦАРСТВАЎ","chapter":"18","verse":"16","text":"І затрубіў Ёаў у трубу, і вярнуліся людзі з пагоні за Ізраілем, бо Ёаў шкадаваў народ."},{"book":"2 ЦАРСТВАЎ","chapter":"18","verse":"17","text":"І ўзялі Авэсалома, і ўкінулі яго ў лесе ў глыбокую яму, і накідалі на ім вялікую крушню. І ўсе Ізраільцяне разьбегліся, кожны ў намёт свой."},{"book":"2 ЦАРСТВАЎ","chapter":"18","verse":"18","text":"Авэсалом яшчэ пры жыцьці сваім узяў і паставіў сабе помнік у царскай даліне; бо сказаў ён: няма ў мяне сына, каб захаваць памяць імя майго. І назваў помнік сваім імем. І называецца ён «помнік Авэсалома» да сёньня."},{"book":"2 ЦАРСТВАЎ","chapter":"18","verse":"19","text":"Ахімаас, сын Садокаў, сказаў Ёаву: пабягу я, паведамлю цару, што Гасподзь судом сваім выбавіў яго ад рук ворагаў ягоных."},{"book":"2 ЦАРСТВАЎ","chapter":"18","verse":"20","text":"Але Ёаў сказаў яму: ня будзеш ты сёньня добрым весьнікам; абвесьціш іншым днём, а ня сёньня, бо памёр сын цара."},{"book":"2 ЦАРСТВАЎ","chapter":"18","verse":"21","text":"І сказаў Ёаў Хусію: ідзі, данясі цару, што бачыў ты. І пакланіўся Хусій Ёаву і пабег."},{"book":"2 ЦАРСТВАЎ","chapter":"18","verse":"22","text":"Але і Ахімаас, сын Садокаў, настойваў і казаў Ёаву: што б ні было, але і я пабягу за Хусіем. А Ёаў адказваў: навошта бегчы табе, сыне мой? не прынясеш ты добрай весткі."},{"book":"2 ЦАРСТВАЎ","chapter":"18","verse":"23","text":"І сказаў Ахімаас: хай так, але я пабягу. І сказаў яму Ёаў: бяжы. І пабег Ахімаас напрасткі па дарозе і апярэдзіў Хусія."},{"book":"2 ЦАРСТВАЎ","chapter":"18","verse":"24","text":"Давід тады сядзеў паміж дзьвюма брамамі. І вартаўнік падняўся на дах брамы да сьцяны і, падняўшы вочы, убачыў: вось, бяжыць адзін чалавек."},{"book":"2 ЦАРСТВАЎ","chapter":"18","verse":"25","text":"І закрычаў вартаўнік і абвясьціў цару. І сказаў цар: калі адзін, дык вестка ў вуснах ягоных. А той падыходзіў усё бліжэй і бліжэй."},{"book":"2 ЦАРСТВАЎ","chapter":"18","verse":"26","text":"Вартаўнік убачыў і другога чалавека, які бег; і закрычаў вартаўнік брамніку: вось, яшчэ бяжыць адзін чалавек. Цар сказаў: і гэта - весьнік."},{"book":"2 ЦАРСТВАЎ","chapter":"18","verse":"27","text":"Вартаўнік сказаў: я бачу паходку першага, падобную на паходку Ахімааса, сына Садокавага. І сказаў цар: гэты чалавек добры і йдзе з добраю весткаю."},{"book":"2 ЦАРСТВАЎ","chapter":"18","verse":"28","text":"І ўсклікнуў Ахімаас і сказаў цару: мір. І пакланіўся цару тварам сваім да зямлі і сказаў: дабраславёны Гасподзь Бог твой, Які выдаў людзей, што паднялі рукі свае на гаспадара майго цара!"},{"book":"2 ЦАРСТВАЎ","chapter":"18","verse":"29","text":"І сказаў цар: ці добра хлопцу Авэсалому? І сказаў Ахімаас: я бачыў вялікае хваляваньне, калі раб цароў Ёаў пасылаў раба твайго; але я ня ведаю, што было."},{"book":"2 ЦАРСТВАЎ","chapter":"18","verse":"30","text":"І сказаў цар: адыдзі, стань тут. Ён адышоў і стаў."},{"book":"2 ЦАРСТВАЎ","chapter":"18","verse":"31","text":"Вось, прыйшоў і Хусій. І сказаў Хусій: добрая вестка гаспадару майму цару! Гасподзь явіў табе сёньня праўду ў выбаўленьні ад рук усіх паўсталых супроць цябе."},{"book":"2 ЦАРСТВАЎ","chapter":"18","verse":"32","text":"І сказаў цар Хусію: ці добра хлопцу Авэсалому? І сказаў Хусій: хай будзе з ворагамі гаспадара майго цара і з усімі зламысьнікамі тваімі тое самае, што сталася з хлопцам!"},{"book":"2 ЦАРСТВАЎ","chapter":"18","verse":"33","text":"І сумеўся цар, і пайшоў у сьвятліцу над брамаю, і плакаў, і калі ішоў, казаў так: сыне мой Авэсаломе! сыне мой, сыне мой Авэсаломе! о, хто даў бы мне памерці замест цябе, Авэсаломе, сыне мой, сыне мой!"}]}