{"data":[{"book":"ప్రసంగి","chapter":"5","verse":"1","text":"నీవు దేవుని మందిరానికి వెళ్ళేటప్పుడు నీ ప్రవర్తన జాగ్రత్తగా చూసుకో. తాము చేసే పనులు దుర్మార్గమైనవని తెలుసుకోకుండా బుద్ధిహీనుల్లాగా బలులు అర్పించడం కంటే దానికి దగ్గరగా వెళ్లి మాటలు వినడం మంచిది."},{"book":"ప్రసంగి","chapter":"5","verse":"2","text":"దేవుని సన్నిధిలో అనాలోచితంగా మాట్లాడడానికి త్వరపడక నీ నోటిని కాచుకో."},{"book":"ప్రసంగి","chapter":"5","verse":"3","text":"విస్తారమైన పనులు, చింతల వలన చెడ్డ కలలు వస్తాయి."},{"book":"ప్రసంగి","chapter":"5","verse":"4","text":"నీవు దేవునికి మొక్కుబడి చేసుకుంటే దాన్ని త్వరగా చెల్లించు. మూర్ఖుల విషయంలో ఆయన సంతోషించడు."},{"book":"ప్రసంగి","chapter":"5","verse":"5","text":"నీవు మొక్కుకున్న దాన్ని చెల్లించు. మొక్కుకుని చెల్లించకపోవడం కంటే అసలు మొక్కుకోకపోవడం మంచిది."},{"book":"ప్రసంగి","chapter":"5","verse":"6","text":"నీ శరీరం పాపంలో పడేలా చేసేటంతగా నీ నోటిని మాట్లాడనీయకు. “ఆ మొక్కుబడి పొరపాటుగా చేశాను” అని యాజకునితో చెప్పవద్దు. నీ మాటలతో దేవునికి కోపం తెప్పించి ఎందుకు నష్టపోతావు?"},{"book":"ప్రసంగి","chapter":"5","verse":"7","text":"ఎక్కువ కలలతో, మాటలతో ప్రయోజనం లేదు. నీ వరకూ నువ్వు దేవునిలో భయభక్తులు కలిగి ఉండు."},{"book":"ప్రసంగి","chapter":"5","verse":"8","text":"ఒక రాజ్యంలో బీదవారిని బాధించడం, ధర్మాన్ని, న్యాయాన్ని బలవంతంగా అణచివేయడం నీకు కనిపిస్తే ఆశ్చర్యపోవద్దు. అధికారంలో ఉన్నవారికంటే ఎక్కువ అధికారం గలవారున్నారు. వారందరి పైన ఇంకా ఎక్కువ అధికారం గలవాడు ఉన్నాడు."},{"book":"ప్రసంగి","chapter":"5","verse":"9","text":"ఏ దేశంలో రాజు భూమి గురించి శ్రద్ధ వహిస్తాడో ఆ దేశానికి అన్ని విషయాల్లో మంచి జరుగుతుంది."},{"book":"ప్రసంగి","chapter":"5","verse":"10","text":"డబ్బు కోరుకునే వాడికి ఆ డబ్బుతో తృప్తి కలగదు."},{"book":"ప్రసంగి","chapter":"5","verse":"11","text":"ఆస్తి ఎక్కువైతే దాన్ని దోచుకునే వారు కూడా ఎక్కువవుతారు."},{"book":"ప్రసంగి","chapter":"5","verse":"12","text":"కష్టజీవులు కొంచెమే తినినా హాయిగా నిద్ర పోతారు."},{"book":"ప్రసంగి","chapter":"5","verse":"13","text":"సూర్యుని కింద మనస్సుకు బాధ కలిగించేది ఒకటి చూశాను."},{"book":"ప్రసంగి","chapter":"5","verse":"14","text":"అతడు దురదృష్టవశాత్తూ తన ఆస్తిని పోగొట్టుకుంటే అతని కొడుకు చేతిలో ఏమీ లేనివాడు అవుతాడు."},{"book":"ప్రసంగి","chapter":"5","verse":"15","text":"వాడు ఏ విధంగా తల్లి గర్భం నుండి వచ్చాడో ఆ విధంగానే, దిగంబరిగా వెళ్ళిపోతాడు."},{"book":"ప్రసంగి","chapter":"5","verse":"16","text":"ఎలా వచ్చాడో అలాగే వెళ్ళిపోతాడు. గాలిని పట్టుకోడానికి ప్రయత్నించడం వలన లాభమేమిటి?"},{"book":"ప్రసంగి","chapter":"5","verse":"17","text":"ఇది కూడా మనస్సుకు బాధ కలిగించేదే. తన జీవితమంతా అతడు చీకటిలో భోజనం చేస్తాడు."},{"book":"ప్రసంగి","chapter":"5","verse":"18","text":"నేను చూసిన దానిలో కోరదగినది, మంచిది ఏంటంటే, ఒకడు దేవుడు తనకు నియమించిన జీవితమంతా తన కష్టార్జితంతో అన్నపానాలు తీసుకుంటూ, క్షేమంగా బతకడమే. అదే దేవుడు వాడికి నియమించింది."},{"book":"ప్రసంగి","chapter":"5","verse":"19","text":"అంతే గాక దేవుడు ఒకడికి ధనధాన్య సమృద్ధి ఇచ్చి దానిలో తన వంతు అనుభవించడానికి, అన్నపానాలు పుచ్చుకోడానికి, తన కష్టార్జితంలో సంతోషించడానికి వీలు కలిగిస్తే అది దేవుని దీవెన అని భావించాలి."},{"book":"ప్రసంగి","chapter":"5","verse":"20","text":"అతడు చేసే పనిలో దేవుడు అతనికి సంతోషం కలిగిస్తాడు కాబట్టి అతడు తన జీవితంలోని రోజులను పదే పదే జ్ఞాపకం చేసుకోడు."}]}