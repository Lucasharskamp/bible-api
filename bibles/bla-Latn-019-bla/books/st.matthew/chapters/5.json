{"data":[{"book":"ST. MATTHEW","chapter":"5","verse":"1","text":"Kĭ otsĭnno'ossax akai'tappix ni tum'mo ita'mĭsso: ki otau'pĭssi otsitappim'ix ototaakax:"},{"book":"ST. MATTHEW","chapter":"5","verse":"2","text":"Ki itsipa'kuiakiu ki itŭsksĭnĭm'atsiuax, ki itŭniu,"},{"book":"ST. MATTHEW","chapter":"5","verse":"3","text":"Anniks'isk matap'pixk oskĕttsipŏppuauĕxk ĭkikĭn'etŭkkiĭsk, etam'etŭkkiau: spots'im ĭstsĭn'naiisĭnni osto'auai otsinan'oaiau."},{"book":"ST. MATTHEW","chapter":"5","verse":"4","text":"Au'yesĭx etam'etŭkkiau: aiaksikiawpiksĭstotoaiau."},{"book":"ST. MATTHEW","chapter":"5","verse":"5","text":"Ikkĭnap'itappiix etam'etŭkkiau: ksŏk'kum otaksĭnan'oaiau."},{"book":"ST. MATTHEW","chapter":"5","verse":"6","text":"Ino'tăttomix mokŏm'motsipaitappiisĭnni ki inăk'attomix mokŏm'motsipaitappiisĭnni etam'ĕtukkiau: ai'akokuyian."},{"book":"ST. MATTHEW","chapter":"5","verse":"7","text":"Kĭmapi'itappix etam'etŭkkiau: otak'sikĭmokiau"},{"book":"ST. MATTHEW","chapter":"5","verse":"8","text":"Ksĭkus'skĕttsipŏppix etam'etŭkkiau: ai'aksĭnnuyiauaie Ap'ĭstotokiuă."},{"book":"ST. MATTHEW","chapter":"5","verse":"9","text":"Inŭs'tsetappix etam'etŭkkiau: akanĭstainikŏttaiau Ap'ĭstotokiuă o'kosĭx."},{"book":"ST. MATTHEW","chapter":"5","verse":"10","text":"Anniks'isk matap'pixk itsikĭm'atsĭstotoaiau otŏkommo'tsitappiuŏsoauĕsts etam'etŭkkiau; otsinan'oaiau spots' im istsĭn'naiisĭnni."},{"book":"ST. MATTHEW","chapter":"5","verse":"11","text":"Oksĭs'totokoeniki ki maka'pi sĭtsĭp'sŭkoeniki, ki aisĭmmĭm'motsenikiau, tŭkka kĭtŭk'omĭmmokoau kitse'tametŭksuai."},{"book":"ST. MATTHEW","chapter":"5","verse":"12","text":"So poke'tametŭkkĭk, spopai'piĭk; kitakitakai'sakĭnnosŭko spots'im: apatots'ik neto'yik ŭnninetoksĭstotoyiuax Ap'ĭstotokiuă otsiprophetix."},{"book":"ST. MATTHEW","chapter":"5","verse":"13","text":"Kĕsto'akauk ksŏk'kum ĭstsĭstsĭxipoku: atstosai'e umut'aiawxipi itsĭx'ipokuyi, tsanĭstapiu ksŏk'kum umutaiaksitsĭxipokuĭstutsip? Matŭtokoapi'uats, ki aksĭs'tapĭxip, ki akitsitautŭtsamiai'osi."},{"book":"ST. MATTHEW","chapter":"5","verse":"14","text":"Kĕsto'akauk ksŏk'kum ĭstŭn'natsii. Akap'ioyĭs aitokittokhi netum'moyi matokotsiksĭsattop'ats."},{"book":"ST. MATTHEW","chapter":"5","verse":"15","text":"Matap'pix matotstsĭm'axauaie anak'imatsĭs mŏkitsitaistakhtotosauaie assuyĭn'i, itai'sŭppatomiau itai'sŭpanakĭmatsopi, ki matap'pix itsĭps'taupix napioyĭs itokŏnnauan'akĭmaiau."},{"book":"ST. MATTHEW","chapter":"5","verse":"16","text":"Neto'yik kitan'akimatsĭs ĭstot'ŭnnasayit matap'pix mŏk'itsĭnniĭsau kitawx'ĭstutsipists mŏk'ĭtstsakŭttosauaie kin'a spots'im."},{"book":"ST. MATTHEW","chapter":"5","verse":"17","text":"Pinstak nimut'otopi nŏkitŭnnĭstupipotsĭsau okŏk'itsĭmani, ki prophet ix otŭn' issuai: nimatŭtoto'pa nŏkĭtŭnnĭstŭpipotsĭsau, nimut'oto mŏkĭtsŭpanĭs'tsĭstutsisau."},{"book":"ST. MATTHEW","chapter":"5","verse":"18","text":"Kitau'mŭnĭstopuau spots'im ki ksŏk'kum otsauomai'tsĭnikasi, ki okŏk'itsĭmani otsitsauomsŭpanĭstsiopi tŭks'kai sikŭk'sĭnaksĭn okŏk'itsĭmani itstsi'ipi mat'akitsĭnikauatsaie."},{"book":"ST. MATTHEW","chapter":"5","verse":"19","text":"Annŏk tukskai am'ostsim inŭxe'poawsists kŭttai'aksĭstutsĭmŏkaie, ki ai'aksksĭnĭmatsokax matap'pix mŏk'staiĭstutsĭsaxaie, ak'anĭstainikŏttau inŭks'tsĭm spots' im; annŏk' ai'aksistutsimests ki ai'aksksinimatsokax matap'pix mŏks'ĭstutsĭmĕsts, ak'anĭstainikŏttau omŭk'sĭm spots'im."},{"book":"ST. MATTHEW","chapter":"5","verse":"20","text":"Kit an'ĭstopuau kitokŏmotsipaitappiisĭnni saiĭs'tŭpŭkuiŏkhsĭssi Scribes ki Pharisees ot'okŏmotsipaitappiisuĕsts kimatakitsipipuauats spots'im ĭstsĭn'naiisĭnni."},{"book":"ST. MATTHEW","chapter":"5","verse":"21","text":"Kikai'okhtsipuau ŭkkaiiap'ix otan'ikoaiau, Pinuye'nĭkik: ki annŏk'ai'akoyenikiuŏk ai'akesetsĭmaie okŏk'itsĭmani:"},{"book":"ST. MATTHEW","chapter":"5","verse":"22","text":"Ki kitan'ĭstopuau annŏk' ksĭstapĭstsĭm'iuōk ox'okoă ai'akesetsĭmaie okŏk'itsĭmani; ki annŏk' ak'anĭstsiuŏk ox'okoa Raca, aiakesetsimaie okok'itsĭmani: ki annŏk' ak'anĭstsiuŏk, kĭtŭt'tsapsi, ai'akesetsĭmaie Gihenni ots'tsiĭmiaie."},{"book":"ST. MATTHEW","chapter":"5","verse":"23","text":"Puksipĭp'potomĭniki kitak'iksĭstomŭtskotŭksĭnni natoi'apioyĭs, ki ĭsksĭnĭm'ĭniki kixokoa kĭtsĭs'tsĭmmok,"},{"book":"ST. MATTHEW","chapter":"5","verse":"24","text":"Ŭn'nim altar ĭstsskit' kitakiksĭstomŭtskotŭksĭnni, ki matskot'; matom'ots matsin'nŭstseik ksĕsto'a ki kĭxokoa, ki tŭm'ŭtsipuksiput ki sakumŭts'kotoat kitsiksĭst'omŭtskotŭksĭnni."},{"book":"ST. MATTHEW","chapter":"5","verse":"25","text":"Kipĭnnŭs'tseĭmĭs kikakhtum'o, kĭtsakiokhpokau'pimŏssi: kŏkstaiĭstapĭpiok au'kŏkitsĭmaii, ki au'kŏkitsĭmaii ŏk'staukotsei eĕnake'nai, ki kĭtakitsĭps'tapixik itai'ĭnŭkiopi,"},{"book":"ST. MATTHEW","chapter":"5","verse":"26","text":"Kitau' mŭnĭsto kitsauomai'ponitatossi kitak'sakookotossi, kimataksuxpa."},{"book":"ST. MATTHEW","chapter":"5","verse":"27","text":"Kikai'okhtsipuau otanipuauĕsts ŭkkaiiap'ix, Kimatakauŏkotapuaua:"},{"book":"ST. MATTHEW","chapter":"5","verse":"28","text":"Ki nestoa kitan'ĭstopuau, annŏk' ŭs'sŭmmiuŏk ake'uŏk mŏk'sta tossaie, ŭkaukhtauauŏkautăttseuaie u'skĕttsipŏppi."},{"book":"ST. MATTHEW","chapter":"5","verse":"29","text":"Kinet'oopspi itsuyĭsseeniki, sauau'tos ki mĭs'tŭpapiksĭstsĭs: ŏkh'siu tŭks'kŭma mŏk'saiĭnakuaiĭssi koŏpspi, ŏkstaiĭs'tupapiksĭs kostŭm Gehenna."},{"book":"ST. MATTHEW","chapter":"5","verse":"30","text":"Kinet'otsĭs itsuyĭsse'eniki kawksĭnnĭt', ki mĭs'tŭpapĭxit: ŏkh'siu tuks'kaii kotsĭs'i mŏk'saiĭnakuaiĭssi, ŏkstaiĭs'tŭpapiksĭs kostŭm Gehenna."},{"book":"ST. MATTHEW","chapter":"5","verse":"31","text":"Ǔk'auanĭstop annŏk' aiaksiksiuatsiuŏk otokem'ani ŭnnianĭst'okotsĭs iksiuo'isĭnaksĭn:"},{"book":"ST. MATTHEW","chapter":"5","verse":"32","text":"Ki kitan'ĭstopuau annŏk' aiaksiksiuatsiuŏk otokem'ani, otsauomauau'ŏkotasi, nokets'ĭnai otauŏkotăts'okaie; ki annŏk' aiakokkem'iuŏk otai'ksiuatai'ĭsk itau'ŏkatau."},{"book":"ST. MATTHEW","chapter":"5","verse":"33","text":"Stsĭk'i, kikai'okhtsipuau otan'ipuauĕsts ŭk'kaiiap'ix, kimataksiksĭstapatauŭni'pa, ki, kitakitauanĭstau Ap'ĭstotokiua kitatauŭn'ĭssĭnni:"},{"book":"ST. MATTHEW","chapter":"5","verse":"34","text":"Ki kitan'ĭstopuau, Pinŭt'auŭnik; spots'im pinitŭpŭtauŭnĭk; tŭk'ka Ap'ĭstotokiua otspiso'pŏtsĭsaie:"},{"book":"ST. MATTHEW","chapter":"5","verse":"35","text":"Ksŏk'kum pini'tŭpŭtauŭnik; itsĭssuikau'piu: Jerusalem pini'tŭpŭtauŭnik; tŭkka Omŭx'ina ot'akapioyimaie."},{"book":"ST. MATTHEW","chapter":"5","verse":"36","text":"Kimat'akitŭpŭtauunipa kotokŏn', kimatkotsiksixĭstutsipats nitu'kuyekai ki kimatokotsixĭstutsipats."},{"book":"ST. MATTHEW","chapter":"5","verse":"37","text":"Ki anik' A, A; Sa, Sa; mato'ketauanieniki, mat'ŏkhsiu."},{"book":"ST. MATTHEW","chapter":"5","verse":"38","text":"Kikai'okhtsipuau, ŭk'auanĭstop sauau'toainiki moŏps'pi, kitak'okŏtanĭstotoko: ki sauau'tsĭmĭniki mokhpe'kĭnni, kitak'okŏtanĭstotoko."},{"book":"ST. MATTHEW","chapter":"5","verse":"39","text":"Ki kitan'ĭstopuau pinstsĭmmĭm'motsemis sauum'itsitappiuă: ki annŏk' kitakauaiak'iokŏk kĭtsets'stoksĭs matoko'tsĭs ki mat'stoksĭs'."},{"book":"ST. MATTHEW","chapter":"5","verse":"40","text":"Ki matap'pi makitotsĭssĭp'puyĭssaie au'kŏkitsĭmaii, ki stakhts'isokŏsĭm mŏk'otsĭsaie, mat ŭn'nĭstotsĭs kisau'tŭtsisokŏsĭm."},{"book":"ST. MATTHEW","chapter":"5","verse":"41","text":"Ki annŏk' kĭtsitappa'atsokŏk tuks'ka ŭskskak'sĭnni, pokom'ĭs na'toki iskskaksĭnni."},{"book":"ST. MATTHEW","chapter":"5","verse":"42","text":"Annŏk' kitau'kŏmŏnikŏk, ko'tsĭs, ki annŏk' kitai'akŭkkumatŭkok, pino'tŭkaatsis."},{"book":"ST. MATTHEW","chapter":"5","verse":"43","text":"Kikai'okhtsipuau ŭk'auanĭstop kitak'ŭkomĭmmau kitopokau 'pimokă ki kitak'aukĭmaukikakhtum'o."},{"book":"ST. MATTHEW","chapter":"5","verse":"44","text":"Ki kitan'ĭstopuau ŭkomĭm'mĭsau kikakhtum'ix, Atsĭm'mĭmmĭsau anniks'ĭsk matap'pixk kitai'pakosĭnikokoauaxk ŏkhs'ĭstutosau anniks'ĭsk matap'pixk kitau'kĭmokoauaxk, ki aua'tsĭmoiikatomosau anniks'ĭsk matap'pixk kitse'ksĭstotokoauaxk, ki kitai'kĭmatsĭstotokoauaxk;"},{"book":"ST. MATTHEW","chapter":"5","verse":"45","text":"Kokaukosĭmmi'ĭssuai Kĭn'oau spots'im: tŭk'ka ikkŭnats'iuaie natos'i sauum'itsitappix ki ŏkh'sitappix, ki soio'tŭmstuyiuax mokŏm'otsitappix ki sau'okŏmotsitappix."},{"book":"ST. MATTHEW","chapter":"5","verse":"46","text":"Ukomĭm'mainoainikiau anniks'ĭsk matap'pixk kitŭk'omĭmmokoauixk, tsaak'anĭstappiuats kisa'kinosuai? Kŭttomŭnĭstauŭkomĭmmotsein'axau publicanix?"},{"book":"ST. MATTHEW","chapter":"5","verse":"47","text":"Ki namiksematsĭm'ainoainikiau kĭxokoax, tsanĭstapiu'ats kumutaumotsapiau stsĭk'ix? Kŭttomŭnĭstaiksematsĭmmotseiu'axau publicanix?"},{"book":"ST. MATTHEW","chapter":"5","verse":"48","text":"Ki sŭp-puiap'sĭk manĭst'sŭppuiapspi kĭn'oau spots'im."}]}