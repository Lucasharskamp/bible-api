{"data":[{"book":"گِنتی","chapter":"16","verse":"1-2","text":"ایک دن قورح بن اِضہار موسیٰ کے خلاف اُٹھا۔ وہ لاوی کے قبیلے کا قِہاتی تھا۔ اُس کے ساتھ روبن کے قبیلے کے تین آدمی تھے، اِلیاب کے بیٹے داتن اور ابیرام اور اون بن پلت۔ اُن کے ساتھ 250 اَور آدمی بھی تھے جو جماعت کے سردار اور اثر و رسوخ والے تھے، اور جو کونسل کے لئے چنے گئے تھے۔"},{"book":"گِنتی","chapter":"16","verse":"3","text":"وہ مل کر موسیٰ اور ہارون کے پاس آ کر کہنے لگے، ”آپ ہم سے زیادتی کر رہے ہیں۔ پوری جماعت مخصوص و مُقدّس ہے، اور رب اُس کے درمیان ہے۔ تو پھر آپ اپنے آپ کو کیوں رب کی جماعت سے بڑھ کر سمجھتے ہیں؟“"},{"book":"گِنتی","chapter":"16","verse":"4","text":"یہ سن کر موسیٰ منہ کے بل گرا۔"},{"book":"گِنتی","chapter":"16","verse":"5","text":"پھر اُس نے قورح اور اُس کے تمام ساتھیوں سے کہا، ”کل صبح رب ظاہر کرے گا کہ کون اُس کا بندہ اور کون مخصوص و مُقدّس ہے۔ اُسی کو وہ اپنے پاس آنے دے گا۔"},{"book":"گِنتی","chapter":"16","verse":"6","text":"اے قورح، کل اپنے تمام ساتھیوں کے ساتھ بخوردان لے کر"},{"book":"گِنتی","chapter":"16","verse":"7","text":"رب کے سامنے اُن میں انگارے اور بخور ڈالو۔ جس آدمی کو رب چنے گا وہ مخصوص و مُقدّس ہو گا۔ اب تم لاوی خود زیادتی کر رہے ہو۔“"},{"book":"گِنتی","chapter":"16","verse":"8","text":"موسیٰ نے قورح سے بات جاری رکھی، ”اے لاوی کی اولاد، سنو!"},{"book":"گِنتی","chapter":"16","verse":"9","text":"کیا تمہاری نظر میں یہ کوئی چھوٹی بات ہے کہ رب تمہیں اسرائیلی جماعت کے باقی لوگوں سے الگ کر کے اپنے قریب لے آیا تاکہ تم رب کے مقدِس میں اور جماعت کے سامنے کھڑے ہو کر اُن کی خدمت کرو؟"},{"book":"گِنتی","chapter":"16","verse":"10","text":"وہ تجھے اور تیرے ساتھی لاویوں کو اپنے قریب لایا ہے۔ لیکن اب تم امام کا عُہدہ بھی اپنانا چاہتے ہو۔"},{"book":"گِنتی","chapter":"16","verse":"11","text":"اپنے ساتھیوں سے مل کر تُو نے ہارون کی نہیں بلکہ رب کی مخالفت کی ہے۔ کیونکہ ہارون کون ہے کہ تم اُس کے خلاف بڑبڑاؤ؟“"},{"book":"گِنتی","chapter":"16","verse":"12","text":"پھر موسیٰ نے اِلیاب کے بیٹوں داتن اور ابیرام کو بُلایا۔ لیکن اُنہوں نے کہا، ”ہم نہیں آئیں گے۔"},{"book":"گِنتی","chapter":"16","verse":"13","text":"آپ ہمیں ایک ایسے ملک سے نکال لائے ہیں جہاں دودھ اور شہد کی کثرت ہے تاکہ ہم ریگستان میں ہلاک ہو جائیں۔ کیا یہ کافی نہیں ہے؟ کیا اب آپ ہم پر حکومت بھی کرنا چاہتے ہیں؟"},{"book":"گِنتی","chapter":"16","verse":"14","text":"نہ آپ نے ہمیں ایسے ملک میں پہنچایا جس میں دودھ اور شہد کی کثرت ہے، نہ ہمیں کھیتوں اور انگور کے باغوں کے وارث بنایا ہے۔ کیا آپ اِن آدمیوں کی آنکھیں نکال ڈالیں گے؟ نہیں، ہم ہرگز نہیں آئیں گے۔“"},{"book":"گِنتی","chapter":"16","verse":"15","text":"تب موسیٰ نہایت غصے ہوا۔ اُس نے رب سے کہا، ”اُن کی قربانی کو قبول نہ کر۔ مَیں نے ایک گدھا تک اُن سے نہیں لیا، نہ مَیں نے اُن میں سے کسی سے بُرا سلوک کیا ہے۔“"},{"book":"گِنتی","chapter":"16","verse":"16","text":"قورح سے اُس نے کہا، ”کل تم اور تمہارے ساتھی رب کے سامنے حاضر ہو جاؤ۔ ہارون بھی آئے گا۔"},{"book":"گِنتی","chapter":"16","verse":"17","text":"ہر ایک اپنا بخوردان لے کر اُسے رب کو پیش کرے۔“"},{"book":"گِنتی","chapter":"16","verse":"18","text":"چنانچہ ہر آدمی نے اپنا بخوردان لے کر اُس میں انگارے اور بخور ڈال دیا۔ پھر سب موسیٰ اور ہارون کے ساتھ ملاقات کے خیمے کے دروازے پر کھڑے ہوئے۔"},{"book":"گِنتی","chapter":"16","verse":"19","text":"قورح نے پوری جماعت کو دروازے پر موسیٰ اور ہارون کے مقابلے میں جمع کیا تھا۔"},{"book":"گِنتی","chapter":"16","verse":"20","text":"رب نے موسیٰ اور ہارون سے کہا،"},{"book":"گِنتی","chapter":"16","verse":"21","text":"”اِس جماعت سے الگ ہو جاؤ تاکہ مَیں اِسے فوراً ہلاک کر دوں۔“"},{"book":"گِنتی","chapter":"16","verse":"22","text":"موسیٰ اور ہارون منہ کے بل گرے اور بول اُٹھے، ”اے اللہ، تُو تمام جانوں کا خدا ہے۔ کیا تیرا غضب ایک ہی آدمی کے گناہ کے سبب سے پوری جماعت پر آن پڑے گا؟“"},{"book":"گِنتی","chapter":"16","verse":"23","text":"تب رب نے موسیٰ سے کہا،"},{"book":"گِنتی","chapter":"16","verse":"24","text":"”جماعت کو بتا دے کہ قورح، داتن اور ابیرام کے ڈیروں سے دُور ہو جاؤ۔“"},{"book":"گِنتی","chapter":"16","verse":"25","text":"موسیٰ اُٹھ کر داتن اور ابیرام کے پاس گیا، اور اسرائیل کے بزرگ اُس کے پیچھے چلے۔"},{"book":"گِنتی","chapter":"16","verse":"26","text":"اُس نے جماعت کو آگاہ کیا، ”اِن شریروں کے خیموں سے دُور ہو جاؤ! جو کچھ بھی اُن کے پاس ہے اُسے نہ چھوؤ، ورنہ تم بھی اُن کے ساتھ تباہ ہو جاؤ گے جب وہ اپنے گناہوں کے باعث ہلاک ہوں گے۔“"},{"book":"گِنتی","chapter":"16","verse":"27","text":"تب باقی لوگ قورح، داتن اور ابیرام کے ڈیروں سے دُور ہو گئے۔"},{"book":"گِنتی","chapter":"16","verse":"28","text":"موسیٰ نے کہا، ”اب تمہیں پتا چلے گا کہ رب نے مجھے یہ سب کچھ کرنے کے لئے بھیجا ہے۔ مَیں اپنی نہیں بلکہ اُس کی مرضی پوری کر رہا ہوں۔"},{"book":"گِنتی","chapter":"16","verse":"29","text":"اگر یہ لوگ دوسروں کی طرح طبعی موت مریں تو پھر رب نے مجھے نہیں بھیجا۔"},{"book":"گِنتی","chapter":"16","verse":"30","text":"لیکن اگر رب ایسا کام کرے جو پہلے کبھی نہیں ہوا اور زمین اپنا منہ کھول کر اُنہیں اور اُن کا پورا مال ہڑپ کر لے اور اُنہیں جیتے جی دفنا دے تو اِس کا مطلب ہو گا کہ اِن آدمیوں نے رب کو حقیر جانا ہے۔“"},{"book":"گِنتی","chapter":"16","verse":"31","text":"یہ بات کہتے ہی اُن کے نیچے کی زمین پھٹ گئی۔"},{"book":"گِنتی","chapter":"16","verse":"32","text":"اُس نے اپنا منہ کھول کر اُنہیں، اُن کے خاندانوں کو، قورح کے تمام لوگوں کو اور اُن کا سارا سامان ہڑپ کر لیا۔"},{"book":"گِنتی","chapter":"16","verse":"33","text":"وہ اپنی پوری ملکیت سمیت جیتے جی دفن ہو گئے۔ زمین اُن کے اوپر واپس آ گئی۔ یوں اُنہیں جماعت سے نکالا گیا اور وہ ہلاک ہو گئے۔"},{"book":"گِنتی","chapter":"16","verse":"34","text":"اُن کی چیخیں سن کر اُن کے ارد گرد کھڑے تمام اسرائیلی بھاگ اُٹھے، کیونکہ اُنہوں نے سوچا، ”ایسا نہ ہو کہ زمین ہمیں بھی نگل لے۔“"},{"book":"گِنتی","chapter":"16","verse":"35","text":"اُسی لمحے رب کی طرف سے آگ اُتر آئی اور اُن 250 آدمیوں کو بھسم کر دیا جو بخور پیش کر رہے تھے۔"},{"book":"گِنتی","chapter":"16","verse":"36","text":"رب نے موسیٰ سے کہا،"},{"book":"گِنتی","chapter":"16","verse":"37","text":"”ہارون امام کے بیٹے اِلی عزر کو اطلاع دے کہ وہ بخوردانوں کو راکھ میں سے نکال کر رکھے۔ اُن کے انگارے وہ دُور پھینکے۔ بخوردانوں کو رکھنے کا سبب یہ ہے کہ اب وہ مخصوص و مُقدّس ہیں۔"},{"book":"گِنتی","chapter":"16","verse":"38","text":"لوگ اُن آدمیوں کے یہ بخوردان لے لیں جو اپنے گناہ کے باعث جاں بحق ہو گئے۔ وہ اُنہیں کوٹ کر اُن سے چادریں بنائیں اور اُنہیں جلنے والی قربانیوں کی قربان گاہ پر چڑھائیں۔ کیونکہ وہ رب کو پیش کئے گئے ہیں، اِس لئے وہ مخصوص و مُقدّس ہیں۔ یوں وہ اسرائیلیوں کے لئے ایک نشان رہیں گے۔“"},{"book":"گِنتی","chapter":"16","verse":"39","text":"چنانچہ اِلی عزر امام نے پیتل کے یہ بخوردان جمع کئے جو بھسم کئے ہوئے آدمیوں نے رب کو پیش کئے تھے۔ پھر لوگوں نے اُنہیں کوٹ کر اُن سے چادریں بنائیں اور اُنہیں قربان گاہ پر چڑھا دیا۔"},{"book":"گِنتی","chapter":"16","verse":"40","text":"ہارون نے سب کچھ ویسا ہی کیا جیسا رب نے موسیٰ کی معرفت بتایا تھا۔ مقصد یہ تھا کہ بخوردان اسرائیلیوں کو یاد دلاتے رہیں کہ صرف ہارون کی اولاد ہی کو رب کے سامنے آ کر بخور جلانے کی اجازت ہے۔ اگر کوئی اَور ایسا کرے تو اُس کا حال قورح اور اُس کے ساتھیوں کا سا ہو گا۔"},{"book":"گِنتی","chapter":"16","verse":"41","text":"اگلے دن اسرائیل کی پوری جماعت موسیٰ اور ہارون کے خلاف بڑبڑانے لگی۔ اُنہوں نے کہا، ”آپ نے رب کی قوم کو مار ڈالا ہے۔“"},{"book":"گِنتی","chapter":"16","verse":"42","text":"لیکن جب وہ موسیٰ اور ہارون کے مقابلے میں جمع ہوئے اور ملاقات کے خیمے کا رُخ کیا تو اچانک اُس پر بادل چھا گیا اور رب کا جلال ظاہر ہوا۔"},{"book":"گِنتی","chapter":"16","verse":"43","text":"پھر موسیٰ اور ہارون ملاقات کے خیمے کے سامنے آئے،"},{"book":"گِنتی","chapter":"16","verse":"44","text":"اور رب نے موسیٰ سے کہا،"},{"book":"گِنتی","chapter":"16","verse":"45","text":"”اِس جماعت سے نکل جاؤ تاکہ مَیں اِسے فوراً ہلاک کر دوں۔“ یہ سن کر دونوں منہ کے بل گرے۔"},{"book":"گِنتی","chapter":"16","verse":"46","text":"موسیٰ نے ہارون سے کہا، ”اپنا بخوردان لے کر اُس میں قربان گاہ کے انگارے اور بخور ڈالیں۔ پھر بھاگ کر جماعت کے پاس چلے جائیں تاکہ اُن کا کفارہ دیں۔ جلدی کریں، کیونکہ رب کا غضب اُن پر ٹوٹ پڑا ہے۔ وبا پھیلنے لگی ہے۔“"},{"book":"گِنتی","chapter":"16","verse":"47","text":"ہارون نے ایسا ہی کیا۔ وہ دوڑ کر جماعت کے بیچ میں گیا۔ لوگوں میں وبا شروع ہو چکی تھی، لیکن ہارون نے رب کو بخور پیش کر کے اُن کا کفارہ دیا۔"},{"book":"گِنتی","chapter":"16","verse":"48","text":"وہ زندوں اور مُردوں کے بیچ میں کھڑا ہوا تو وبا رُک گئی۔"},{"book":"گِنتی","chapter":"16","verse":"49","text":"توبھی 14,700 افراد وبا سے مر گئے۔ اِس میں وہ شامل نہیں ہیں جو قورح کے سبب سے مر گئے تھے۔"},{"book":"گِنتی","chapter":"16","verse":"50","text":"جب وبا رُک گئی تو ہارون موسیٰ کے پاس واپس آیا جو اب تک ملاقات کے خیمے کے دروازے پر کھڑا تھا۔"}]}