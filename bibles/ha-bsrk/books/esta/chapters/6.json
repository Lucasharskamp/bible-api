{"data":[{"book":"Esta","chapter":"6","verse":"1","text":"A daren nan, sarki bai iya barci ba, saboda haka ya ba da umarni a kawo, a kuma karanta masa littafin tarihi na shekara-shekara, da rubutaccen labarin mulkinsa."},{"book":"Esta","chapter":"6","verse":"2","text":"Aka tarar, a rubuce a ciki, cewa Mordekai ya tone ƙulle-ƙullen Bigtana da Teresh, biyu daga hafsoshin sarki, waɗanda suke tsaron mashigin ƙofa, waɗanda suka ƙulla su kashe Sarki Zerzes."},{"book":"Esta","chapter":"6","verse":"3","text":"Sarki ya ce, “Wace girma da daraja ce aka ba wa Mordekai saboda wannan?”"},{"book":"Esta","chapter":"6","verse":"4","text":"Sarki ya ce, “Wa yake a haraba?” Daidai lokacin kuwa Haman ya shigo harabar waje na fada don yă yi magana da sarki a kan a rataye Mordekai a wurin rataye mai laifin da ya shirya."},{"book":"Esta","chapter":"6","verse":"5","text":"Masu yi wa sarki hidima, suka amsa, “Haman yana tsaye a haraba.”"},{"book":"Esta","chapter":"6","verse":"6","text":"Sa’an nan Haman ya shigo, sai sarki ya ce masa, “Me ya kamata a yi wa mutumin da sarki yake jin daɗi yă girmama?”"},{"book":"Esta","chapter":"6","verse":"7","text":"Sai ya amsa wa sarki cewa, “Saboda mutumin da sarki yake jin daɗi yă girmama,"},{"book":"Esta","chapter":"6","verse":"8","text":"bari a kawo rigar sarautar da sarki ya taɓa sawa, da kuma dokin da sarki ya taɓa hawa, wanda aka sa kambin sarauta a kai."},{"book":"Esta","chapter":"6","verse":"9","text":"Sa’an nan, bari a ba da rigar da kuma dokin wa ɗaya daga cikin manyan sarakuna mafi kirki na sarki. Bari shi kuma yă sa wannan riga wa mutumin da sarki yake jin daɗi yă girmama, a kuma bi da shi a bisan doki ko’ina a titunan birni, ana shela a gabansa ana cewa, ‘Wannan shi ne abin da ake yin wa mutumin da sarki yake jin daɗi yă girmama!’ ”"},{"book":"Esta","chapter":"6","verse":"10","text":"Sarki ya umarci Haman ya ce, “Tafi yanzu ka karɓi rigar da dokin, ka kuma yi yadda ka shawarta wa Mordekai, mutumin Yahudan nan, wanda yake zama a bakin ƙofar sarki. Kada ka kāsa yin kome daga cikin abin da ka faɗa.”"},{"book":"Esta","chapter":"6","verse":"11","text":"Saboda haka, Haman ya karɓo rigar da dokin. Ya sa wa Mordekai rigar, ya kuma bi da shi a kan doki ko’ina a titunan birnin, yana shela a gabansa yana cewa, “Wannan shi ne abin da ake yi wa mutumin da sarki yake jin daɗi yă girmama!”"},{"book":"Esta","chapter":"6","verse":"12","text":"Daga baya, Mordekai ya dawo zuwa ƙofar sarki. Amma Haman ya ruga gida, kansa a rufe, saboda baƙin ciki."},{"book":"Esta","chapter":"6","verse":"13","text":"Ya je ya faɗa wa matarsa Zeresh, da dukan abokansa, me ya same shi."},{"book":"Esta","chapter":"6","verse":"14","text":"Suna cikin magana da shi ke nan, sai ga bābānnin sarki, suka iso suka kuma hanzarta da Haman zuwa liyafar da Esta ta shirya."}]}