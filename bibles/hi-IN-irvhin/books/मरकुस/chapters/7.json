{"data":[{"book":"मरकुस","chapter":"7","verse":"1","text":"तब फरीसी और कुछ शास्त्री जो यरूशलेम से आए थे, उसके पास इकट्ठे हुए,"},{"book":"मरकुस","chapter":"7","verse":"2","text":"और उन्होंने उसके कई चेलों को अशुद्ध अर्थात् बिना हाथ धोए रोटी खाते देखा।"},{"book":"मरकुस","chapter":"7","verse":"3","text":"(क्योंकि फरीसी और सब यहूदी, प्राचीन परम्परा का पालन करते हैं और जब तक भली भाँति हाथ नहीं धो लेते तब तक नहीं खाते;"},{"book":"मरकुस","chapter":"7","verse":"4","text":"और बाजार से आकर, जब तक स्नान नहीं कर लेते, तब तक नहीं खाते; और बहुत सी अन्य बातें हैं, जो उनके पास मानने के लिये पहुँचाई गई हैं, जैसे कटोरों, और लोटों, और तांबे के बरतनों को धोना-माँजना।)"},{"book":"मरकुस","chapter":"7","verse":"5","text":"इसलिए उन फरीसियों और शास्त्रियों ने उससे पूछा, “तेरे चेले क्यों पूर्वजों की परम्पराओं पर नहीं चलते, और बिना हाथ धोए रोटी खाते हैं?”"},{"book":"मरकुस","chapter":"7","verse":"6","text":"उसने उनसे कहा, “यशायाह ने तुम कपटियों के विषय में बहुत ठीक भविष्यद्वाणी की; जैसा लिखा है:"},{"book":"मरकुस","chapter":"7","verse":"7","text":"और ये व्यर्थ मेरी उपासना करते हैं,"},{"book":"मरकुस","chapter":"7","verse":"8","text":"क्योंकि तुम परमेश्वर की आज्ञा को टालकर मनुष्यों की रीतियों को मानते हो।”"},{"book":"मरकुस","chapter":"7","verse":"9","text":"और उसने उनसे कहा, “तुम अपनी परम्पराओं को मानने के लिये परमेश्वर की आज्ञा कैसी अच्छी तरह टाल देते हो!"},{"book":"मरकुस","chapter":"7","verse":"10","text":"क्योंकि मूसा ने कहा है, ‘अपने पिता और अपनी माता का आदर कर;’ और ‘जो कोई पिता या माता को बुरा कहे, वह अवश्य मार डाला जाए।’ (निर्ग. 20:12, व्यव. 5:16)"},{"book":"मरकुस","chapter":"7","verse":"11","text":"परन्तु तुम कहते हो कि यदि कोई अपने पिता या माता से कहे, ‘जो कुछ तुझे मुझसे लाभ पहुँच सकता था, वह कुरबान 7:11 कुरबान: यह इब्रानी शब्द हैं, जिसका अर्थ “वह जो पास लाया गया” “परमेश्वर के लिए एक उपहार या भेंट।”  अर्थात् संकल्प हो चुका।’"},{"book":"मरकुस","chapter":"7","verse":"12","text":"“तो तुम उसको उसके पिता या उसकी माता की कुछ सेवा करने नहीं देते।"},{"book":"मरकुस","chapter":"7","verse":"13","text":"इस प्रकार तुम अपनी परम्पराओं से, जिन्हें तुम ने ठहराया है, परमेश्वर का वचन टाल देते हो; और ऐसे-ऐसे बहुत से काम करते हो।”"},{"book":"मरकुस","chapter":"7","verse":"14","text":"और उसने लोगों को अपने पास बुलाकर उनसे कहा, “तुम सब मेरी सुनो, और समझो।"},{"book":"मरकुस","chapter":"7","verse":"15","text":"ऐसी तो कोई वस्तु नहीं जो मनुष्य में बाहर से समाकर उसे अशुद्ध करे; परन्तु जो वस्तुएँ मनुष्य के भीतर से निकलती हैं, वे ही उसे अशुद्ध करती हैं।"},{"book":"मरकुस","chapter":"7","verse":"16","text":"यदि किसी के सुनने के कान हों तो सुन ले।”"},{"book":"मरकुस","chapter":"7","verse":"17","text":"जब वह भीड़ के पास से घर में गया, तो उसके चेलों ने इस दृष्टान्त के विषय में उससे पूछा।"},{"book":"मरकुस","chapter":"7","verse":"18","text":"उसने उनसे कहा, “क्या तुम भी ऐसे नासमझ हो? क्या तुम नहीं समझते, कि जो वस्तु बाहर से मनुष्य के भीतर जाती है, वह उसे अशुद्ध नहीं कर सकती?"},{"book":"मरकुस","chapter":"7","verse":"19","text":"क्योंकि वह उसके मन में नहीं, परन्तु पेट में जाती है, और शौच में निकल जाती है?” यह कहकर उसने सब भोजनवस्तुओं को शुद्ध ठहराया।"},{"book":"मरकुस","chapter":"7","verse":"20","text":"फिर उसने कहा, “जो मनुष्य में से निकलता है, वही मनुष्य को अशुद्ध करता है।"},{"book":"मरकुस","chapter":"7","verse":"21","text":"क्योंकि भीतर से, अर्थात् मनुष्य के मन से, बुरे-बुरे विचार, व्यभिचार, चोरी, हत्या, परस्त्रीगमन,"},{"book":"मरकुस","chapter":"7","verse":"22","text":"लोभ, दुष्टता, छल, लुचपन, कुदृष्टि, निन्दा, अभिमान, और मूर्खता निकलती हैं।"},{"book":"मरकुस","chapter":"7","verse":"23","text":"ये सब बुरी बातें भीतर ही से निकलती हैं और मनुष्य को अशुद्ध करती हैं।”"},{"book":"मरकुस","chapter":"7","verse":"24","text":"फिर वह वहाँ से उठकर सोर और सीदोन के देशों में आया; और एक घर में गया, और चाहता था, कि कोई न जाने; परन्तु वह छिप न सका।"},{"book":"मरकुस","chapter":"7","verse":"25","text":"और तुरन्त एक स्त्री जिसकी छोटी बेटी में अशुद्ध आत्मा थी, उसकी चर्चा सुनकर आई, और उसके पाँवों पर गिरी।"},{"book":"मरकुस","chapter":"7","verse":"26","text":"यह यूनानी और सुरूफ‍िनीकी जाति की थी; और उसने उससे विनती की, कि मेरी बेटी में से दुष्टात्मा निकाल दे।"},{"book":"मरकुस","chapter":"7","verse":"27","text":"उसने उससे कहा, “पहले लड़कों को तृप्त होने दे, क्योंकि लड़कों की रोटी लेकर कुत्तों के आगे डालना उचित नहीं है।”"},{"book":"मरकुस","chapter":"7","verse":"28","text":"उसने उसको उत्तर दिया; “सच है प्रभु; फिर भी कुत्ते भी तो मेज के नीचे बालकों की रोटी के चूर चार खा लेते हैं।”"},{"book":"मरकुस","chapter":"7","verse":"29","text":"उसने उससे कहा, “इस बात के कारण चली जा; दुष्टात्मा तेरी बेटी में से निकल गई है।”"},{"book":"मरकुस","chapter":"7","verse":"30","text":"और उसने अपने घर आकर देखा कि लड़की खाट पर पड़ी है, और दुष्टात्मा निकल गई है।"},{"book":"मरकुस","chapter":"7","verse":"31","text":"फिर वह सोर और सीदोन के देशों से निकलकर दिकापुलिस देश से होता हुआ गलील की झील पर पहुँचा।"},{"book":"मरकुस","chapter":"7","verse":"32","text":"और लोगों ने एक बहरे को जो हक्ला भी था, उसके पास लाकर उससे विनती की, कि अपना हाथ उस पर रखे।"},{"book":"मरकुस","chapter":"7","verse":"33","text":"तब वह उसको भीड़ से अलग ले गया, और अपनी उँगलियाँ उसके कानों में डाली, और थूककर उसकी जीभ को छुआ।"},{"book":"मरकुस","chapter":"7","verse":"34","text":"और स्वर्ग की ओर देखकर आह भरी, और उससे कहा, “इप्फत्तह!” अर्थात् “खुल जा!”"},{"book":"मरकुस","chapter":"7","verse":"35","text":"और उसके कान खुल गए, और उसकी जीभ की गाँठ भी खुल गई, और वह साफ-साफ बोलने लगा।"},{"book":"मरकुस","chapter":"7","verse":"36","text":"तब उसने उन्हें चेतावनी दी कि किसी से न कहना; परन्तु जितना उसने उन्हें चिताया उतना ही वे और प्रचार करने लगे।"},{"book":"मरकुस","chapter":"7","verse":"37","text":"और वे बहुत ही आश्चर्य में होकर कहने लगे, “उसने जो कुछ किया सब अच्छा किया है; वह बहरों को सुनने की, और गूँगों को बोलने की शक्ति देता है।”"}]}