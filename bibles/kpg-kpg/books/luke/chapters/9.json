{"data":[{"book":"Luke","chapter":"9","verse":"1","text":"Jesus ga haga dagabuli ana dama agoago dilongoholu maa lua, gaa wanga gi digaula nia mogobuna mo nia mahi e hagabagi nia hagataalunga huaidu mo di hagahili nia magi huogodoo."},{"book":"Luke","chapter":"9","verse":"2","text":"Gei Mee ga hagau digaula bolo gi agoago ina Teenua King o God, gei gi hagahili ina nia magi."},{"book":"Luke","chapter":"9","verse":"3","text":"Mee ga helekai gi digaula, “Hudee kae mee digagi i godou hula, hudee kae dogodogo, budehede, meegai, palaawaa, bahihadu, be nia gahu.9.3 Luke 10.4-11; Nnegau 13.51"},{"book":"Luke","chapter":"9","verse":"4","text":"Maa di hale ga hagaahi mai goodou, ulu gi lodo di hale deelaa, noho i golo, gaa dae loo gi di godou hagatanga i di waahale deelaa."},{"book":"Luke","chapter":"9","verse":"5","text":"Maa digau o di gowaa deelaa ga hagalee benebene goodou, ulu gi daha mo di waahale deelaa, duduia godou babaawae, e hai di haga modongoohia gi digaula.” 9.5 Nnegau 13.51"},{"book":"Luke","chapter":"9","verse":"6","text":"Nia dama agoago ga hagatanga, gaa hula gi lodo nia waahale lligi huogodoo, ga hagadele di Longo Humalia mo di hagahili nia magi i nia gowaa huogodoo."},{"book":"Luke","chapter":"9","verse":"7","text":"Herod di tagi o Galilee ne longono ia nia mee huogodoo ala ne hai, gei mee guu lodo hinihini huoloo, idimaa, hunu daangada e helekai bolo John Babdais la ne mouli aga.9.7 Matthew 16.14; Mark 8.28; Luke 9.19"},{"book":"Luke","chapter":"9","verse":"8","text":"Hunu gau e helekai bolo ma go Elijah ne gila aga, gei hunu gau e helekai bolo mee soukohp i nia soukohp namua ne mouli aga."},{"book":"Luke","chapter":"9","verse":"9","text":"Gei Herod ga helekai, “Au gu tuu di libogo o John gi daha, gei ma koai taane deenei dela ono longo aanei?” Gei mee e hagamahi bolo ia e mmada gi Jesus."},{"book":"Luke","chapter":"9","verse":"10","text":"Digau agoago hagau ga lloomoi, ga hagi anga gi Jesus nadau mee huogodoo ala ne hai, gei Mee gaa lahi digaula mada ginaadou gi di waahale Bethsaida."},{"book":"Luke","chapter":"9","verse":"11","text":"Digau dogologo ala ne longono gaa hula i muli o Mee. Mee ga benebene digaula, ga helehelekai gi digaula i di hai o Teenua King o God, ga hagahili nia magi."},{"book":"Luke","chapter":"9","verse":"12","text":"Hiahi ia di mee, gei ana dama agoago dilongoholu maa lua ga lloomoi gi Mee ga helekai, “Hagau ina digau aanei gii hula gi nia waahale lligi mono gowaa dogi mee, gi halahala nadau mee e gai mono gowaa e noho ai, idimaa, di gowaa deenei le e lomo.”"},{"book":"Luke","chapter":"9","verse":"13","text":"Gei Jesus ga helekai, “Goodou bida haangai ina digaula.”"},{"book":"Luke","chapter":"9","verse":"14","text":"Nia daane e lima mana (5,000) ala nogo i golo."},{"book":"Luke","chapter":"9","verse":"15","text":"Muli hua nia dama agoago a Maa ne haga noho digaula,"},{"book":"Luke","chapter":"9","verse":"16","text":"Jesus ga dahi mai nia palaawaa e lima ge lua iga, gaa mmada gi di langi, ga danggee ang gi God, ga ginigini, gaa wanga gi ana dama agoago gi duwwaa gi digaula."},{"book":"Luke","chapter":"9","verse":"17","text":"Digaula gu miami huogodoo gu maaluu, gei ana dama agoago gaa haa nadau meegai ne dubu gi nia gada e madangaholu maa lua."},{"book":"Luke","chapter":"9","verse":"18","text":"Dahi laangi hua, gei Jesus e dalodalo modogoia, ana dama agoago ga lloomoi gi Mee, gei Mee ga heeu gi digaula, “Nia daangada le e hai bolo Au koai?”"},{"book":"Luke","chapter":"9","verse":"19","text":"Digaula ga helekai, “Hunu gau e helekai bolo Goe go John Babdais, gei hunu gau e helekai bolo Goe go Elijah, gei hunu gau i lodo digaula e helekai bolo Goe la di soukohp i nia soukohp namua dela ne mouli aga.”9.19 Matthew 14.1-2; Mark 6.14-15; Luke 9.7-8"},{"book":"Luke","chapter":"9","verse":"20","text":"Gei Mee ga heeu gi digaula, “Gei goodou e hai bolo Au koai?”9.20 John 6.68-69"},{"book":"Luke","chapter":"9","verse":"21","text":"Jesus ga helekai maaloo gi digaula bolo gi hudee hagi anga ina di mee deenei gi tei dangada."},{"book":"Luke","chapter":"9","verse":"22","text":"Mee ga helekai labelaa, “Tama Tangada e hai loo gi hagaduadua, ge e hai gi haga balumee go nia dagi mmaadua, digau aamua hai mee dabu mo digau haga donudonu haganoho. Mee ga daaligi gii made, nia laangi e dolu nomuli ga hagamouli aga.”"},{"book":"Luke","chapter":"9","verse":"23","text":"Mee ga helekai gi digaula huogodoo, “Maa tangada e hiihai e daudali mai Au, geia gi haga de langahia ina dono mouli, gi dahi aga ina dono loobuu i nia laangi huogodoo, daudali mai Au.9.23 Matthew 10.38; Luke 14.27"},{"book":"Luke","chapter":"9","verse":"24","text":"Idimaa, tangada dela e hiihai e benebene dono mouli, ga de gidee dono mouli. Gei tangada dela gaa hudu gi daha dono mouli i di Au, ga benebene dono mouli.9.24 Matthew 10.39; Luke 17.33; John 12.25"},{"book":"Luke","chapter":"9","verse":"25","text":"Di humalia aha e kae go tangada dela ma ga hai mee gi henuailala hagatau, nomuli gei mee ga de gidee ia dono mouli? Hagalee!"},{"book":"Luke","chapter":"9","verse":"26","text":"Maa tangada ga langaadia i di Au mo agu agoago, gei Tama Tangada le e langaadia labelaa i tangada deelaa, i dono madagoaa ma ga hanimoi ai i nia madamada o Tamana mo digau di langi haga madagu."},{"book":"Luke","chapter":"9","verse":"27","text":"Au e hagi adu gi goodou di tonu, bolo hunu gau i ginei hagalee mmade, gaa dae loo gi di nadau gidee Teenua King o God.”"},{"book":"Luke","chapter":"9","verse":"28","text":"Hoohoo gi di tabu e dahi i muli ana helekai i nia mee aanei, gei Jesus gaa lahi a Peter, John mo James gi tomo di gonduu e dalodalo.9.28 2 Peter 1.17-18"},{"book":"Luke","chapter":"9","verse":"29","text":"Dono madagoaa hua e dalodalo ai, gei ono hadumada gu dina gee, gei ono gahu gu kene hila mmaa."},{"book":"Luke","chapter":"9","verse":"30","text":"Nomuli hua gei nia daane dogolua, go Moses mo Elijah, e helehelekai gi Mee."},{"book":"Luke","chapter":"9","verse":"31","text":"Meemaa ne kila mai i lodo nia madamada o di langi, ga helekai gi Jesus i dana hai dela gaa hai hoohoo mai, e haga honu di mee a God dela bolo Ia e made i Jerusalem."},{"book":"Luke","chapter":"9","verse":"32","text":"Peter mo ono ehoo guu kii danu mmoe, ga aala aga, gaa mmada gi di madamada o Jesus mo nia daane dogolua ala e tuu i baahi o mee."},{"book":"Luke","chapter":"9","verse":"33","text":"Di hagatanga hua nia daane dogolua i baahi o Jesus, gei Peter ga helekai, “Tagi, gidaadou gu humalia huoloo ala gu i ginei! Gimaadou gaa hau madau damaa hale e dolu, e dahi ni aau, e dahi ni Moses, gei e dahi ni Elijah.” (Gei mee digi iloo humalia ana helekai ne hai.)"},{"book":"Luke","chapter":"9","verse":"34","text":"Di madagoaa hua a mee dela e leelee, di gololangi ga haneia, gaa gahu digaula. Ana dama agoago gu mmaadagu i di madagoaa di gololangi deelaa ne gahu digaula."},{"book":"Luke","chapter":"9","verse":"35","text":"Di lee ga helekai mai i lodo di gololangi, “Deenei dagu Dama daane dela gu hilihili ko Au. Hagalongo gi Mee!”9.35 Isaiah 42.1; Matthew 3.17; 12.18; Mark 1.11; Luke 3.22"},{"book":"Luke","chapter":"9","verse":"36","text":"Di madagoaa di lee ne noho, gei Jesus gu modogoia. Ana dama agoago guu noho dee muu, gei digi hagi anga gi tangada i nadau mee ala ne mmada ginai."},{"book":"Luke","chapter":"9","verse":"37","text":"Di laangi nomuli, gei Jesus mo ana dama agoago dogodolu ga lloo ia i tomo di gonduu, gei di hagabuulinga dangada dogologo ga heetugi gi Jesus."},{"book":"Luke","chapter":"9","verse":"38","text":"Tangada gaa wolo mai i baahi digau dogologo aalaa boloo, “Tangada Agoago, au e dangi adu gii mmada gi dagu dama daane hua e dahi!"},{"book":"Luke","chapter":"9","verse":"39","text":"Di hagataalunga huaidu gu hagahuaidu a mee, guu hai a mee gi wolowolo, gi gaehagaeha, gii puu biabi dono ngudu, dela hua dana hai e haga mmaemmae a mee, hagalee hagatanga gi daha mo mee."},{"book":"Luke","chapter":"9","verse":"40","text":"Au ne dangi anga gi au dama agoago bolo gi haga bagia di maa gi daha, gei digaula ne deemee.”"},{"book":"Luke","chapter":"9","verse":"41","text":"Jesus ga helekai, “Goodou digau de hagadonu gei e hala! Au e hai gii noho waalooloo behee i godou baahi? E waalooloo behee dagu hagamaamaa goodou?” Gei mee ga helekai gi taane, “Laha mai dau dama daane gi kinei.”"},{"book":"Luke","chapter":"9","verse":"42","text":"Tama daane la ga hanimoi, gei di hagataalunga huaidu gaa hudu a mee gi hongo di gelegele, gaa hai a mee gi gaehagaeha. Gei Jesus ga hagabagi di hagataalunga huaidu, ga hagahili a mee, gaa wanga a mee gi dono damana."},{"book":"Luke","chapter":"9","verse":"43","text":"Digau huogodoo gu goboina di mogobuna mahi o God."},{"book":"Luke","chapter":"9","verse":"44","text":"“Goodou hudee de langahia dagu mee dela ga hagi adu: Tama Tangada le e wanga gi lodo nia mogobuna o nia daangada.”"},{"book":"Luke","chapter":"9","verse":"45","text":"Nia dama agoago a maa digi modongoohia ginaadou telekai deenei. Idimaa, ma ne dugu hagammuni i digaula bolo gi de iloo di maa, gei digaula hogi nogo mmaadagu di heeu gi Mee."},{"book":"Luke","chapter":"9","verse":"46","text":"Di lagamaaloo guu hai i mehanga nia dama agoago a Jesus, be di maa koai i ginaadou dela e aamua.9.46 Luke 22.24"},{"book":"Luke","chapter":"9","verse":"47","text":"Jesus gu iloo nia maanadu digaula, ga gahi mai dana damagiigi, ga haga duu i dono baahi,"},{"book":"Luke","chapter":"9","verse":"48","text":"ga helekai gi digaula, “Be koai hua dela ga benebene di tama deenei i dogu ingoo, la ne benebene hua Au, gei tangada dela e benebene Au, la ne benebene hua Tangada dela ne hagau mai Au. Tangada dela i mugi lala loo i goodou, deelaa tangada e aamua i goodou huogodoo.”9.48 Matthew 10.40; Luke 10.16; John 13.20"},{"book":"Luke","chapter":"9","verse":"49","text":"John ga helekai aga, “Tagi Aamua, gimaadou guu mmada gi tangada e hagabagi ana hagataalunga huaidu i do ingoo, gei gimaadou guu bule a mee, idimaa mee hagalee tangada ni tadau buini.”"},{"book":"Luke","chapter":"9","verse":"50","text":"Jesus ga helekai gi mee mo ana dama agoago ala i golo, “Goodou hudee bule ina a mee, idimaa, tangada dela hagalee hai baahi adu gi goodou, la di hoo ni goodou.”"},{"book":"Luke","chapter":"9","verse":"51","text":"Jesus ne hoohoo di lahi gi di langi, gei Mee ga maanadu, gaa hana gi Jerusalem."},{"book":"Luke","chapter":"9","verse":"52","text":"Mee ga hagau ana gau kae hegau gii hula i ono mua gi di waahale dulii i Samaria e hagatogomaalia nia mee huogodoo ang gi de Ia."},{"book":"Luke","chapter":"9","verse":"53","text":"Gei digau i di gowaa deelaa la hagalee benebene Jesus, idimaa, gu modongoohia bolo Mee e hana gi Jerusalem."},{"book":"Luke","chapter":"9","verse":"54","text":"Di madagoaa nia dama agoago a Maa go James mo John ne iloo di mee dela ne hai, meemaa ga heeu, “Meenei Tagi, Goe e hiihai bolo gimaua gi gahigahia di ahi gi haneia i di langi e hagahuaidu digaula?”9.54 2 Kings 1.9-16"},{"book":"Luke","chapter":"9","verse":"55","text":"Jesus ga huli adu, ga hagabuhi gi meemaa."},{"book":"Luke","chapter":"9","verse":"56","text":"Nomuli, gei Jesus mo ana dama agoago gaa hula gi tuai waahale."},{"book":"Luke","chapter":"9","verse":"57","text":"Di nadau hula i hongo di ala, taane ga helekai gi Jesus, “Au ga daudali Goe gi nia gowaa huogodoo ala e hana ginai Goe.”"},{"book":"Luke","chapter":"9","verse":"58","text":"Jesus ga helekai, “Nia manu ‘fox’ la nadau bongoo i golo, nia manu mamaangi nadau waehongo i golo, gei Tama Tangada la dono madagowaa e kii ge e hagamolooloo Ia ai.”"},{"book":"Luke","chapter":"9","verse":"59","text":"Gei Mee ga helekai gi tuai daane, “Daudali mai i ogu muli.”"},{"book":"Luke","chapter":"9","verse":"60","text":"Jesus ga helekai, “Dugu anga gi digau mmade gi danumia nadau gau mmade. Gei goe hana, hagadele ina Teenua King o God.”"},{"book":"Luke","chapter":"9","verse":"61","text":"Tuai dangada ga helekai, “Au e daudali adu Goe, gei i mua dumaalia mai gi di au e hana, e hai dagu hagaaloho gi digau dogu hale.”9.61 1 Kings 19.20"},{"book":"Luke","chapter":"9","verse":"62","text":"Gei Jesus ga helekai gi mee, “Tangada ma ga daamada e haga maluu dana hadagee, ge e mmada gi muli, le e balumee gi Teenua King o God.”"}]}