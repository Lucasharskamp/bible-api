{"data":[{"book":"Agoago Podo","chapter":"29","verse":"1","text":"Maa goe hagalee hagalongo gi nia aago ala e hai adu gi di goe i nia madagoaa huogodoo, dahi laangi hua gei goe ga beehia ga deemee di hagahili."},{"book":"Agoago Podo","chapter":"29","verse":"2","text":"Hagia mai tagi hai hegau donu, gei au ga hagi adu nia daangada tenetene. Hagia mai tagi huaidu, gei au ga hagi adu nia daangada lodo huaidu."},{"book":"Agoago Podo","chapter":"29","verse":"3","text":"Maa goe e hiihai gi di kabemee, o maadua ga hagaamu goe."},{"book":"Agoago Podo","chapter":"29","verse":"4","text":"Maa di king e hai hegau gi di tonu, dono henua la ga maaloo. Maa mee e hagamaanadu hua nia bahihadu, mee ga hagahuaidu dono henua."},{"book":"Agoago Podo","chapter":"29","verse":"5","text":"Maa goe ga balu hagalaamua o ehoo, goe ne haga togomaalia doo hele e kumi iei goe."},{"book":"Agoago Podo","chapter":"29","verse":"6","text":"Digau huaidu e kumi i lodo nadau hai hala, gei digau ala e hai hegau donu le e tenetene gei e noho baba."},{"book":"Agoago Podo","chapter":"29","verse":"7","text":"Tangada humalia e iloo nia donu o digau hagaloale, gei digau huaidu e deemee di modongoohia nia mee beenei."},{"book":"Agoago Podo","chapter":"29","verse":"8","text":"Nia daangada ala hagalee hagalabagau nia daangada le e mee di hai nia waahale hagatau gi hinihini gi de iloo nia mee. Digau kabemee e benebene nia mee gii noho i di aumaalia."},{"book":"Agoago Podo","chapter":"29","verse":"9","text":"Di madagoaa tangada hagamaanadu kabemee ga lahi tangada dadaulia gi di gowaa hai gabunga, tangada dadaulia le e gadagada hua, e hagalongoaa i lodo dono halahalau."},{"book":"Agoago Podo","chapter":"29","verse":"10","text":"Nia daangada ala e hiihai gi tadaaligi dangada la hagalee hiihai gi digau ala e donu, gei nia daangada hai hegau donu e benebene digau beenei."},{"book":"Agoago Podo","chapter":"29","verse":"11","text":"Digau dadaulia le e haga modongoohia aga nadau hagawelewele, gei digau kabemee e noho baba gei e hagakono nadau hagawelewele."},{"book":"Agoago Podo","chapter":"29","verse":"12","text":"Maa di tagi e hagalongo gi nia longo kai tilikai, ana daangada hai hegau oobidi hogi la gaa hai nia daangada kai tilikai."},{"book":"Agoago Podo","chapter":"29","verse":"13","text":"Tangada hagaloale mo tangada hagaduadua dangada e hai mee ngaadahi gi di mee deenei: Dimaadua ne wanga gi meemaa nau golomada e mmada ai."},{"book":"Agoago Podo","chapter":"29","verse":"14","text":"Maa di king gaa buni ga benebene nia donu o tangada hagaloale, mee gaa dagi waalooloo."},{"book":"Agoago Podo","chapter":"29","verse":"15","text":"Di haga donu mo di aago le e humalia ang gi nia dama. Maa digaula gaa hai hua go nadau hiihai, digaula gaa hai nadau dinana gi langaadia i ginaadou."},{"book":"Agoago Podo","chapter":"29","verse":"16","text":"Di madagoaa digau huaidu ma gaa dagi, nia hala e logo ga gila aga. Malaa, digau e hai hegau donu ga mouli ga gidee ginaadou di mmade o digau beelaa."},{"book":"Agoago Podo","chapter":"29","verse":"17","text":"Aago ina au dama, gei goe ga tenetene hagaamu digaula i nia madagoaa huogodoo. Digaula e deemee loo di hai goe gi langaadia."},{"book":"Agoago Podo","chapter":"29","verse":"18","text":"Tenua dela hagalee hai mee gi nia helekai a God, la tenua noho dee baba. Gei digau ala e daahi nnaganoho a Dimaadua le e maluagina!"},{"book":"Agoago Podo","chapter":"29","verse":"19","text":"Maa goe e helekai hua gi nia hege, goe e deemee di hai digaula gii donu. Holongo digaula e mee di modongoohia au helekai, malaa, digaula hagalee hagalongo adu."},{"book":"Agoago Podo","chapter":"29","verse":"20","text":"Tangada kaedahi dadaulia la koia e humalia i tangada dela e helehelekai hua geia hagalee hagabaubau."},{"book":"Agoago Podo","chapter":"29","verse":"21","text":"Maa goe gaa wanga nia mee huogodoo ala e hiihai ginai au hege mai taamada di madagoaa nogo damagiigi ai ginaadou, dahi laangi hua gei digaula gaa kae au mee donu huogodoo."},{"book":"Agoago Podo","chapter":"29","verse":"22","text":"Nia daangada hagawelewele ngoohia e hidi mai nia lagamaaloo mo nia heebagi."},{"book":"Agoago Podo","chapter":"29","verse":"23","text":"Di bida hagalaamua e kae goe e doo gi lala. Maa goe e manawa hila gi lala, goe ga hagalabagau go nia daangada."},{"book":"Agoago Podo","chapter":"29","verse":"24","text":"Di hoo o tangada gaiaa la go dono hagadaumee kaedahi huaidu. Maa mee ga hagi aga di tonu i lodo di gowaa hai gabunga, mee e kae di hagaduadua, gei Dimaadua ga hagahuaidu a mee maa mee hagalee hagi aga di tonu."},{"book":"Agoago Podo","chapter":"29","verse":"25","text":"E hagalliga maa goe gaa kae nnelekai o digau ala e hagadadaumada goe, malaa, maa goe ga gana gi Dimaadua, goe guu tanga gi daha mo nia haingadaa."},{"book":"Agoago Podo","chapter":"29","verse":"26","text":"Nia daangada huogodoo e hiihai gi di manawa dumaalia o di nadau dagi, malaa, Dimaadua hua dela e mee di gowadu di tonu."},{"book":"Agoago Podo","chapter":"29","verse":"27","text":"Digau hai hegau donu le e de hiihai gi digau huaidu, gei digau huaidu le e de hiihai gi digau e hai hegau donu."}]}