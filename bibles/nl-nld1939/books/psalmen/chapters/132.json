{"data":[{"book":"Psalmen","chapter":"132","verse":"1","text":"Een bedevaartslied. Blijf David gedenken, o Jahweh, En alle moeite, die hij zich troostte,"},{"book":"Psalmen","chapter":"132","verse":"2","text":"Omdat hij Jahweh had gezworen, Jakobs Sterke had beloofd:"},{"book":"Psalmen","chapter":"132","verse":"3","text":"Ik zal mijn woontent niet ingaan, Mijn legerstede niet beklimmen,"},{"book":"Psalmen","chapter":"132","verse":"4","text":"Mijn ogen geen slaap gunnen, Mijn wimpers geen sluimer:"},{"book":"Psalmen","chapter":"132","verse":"5","text":"Voordat ik een plaats heb gevonden voor Jahweh, Voor Jakobs Sterke een woning!"},{"book":"Psalmen","chapter":"132","verse":"6","text":"Zie, wij hoorden, dat zij in Efráta was, Wij vonden haar weer in de velden van Jáar;"},{"book":"Psalmen","chapter":"132","verse":"7","text":"Laat ons naar zijn Woning gaan, En ons voor zijn voetbank werpen!"},{"book":"Psalmen","chapter":"132","verse":"8","text":"Jahweh, trek op naar uw rustplaats, Gij zelf en de ark uwer glorie!"},{"book":"Psalmen","chapter":"132","verse":"9","text":"Mogen uw priesters met gerechtigheid worden bekleed, En uw vromen een jubellied zingen!"},{"book":"Psalmen","chapter":"132","verse":"10","text":"Om wille van David, uw dienaar, Wijs het gebed van uw gezalfde niet af!"},{"book":"Psalmen","chapter":"132","verse":"11","text":"En Jahweh heeft aan David gezworen, Een trouwe Belofte, waarvan Hij niet afwijkt: Van de vrucht van uw schoot Zet Ik er een op uw troon!"},{"book":"Psalmen","chapter":"132","verse":"12","text":"En zo uw zonen mijn verbond onderhouden, En de vermaningen, die Ik hun gaf, Dan zullen ook hùn zonen voor eeuwig Op uw troon blijven zitten!"},{"book":"Psalmen","chapter":"132","verse":"13","text":"Want Jahweh heeft Sion verkoren, En Zich tot woning begeerd!"},{"book":"Psalmen","chapter":"132","verse":"14","text":"“Hij is mijn rustplaats voor eeuwig; Hier wil Ik wonen, want hèm heb Ik verkoren!"},{"book":"Psalmen","chapter":"132","verse":"15","text":"Zijn mondkost zal Ik ruimschoots zegenen, Zijn armen verzadigen met brood;"},{"book":"Psalmen","chapter":"132","verse":"16","text":"Zijn priesters zal Ik met heil bekleden. Zijn vromen zullen een jubellied zingen!"},{"book":"Psalmen","chapter":"132","verse":"17","text":"Hier zal Ik David een Hoorn doen ontspruiten, Een lamp ontsteken voor mijn Gezalfde;"},{"book":"Psalmen","chapter":"132","verse":"18","text":"Zijn vijanden zal Ik met schande bedekken, Mijn kroon zal schitteren op zijn hoofd!”"}]}