{"data":[{"book":"4 Moseboken","chapter":"30","verse":"1","text":"Och Mose talade till Israels söner i enlighet med allt det som Herren (Jahve) befallt Mose."},{"book":"4 Moseboken","chapter":"30","verse":"2","text":"Och Mose talade till stamhövdingarna för Israels söner och sade: Detta är de ting om vilka Herren (Jahve) har befallt."},{"book":"4 Moseboken","chapter":"30","verse":"3","text":"När en man svär en ed till Herren (Jahve) och svär en ed att binda sin själ vid ett löfte, ska han inte bryta sitt ord, han ska göra i enlighet med allt som har kommit ut från hans mun."},{"book":"4 Moseboken","chapter":"30","verse":"4","text":"Även när en kvinna svär en ed till Herren (Jahve) och binder sig själv med ett löfte, när hon är i sin fars hus i sin ungdom,"},{"book":"4 Moseboken","chapter":"30","verse":"5","text":"och hennes far hör hennes ed eller hennes löfte varmed hon binder sin själ, och hennes far inte säger emot henne, då ska hennes ed stå fast och varje löfte som hon binder sin själ med ska stå fast."},{"book":"4 Moseboken","chapter":"30","verse":"6","text":"Men om hennes far inte tillåter henne den dagen han hör henne (svära en ed), ska inga av hennes eder eller löften varmed hon binder sin själ vara giltiga, och Herren (Jahve) ska förlåta henne eftersom hennes far inte tillät henne."},{"book":"4 Moseboken","chapter":"30","verse":"7","text":"Och om hon gifter sig med en man medan hennes ed gäller för henne, eller hennes förhastade uttalande på hennes läppar varmed hon bundit sin själ,"},{"book":"4 Moseboken","chapter":"30","verse":"8","text":"och hennes man hör det, oavsett vilken dag han hör det men tiger mot henne, då gäller hennes ed och hennes löfte som hon bundit sin själ med står fast. [Här finns en skillnad mellan hennes far som måste höra eden samma dag medan maken kan höra talas om den i efterhand.]"},{"book":"4 Moseboken","chapter":"30","verse":"9","text":"Men om hennes man inte tillåter henne samma dag som han hör om det, då ska han annullera hennes ed som gäller henne och hennes förhastade uttalande på hennes läppar varmed hon bundit sin själ, och Herren (Jahve) ska förlåta henne."},{"book":"4 Moseboken","chapter":"30","verse":"10","text":"Men eden från en änka eller från en frånskild ska i varje sak varmed hon bundit sin själ, gälla för henne."},{"book":"4 Moseboken","chapter":"30","verse":"11","text":"Och om en kvinna avlägger en ed i sin mans hus eller binder sin själ med ett löfte,"},{"book":"4 Moseboken","chapter":"30","verse":"12","text":"och hennes man hör det och tiger och inte hindrar henne, då ska alla hennes eder vara giltiga, och varje löfte varmed hon binder sin själ, ska gälla för henne."},{"book":"4 Moseboken","chapter":"30","verse":"13","text":"Men om hennes man annullerar dem den dagen han hör dem, vad som än kommer ut över hennes läppar, om det är en ed eller ett löfte som binder hennes själ, gäller det inte, hennes man har ogiltigförklarat dem, och Herren (Jahve) ska förlåta henne."},{"book":"4 Moseboken","chapter":"30","verse":"14","text":"Varje ed och varje bindande löfte som påverkar hennes själ, kan hennes man låta gälla eller annullera."},{"book":"4 Moseboken","chapter":"30","verse":"15","text":"Men om hennes man tiger mot henne från dag till dag då låter han alla hennes eder gälla, och allt hon lovat gäller henne. Han har låtit det gälla eftersom han teg mot henne den dagen som han hörde dem."},{"book":"4 Moseboken","chapter":"30","verse":"16","text":"Men om han vill annullera dem efter att han har hört dem [vid ett senare tillfälle än den dagen han först hörde dem], då ska han bära hennes överträdelse."},{"book":"4 Moseboken","chapter":"30","verse":"17","text":"Detta är förordningarna (ordagrant ”sakerna inristat”) som Herren (Jahve) befallde Mose, mellan en man och hans hustru, mellan en far och hans dotter som är i sin ungdom i sin fars hus."}]}