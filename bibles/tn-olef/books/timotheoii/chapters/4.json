{"data":[{"book":"Timotheo II","chapter":"4","verse":"1","text":"Mme jalo ke go kgothatsa ka tlhwaafalo fa pele ga Modimo le fa pele ga ga Jesu Keresete yo e tlaa reng letsatsi lengwe a bo a atlhola batshedi le baswi fa a tla go tlhoma bogosi jwa gagwe,"},{"book":"Timotheo II","chapter":"4","verse":"2","text":"go rera Lefoko la Modimo ka tlhwaafalo ka nako tsotlhe, go le lobaka le go se lobaka, fa go siame le go sa siama. Siamisa o bo o kgalemele batho ba gago fa ba tlhoka kgalemelo, ba kgothatse go dira tshiamo, mme ka nako tsotlhe o ba otla ka Lefoko la Modimo ka bopelotelele."},{"book":"Timotheo II","chapter":"4","verse":"3","text":"Gonne go tlaa tla lobaka lo batho ba se kitlang ba reetsa boammaaruri, mme ba tlaa tsamaya ba batla baruti ba ba tlaa ba bolelelang fela se ba batlang go se utlwa."},{"book":"Timotheo II","chapter":"4","verse":"4","text":"Ga ba kitla ba reetsa se Baebele e se buang mme ba tlaa latela megopolo ya bone e e foufetseng."},{"book":"Timotheo II","chapter":"4","verse":"5","text":"Ema o tsepame, mme o se ka wa tshaba go bogela Morena. Tlisa ba bangwe kwa go Keresete. O se ka wa tlogela sepe se sa dirwa se o tshwanetseng go se dira."},{"book":"Timotheo II","chapter":"4","verse":"6","text":"Ke bua se ka gore ke tlaa bo ke seyo go go thusa ka lobaka lo loleele. Lobaka lwa me lo setse lo fitlhile. E tlaa re ka bonako ke bo ke le mo tseleng ya me go ya legodimong."},{"book":"Timotheo II","chapter":"4","verse":"7","text":"Ga ke bolo go tlhabanela Morena thata ka lobaka lo loleele, mme mo go tsone tsotlhe ke ntse ke le boammaaruri mo go ene. Mme jaanong lobaka lo fitlhile lwa gore ke khutlise ntwa ke itapolose."},{"book":"Timotheo II","chapter":"4","verse":"8","text":"Kwa legodimong serwalo se nkemetse se Morena, moatlhodi wa tshiamo, o tlaa se nnayang ka letsatsi le legolo la go bowa ga gagwe. Mme e seng nna fela, e leng botlhe ba matshelo a bone a supang gore ba lebeletse ka tlhwaafalo go tla ga gagwe gape."},{"book":"Timotheo II","chapter":"4","verse":"9","text":"Tswee-tswee tla ka bonako le ka bofefo jo o ka bo kgonang,"},{"book":"Timotheo II","chapter":"4","verse":"10","text":"gonne Demase o ntlogetse. O ratile dilo tse dintle tsa lefatshe leno o ile Theselonika. Keresenese o ile Galalea, Tito o ile Dalamatia."},{"book":"Timotheo II","chapter":"4","verse":"11","text":"Ke Luke fela yo o nang le nna. Tla le Mareko fa o tla, gonne ke a mo tlhoka."},{"book":"Timotheo II","chapter":"4","verse":"12","text":"(Tukiko le ene o tsamaile, ke mo rometse kwa Efeso)"},{"book":"Timotheo II","chapter":"4","verse":"13","text":"E re fa o tla, o se ka wa lebala go ntlela kobo e ke e tlogetseng kwa Teroase mo go mokaulengwe Karepo, le dikwalo, mme bogolo, thata tsa matlalo."},{"book":"Timotheo II","chapter":"4","verse":"14","text":"Alekesanta mothudi wa kgotlho o nkutlwisitse botlhoko thata. Morena o tlaa mo otlhaya,"},{"book":"Timotheo II","chapter":"4","verse":"15","text":"mme o mo tshabe, gonne o tlhabana le sengwe le sengwe se re se boletseng."},{"book":"Timotheo II","chapter":"4","verse":"16","text":"Erile lwa ntlha fa ke tlisiwa fa pele ga moatlhodi go ne go sena ope fano go nthusa, Mongwe le mongwe o ne a siile. Ke solofela gore ga ba kitla ba bewa molato kaga gone."},{"book":"Timotheo II","chapter":"4","verse":"17","text":"Mme Morena o ne a ema le nna, a nnaya lobaka lwa go rera thero yotlhe ke sena poifo gore lefatshe le utlwe. Mme o ne a mpoloka gore ke se latlhelwe mo ditaung."},{"book":"Timotheo II","chapter":"4","verse":"18","text":"Ee, Morena o tlaa nna a nkgolola ka nako tsotlhe mo bosuleng jotlhe mme o tlaa ntlisa mo bogosing jwa gagwe jwa selegodimo. A kgalalelo e nne go Modimo ka metlha le metlha. Amen."},{"book":"Timotheo II","chapter":"4","verse":"19","text":"Tswee-tswee “ntumedisetsa” Peresila le Akwila le ba ba nnang le Onesiforo."},{"book":"Timotheo II","chapter":"4","verse":"20","text":"Eraseto o fetile a sala kwa Korintha, mme ke tlogetse Terofimose a lwala kwa Mileto."},{"book":"Timotheo II","chapter":"4","verse":"21","text":"Leka gore o bo o le kwano pele ga mariga. Eubulo o a go dumedisa le Padense, le Lino, le Kalaudia le ba bangwe botlhe."},{"book":"Timotheo II","chapter":"4","verse":"22","text":"A Morena Jesu Keresete a nne le mowa wa gago."}]}