{"data":[{"book":"Wagalatia","chapter":"4","verse":"1","text":"Nagamba ivi, uneva mkipe akei mdodo, anda enga mtumwa hamwenga na kugamba zumbe wa ugoli wose ni wakwe,"},{"book":"Wagalatia","chapter":"4","verse":"2","text":"no lupisi ulo lwose naakaulwe ni walezi na wakimalizi, mpaka aho ho lupisi luikigwe ni ise."},{"book":"Wagalatia","chapter":"4","verse":"3","text":"Enga iivo naswe umwo chandile enga wana wadodo nekinda watumwa we vint'hu vina udahi vikukimaila isi."},{"book":"Wagalatia","chapter":"4","verse":"4","text":"Mna lupisi lwiikigwe lwize lubule, Mnungu amtumaga mwanawe elekwe ni mvele, elekwe aho miko ya Mnungu amwink'haga Musa ikakimaila,"},{"book":"Wagalatia","chapter":"4","verse":"5","text":"adahe kuwakombola wadya wandaga wakukimailwa ni miko vileke suwe kitendigwe wana Mnungu."},{"book":"Wagalatia","chapter":"4","verse":"6","text":"Kwaviya haluse nyuwe mwi wanawe, Mnungu kawegailani Muye ywa Mwanawe mwe mioyo yenyu, uyo Muye akwitanga “Aba,” nuko kugamba, “Tate.”"},{"book":"Wagalatia","chapter":"4","verse":"7","text":"Mna haluse weye hiyo mtumwa naho, mna wi mwana. Naho unanda mwana, weye nawe nouhokele yadya yose Mnungu awaikile wanawe."},{"book":"Wagalatia","chapter":"4","verse":"8","text":"Aho kale mwandaga hamummanyize Mnungu nomnda watumwa we iyo hiyo milungu kindedi."},{"book":"Wagalatia","chapter":"4","verse":"9","text":"Mna ivi haluse mummanya Mnungu, hegu du kigambe Mnungu kamimanyani, inda vivihi mwaviuiya vint'hu ivo visokele na heviina kint'hu vikukimaila isi, nii mwaunga kunda watumwa we vint'hu ivo naho?"},{"book":"Wagalatia","chapter":"4","verse":"10","text":"Myatozesa mazuwa, ne miezi ne misimo, hamwenga ne myaka."},{"book":"Wagalatia","chapter":"4","verse":"11","text":"Nogoha kugamba mafa indima yose idya nimidamanyileni hiyo kint'hu!"},{"book":"Wagalatia","chapter":"4","verse":"12","text":"Wandugu zangu, indeni enga miye ivo nili, kwaviya hata miye hinda enga nyuwe. Hamnidamanyile wiihi wowose kwangu."},{"book":"Wagalatia","chapter":"4","verse":"13","text":"Mkumbukile kugamba unyonge wangu nuwo wanink'haga luneka lwa kunda na nyuwe na kuwabilikiza Mbuli Yedi kwa aho nk'hogo."},{"book":"Wagalatia","chapter":"4","verse":"14","text":"Hamwenga na kugamba unyonge wangu nounda gezo kulu kwenyu, nyuwe hamnione kinyala hegu hamnibeile, vituhu vakwe nomnihokela enga kugamba nehinda mtumigwa ywa kwe mbingu wa Mnungu, hegu enga Yesu Kilisito mwenye."},{"book":"Wagalatia","chapter":"4","verse":"15","text":"Mwandaga na kinyemi kikulu, haluse kulailai? Miye nadaha kulonga uwona kugamba hegu nomdaha kuyang'ola meso yenyu niyo mwanink'ha miye."},{"book":"Wagalatia","chapter":"4","verse":"16","text":"Haluse hinda mnk'hondo ywenyu kwa kuwagambilani ikindedi?"},{"book":"Wagalatia","chapter":"4","verse":"17","text":"Awo want'hu wakombeka kuwadamanyilani ayedi, mna hiyo kwa wedi. Waunga du wakipange miye na nyuwe vileke nyuwe muwadamanyile ayedi."},{"book":"Wagalatia","chapter":"4","verse":"18","text":"Ikindedi ni mbuli yedi kuwadamanyila ayedi want'hu mazuwa yose, na hiyo umwo miye handa na nyuwe du."},{"book":"Wagalatia","chapter":"4","verse":"19","text":"Wanangu huwaungisa! Enga viya mvele ehagihi na kwingila nyumba ivo akwangadika, miye name naangadika kwajili yenyu kubula aho nomnde enga Kilisito ivo eli."},{"book":"Wagalatia","chapter":"4","verse":"20","text":"Nehaunga ninde na nyuwe ivi haluse, namanyize sila yedi ya kulonga na nyuwe! Kwaviya nna kiyangayanga kwajili yenyu."},{"book":"Wagalatia","chapter":"4","verse":"21","text":"Nigambileni nyuwe mkuunga kulongozwa ni miko ya Mnungu amwink'hile Musa, togoleni mwiimanya ivo miko ikulonga?"},{"book":"Wagalatia","chapter":"4","verse":"22","text":"Kwaviya iwandikwa kugamba Ibulahimu andaga na wana waidi, yumwenga elekaga no mtumwa ywakwe, mtuhu naye elekaga no mkaziwe mlekelwa."},{"book":"Wagalatia","chapter":"4","verse":"23","text":"Yudya mwana ywo mvele mtumwa elekagwa enga viya wakwelekwa want'hu wose. Mna yudya mwana ywo mvele mlekelwa, elekagwa viligane naivo Mnungu alagane."},{"book":"Wagalatia","chapter":"4","verse":"24","text":"Mbuli izi zinda mliganyizo, wavele awa waidi ni mliganyizo wa ndagano mbili. Yudya Hajili wanawe welekwe mwo utumwa ni mliganyizo we ndagano idamanyike mwo mnima Sinai."},{"book":"Wagalatia","chapter":"4","verse":"25","text":"Hajili aliganyizwa na mnima Sinai wili uko kwe isi ya Waalabu, naho ni mliganyizo wa Yelusalemu ya ivi haluse, wili mwo utumwa hamwenga na wanawe."},{"book":"Wagalatia","chapter":"4","verse":"26","text":"Mna, Yelusalemu ya kulanga kwe mbingu ni enga mvele mlekelwa, naye niye mami yetu."},{"book":"Wagalatia","chapter":"4","verse":"27","text":"Kwaviya iwandikwa kugamba,"},{"book":"Wagalatia","chapter":"4","verse":"28","text":"Haluse nyuwe wandugu zangu, nyuwe mwi wana wa lagano enga ivo andile Isaka."},{"book":"Wagalatia","chapter":"4","verse":"29","text":"Enga viya mazuwa yadya, yudya mwana elekwe enga viya wakwelekwa want'hu wose, amsulumizaga yudya elekwe kwa udahi wa Muye ywa Mnungu, nivo vili hata haluse."},{"book":"Wagalatia","chapter":"4","verse":"30","text":"Mna, Mawandiko Yakukile yagaaze? “Mguluse mvele mtumwa hamwenga na mwanawe kwaviya mwana wo mtumwa haaguhe kipe hamwenga no mwana wo mvele mlekelwa.”"},{"book":"Wagalatia","chapter":"4","verse":"31","text":"Haluse wandugu zangu, suwe hiyo wana wo mvele mtumwa, suwe kiwana wa yudya mvele mlekelwa."}]}