{"data":[{"book":"Yohane","chapter":"1","verse":"1","text":"Pachiyambi panali Mawu, ndipo Mawu anali kwa Mulungu, ndipo Mawu ndiye Mulungu."},{"book":"Yohane","chapter":"1","verse":"2","text":"Mawuwa anali ndi Mulungu pachiyambi."},{"book":"Yohane","chapter":"1","verse":"3","text":"Zinthu zonse zinalengedwa ndi Iye; ndipo popanda Iye sikukanakhala kanthu kalikonse kolengedwa."},{"book":"Yohane","chapter":"1","verse":"4","text":"Mwa Iye munali moyo, ndipo moyowo unali kuwunika kwa anthu."},{"book":"Yohane","chapter":"1","verse":"5","text":"Kuwunika kunawala mu mdima, koma mdimawo sunakuzindikire."},{"book":"Yohane","chapter":"1","verse":"6","text":"Kunabwera munthu amene anatumizidwa kuchokera kwa Mulungu; Iyeyo dzina lake linali Yohane."},{"book":"Yohane","chapter":"1","verse":"7","text":"Iye anabwera ngati mboni kudzachitira umboni kuwunikako kuti kudzera mwa iye anthu onse akhulupirire."},{"book":"Yohane","chapter":"1","verse":"8","text":"Iyeyu sanali kuwunika; koma anabwera ngati mboni ya kuwunika."},{"book":"Yohane","chapter":"1","verse":"9","text":"Kuwunika koona kumene kuwunikira munthu aliyense kunabwera ku dziko lapansi."},{"book":"Yohane","chapter":"1","verse":"10","text":"Iye anali mʼdziko lapansi, ndipo ngakhale kuti dziko lapansi linalengedwa ndi Iye, dziko lapansilo silinamuzindikire Iye."},{"book":"Yohane","chapter":"1","verse":"11","text":"Iye anabwera kwa iwo amene anali akeake, koma akewo sanamulandire Iye."},{"book":"Yohane","chapter":"1","verse":"12","text":"Koma kwa onse amene anamulandira Iye, kwa amene anakhulupirira mʼdzina lake, Iye anawapatsa mphamvu yokhala ana a Mulungu;"},{"book":"Yohane","chapter":"1","verse":"13","text":"ana wobadwa osati monga mwachilengedwe, kapena chisankho cha munthu, kapena chifuniro cha mwamuna koma wobadwa mwa Mulungu."},{"book":"Yohane","chapter":"1","verse":"14","text":"Mawu anasandulika thupi ndipo anakhala pakati pathu. Ife tinaona ulemerero wake, ulemerero wa Iye amene ndi Mwana mmodzi yekhayo wa Atate, wodzaza ndi chisomo ndi choonadi."},{"book":"Yohane","chapter":"1","verse":"15","text":"Yohane achitira umboni za Iye. Iye akufuwula kuti, “Uyu ndi Iye amene ndinati, ‘Iye amene akubwera pambuyo panga ndi wondiposa ine chifukwa, Iyeyo analipo ine ndisanabadwe.’ ”"},{"book":"Yohane","chapter":"1","verse":"16","text":"Kuchokera mʼkuchuluka kwa chisomo chake ife tonse talandira madalitso pamwamba pa madalitso."},{"book":"Yohane","chapter":"1","verse":"17","text":"Pakuti lamulo linapatsidwa kudzera mwa Mose; chisomo ndi choonadi zinabwera kudzera mwa Yesu Khristu."},{"book":"Yohane","chapter":"1","verse":"18","text":"Palibe munthu amene anaona Mulungu, koma Mwana mmodzi yekhayo amene ali wa pamtima pa Atate, ndiye anafotokoza za Iye."},{"book":"Yohane","chapter":"1","verse":"19","text":"Tsopano uwu ndi umboni wa Yohane pamene Ayuda a ku Yerusalemu anatumiza ansembe ndi Alevi kudzamufunsa kuti iye anali yani."},{"book":"Yohane","chapter":"1","verse":"20","text":"Iye sanalephere kuvomereza, koma iye anavomereza momasuka kuti, “Ine sindine Khristu.”"},{"book":"Yohane","chapter":"1","verse":"21","text":"Iwo anamufunsa kuti, “Nanga iwe ndiwe yani? Kodi ndiwe Eliya?”"},{"book":"Yohane","chapter":"1","verse":"22","text":"Pomaliza iwo anati, “Ndiwe yani? Tipatse yankho kuti tipite nalo kwa amene anatituma. Kodi iwe ukuti chiyani za iwe mwini?”"},{"book":"Yohane","chapter":"1","verse":"23","text":"Yohane anayankha ndi mawu a mneneri Yesaya kuti, “Ine ndi mawu a wofuwula mʼchipululu, ‘Wongolani njira ya Ambuye.’ ”"},{"book":"Yohane","chapter":"1","verse":"24","text":"Tsopano Afarisi ena amene anatumidwa"},{"book":"Yohane","chapter":"1","verse":"25","text":"anamufunsa Iye kuti, “Kodi ndi chifukwa chiyani, umabatiza ngati iwe si Khristu, kapena Eliya, kapena Mneneri?”"},{"book":"Yohane","chapter":"1","verse":"26","text":"Yohane anayankha kuti, “Ine ndimabatiza ndi madzi, koma pakati panu payima amene simukumudziwa."},{"book":"Yohane","chapter":"1","verse":"27","text":"Iye ndi amene akubwera pambuyo panga, ine siwoyenera kumasula zingwe za nsapato zake.”"},{"book":"Yohane","chapter":"1","verse":"28","text":"Zonsezi zinachitika ku Betaniya kutsidya lina la mtsinje wa Yorodani, kumene Yohane ankabatizira."},{"book":"Yohane","chapter":"1","verse":"29","text":"Pa tsiku lotsatira Yohane anaona Yesu akubwera kwa iye ndipo anati, “Taonani, Mwana Wankhosa wa Mulungu, amene achotsa tchimo la dziko lapansi!"},{"book":"Yohane","chapter":"1","verse":"30","text":"Uyu ndi amene ndimatanthauza pamene ndinanena kuti, ‘Munthu amene akubwera pambuyo panga ndi wondiposa ine chifukwa analipo ine ndisanabadwe.’"},{"book":"Yohane","chapter":"1","verse":"31","text":"Ine mwini sindinamudziwe Iye, koma ndinabwera kubatiza ndi madzi kuti Iye adziwike mu Israeli.”"},{"book":"Yohane","chapter":"1","verse":"32","text":"Kenaka Yohane anapereka umboni uwu: “Ine ndinaona Mzimu Woyera ngati nkhunda kuchokera kumwamba nakhala pa Iye."},{"book":"Yohane","chapter":"1","verse":"33","text":"Ine sindikanamudziwa Iye, koma kuti amene anandituma ine kudzabatiza ndi madzi anati kwa ine, ‘Munthu amene udzaona Mzimu Woyera akutsika nakhazikika pa Iye ndi amene adzabatize ndi Mzimu Woyera.’"},{"book":"Yohane","chapter":"1","verse":"34","text":"Ine ndaona ndipo ndikuchitira umboni kuti uyu ndi Mwana wa Mulungu.”"},{"book":"Yohane","chapter":"1","verse":"35","text":"Pa tsiku lotsatira Yohane analinso pamenepo pamodzi ndi awiri a ophunzira ake."},{"book":"Yohane","chapter":"1","verse":"36","text":"Iye ataona Yesu akudutsa anati, “Taonani Mwana Wankhosa wa Mulungu!”"},{"book":"Yohane","chapter":"1","verse":"37","text":"Ophunzira ake awiriwo atamva iye akunena izi, iwo anamutsatira Yesu."},{"book":"Yohane","chapter":"1","verse":"38","text":"Atatembenuka, Yesu anaona iwo akumutsatira ndipo anawafunsa kuti, “Kodi mukufuna chiyani?”"},{"book":"Yohane","chapter":"1","verse":"39","text":"Iye anayankha kuti, “Bwerani mudzaone.”"},{"book":"Yohane","chapter":"1","verse":"40","text":"Andreya mʼbale wake wa Simoni Petro, anali mmodzi wa awiriwo amene anamva zimene Yohane ananena ndiponso amene anamutsata Yesu."},{"book":"Yohane","chapter":"1","verse":"41","text":"Choncho chimene Andreya anachita ndi kukapeza mʼbale wake Simoni ndipo anamuwuza kuti, “Ife tamupeza Mesiya,” (kutanthauza kuti Khristu)."},{"book":"Yohane","chapter":"1","verse":"42","text":"Kenaka iye anabweretsa Simoni kwa Yesu, amene anamuyangʼana ndipo anati, “Iwe ndiwe Simoni, mwana wa Yohane. Udzatchedwa Kefa” (limene litanthauza kuti Petro)."},{"book":"Yohane","chapter":"1","verse":"43","text":"Pa tsiku lotsatira Yesu anaganiza zopita ku Galileya. Atamupeza Filipo, anati kwa iye, “Nditsate.”"},{"book":"Yohane","chapter":"1","verse":"44","text":"Filipo monga Andreya ndi Petro, anali wochokera ku mzinda mudzi Betisaida."},{"book":"Yohane","chapter":"1","verse":"45","text":"Filipo anakapeza Natanieli ndipo anamuwuza kuti, “Ife tapeza amene Mose analemba za Iye mʼmalamulo, ndi zimene aneneri analembanso za Iye, Yesu wa ku Nazareti, mwana wa Yosefe.”"},{"book":"Yohane","chapter":"1","verse":"46","text":"Natanieli anafunsa kuti, “Nazareti! Kodi kanthu kalikonse kabwino kangachokere kumeneko?”"},{"book":"Yohane","chapter":"1","verse":"47","text":"Yesu atamuona Natanieli akuyandikira, anati kwa iye, “Uyu ndi Mwisraeli weniweni, mwa iye mulibe chinyengo.”"},{"book":"Yohane","chapter":"1","verse":"48","text":"Natanieli anafunsa kuti, “Kodi mwandidziwa bwanji?”"},{"book":"Yohane","chapter":"1","verse":"49","text":"Kenaka Natanieli ananena kuti, “Rabi, Inu ndinu Mwana wa Mulungu; Inu ndinu Mfumu ya Israeli.”"},{"book":"Yohane","chapter":"1","verse":"50","text":"Yesu anati, “Ukukhulupirira chifukwa chakuti ndakuwuza kuti Ine ndinakuona iwe uli pansi pamtengo wamkuyu? Iwe udzaona zinthu zazikulu kuposa izo.”"},{"book":"Yohane","chapter":"1","verse":"51","text":"Ndipo Iye anapitirira kuti, “Zoonadi, Ine ndikuwuza kuti iwe udzaona kumwamba, kutatsekuka ndi angelo a Mulungu akukwera ndi kutsika pa Mwana wa Munthu.”"}]}