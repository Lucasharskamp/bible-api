{"data":[{"book":"Markus","chapter":"3","verse":"1","text":"Kapernaumissa ollessaan Jeesus meni taas synagogaan. Hän näki siellä miehen, jonka toinen käsi oli halvaantunut."},{"book":"Markus","chapter":"3","verse":"2","text":"Koska oli sapatti, Jeesuksen vastutajat seurasivat tarkasti hänen liikkeitään. Parantaisiko hän miehen käden? Jos hän sen tekisi, he nostaisivat syytteen häntä vastaan."},{"book":"Markus","chapter":"3","verse":"3","text":"Jeesus pyysi miestä tulemaan seurakunnan eteen."},{"book":"Markus","chapter":"3","verse":"4","text":"Sitten hän kääntyi niihin päin, jotka vihasivat häntä, ja kysyi: »Onko hyvän tekeminen sallittua sapattina? Vai pahaako silloin pitäisi tehdä? Onko tämä päivä annettu meille elämän pelastamista vai tuhoamista varten?» Kukaan ei vastannut."},{"book":"Markus","chapter":"3","verse":"5","text":"Jeesus katsoi tuimasti ympärilleen, sillä hän oli pahoillaan nähdessään, miten vähän he välittivät ihmisen hädästä. Jeesus sanoi miehelle: »Ojenna kätesi!» Mies teki niin, ja hetkessä hänen kätensä tuli terveeksi."},{"book":"Markus","chapter":"3","verse":"6","text":"Fariseukset lähtivät kiireesti ulos ja kokoontuivat yhdessä herodilaisten3:6 Herodilaiset olivat roomalaismielinen poliittinen puolue. kanssa suunnittelemaan Jeesuksen surmaamista."},{"book":"Markus","chapter":"3","verse":"7","text":"Sillä aikaa Jeesus ja hänen oppilaansa olivat menneet järvenrantaan. Heitä seurasi suuri ihmisjoukko. Kuulijoita oli tullut kaikkialta Galileasta, Juudeasta,"},{"book":"Markus","chapter":"3","verse":"8","text":"Jerusalemista, Idumeasta, Jordanin itäpuolelta ja jopa Tyyrosta ja Siidonista saakka. Uutinen Jeesuksen tekemistä ihmeistä oli kiirinyt kaikkialle, ja ihmiset tulivat nyt nähdäkseen hänet omin silmin."},{"book":"Markus","chapter":"3","verse":"9","text":"Jeesus neuvoi oppilaitaan pitämään varalla venettä, johon hän voisi vetäytyä, jos rannalla tungeksiva ihmisjoukko alkaisi liiaksi ahdistaa häntä."},{"book":"Markus","chapter":"3","verse":"10","text":"Hän oli tehnyt tuona päivänä monta parantamisihmettä, ja siksi suuri joukko sairaita pyrki häntä lähelle voidakseen edes koskettaa häntä."},{"book":"Markus","chapter":"3","verse":"11","text":"Ja kun pahan hengen vallassa olevat saivat hänet näkyviinsä, he kaatuivat maahan Jeesuksen eteen ja alkoivat huutaa: »Sinä olet Jumalan Poika!»"},{"book":"Markus","chapter":"3","verse":"12","text":"Mutta Jeesus varoitti ankarasti heitä paljastamasta häntä."},{"book":"Markus","chapter":"3","verse":"13","text":"Myöhemmin Jeesus meni vuorille. Muutamia seurassaan olevia miehiä hän pyysi tulemaan perässä."},{"book":"Markus","chapter":"3","verse":"14","text":"Hän valitsi heistä kaksitoista vakituisiksi seuralaisikseen – julistamaan Jumalan hyvää uutista"},{"book":"Markus","chapter":"3","verse":"15","text":"ja vapauttamaan ihmisiä demonien vallasta."},{"book":"Markus","chapter":"3","verse":"16","text":"Ne kaksitoista olivat: Simon (jolle hän antoi nimen Pietari),"},{"book":"Markus","chapter":"3","verse":"17","text":"Jaakob ja Johannes (Sebedeuksen pojat, joita hän kutsui »Ukkosenjylinän pojiksi»),"},{"book":"Markus","chapter":"3","verse":"18","text":"Andreas, Filippus, Bartolomeus, Matteus, Tuomas, Jaakob (Alfeuksen poika), Taddeus, Simon (vastarintaliikkeen jäsen, joka ajoi Rooman hallituksen väkivaltaista kumoamista)"},{"book":"Markus","chapter":"3","verse":"19","text":"ja Juudas Iskariot (joka myöhemmin kavalsi Jeesuksen)."},{"book":"Markus","chapter":"3","verse":"20","text":"Kun Jeesus palasi majapaikkaansa, ihmisjoukko alkoi jälleen kokoontua. Pian avunpyytäjiä oli niin paljon, ettei hänellä ollut aikaa edes syödä."},{"book":"Markus","chapter":"3","verse":"21","text":"Kun hänen omaisensa kuulivat tästä kaikesta, he lähtivät hakemaan häntä kotiin. »Hänhän on aivan järjiltään», he sanoivat."},{"book":"Markus","chapter":"3","verse":"22","text":"Mutta juutalaiset lainopettajat, jotka olivat saapuneet paikalle Jerusalemista, sanoivat: »Tuo mies on saatanan vallassa, ja sen vuoksi pahat henkivallat häntä tottelevat.»"},{"book":"Markus","chapter":"3","verse":"23","text":"Jeesus kutsui miehet luokseen ja kysyi heiltä käyttäen kaikille tuttuja vertauksia: »Kuinka saatana voi ajaa ulos saatanan?"},{"book":"Markus","chapter":"3","verse":"24","text":"Sellainen valtakunta, joka riitaantuu itsensä kanssa, sortuu."},{"book":"Markus","chapter":"3","verse":"25","text":"Koti, joka on täynnä riitaa ja eripuraisuutta, tuhoaa itsensä."},{"book":"Markus","chapter":"3","verse":"26","text":"Ja jos saatana taistelee itseään vastaan, kuinka hän voi saada mitään aikaan, kuinka hän voi jäädä eloonkaan?"},{"book":"Markus","chapter":"3","verse":"27","text":"Voimakas mies täytyy sitoa, ennen kuin hänen taloonsa voidaan tunkeutua ryöstämään hänen omaisuuttaan."},{"book":"Markus","chapter":"3","verse":"28","text":"Totta totisesti: minkä tahansa muun synnin voi saada anteeksi, vieläpä kaikkinaisen rienaamisenkin,"},{"book":"Markus","chapter":"3","verse":"29","text":"mutta Pyhän Hengen pilkkaa ei koskaan anneta anteeksi. Se pysyy ikuisesti syntinä.»"},{"book":"Markus","chapter":"3","verse":"30","text":"Hän puhui heille näin, koska he olivat sanoneet, että hän teki ihmeensä saatanan voimalla – sen sijaan, että olisivat tunnustaneet hänen tekevän ne Pyhän Hengen voimalla.3:30 Sisältyy ajatukseen."},{"book":"Markus","chapter":"3","verse":"31","text":"Jeesuksen äiti ja veljet tulivat tuon ihmisiä täynnä olevan talon luo, jossa hän opetti. He lähettivät hänelle sanan, että hän tulisi ulos puhumaan heidän kanssaan."},{"book":"Markus","chapter":"3","verse":"32","text":"»Äitisi ja veljesi ovat ulkona, ja heillä on sinulle asiaa», hänelle ilmoitettiin."},{"book":"Markus","chapter":"3","verse":"33","text":"Jeesus vastasi: »Kuka on minun äitini? Ketkä ovat minun veljiäni?»"},{"book":"Markus","chapter":"3","verse":"34","text":"Ympärillään olevia katsellen Jeesus sanoi: »Nämä ovat minun äitini ja veljeni!"},{"book":"Markus","chapter":"3","verse":"35","text":"Jokainen, joka toimii Jumalan tahdon mukaan, on minun veljeni, sisareni ja äitini.»"}]}