{"data":[{"book":"Johannes","chapter":"4","verse":"1","text":"Kui Jeesus mõistis, et variserid olid avastanud, et ta võidab poolehoidu ja ristib rohkem jüngreid kui Johannes"},{"book":"Johannes","chapter":"4","verse":"2","text":"(kuigi Jeesus ise ei ristinud, vaid tema jüngrid),"},{"book":"Johannes","chapter":"4","verse":"3","text":"lahkus ta Juudamaalt ja läks tagasi Galileasse."},{"book":"Johannes","chapter":"4","verse":"4","text":"Teekonnal pidi ta läbi Samaaria minema."},{"book":"Johannes","chapter":"4","verse":"5","text":"Nii jõudis ta Samaaria linna Sühhari juurde, mis asub selle põllu lähedal, mille Jaakob oli oma pojale Joosepile andnud."},{"book":"Johannes","chapter":"4","verse":"6","text":"Jaakobi kaev oli seal, ja Jeesus, kes oli teekonnast väsinud, istus otse kaevu kõrvale maha. Oli umbes keskpäev."},{"book":"Johannes","chapter":"4","verse":"7","text":"Üks samaaria naine tuli vee järele. Jeesus ütles talle: „Palun anna mulle juua!“,"},{"book":"Johannes","chapter":"4","verse":"8","text":"sest tema jüngrid olid läinud linna toitu ostma."},{"book":"Johannes","chapter":"4","verse":"9","text":"„Sina oled juut ja mina samaaria naine. Kuidas saad sa minult juua küsida?“ vastas naine, sest juudid ei suhtle samaarlastega.4:9. Või „juudid ei jaga samaarlastega nõusid“."},{"book":"Johannes","chapter":"4","verse":"10","text":"Jeesus vastas talle: „Kui sa ainult tunneksid ära Jumala anni ja selle, kes sinult küsib: „Palun anna mulle juua“, siis küsiksid sa temalt ja tema annaks sulle eluvett.“"},{"book":"Johannes","chapter":"4","verse":"11","text":"„Isand, sul ei ole ämbrit ja kaev on sügav. Kust sa kavatsed eluvee saada?“ kostis naine."},{"book":"Johannes","chapter":"4","verse":"12","text":"„Meie isa Jaakob andis meile kaevu. Ta jõi sellest ise, samuti ta pojad ja kariloomad. Kas sa oled temast parem?“"},{"book":"Johannes","chapter":"4","verse":"13","text":"Jeesus vastas: „Igaühel, kes sellest kaevust vett joob, tuleb jälle janu."},{"book":"Johannes","chapter":"4","verse":"14","text":"Aga sellel, kes joob vett, mille mina annan, ei tule enam kunagi janu. Vesi, mille mina annan, saab tema sees pulbitsevaks veeallikaks, mis annab talle igavese elu.“"},{"book":"Johannes","chapter":"4","verse":"15","text":"„Isand,“ vastas naine, „palun anna mulle seda vett, et mul ei oleks enam janu ja ma ei peaks tulema vee järele!“"},{"book":"Johannes","chapter":"4","verse":"16","text":"„Mine kutsu oma mees ja tulge siia tagasi,“ ütles Jeesus talle."},{"book":"Johannes","chapter":"4","verse":"17","text":"„Mul ei ole meest,“ vastas naine."},{"book":"Johannes","chapter":"4","verse":"18","text":"„Sul on olnud viis meest ja see, kellega sa praegu elad, ei ole sinu mees. Nii et su sõnad on õiged.“"},{"book":"Johannes","chapter":"4","verse":"19","text":"„Isand, ma näen, et sa oled prohvet,“ vastas naine."},{"book":"Johannes","chapter":"4","verse":"20","text":"„Ütle mulle seda: meie esivanemad teenisid Jumalat sellel mäel, aga teie4:20. Kui juudid. ütlete, et Jumalat tuleb teenida Jeruusalemmas.“"},{"book":"Johannes","chapter":"4","verse":"21","text":"Jeesus vastas: „Naine, usu mind, tuleb aeg, mil te ei kummarda Isa ei sellel mäel ega Jeruusalemmas."},{"book":"Johannes","chapter":"4","verse":"22","text":"Te tõesti ei tunne Jumalat4:22. Sõna-sõnalt „ei tea, mida kummardate“., keda te kummardate, kuid meie teenime Jumalat, keda me tunneme, sest pääste tuleb juutidelt."},{"book":"Johannes","chapter":"4","verse":"23","text":"Kuid tuleb aeg − ja õigupoolest on see juba käes −, mil tõelised jumalateenijad teenivad Isa vaimus ja tões, sest Isa soovib selliseid teenijaid."},{"book":"Johannes","chapter":"4","verse":"24","text":"Jumal on Vaim, nii et Jumala teenijad peavad teenima vaimus ja tões.“"},{"book":"Johannes","chapter":"4","verse":"25","text":"Naine ütles: „Ma tean, et Messias tuleb.“ (See, keda nimetatakse Kristuseks). „Kui ta tuleb, siis selgitab ta meile kõike.“"},{"book":"Johannes","chapter":"4","verse":"26","text":"Jeesus vastas: „MINA OLEN − seesama, kes sinuga räägib.“4:26. „MINA OLEN“ on kasutatud Vanas Testamendis Jumala nimena. Jeesus ütleb naisele, et ta on Messias, ja kinnitab ka oma jumalikkust."},{"book":"Johannes","chapter":"4","verse":"27","text":"Just siis tulid jüngrid tagasi. Nad olid rabatud, et Jeesus räägib naisega, kuid keegi neist ei küsinud: „Mida sa teed?“ ega „Miks sa temaga räägid?“"},{"book":"Johannes","chapter":"4","verse":"28","text":"Naine jättis veekruusi maha, jooksis tagasi linna ja rääkis rahvale:"},{"book":"Johannes","chapter":"4","verse":"29","text":"„Tulge ja tutvuge mehega, kes rääkis mulle kõigest, mida ma olen kunagi teinud! Kas see võiks Messias olla?“"},{"book":"Johannes","chapter":"4","verse":"30","text":"Niisiis läksid inimesed linnast välja teda vaatama."},{"book":"Johannes","chapter":"4","verse":"31","text":"Vahepeal soovitasid jüngrid Jeesusele: „Rabi, söö ometi midagi!“"},{"book":"Johannes","chapter":"4","verse":"32","text":"Kuid Jeesus vastas: „Mul on toitu, millest te midagi ei tea.“"},{"book":"Johannes","chapter":"4","verse":"33","text":"„Kas keegi tõi talle süüa?“ küsisid jüngrid üksteiselt."},{"book":"Johannes","chapter":"4","verse":"34","text":"Jeesus ütles neile: „Minu toit on täita tema tahtmist, kes mu läkitas, ja tema töö lõpule viia."},{"book":"Johannes","chapter":"4","verse":"35","text":"Kas teil pole mitte ütlus: „Lõikuseni on veel neli kuud?“4:35. Külvi ja lõikuse vahel oli tavaliselt neli kuud. Avage silmad ja vaadake ringi! Vili põldudel on küps, lõikuseks valmis."},{"book":"Johannes","chapter":"4","verse":"36","text":"Lõikajale on tasutud ja ta kogub vilja igaveseks eluks, et mõlemad, nii külvaja kui ka lõikaja, saaksid rõõmustada."},{"book":"Johannes","chapter":"4","verse":"37","text":"Nii et vanasõna „Üks külvab, teine lõikab“ on õige."},{"book":"Johannes","chapter":"4","verse":"38","text":"Ma saadan teid koguma saaki, mille nimel te ei ole tööd teinud. Teised tegid raske töö ja teie lõikate kasu sellest, mida nad tegid.“"},{"book":"Johannes","chapter":"4","verse":"39","text":"Paljud selle linna samaarlased uskusid temasse naise sõnade tõttu: „Ta rääkis mulle kõigest, mida ma olen kunagi teinud.“"},{"book":"Johannes","chapter":"4","verse":"40","text":"Kui nad siis tulid teda vaatama, anusid nad, et ta nende juurde jääks. Ta jäi sinna kaheks päevaks"},{"book":"Johannes","chapter":"4","verse":"41","text":"ja tema kõneletu tõttu uskusid temasse veel paljud."},{"book":"Johannes","chapter":"4","verse":"42","text":"Nad ütlesid naisele: „Nüüd me ei usu temasse lihtsalt sinu sõnade tõttu, vaid me ise oleme teda kuulnud. Oleme veendunud, et ta on tõesti maailma Päästja.“"},{"book":"Johannes","chapter":"4","verse":"43","text":"Kahe päeva pärast läks ta edasi Galilea poole."},{"book":"Johannes","chapter":"4","verse":"44","text":"Jeesus ise oli teinud märkuse, et prohvetit ei austata tema oma kodumaal."},{"book":"Johannes","chapter":"4","verse":"45","text":"Aga kui ta saabus Galileasse, võtsid inimesed ta heal meelel vastu, sest ka nemad olid käinud paasapühal ja näinud kõike, mida ta oli Jeruusalemmas teinud."},{"book":"Johannes","chapter":"4","verse":"46","text":"Ta külastas taas Galileas asuvat Kaanat, kus ta oli vee veiniks muutnud. Lähedal asuvas Kapernauma linnas elas kuninga ametnik, kelle poeg oli väga haige."},{"book":"Johannes","chapter":"4","verse":"47","text":"Kui ta kuulis, et Jeesus oli tulnud Juudamaalt tagasi Galileasse, läks ta Jeesuse juurde ja palus teda, et ta tuleks ja teeks terveks tema poja, kes oli suremas."},{"book":"Johannes","chapter":"4","verse":"48","text":"„Kui te ei näe tunnustähti ja imetegusid, siis te ei usu mind,“ ütles Jeesus."},{"book":"Johannes","chapter":"4","verse":"49","text":"„Issand, lihtsalt tule enne, kui mu laps sureb!“ anus ametnik."},{"book":"Johannes","chapter":"4","verse":"50","text":"„Mine koju,“ ütles Jeesus talle. „Su poeg jääb elama!“"},{"book":"Johannes","chapter":"4","verse":"51","text":"Kui ta oli alles teel, tulid sulased talle vastu uudisega, et tema poeg on elus ja paraneb."},{"book":"Johannes","chapter":"4","verse":"52","text":"Ta küsis neilt, mis ajal oli tema pojal parem hakanud. „Eile kella ühe ajal päeval lahkus temast palavik,“ ütlesid nad talle."},{"book":"Johannes","chapter":"4","verse":"53","text":"Siis isa mõistis, et see oli täpselt see aeg, mil Jeesus oli talle öelnud: „Su poeg jääb elama!“ Siis uskusid tema ja kõik ta kodakondsed Jeesusesse."},{"book":"Johannes","chapter":"4","verse":"54","text":"See oli teine imeline tunnustäht, mille Jeesus tegi pärast Juudamaalt Galileasse tulemist."}]}