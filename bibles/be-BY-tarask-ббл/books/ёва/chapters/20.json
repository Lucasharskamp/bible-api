{"data":[{"book":"ЁВА","chapter":"20","verse":"1","text":"І адказваў Сатар Нааміцянін і сказаў:"},{"book":"ЁВА","chapter":"20","verse":"2","text":"развагі мае змушаюць мяне адказаць, і я сьпяшаюся выказаць іх."},{"book":"ЁВА","chapter":"20","verse":"3","text":"Дакор ганебны мне выслухаў я, і дух разуменьня майго адкажа за мяне."},{"book":"ЁВА","chapter":"20","verse":"4","text":"Хіба ня ведаеш ты, што спрадвеку, - з таго часу, як пастаўлены чалавек на зямлі,"},{"book":"ЁВА","chapter":"20","verse":"5","text":"весялосьць беззаконных кароткая ў часе, і радасьць крывадушнікаў імгненная?"},{"book":"ЁВА","chapter":"20","verse":"6","text":"Хоць бы вырасла да нябёсаў веліч ягоная, і галава ягоная дастала да воблакаў, -"},{"book":"ЁВА","chapter":"20","verse":"7","text":"як памёт ягоны, навекі прападае ён; тыя, што бачылі яго, скажуць, дзе ён?"},{"book":"ЁВА","chapter":"20","verse":"8","text":"Як сон, адляціць, і ня знойдуць яго; і, як начны відзеж, зьнікне."},{"book":"ЁВА","chapter":"20","verse":"9","text":"Вока, якое бачыла яго, больш не пабачыць яго, і ўжо ня ўгледзіць яго месца ягонае."},{"book":"ЁВА","chapter":"20","verse":"10","text":"Сыны яго будуць шукаць ласкі ў жабракоў, і рукі ягоныя вернуць украдзенае ім."},{"book":"ЁВА","chapter":"20","verse":"11","text":"Косткі яго напоўнены грахамі маладосьці ягонай, і зь ім лягуць яны ў пыл."},{"book":"ЁВА","chapter":"20","verse":"12","text":"Калі салодкае ў роце яго зло і ён тоіць яго пад языком сваім,"},{"book":"ЁВА","chapter":"20","verse":"13","text":"беражэ і ня кідае яго, а трымае яго ў вуснах, -"},{"book":"ЁВА","chapter":"20","verse":"14","text":"дык гэтая ежа ягоная ў нутробе ягонай ператворыцца ў жоўць аспідаў усярэдзіне ў яго."},{"book":"ЁВА","chapter":"20","verse":"15","text":"Маёмасьць, якую ён глытаў, выблюе: Бог вырве яго з чэрава ягонага."},{"book":"ЁВА","chapter":"20","verse":"16","text":"Зьмяіны яд ён смокча; усьмерціць яго язык зьмяіны."},{"book":"ЁВА","chapter":"20","verse":"17","text":"Ня бачыць яму ручаёў, рэк, якія плывуць мёдам і малаком!"},{"book":"ЁВА","chapter":"20","verse":"18","text":"Нажытае працай верне, не праглыне; у меру маёмасьці ягонай будзе і адплата ягоная, а ён не парадуецца."},{"book":"ЁВА","chapter":"20","verse":"19","text":"Бо ён прыгнятаў, адсылаў бедных, захопліваў дамы, якіх не будаваў;"},{"book":"ЁВА","chapter":"20","verse":"20","text":"ня ведаў сытасьці ў чэраве сваім і ў прагнасьці сваёй не шкадаваў нічога."},{"book":"ЁВА","chapter":"20","verse":"21","text":"Нішто не ўратавалася ад ненаеднасьці ягонай, затое ня вытрывае шчасьце ягонае."},{"book":"ЁВА","chapter":"20","verse":"22","text":"У поўніцы багацьця будзе цесна яму; рука кожнага пакрыўджанага падымецца на яго."},{"book":"ЁВА","chapter":"20","verse":"23","text":"Калі будзе чым напоўніць нутробу ягоную, Ён пашле на яго лютасьць гневу Свайго і здожджыць на яго хваробы ў плоці ягонай."},{"book":"ЁВА","chapter":"20","verse":"24","text":"Як уцячэ ён ад зброі жалезнай, - пратне яго лук медны;"},{"book":"ЁВА","chapter":"20","verse":"25","text":"пачне вымаць стралу, - і яна выйдзе зь цела, выйдзе, зьзяючы праз жоўць ягоную; жахі сьмерці прыйдуць на яго!"},{"book":"ЁВА","chapter":"20","verse":"26","text":"Усё змрочнае схавана ўсярэдзіне ў яго; будзе пажыраць яго агонь, нікім не разьдзіманы; ліха напаткае і ўсё, што засталося ў намёце ягоным."},{"book":"ЁВА","chapter":"20","verse":"27","text":"Неба адкрые беззаконьне ягонае, і зямля паўстане супроць яго."},{"book":"ЁВА","chapter":"20","verse":"28","text":"Зьнікне сьцягнутае з дома ягонага; усё расплывецца ў дзень гневу Яго."},{"book":"ЁВА","chapter":"20","verse":"29","text":"Вось доля чалавеку беззаконнаму ад Бога і спадчына, вызначаная яму Ўсеўладным!"}]}