{"data":[{"book":"2 karinthinaḥ","chapter":"13","verse":"1","text":"ētattr̥tīyavāram ahaṁ yuṣmatsamīpaṁ gacchāmi tēna sarvvā kathā dvayōstrayāṇāṁ vā sākṣiṇāṁ mukhēna niścēṣyatē|"},{"book":"2 karinthinaḥ","chapter":"13","verse":"2","text":"pūrvvaṁ yē kr̥tapāpāstēbhyō'nyēbhyaśca sarvvēbhyō mayā pūrvvaṁ kathitaṁ, punarapi vidyamānēnēvēdānīm avidyamānēna mayā kathyatē, yadā punarāgamiṣyāmi tadāhaṁ na kṣamiṣyē|"},{"book":"2 karinthinaḥ","chapter":"13","verse":"3","text":"khrīṣṭō mayā kathāṁ kathayatyētasya pramāṇaṁ yūyaṁ mr̥gayadhvē, sa tu yuṣmān prati durbbalō nahi kintu sabala ēva|"},{"book":"2 karinthinaḥ","chapter":"13","verse":"4","text":"yadyapi sa durbbalatayā kruśa ārōpyata tathāpīśvarīyaśaktayā jīvati; vayamapi tasmin durbbalā bhavāmaḥ, tathāpi yuṣmān prati prakāśitayēśvarīyaśaktyā tēna saha jīviṣyāmaḥ|"},{"book":"2 karinthinaḥ","chapter":"13","verse":"5","text":"atō yūyaṁ viśvāsayuktā ādhvē na vēti jñātumātmaparīkṣāṁ kurudhvaṁ svānēvānusandhatta| yīśuḥ khrīṣṭō yuṣmanmadhyē vidyatē svānadhi tat kiṁ na pratijānītha? tasmin avidyamānē yūyaṁ niṣpramāṇā bhavatha|"},{"book":"2 karinthinaḥ","chapter":"13","verse":"6","text":"kintu vayaṁ niṣpramāṇā na bhavāma iti yuṣmābhi rbhōtsyatē tatra mama pratyāśā jāyatē|"},{"book":"2 karinthinaḥ","chapter":"13","verse":"7","text":"yūyaṁ kimapi kutsitaṁ karmma yanna kurutha tadaham īśvaramuddiśya prārthayē| vayaṁ yat prāmāṇikā iva prakāśāmahē tadarthaṁ tat prārthayāmaha iti nahi, kintu yūyaṁ yat sadācāraṁ kurutha vayañca niṣpramāṇā iva bhavāmastadarthaṁ|"},{"book":"2 karinthinaḥ","chapter":"13","verse":"8","text":"yataḥ satyatāyā vipakṣatāṁ karttuṁ vayaṁ na samarthāḥ kintu satyatāyāḥ sāhāyyaṁ karttumēva|"},{"book":"2 karinthinaḥ","chapter":"13","verse":"9","text":"vayaṁ yadā durbbalā bhavāmastadā yuṣmān sabalān dr̥ṣṭvānandāmō yuṣmākaṁ siddhatvaṁ prārthayāmahē ca|"},{"book":"2 karinthinaḥ","chapter":"13","verse":"10","text":"atō hētōḥ prabhu ryuṣmākaṁ vināśāya nahi kintu niṣṭhāyai yat sāmarthyam asmabhyaṁ dattavān tēna yad upasthitikālē kāṭhinyaṁ mayācaritavyaṁ na bhavēt tadartham anupasthitēna mayā sarvvāṇyētāni likhyantē|"},{"book":"2 karinthinaḥ","chapter":"13","verse":"11","text":"hē bhrātaraḥ, śēṣē vadāmi yūyam ānandata siddhā bhavata parasparaṁ prabōdhayata, ēkamanasō bhavata praṇayabhāvam ācarata| prēmaśāntyōrākara īśvarō yuṣmākaṁ sahāyō bhūyāt|"},{"book":"2 karinthinaḥ","chapter":"13","verse":"12","text":"yūyaṁ pavitracumbanēna parasparaṁ namaskurudhvaṁ|"},{"book":"2 karinthinaḥ","chapter":"13","verse":"13","text":"pavitralōkāḥ sarvvē yuṣmān namanti|"},{"book":"2 karinthinaḥ","chapter":"13","verse":"14","text":"prabhō ryīśukhrīṣṭasyānugraha īśvarasya prēma pavitrasyātmanō bhāgitvañca sarvvān yuṣmān prati bhūyāt| tathāstu|"}]}