{"data":[{"book":"Efezským","chapter":"1","verse":"1","text":"Pavel apoštol Jezukristův, skrze vůli Boží, svatým, kteří jsou v Efezu, a věrným v Kristu Ježíši:"},{"book":"Efezským","chapter":"1","verse":"2","text":"Milost vám a pokoj od Boha Otce našeho a Pána Jezukrista."},{"book":"Efezským","chapter":"1","verse":"3","text":"Požehnaný Bůh a Otec Pána našeho Jezukrista, kterýž požehnal nám všelikým požehnáním duchovním v nebeských věcech v Kristu."},{"book":"Efezským","chapter":"1","verse":"4","text":"Jakož vyvolil nás v něm před ustanovením světa k tomu, abychom byli svatí a neposkvrnění před obličejem jeho v lásce,"},{"book":"Efezským","chapter":"1","verse":"5","text":"Předzřídiv nás k zvolení za syny skrze Ježíše Krista v sebe, podle dobře libé vůle své,"},{"book":"Efezským","chapter":"1","verse":"6","text":"K chvále slávy milosti své, kterouž vzácné nás učinil v milém Synu svém."},{"book":"Efezským","chapter":"1","verse":"7","text":"V němžto máme vykoupení skrze krev jeho, totiž odpuštění hříchů, podle bohatství milosti jeho,"},{"book":"Efezským","chapter":"1","verse":"8","text":"Kterouž rozhojnil k nám ve vší moudrosti a opatrnosti,"},{"book":"Efezským","chapter":"1","verse":"9","text":"Oznámiv nám tajemství vůle své podle dobré libosti své, kteroužto libost předuložil byl sám v sobě,"},{"book":"Efezským","chapter":"1","verse":"10","text":"Aby v dokonání plnosti časů v jedno shromáždil všecko v Kristu, buďto nebeské věci, buďto zemské."},{"book":"Efezským","chapter":"1","verse":"11","text":"V něm, pravím, v kterémžto i k losu připuštěni jsme, předzřízeni byvše, podle předuložení toho, jenž všecko působí podle rady vůle své,"},{"book":"Efezským","chapter":"1","verse":"12","text":"Abychom tak byli k chvále slávy jeho my, kteříž jsme prve naději měli v Kristu."},{"book":"Efezským","chapter":"1","verse":"13","text":"V kterémžto i vy naději máte, slyševše slovo pravdy, totiž evangelium spasení vašeho, v němžto i uvěřivše, znamenáni jste Duchem zaslíbení Svatým,"},{"book":"Efezským","chapter":"1","verse":"14","text":"Kterýž jest závdavek dědictví našeho, na vykoupení toho, což jím dobyto jest, k chvále slávy jeho."},{"book":"Efezským","chapter":"1","verse":"15","text":"Protož i já, slyšev o vaší víře v Pánu Ježíši, a o lásce ke všem svatým,"},{"book":"Efezským","chapter":"1","verse":"16","text":"Nepřestávám díků činiti z vás, zmínku čině o vás na modlitbách svých:"},{"book":"Efezským","chapter":"1","verse":"17","text":"Aby Bůh Pána našeho Jezukrista, Otec slávy, dal vám Ducha moudrosti a zjevení, v poznání jeho,"},{"book":"Efezským","chapter":"1","verse":"18","text":"A tak osvícené oči mysli vaší, abyste věděli, která by byla naděje povolání jeho a jaké bohatství slávy dědictví jeho v svatých,"},{"book":"Efezským","chapter":"1","verse":"19","text":"A kterak jest převýšená velikost moci jeho k nám věřícím podle působení mocnosti síly jeho,"},{"book":"Efezským","chapter":"1","verse":"20","text":"Kteréž dokázal na Kristu, vzkřísiv jej z mrtvých a posadiv na pravici své na nebesích,"},{"book":"Efezským","chapter":"1","verse":"21","text":"Vysoce nade všecko knížatstvo, i mocnosti, i moci, i panstvo, i nad každé jméno, kteréž se jmenuje, netoliko v věku tomto, ale i v budoucím."},{"book":"Efezským","chapter":"1","verse":"22","text":"A všecko poddal pod nohy jeho, a jej dal hlavu nade všecko církvi,"},{"book":"Efezským","chapter":"1","verse":"23","text":"Kterážto jest tělo jeho a plnost všecko ve všech naplňujícího."}]}