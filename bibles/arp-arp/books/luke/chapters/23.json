{"data":[{"book":"Luke","chapter":"23","verse":"1","text":"Nau haunauude henanedanede haegauhadene, nau haeyehaudaunanauau Pinade."},{"book":"Luke","chapter":"23","verse":"2","text":"Nau hanaāevavasevāde, Vaneenaunauau naa gauchuhuchaudede jajaesenanedanede, nau nedauduwaude hadjevenauthee hauāyaunau Caesar, daunahagu Chris Nenauchuwude, nethadede, hathauhaugaunee."},{"book":"Luke","chapter":"23","verse":"3","text":"Nau Pinade haenaudedauna, Gauhanane Dauhunauchuwuhunene Jews? hathauhuk, Nau haeauchuhanāedauwunaa, Hethauvāne."},{"book":"Luke","chapter":"23","verse":"4","text":"Hanaāāedauwunaude Pinade najanau vevethahehehau nau henanedanede, Nāhauwuveedenaune wausaunee naa Henane."},{"book":"Luke","chapter":"23","verse":"5","text":"Nau haenaunauchauthedauhaudene, wauwauyauchudede henanedanede, hanechauhauthethāde hehethee vahee Jewsevedauauwuu, jejasesee hehethee Gananane nauuu nuu vedauauwuu, hathauhaugaunee."},{"book":"Luke","chapter":"23","verse":"6","text":"Hāene Pinade nedauwauthaude Ganane, haenaudedauva wauau hagananenanene."},{"book":"Luke","chapter":"23","verse":"7","text":"Nau chauchaunu hāesaenauau henee daunaadāde Herod hadaunajavanethe, haeathavenane Herod, jea haeanedau Dādaunedan hena hesee."},{"book":"Luke","chapter":"23","verse":"8","text":"Nau hāene Herod nauhauwaude Hejavaneauthusaun haevaseneethajau: heee devadaunauhauwaude dajauaunee hanau dauhuwauthanedauwauthaude; nau haevadaunauhaudauwu jasaa venauneguthau hadnesedaunith."},{"book":"Luke","chapter":"23","verse":"9","text":"Haenaunaudedauna hauwauhuu hanadedaunau; hau haejauchuhananadethaa."},{"book":"Luke","chapter":"23","verse":"10","text":"Nau najanau vevethahehehau nau wauthaunauhāhehau haetheaugunenau nau haenaunaunauchauthevaa."},{"book":"Luke","chapter":"23","verse":"11","text":"Nau Herod nauguu vauānanenau haejenananauaugaugauyaune, nau haevavavanauchuhanauau, nau haeneenuhanauau neaudahenenee hu, nau haevenanauau jea Pinade."},{"book":"Luke","chapter":"23","verse":"12","text":"Nau hajesesenenee Pinade nau Herod haeenedaehāvadenauau nesauuu: hanau nedauwuu haeasānavadenauau nehayau."},{"book":"Luke","chapter":"23","verse":"13","text":"Nau Pinade, hāesauānadethaude najanau vevethahehehau nau hauchuwunanenau nau henanedanede,"},{"book":"Luke","chapter":"23","verse":"14","text":"Haeāedauwuna, Nananena nauuchaudaunena naa Henane, nanahagu henee gauchuhuchaudede henanedanede: nau, naune, nananenau, haunauchuwuhauau hathaāhena, nāhauwuveedenaune wausaunee naa henane heee henee hayauhuhau nanāsevasewauna:"},{"book":"Luke","chapter":"23","verse":"15","text":"Hegau, hehauwune Herod: hanau neathavejenanauwunathane; nau naune, hehauwuneenauau hehauwugaudauwudau."},{"book":"Luke","chapter":"23","verse":"16","text":"Hadnenesegauhaa, nau hadjenanauau."},{"book":"Luke","chapter":"23","verse":"17","text":"(Hanau hadnaugauhusenaasedaude hadjenanaude hanesāhenethe vasevethehedauneagu.)"},{"book":"Luke","chapter":"23","verse":"18","text":"Nau haunauude haevasānadenauau jasānee, Hausāguthaa naa, nau jejenanauwunāaa Barabbas, hahagaune:"},{"book":"Luke","chapter":"23","verse":"19","text":"(Nananede hanau jasaa nejaevauāde hedan, nau hanau nenaade, nethānade duguhunauauwuu.)"},{"book":"Luke","chapter":"23","verse":"20","text":"Pinade henaheee, haevadaujenana Hejavaneauthusaun, haeanadetha jea."},{"book":"Luke","chapter":"23","verse":"21","text":"Hau haeneānaune, Saethechuhuu, Saethechuhuu, hahagaunee."},{"book":"Luke","chapter":"23","verse":"22","text":"Nau haeāedauwuna nanaseauwaunee, Dusee, dusewauchudau? Nāhauwuveedenaune hadneegaujauauthehaude: Hadnaasedaunau hadnenesegauhaa, nau hadnaāejenanauau."},{"book":"Luke","chapter":"23","verse":"23","text":"Nau haeneenavasānadenauau, haeneenavadausaethechuhunauau. Nau haeneānadenauau nau najanau vevethahehehauau haeechauwauauwaunauau."},{"book":"Luke","chapter":"23","verse":"24","text":"Nau Pinade haechuwaudā henee hadnaasaunee hasevathehāthee."},{"book":"Luke","chapter":"23","verse":"25","text":"Nau haejenanauwuna nananede henee hanau nejaevauāde nau nenaade haethānau duguhunauauwuu; nananede heenedauwaudenenau; hau haevā Hejavaneauthusaun hathanauwauthee."},{"book":"Luke","chapter":"23","verse":"26","text":"Nau hāejathechauhauthee, haeedananauau hanesāhenith Simoneau, hehethee Cyrenene, hananeedesade vedauauwuu, nau hananene haenehanauwunanauau naugauchu, henee hadnanewauunauwunith thauguu Hejavaneauthusaun."},{"book":"Luke","chapter":"23","verse":"27","text":"Nau hena haethauguhaa havathenanedanede, nau hesānau, haeaudauwuthajauha nau haevewauhunauau heee."},{"book":"Luke","chapter":"23","verse":"28","text":"Hau Hejavaneauthusau haejaaāne haeāedauwuna, Dādaunedan hedaunauhau, jevahevewauhuu heee Nananenau, hau heevewauhuu nehayau, nau heee hadāeyaunevenau."},{"book":"Luke","chapter":"23","verse":"29","text":"Hanau, naune, hese janādauuu, hadneenehedaunee, Haunauwuthajauau jenesaunehehauau, nau henaudaunenau henee nejethauujanesāthee, nau hethanenau hehauwunethuaunenau."},{"book":"Luke","chapter":"23","verse":"30","text":"Heee hadnaāejaseseneheduu hauane, Gauduaunānauau; naa jauaudane, gaudauyauhunauau."},{"book":"Luke","chapter":"23","verse":"31","text":"Hanau hith heenesedauhaugaunee nuu hayauhuhau janadanegauaheyaugaune hauhaudene, haudneedusedaune wautheyaugu?"},{"book":"Luke","chapter":"23","verse":"32","text":"Nau hena haenesenauau gauchuhunee jea, wauwauchudauhuhau, haenethaunaa hadnaugunaade."},{"book":"Luke","chapter":"23","verse":"33","text":"Nau hāene hāedaduu, Calvary hanaaseenee, hena haesaethechuhunauau, nau wauwauchudauhuhau, hanesāhenith hejavese, nau jachau nauwauthe."},{"book":"Luke","chapter":"23","verse":"34","text":"Haenaāenehede Hejavaneauthusau, Nāchau jaegudanauwunene; hanau daujāenuu hasedauthee. Nau haejaanauwaunenau, hedāchaunene, nau haeheedaudauusadaunenau."},{"book":"Luke","chapter":"23","verse":"35","text":"Nau henanedanede haetheaugudaune dauhasauhauvade. Nau hauchuwunanenau jea nauguu haeauchaudanavaa, haseneheyaugaune, Nenayauhaude hauthauau; Nanehanehanenayauhadede hethauwuu Chrisdeyaugu, Neayāsanāde Hejavaneauthu."},{"book":"Luke","chapter":"23","verse":"36","text":"Nau vanenanenau jea haenaunaugauthedaunaa, haeedasaa, nau haevenaa naneujaudenee dadajevenenaje,"},{"book":"Luke","chapter":"23","verse":"37","text":"Nau hathāhuk, Hethauwunajawaunaudagaunee Jews, henayauhade nehayau."},{"book":"Luke","chapter":"23","verse":"38","text":"Nau haewauthaunau jea haewauthaunauhune hejavaa hedanadedaunene Greek, nau Latin, nau Hebrew, Naa Nanajawaunaude Jews."},{"book":"Luke","chapter":"23","verse":"39","text":"Nau jachau wauwauchudauhu chaunaunauaunith haewauwauchuvaa, Hethauwuu Chrisdenagu, henayauhade Nehayau nau nananee, hathāhuk."},{"book":"Luke","chapter":"23","verse":"40","text":"Hau jachau haeauchuhananadene haedauduva, Gauhajeadaunau Hejavaneauthau, hanau nananene nanesadee hathauchuwuhane? hathauhuk,"},{"book":"Luke","chapter":"23","verse":"41","text":"Nau neehanauau; hanau hanesedanauwunauau nanāsedaunauau: hau Naa hehauwuwauchudau."},{"book":"Luke","chapter":"23","verse":"42","text":"Nau hanaāenehethaude Hejaneauthusaun,23.42 “Hejaneauthusaun” possibly should be “Hejavaneauthusaun”. (See note for 18:19.) Vahadāhene, dauyewuwuthedaune hāanauusanaune Hanajanede."},{"book":"Luke","chapter":"23","verse":"43","text":"Nau Hejavaneauthusaun hathāhuk. Hethauwuu hāedauwunathane, Nuu desenee hadnethenaedevene Paradise."},{"book":"Luke","chapter":"23","verse":"44","text":"Nau hāethauthaunesade, nau hanaāeveeyauau nanadee vahee hathāauauvaa haunaude nanasuusee hāenauauchauau."},{"book":"Luke","chapter":"23","verse":"45","text":"Nau hesese haeveenenauau, nau hauguthau Vadannauauwuu haethauwunauau nahethāe."},{"book":"Luke","chapter":"23","verse":"46","text":"Nau Hejavaneauthusau hāevasānadede, Nāchau, hajadenaa hadaunaunehau Navadathuwu, hahagu: nau hāesenehede nuu, haevadauwauthauwu."},{"book":"Luke","chapter":"23","verse":"47","text":"Wauhā vanenenaja hāenauhaudauau hasedaudenenee, Haeauwauaudauna Hejavaneauthu, Hethauwuu naa chaunuvāde Henane, hahagu."},{"book":"Luke","chapter":"23","verse":"48","text":"Nau vahee henanedanede henee hathāejeauānuusathee hadnauhauwauthee, haenauhaudauwu hanasedaudenenee, haeanadesejāhedenauau, nau haejaajegauhudaune."},{"book":"Luke","chapter":"23","verse":"49","text":"Nau vahee henedaehauhau, nau hesānau hethāethauguhādaunau hehethee Gananee, haetheaugunenau vavāaune, haenauhaudauwu nuu."},{"book":"Luke","chapter":"23","verse":"50","text":"Nau, naune, henane Joseph haeesee, najananadehe; nau haeethā, nau haechuvā:"},{"book":"Luke","chapter":"23","verse":"51","text":"(Naa haejechuwaudā hasenehedaunenee nau hasedaunethe;) haenaadāde Arimathaea, hedan Jews: nananede jea nehayau haeejauwuwude henajanedaunene Hejavaneauthu."},{"book":"Luke","chapter":"23","verse":"52","text":"Naa haeyehau Pinade, nau haenedauwaude hedanayaunene Hejavaneauthusaun."},{"book":"Luke","chapter":"23","verse":"53","text":"Nau haejanana, nau haeauyauuna naunaujānaunee, nau haejenana nedauthānavathe gaujauaudahehehau hauunaugāe, haunauau henane haejethauujenanau."},{"book":"Luke","chapter":"23","verse":"54","text":"Nau hena hesee haeesaanudaune, nau vadanesee dayānauauchauau."},{"book":"Luke","chapter":"23","verse":"55","text":"Nau hesānau jea, hejenauunethaunādaunau hehethee Gananee, haethauguhaa, nau haenauhaudauwu hadausaesenanethe, nau hedanayaunene hathaudanee."},{"book":"Luke","chapter":"23","verse":"56","text":"Nau haejaenauthau, nau haeesaanudenauau hathāeneevaudenee nau chauayaunau; nau haedauyānusenauau vadanesee hasauau nanavaavede."}]}