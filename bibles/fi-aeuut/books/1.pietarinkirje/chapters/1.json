{"data":[{"book":"1. Pietarin kirje","chapter":"1","verse":"1","text":"Lähettäjä: Pietari, Jeesuksen lähettiläs1:1 Sananmukaisesti: »apostoli» (= ’lähetetty’).."},{"book":"1. Pietarin kirje","chapter":"1","verse":"2","text":"Rakkaat ystävät! Jumala valitsi teidät jo kauan sitten. Hän tiesi, että teistä tulisi hänen lapsiaan. Pyhä Henki on tehnyt sydämissänne työtä: hän on puhdistanut teidät Jeesuksen verellä ja tehnyt teistä sellaisia kuin Jumala tahtoo. Toivotan teille Jumalan runsasta siunausta ja rauhaa."},{"book":"1. Pietarin kirje","chapter":"1","verse":"3","text":"Jumalalle, meidän Herramme Jeesuksen Kristuksen Isälle, kuuluu kaikki kunnia: Hänen rajattoman hyvyytensä ansiosta saimme uudestisyntyä, ja meistä tuli Jumalan oman perheen jäseniä. Meillä on nyt ikuisen elämän toivo, sillä Kristus nousi kuolleista."},{"book":"1. Pietarin kirje","chapter":"1","verse":"4","text":"Jumala on varannut lapsilleen ikuisen elämän arvokkaan lahjan. Tämä puhdas, saastumaton ja kulumaton lahja odottaa teitä taivaassa."},{"book":"1. Pietarin kirje","chapter":"1","verse":"5","text":"Valtavalla voimallaan Jumala tekee mahdolliseksi sen, että tämä lahja kerran on teidän, koska uskotte häneen. Tämän saavat kaikki ihmiset nähdä viimeisenä päivänä."},{"book":"1. Pietarin kirje","chapter":"1","verse":"6","text":"Olkaa siis iloisia! Vaikka teillä nyt onkin vaikeuksia, tiedätte, mitä on tulossa."},{"book":"1. Pietarin kirje","chapter":"1","verse":"7","text":"Koettelemuksissa käy ilmi, onko uskonne aitoa ja kestävää. Kultakin koetellaan ja puhdistetaan tulessa, ja teidän uskonne on Jumalan silmissä paljon arvokkaampaa kuin kulta. Jos se kestää kovatkin koettelemukset, niin se osoittautuu Jeesuksen palatessa kiitoksen ja kunnian arvoiseksi."},{"book":"1. Pietarin kirje","chapter":"1","verse":"8","text":"Te rakastatte Jeesusta, vaikka ette ole koskaan häntä nähneet. Uskotte häneen, vaikka ette nytkään häntä näe, ja saatte jo nyt taivaasta sanoin kuvaamattoman ilon."},{"book":"1. Pietarin kirje","chapter":"1","verse":"9","text":"Uskonne lopullinen päämäärä on ikuinen elämä taivaassa."},{"book":"1. Pietarin kirje","chapter":"1","verse":"10","text":"Tästä pelastuksesta kirjoittivat profeetat. He eivät ymmärtäneet kaikkea, vaan kyselivät ja tutkivat, mitä se oikein merkitsi."},{"book":"1. Pietarin kirje","chapter":"1","verse":"11","text":"Heissä oli Kristuksen Henki, joka käski heidän kirjoittaa muistiin tulevat tapahtumat: Kristuksen kärsimisen ja sitä seuraavan kunnian. Profeetat olisivat halunneet tietää, milloin ja kenelle kaikki tämä tapahtuisi."},{"book":"1. Pietarin kirje","chapter":"1","verse":"12","text":"Lopulta heille ilmoitettiin, etteivät ennustukset toteutuisi heidän aikanaan, vaan paljon myöhemmin. Ja nyt me sitten olemme kaikki saaneet kuulla hyvän uutisen Kristuksesta. Sama taivaasta lähetetty Pyhä Henki, joka puhui profeetoille, on vaikuttanut Kristuksen sanoman julistajissa. Tämä sanoma on jopa taivaan enkeleistä niin ihmeellinen, että he haluaisivat kovasti tietää siitä lisää."},{"book":"1. Pietarin kirje","chapter":"1","verse":"13","text":"Sen tähden voitte nyt raittiisti ja luottavasti valmistautua siihen, että saatte kokea yhä enemmän Jumalan hyvyyttä, kun Jeesus Kristus palaa."},{"book":"1. Pietarin kirje","chapter":"1","verse":"14","text":"Totelkaa Jumalaa, sillä olette hänen lapsiaan. Älkää luisuko takaisin entiseen elämäänne, kaikkeen siihen pahaan, mitä ennen teitte, kun ette paremmasta tienneet."},{"book":"1. Pietarin kirje","chapter":"1","verse":"15","text":"Olkaa kaikessa pyhiä niin kuin Herra, joka kutsui teidät lapsikseen."},{"book":"1. Pietarin kirje","chapter":"1","verse":"16","text":"Hän on itse sanonut: »Olkaa pyhiä, sillä minä olen pyhä.»"},{"book":"1. Pietarin kirje","chapter":"1","verse":"17","text":"Muistakaa, että taivaallinen Isänne, jota rukoilette, on oikeudenmukainen tuomari. Hän tuomitsee tasapuolisesti kaikkien teot. Osoittakaa siis elämällänne, että kunnioitatte ja pelkäätte Jumalaa."},{"book":"1. Pietarin kirje","chapter":"1","verse":"18","text":"Jumala on vapauttanut teidät, niin ettei teidän tarvitse yrittämällä yrittää päästä Jumalan suosioon kuten esi-isänne. Hän maksoi teistä lunnaat – ei kuitenkaan rahalla, niin kuin hyvin tiedätte,"},{"book":"1. Pietarin kirje","chapter":"1","verse":"19","text":"vaan pelastuksenne hintana oli Kristuksen kallis veri. Kristus oli Jumalan synnitön ja virheetön uhrikaritsa."},{"book":"1. Pietarin kirje","chapter":"1","verse":"20","text":"Jumala valitsi hänet uhriksi jo kauan ennen kuin maailmaa olikaan, mutta antoi teille siitä tiedon vasta nyt, lopun lähestyessä."},{"book":"1. Pietarin kirje","chapter":"1","verse":"21","text":"Siksi te voitte uskoa Jumalaan, joka herätti Kristuksen kuolleista ja antoi hänelle suuren kunnian. Hän on teidän ainoa toivonne."},{"book":"1. Pietarin kirje","chapter":"1","verse":"22","text":"Kun uskoitte, että Kristus pelastaa teidät, sisimpänne puhdistui itsekkyydestä ja vihasta. Rakastakaa siis toisianne todella, koko sydämestänne."},{"book":"1. Pietarin kirje","chapter":"1","verse":"23","text":"Elätte uutta elämää, joka ei ole katoavaista, niin kuin maallinen elämä, jonka saitte vanhemmiltanne. Uusi elämä on katoamatonta, sillä sen antaja on Kristus, Jumalan elävä ja muuttumaton Sana."},{"book":"1. Pietarin kirje","chapter":"1","verse":"24","text":"Ihmiselämä on katoavaista kuin ruoho, joka kellastuu ja kuivuu. Inhimillinen suuruuskin katoaa kuin kukkasen kauneus. Kukkanen lakastuu ja varisee,"},{"book":"1. Pietarin kirje","chapter":"1","verse":"25","text":"mutta Herran sana pysyy ikuisesti, ja hänen sanansa on se hyvä uutinen, jonka olette nyt saaneet kuulla."}]}