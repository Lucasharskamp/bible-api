{"data":[{"book":"ΚΑΤΑ ΙΩΑΝΝΗΝ","chapter":"16","verse":"1","text":"Ταῦτα λελάληκα ὑμῖν, ἵνα μὴ σκανδαλισθῆτε."},{"book":"ΚΑΤΑ ΙΩΑΝΝΗΝ","chapter":"16","verse":"2","text":"Ἀποσυναγώγους ποιήσουσιν ὑμᾶς· ἀλλ᾿ ἔρχεται ὥρα, ἵνα πᾶς ὁ ἀποκτείνας ὑμᾶς δόξῃ λατρείαν προσφέρειν τῷ Θεῷ."},{"book":"ΚΑΤΑ ΙΩΑΝΝΗΝ","chapter":"16","verse":"3","text":"Καὶ ταῦτα ποιήσουσιν ὑμῖν, ὅτι οὐκ ἔγνωσαν τὸν πατέρα οὐδὲ ἐμέ."},{"book":"ΚΑΤΑ ΙΩΑΝΝΗΝ","chapter":"16","verse":"4","text":"Ἀλλὰ ταῦτα λελάληκα ὑμῖν, ἵνα ὅταν ἔλθῃ ἡ ὥρα, μνημονεύητε αὐτῶν, ὅτι ἐγὼ εἶπον ὑμῖν."},{"book":"ΚΑΤΑ ΙΩΑΝΝΗΝ","chapter":"16","verse":"5","text":"Νῦν δὲ ὑπάγω πρὸς τὸν πέμψαντά με, καὶ οὐδεὶς ἐξ ὑμῶν ἐρωτᾷ με, Ποῦ ὑπάγεις;"},{"book":"ΚΑΤΑ ΙΩΑΝΝΗΝ","chapter":"16","verse":"6","text":"Ἀλλ᾿ ὅτι ταῦτα λελάληκα ὑμῖν, ἡ λύπη πεπλήρωκεν ὑμῶν τὴν καρδίαν."},{"book":"ΚΑΤΑ ΙΩΑΝΝΗΝ","chapter":"16","verse":"7","text":"Ἀλλ᾿ ἐγὼ τὴν ἀλήθειαν λέγω ὑμῖν· συμφέρει ὑμῖν ἵνα ἐγὼ ἀπέλθω· ἐὰν γὰρ μὴ ἀπέλθω, ὁ παράκλητος οὐκ ἐλεύσεται πρὸς ὑμᾶς· ἐὰν δὲ πορευθῶ, πέμψω αὐτὸν πρὸς ὑμᾶς."},{"book":"ΚΑΤΑ ΙΩΑΝΝΗΝ","chapter":"16","verse":"8","text":"Καὶ ἐλθὼν ἐκεῖνος ἐλέγξει τὸν κόσμον περὶ ἁμαρτίας καὶ περὶ δικαιοσύνης καὶ περὶ κρίσεως·"},{"book":"ΚΑΤΑ ΙΩΑΝΝΗΝ","chapter":"16","verse":"9","text":"περὶ ἁμαρτίας μέν, ὅτι οὐ πιστεύουσιν εἰς ἐμέ·"},{"book":"ΚΑΤΑ ΙΩΑΝΝΗΝ","chapter":"16","verse":"10","text":"περὶ δικαιοσύνης δέ, ὅτι πρὸς τὸν πατέρα μου ὑπάγω, καὶ οὐκέτι θεωρεῖτέ με·"},{"book":"ΚΑΤΑ ΙΩΑΝΝΗΝ","chapter":"16","verse":"11","text":"περὶ δὲ κρίσεως, ὅτι ὁ ἄρχων τοῦ κόσμου τούτου κέκριται."},{"book":"ΚΑΤΑ ΙΩΑΝΝΗΝ","chapter":"16","verse":"12","text":"Ἔτι πολλὰ ἔχω λέγειν ὑμῖν, ἀλλ᾿ οὐ δύνασθε βαστάζειν ἄρτι."},{"book":"ΚΑΤΑ ΙΩΑΝΝΗΝ","chapter":"16","verse":"13","text":"Ὅταν δὲ ἔλθῃ ἐκεῖνος, τὸ πνεῦμα τῆς ἀληθείας, ὁδηγήσει ὑμᾶς εἰς πᾶσαν τὴν ἀλήθειαν· οὐ γὰρ λαλήσει ἀφ᾿ ἑαυτοῦ, ἀλλ᾿ ὅσα ἂν ἀκούσῃ λαλήσει, καὶ τὰ ἐρχόμενα ἀναγγελεῖ ὑμῖν."},{"book":"ΚΑΤΑ ΙΩΑΝΝΗΝ","chapter":"16","verse":"14","text":"Ἐκεῖνος ἐμὲ δοξάσει, ὅτι ἐκ τοῦ ἐμοῦ λήψεται, καὶ ἀναγγελεῖ ὑμῖν."},{"book":"ΚΑΤΑ ΙΩΑΝΝΗΝ","chapter":"16","verse":"15","text":"Πάντα ὅσα ἔχει ὁ πατὴρ ἐμά ἐστι· διὰ τοῦτο εἶπον, ὅτι ἐκ τοῦ ἐμοῦ λήψεται, καὶ ἀναγγελεῖ ὑμῖν."},{"book":"ΚΑΤΑ ΙΩΑΝΝΗΝ","chapter":"16","verse":"16","text":"Μικρὸν καὶ οὐ θεωρεῖτέ με, καὶ πάλιν μικρὸν καὶ ὄψεσθέ με, ὅτι ἐγὼ ὑπάγω πρὸς τὸν πατέρα."},{"book":"ΚΑΤΑ ΙΩΑΝΝΗΝ","chapter":"16","verse":"17","text":"Εἶπον οὖν ἐκ τῶν μαθητῶν αὐτοῦ πρὸς ἀλλήλους, Τί ἐστι τοῦτο ὃ λέγει ἡμῖν, Μικρὸν καὶ οὐ θεωρεῖτέ με, καὶ πάλιν μικρὸν καὶ ὄψεσθέ με; Καὶ ὅτι Ἐγὼ ὑπάγω πρὸς τὸν πατέρα;"},{"book":"ΚΑΤΑ ΙΩΑΝΝΗΝ","chapter":"16","verse":"18","text":"Ἔλεγον οὖν, Τοῦτο τί ἐστιν ὃ λέγει, τὸ μικρόν; Οὐκ οἴδαμεν τί λαλεῖ."},{"book":"ΚΑΤΑ ΙΩΑΝΝΗΝ","chapter":"16","verse":"19","text":"Ἔγνω οὖν ὁ Ἰησοῦς ὅτι ἤθελον αὐτὸν ἐρωτᾷν, καὶ εἶπεν αὐτοῖς, Περὶ τούτου ζητεῖτε μετ᾿ ἀλλήλων, ὅτι εἶπον, Μικρὸν καὶ οὐ θεωρεῖτέ με, καὶ πάλιν μικρὸν καὶ ὄψεσθέ με;"},{"book":"ΚΑΤΑ ΙΩΑΝΝΗΝ","chapter":"16","verse":"20","text":"Ἀμὴν ἀμὴν λέγω ὑμῖν ὅτι κλαύσετε καὶ θρηνήσετε ὑμεῖς, ὁ δὲ κόσμος χαρήσεται· ὑμεῖς δὲ λυπηθήσεσθε, ἀλλ᾿ ἡ λύπη ὑμῶν εἰς χαρὰν γενήσεται."},{"book":"ΚΑΤΑ ΙΩΑΝΝΗΝ","chapter":"16","verse":"21","text":"Ἡ γυνὴ ὅταν τίκτῃ λύπην ἔχει, ὅτι ἦλθεν ἡ ὥρα αὐτῆς· ὅταν δὲ γεννήσῃ τὸ παιδίον, οὐκέτι μνημονεύει τῆς θλίψεως, διὰ τὴν χαρὰν ὅτι ἐγεννήθη ἄνθρωπος εἰς τὸν κόσμον."},{"book":"ΚΑΤΑ ΙΩΑΝΝΗΝ","chapter":"16","verse":"22","text":"Καὶ ὑμεῖς οὖν λύπην μὲν νῦν ἔχετε· πάλιν δὲ ὄψομαι ὑμᾶς, καὶ χαρήσεται ὑμῶν ἡ καρδία, καὶ τὴν χαρὰν ὑμῶν οὐδεὶς αἴρει ἀφ᾿ ὑμῶν."},{"book":"ΚΑΤΑ ΙΩΑΝΝΗΝ","chapter":"16","verse":"23","text":"Καὶ ἐν ἐκείνῃ τῇ ἡμέρᾳ ἐμὲ οὐκ ἐρωτήσετε οὐδέν. Ἀμὴν ἀμὴν λέγω ὑμῖν ὅτι ὅσα ἂν αἰτήσητε τὸν πατέρα ἐν τῷ ὀνόματί μου, δώσει ὑμῖν."},{"book":"ΚΑΤΑ ΙΩΑΝΝΗΝ","chapter":"16","verse":"24","text":"Ἕως ἄρτι οὐκ ᾐτήσατε οὐδὲν ἐν τῷ ὀνόματί μου· αἰτεῖτε, καὶ λήψεσθε, ἵνα ἡ χαρὰ ὑμῶν ᾖ πεπληρωμένη."},{"book":"ΚΑΤΑ ΙΩΑΝΝΗΝ","chapter":"16","verse":"25","text":"Ταῦτα ἐν παροιμίαις λελάληκα ὑμῖν· 16.25 ἀλλ᾿ ¦−Er. Sc.ἀλλ᾿ ἔρχεται ὥρα ὅτε οὐκέτι ἐν παροιμίαις λαλήσω ὑμῖν, ἀλλὰ παρρησίᾳ περὶ τοῦ πατρὸς ἀναγγελῶ ὑμῖν."},{"book":"ΚΑΤΑ ΙΩΑΝΝΗΝ","chapter":"16","verse":"26","text":"Ἐν ἐκείνῃ τῇ ἡμέρᾳ ἐν τῷ ὀνόματί μου αἰτήσεσθε· καὶ οὐ λέγω ὑμῖν ὅτι ἐγὼ ἐρωτήσω τὸν πατέρα περὶ ὑμῶν·"},{"book":"ΚΑΤΑ ΙΩΑΝΝΗΝ","chapter":"16","verse":"27","text":"αὐτὸς γὰρ ὁ πατὴρ φιλεῖ ὑμᾶς, ὅτι ὑμεῖς ἐμὲ πεφιλήκατε, καὶ πεπιστεύκατε ὅτι ἐγὼ παρὰ τοῦ Θεοῦ ἐξῆλθον."},{"book":"ΚΑΤΑ ΙΩΑΝΝΗΝ","chapter":"16","verse":"28","text":"Ἐξῆλθον παρὰ τοῦ πατρός, καὶ ἐλήλυθα εἰς τὸν κόσμον· πάλιν ἀφίημι τὸν κόσμον, καὶ πορεύομαι πρὸς τὸν πατέρα."},{"book":"ΚΑΤΑ ΙΩΑΝΝΗΝ","chapter":"16","verse":"29","text":"Λέγουσιν αὐτῷ οἱ μαθηταὶ αὐτοῦ, Ἴδε, νῦν παρρησίᾳ λαλεῖς, καὶ παροιμίαν οὐδεμίαν λέγεις."},{"book":"ΚΑΤΑ ΙΩΑΝΝΗΝ","chapter":"16","verse":"30","text":"Νῦν οἴδαμεν ὅτι οἶδας πάντα, καὶ οὐ χρείαν ἔχεις ἵνα τίς σε ἐρωτᾷ· ἐν τούτῳ πιστεύομεν ὅτι ἀπὸ Θεοῦ ἐξῆλθες."},{"book":"ΚΑΤΑ ΙΩΑΝΝΗΝ","chapter":"16","verse":"31","text":"Ἀπεκρίθη αὐτοῖς ὁ Ἰησοῦς, Ἄρτι πιστεύετε;"},{"book":"ΚΑΤΑ ΙΩΑΝΝΗΝ","chapter":"16","verse":"32","text":"Ἰδού, ἔρχεται ὥρα καὶ νῦν ἐλήλυθεν, ἵνα σκορπισθῆτε ἕκαστος εἰς τὰ ἴδια, καὶ ἐμὲ μόνον ἀφῆτε· καὶ οὐκ εἰμὶ μόνος, ὅτι ὁ πατὴρ μετ᾿ ἐμοῦ ἐστι."},{"book":"ΚΑΤΑ ΙΩΑΝΝΗΝ","chapter":"16","verse":"33","text":"Ταῦτα λελάληκα ὑμῖν, ἵνα ἐν ἐμοὶ εἰρήνην ἔχητε. Ἐν τῷ κόσμῳ θλίψιν 16.33 ἔχετε ¦ ἕξετε Bez. El. Sc.ἔχετε· ἀλλὰ θαρσεῖτε, ἐγὼ νενίκηκα τὸν κόσμον."}]}