{"data":[{"book":"Yosuwe","chapter":"21","verse":"1","text":"Kɔ abɛ a kusuŋka ka aLewy ŋancɔŋnɛ wəloŋnɛ Elasar kəsək, kɔ Yosuwe wan ka Nun, kɔ abeki a dəcor-dəcor ca cusuŋka ca aka Yisrayel."},{"book":"Yosuwe","chapter":"21","verse":"2","text":"Kɔ ŋaloku ŋa ntɛ nde Silo antɔf ŋa Kanaŋ: «MARIKI kəsom Musa a kəsɔŋ su sədare a pandɛ si, kɔ culum ca si a packɛk ci yɔcɔl yosu.»"},{"book":"Yosuwe","chapter":"21","verse":"3","text":"Kɔ aka Yisrayel ŋasɔŋ aLewy sədare səlɔma kɔ culum ca si kəbɛrɛnɛ ka ntɔf yaŋan pəmɔ tɔkɔ MARIKI kənaloku ti mɔ."},{"book":"Yosuwe","chapter":"21","verse":"4","text":"K'aŋkotɛ yampuŋ-puŋ aka cor ca Kehat. K'awurɛ aLewy afum a wəloŋnɛ Aruna sədare wəco kɔ maas (13) nde cusuŋka ca Yuda, Simeyɔŋ kɔ Beŋyamin, k'asɔŋ ŋa si."},{"book":"Yosuwe","chapter":"21","verse":"5","text":"Kɔ cusuŋka cəlpəs ca Kehat ŋasɔtɔ sədare wəco (10) nde antɔf ŋa cusuŋka ca Efrayim, Dan, kɔ kusuŋka dacɔ ka Manase."},{"book":"Yosuwe","chapter":"21","verse":"6","text":"K'aŋkot yampuŋ-puŋ, kɔ afum a Kerson ŋasɔtɔ sədare wəco kɔ maas (13) nde antɔf ŋa aka cusuŋka ca Yisakar, Asɛr, Naftali, kɔ aka kusuŋka dacɔ ka Manase nde Basan."},{"book":"Yosuwe","chapter":"21","verse":"7","text":"Kɔ afum a Merari dəcor-dəcor, ŋasɔtər sədare wəco kɔ mɛrəŋ (12) aka cusuŋka ca Ruben, Kadu, kɔ Sabulon."},{"book":"Yosuwe","chapter":"21","verse":"8","text":"Kɔ aka Yisrayel ŋaŋkot yampuŋ-puŋ kɔ ŋasɔŋ aLewy sədare sasɔkɔ kəlɛkɛnɛ culum ca si, pəmɔ tɔkɔ MARIKI kənasom ti Musa mɔ."},{"book":"Yosuwe","chapter":"21","verse":"9","text":"Nde ntɔf ya cusuŋka ca Yuda kɔ Simeyɔŋ anasɔŋ sədare"},{"book":"Yosuwe","chapter":"21","verse":"10","text":"afum a Aruna, aka kor ka Kehat wan ka Lewy, bawo ŋa ŋɔ yampuŋ-puŋ yɛnanuŋkɛnɛ kəmentər. K'anaboncər ŋa sədare sasɔkɔ mewe."},{"book":"Yosuwe","chapter":"21","verse":"11","text":"Kɔ aka Yisrayel ŋasɔŋ aka Kehat Kiriyat-Arba antɔf dəndo dəmɔrɔ da Yuda, kɔ culum cacɔkɔ cənɔŋkər di mɔ. Aŋwe sɔ dare dandɛ tewe ta Hebərɔŋ. Arba ɛnayɔnɛ papa wəka Anak."},{"book":"Yosuwe","chapter":"21","verse":"12","text":"Mba dalɛ da dare dɔpɔŋ kɔ sədare səfɛt sa si k'asɔŋ Kalebi wan ka Yefune."},{"book":"Yosuwe","chapter":"21","verse":"13","text":"Kɔ ŋasɔŋ awut a wəloŋnɛ Aruna Hebərɔŋ, dare da kəgbɔpənɛ ndɛ wədif fum ta ɛyɛfɛnɛ ti ɛntam kəyacnɛ mɔ, Libana,"},{"book":"Yosuwe","chapter":"21","verse":"14","text":"Yatir, Esitemo,"},{"book":"Yosuwe","chapter":"21","verse":"15","text":"Holon, Debir,"},{"book":"Yosuwe","chapter":"21","verse":"16","text":"Ayin, Yuta kɔ Bet Sɛmɛs, sədare camət-maŋkəlɛ (9) ca cusuŋka ca Simeyɔŋ kɔ Beŋyamin kəlɛkɛnɛ culum ca si."},{"book":"Yosuwe","chapter":"21","verse":"17","text":"Nde atɔf ŋa Beŋyamin kɔ ŋasɔtɔ Kabayɔŋ, Keba,"},{"book":"Yosuwe","chapter":"21","verse":"18","text":"Anatot, kɔ Halmon. Itɔ tatɔkɔ sədare maŋkəlɛ kɔ culum ca si."},{"book":"Yosuwe","chapter":"21","verse":"19","text":"Aloŋnɛ aŋɛ ŋanayɔnɛ aka kusuŋka ka Aruna mɔ ŋanasɔtɔ sədare wəco kɔ maas (13) kɔ culum ca si."},{"book":"Yosuwe","chapter":"21","verse":"20","text":"Cor ca aka Kehat cəlpəs aŋɛ ŋanayɔnɛ kusuŋka ka Lewy mɔ, kɔ ŋasɔtɔ sədare nde antɔf ŋa kusuŋka ka Efrayim."},{"book":"Yosuwe","chapter":"21","verse":"21","text":"K'asɔŋ ŋa Sɛkɛm dare da kəgbɔpənɛ nde mɔrɔ ma Efrayim, Keser,"},{"book":"Yosuwe","chapter":"21","verse":"22","text":"Kibasayim, kɔ Bet Horon, sədare maŋkəlɛ (4) kəlɛkɛnɛ culum ca si."},{"book":"Yosuwe","chapter":"21","verse":"23","text":"K'asɔŋ kusuŋka ka Dan: Elteke, Kibeton,"},{"book":"Yosuwe","chapter":"21","verse":"24","text":"Ayalon, kɔ Kat-Rimon, sədare maŋkəlɛ (4) kəlɛkɛnɛ culum ca si."},{"book":"Yosuwe","chapter":"21","verse":"25","text":"K'asɔŋ kusuŋka dacɔ ka Manase: Tahanak kɔ Kat-Rimon, sədare mɛrəŋ (2) kəlɛkɛnɛ culum ca si."},{"book":"Yosuwe","chapter":"21","verse":"26","text":"Cor ca afum a Kehat alɔma cənasɔtɔ sədare wəco (10) kɔ culum ca si."},{"book":"Yosuwe","chapter":"21","verse":"27","text":"K'asɔŋ afum a Kerson cor ca aLewy dacɔ: Ŋasɔtər aka kusuŋka dacɔ ka Manase nde Yurdɛn kəsək ntende dec dɛmpɛ mɔ sədare mɛrəŋ (2) kɔ culum ca si: Kolan nde Basan disrɛ, dare da kəgbɔpənɛ, kɔ Bɛstara."},{"book":"Yosuwe","chapter":"21","verse":"28","text":"K'asɔŋ kusuŋka ka Yisakar: Kisiyon, Daberat,"},{"book":"Yosuwe","chapter":"21","verse":"29","text":"Yarmut, kɔ En-Kanim, sədare maŋkəlɛ (4) kəlɛkɛnɛ culum ca si."},{"book":"Yosuwe","chapter":"21","verse":"30","text":"K'asɔŋ kusuŋka ka Asɛr: Misal, Abadon,"},{"book":"Yosuwe","chapter":"21","verse":"31","text":"Hɛlkat, kɔ Rehobo, sədare maŋkəlɛ (4) kəlɛkɛnɛ culum ca si."},{"book":"Yosuwe","chapter":"21","verse":"32","text":"K'asɔŋ kusuŋka ka Naftali: Kɛdɛs nde Kalile, dare da kəgbɔpənɛ, Hamot-Dɔr, kɔ Kartan, sədare maas (3) kəlɛkɛnɛ culum ca si."},{"book":"Yosuwe","chapter":"21","verse":"33","text":"Sədare sa aka Kerson dəcor-dəcor sənakɔ sədare wəco kɔ maas (13) kɔ culum ca si."},{"book":"Yosuwe","chapter":"21","verse":"34","text":"K'asɔŋ aLewy alpəs akɔ ŋanayɔnɛ cor ca afum a Merari mɔ, kɔ ŋa ŋasɔtər aka kusuŋka ka Sabulon: Yokonam, Karta,"},{"book":"Yosuwe","chapter":"21","verse":"35","text":"Dimna, kɔ Nahalal, sədare maŋkəlɛ (4) kəlɛkɛnɛ culum ca si."},{"book":"Yosuwe","chapter":"21","verse":"36","text":"K'asɔŋ kusuŋka ka Ruben: Bɛcɛr, Yahas,"},{"book":"Yosuwe","chapter":"21","verse":"37","text":"Kedemot, kɔ Mefahat, sədare maŋkəlɛ (4) kəlɛkɛnɛ culum ca si."},{"book":"Yosuwe","chapter":"21","verse":"38","text":"K'asɔŋ kusuŋka ka Kadu: Ramot nde Kaladu dare da kəgbɔpənɛ, Mahanayim,"},{"book":"Yosuwe","chapter":"21","verse":"39","text":"Hesbon, kɔ Yaser, sədare maŋkəlɛ (4) kəlɛkɛnɛ culum ca si."},{"book":"Yosuwe","chapter":"21","verse":"40","text":"Ntɛ aŋkot yampuŋ-puŋ mɔ kɔ afum a Merari ŋawurɛ dəcor-dəcor akɔ ŋanayɔnɛ aka kusuŋka ka Lewy alpəs mɔ, ŋasɔtɔ sədare wəco kɔ mɛrəŋ (12)."},{"book":"Yosuwe","chapter":"21","verse":"41","text":"Sədare sa kusuŋka ka aLewy ntɔf ya aka Yisrayel dacɔ sənakɔ sədare wəco maŋkəlɛ kɔ camət-maas (48) kɔ culum ca si."},{"book":"Yosuwe","chapter":"21","verse":"42","text":"Sədare sasɔkɔ fəp sənayɔ culum ncɛ cəncnɔŋkər si mɔ, itɔ sədare səkɔ fəp sənayi."},{"book":"Yosuwe","chapter":"21","verse":"43","text":"Tatɔkɔ tɔ MARIKI kənasɔŋəs aka Yisrayel atɔf məlməl nŋɛ kənadɛrmɛ atem aŋan kədesɔŋ ŋa mɔ, kɔ ŋambaŋ ŋi kɔ ŋandɛ."},{"book":"Yosuwe","chapter":"21","verse":"44","text":"Kɔ MARIKI kəsɔŋ ŋa kəŋesəm, mofo fəp pəforu tuŋ pɔ ŋanayinɛ, pəmɔ tɔkɔ ɛnadɛrmɛ ti atem aŋan mɔ. Ali ater aŋan akin ŋanatam fɛ kəcəmɛ ŋa fɔr kiriŋ, kɔ MARIKI kəlɛk ater aŋan kɔ kəmbɛr ŋa dəwaca."},{"book":"Yosuwe","chapter":"21","verse":"45","text":"Moloku mɔtɔt mmɛ MARIKI kənaloku aka Yisrayel mɔ, ali tin tɛnayi fɛ ntɛ ɛnatɔ-yɔnɛ ŋa mɔ, kɔ kəlas mi fəp."}]}