{"data":[{"book":"Mani'zanti mofo nanekee","chapter":"14","verse":"1","text":"Knare antahi'zane a'mo'a noma'a erise higeno, naga'amo'a so'e nehie. Hianagi neginagi a'mo'a, noma'ane naga'anena eri haviza nehie."},{"book":"Mani'zanti mofo nanekee","chapter":"14","verse":"2","text":"Fatgo avu'avaza'ma nevaririmofona, Ra Anumzamofo kore'zamo agu'afina me'ne. Hianagi iza'o kefo avu'ava'ma nehimo'a Ra Anumzamofona korera hunonte."},{"book":"Mani'zanti mofo nanekee","chapter":"14","verse":"3","text":"Neginagi vahe'mo'ma kema hiankemo'a, agrazante kano eri agumpi nente. Hianagi fatgo vahe'mofo kemo'a, agu'vazigeno knare huno nemanie."},{"book":"Mani'zanti mofo nanekee","chapter":"14","verse":"4","text":"Bulimakao omani'nea afu nompina avusese nehie. Hianagi hanave bulimakaomo'a rama'a ne'za erifore nehie."},{"book":"Mani'zanti mofo nanekee","chapter":"14","verse":"5","text":"Tamage huno kemahu ne'mo'ma, keagare'ma oti'nea ne'ma aza huno huama haniana, tamage hugahie. Hianagi havigema hu ne'mo'a keagare'ma oti'nea ne'ma kema aza huno'ma haniana havige hugahie."},{"book":"Mani'zanti mofo nanekee","chapter":"14","verse":"6","text":"Hagi kiza zokago kehu vahe'mo'ma, knare antahizanku'ma hakesuno'a, keno eri fore osugahie. Hianagi ama' antahi'zane vahe'mo'a, fru huno antahi'zana erigahie."},{"book":"Mani'zanti mofo nanekee","chapter":"14","verse":"7","text":"Knare antahi'zama omane vahepintira, mani agetaginka manio, na'ankure knare antahi'zana e'origahane."},{"book":"Mani'zanti mofo nanekee","chapter":"14","verse":"8","text":"Knare antahi'zane vahe'mo'a kama vania kana antahi ani' hu'neno vugahie. Hianagi neginagi vahe'mo'za zamagrazmi rezmatga nehaze."},{"book":"Mani'zanti mofo nanekee","chapter":"14","verse":"9","text":"Neginagi vahe'mo'za kumimofo nona'ama erizankura, hunte'za kiza zokago nehaze. Hianagi fatgo avu'ava'ene vahepina, vahe'ma antahiami' avu'ava zana me'ne."},{"book":"Mani'zanti mofo nanekee","chapter":"14","verse":"10","text":"Mago'mago vahe'mo, agria'a rimpa aka'zana antahino keno nehie. Hagi mago'mo'e huno rumofo musezana mika'a erinte amara osugahie."},{"book":"Mani'zanti mofo nanekee","chapter":"14","verse":"11","text":"Kefo vahe'mofo nomo'a, haviza hugahie. Hianagi fatgo vahe'mofo seli nomo'a, hanavetino megahie."},{"book":"Mani'zanti mofo nanekee","chapter":"14","verse":"12","text":"Mago kamo'a vahe avurera knare hugahianagi, avaririno atuparega vaniana fri'za me'ne."},{"book":"Mani'zanti mofo nanekee","chapter":"14","verse":"13","text":"Musema huzampinena rimpa akazana me'ne. Hagi musema hu'zamo'a vagamaresigeno'a, asuragi'za egahie."},{"book":"Mani'zanti mofo nanekee","chapter":"14","verse":"14","text":"Zamentinti osu vahe'mo'za zamagrama hu'nesaza zamavu'zmava zante, mizana erigahaze. Hagi knare vahe'mo'a agra'a, hu'nesia avu'ava zante, mizana erigahie."},{"book":"Mani'zanti mofo nanekee","chapter":"14","verse":"15","text":"Osi'a antahintahima eri'naza vahe'mo'za, maka zankura zamentinti nehaze. Hianagi knare antahi'zane vahe'mo'a kama vu zama'afina kva nehie."},{"book":"Mani'zanti mofo nanekee","chapter":"14","verse":"16","text":"Knare antahi'zane vahe'mo'a kva huso'e hu'neno, kefozana agatenere. Hianagi neginagi vahe'mo'a kva huso'e osuno, Maka'zana amane hugahue huno nehie."},{"book":"Mani'zanti mofo nanekee","chapter":"14","verse":"17","text":"Ame huno rimpama ahe vahe'mo'a, neginagi avu'ava nehie. Hagi kefozama hu antahintahima eri fore'ma nehia vahera, avesra hunentaze."},{"book":"Mani'zanti mofo nanekee","chapter":"14","verse":"18","text":"Osi'a antahintahine vahe'mo'za, neginagi avu'avaza erisantiharegahaze. Hianagi maka'zama ankere'za hu vahe'mo'za, kini fetori anteankna huno antahi'zana erigahaze."},{"book":"Mani'zanti mofo nanekee","chapter":"14","verse":"19","text":"Iza'zo kefo zamavu'zmava nehanamo'za knare'zama nehanaza vahe zamavuga zamarena regahaze. Havi zama nehamo'za fatgo vahe'mokizmi kegina kafante zamare'na ome re'za husga huzmantegahaze."},{"book":"Mani'zanti mofo nanekee","chapter":"14","verse":"20","text":"Amunte'ma omne'simofona, knampa'amo enena avesiontegahie. Hianagi feno vahe'ma manisimofona, rama'a vahe'mo'za knampa'a manigahaze."},{"book":"Mani'zanti mofo nanekee","chapter":"14","verse":"21","text":"Inamo'o tava'oma'are'ma mani'nesimofoma kefenkami netreno knare'ma huontesimo'a, kumi hugahie. Hianagi iza'o amunte omane vahe'ma knare'ma huntesimofona, Anumzamo'a asomu huntegahie."},{"book":"Mani'zanti mofo nanekee","chapter":"14","verse":"22","text":"Havi avu'ava'ma hu'zamofo kema retroma hanaza vahe'mo'za, havi kantera novazafi? Hianagi iza'zo knare avu'ava'ma huzamofo kema retroma hazamo'za, mani fatgoma huno mani'zane vagaore avesi'zana ke'za erigahaze."},{"book":"Mani'zanti mofo nanekee","chapter":"14","verse":"23","text":"Hanaveti'za mika eri'zama eri'za vahe'mo'za, rama'a eriguhe'za erigahaze. Hagi mani'ne'za ke'agema hu vahe'mo'za, zamunte omane vahe manigahaze."},{"book":"Mani'zanti mofo nanekee","chapter":"14","verse":"24","text":"Ama' antahi'zane vahe'mofo fenomo'a, anunte kini fetori meankna huno me'ne. Hianagi neginagi zamavu'zmava'ma nehaza vahe'mokizmia, neginagi zamavu'zmavamo'a zamazeri neginagi nehie."},{"book":"Mani'zanti mofo nanekee","chapter":"14","verse":"25","text":"Keagama hunezmantesafima, tamage hunka kema huamama hanamoka, rama'a vahe zamagu'vazigahane. Hianagi keagafima havigema hunka huama'ma hanamoka, havige vahe manigahane."},{"book":"Mani'zanti mofo nanekee","chapter":"14","verse":"26","text":"Ra Anumzamofoma kore'ma huntesimofona, Agra hanave vihu huntenkeno mani'nena, mofavre'amo'za hanave vihufi manigahaze."},{"book":"Mani'zanti mofo nanekee","chapter":"14","verse":"27","text":"Ra Anumzamofoma kore'ma hunteno Agri agorga mani'zamo'a asimu ami' kapu'i ti me'neankino, vahe'ma ahefri krifufintira azeri atregahie."},{"book":"Mani'zanti mofo nanekee","chapter":"14","verse":"28","text":"Kinimo'ma rama'a vahe'ma kegavama hanige'za, agrira ragi amigahaze. Hianagi kinimo'ma osi'a vahe'ma kegavama hanuno'a, agra haviza hugahie."},{"book":"Mani'zanti mofo nanekee","chapter":"14","verse":"29","text":"Ame' huno zamarimpa ohe vahe'mo'za, ama' antahi'za e'nerize. Hianagi hatuma hu'za zamarimpahe vahe'mo'za, neginagi zamavu'zmava eri ama' nehaze. (Jem 1:19-20.)"},{"book":"Mani'zanti mofo nanekee","chapter":"14","verse":"30","text":"Vahe'mo'ma rimpama ante fru huno'ma mani'zamo'a, avufgamofona asimu amigahie. Hianagi rumofo zante'ma kesanema nehanimofona, ana avu'avamo'a zaferinafi namureno kasriankna hugahie."},{"book":"Mani'zanti mofo nanekee","chapter":"14","verse":"31","text":"Kagrama amunte omane vahe'ma zamazeri havizama hanunka, tro'ma huzmante'nea Anumzamofo huhaviza nehane. Hianagi kagrama zamazeri so'e hanunka, Anumzamofona ra agi amigahane."},{"book":"Mani'zanti mofo nanekee","chapter":"14","verse":"32","text":"Kefo avu'ava'ma nehia vahe'mofona, ana kumi avu'ava'zamo azeri haviza hugahie. Hianagi fatgo vahe'mo'ma frisigeno'a, agu'vazigahie."},{"book":"Mani'zanti mofo nanekee","chapter":"14","verse":"33","text":"Knare antahi'zamo'a, ama' antahi'zane vahe'mofo agu'afi akoheno meso'e huno megahie. Neginagi vahe'mofo agu'afina ana knare antahi'zamo'a, agra'a azeri ante'ama nehie."},{"book":"Mani'zanti mofo nanekee","chapter":"14","verse":"34","text":"Fatgo avu'ava hu'zamo'a ana mopafi me'nea kumara azeri antesga nehie. Hianagi kumi'ma nehaza avu'avazamo'a mika ana mopafi vahe'mofona, azeri agaze nehie."},{"book":"Mani'zanti mofo nanekee","chapter":"14","verse":"35","text":"Knare avu'ava'ma nehia eri'za ne'mofona, kinimo'a muse hunente. Hianagi agazema hu avu'ava'ma nehia eri'za vahera, kinimo'a rimpa ahentegahie."}]}