{"data":[{"book":"Firistoci","chapter":"3","verse":"1","text":"“ ‘In hadayar wani mutum, hadaya ta salama ce,3.1 Al’adance; hadaya ta zumunci; haka ma a ayoyi 3, 6 da 9. ya kuma miƙa ’yar dabba daga garke, ko namiji ko ta mace ce, sai yă miƙa dabbar da ba ta da lahani a gaban Ubangiji."},{"book":"Firistoci","chapter":"3","verse":"2","text":"Yă kuma ɗibiya hannunsa bisa kan hadayarsa, yă yanka ta a mashigin Tentin Sujada. Sa’an nan ’ya’yan Haruna waɗanda suke firistoci za su yayyafa jinin a kan bagade a kowane gefe."},{"book":"Firistoci","chapter":"3","verse":"3","text":"Daga hadaya ta zumuncin da zai kawo, sai a miƙa waɗannan hadayu na ƙonawa ga Ubangiji a wuta; wato, dukan kitsen da ya rufe kayan ciki ko kuwa da sun shafe su,"},{"book":"Firistoci","chapter":"3","verse":"4","text":"da ƙodoji biyu tare da kitsen da yake kansu kusa da kwiɓi, da kuma murfin hanta waɗanda zai cire tare da ƙodoji."},{"book":"Firistoci","chapter":"3","verse":"5","text":"’Ya’yan Haruna za su ƙone shi a kan bagade a bisa hadaya ta ƙonawa wadda take a kan itacen da yake cin wuta, kamar hadayar da ka yi da wuta, mai daɗin ƙanshi ga Ubangiji."},{"book":"Firistoci","chapter":"3","verse":"6","text":"“ ‘In ya miƙa dabba ce daga garke a matsayin hadaya ta salama ga Ubangiji, zai miƙa namiji ko ta mace marar lahani."},{"book":"Firistoci","chapter":"3","verse":"7","text":"In ya miƙa ɗan rago ne, zai kawo shi a gaban Ubangiji."},{"book":"Firistoci","chapter":"3","verse":"8","text":"Zai ɗibiya hannu a kan hadayarsa, yă yanka shi a gaban Tentin Sujada. Sa’an nan ’ya’yan Haruna maza za su yayyafa jinin dabbar a kowane gefe na bagade."},{"book":"Firistoci","chapter":"3","verse":"9","text":"Daga hadaya ta zumuncin zai kawo, sai a miƙa waɗannan hadayu na ƙonawa ga Ubangiji a wuta, wato, kitsen, ƙibabbiya wutsiyar gaba ɗaya da ya yanka gab da ƙashin gadon baya, dukan kitsen da ya rufe kayan ciki, ko kuwa da suka shafe su,"},{"book":"Firistoci","chapter":"3","verse":"10","text":"da ƙodoji biyu tare da kitsen da yake kansu kusa da kwiɓi, da kuma murfin hanta waɗanda zai cire tare da ƙodoji."},{"book":"Firistoci","chapter":"3","verse":"11","text":"Firist zai ƙone su a kan bagade kamar hadayar abinci, wato, hadaya ce da aka ƙone da wuta ga Ubangiji."},{"book":"Firistoci","chapter":"3","verse":"12","text":"“ ‘In yana miƙa akuya ce, zai kawo ta a gaban Ubangiji."},{"book":"Firistoci","chapter":"3","verse":"13","text":"Zai ɗibiya hannunsa a kanta yă kuma yanka ta a gaban Tentin Sujada. Sa’an nan ’ya’yan Haruna maza za su yayyafa jininta a kowane gefe na bagade."},{"book":"Firistoci","chapter":"3","verse":"14","text":"Daga abin da zai miƙa sai a miƙa waɗannan hadayu na ƙonawa ga Ubangiji a wuta, wato, dukan kitsen da ya rufe kayan cikin, ko kuwa da suka shafe su,"},{"book":"Firistoci","chapter":"3","verse":"15","text":"da ƙodoji biyu tare da kitsen da yake kansu kusa da kwiɓi, da kuma murfin hanta waɗanda zai cire tare da ƙodoji."},{"book":"Firistoci","chapter":"3","verse":"16","text":"Firist zai ƙone su a kan bagade kamar abinci, hadaya ce da aka yi da wuta, mai daɗin ƙanshi. Dukan kitsen na Ubangiji ne."},{"book":"Firistoci","chapter":"3","verse":"17","text":"“ ‘Wannan dawwammamiyar farilla ce ga tsararraki masu zuwa, a inda za ku zauna. Ba za ku ci wani kitse ko wani jini ba.’ ”"}]}