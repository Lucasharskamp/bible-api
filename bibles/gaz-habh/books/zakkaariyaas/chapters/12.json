{"data":[{"book":"Zakkaariyaas","chapter":"12","verse":"1","text":"Kun raajii dubbii Waaqayyo waaʼee Israaʼel dubbatuu dha."},{"book":"Zakkaariyaas","chapter":"12","verse":"2","text":"“Ani Yerusaalemin namoota naannoo ishee jiraatan hundatti xoofoo gatantarsu nan godha. Yihuudaan akkuma Yerusaalem marfamtee ni qabamti."},{"book":"Zakkaariyaas","chapter":"12","verse":"3","text":"Gaafas, yeroo saboonni lafaa hundi isheen mormuudhaan walitti qabamanitti, ani Yerusaalemin saboota hundatti kattaa hin sochoofamne nan godha. Warri ishee sochoosuu yaalan hundi of miidhu."},{"book":"Zakkaariyaas","chapter":"12","verse":"4","text":"Gaafas ani fardeen hunda nan naasisa; isa yaabbatus nan maraacha” jedha Waaqayyo. “Ani Yihuudaa eeguuf ija koo nan banadha; ija fardeen saboota hundaa garuu nan jaamsa."},{"book":"Zakkaariyaas","chapter":"12","verse":"5","text":"Ergasii hangafoonni Yihuudaa garaa isaaniitti, ‘Jiraatonni Yerusaalem sababii Waaqayyo Waan Hunda Dandaʼu Waaqa isaanii taʼeef jajjaboo dha’ jedhu."},{"book":"Zakkaariyaas","chapter":"12","verse":"6","text":"“Ani gaafas hangafoota Yihuudaa badaa ibiddaa tuullaa qoraanii keessaa, akkuma guca ibiddaa bissii keessaa nan godha. Isaan saboota naannoo isaanii kanneen mirgaa fi bitaan jiran hunda ni barbadeessu; Yerusaalem garuu utuu hin miidhamin iddoodhuma isheetti hafti."},{"book":"Zakkaariyaas","chapter":"12","verse":"7","text":"“Waaqayyo akka ulfinni mana Daawitii fi jiraattota Yerusaalem ulfina Yihuudaa hin caalleef duraan dursee iddoo jireenya Yihuudaa ni baraara."},{"book":"Zakkaariyaas","chapter":"12","verse":"8","text":"Gaafas Waaqayyo jiraattota Yerusaalemiif ni qolata; guyyaa sana isaan keessaa inni dadhabaan akka Daawit taʼa; manni Daawitis akka Waaqaa, akka ergamaa Waaqayyoo isa isaan dura deemuu ni taʼa."},{"book":"Zakkaariyaas","chapter":"12","verse":"9","text":"Ani gaafas saboota Yerusaalem lolan hunda balleessuuf nan baʼa."},{"book":"Zakkaariyaas","chapter":"12","verse":"10","text":"“Ani mana Daawitii fi jiraattota Yerusaalem irratti hafuura surraatii fi kadhannaa nan dhangalaasa. Isaan ana isa waraanan sana ni ilaalu; isaan akkuma nama ilma tokkichaaf booʼuutti ni booʼuuf; akkuma nama ilma hangafaaf baayʼisee gadduuttis ni gadduuf."},{"book":"Zakkaariyaas","chapter":"12","verse":"11","text":"Gaafas booʼichi Yerusaalem keessaa akkuma booʼicha dirree Megidoonitti Hadaad Rimooniif booʼame sanaa guddaa taʼa."},{"book":"Zakkaariyaas","chapter":"12","verse":"12","text":"Biyyattiin ni boossi; tokkoon tokkoon balbalaas niitota isaanii wajjin ofii isaaniitiif ni booʼu; balballi mana Daawitii fi niitonni isaanii, balballi mana Naataaniitii fi niitonni isaanii,"},{"book":"Zakkaariyaas","chapter":"12","verse":"13","text":"balballi mana Lewwii fi niitonni isaanii, balballi Shimeʼiitii fi niitonni isaanii,"},{"book":"Zakkaariyaas","chapter":"12","verse":"14","text":"balbalawwan hafan hundii fi niitonni isaanii ni booʼu."}]}