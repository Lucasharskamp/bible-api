{"data":[{"book":"1 Petiri","chapter":"2","verse":"1","text":"Apfo mghaleke ghose ghehile na ughutsu na ung'enye na chepfu na ukwilonga pfihile."},{"book":"1 Petiri","chapter":"2","verse":"2","text":"Mwighale ne iwana wadowado, iwelekighwe sambi pfawosulukila kong'a ghamatombo, namwe msulukile matombo ghanoghile igholawa mne Imbuli ye Imulungu, ili mkule na ukukombolighwa,"},{"book":"1 Petiri","chapter":"2","verse":"3","text":"ka kweli mmanya Imtwatsa ka mluso."},{"book":"1 Petiri","chapter":"2","verse":"4","text":"Mghendeleni Imtwatsa, yeye ka libwe lye ughima ililemighwe ne iwanu, lekeni lisaghulighwa ne Imulungu ka libwe linoghile kuna yeye."},{"book":"1 Petiri","chapter":"2","verse":"5","text":"Pfipfila namwe, mumghendele ka ghamabwe gha ughima, imkatsengighwe muwe ing'anda ye chimuhe na kuwa watambika wahenzeluka, kwa kulapfa nambiko tsa muhe itsitogholighwa ne Imulungu kubitila Yesu Kiristu."},{"book":"1 Petiri","chapter":"2","verse":"6","text":"Kwaapfila Ghamaandiko Mahenzeluka gholonga,"},{"book":"1 Petiri","chapter":"2","verse":"7","text":"Lelo kuna mwemwe yamtoghola, libwe lino linogha. Lekeni kwa iwanu yang'awotoghola, ka Ghamaandiko Mahenzeluka pfagholonga, “Libwe ililemighwe ne iwanu iwotsenga, liwa libwe kulu lya ghumsingi lya hane membe.”"},{"book":"1 Petiri","chapter":"2","verse":"8","text":"kuya gholonga,"},{"book":"1 Petiri","chapter":"2","verse":"9","text":"Lekeni mwemwe mwa iwanu imsaghulighwe, watambika wa Mndewa, kingili lye iwanu wahenzeluka, iwanu we Imulungu mwenyegho, iyamsaghulighwe kutsipeta sang'ano ng'ulu tse Imulungu iyawakemile kulawa mchisi mwingile mne ghumwanga ghwake ighukangawatsa."},{"book":"1 Petiri","chapter":"2","verse":"10","text":"Ghumwande mwemwe ng'amkalile bae iwanu we Imulungu, lekeni sambi mwemwe mwa iwanu wake, ghamatsuwa agho ng'ambokele bae libatsi lyake, lekeni sambi mbokela libatsi lyake."},{"book":"1 Petiri","chapter":"2","verse":"11","text":"Wandughu tsangu, nowalombani, mwemwe ka iwahenza na iwabita nzila hano muisi, mtsileke tsitamaa tsihile itsitowa ne muhe tsenu."},{"book":"1 Petiri","chapter":"2","verse":"12","text":"Mkale ghoya mghati mwe iwanu ing'awommanya Imulungu, hata ka watsowaghutsukilani mtenda ghehile, hawatsoghona ghamatendo ghenu, watsomtunya Imulungu mne litsuwa lyatsakutsa kuwahigha iwanu."},{"book":"1 Petiri","chapter":"2","verse":"13","text":"Wahulikitseni iwanu wane ukulu kwaajili ya Imtwatsa, mumuhulikitse imndewa iyali mtawala mkulu,"},{"book":"1 Petiri","chapter":"2","verse":"14","text":"au iwakulu iwasaghulighwe naye kuwahigha iwanu wala iwotenda ghehile na kuwatunya iwanu iwotenda ghanoghile."},{"book":"1 Petiri","chapter":"2","verse":"15","text":"Kwaapfila Imulungu kobama kubitila mwemwe kutenda ghanoghile, muwatende iwanu wabotsi waleke kulonga mbuli ng'awatsimanyile bae."},{"book":"1 Petiri","chapter":"2","verse":"16","text":"Mkale ka iwanu iweyanzale, lekeni mleke kutumila ukwiyanzala kwenu ka chibangitsilo cha kutenda ghehile, mkale ka iwatumwa we Imulungu."},{"book":"1 Petiri","chapter":"2","verse":"17","text":"Mleke kumbetsa munu wowose, muwanoghele Wakiristu wayenu, mumpfuke Imulungu na mleke kumbetsa imndewa."},{"book":"1 Petiri","chapter":"2","verse":"18","text":"Mwemwe iwatumwa muwahulikitse watwatsa wenu kwa kuwapfuka, si awala iwanoghile ne iwahole waliheka, ila hata awala iwali wakali."},{"book":"1 Petiri","chapter":"2","verse":"19","text":"Mana Imulungu katsombalikini mng'adudumila ghamaghayo ghang'ambamighwe bae mghaye kwaapfila mwomwalangula Imulungu."},{"book":"1 Petiri","chapter":"2","verse":"20","text":"Angu mtsopata choni kwa kududumila ukutowighwa kwa matotso ghamtenda? Lekeni ka mwoghanzika kwa kutenda ghanoghile na mwodudumila, Imulungu katsombalikini."},{"book":"1 Petiri","chapter":"2","verse":"21","text":"Agho ghagho ghamkemelighwe, kwaapfila Kiristu tsakawadununzikilani mwemwe, kamlekeleni ghumfano, apfo mtende ka pfatendile yeye."},{"book":"1 Petiri","chapter":"2","verse":"22","text":"“Ng'atendile nzambi bae, wala ng'ana yalonge ughutsu bae.”"},{"book":"1 Petiri","chapter":"2","verse":"23","text":"Hawamlighile, yeye ng'awalighile bae, hawamdununze, yeye ng'awatendile wapfuke bae, ila kamlolela Imulungu iyohigha ghoya."},{"book":"1 Petiri","chapter":"2","verse":"24","text":"Kiristu imwenyegho kabapa nzambi tsetu mlukuli mwake mna msalaba ili tuleke kutenda nzambi na tukale kwa ukumnoghelesa Imulungu. Kwa pfilonda pfake mwemwe muhonetsighwa."},{"book":"1 Petiri","chapter":"2","verse":"25","text":"Kwaapfila mwemwe tsamkala ka iwang'olo iwaghile, lekeni sambi mmuyila Imdimi na Mbetetsi wa ughima wenu."}]}