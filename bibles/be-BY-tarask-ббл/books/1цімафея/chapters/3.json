{"data":[{"book":"1 ЦІМАФЕЯ","chapter":"3","verse":"1","text":"Слушнае слова: калі хто япіскапства жадае, добрае справы жадае."},{"book":"1 ЦІМАФЕЯ","chapter":"3","verse":"2","text":"А япіскап павінен быць беззаганны, адной жонкі муж, цьвярозы, цнатлівы, богабаязны, сумленны, гасьцінны да вандроўнікаў, здатны вучыць,"},{"book":"1 ЦІМАФЕЯ","chapter":"3","verse":"3","text":"ня п'яніца, не звадыяш, не сварлівец, не карысьлівец, а ціхі, згодалюбны, не срэбралюбец,"},{"book":"1 ЦІМАФЕЯ","chapter":"3","verse":"4","text":"павінен добра кіраваць домам сваім, дзяцей трымаць у паслушэнстве з усёй сумленнасьцю;"},{"book":"1 ЦІМАФЕЯ","chapter":"3","verse":"5","text":"бо хто ня ўмее кіраваць сваім домам, той ці ж будзе рупіцца пра Царкву Божую?"},{"book":"1 ЦІМАФЕЯ","chapter":"3","verse":"6","text":"не павінен быць з нованавернутых, каб не заганарыўся і не падупаў асудзе разам з д'яблам."},{"book":"1 ЦІМАФЕЯ","chapter":"3","verse":"7","text":"Трэба яму таксама мець добрае сьведчаньне ад чужых, каб унікнуць нараканьняў і цянётаў д'ябальскіх."},{"book":"1 ЦІМАФЕЯ","chapter":"3","verse":"8","text":"Дыяканы таксама павінны быць сумленныя, ня двухязыкія, непацяглівыя да віна, не карысьлівыя,"},{"book":"1 ЦІМАФЕЯ","chapter":"3","verse":"9","text":"павінны захоўваць таемнасьць веры ў чыстым сумленьні,"},{"book":"1 ЦІМАФЕЯ","chapter":"3","verse":"10","text":"і такіх трэба загадзя выпрабоўваць, потым, калі беззаганныя, дапускаць да служэньня."},{"book":"1 ЦІМАФЕЯ","chapter":"3","verse":"11","text":"Гэтак сама і жонкі іхнія павінны быць сумленныя, не паклёпніцы, цьвярозыя, верныя ва ўсім."},{"book":"1 ЦІМАФЕЯ","chapter":"3","verse":"12","text":"Дыякан павінен быць адной жонкі мужам, добра кіраваць дзецьмі і домам сваім;"},{"book":"1 ЦІМАФЕЯ","chapter":"3","verse":"13","text":"бо тыя, што служылі добра, рыхтуюць сабе найвышэйшую ступень і вялікую адвагу ў веры ў Хрыста Ісуса."},{"book":"1 ЦІМАФЕЯ","chapter":"3","verse":"14","text":"Гэта табе пішу, спадзяючыся неўзабаве прыйсьці да цябе,"},{"book":"1 ЦІМАФЕЯ","chapter":"3","verse":"15","text":"каб, калі запазьнюся, ты ведаў, як трэба паводзіцца ў доме Божым, які ёсьць Царква Бога жывога, стоўп і аснова ісьціны."},{"book":"1 ЦІМАФЕЯ","chapter":"3","verse":"16","text":"І, прызнана ўсімі - вялікая ёсьць пабожнасьці таямніца: Бог зьявіўся ў плоці, апраўдаў Сябе ў Духу, паказаў Сябе анёлам, прапаведаны ў народах, прыняты вераю ў сьвеце, узьнёсься ў славе."}]}