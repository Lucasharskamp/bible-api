{"data":[{"book":"Matendu","chapter":"19","verse":"1","text":"Lukumbi Apolo avi Kolinto, Pauli akagenda mu vidunda na kuhika ku Efeso kwenuko avakolili vawuliwa nunuyu,"},{"book":"Matendu","chapter":"19","verse":"2","text":"akavakota, “Wu, mwampokili Mpungu Msopi lukumbi pamwasadiki?”"},{"book":"Matendu","chapter":"19","verse":"3","text":"Pauli akavakota, “Ubatizu woki wemwapatili?”"},{"book":"Matendu","chapter":"19","verse":"4","text":"Namwene Pauli akajova, “Ubatizu wa Yohani wavi ndava ya kulangisa kuvya vandu vamali kumuwuyila Chapanga. Yohani avajovili vandu kuvya vamsadikayi yula mweibwela palongolo yaki ndi Yesu.”"},{"book":"Matendu","chapter":"19","verse":"5","text":"Hinu pevamali kugayuwanila genago, ndi vakabatiziwa muliina la Bambu Yesu."},{"book":"Matendu","chapter":"19","verse":"6","text":"Pauli avapamisi mawoko panani yavi na Mpungu Msopi akavahelelela, vakatumbula kulongela luga ya chiyehe na kukokosa ujumbi wa Chapanga."},{"book":"Matendu","chapter":"19","verse":"7","text":"Jumula vavi vagosi kumi na vavili."},{"book":"Matendu","chapter":"19","verse":"8","text":"Mulukumbi lwa miheyi yidatu Pauli ayendalili kuyingila munyumba ya kukonganekela Vayawudi, na kukokosa cha ukekesi na kukotana nawu ndava kuvakofwa kuuvala Unkosi wa Chapanga."},{"book":"Matendu","chapter":"19","verse":"9","text":"Nambu vangi vavi na mitima yeyitopa hati vakabela kusadika, vakajova gahakau ndava ya Njila ya Bambu palongo ya msambi wa vandu. Ndi Pauli akajibagula mwene pamonga na vamsadika vala, na kila ligono akakotana nawu mu libanji la mawuliwu la mundu mmonga liina laki Tilano."},{"book":"Matendu","chapter":"19","verse":"10","text":"Mambu ago gehengiki mulukumbi lwa miyaka yivili hati vakolonjinji voha va Asia, Vayawudi na vandu vangali Vayawudi vakayuwana Lilovi la Bambu."},{"book":"Matendu","chapter":"19","verse":"11","text":"Chapanga akitili gachinamititi ga kukangasa gamahele mu mawoko ya Pauli."},{"book":"Matendu","chapter":"19","verse":"12","text":"Hati vandu vavi mukutola hitambala ya kuhungulila na nyula zeazipamisi Pauli. Vavapelekili vatamu wavi ndi vakalama na vana mizuka mewawa, mizuka yikavahuma."},{"book":"Matendu","chapter":"19","verse":"13","text":"Mewawa kwavili na Vayawudi vevatyalatyala kuni na kula, kuvinga mizuka navene valinga mewa kuluwula liina la Bambu Yesu. Mewa vijova, “Nikulagiza umuhuma paliina la Yesu yula mweakumkokosa Pauli.”"},{"book":"Matendu","chapter":"19","verse":"14","text":"Vevakita genago pagati yavi vavi vasongolo saba va Sikewa, mmonga wa Vateta Vakulu wa Vayawudi."},{"book":"Matendu","chapter":"19","verse":"15","text":"Nambu mzuka mhakau wula ukavayangula, “Nikummanya Yesu, na kavili nikummanya Pauli, nambu mwavayani nyenye?”"},{"book":"Matendu","chapter":"19","verse":"16","text":"Na mundu mweatalaliwi na mzuka yula akavahumbila kwa chigigi voha vavili avashindili makakala. Navene vakajumba changali nyula kuni vana mavamba."},{"book":"Matendu","chapter":"19","verse":"17","text":"Mundu yeyoha mweitama ku Efeso, Myawudi na angali kuvya Myawudi, ayuwini lijambu lenilo. Voha vakavya na wogohi, vakalilumba liina la Bambu Yesu."},{"book":"Matendu","chapter":"19","verse":"18","text":"Vamsadika vamahele vakabwela na kujova hotohoto pavandu mambu gahakau gevahengili."},{"book":"Matendu","chapter":"19","verse":"19","text":"Vandu vamahele pagati ya vala vevikita mambu ga uhavi vakatola hitabu yavi na kuyocha motu palongo ya voha. Vakavalanga bei ya hitabu yahikili mashonga elufu hamsini."},{"book":"Matendu","chapter":"19","verse":"20","text":"Munjila yeniyo ndi Lilovi la Bambu chalayonjokisiki kudandasika na kuvya na makakala neju."},{"book":"Matendu","chapter":"19","verse":"21","text":"Chechagelekili mu mambu ago, Pauli akahamwili kuhamba ku Yelusalemu kwa kupitila Makedonia na Akaya. Akajova, “Nakahika kwenuko, mewawa yikunigana nigendelela ku Loma.”"},{"book":"Matendu","chapter":"19","verse":"22","text":"Kangi avatumili vamtangatila vaki, Timoti na Elasito, vamlongolela kuhamba ku Makedonia, kuni mwene asigalili ku Asia magono gadebe."},{"book":"Matendu","chapter":"19","verse":"23","text":"Lukumbi lwenulo kweahumili chitututu neju ku Efeso ndava ya Njila yeniyo ya Bambu."},{"book":"Matendu","chapter":"19","verse":"24","text":"Mfukuta vindu vya madini ga mashonga mmonga liina laki Demetilio, mweavi na lihengu la kutengeneza majengu gadebe gadebe gegiwanangana na nyumba ya chapanga mdala Atemi. Lihengu lila lavapelili chiyonjokesu chivaha vahengati vaki."},{"book":"Matendu","chapter":"19","verse":"25","text":"Demetilio avakemili pamonga na vanalihengu vangi ngati laki akavajovela, “Vagosi, mmanyili kuvya mashonga gemwipata gihumila mulihengu lenili."},{"book":"Matendu","chapter":"19","verse":"26","text":"Hinu mwihotola kuyuwana na kujilolela mwavene mambu geihenga Pauli, lepi Pa Efeso pene, nambu mewa ku Asia yoha. Mwene akuvakulukisa na kuvang'anamusa vandu vasadikayi kuvya vachapanga vala vevitengenezwa na vandu, hati padebe lepi vachapanga."},{"book":"Matendu","chapter":"19","verse":"27","text":"Nga lepi lihengu litu livii muhatali ya kuveveswa, nambu mewawa na nyumba ya chapanga mdala mweavimkulu, Atemi, kuvalangiwa chindu lepi. Na kuwusiwa ukulu waki, mwene mweigundamiliwa Asia na mulima woha.”"},{"book":"Matendu","chapter":"19","verse":"28","text":"Pevayuwini genago, vakamema ligoga na kutumbula kuywanga, “Mkulu ndi Atemi wa ku Efeso!”"},{"book":"Matendu","chapter":"19","verse":"29","text":"Muji woha ukamema chitututu, vakavakamula Gayo na Alistako vakolonjinji va Makedonia, vevavi mulugendu pamonga na Pauli, vakavajumbisa mbaka mu libanji la mikinu."},{"book":"Matendu","chapter":"19","verse":"30","text":"Pauli aganili kujilangisa mu msambi wa vandu, nambu vawuliwa vakambesa."},{"book":"Matendu","chapter":"19","verse":"31","text":"Hati vakulu nunuyu va muji wa Asia vevavi vankozi vaki, vampelekili ujumbi Pauli, vakamjovela akotoka kujiyagisa mukuhamba kulibanji la mikinu."},{"book":"Matendu","chapter":"19","verse":"32","text":"Lukumbi lwenulo kila mundu aywangayi, vangi vijova aga na vangi vijova gala, hati mngonganu wula ukapechengana. Vangi nakumanya hati ndava ya kukonganeka kwavi."},{"book":"Matendu","chapter":"19","verse":"33","text":"Vayawudi vakamkang'a palongolo ya vandu mundu mmonga mweikemiwa Alekisanda, ndi vakamuwusa mwene palongolo ya vandu, Alekizanda akavapungila vandu chiwoko kuvagunisa. Muni aganayi kujikengelela palongolo yavi."},{"book":"Matendu","chapter":"19","verse":"34","text":"Nambu pevamanyili kuvya mwene ndi Myawudi, voha kwa pamonga vakaywanga, “Mkulu ndi Atemi wa ku Efeso!” Mewawa vakayendelela kuywanga mulukumbi lwa masaa gavili."},{"book":"Matendu","chapter":"19","verse":"35","text":"Pamwishu myimilila lihengu wa muji akahotola kuvagunisa vandu, akavajovela, “Vakolonjinji va ku Efeso, kila mundu imanya kuvya muji witu ndi mlonda wa nyumba ya chapanga Atemi na liganga lamsopi leligwili kuhuma kunani kwa Chapanga."},{"book":"Matendu","chapter":"19","verse":"36","text":"Avi lepi mweihotola kubela mambu aga. Ndi, yikuvagana kuguna, mkotoka kuhenga chindu changa hololela."},{"book":"Matendu","chapter":"19","verse":"37","text":"Ndava muni muvaletili vandu apa, pamonga vayivi lepi vindu vya nyumba ya chapanga amala kumliga chapanga witu wa chidala."},{"book":"Matendu","chapter":"19","verse":"38","text":"Ngati, Demetilio na vana lihengu vaki vavi na mhalu wavi ndava ya vandu ava, gavi kulibanji la mihalu na kwa na vakulu va miji, vihotola kutakila kwenuko."},{"book":"Matendu","chapter":"19","verse":"39","text":"Ngati muvi na mambu gangi, mugapeleka mumngonganu wewuyidakiliwa."},{"book":"Matendu","chapter":"19","verse":"40","text":"Muni tivii muhatali ya kutakiliwa ndava ya chitututu cha lelu, muni kawaka chanzu cha chitututu chenichi.”"},{"book":"Matendu","chapter":"19","verse":"41","text":"Peamali kujova genago, akamala mngonganu."}]}