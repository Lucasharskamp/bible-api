{"data":[{"book":"Isambulo","chapter":"15","verse":"1","text":"Ezulwini ngabona esinye isibonakaliso esikhulu lesimangalisayo: Izingilosi eziyisikhombisa zilezifo zokucina eziyisikhombisa, ezokucina ngoba ngazo ulaka lukaNkulunkulu luyapheleliswa."},{"book":"Isambulo","chapter":"15","verse":"2","text":"Ngabuya ngabona okwakungathi lulwandle lwamangilazi axutshaniswe lomlilo njalo eceleni kolwandle kwakumi labo ababesinqobile isilo lomfanekiso waso kanye lenombolo yebizo laso. Babephethe amachacho ababewaphiwe nguNkulunkulu"},{"book":"Isambulo","chapter":"15","verse":"3","text":"behlabela ingoma kaMosi inceku kaNkulunkulu kanye lengoma yeWundlu besithi:"},{"book":"Isambulo","chapter":"15","verse":"4","text":"Ngubani ongayikukwesaba wena Nkosi,"},{"book":"Isambulo","chapter":"15","verse":"5","text":"Emva kwalokhu ngakhangela ngabona ezulwini ithempeli, okulithabanikeli lobufakazi livuliwe."},{"book":"Isambulo","chapter":"15","verse":"6","text":"Ethempelini kwaphuma izingilosi eziyisikhombisa zilezifo eziyisikhombisa. Zazigqoke ilembu elihlanzekileyo, elicazimulayo njalo zibophe izifuba zazo ngamabhanti egolide."},{"book":"Isambulo","chapter":"15","verse":"7","text":"Esinye sezidalwa ezine eziphilayo sanika izingilosi eziyisikhombisa imiganu yegolide eyisikhombisa igcwele ulaka lukaNkulunkulu ophila kuze kube nininini."},{"book":"Isambulo","chapter":"15","verse":"8","text":"Ithempeli lagcwala intuthu evela enkazimulweni kaNkulunkulu lasemandleni akhe, njalo kakho owayengangena ethempelini izifo eziyisikhombisa zezingilosi eziyisikhombisa zingakapheli."}]}