{"data":[{"book":"2 Timoteo","chapter":"3","verse":"1","text":"Ikabheje nnapinjikwa mmumanye kuti mobha ga kumpelo shigabhe ga atali."},{"book":"2 Timoteo","chapter":"3","verse":"2","text":"Pabha, bhandunji shibhabhanganje bhakwiipinganga ashayenenji, na bhapinganga mmbiya, na bhakwiiniyanga, na bha mbwinya, na bhaatukananga, na bhakakwaakundanga bhaakwetenje, na bhakaapinganga kutenda eja, na bhangalinginji bha mmbone."},{"book":"2 Timoteo","chapter":"3","verse":"3","text":"Shibhakoposhelanje bhandunji bhakakwaapinganga ashaalongo ajabhonji, na bhakaapinganga kumaliya mipwai, na bhalambililanga, na bhakakwiitimalikanga, na bha kolanga nngomo, na bhakaapinganga kutenda ya mmbone,"},{"book":"2 Timoteo","chapter":"3","verse":"4","text":"bhaatendebhukana, na bhamitau, na bhakwiipunanga, na bhapinganga ya manong'a, kupunda kwaapinga a Nnungu."},{"book":"2 Timoteo","chapter":"3","verse":"5","text":"Bhalinginji mbuti bhakwaatindibhalilanga a Nnungu, ikabheje bhalikananga mashili ga a Nnungu, mwiembuye na bhene bhanganyabho."},{"book":"2 Timoteo","chapter":"3","verse":"6","text":"Pabha munkumbi gwabhonji bhapalinji bhaowelanga mmajumba ga bhandu, nikwaatekeyanga bhanabhakongwe bhangalinginji lunda, bhakwetenje mishigo ja ilebho na ilokoli yaigwinji,"},{"book":"2 Timoteo","chapter":"3","verse":"7","text":"bhene bhanabhakongwebho bhalikwiijiganyanga mobha gowe, ikabheje bhakakolanga lunda lwa kuimanya indu ya kweli."},{"book":"2 Timoteo","chapter":"3","verse":"8","text":"Ni malinga a Yaneshi na a Yambuleshi bhaataukenje a Musha, nneyo peyo na bhene bhaataukanga indu ya mmbone, bhandu bhaangabhanikenje lunda lwabhonji, bhakanilwenje nngulupai."},{"book":"2 Timoteo","chapter":"3","verse":"9","text":"Ikabheje bhakapundanga kutenda nneyo, pabha ubhelu gwabhonji shigumanyishe na bhandu bhowe, malinga puyaliji kwa a Yane na a Yambule."},{"book":"2 Timoteo","chapter":"3","verse":"10","text":"Ikabheje mmwe nkagwile majiganyo na ndamo jangu, na ng'aniyo na ngulupai yangu, na kwiitimalika kwangu, na kupingana na kwiipililila kwangu,"},{"book":"2 Timoteo","chapter":"3","verse":"11","text":"ga mboteko na laga. Yani ku Antiokia, na ku Ikonio, na ku Lishitila, na gowe ga jogoya gunaipililile! Ikabheje Bhakulungwa gubhandapwile mowemo."},{"book":"2 Timoteo","chapter":"3","verse":"12","text":"Bhai, bhowe bhaapinganga kutama nkwaakulupalila a Kilishitu Yeshu, shibhapotekwanje."},{"book":"2 Timoteo","chapter":"3","verse":"13","text":"Bhandu bha ilebho, na bha unami shibhapundanje kutenda ilebho, bhalitembanga na tembwanga."},{"book":"2 Timoteo","chapter":"3","verse":"14","text":"Ikabheje, mmwe ntame mmajiganyo gunnjigenywe nikugaposhela ukoto gala, pabha mwaamanyinji bhannjigenyenje bhala."},{"book":"2 Timoteo","chapter":"3","verse":"15","text":"Numbe kuumila pumwaliji mmashoko mwagamanyi Majandiko ga Ukonjelo, ga kumpa ng'aniyo ya lunda ya kuntapula kwa ngulupai ya nkulundana na a Yeshu Kilishitu."},{"book":"2 Timoteo","chapter":"3","verse":"16","text":"Majandiko gowe gajandikwe nkulongoywa na Mbumu jwa a Nnungu, ganapwaa nkujiganya na nkuleya bhandu muilebho yabhonji, na kwaalongoyanga, nikwaapanganga aki,"},{"book":"2 Timoteo","chapter":"3","verse":"17","text":"nkupinga mundu jwa a Nnungu atimilile, na aengwe kutenda maengo gowe ga mmbone."}]}