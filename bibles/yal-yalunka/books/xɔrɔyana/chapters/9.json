{"data":[{"book":"Xɔrɔyana","chapter":"9","verse":"1","text":"Alatala yi a fala Musa xa, a naxa, “Siga Firawona fɛma, i yi a fala a xa, i naxa, ‘Alatala, Heburune Ala ito nan falaxi, a naxa, “N ma yamaan yiiba, e xa siga, alogo e xa sa n batu.”"},{"book":"Xɔrɔyana","chapter":"9","verse":"2","text":"Xa i tondi e beɲinɲɛ e xa siga, xa i lu tondɛ,"},{"book":"Xɔrɔyana","chapter":"9","verse":"3","text":"Alatala fitina furen nafama nɛn i ya xuruseene ma naxanye xɛɛne ma, soone, sofanle, ɲɔgɔmɛne, ɲingene, yɛxɛɛne e nun siine."},{"book":"Xɔrɔyana","chapter":"9","verse":"4","text":"Koni Alatala Isirayila xuruseene nun Misiran xuruseene tagi rabama nɛn, alogo Isirayila kaane gbeene sese nama faxa.’ ”"},{"book":"Xɔrɔyana","chapter":"9","verse":"5","text":"Alatala bata yi waxatin sa, a naxa, “N na ligama nɛn yamanani ito yi tila.”"},{"book":"Xɔrɔyana","chapter":"9","verse":"6","text":"Na xɔtɔn bode Alatala yi na liga. Misiran kaane xuruseene birin yi faxa. Koni, Isirayila kaane xuruse keden mi faxa."},{"book":"Xɔrɔyana","chapter":"9","verse":"7","text":"Firawona yi xɛrane rasiga, e fa a to a Isirayila xuruse yo mi faxaxi. Koni Firawona bɔɲɛn yi siga xɔdɔxɛ, a mi yamaan yiiba mumɛ, e siga."},{"book":"Xɔrɔyana","chapter":"9","verse":"8","text":"Alatala yi a fala Musa nun Haruna xa, a naxa, “Ɛ yiine rafe sulun tɛɛn9.8 Sulun tɛɛn mɔn falama yirena nde yi fa fala “Furu tɛɛna.” xubeni, Musa xa a woli kore Firawona yɛtagi."},{"book":"Xɔrɔyana","chapter":"9","verse":"9","text":"A xuyama ayi nɛn Misiran yamanan birin xun ma, a findi sete furen na Misiran yamanan muxune nun a subene birin ma.”"},{"book":"Xɔrɔyana","chapter":"9","verse":"10","text":"E yi sulun tɛɛn xuben tongo, e siga Firawona fɛma. Musa yi a woli kore, sete furen yi fa yamanan muxune nun a subene birin ma."},{"book":"Xɔrɔyana","chapter":"9","verse":"11","text":"Koni woyimɛne mi yi nɔɛ tiyɛ Musa yɛtagi, bayo setene yi e ma alo Misiran kaane birin."},{"book":"Xɔrɔyana","chapter":"9","verse":"12","text":"Koni, Alatala yi Firawona bɔɲɛni xɔdɔxɔ, a mi Musa nun Haruna xuiin namɛ mumɛ, alo Alatala naxan fala Musa xa."},{"book":"Xɔrɔyana","chapter":"9","verse":"13","text":"Alatala yi a fala Musa xa, a naxa, “Keli xɔtɔn, i siga Firawona fɛma. I yi a fala a xa fa fala Alatala Heburune Ala ito nan falaxi, a naxa, ‘N ma yamaan yiiba, e xa siga alogo e xa sa n batu."},{"book":"Xɔrɔyana","chapter":"9","verse":"14","text":"Xanamu, n nan n ma fitina feene sɛnbɛ soma nɛn i tan nun i ya kuntigine nun i ya yamaan xili ma, alogo i xa a kolon a n ɲɔxɔn mi na bɔxɔn fari."},{"book":"Xɔrɔyana","chapter":"9","verse":"15","text":"Xa n yi n yiini bandun i ma nun, n yi fitina furen nasigama nɛn i ma nun, i tan nun i ya yamaan birin yi raxɔrima nɛn bɔxɔ xɔnna fari."},{"book":"Xɔrɔyana","chapter":"9","verse":"16","text":"Koni n bata i lu i nii ra, alogo i xa n sɛnbɛn to, n xinla yi rali dunuɲa yiren birin yi."},{"book":"Xɔrɔyana","chapter":"9","verse":"17","text":"Xa i mɔn n ma yamaan makankan, i mi tin e siga,"},{"book":"Xɔrɔyana","chapter":"9","verse":"18","text":"i yanyi tila n balabalan kɛsɛn nagodoma nɛn, naxan ɲɔxɔn munma fa Misiran yi xabu a masɛgɛ lɔxɔni han to."},{"book":"Xɔrɔyana","chapter":"9","verse":"19","text":"Nayi, i ya xuruseene nun i yii seene birin naxanye xɛɛn ma, i xa ne ramara. Bayo balabalan kɛsɛn fama nɛn muxune nun subene birin ma naxanye xɛɛn ma. Naxanye mi rasoxi banxine yi, ne faxama nɛn.’ ”"},{"book":"Xɔrɔyana","chapter":"9","verse":"20","text":"Firawona kuntigin naxanye gaxu Alatalaa falan yɛɛ ra, ne yi e konyine nun e xuruseene raso banxine kui."},{"book":"Xɔrɔyana","chapter":"9","verse":"21","text":"Koni naxanye mi e yengi lu Alatalaa falan xɔn, ne yi e walikɛne nun e xuruseene lu xɛɛne ma."},{"book":"Xɔrɔyana","chapter":"9","verse":"22","text":"Alatala yi a fala Musa xa, a naxa, “I yiini te kore, balabalan kɛsɛn xa godo Misiran yamanan yiren birin yi muxune nun subene ma, e nun siseene birin ma Misiran xɛɛne birin yi.”"},{"book":"Xɔrɔyana","chapter":"9","verse":"23","text":"Musa yi a dunganni te kore, Alatala yi galanna nun balabalan kɛsɛn nafa, kuye sarinna yi bɔxɔn li. Awa, Alatala yi balabalan kɛsɛn nafa Misiran yamanani."},{"book":"Xɔrɔyana","chapter":"9","verse":"24","text":"Balabalan kɛsɛn yi fa, kuyen yi sarin, a sɛnbɛn yi gbo ayi, a ɲɔxɔn munma yi fa Misiran yi xabu a findi yamanan na."},{"book":"Xɔrɔyana","chapter":"9","verse":"25","text":"Balabalan kɛsɛne yi muxune nun subene birin magɔlɔn xɛɛne ma, a yi siseene birin kala, a wudine birin yi gira Misiran yamanan birin yi."},{"book":"Xɔrɔyana","chapter":"9","verse":"26","text":"Gosen yamanani, Isirayila kaane yi dɛnaxan yi, balabalan kɛsɛ mi fa mɛnni."},{"book":"Xɔrɔyana","chapter":"9","verse":"27","text":"Firawona yi Musa nun Haruna xili, a naxa, “Iki, n bata yulubin liga, Alatala nan tinxin, n tan nun n ma yamaan sɔnna na a ra."},{"book":"Xɔrɔyana","chapter":"9","verse":"28","text":"Ɛ Alatala maxandi, nxu bata wasa galanna nun balabalan kɛsɛn na. N na ɛ yiibɛ ɛ siga. Ɛ mi fa makankanma mumɛ!”"},{"book":"Xɔrɔyana","chapter":"9","verse":"29","text":"Musa yi a fala a xa, a naxa, “N na mini taani, n nan n yiine tiyɛ Alatala xa, galanna nun balabalan kɛsɛn yi dan, alogo i xa a kolon a Alatala nan gbee bɔxɔn na."},{"book":"Xɔrɔyana","chapter":"9","verse":"30","text":"Koni n na a kolon i tan nun i ya kuntigine, ɛ mɔn mi gaxuma Marigina Alatala yɛɛ ra.”"},{"book":"Xɔrɔyana","chapter":"9","verse":"31","text":"Gɛsɛn nun fundenna nan kala, bayo fundenna yi sabatixi, gɛsɛn yi fugaxi."},{"book":"Xɔrɔyana","chapter":"9","verse":"32","text":"Maala nun murutun mi kala bayo e mi a liin sinma."},{"book":"Xɔrɔyana","chapter":"9","verse":"33","text":"Musa yi keli Firawona fɛma, a mini taani, a a yiine ti Alatala xa. Galanna nun balabalan kɛsɛn yi dan, tulen mi fa fa bɔxɔn fari."},{"book":"Xɔrɔyana","chapter":"9","verse":"34","text":"Firawona to a to a tulen nun balabalan kɛsɛn nun galanna bata dan, a mɔn yi yulubin liga. A yi a bɔɲɛni xɔdɔxɔ, e nun a kuntigine."},{"book":"Xɔrɔyana","chapter":"9","verse":"35","text":"Firawona bɔɲɛn yi xɔdɔxɔ, a mi tin Isirayila kaane yi siga, alo Alatala a fala yamaan xa kii naxan yi fata Musa ra."}]}