{"data":[{"book":"Kĩambĩrĩria","chapter":"27","verse":"1","text":"Rĩrĩa Isaaka aakũrire na maitho make makĩaga hinya ũndũ atangĩahotire kuona-rĩ, agĩtũmanĩra Esaũ mũriũ wake ũrĩa mũkũrũ, akĩmwĩra atĩrĩ, “Mũrũ wakwa.”"},{"book":"Kĩambĩrĩria","chapter":"27","verse":"2","text":"Isaaka akĩmwĩra atĩrĩ, “Rĩu niĩ ndĩ mũkũrũ na ndiũĩ mũthenya ũrĩa ingĩkua."},{"book":"Kĩambĩrĩria","chapter":"27","verse":"3","text":"Rĩu-rĩ, oya indo ciaku cia ũguĩmi; ũta na mĩguĩ yaku, na uumagare ũthiĩ werũ-inĩ ũkanguĩmĩre nyamũ cia gĩthaka."},{"book":"Kĩambĩrĩria","chapter":"27","verse":"4","text":"Thondekera irio njega iria nyendete na ũndehere ndĩe, nĩgeetha ngũrathime na kĩrathimo gĩakwa itanakua.”"},{"book":"Kĩambĩrĩria","chapter":"27","verse":"5","text":"Na rĩrĩ, Rebeka agĩkorwo nĩathikĩrĩirie Isaaka akĩhe mũriũ Esaũ ũhoro ũcio. Na rĩrĩa Esaũ aathiire werũ-inĩ kũguĩma nyamũ nĩguo amĩinũkie-rĩ,"},{"book":"Kĩambĩrĩria","chapter":"27","verse":"6","text":"Rebeka akĩĩra mũriũ Jakubu atĩrĩ, “Nĩ ndaigua thoguo akĩĩra Esaũ mũrũ wa nyũkwa atĩrĩ,"},{"book":"Kĩambĩrĩria","chapter":"27","verse":"7","text":"‘Ndehere nyamũ ya kũguĩma na ũthondekere irio njega ndĩe, nĩgeetha ngũrathime na kĩrathimo gĩakwa ndĩ mbere ya Jehova itanakua.’"},{"book":"Kĩambĩrĩria","chapter":"27","verse":"8","text":"Rĩu, wee mũrũ wakwa-rĩ, thikĩrĩria wega na wĩke ũrĩa ngũkwĩra:"},{"book":"Kĩambĩrĩria","chapter":"27","verse":"9","text":"Thiĩ rũũru-inĩ rwa mbũri ũndehere tũũri twĩrĩ twa mbũri tũrĩa twega biũ, nĩguo thondekere thoguo irio njega, o ta ũrĩa endaga ithondekwo."},{"book":"Kĩambĩrĩria","chapter":"27","verse":"10","text":"Ũcooke ũcioe ũcitwarĩre thoguo arĩe nĩgeetha akũrathime na kĩrathimo gĩake atanakua.”"},{"book":"Kĩambĩrĩria","chapter":"27","verse":"11","text":"No Jakubu akĩĩra nyina Rebeka atĩrĩ, “Esaũ mũrũ wa maitũ nĩ wa mwĩrĩ ũrĩ guoya, na mwĩrĩ wakwa ndũrĩ guoya."},{"book":"Kĩambĩrĩria","chapter":"27","verse":"12","text":"Ĩĩ baba angĩĩhaambata? Ingĩonekana ngĩmũheenia na niĩ ndĩĩreherere kĩrumi handũ ha kĩrathimo.”"},{"book":"Kĩambĩrĩria","chapter":"27","verse":"13","text":"Nyina akĩmwĩra atĩrĩ, “Mũrũ wakwa, reke kĩrumi kĩu kĩnjookerere, wee ĩka o ũrĩa ndĩrakwĩra; thiĩ ũndehere tũũri tũu.”"},{"book":"Kĩambĩrĩria","chapter":"27","verse":"14","text":"Nĩ ũndũ ũcio Jakubu agĩthiĩ, akĩgĩĩra tũũri, na agĩtũrehere nyina, nake agĩthondeka irio njega o ta iria ithe eendete."},{"book":"Kĩambĩrĩria","chapter":"27","verse":"15","text":"Ningĩ Rebeka akĩoya nguo iria ciarĩ njega cia Esaũ mũriũ wake ũrĩa mũkũrũ iria aarĩ nacio nyũmba agĩcihumba Jakubu mũriũ wake ũrĩa mũnini."},{"book":"Kĩambĩrĩria","chapter":"27","verse":"16","text":"Agĩcooka akĩhumbĩra moko make na ngingo kũrĩa gũtaarĩ guoya na njũũa cia tũũri tũu."},{"book":"Kĩambĩrĩria","chapter":"27","verse":"17","text":"Agĩcooka akĩnengera Jakubu mũriũ wake irio icio ciarĩ njega na mũgate ũrĩa aathondekete."},{"book":"Kĩambĩrĩria","chapter":"27","verse":"18","text":"Nake Jakubu agĩthiĩ kũrĩ ithe, akiuga atĩrĩ, “Baba.”"},{"book":"Kĩambĩrĩria","chapter":"27","verse":"19","text":"Jakubu akĩĩra ithe atĩrĩ, “Nĩ niĩ Esaũ mũriũ waku wa irigithathi. Njĩkĩte o ta ũrĩa ũnjĩĩrire. Ndagũthaitha wĩtiire ũrĩe nyama imwe cia ũguĩmi wakwa nĩgeetha ũndathime na kĩrathimo gĩaku.”"},{"book":"Kĩambĩrĩria","chapter":"27","verse":"20","text":"Nake Isaaka akĩũria mũriũ atĩrĩ, “Mũrũ wakwa, kaĩ waciona narua atĩa?”"},{"book":"Kĩambĩrĩria","chapter":"27","verse":"21","text":"Ningĩ Isaaka akĩĩra Jakubu atĩrĩ, “Ta ũka hakuhĩ mũrũ wakwa, nĩguo ngũhambate menye kana ti-itherũ nĩwe Esaũ mũrũ wakwa kana tiguo.”"},{"book":"Kĩambĩrĩria","chapter":"27","verse":"22","text":"Nĩ ũndũ ũcio Jakubu agĩkuhĩrĩria ithe Isaaka, nake akĩmũhambata, akiuga atĩrĩ, “Mũgambo nĩ wa Jakubu, no moko nĩ ma Esaũ.”"},{"book":"Kĩambĩrĩria","chapter":"27","verse":"23","text":"Na ndaigana kũmũkũũrana tondũ moko make maarĩ na guoya ta ma mũrũ wa nyina Esaũ; nĩ ũndũ ũcio akĩmũrathima."},{"book":"Kĩambĩrĩria","chapter":"27","verse":"24","text":"O rĩngĩ akĩmũũria atĩrĩ, “Ti-itherũ nĩwe mũrũ wakwa Esaũ?”"},{"book":"Kĩambĩrĩria","chapter":"27","verse":"25","text":"Agĩcooka akĩmwĩra atĩrĩ, “Mũrũ wakwa ndehere nyama imwe cia ũguĩmi waku ndĩe nĩgeetha ngũrathime na kĩrathimo gĩakwa.”"},{"book":"Kĩambĩrĩria","chapter":"27","verse":"26","text":"Ningĩ ithe Isaaka akĩmwĩra atĩrĩ, “Mũrũ wakwa, ũka haha ũũmumunye”."},{"book":"Kĩambĩrĩria","chapter":"27","verse":"27","text":"Nake agĩthiĩ harĩ we na akĩmũmumunya. Rĩrĩa Isaaka aiguire kĩheera kĩa nguo ciake, akĩmũrathima, akiuga atĩrĩ,"},{"book":"Kĩambĩrĩria","chapter":"27","verse":"28","text":"Ngai arokũhe ime rĩa igũrũ o na ũnoru wa thĩ,"},{"book":"Kĩambĩrĩria","chapter":"27","verse":"29","text":"Ndũrĩrĩ irogũtungatagĩra nayo mĩhĩrĩga ya andũ ĩkũinamagĩrĩre."},{"book":"Kĩambĩrĩria","chapter":"27","verse":"30","text":"Na rĩrĩ, Isaaka aarĩkia kũmũrathima na Jakubu aarĩkia kuuma harĩ ithe o ro ũguo-rĩ, mũrũ wa nyina Esaũ agĩũka kuuma kũguĩma."},{"book":"Kĩambĩrĩria","chapter":"27","verse":"31","text":"O nake agĩthondeka irio njega na agĩcirehere ithe. Agĩcooka akĩmwĩra atĩrĩ, “Baba, wĩtiire ũrĩe nyama imwe cia ũguĩmi wakwa nĩgeetha ũndathime na kĩrathimo gĩaku.”"},{"book":"Kĩambĩrĩria","chapter":"27","verse":"32","text":"Nake ithe Isaaka akĩmũũria atĩrĩ, “We nĩwe ũ?”"},{"book":"Kĩambĩrĩria","chapter":"27","verse":"33","text":"Isaaka agĩkĩinaina mũno akĩũria atĩrĩ, “Nũũ ũcio ũngĩ ũkũguĩmĩte, na andehera nyama? Ndacirĩa o ro rĩu ũtanooka, na ndamũrathima, na ti-itherũ nĩ mũrathime.”"},{"book":"Kĩambĩrĩria","chapter":"27","verse":"34","text":"Rĩrĩa Esaũ aiguire ciugo cia ithe, agĩtumũka na kĩrĩro kĩnene na kĩa ruo, akĩĩra ithe atĩrĩ, “Ndaathima! O na niĩ baba ndaathima!”"},{"book":"Kĩambĩrĩria","chapter":"27","verse":"35","text":"No ithe akĩmwĩra atĩrĩ, “Mũrũ wa nyũkwa okire na wara, aheenia, na oya kĩrathimo gĩaku.”"},{"book":"Kĩambĩrĩria","chapter":"27","verse":"36","text":"Esaũ akiuga atĩrĩ, “Githĩ nĩ ma nĩkĩo etagwo Jakubu? Arĩ kũũheenia maita maya meerĩ;27:36 Rĩĩtwa Jakubu rĩgĩtaũrwo nĩ ta kuuga “mũheenania.” nĩoire ũrigithathi wakwa, na rĩu nĩoya kĩrathimo gĩakwa!” Agĩcooka akĩũria ithe atĩrĩ, “Ndũnandigĩria kĩrathimo o na kĩmwe?”"},{"book":"Kĩambĩrĩria","chapter":"27","verse":"37","text":"Isaaka agĩcookeria Esaũ atĩrĩ, “Ndĩmũtuire mwathi waku na andũ ao othe ndaamatua ndungata ciake, na ndamũhe ngano na ndibei ya mũhihano imũtũũragie. Nĩ ũndũ ũcio nĩ atĩa ingĩhota gũgwĩkĩra, mũrũ wakwa?”"},{"book":"Kĩambĩrĩria","chapter":"27","verse":"38","text":"Esaũ akĩũria ithe atĩrĩ, “Baba, ndũrĩ na kĩrathimo o na kĩmwe ũndigĩirie? Ndaathima o na niĩ, baba!” Na hĩndĩ ĩyo Esaũ akĩrĩra anĩrĩire."},{"book":"Kĩambĩrĩria","chapter":"27","verse":"39","text":"Nake ithe Isaaka akĩmũcookeria atĩrĩ,"},{"book":"Kĩambĩrĩria","chapter":"27","verse":"40","text":"Ũgaatũũragio nĩ rũhiũ rwa njora"},{"book":"Kĩambĩrĩria","chapter":"27","verse":"41","text":"Esaũ agĩthũũra Jakubu nĩ ũndũ wa kĩrathimo kĩu aaheirwo nĩ ithe. Nake akiuga na ngoro atĩrĩ, “Matukũ ma gũcakaĩra baba makiriĩ gũkinya; maathira nĩguo ngooraga mũrũ wa maitũ Jakubu.”"},{"book":"Kĩambĩrĩria","chapter":"27","verse":"42","text":"Rĩrĩa Rebeka eerirwo ũrĩa Esaũ mũriũ ũcio wake mũkũrũ oigĩte, agĩtũmanĩra Jakubu mũriũ wake ũrĩa mũnini, akĩmwĩra atĩrĩ, “Esaũ mũrũ wa nyũkwa arehooreria marakara na gwĩciiria ũrĩa egũkũũraga."},{"book":"Kĩambĩrĩria","chapter":"27","verse":"43","text":"Rĩu mũrũ wakwa-rĩ, ĩka o ũrĩa ngũkwĩra. Thiĩ o ro rĩu ũũrĩre Harani, kwa mũrũ wa maitũ Labani."},{"book":"Kĩambĩrĩria","chapter":"27","verse":"44","text":"Nawe ũikare nake kwa ihinda nginya mangʼũrĩ ma mũrũ wa nyũkwa mahũahũe."},{"book":"Kĩambĩrĩria","chapter":"27","verse":"45","text":"Rĩrĩa mũrũ wa nyũkwa agaatiga gũkũrakarĩra, na ariganĩrwo nĩ ũrĩa wamwĩkire-rĩ, nĩngagũtũmanĩra ũcooke mũciĩ. Ingĩkĩũrwo nĩ inyuĩ mũrĩ eerĩ mũthenya o ro ũmwe nĩkĩ?”"},{"book":"Kĩambĩrĩria","chapter":"27","verse":"46","text":"Ningĩ Rebeka akĩĩra Isaaka atĩrĩ, “Nĩnogetio nĩ mũtũũrĩre nĩ ũndũ wa andũ-a-nja aya a Ahiti. Jakubu angĩhikania kuuma kũrĩ andũ-a-nja aya a Ahiti a bũrũri ũyũ-rĩ, ta andũ-a-nja aya Esaũ ahikĩtie-rĩ, hatirĩ bata wa gũtũũra muoyo.”"}]}