{"data":[{"book":"یەکەم تیمۆساوس","chapter":"1","verse":"1","text":"لە پۆڵسەوە کە نێردراوی عیسای مەسیحە بە فەرمانی خودای ڕزگارکەرمان و عیسای مەسیحی هیوامان،"},{"book":"یەکەم تیمۆساوس","chapter":"1","verse":"2","text":"بۆ تیمۆساوس، کوڕی ڕاستەقینەم لە باوەڕدا:"},{"book":"یەکەم تیمۆساوس","chapter":"1","verse":"3","text":"کاتێک بۆ ناوچەی مەکدۆنیا چووم، لێت پاڕامەوە لەوێ لە شاری ‏ئەفەسۆس بمێنیتەوە، تاکو خەڵکێک ڕاسپێری فێرکردنێکی جیاواز1‏:3 فێرکردنێک بە مەبەستی چەواشەکردنی باوەڕداران و بڵاوکردنەوەی بەڕەڵایی.‏ نەدەن و"},{"book":"یەکەم تیمۆساوس","chapter":"1","verse":"4","text":"گوێ نەدەنە ئەفسانە و ڕەچەڵەکی بێ کۆتایی، چونکە دەمەقاڵەی لێ دەکەوێتەوە، لەبری پلانی خودایی کە لە باوەڕەوەیە."},{"book":"یەکەم تیمۆساوس","chapter":"1","verse":"5","text":"ئامانجی ئەم ڕاسپاردەیە1‏:5 بڕوانە ئایەتی 3.‏ بریتییە لە خۆشەویستی لە دڵێکی پاک و ویژدانێکی چاک و باوەڕێکی بێ دووڕوویی."},{"book":"یەکەم تیمۆساوس","chapter":"1","verse":"6","text":"هەندێک لەمانە لایانداوە، بەلای قسەی پووچدا ڕۆیشتوون،"},{"book":"یەکەم تیمۆساوس","chapter":"1","verse":"7","text":"دەیانەوێ ببنە مامۆستای تەورات، هەرچەندە تێناگەن لەوەی کە دەیڵێن و دەیچەسپێنن."},{"book":"یەکەم تیمۆساوس","chapter":"1","verse":"8","text":"بەڵام دەزانین تەورات چاکە، ئەگەر یەکێک بە دروستی بەکاریبهێنێت،"},{"book":"یەکەم تیمۆساوس","chapter":"1","verse":"9","text":"هەروەها دەزانین تەورات بۆ کەسی ڕاستودروست دانەنراوە، بەڵکو بۆ سەرپێچیکار و یاخیبووان، خوانەناس و گوناهباران، پیس و گڵاوەکان، دایک و باوک کوژان، بکوژان،"},{"book":"یەکەم تیمۆساوس","chapter":"1","verse":"10","text":"داوێنپیسان و نێربازان، بازرگانانی کۆیلە، درۆزن و سوێندخۆرانی بە درۆ، هەر شتێکیش لە دژی فێرکردنی دروست بێت،"},{"book":"یەکەم تیمۆساوس","chapter":"1","verse":"11","text":"بەگوێرەی پەیامی ئینجیلی شکۆی خودای بەرەکەتدار، ئەوەی بە من سپێردراوە."},{"book":"یەکەم تیمۆساوس","chapter":"1","verse":"12","text":"سوپاسی عیسای مەسیحی خاوەن شکۆمان دەکەم، ئەوەی بەهێزی کردم و بە دڵسۆزی داناوم و بۆ خزمەتکردن دەستنیشانی کردم."},{"book":"یەکەم تیمۆساوس","chapter":"1","verse":"13","text":"هەرچەندە جاران کفرکەر و چەوسێنەر و توندڕەو بووم، بەڵام عیسا بەزەیی پێمدا هاتەوە، چونکە بە نەزانی و بێباوەڕی دەمکرد."},{"book":"یەکەم تیمۆساوس","chapter":"1","verse":"14","text":"سەرڕێژ بووم لە نیعمەتی مەسیحی خاوەن شکۆمان، لەگەڵ ئەو باوەڕ و خۆشەویستییەی کە بەهۆی یەکبوون لەگەڵ عیسای مەسیحدا بەدەستدێت."},{"book":"یەکەم تیمۆساوس","chapter":"1","verse":"15","text":"ئەم قسەیە ڕاستە و تەواو شایانی قبوڵکردنە: عیسای مەسیح بۆ ڕزگارکردنی گوناهباران هاتە جیهان، هیچ کەسێک بە ئەندازەی من گوناهبار نییە."},{"book":"یەکەم تیمۆساوس","chapter":"1","verse":"16","text":"بەڵام بەزەیی پێمدا هاتەوە، تاکو یەکەم جار لە مندا عیسای مەسیح بەوپەڕی پشوودرێژی دەربکەوێت، وەک نموونەیەک بۆ ئەوانەی باوەڕی پێ دەهێنن بۆ ژیانی هەتاهەتایی."},{"book":"یەکەم تیمۆساوس","chapter":"1","verse":"17","text":"با بۆ هەتاهەتایە ڕێز و شکۆمەندی بۆ پاشای هەتاهەتایی بێت کە نەمر و نەبینراو و تاقە خودایە! ئامین."},{"book":"یەکەم تیمۆساوس","chapter":"1","verse":"18","text":"کوڕم تیمۆساوس، ئەم ڕاسپاردەیەت پێ دەسپێرم، بەگوێرەی ئەو پێشبینییانەی پێشتر دەربارەی تۆ گوتراون، تاکو بەهۆیانەوە بە باشی بجەنگیت،"},{"book":"یەکەم تیمۆساوس","chapter":"1","verse":"19","text":"دەست بە باوەڕ و ویژدانێکی چاکەوە بگرە، کە هەندێک کەس ڕەتیان کردەوە، جا کەشتی باوەڕیان تێکشکا1‏:19 مەبەست تێکشکانی باوەڕە لە دڵی باوەڕدار.‏،"},{"book":"یەکەم تیمۆساوس","chapter":"1","verse":"20","text":"لەوانە هیمینایۆس و ئەسکەندەر، ئەوانم دایە دەستی شەیتان، بۆ ئەوەی فێربن کە کفر نەکەن."}]}