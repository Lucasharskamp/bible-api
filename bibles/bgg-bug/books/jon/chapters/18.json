{"data":[{"book":"Jon","chapter":"18","verse":"1","text":"Isu è ji è sia ched pha iidoh, Awai samoythek rog Khidron khaphieg thrang hà wuii thog. Thiisa pha ithua shii ne razim um, chiih-è Isu nane airo samoythek ji pha iliing hà wuii dun."},{"book":"Jon","chapter":"18","verse":"2","text":"Judas, zum pha, de thieg ji pha ithua khi hà, nyieliieshii Isu ne idang ishak thiisa hà awai samoythek shii si."},{"book":"Jon","chapter":"18","verse":"3","text":"Ji-è Judas ji pha razim shii wuii srane, ibrog Roman siphahithek, chiih-è Misiahò pha sandrithek shii boh phabithek nane Pharisithek è thoh ge; ithek ne migiang chiih-è bai chuangthek nane muchuangthek yi srane wuii."},{"book":"Jon","chapter":"18","verse":"4","text":"Isu ne awaishii ji rey ramuii pha ji ne zab thieg, jimagunde ai è ibi wuii srane ithek shii sai, “Nathek ne hanyie shii sow phlei?”"},{"book":"Jon","chapter":"18","verse":"5","text":"Ithek è chang, “Nazareth pha Isu shii sow phro. Ai è yao, ji ne gu ro.”"},{"book":"Jon","chapter":"18","verse":"6","text":"Isu è ithek shii yao mage shii, “Gu ne ji ro,” Ithek iidoh dan srane niak hà chiihdun."},{"book":"Jon","chapter":"18","verse":"7","text":"Jishii Isu dinne ithek shii sai, “Nathek è sow muii pha ji ne hanyie lei?”"},{"book":"Jon","chapter":"18","verse":"8","text":"“Gu nathek shii khuchung mujo yaojong ji ne gu ro.” Isu è yao, “Chiihphado, nathek ne gu shii sow chak arone, nathek gai shii dun yi bo.”"},{"book":"Jon","chapter":"18","verse":"9","text":"(Ai è ji yao pha ji ne jiè ai nyie yao pha ji ne izai rey yi: “Aphuii, na è ithek gu shii phi pha ji è nyie jia de asan yi ro.”)"},{"book":"Jon","chapter":"18","verse":"10","text":"Simon Phithar, hanyie shii khamriie um, khia srane Boh Phabithek ro khiao airo phazoi pha khoh laigthiak muii. Ji pha khiao beng yi Malchus ro."},{"book":"Jon","chapter":"18","verse":"11","text":"Isu è Phithar shii yao, “Nawai khamriie yi iidoh awai ithua shii ruii bo! Gu shii ne Aphuii è phi pha diig gog ji ne aniing yi phrone nane è now bey?”"},{"book":"Jon","chapter":"18","verse":"12","text":"“Chiihphado è Roman pha siphahithek nane yung pha ophispho chiih-è Jewthek pha sandrithek è Isu shii zum, aishii phang muii,”"},{"book":"Jon","chapter":"18","verse":"13","text":"Chiih-è Khaiphas ro ikham Anas hà noh bi dun, nyieliieshii Khaiaphas ai ne ji pha idam shii zab è Kho Phabi ro."},{"book":"Jon","chapter":"18","verse":"14","text":"Hì ne Khaiaphas ro hanyie è zab pha bran chiang shii bran jia iy pha ji ne wieliak phro Jewish pha riichaithek shii yua."},{"book":"Jon","chapter":"18","verse":"15","text":"“Simon Phithar nane gai samoy de Isu iidoh luagieng, chiih-è gai samoythek è ne Boh Phabithek shii wie thieg, jiè ithek de Isu rog shii Kho Phabi hò sibiang shii wuii dun.”"},{"book":"Jon","chapter":"18","verse":"16","text":"Ji pha ishak shii Phithar yi sibiang pha muthua hà riu ramuii ro. Chiihphado gai samoy jia de iidoh wuii dun, muthua shii bimi shii yao, chiih-è Phithar shii iliing hà noh thog."},{"book":"Jon","chapter":"18","verse":"17","text":"Muthua shii riu pha bimi ji è Phithar shii yao, na de ji pha bran ro samoy è jia asi bey?"},{"book":"Jon","chapter":"18","verse":"18","text":"Ji rey ramuii shii bajo chiie, jiè khiaothek nane sandrithek è bajuang bai rab srane ithek zab thiichiih shii ang ne, awaithek shii lua rab, jiè Phithar de ithek rog shii wuii srane ithek rog shii riu ne, awaishii lua rab."},{"book":"Jon","chapter":"18","verse":"19","text":"Kho Phabi è Isu shii samoythek chiang nane ai muyua pha chiang Isu shii musai sai."},{"book":"Jon","chapter":"18","verse":"20","text":"Isu è chang, “Gu è ne idang zab shii hong ne yao; gu muyua ne khi hà zab bran ò wuii pha zab Jewthek misiahò shii nane Misiahò shii yua, gu ne khuchung magunde ug ne ayao.”"},{"book":"Jon","chapter":"18","verse":"21","text":"Nyie, chiihphado, nathek gu shii musai sai phlei? Gu shii nuii pha bran shii musai sai bo. Ithek shii sai bo, gu è ithek shii nyie yao— ithek ne thieg gu è nyie yao."},{"book":"Jon","chapter":"18","verse":"22","text":"Isu è ji yao ramuii shii, sandri jia è aishii phey srane yao, “Khinyama chua è na Kho Phabi shii ji yao phlei!”"},{"book":"Jon","chapter":"18","verse":"23","text":"Isu è aishii chang, “Gu è nyie magungde asi pha yao arone, ichiih um pha zab shii yao bo ji ne nyie. Jishii gu è nyie yao pha ji ne gu izai yao arone, na gu shii nyie rek ne phey phlei?”"},{"book":"Jon","chapter":"18","verse":"24","text":"Chiihphado Anas aishii ne, joi bamuii shii Kho Phabi Khaiaphas hà thoh ge."},{"book":"Jon","chapter":"18","verse":"25","text":"Phithar awai shii lua ne thiisa hà riu bamuii. Ji-è gai è aishii yao, “Na de ji pha bran ro samoythek è jia asi bey?” “Jimagungde Phithar è Snai, Yao,” “Asi, gu asi ro,” Ai è yao."},{"book":"Jon","chapter":"18","verse":"26","text":"Kho Phabi jia ro khiaothek shii Phithar è khoh laig muii pha airo siangthang pha bran ji è yao, “Gu è na shii razim hà ariig bey?”"},{"book":"Jon","chapter":"18","verse":"27","text":"Din ne Phithar è aishii Snai “asi” iyao shii khey ìoh."},{"book":"Jon","chapter":"18","verse":"28","text":"Hamiang riang Isu shii Khaiaphas hò è badri ro hòboh hà noh dun. Jimagungde Jewthek pha riichaithek ne hòboh iliing hà awuii, nyieliieshii ithek ne awaithek shii so ruii pha now, jiè ithek ne Hiiadun pha michie nya chie mua."},{"book":"Jon","chapter":"18","verse":"29","text":"Ji-è Philath fuang hà aishii wuii srane sai, “Nathek hì pha bran shii nyie nin phlei?”"},{"book":"Jon","chapter":"18","verse":"30","text":"Ithek è chang, “Ai nyie suruii oi arone gathek ne na hà anoh iwa.”"},{"book":"Jon","chapter":"18","verse":"31","text":"Philath è aishii yao, “Ji-è nawaithek aishii noh srane nawaithek ro Iphey ji duiine rek pha bidiang bo.” Ithek è chang, gathek shii ne hanyie shii de ua pha yung ne oi ro,"},{"book":"Jon","chapter":"18","verse":"32","text":"(Hì è rey pha ji ne Isu ro miyao ne izai rey yi, airo miyaogam ji ai khi-èrek iy pha ji ne zab doh yi.)"},{"book":"Jon","chapter":"18","verse":"33","text":"Philath awai ithua hà iidoh dun din srane Isu shii ho. Chiih-è ai è sai, “Na ne Jewthek pha saja bey?”"},{"book":"Jon","chapter":"18","verse":"34","text":"Isu è chang, “hì pha musai yi nawai lum ne sai ne ba asi pha gu chiang yi gai è na shii yao ne ba?”"},{"book":"Jon","chapter":"18","verse":"35","text":"Philath è chang, “Na ne gu shii Jewthek ro è now bey? Hì ne nawai bran chiih-è kho phabi è gu wad shii phi muii ro. Na è nyie rek phlei?”"},{"book":"Jon","chapter":"18","verse":"36","text":"Isu è yao, “Gu ro Sajathua ne ichiih sohjambling pha asi ro; chiih-è guro Sajathua ne ichiih sohjambling pha arone,” Guro samoythek è Jewthek pha riichaithek shii aphi yi gui shii pha mak rek noh, guro Sajathua ne ichiih sohjambling shii asi ro!"},{"book":"Jon","chapter":"18","verse":"37","text":"Philath è aishii sai, “Ji arone nane saja bey?”"},{"book":"Jon","chapter":"18","verse":"38","text":"Philath è sai, “Iizai ji ne nyieliieshii?”"},{"book":"Jon","chapter":"18","verse":"39","text":"Jishii nathek ro mizen duiine Hiìadun pha inai shii gu shii phatheg bran jia shii idang khia ne thoh. Ji-è nathek ne gu shii nawaithek ro Jewthek Saja shii thoh muii bo è now bey?"},{"book":"Jon","chapter":"18","verse":"40","text":"Ithek è aishii ziak srane chang, “Asi, aishii asi! Gathek ne Barabas shii chid pha ro” (Barabas ne sgoh pha bran ro.)"}]}