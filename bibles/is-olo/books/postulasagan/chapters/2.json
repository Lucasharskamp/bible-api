{"data":[{"book":"Postulasagan","chapter":"2","verse":"1","text":"Nú voru liðnar sjö vikur frá dauða og upprisu Jesú og kominn hvítasunnudagur. Þegar hinir trúuðu höfðu safnast saman þennan dag,"},{"book":"Postulasagan","chapter":"2","verse":"2","text":"heyrðist skyndilega þytur, líkt og stormgnýr, uppi yfir þeim og fyllti húsið sem þeir voru í."},{"book":"Postulasagan","chapter":"2","verse":"3","text":"Síðan birtist eitthvað sem líktist eldtungum og settist á höfuð þeirra."},{"book":"Postulasagan","chapter":"2","verse":"4","text":"Þá fylltust þeir allir heilögum anda og fóru að tala tungumál, sem þeir höfðu aldrei lært, en heilagur andi gerði þeim kleift að tala."},{"book":"Postulasagan","chapter":"2","verse":"5","text":"Margir guðræknir Gyðingar voru í Jerúsalem þennan dag. Þeir höfðu komið frá ýmsum löndum, til að taka þátt í hátíðinni."},{"book":"Postulasagan","chapter":"2","verse":"6","text":"Þegar þeir heyrðu stormgnýinn fara um loftið komu þeir hlaupandi til að sjá hvað væri á seyði. Þegar fólkið heyrði lærisveinana tala á sínum þjóðtungum varð það forviða."},{"book":"Postulasagan","chapter":"2","verse":"7","text":"„Hvernig má þetta vera?“ hrópaði það. „Eru þetta ekki allt saman Galíleumenn?"},{"book":"Postulasagan","chapter":"2","verse":"8","text":"Samt heyrum við þá tala okkar eigin tungumál!"},{"book":"Postulasagan","chapter":"2","verse":"9","text":"Við, sem erum Partar, Medar og Elamítar, og komum frá Mesapótamíu, Júdeu, Kappadókíu, Pontus og Asíu."},{"book":"Postulasagan","chapter":"2","verse":"10","text":"Við frá Frýgíu, Pamfýlíu, Egyptalandi, og við sem tölum Kýrene-mállýskuna í Líbýu, og við sem komum frá Róm – bæði Gyðingar og þeir sem tekið hafa Gyðingatrú –"},{"book":"Postulasagan","chapter":"2","verse":"11","text":"Krítverjar og Arabar… við heyrum þá tala á okkar máli um máttarverk Guðs!“"},{"book":"Postulasagan","chapter":"2","verse":"12","text":"Þarna stóð fólkið og vissi ekki sitt rjúkandi ráð. „Hvað er nú þetta?“ spurði það hvert annað."},{"book":"Postulasagan","chapter":"2","verse":"13","text":"Aðrir gerðu grín að öllu saman og sögðu: „Þeir eru drukknir, það er allt og sumt!“"},{"book":"Postulasagan","chapter":"2","verse":"14","text":"Þá gekk Pétur fram, ásamt postulunum ellefu og kallaði til mannfjöldans: „Hlustið nú öll, hvort sem þið eruð gestir eða íbúar í Jerúsalem."},{"book":"Postulasagan","chapter":"2","verse":"15","text":"Sumir ykkar segja að þessir menn séu drukknir. Það er ekki rétt. Það er ekki orðið nógu áliðið dags til að svo geti verið. Menn drekka sig ekki fulla klukkan 9 að morgni."},{"book":"Postulasagan","chapter":"2","verse":"16","text":"Þetta sem þið hafið séð í morgun, var sagt fyrir af Jóel spámanni fyrir mörgum öldum:"},{"book":"Postulasagan","chapter":"2","verse":"17","text":"„Á hinum síðustu dögum,“ segir Guð, „mun ég úthella anda mínum yfir alla menn. Og þá munu synir ykkar og dætur spá, æskumenn ykkar sjá sýnir og aldrað fólk mun dreyma merkilega drauma."},{"book":"Postulasagan","chapter":"2","verse":"18","text":"Heilagur andi mun koma yfir alla þjóna mína, konur og karla, og þau munu spá."},{"book":"Postulasagan","chapter":"2","verse":"19","text":"Ég mun láta undur gerast á himni og jörðu – blóð, eld og reykjarmökk."},{"book":"Postulasagan","chapter":"2","verse":"20","text":"Sólin skal verða svört og tunglið rautt eins og blóð, áður en hinn mikli og dýrlegi dagur Drottins kemur."},{"book":"Postulasagan","chapter":"2","verse":"21","text":"En hver sem ákallar Drottin mun frelsast.“"},{"book":"Postulasagan","chapter":"2","verse":"22","text":"Ísraelsmenn, takið eftir! Guð sýndi berlega hver Jesús frá Nasaret var, með því að láta hann vinna mikil kraftaverk, sem ykkur eru kunn."},{"book":"Postulasagan","chapter":"2","verse":"23","text":"Guð, sem var að framkvæma fyrirætlun sína, leyfði ykkur með aðstoð rómverskra yfirvalda að negla Jesú á krossinn og taka hann af lífi."},{"book":"Postulasagan","chapter":"2","verse":"24","text":"Eftir það leysti Guð hann úr greipum dauðans og lét hann vakna aftur til lífsins, því dauðinn gat ekki haldið honum."},{"book":"Postulasagan","chapter":"2","verse":"25","text":"Davíð konungur segir um hann:"},{"book":"Postulasagan","chapter":"2","verse":"26","text":"Því gleðst hjarta mitt og tunga mín vegsamar hann. Ég veit að líkami minn þarf ekki að óttast dauðann,"},{"book":"Postulasagan","chapter":"2","verse":"27","text":"því að hvorki munt þú skilja sál mína eftir meðal hinna dánu, né láta líkama sonar þíns rotna."},{"book":"Postulasagan","chapter":"2","verse":"28","text":"Þú gefur mér lífið á ný og fyllir mig dýrlegri gleði í nálægð þinni.“"},{"book":"Postulasagan","chapter":"2","verse":"29","text":"Kæru vinir, hugleiðið þetta. Davíð var ekki að tala um sjálfan sig, þegar hann sagði þessi orð, því að hann dó og var grafinn og gröf hans er enn hér á meðal okkar."},{"book":"Postulasagan","chapter":"2","verse":"30","text":"En hann var spámaður og vissi að Guð hafði lofað því með órjúfanlegum eiði, að einn af afkomendum hans skyldi verða Kristur og sitja í hásæti hans."},{"book":"Postulasagan","chapter":"2","verse":"31","text":"Davíð sá langt fram í tímann og sagði fyrir um upprisu Krists, að sál hans yrði ekki skilin eftir meðal hinna dánu og líkami hans myndi ekki heldur rotna."},{"book":"Postulasagan","chapter":"2","verse":"32","text":"Þarna var hann að tala um Jesú og við erum öll vitni að því að Jesús reis upp frá dauðum."},{"book":"Postulasagan","chapter":"2","verse":"33","text":"Nú situr hann í æðsta heiðurssæti á himnum við hlið Guðs. Faðirinn hafði lofað að gefa honum vald til að senda heilagan anda – og í dag hafið þið séð þetta loforð efnt."},{"book":"Postulasagan","chapter":"2","verse":"34","text":"Davíð var aldrei hafinn til himins. En hann sagði einnig: „Guð sagði við minn Drottin, það er að segja Krist: „Set þig hér í heiðurssætið við hlið mér,"},{"book":"Postulasagan","chapter":"2","verse":"35","text":"þar til ég hef gjörsigrað óvini þína.“ “"},{"book":"Postulasagan","chapter":"2","verse":"36","text":"Ég lýsi því hér með yfir við alla í Ísrael að Guð hefur gert þennan Jesú, sem þið krossfestuð, bæði að Drottni og Kristi.“"},{"book":"Postulasagan","chapter":"2","verse":"37","text":"Orð Péturs höfðu djúp áhrif á fólkið og það sagði við hann og hina postulana: „Hvað eigum við þá að gera, bræður?“"},{"book":"Postulasagan","chapter":"2","verse":"38","text":"Pétur svaraði: „Sérhvert ykkar verður að snúa sér frá syndinni og láta skírast í nafni Jesú Krists til fyrirgefningar syndanna, og þá fáið þið einnig þessa gjöf, heilagan anda."},{"book":"Postulasagan","chapter":"2","verse":"39","text":"Kristur hét því að allir skyldu fá gjöf heilags anda, allir sem Drottinn Guð okkar kallar til sín, einnig börnin ykkar og þeir sem búa í fjarlægum löndum.“"},{"book":"Postulasagan","chapter":"2","verse":"40","text":"Pétur hélt langa ræðu, skoraði á fólkið og sagði: „Látið frelsast frá syndum þessarar þjóðar!“"},{"book":"Postulasagan","chapter":"2","verse":"41","text":"Þeir sem trúðu orðum Péturs tóku skírn, alls um 3.000 manns."},{"book":"Postulasagan","chapter":"2","verse":"42","text":"Þau héldu fast við kenningu postulanna og ræktu samfélagið, brotningu brauðsins og bænirnar."},{"book":"Postulasagan","chapter":"2","verse":"43","text":"Öll ræktu þau trú sína vel og postularnir gerðu mörg kraftaverk."},{"book":"Postulasagan","chapter":"2","verse":"44","text":"Allir sem trúðu héldu hópinn og höfðu allt sameiginlegt."},{"book":"Postulasagan","chapter":"2","verse":"45","text":"Þeir seldu eigur sínar og skiptu síðan milli allra eftir þörfum hvers og eins."},{"book":"Postulasagan","chapter":"2","verse":"46","text":"Þeir komu daglega saman í musterinu, til að lofa Guð og tilbiðja. Einnig hittist fólkið í smáhópum, í heimahúsum, þar sem brauðið var brotið. Þau neyttu fæðunnar með gleði og þakklæti,"},{"book":"Postulasagan","chapter":"2","verse":"47","text":"og vegsömuðu Guð. Þau voru vinsæl meðal allra og Drottinn bætti daglega í hópinn nýju fólki sem lét frelsast."}]}