{"data":[{"book":"Jan","chapter":"18","verse":"1","text":"Po této modlitbě odešel Ježíš se svými učedníky do olivového háje za potok Kidrón."},{"book":"Jan","chapter":"18","verse":"2","text":"Zrádce Jidáš toto místo dobře znal, protože tam s Ježíšem a učedníky často chodíval."},{"book":"Jan","chapter":"18","verse":"3","text":"Teď tam vedl chrámovou stráž posílenou vojenskou jednotkou; byli ozbrojení a svítili si na cestu kahany a pochodněmi."},{"book":"Jan","chapter":"18","verse":"4","text":"Ježíš věděl, co ho čeká. Vyšel jim naproti a zeptal se: „Koho hledáte?“"},{"book":"Jan","chapter":"18","verse":"5","text":"„Ježíše z Nazaretu,“ odpověděli."},{"book":"Jan","chapter":"18","verse":"6","text":"Když to uslyšeli, ustoupili zpět a padli na zem."},{"book":"Jan","chapter":"18","verse":"7","text":"„Koho hledáte?“ zeptal se jich Ježíš znovu."},{"book":"Jan","chapter":"18","verse":"8","text":"„Vždyť jsem vám již řekl, že jsem to já. Tady mne máte, ale tyhle nechte odejít.“"},{"book":"Jan","chapter":"18","verse":"9","text":"Tak se splnil jeho slib, že neztratí žádného z těch, které mu Otec svěřil."},{"book":"Jan","chapter":"18","verse":"10","text":"Šimon Petr vytasil meč, napadl jednoho z nich a uťal mu pravé ucho. Byl to Malchos, sluha nejvyššího kněze."},{"book":"Jan","chapter":"18","verse":"11","text":"Ale Ježíš řekl Petrovi: „Schovej svůj meč! Otec určil, abych trpěl.“"},{"book":"Jan","chapter":"18","verse":"12","text":"V té chvíli se ozbrojenci Ježíše zmocnili a spoutali ho."},{"book":"Jan","chapter":"18","verse":"13","text":"Vedli ho nejprve k Annášovi, tchánovi úřadujícího velekněze Kaifáše."},{"book":"Jan","chapter":"18","verse":"14","text":"Byl to právě Kaifáš, který zastával ve veleradě názor, že je prospěšnější, aby zemřel jeden člověk, než aby byl vydán všanc národ."},{"book":"Jan","chapter":"18","verse":"15","text":"Petr Ježíše neopustil a sledoval ho s jiným učedníkem. Ten byl známým nejvyššího kněze, a tak se dostali za Ježíšem až na nádvoří veleknězova paláce."},{"book":"Jan","chapter":"18","verse":"16","text":"Petr zůstal před vraty. Jeho společník se přimluvil u vrátné, aby Petra pustila dovnitř."},{"book":"Jan","chapter":"18","verse":"17","text":"Ta se Petra zeptala: „Nepatříš i ty mezi společníky toho člověka?“"},{"book":"Jan","chapter":"18","verse":"18","text":"Protože bylo sychravo, zapálili si sluhové a strážci oheň a hřáli se kolem něho. Petr se šel také hřát."},{"book":"Jan","chapter":"18","verse":"19","text":"Mezitím Annáš zahájil výslech: „Kdo s tebou chodil? Čemu jsi učil?“"},{"book":"Jan","chapter":"18","verse":"20","text":"„Mé učení je obecně známé,“ odpověděl Ježíš. „Mluvíval jsem veřejně v synagogách i v chrámu. Tam má každý Žid přístup. Potají jsem nemluvil nic."},{"book":"Jan","chapter":"18","verse":"21","text":"Co se vyptáváš mne? Ptej se mých posluchačů, ti vědí, co jsem říkal.“"},{"book":"Jan","chapter":"18","verse":"22","text":"„Jak to mluvíš s veleknězem?“ obořil se na Ježíše jeden ze strážných a udeřil ho."},{"book":"Jan","chapter":"18","verse":"23","text":"Ježíš se ohradil: „Jestli nemám pravdu, tak to dokaž. Jsem-li v právu, proč mne biješ?“"},{"book":"Jan","chapter":"18","verse":"24","text":"Annáš potom předal spoutaného vězně Kaifášovi."},{"book":"Jan","chapter":"18","verse":"25","text":"Jak se tak Petr hřál u ohně, kdosi se ho zeptal: „Nejsi také jeden z Ježíšových učedníků?“"},{"book":"Jan","chapter":"18","verse":"26","text":"Jeden z veleknězových sluhů, příbuzný Malchose, kterého Petr poranil, ho obvinil: „Vždyť jsem tě s ním viděl tam v zahradě!“"},{"book":"Jan","chapter":"18","verse":"27","text":"Petr to opět popřel a vtom zakokrhal kohout."},{"book":"Jan","chapter":"18","verse":"28","text":"Ráno odvedli Ježíše od Kaifáše k římskému místodržiteli. Židovští žalobci do jeho domu nevstoupili, aby se neposkvrnili v den svátku a nebyli tak vyloučeni z účasti na velikonoční večeři."},{"book":"Jan","chapter":"18","verse":"29","text":"Pilát tedy vyšel k nim a ptal se: „Z čeho toho člověka obviňujete?“"},{"book":"Jan","chapter":"18","verse":"30","text":"„Je to zločinec! Proč bychom ho sem jinak vodili,“ odpověděli."},{"book":"Jan","chapter":"18","verse":"31","text":"„Tak si ho nechte a suďte podle svých zákonů,“ odsekl Pilát."},{"book":"Jan","chapter":"18","verse":"32","text":"Tak se naplnila Ježíšova slova, kterými předpověděl způsob své smrti."},{"book":"Jan","chapter":"18","verse":"33","text":"Pilát se vrátil dovnitř, nechal si Ježíše předvolat a zeptal se ho: „Ty jsi král Židů?“"},{"book":"Jan","chapter":"18","verse":"34","text":"„Zajímá tě to osobně, nebo v souvislosti s žalobou?“ otázal se Ježíš."},{"book":"Jan","chapter":"18","verse":"35","text":"„Jsem snad Žid, abys mohl být mým králem?“ ohradil se Pilát. „Tvůj vlastní národ a tvoji představení tě sem předvedli. Čeho ses dopustil?“"},{"book":"Jan","chapter":"18","verse":"36","text":"Ježíš odpověděl: „Jsem král, ale nejde mi o politickou moc. Kdyby moje království bylo pozemské, moji poddaní by mne proti Židům ubránili. Má říše je jiného druhu.“"},{"book":"Jan","chapter":"18","verse":"37","text":"„Přece jsi tedy král,“ konstatoval Pilát."},{"book":"Jan","chapter":"18","verse":"38","text":"„Co je pravda?“ ukončil Pilát rozhovor a vyšel opět k Židům. „Ten člověk je nevinný,“ prohlásil."},{"book":"Jan","chapter":"18","verse":"39","text":"„Jestli ho vy považujete za zločince, udělím mu velikonoční amnestii, jak je tady zvykem. Chcete, abych vám propustil židovského krále?“"},{"book":"Jan","chapter":"18","verse":"40","text":"Oni však křičeli: „Toho ne! Propusť Barabáše!“"}]}