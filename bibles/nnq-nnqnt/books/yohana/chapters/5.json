{"data":[{"book":"Yohana","chapter":"5","verse":"1","text":"Kuboka pa genia, Yesu ngajenda Kuyelusalemu kukiba na mpapala gwa Akayahudi."},{"book":"Yohana","chapter":"5","verse":"2","text":"Kweno Kuyelusalemu, papipi na nniango ogukemigwa nniango gwa limbelele, pakiba na lilaba lya mache elikemigwa kwa Akaebulania Bethzatha, lyene lyakiba na nganya nhwano."},{"book":"Yohana","chapter":"5","verse":"3","text":"Munganya mweno mwakiba na akatamwe ajingi bagolokinge, bangalola na nangwaba na babapolite. Bakiba bagalendela mache gatimbunike,"},{"book":"Yohana","chapter":"5","verse":"4","text":"magambu kila kingobu Akapachi ba Nnoongo kuboka kumbengu batela kuika nukujingi umache nukutimbugana. Mundu jwajwoa ojwakiba jukutumbula kujingi umache kuboka pa mache kutimbunika ngalama kitamwe chachotichela echabinacho."},{"book":"Yohana","chapter":"5","verse":"5","text":"Pena pakiba na mundu jumwe ojwakiba ntamwe kwa mangobu ga yaka makomi matatu na nane."},{"book":"Yohana","chapter":"5","verse":"6","text":"Yesu apammona mundu jweno agolwike pena ngamanya akiba ntamwe kwa machoba majingi, ngankonya, “Bo, mpala kulama?”"},{"book":"Yohana","chapter":"5","verse":"7","text":"Ntamwe jola ngajanga, “Angwana, nenga ngwetije mundu jwa kumbeleka kumache mangobu apagatimbunika. Kila apanyiga kujingila, mundu jonge kumbengelela.”"},{"book":"Yohana","chapter":"5","verse":"8","text":"Yesu ngannengela, “Nyinuke, ntole likai linu nnyabule.”"},{"book":"Yohana","chapter":"5","verse":"9","text":"Kingobu tu mundu jweno ngalama, ngatola likai lyakwe ngajabula."},{"book":"Yohana","chapter":"5","verse":"10","text":"nyenie akiilongoi ba Akayahudi ngabannengela mundu jwenio ojwalamiigwe, “Leleno nga lichoba lya kupomalela, kwa Malagilo gito chwapije kutola likai linu.”"},{"book":"Yohana","chapter":"5","verse":"11","text":"Jwombe ngabajanga, “Mundu ojwanamie ne nga jweno jwanengila ntole likai linu nnyabule.”"},{"book":"Yohana","chapter":"5","verse":"12","text":"Bombe ngabankonya, “Bene abannengi ntendi ganga?”"},{"book":"Yohana","chapter":"5","verse":"13","text":"Nambu mundu jweno ojwalamiigwe ammanyije mundu jweno ojwa nnamie, maana Yesu akiba abokite paali penia, pakiba na bandu ajingi."},{"book":"Yohana","chapter":"5","verse":"14","text":"Kubokapenia, Yesu ngankolela jweno ojwa lamiigwe munyumba ja Nnoongo, nukunnengela, “Nnyoe, ngoe nnamite. Makatenda mabaja kabeje, manhwika kupatikana na chenge kilebe kibaja muno.”"},{"book":"Yohana","chapter":"5","verse":"15","text":"Mundu jweno ngajenda, ngabalengela achi ilongochi ba Akayahudi kutenda Yesu nga ojwanamie."},{"book":"Yohana","chapter":"5","verse":"16","text":"Magambu Yesu atenda kilebe chene lichoba lya Kupomalela, Akayahudi ngabatumbu kumpalapala."},{"book":"Yohana","chapter":"5","verse":"17","text":"Yesu ngabajanga, “Awawa bango bakamumaengo machoba goa, nane uyo ngamu maengo.”"},{"book":"Yohana","chapter":"5","verse":"18","text":"Malobe ganga ngagatenda akiilongoi ba Akayahudi ngabapala ndela ja kunkoma Yesu. Bapalanga kunkoma magambu ga kualabia Malagilo ga lichoba lya Kupomolela tuje, ila magambu uyo akalenga kutenda Nnoongo nga Awamundu, na yenie ngakitenda tela na Nnoongo."},{"book":"Yohana","chapter":"5","verse":"19","text":"Yesu ngabajanga, “Nanenge kweli, Mwana kutendaje kilebe jikajakwe, aotwi kutenda chachetu chababona Awamundu bakatenda. Mana chache chabatenda Awawa na mwana uyo kutenda."},{"book":"Yohana","chapter":"5","verse":"20","text":"Awawa kumpala mwana, nukunaya kila kilebe chabatenda bene. Mabannangila ilebe ikolongwa kupeta yenje, namangweto mpakuomongwa."},{"book":"Yohana","chapter":"5","verse":"21","text":"Andi yene Awawa kayoya abawile na kapeganga bwomi, uyo na Mwana kape bwomi baba abapaile."},{"book":"Yohana","chapter":"5","verse":"22","text":"Awawa kuhukumulaje mundu jwajoa jola. Maengo goa ga hukumu bankamwie mwana,"},{"book":"Yohana","chapter":"5","verse":"23","text":"na yene kupala bandu boa bannyali Mwana andi pabajali Awawa. Bangankolea Mwana kakoleaje Awawa abantumite."},{"book":"Yohana","chapter":"5","verse":"24","text":"“Nannengelanga kweli, ojwajoa lilobe lyango, nukunhwamini jwajo ojwandumite, akweti bwomi gwa machoba goa pangapela. Ahukumigwaje, nambu apetite kuboka mukiu nukujingi mubwomi."},{"book":"Yohana","chapter":"5","verse":"25","text":"Nannengelanga kweli, kingobu kitenda kuika, na kabe kiike, penia abawile mabajoa lilobe lya Mwana jwa Nnoongo, nabenia abapakujoa, mabalama."},{"book":"Yohana","chapter":"5","verse":"26","text":"Andi yene Awawa apababi kindumbutumbu cha bwomi, uyo pabampi kitoi Mwanagwabe kube kindumbutumbu cha bwomi."},{"book":"Yohana","chapter":"5","verse":"27","text":"Kabe bampi kinala chaka hukumu, kumagambu jwenio Mwana jwa Mundu."},{"book":"Yohana","chapter":"5","verse":"28","text":"Makaomongwaje kilebe chenje. Kingobu kitenda kuika penia boa abawile mabajoa lilobe lyakwe,"},{"book":"Yohana","chapter":"5","verse":"29","text":"na benia mabayoka, angweto abatendangite gambone bayoka nu kulama, na baba abatendangite mabaja mabayoka nu kuhukumigwa."},{"book":"Yohana","chapter":"5","verse":"30","text":"“Ne kuotoje kutenda kilebe kuuwecho gwango namwene. Ne hukumula andi panyoa kuboka ka Awawa, na hukumu jango nga jakweli. Magambu mbala kutenda pambala namweneje, ila apabapala baba abandumite."},{"book":"Yohana","chapter":"5","verse":"31","text":"“Andi nikichalakicha na mwene, uchalakichi gwango ujeketiligwaje kube gwa kweli."},{"book":"Yohana","chapter":"5","verse":"32","text":"Nambu abi jonge ojwa njalakicha ne, ne manyi kutenda goa agalongela mialo jango ne nga ja kweli."},{"book":"Yohana","chapter":"5","verse":"33","text":"Mangweto ngantuma nhwalo kwa Yohana, na jweno ngauchalakicha ukweli."},{"book":"Yohana","chapter":"5","verse":"34","text":"Ngati ne nhyobale kuchalakicha kwa bandu tuje, nambu nenga ikobo yenje ili mpatange ukomboligwa."},{"book":"Yohana","chapter":"5","verse":"35","text":"Yohana akiba anda lumuli, olujaka nu kung'ala, mangweto makibanga tayali kualalila kung'ala kweno kwa kingobu tu."},{"book":"Yohana","chapter":"5","verse":"36","text":"Nambu ne ngweti kuchalakicha kwango kukolongwa muno kuliko ogwapia Yohana. Kwamaana maengo aganagatenda, maengo agabambile Awawa nagatende, nga aganjalakicha kutenda Awawa nga abantumite."},{"book":"Yohana","chapter":"5","verse":"37","text":"Awawa benabo abantumite banjalakicha. Mangweto mpatangitije kujoa lilobe lyabe, wala kukubona kumio kwabe,"},{"book":"Yohana","chapter":"5","verse":"38","text":"nu nhwalo gwabe kutamaje mumyojo jinu maana munhwaminingije ojwa bantumite."},{"book":"Yohana","chapter":"5","verse":"39","text":"Mangweto nhwingikia Majandiko Machwapi, nkitangita kutenda nkatijabe mampatanga bwomi gwa machoba goa pangapela. Na Majandiko ugogo aganjalakicha!"},{"book":"Yohana","chapter":"5","verse":"40","text":"Uyo, namangwetumwe mpailingije kuika kwangune mpatange bwomi."},{"book":"Yohana","chapter":"5","verse":"41","text":"“Ne mbaije kupata kibumo kuboka ku bandu."},{"book":"Yohana","chapter":"5","verse":"42","text":"Nambu mangwetumwe numanyi, mangweto kupalaje Nnoongo mumyojuje."},{"book":"Yohana","chapter":"5","verse":"43","text":"Ne nhike kwa amuli ja Awawa bango, nambu mangweto kumbokelangaje. Jonge mundu anda aike kwa amuli jakwe mwene, mamumpokela."},{"book":"Yohana","chapter":"5","verse":"44","text":"Nhwotolangabo kuamini, na kongo mangweto mpalanga kupokelanga kibumo kuboka kwinu mmeni mangweto, wala mmikupalangaje chiipa kuboka kwabe bena ababi jika jabe Nnoongo. Lele nhwaminabo nenga?"},{"book":"Yohana","chapter":"5","verse":"45","text":"Makakita ne manantakiana kwa Awawa. Musa jwombe mangweto mannhyobalela nga ojwa pa kuntakiana."},{"book":"Yohana","chapter":"5","verse":"46","text":"Ikabi kweli munhwamini Musa, kabi nhwamininge na ne uyo, magambu Musa aandika minhalo jangone."},{"book":"Yohana","chapter":"5","verse":"47","text":"Nambu magaaminingije gaga agaandike, miaminiangabo echi nikilongela?”"}]}