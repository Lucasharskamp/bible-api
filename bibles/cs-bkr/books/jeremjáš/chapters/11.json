{"data":[{"book":"Jeremjáš","chapter":"11","verse":"1","text":"Slovo, kteréž se stalo k Jeremiášovi od Hospodina, řkoucí:"},{"book":"Jeremjáš","chapter":"11","verse":"2","text":"Slyšte slova smlouvy této, kteráž byste mluvili mužům Judským, a obyvatelům Jeruzalémským,"},{"book":"Jeremjáš","chapter":"11","verse":"3","text":"A rci jim: Takto praví Hospodin Bůh Izraelský: Zlořečený ten člověk, kterýž by neposlechl slov smlouvy této,"},{"book":"Jeremjáš","chapter":"11","verse":"4","text":"Kterouž jsem vydal otcům vašim tehdáž, když jsem je vyvedl z země Egyptské, z peci železné, řka: Poslouchejte hlasu mého, a čiňte to všecko, tak jakž přikazuji vám, i budete lidem mým, a já budu Bohem vaším,"},{"book":"Jeremjáš","chapter":"11","verse":"5","text":"Abych splnil přísahu, kterouž jsem učinil otcům vašim, že jim dám zemi oplývající mlékem a strdí, jakž dnešní den jest. Jemuž odpověděv, řekl jsem: Amen, Hospodine."},{"book":"Jeremjáš","chapter":"11","verse":"6","text":"Potom řekl mi Hospodin: Ohlašuj všecka slova tato po městech Judských, a po ulicích Jeruzalémských, řka: Slyšte slova smlouvy této, a čiňte je."},{"book":"Jeremjáš","chapter":"11","verse":"7","text":"Nebo častokrát osvědčoval jsem se otcům vašim, od toho dne, jakž jsem je vyvedl z země Egyptské, až do dne tohoto; ráno přivstávaje a osvědčuje se, říkával jsem: Poslouchejte hlasu mého."},{"book":"Jeremjáš","chapter":"11","verse":"8","text":"Ale neposlouchali, aniž naklonili ucha svého, nýbrž chodil jeden každý po zdání srdce svého zlého. Pročež uvedl jsem na ně všecka slova smlouvy této, kterouž jsem přikázal plniti, ale neplnili."},{"book":"Jeremjáš","chapter":"11","verse":"9","text":"Tehdy řekl mi Hospodin: Nalézá se spiknutí mezi muži Judskými, a mezi obyvateli Jeruzalémskými."},{"book":"Jeremjáš","chapter":"11","verse":"10","text":"Obrátili se k nepravostem otců svých starých, kteříž nechtěli poslouchati slov mých. Tolikéž tito chodí za bohy cizími, sloužíce jim; dům Izraelský a dům Judský zrušili smlouvu mou, kterouž jsem učinil s otci jejich."},{"book":"Jeremjáš","chapter":"11","verse":"11","text":"Protož takto praví Hospodin: Aj, já uvedu na ně zlé, z něhož nebudou moci vyjíti. By pak volali ke mně, nevyslyším jich."},{"book":"Jeremjáš","chapter":"11","verse":"12","text":"I půjdou města Judská i obyvatelé Jeruzalémští, a budou volati k bohům těm, kterýmž kadí, ale nikoli nevysvobodí jich v čas bídy jejich,"},{"book":"Jeremjáš","chapter":"11","verse":"13","text":"Ačkoli podlé počtu měst máš bohy své, ó Judo, a podlé počtu ulic Jeruzalémských nastavěli jste oltářů ohavnosti té, oltářů, na nichž byste kadili Bálovi."},{"book":"Jeremjáš","chapter":"11","verse":"14","text":"Protož ty nemodl se za lid tento, aniž pozdvihuj za ně hlasu a modlitby; neboť nikoli nevyslyším jich v ten čas, když by volali ke mně příčinou svého zlého."},{"book":"Jeremjáš","chapter":"11","verse":"15","text":"Co jest milému mému do mého domu, poněvadž nestydatě páše nešlechetnosti s mnohými, a oběti svaté odešly od tebe, a že v zlosti své pléšeš?"},{"book":"Jeremjáš","chapter":"11","verse":"16","text":"Byltě Hospodin nazval jméno tvé olivou zelenající se, pěknou pro ovoce ušlechtilé, ale s zvukem bouře veliké zapálí ji s hůry, když polámí ratolesti její."},{"book":"Jeremjáš","chapter":"11","verse":"17","text":"Nebo Hospodin zástupů, kterýž tě byl štípil, vyřkl zlé proti tobě, pro nešlechetnost domu Izraelského a domu Judského, kterouž mezi sebou páchali, aby mne popouzeli, kadíce Bálovi."},{"book":"Jeremjáš","chapter":"11","verse":"18","text":"Hospodin zajisté oznámil mi, i dověděl jsem se. Tehdáž jsi mi ukázal předsevzetí jejich,"},{"book":"Jeremjáš","chapter":"11","verse":"19","text":"Když jsem já byl jako beránek a volček, kterýž veden bývá k zabití. Nebo nevěděl jsem, by proti mně rady skládali: Zkazme strom s ovocem jeho, a vyhlaďme jej z země živých, aby jméno jeho nebylo připomínáno více."},{"book":"Jeremjáš","chapter":"11","verse":"20","text":"Ale ó Hospodine zástupů, soudce spravedlivý, kterýž zkušuješ ledví i srdce, nechť se podívám na pomstu tvou nad nimi; nebo jsem tobě zjevil při svou."},{"book":"Jeremjáš","chapter":"11","verse":"21","text":"Protož takto praví Hospodin o Anatotských, kteříž hledají bezživotí tvého, říkajíce: Neprorokuj ve jménu Hospodinovu, abys neumřel v ruce naší:"},{"book":"Jeremjáš","chapter":"11","verse":"22","text":"Protož takto praví Hospodin zástupů: Aj, já navštívím je. Mládenci zbiti budou mečem, synové jejich i dcery jejich zemrou hladem,"},{"book":"Jeremjáš","chapter":"11","verse":"23","text":"A nebudou míti potomků, když uvedu zlé na Anatotské, času toho, v němž je navštívím."}]}