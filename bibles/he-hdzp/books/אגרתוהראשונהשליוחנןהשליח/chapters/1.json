{"data":[{"book":"אגרתו הראשונה של יוחנן השליח","chapter":"1","verse":"1","text":"אנחנו כותבים לכם על דבר־החיים אשר היה מבראשית: שמענו אותו באוזנינו וראינו אותו במו עינינו. אכן, הבטנו בו ונגענו בו בידינו."},{"book":"אגרתו הראשונה של יוחנן השליח","chapter":"1","verse":"2","text":"אנחנו מספרים לכם על המשיח, שהוא חיי הנצח, אשר היה עם האב בשמים ולאחר מכן נגלה אלינו. כן, אנו מעידים שישוע המשיח – החיים – נגלה אלינו."},{"book":"אגרתו הראשונה של יוחנן השליח","chapter":"1","verse":"3","text":"אני חוזר ואומר: ראינו אותו ושמענו אותו, ואנו מספרים לכם זאת כדי שגם אתם תיהנו מההתחברות שיש לנו עם אלוהים האב ועם בנו ישוע המשיח."},{"book":"אגרתו הראשונה של יוחנן השליח","chapter":"1","verse":"4","text":"אנו מספרים לכם זאת מסיבה נוספת: כדי שגם אתם תימלאו שמחה רבה כמונו."},{"book":"אגרתו הראשונה של יוחנן השליח","chapter":"1","verse":"5","text":"זאת הבשורה שאלוהים ביקש מאיתנו לבשר לכם: אלוהים הוא אור ואין בו כל חושך."},{"book":"אגרתו הראשונה של יוחנן השליח","chapter":"1","verse":"6","text":"אם אנו אומרים שיש לנו התחברות עם אלוהים בשעה שאנו חוטאים וחיים בחושך, אנחנו משקרים!"},{"book":"אגרתו הראשונה של יוחנן השליח","chapter":"1","verse":"7","text":"אך אם אנו חיים באור אלוהים, כמו המשיח, כשדבריו תמיד לנגד עינינו, יש לנו התחברות נפלאה איש עם רעהו, והדם ששפך בעדנו ישוע המשיח מנקה ומטהר אותנו מכל חטא."},{"book":"אגרתו הראשונה של יוחנן השליח","chapter":"1","verse":"8","text":"אם אנו טוענים שאין בנו חטא, אנו משלים את עצמנו ומסרבים להכיר באמת."},{"book":"אגרתו הראשונה של יוחנן השליח","chapter":"1","verse":"9","text":"אך אם נתוודה על חטאינו (לפני אלוהים), אנו בטוחים שיסלח לנו ויטהר אותנו מכל רע."},{"book":"אגרתו הראשונה של יוחנן השליח","chapter":"1","verse":"10","text":"אם אנו מכחישים שחטאנו, לא זו בלבד שאנו משקרים, אנו עושים גם את אלוהים לשקרן, שכן הוא אמר שכולנו חטאנו."}]}