{"data":[{"book":"Yudaya Mangɛe I","chapter":"21","verse":"1","text":"Sentanɛ to wa Isirayila ratantanfe, a naxa Dawuda bɔɲɛ rate a xa Isirayilakae kɔnti."},{"book":"Yudaya Mangɛe I","chapter":"21","verse":"2","text":"Dawuda naxa a fala Yowaba nun kuntigie bɛ, «Wo siga, wo xa sa Isirayilakae kɔnti, keli Beriseeba ma, sa dɔxɔ Dana ra. Wo xa na xasabi dɛntɛgɛ n bɛ.»"},{"book":"Yudaya Mangɛe I","chapter":"21","verse":"3","text":"Yowaba naxa a yaabi, «Alatala xa Isirayila ɲama rawuya dɔxɔ kɛmɛ. Mangɛ, n marigi, i xa konyie xa mu nee birin na? I yi mɔɔli maxɔrinxi munfe ra? Munfe ra i wama Isirayila xa yi yunubi sɔtɔ?»"},{"book":"Yudaya Mangɛe I","chapter":"21","verse":"4","text":"Kɔnɔ mangɛ xui mu matandima, na na a ra Yowaba naxa mini, a naxa Isirayila birin iɲɛrɛ, a fa gbilen Darisalamu."},{"book":"Yudaya Mangɛe I","chapter":"21","verse":"5","text":"A naxa ɲama xasabi fala Dawuda bɛ. Isirayilakae xa kɔnti nan ya: xɛmɛ santidɛgɛma kanyi miliyɔn keren, wulu kɛmɛ. Yudayakae xa kɔnti nan ya: xɛmɛ santidɛgɛma kanyi wulu kɛmɛ naani, tongo solofere."},{"book":"Yudaya Mangɛe I","chapter":"21","verse":"6","text":"Yowaba mu Lewi nun Bunyamin bɔnsɔɛ kɔnti, barima mangɛ xa yaamari mu nu rafanxi a ma."},{"book":"Yudaya Mangɛe I","chapter":"21","verse":"7","text":"Yi yaamari naxa raɲaaxu Ala ma. A naxa Isirayila xa tantanyi seri ba."},{"book":"Yudaya Mangɛe I","chapter":"21","verse":"8","text":"Dawuda naxa a fala Ala bɛ, «N to yi rabaxi, n bara yunubi belebele raba. Yakɔsi n bara i mayandi i xa diɲɛ i xa konyi xa yunubi ma. Na bara findi n ma daxuɲa ra.»"},{"book":"Yudaya Mangɛe I","chapter":"21","verse":"9","text":"Alatala naxa a masen Gadi bɛ, naxan findi namiɲɔnmɛ ra mangɛ bɛ Dawuda xa waxati,"},{"book":"Yudaya Mangɛe I","chapter":"21","verse":"10","text":"«I xa a fala Dawuda bɛ, Alatala yi nan masenxi i bɛ, ‹N bara fe saxan masen i bɛ, i xa keren sugandi i wama n xa naxan naba i ra.›»"},{"book":"Yudaya Mangɛe I","chapter":"21","verse":"11","text":"Gadi naxa siga Dawuda yire, a a fala a bɛ, «Alatala yi nan masenxi i bɛ,"},{"book":"Yudaya Mangɛe I","chapter":"21","verse":"12","text":"‹I bara tin ɲaxankatɛ mundun na: kaamɛ xa sin bɔxi ɲɛ saxan, xa na mu i yaxuie xa nɔ wo ra e xa santidɛgɛma ra kike saxan, xa na mu Alatala xa a xa malekɛ xɛɛ a xa Isirayila ɲama halaki, a xa bɔxi birin kana a xa santidɛgɛma ra nun fure ɲaaxi ra xi saxan. Yakɔsi i xa a mato n lan n xa naxan fala n xɛɛma bɛ.›»"},{"book":"Yudaya Mangɛe I","chapter":"21","verse":"13","text":"Dawuda naxa Gadi yaabi, «N bɔɲɛ bara maɲaaxu a xɔrɔxɔɛ ra. A lan n xa n sa Alatala bɛlɛxɛ i naxan xa kinikini gbo. Na fisa adamadie bɛlɛxɛe bɛ.»"},{"book":"Yudaya Mangɛe I","chapter":"21","verse":"14","text":"Alatala naxa fure ɲaaxi radin Isirayila ma han xɛmɛ wulu tongo solofere naxa faxa Isirayila bɔxi ma."},{"book":"Yudaya Mangɛe I","chapter":"21","verse":"15","text":"Ala naxa malekɛ xɛɛ Darisalamu, a xa sa naa kana. A nu naa kanafe tɛmui naxɛ, Alatala naxa e xa tɔɔrɛ mato, a fa nimisa. A naxa a masen malekɛ bɛ naxan nu na naa kanafe, «Na lan. E lu naa sinden.» Alatala xa malekɛ nu tixi Oronan Yebusuka xa lonyi ma."},{"book":"Yudaya Mangɛe I","chapter":"21","verse":"16","text":"Dawuda to a ya rate, a naxa Alatala xa malekɛ to, a tixi koore ma, a xa santidɛgɛma baxi a tɛɛ i, a ya rafindixi Darisalamu ma. Dawuda nun forie naxa sunnun donma ragoro e ma, e e yatagi rafelen bɔxi."},{"book":"Yudaya Mangɛe I","chapter":"21","verse":"17","text":"Dawuda naxa a fala Ala bɛ, «N tan xa mu yaamari ti e xa Isirayila ɲama kɔnti? N tan nan yunubi rabaxi, n tan nan yi fe kobi niyaxi. Ɲama tan munse rabaxi? N Marigi Alatala, i xa n tan nun ma denbaya halaki, i xa i xa ɲama lu naa.»"},{"book":"Yudaya Mangɛe I","chapter":"21","verse":"18","text":"Alatala xa malekɛ naxa a masen Gadi bɛ a xa a fala Dawuda bɛ, a xa te sɛrɛxɛbade yailande Alatala bɛ Oronan Yebusuka xa lonyi ma."},{"book":"Yudaya Mangɛe I","chapter":"21","verse":"19","text":"Dawuda naxa te naa alɔ Gadi a fala a bɛ Alatala xili ra ki naxɛ."},{"book":"Yudaya Mangɛe I","chapter":"21","verse":"20","text":"Oronan to nu naa lonyi ma, a mɛngi bɔnbɔfe, a naxa a mafindi, a fa malekɛ to. A tan nun a xa di naanie naxa e nɔxun."},{"book":"Yudaya Mangɛe I","chapter":"21","verse":"21","text":"Na waxati, Dawuda fan nu sigafe Oronan yire. Oronan to a to, a naxa keli lonyi ma, a sa a felen bɔxi ma Dawuda bun ma."},{"book":"Yudaya Mangɛe I","chapter":"21","verse":"22","text":"Dawuda naxa a fala Oronan bɛ, «N wama yi lonyi sarafe i ma, alako n xa sɛrɛxɛbade ti Alatala bɛ. A mati n ma a sare ra, alako fure ɲaaxi xa ɲɔn ɲama ma.»"},{"book":"Yudaya Mangɛe I","chapter":"21","verse":"23","text":"Oronan naxa Dawuda yaabi, «Mangɛ, a tongo. N marigi xa a waxɔnfe raba a ra. N bara yi ningee fan so i yi ra, e xa findi sɛrɛxɛ gan daaxi ra. Yi sarɛtie nɔma gande yege ra, yi mɛngi fan xa findi sɛrɛxɛ ra. N bara yi birin fi i ma.»"},{"book":"Yudaya Mangɛe I","chapter":"21","verse":"24","text":"Kɔnɔ mangɛ Dawuda naxa a fala Oronan bɛ, «Ade, n wama a sarafe nɛ kɔbiri ra naxan lanma sɛriyɛ ki ma. N mu se bama sɛrɛxɛ ra Alatala bɛ, naxan findima i tan harige ra. N mu nɔma sɛrɛxɛ gan daaxi bade n mu naxan sare baxi.»"},{"book":"Yudaya Mangɛe I","chapter":"21","verse":"25","text":"Na kui Dawuda naxa xɛɛma kilo solofere fi Oronan ma na lonyi xa fe ra."},{"book":"Yudaya Mangɛe I","chapter":"21","verse":"26","text":"Dawuda naxa sɛrɛxɛbade ti mɛnni Alatala bɛ, a fa sɛrɛxɛ gan daaxi nun xanunteya sɛrɛxɛ ba. A to Alatala maxandi, Alatala naxa a yaabi tɛ ra naxan sinxi sɛrɛxɛbade ma keli koore ma."},{"book":"Yudaya Mangɛe I","chapter":"21","verse":"27","text":"Na tɛmui Alatala naxa wɔyɛn malekɛ bɛ, a fa santidɛgɛma raso a tɛɛ i."},{"book":"Yudaya Mangɛe I","chapter":"21","verse":"28","text":"Dawuda nu sɛrɛxɛ bama Oronan Yebusuka xa lonyi nan ma sɔnɔn, barima a nu bara a kolon a Alatala a yaabima mɛnni nɛ."},{"book":"Yudaya Mangɛe I","chapter":"21","verse":"29","text":"Alatala xa hɔrɔmɔlingira, Annabi Munsa naxan yailan gbengberenyi ma, a nun sɛrɛxɛbade sɛrɛxɛ gan daaxi bama dɛnnaxɛ, nee nu na yire itexi nde nɛ Gabayon na waxati."},{"book":"Yudaya Mangɛe I","chapter":"21","verse":"30","text":"Kɔnɔ Dawuda mu nu nɔma sode naa, a xa wɔyɛn Ala ra, barima a nu hɛnmɛxi Alatala xa malekɛ xa santidɛgɛma ra."}]}