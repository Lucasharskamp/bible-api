{"data":[{"book":"মথি","chapter":"12","verse":"1","text":"সেই সময়ে যীশু বিশ্রামদিনে শস্যক্ষেত্রের মধ্য দিয়ে যাচ্ছিলেন। তাঁর শিষ্যেরা ক্ষুধার্ত ছিলেন। তাঁরা শস্যের শিষ ছিঁড়ে খেতে লাগলেন।"},{"book":"মথি","chapter":"12","verse":"2","text":"এ দেখে ফরিশীরা তাঁকে বলল, “দেখুন! বিশ্রামদিনে যা করা বিধিসংগত নয়, আপনার শিষ্যেরা তাই করছে।”"},{"book":"মথি","chapter":"12","verse":"3","text":"তিনি উত্তর দিলেন, “দাউদ ও তাঁর সঙ্গীরা যখন ক্ষুধার্ত ছিলেন, তখন তাঁরা কী করেছিলেন, তা কি তোমরা পাঠ করোনি?12:3 1 শমূয়েল 21:6"},{"book":"মথি","chapter":"12","verse":"4","text":"তিনি ঈশ্বরের গৃহে প্রবেশ করেছিলেন এবং তিনি ও তাঁর সঙ্গীরা সেই পবিত্র রুটি খেয়েছিলেন, যা করা তাঁদের পক্ষে বিধিসংগত ছিল না, কিন্তু কেবলমাত্র যাজকদেরই ছিল।"},{"book":"মথি","chapter":"12","verse":"5","text":"কিংবা, তোমরা কি মোশির বিধানে (বিধিগ্রন্থে12:5 গণনা পুস্তক 28:9,10) পড়োনি যে, বিশ্রামদিনে যাজকেরা মন্দির অপবিত্র করলেও তাঁরা নির্দোষ থাকতেন?"},{"book":"মথি","chapter":"12","verse":"6","text":"আমি তোমাদের বলছি, মন্দির থেকেও মহান এক ব্যক্তি এখানে আছেন।"},{"book":"মথি","chapter":"12","verse":"7","text":"‘আমি দয়া চাই, বলিদান নয়,’12:7 হোশেয় 6:6 এই বাক্যের মর্ম যদি তোমরা বুঝতে, তাহলে নির্দোষদের তোমরা দোষী সাব্যস্ত করতে না।"},{"book":"মথি","chapter":"12","verse":"8","text":"কারণ, মনুষ্যপুত্রই হলেন বিশ্রামদিনের প্রভু।”"},{"book":"মথি","chapter":"12","verse":"9","text":"সেই স্থান থেকে চলে গিয়ে, তিনি তাদের সমাজভবনে প্রবেশ করলেন।"},{"book":"মথি","chapter":"12","verse":"10","text":"সেখানে একটি লোক ছিল, যার একটি হাত শুকিয়ে গিয়েছিল। যীশুকে অভিযুক্ত করার মতো কোনো সূত্র পাওয়ার সন্ধানে তারা তাঁকে জিজ্ঞাসা করল, “বিশ্রামদিনে সুস্থ করা কি বিধিসংগত?”"},{"book":"মথি","chapter":"12","verse":"11","text":"তিনি তাদের বললেন, “তোমাদের মধ্যে কারও যদি একটি মেষ থাকে ও সেটি বিশ্রামদিনে গর্তে পড়ে যায়, তাহলে তোমরা কি সেটিকে ধরে তুলবে না?"},{"book":"মথি","chapter":"12","verse":"12","text":"একটি মেষের চেয়ে একজন মানুষ আরও কত না মূল্যবান! সেই কারণে, বিশ্রামদিনে ভালো কাজ করা ন্যায়সংগত।”"},{"book":"মথি","chapter":"12","verse":"13","text":"তারপর তিনি সেই লোকটিকে বললেন, “তোমার হাতটি বাড়িয়ে দাও।” তাই সে হাতটি বাড়িয়ে দিল এবং সেটি অন্য হাতটির মতোই সম্পূর্ণ সুস্থ হয়ে গেল।"},{"book":"মথি","chapter":"12","verse":"14","text":"কিন্তু ফরিশীরা বাইরে গিয়ে কীভাবে যীশুকে হত্যা করতে পারে, তার ষড়যন্ত্র করতে লাগল।"},{"book":"মথি","chapter":"12","verse":"15","text":"সেকথা জানতে পেরে, যীশু সেই স্থান থেকে চলে গেলেন। বহু মানুষ তাঁকে অনুসরণ করল এবং তিনি তাদের সব অসুস্থ মানুষকে সুস্থ করলেন।"},{"book":"মথি","chapter":"12","verse":"16","text":"তিনি তাদের সতর্ক করলেন তারা যেন কাউকে না বলে যে, আসলে তিনি কে।"},{"book":"মথি","chapter":"12","verse":"17","text":"এরকম হল যেন ভাববাদী যিশাইয়ের মাধ্যমে কথিত বচন পূর্ণ হয়:"},{"book":"মথি","chapter":"12","verse":"18","text":"“এই দেখো আমার দাস,"},{"book":"মথি","chapter":"12","verse":"19","text":"তিনি কলহবিবাদ করবেন না,"},{"book":"মথি","chapter":"12","verse":"20","text":"তিনি দলিত নলখাগড়া ভেঙে ফেলবেন না,"},{"book":"মথি","chapter":"12","verse":"21","text":"আর সর্বজাতি তাঁরই নামে তাদের প্রত্যাশা রাখবে।”12:21 যিশাইয় 42:1-4"},{"book":"মথি","chapter":"12","verse":"22","text":"তারপর তারা একজন ভূতগ্রস্ত ব্যক্তিকে তাঁর কাছে নিয়ে এল। সে ছিল অন্ধ ও বোবা। যীশু তাকে সুস্থ করলেন, আর সে দৃষ্টি ও বাক্ শক্তি, উভয়ই ফিরে পেল।"},{"book":"মথি","chapter":"12","verse":"23","text":"সব মানুষ চমৎকৃত হয়ে বলল, “ইনি কি সেই দাউদের সন্তান?”"},{"book":"মথি","chapter":"12","verse":"24","text":"কিন্তু ফরিশীরা একথা শুনে বলল, “এই লোকটি তো ভূতদের অধিপতি, বেলসবুলের দ্বারা ভূত তাড়ায়।”"},{"book":"মথি","chapter":"12","verse":"25","text":"যীশু তাদের মনের কথা বুঝতে পেরে তাদের বললেন, “যে কোনো রাজ্য অন্তর্বিরোধের ফলে বিভাজিত হলে, তা ধ্বংস হয়, আর যে কোনো নগর বা পরিবার অন্তর্বিরোধের কারণে বিভাজিত হলে, তা স্থির থাকতে পারে না।"},{"book":"মথি","chapter":"12","verse":"26","text":"শয়তান যদি শয়তানকে বিতাড়িত করে, সে তার নিজের বিপক্ষেই বিভাজিত হবে। তাহলে কীভাবে তার রাজ্য স্থির থাকবে?"},{"book":"মথি","chapter":"12","verse":"27","text":"আর আমি যদি বেলসবুলের দ্বারা ভূত তাড়িয়ে থাকি, তাহলে তোমাদের লোকেরা কার সাহায্যে তাদের তাড়ায়? সেই কারণে, তারাই তোমাদের বিচারক হবে।"},{"book":"মথি","chapter":"12","verse":"28","text":"কিন্তু যদি আমি ঈশ্বরের আত্মার সাহায্যে ভূতদের বিতাড়িত করি, তাহলে ঈশ্বরের রাজ্য তোমাদের উপরে এসে পড়েছে।"},{"book":"মথি","chapter":"12","verse":"29","text":"“আবার, কীভাবে কেউ কোনো শক্তিশালী ব্যক্তির বাড়িতে প্রবেশ করে তার ধনসম্পত্তি লুট করতে পারে, যতক্ষণ না সেই শক্তিশালী ব্যক্তিকে বেঁধে ফেলে? কেবলমাত্র তখনই সে তার বাড়ি লুট করতে পারবে।"},{"book":"মথি","chapter":"12","verse":"30","text":"“যে আমার পক্ষে নয়, সে আমার বিপক্ষে, আর যে আমার সঙ্গে সংগ্রহ করে না, সে ছড়িয়ে ফেলে।"},{"book":"মথি","chapter":"12","verse":"31","text":"আর তাই আমি তোমাদের বলছি, মানুষের সব পাপ ও ঈশ্বরনিন্দার ক্ষমা হবে, কিন্তু পবিত্র আত্মার বিরুদ্ধে নিন্দা ক্ষমা করা হবে না।"},{"book":"মথি","chapter":"12","verse":"32","text":"কোনো ব্যক্তি মনুষ্যপুত্রের বিরুদ্ধে কিছু বললে তাকে ক্ষমা করা হবে, কিন্তু কেউ যদি পবিত্র আত্মার বিরুদ্ধে কথা বলে, তাকে ইহকাল বা পরকাল, কোনো কালেই ক্ষমা করা হবে না।"},{"book":"মথি","chapter":"12","verse":"33","text":"“গাছ ভালো হলে তার ফলও ভালো হবে, আবার গাছ মন্দ হলে তার ফলও মন্দ হবে, কারণ ফল দেখেই গাছ চেনা যায়।"},{"book":"মথি","chapter":"12","verse":"34","text":"তোমরা বিষধর সাপের বংশধর! তোমাদের মতো মন্দ মানুষ কীভাবে কোনও ভালো কথা বলতে পারে? কারণ হৃদয় থেকে যা উপচে পড়ে মুখ সেকথাই ব্যক্ত করে।"},{"book":"মথি","chapter":"12","verse":"35","text":"ভালো মানুষ তার অন্তরের সঞ্চিত ভালো ভাণ্ডার থেকে ভালো বিষয়ই বের করে এবং মন্দ মানুষ তার অন্তরের সঞ্চিত মন্দ ভাণ্ডার থেকে মন্দ বিষয়ই বের করে।"},{"book":"মথি","chapter":"12","verse":"36","text":"কিন্তু আমি তোমাদের বলছি, মানুষ যত অনর্থক কথা বলে, বিচারদিনে তাকে তার প্রত্যেকটির জবাবদিহি করতে হবে।"},{"book":"মথি","chapter":"12","verse":"37","text":"কারণ তোমাদের কথার দ্বারাই তোমরা অব্যাহতি পাবে, আর তোমাদের কথার দ্বারাই তোমরা অপরাধী সাব্যস্ত হবে।”"},{"book":"মথি","chapter":"12","verse":"38","text":"এরপরে কয়েকজন ফরিশী ও শাস্ত্রবিদ তাঁকে বলল, “গুরুমহাশয়, আমরা আপনার কাছ থেকে কোনও অলৌকিক চিহ্ন দেখতে চাই।”"},{"book":"মথি","chapter":"12","verse":"39","text":"তিনি উত্তর দিলেন, “দুষ্ট ও ব্যভিচারী প্রজন্মই অলৌকিক চিহ্ন দেখতে চায়! কিন্তু ভাববাদী যোনার চিহ্ন ছাড়া আর কোনো চিহ্নই কাউকে দেওয়া হবে না।"},{"book":"মথি","chapter":"12","verse":"40","text":"কারণ যোনা যেমন এক বিশাল মাছের12:40 গ্রিক: গ্রাসকারী অতিকায় সামুদ্রিক দানব, যা তিমি-কে নির্দেশ করে। পেটে তিন দিন ও তিনরাত ছিলেন, মনুষ্যপুত্রও তেমনই তিন দিন ও তিনরাত মাটির নিচে থাকবেন।"},{"book":"মথি","chapter":"12","verse":"41","text":"বিচারের দিনে নীনবী নগরের লোকেরা এই প্রজন্মের লোকদের সঙ্গে উঠে দাঁড়াবে ও এদের অভিযুক্ত করবে; কারণ তারা যোনার প্রচারে মন পরিবর্তন করেছিল,12:41 যোনা 2:1,2; 3:5 আর এখন যোনার চেয়েও মহান একজন এখানে উপস্থিত আছেন।"},{"book":"মথি","chapter":"12","verse":"42","text":"বিচারের দিনে দক্ষিণ দেশের রানি12:42 10:1-10দক্ষিণ আফ্রিকার কোনও প্রাচীন দেশ, যার নাম ছিল, শিবা। এই প্রজন্মের লোকেদের সঙ্গে উঠে দাঁড়িয়ে তাদের অভিযুক্ত করবেন, কারণ শলোমনের প্রজ্ঞার বাণী শোনার জন্য তিনি পৃথিবীর সুদূর প্রান্ত থেকে এসেছিলেন। কিন্তু শলোমনের চেয়েও মহান একজন এখানে উপস্থিত আছেন।"},{"book":"মথি","chapter":"12","verse":"43","text":"“কোনো মানুষের ভিতর থেকে যখন কোনও দুষ্ট-আত্মা বের হয়ে যায় সে তখন বিশ্রামের খোঁজে শুষ্ক-ভূমিতে ঘুরে বেড়ায় কিন্তু তার সন্ধান পায় না।"},{"book":"মথি","chapter":"12","verse":"44","text":"তখন সে বলে, ‘আমি যে বাড়ি ছেড়ে এসেছি সেখানেই ফিরে যাব।’ যখন সে ফিরে আসে তখন সেই বাড়ি শূন্য, পরিচ্ছন্ন ও সুশৃঙ্খল দেখতে পায়।"},{"book":"মথি","chapter":"12","verse":"45","text":"তখন সে গিয়ে তার থেকেও দুষ্ট আরও সাতটি আত্মাকে নিজের সঙ্গে নিয়ে আসে, আর তারা ভিতরে প্রবেশ করে সেখানে বাস করতে থাকে। তখন সেই মানুষটির অন্তিমদশা আগের থেকে আরও বেশি শোচনীয় হয়ে পড়ে। এই দুষ্ট প্রজন্মের দশা সেরকমই হবে।”"},{"book":"মথি","chapter":"12","verse":"46","text":"যীশু যখন লোকেদের সঙ্গে কথা বলছিলেন, তাঁর মা ও ভাইয়েরা তাঁর সঙ্গে কথা বলার জন্য বাইরে দাঁড়িয়েছিলেন।"},{"book":"মথি","chapter":"12","verse":"47","text":"এক ব্যক্তি তাঁকে বলল, “আপনার মা ও ভাইয়েরা বাইরে দাঁড়িয়ে আছেন, আপনার সঙ্গে কথা বলতে চাইছেন।”"},{"book":"মথি","chapter":"12","verse":"48","text":"তিনি তাঁকে উত্তর দিলেন, “কে আমার মা আর কারাই বা আমার ভাই?”"},{"book":"মথি","chapter":"12","verse":"49","text":"তাঁর শিষ্যদের দিকে ইশারা করে তিনি বললেন, “এই যে আমার মা ও ভাইয়েরা।"},{"book":"মথি","chapter":"12","verse":"50","text":"কারণ যে কেউ আমার স্বর্গস্থ পিতার ইচ্ছা পালন করে, তারাই আমার ভাই, বোন ও মা।”"}]}