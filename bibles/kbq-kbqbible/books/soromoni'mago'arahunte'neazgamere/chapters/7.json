{"data":[{"book":"Soromoni' mago' ara hunte'nea zgamere","chapter":"7","verse":"1","text":"Kva ne'mofo mofamoka kagia noma antaninana kagamo'a hirantoza hu'ne. Kagiamo'a knarezantfa hu'neankino, keonke'zama tro'ma hu'are'ma knare'ma hu'nea vahe'mo'ma havere'ma eri vimago huno marerirafa avasesezama tro hunteankna huno hentofaza hu'ne."},{"book":"Soromoni' mago' ara hunte'nea zgamere","chapter":"7","verse":"2","text":"Hagi mnanentake zane wainima eri haviama hunentaza kapugna huno kriko'mo'a knare zantfa hu'ne. Hagi kamumo'a witi herafintazageno hihi huno mareriaza huno marerinegeno, liliema nehaza trazamofo amosrenu avasase hugagintazageno asivaziankna huno knare zantfa hu'ne."},{"book":"Soromoni' mago' ara hunte'nea zgamere","chapter":"7","verse":"3","text":"Tare aminka' amokea tare anenta dia afukna nehuke, gezelie nehaza kugave'za dia afukna hu'na'e."},{"book":"Soromoni' mago' ara hunte'nea zgamere","chapter":"7","verse":"4","text":"Knankemo'a mani'nezama kuma kegavama nehaza noma elefanti aveteti kinazankna huno hentofaza hu'ne. Hanki kavurga raremokea Hesboni kumapine, Bat-rabimi kuma kafante me'nea tirutamimpinti ru marave hiankna huno hentofaza hu'ne. Kagonamo'a Lebanoni kumate mani'nezama kegavama nehaza za'za nomo'ma Damaskasi kaziga avugosa hunteankna huno knare'zantfa hu'ne."},{"book":"Soromoni' mago' ara hunte'nea zgamere","chapter":"7","verse":"5","text":"Hagi kasenimo'a mesga huno Kameli agonagna nehigeno, kazokamo'a kini ne'mofo tavravegna hu'ne. Hagi e'i ana kazoka kutera kini ne'mo'a evuramigahie."},{"book":"Soromoni' mago' ara hunte'nea zgamere","chapter":"7","verse":"6","text":"Navesima negantoa mofamoka kagra marerigatere zagani'a mani'nane. Kagri kavufgare'ma mika zama me'nea zamo'a nazeri muse nehige'na, nagra tusiza hu'na navesinegantoe."},{"book":"Soromoni' mago' ara hunte'nea zgamere","chapter":"7","verse":"7","text":"Kagra tofe zafagna hunka za'za hu'nankeno, aminka'araremokea tofe zafamo asite asite ragama renteankna hu'na'e."},{"book":"Soromoni' mago' ara hunte'nea zgamere","chapter":"7","verse":"8","text":"Hagi nagra tofe zafare marerina raga'a azerigahue. Tare aminka'amokea grepi ragamo'ma hiaza nehigeno, kasimu'ma nentakeno'a epoli zafa ragamo'ma neviankna mna nevie."},{"book":"Soromoni' mago' ara hunte'nea zgamere","chapter":"7","verse":"9","text":"Hagi nagi'ma nenankeno'a, haga'amo'a knare zantfama hu'nea wainima nenogeno, haganentake'ma huno nagipima uramiankna nehie."},{"book":"Soromoni' mago' ara hunte'nea zgamere","chapter":"7","verse":"10","text":"Nagra ve'nimofo su'za manugeno, agra tusiza huno avesi nenante."},{"book":"Soromoni' mago' ara hunte'nea zgamere","chapter":"7","verse":"11","text":"Navesima negantoa ne'moka egeta avo'nompi vano nehuta, osi kumatamimpi umasamneno."},{"book":"Soromoni' mago' ara hunte'nea zgamere","chapter":"7","verse":"12","text":"Nanterame otita waini hozafi vuta, waini zafamo'ma amuma marege amosrema rupokrasege'ma hu'nenigura ome kegahu'e. Ana nehuta pomigreneti zafamo'ma amosrema ahenenigura negeta, anampi navesima negantoa zana eri kaveri hugahue."},{"book":"Soromoni' mago' ara hunte'nea zgamere","chapter":"7","verse":"13","text":"E'i anampi mentreki zafa ragamo'a, tusi mna nevina kahantirera maka knare'nare zafa raga nemena, kasefa ragane korapa zafa raganena megahiankino, e'i ana suzantamina navesima negantomoka antegante'noe."}]}