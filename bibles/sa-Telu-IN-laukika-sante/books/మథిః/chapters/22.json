{"data":[{"book":"మథిః","chapter":"22","verse":"1","text":"అనన్తరం యీశుః పునరపి దృష్టాన్తేన తాన్ అవాదీత్,"},{"book":"మథిః","chapter":"22","verse":"2","text":"స్వర్గీయరాజ్యమ్ ఏతాదృశస్య నృపతేః సమం, యో నిజ పుత్రం వివాహయన్ సర్వ్వాన్ నిమన్త్రితాన్ ఆనేతుం దాసేయాన్ ప్రహితవాన్,"},{"book":"మథిః","chapter":"22","verse":"3","text":"కిన్తు తే సమాగన్తుం నేష్టవన్తః|"},{"book":"మథిః","chapter":"22","verse":"4","text":"తతో రాజా పునరపి దాసానన్యాన్ ఇత్యుక్త్వా ప్రేషయామాస, నిమన్త్రితాన్ వదత, పశ్యత, మమ భేజ్యమాసాదితమాస్తే, నిజవ్టషాదిపుష్టజన్తూన్ మారయిత్వా సర్వ్వం ఖాద్యద్రవ్యమాసాదితవాన్, యూయం వివాహమాగచ్ఛత|"},{"book":"మథిః","chapter":"22","verse":"5","text":"తథపి తే తుచ్ఛీకృత్య కేచిత్ నిజక్షేత్రం కేచిద్ వాణిజ్యం ప్రతి స్వస్వమార్గేణ చలితవన్తః|"},{"book":"మథిః","chapter":"22","verse":"6","text":"అన్యే లోకాస్తస్య దాసేయాన్ ధృత్వా దౌరాత్మ్యం వ్యవహృత్య తానవధిషుః|"},{"book":"మథిః","chapter":"22","verse":"7","text":"అనన్తరం స నృపతిస్తాం వార్త్తాం శ్రుత్వా క్రుధ్యన్ సైన్యాని ప్రహిత్య తాన్ ఘాతకాన్ హత్వా తేషాం నగరం దాహయామాస|"},{"book":"మథిః","chapter":"22","verse":"8","text":"తతః స నిజదాసేయాన్ బభాషే, వివాహీయం భోజ్యమాసాదితమాస్తే, కిన్తు నిమన్త్రితా జనా అయోగ్యాః|"},{"book":"మథిః","chapter":"22","verse":"9","text":"తస్మాద్ యూయం రాజమార్గం గత్వా యావతో మనుజాన్ పశ్యత, తావతఏవ వివాహీయభోజ్యాయ నిమన్త్రయత|"},{"book":"మథిః","chapter":"22","verse":"10","text":"తదా తే దాసేయా రాజమార్గం గత్వా భద్రాన్ అభద్రాన్ వా యావతో జనాన్ దదృశుః, తావతఏవ సంగృహ్యానయన్; తతోఽభ్యాగతమనుజై ర్వివాహగృహమ్ అపూర్య్యత|"},{"book":"మథిః","chapter":"22","verse":"11","text":"తదానీం స రాజా సర్వ్వానభ్యాగతాన్ ద్రష్టుమ్ అభ్యన్తరమాగతవాన్; తదా తత్ర వివాహీయవసనహీనమేకం జనం వీక్ష్య తం జగాద్,"},{"book":"మథిః","chapter":"22","verse":"12","text":"హే మిత్ర,త్వం వివాహీయవసనం వినా కథమత్ర ప్రవిష్టవాన్? తేన స నిరుత్తరో బభూవ|"},{"book":"మథిః","chapter":"22","verse":"13","text":"తదా రాజా నిజానుచరాన్ అవదత్, ఏతస్య కరచరణాన్ బద్ధా యత్ర రోదనం దన్తైర్దన్తఘర్షణఞ్చ భవతి, తత్ర వహిర్భూతతమిస్రే తం నిక్షిపత|"},{"book":"మథిః","chapter":"22","verse":"14","text":"ఇత్థం బహవ ఆహూతా అల్పే మనోభిమతాః|"},{"book":"మథిః","chapter":"22","verse":"15","text":"అనన్తరం ఫిరూశినః ప్రగత్య యథా సంలాపేన తమ్ ఉన్మాథే పాతయేయుస్తథా మన్త్రయిత్వా"},{"book":"మథిః","chapter":"22","verse":"16","text":"హేరోదీయమనుజైః సాకం నిజశిష్యగణేన తం ప్రతి కథయామాసుః, హే గురో, భవాన్ సత్యః సత్యమీశ్వరీయమార్గముపదిశతి, కమపి మానుషం నానురుధ్యతే, కమపి నాపేక్షతే చ, తద్ వయం జానీమః|"},{"book":"మథిః","chapter":"22","verse":"17","text":"అతః కైసరభూపాయ కరోఽస్మాకం దాతవ్యో న వా? అత్ర భవతా కిం బుధ్యతే? తద్ అస్మాన్ వదతు|"},{"book":"మథిః","chapter":"22","verse":"18","text":"తతో యీశుస్తేషాం ఖలతాం విజ్ఞాయ కథితవాన్, రే కపటినః యుయం కుతో మాం పరిక్షధ్వే?"},{"book":"మథిః","chapter":"22","verse":"19","text":"తత్కరదానస్య ముద్రాం మాం దర్శయత| తదానీం తైస్తస్య సమీపం ముద్రాచతుర్థభాగ ఆనీతే"},{"book":"మథిః","chapter":"22","verse":"20","text":"స తాన్ పప్రచ్ఛ, అత్ర కస్యేయం మూర్త్తి ర్నామ చాస్తే? తే జగదుః, కైసరభూపస్య|"},{"book":"మథిః","chapter":"22","verse":"21","text":"తతః స ఉక్తవాన, కైసరస్య యత్ తత్ కైసరాయ దత్త, ఈశ్వరస్య యత్ తద్ ఈశ్వరాయ దత్త|"},{"book":"మథిః","chapter":"22","verse":"22","text":"ఇతి వాక్యం నిశమ్య తే విస్మయం విజ్ఞాయ తం విహాయ చలితవన్తః|"},{"book":"మథిః","chapter":"22","verse":"23","text":"తస్మిన్నహని సిదూకినోఽర్థాత్ శ్మశానాత్ నోత్థాస్యన్తీతి వాక్యం యే వదన్తి, తే యీశేाరన్తికమ్ ఆగత్య పప్రచ్ఛుః,"},{"book":"మథిః","chapter":"22","verse":"24","text":"హే గురో, కశ్చిన్మనుజశ్చేత్ నిఃసన్తానః సన్ ప్రాణాన్ త్యజతి, తర్హి తస్య భ్రాతా తస్య జాయాం వ్యుహ్య భ్రాతుః సన్తానమ్ ఉత్పాదయిష్యతీతి మూసా ఆదిష్టవాన్|"},{"book":"మథిః","chapter":"22","verse":"25","text":"కిన్త్వస్మాకమత్ర కేఽపి జనాః సప్తసహోదరా ఆసన్, తేషాం జ్యేష్ఠ ఏకాం కన్యాం వ్యవహాత్, అపరం ప్రాణత్యాగకాలే స్వయం నిఃసన్తానః సన్ తాం స్త్రియం స్వభ్రాతరి సమర్పితవాన్,"},{"book":"మథిః","chapter":"22","verse":"26","text":"తతో ద్వితీయాదిసప్తమాన్తాశ్చ తథైవ చక్రుః|"},{"book":"మథిః","chapter":"22","verse":"27","text":"శేషే సాపీ నారీ మమార|"},{"book":"మథిః","chapter":"22","verse":"28","text":"మృతానామ్ ఉత్థానసమయే తేషాం సప్తానాం మధ్యే సా నారీ కస్య భార్య్యా భవిష్యతి? యస్మాత్ సర్వ్వఏవ తాం వ్యవహన్|"},{"book":"మథిః","chapter":"22","verse":"29","text":"తతో యీశుః ప్రత్యవాదీత్, యూయం ధర్మ్మపుస్తకమ్ ఈశ్వరీయాం శక్తిఞ్చ న విజ్ఞాయ భ్రాన్తిమన్తః|"},{"book":"మథిః","chapter":"22","verse":"30","text":"ఉత్థానప్రాప్తా లోకా న వివహన్తి, న చ వాచా దీయన్తే, కిన్త్వీశ్వరస్య స్వర్గస్థదూతానాం సదృశా భవన్తి|"},{"book":"మథిః","chapter":"22","verse":"31","text":"అపరం మృతానాముత్థానమధి యుష్మాన్ ప్రతీయమీశ్వరోక్తిః,"},{"book":"మథిః","chapter":"22","verse":"32","text":"\"అహమిబ్రాహీమ ఈశ్వర ఇస్హాక ఈశ్వరో యాకూబ ఈశ్వర\" ఇతి కిం యుష్మాభి ర్నాపాఠి? కిన్త్వీశ్వరో జీవతామ్ ఈశ్వర:, స మృతానామీశ్వరో నహి|"},{"book":"మథిః","chapter":"22","verse":"33","text":"ఇతి శ్రుత్వా సర్వ్వే లోకాస్తస్యోపదేశాద్ విస్మయం గతాః|"},{"book":"మథిః","chapter":"22","verse":"34","text":"అనన్తరం సిదూకినామ్ నిరుత్తరత్వవార్తాం నిశమ్య ఫిరూశిన ఏకత్ర మిలితవన్తః,"},{"book":"మథిః","chapter":"22","verse":"35","text":"తేషామేకో వ్యవస్థాపకో యీశుం పరీక్షితుం పపచ్ఛ,"},{"book":"మథిః","chapter":"22","verse":"36","text":"హే గురో వ్యవస్థాశాస్త్రమధ్యే కాజ్ఞా శ్రేష్ఠా?"},{"book":"మథిః","chapter":"22","verse":"37","text":"తతో యీశురువాచ, త్వం సర్వ్వాన్తఃకరణైః సర్వ్వప్రాణైః సర్వ్వచిత్తైశ్చ సాకం ప్రభౌ పరమేశ్వరే ప్రీయస్వ,"},{"book":"మథిః","chapter":"22","verse":"38","text":"ఏషా ప్రథమమహాజ్ఞా| తస్యాః సదృశీ ద్వితీయాజ్ఞైషా,"},{"book":"మథిః","chapter":"22","verse":"39","text":"తవ సమీపవాసిని స్వాత్మనీవ ప్రేమ కురు|"},{"book":"మథిః","chapter":"22","verse":"40","text":"అనయో ర్ద్వయోరాజ్ఞయోః కృత్స్నవ్యవస్థాయా భవిష్యద్వక్తృగ్రన్థస్య చ భారస్తిష్ఠతి|"},{"book":"మథిః","chapter":"22","verse":"41","text":"అనన్తరం ఫిరూశినామ్ ఏకత్ర స్థితికాలే యీశుస్తాన్ పప్రచ్ఛ,"},{"book":"మథిః","chapter":"22","verse":"42","text":"ఖ్రీష్టమధి యుష్మాకం కీదృగ్బోధో జాయతే? స కస్య సన్తానః? తతస్తే ప్రత్యవదన్, దాయూదః సన్తానః|"},{"book":"మథిః","chapter":"22","verse":"43","text":"తదా స ఉక్తవాన్, తర్హి దాయూద్ కథమ్ ఆత్మాధిష్ఠానేన తం ప్రభుం వదతి ?"},{"book":"మథిః","chapter":"22","verse":"44","text":"యథా మమ ప్రభుమిదం వాక్యమవదత్ పరమేశ్వరః| తవారీన్ పాదపీఠం తే యావన్నహి కరోమ్యహం| తావత్ కాలం మదీయే త్వం దక్షపార్శ్వ ఉపావిశ| అతో యది దాయూద్ తం ప్రభుం వదతి, ర్తిహ స కథం తస్య సన్తానో భవతి?"},{"book":"మథిః","chapter":"22","verse":"45","text":"తదానీం తేషాం కోపి తద్వాక్యస్య కిమప్యుత్తరం దాతుం నాశక్నోత్;"},{"book":"మథిః","chapter":"22","verse":"46","text":"తద్దినమారభ్య తం కిమపి వాక్యం ప్రష్టుం కస్యాపి సాహసో నాభవత్|"}]}