{"data":[{"book":"Matayo","chapter":"2","verse":"1","text":"Yesu abelekwa kukilambo chuku Beteleemu kunkoa gwa Kuyudea, kingobu Helode pakiba Nngwana. Kingobu tu kuboka pu kubelekwa, akamanyi ba ndondwa ngabaika Kuyelusalemu kuboka kumbwani."},{"book":"Matayo","chapter":"2","verse":"2","text":"Ngabakonya, “Kibiko kilemba, chikibelwike ojwabakube Nngwana jwa Akayahudi? Tulubweni lutondwa lwakwe kuboka kumbwani natwe tuikita kunng'ongalela.”"},{"book":"Matayo","chapter":"2","verse":"3","text":"Nngwana Helode pajoa genia, ngaechuka muno pamwe na boa abatama Kuyelusalemu."},{"book":"Matayo","chapter":"2","verse":"4","text":"Helode ngabakemanga akakolongwa ba Akakung'i boa na akaboli ba malagilo ga Musa, ngabakonyanga, “Kilisto Nkomboi apakubelekwa koo?”"},{"book":"Matayo","chapter":"2","verse":"5","text":"Angweto ngabajanga, “Apakubelekwa kukilambo chuku Beteleemu, nkoa gwa Yudea. Andi piandikigwe na nnondoli jwa Nnoongo,"},{"book":"Matayo","chapter":"2","verse":"6","text":"‘Mwe Beteleemu kilambo cha Kuyuda,"},{"book":"Matayo","chapter":"2","verse":"7","text":"Penia Helode ngabakemanga pantemela akamanyi ba ndondwa, ngaba konyanga kingobu gani pulupitila lutondwa."},{"book":"Matayo","chapter":"2","verse":"8","text":"Kuboka penia ngabatuma bajendange ku Beteleemu ngabalagi, “Nnyendange makaingikiye nhwalo gwa mwana jwenio, anda mampatite unetele nhwalo gwenio nane nyende nakang'ongalele.”"},{"book":"Matayo","chapter":"2","verse":"9","text":"Kuboka pa kapenikia angwana, akamanyi ba ndondwa ngabajabula. Penia lutondwa lubalubona kingono cha kalelo kumbwani ngulwalongaleya mpaka ngulujenda kujema panani pakiba mwana."},{"book":"Matayo","chapter":"2","verse":"10","text":"Pubulubona lutondwa lwenio ngabaala mwojo muno."},{"book":"Matayo","chapter":"2","verse":"11","text":"Ngabajingila unyumba ngabammona mwana jwenio pamwe na amamundu Amaliamu, ngabakilikitila, ngabanng'ongalela. Kuboka penia ngabakulugula mikoba jabe ngabampe hupo, jaabu nu ubani na mauta ga bei ngolongwa agakemigwa manemane."},{"book":"Matayo","chapter":"2","verse":"12","text":"Penia ngababuja kachabe kundela jenge gambu Nnoongo akatekakelebuya mumaloto bakammujije Helode."},{"book":"Matayo","chapter":"2","verse":"13","text":"Kuboka pa akageni kujabula, mpakachi jwa Angwana kuboka kumbengu ngampitila Yusufu mumaloto ngannenge, “Nnyimuke muntole mwana pamwe na amamundu ntilile kukilambo cha Kumisili. Ntamanga kwenio mpaka pambakunnengela, gambu Helode apa kunkoma mwana jwenio.”"},{"book":"Matayo","chapter":"2","verse":"14","text":"Yene Yusufu ngajimuka, ngantola mwana na amamundu, ngababokanga kilo kujenda Kumisili."},{"book":"Matayo","chapter":"2","verse":"15","text":"Ngabatama kwenio mpaka Helode pajomokaga. Kilebe chenie kipitila kupala lilobe libalongela Angwana kupete nnondoli jwa Nnoongo lilenganile, “Nganankema manango kuboka Kumisili.”"},{"book":"Matayo","chapter":"2","verse":"16","text":"Helode apang'anyama kutenda akamanyi ba ndondwa bala batekunkoloya, ngachimwa muno. Ngalagi ingota yoa ikinalome ya kilambo chuku Beteleemu na eibi papipi jakwe eibi nayaka ibena kubuja unyuma ikomigwe. Atenda genia akombakela machoba kuboka pagaika akamanyi ba ndondwa."},{"book":"Matayo","chapter":"2","verse":"17","text":"Yene nga pagalenganila malobe agalenga Nnondoli jwa Nnoongo Yelemia,"},{"book":"Matayo","chapter":"2","verse":"18","text":"“Lilobe lijoanika kukilambo chuku Lama"},{"book":"Matayo","chapter":"2","verse":"19","text":"Kuboka pu kujomoka Helode, Mpakachi jwa Angwana kuboka kumbengu ngampiti Yusufu mumaloto ukwako Kumisili."},{"book":"Matayo","chapter":"2","verse":"20","text":"Ngannenge, “Nyimuke muntole mwana na amamundu mmuje kukilambo cha Kuisilaeli, magambu abapalangita kunkoma mwana jwenio bawilangite.”"},{"book":"Matayo","chapter":"2","verse":"21","text":"Yusufu ngajimuka ngantola mwana pamwe na amamundu ngababuja kukilambo chuku Isilaeli."},{"book":"Matayo","chapter":"2","verse":"22","text":"Nambu Yusufu pajoa kita Akelao Atawala Kuyudea paali pa awamundu Helode, ngajoboka kujenda kwenio. Kuboka pukunkelebuya mumaloto, ngajenda kunkoa guku Galilaya,"},{"book":"Matayo","chapter":"2","verse":"23","text":"Na ngaami kukilambo chi Kunazaleti. Yene ngagalenganila malobe agalenga Nnondoli jwa Nnoongo, “Binkema Nnazaleti.”"}]}