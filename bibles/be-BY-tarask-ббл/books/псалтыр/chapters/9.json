{"data":[{"book":"ПСАЛТЫР","chapter":"9","verse":"1","text":"Кіроўцу хору. Пасьля сьмерці Лабэна. Псальма Давідава."},{"book":"ПСАЛТЫР","chapter":"9","verse":"2","text":"Славіць буду Цябе, Госпадзе, усім сэрцам маім, абвяшчаць пра ўсе цуды Твае,"},{"book":"ПСАЛТЫР","chapter":"9","verse":"3","text":"я буду радавацца, весяліцца, імя Тваё апяваць, Усявышні."},{"book":"ПСАЛТЫР","chapter":"9","verse":"4","text":"Як павернуць назад мае ворагі, - спатыкнуцца й загінуць прад абліччам Тваім,"},{"book":"ПСАЛТЫР","chapter":"9","verse":"5","text":"бо Ты вёў мой суд і маю цяжбіну; Ты сеў на троне, Судзьдзя справядлівы."},{"book":"ПСАЛТЫР","chapter":"9","verse":"6","text":"Ты абурыўся на народы, бязбожнага зьнішчыў, сьцёр іх імёны навечна."},{"book":"ПСАЛТЫР","chapter":"9","verse":"7","text":"У ворага зброі ня стала зусім, і гарады Ты разбурыў; загінула зь імі памяць пра іх."},{"book":"ПСАЛТЫР","chapter":"9","verse":"8","text":"А Гасподзь жыве вечна; Ён трон Свой на суд падрыхтаваў,"},{"book":"ПСАЛТЫР","chapter":"9","verse":"9","text":"і Ён будзе судзіць сьвет па праўдзе, па справядлівасьці суд над народамі ўчыніць."},{"book":"ПСАЛТЫР","chapter":"9","verse":"10","text":"І будзе Гасподзь прытулкам прыгнечанаму, прытулкам у скрушлівы час;"},{"book":"ПСАЛТЫР","chapter":"9","verse":"11","text":"І спадзявацьмуцца на Цябе тыя, што ведаюць імя Тваё, бо Ты не пакідаеш тых, што шукаюць Цябе, Госпадзе."},{"book":"ПСАЛТЫР","chapter":"9","verse":"12","text":"Сьпявайце Госпаду, Які жыве на Сіёне, абвяшчайце ў народах дзеі Ягоныя,"},{"book":"ПСАЛТЫР","chapter":"9","verse":"13","text":"бо Ён спаганяе за кроў; памятае іх, не забывае енку прыгнечаных."},{"book":"ПСАЛТЫР","chapter":"9","verse":"14","text":"Умілажалься зь мяне, Госпадзе; глянь на цярпеньні мае ад ненавісьнікаў маіх, - Ты, Які ўзносіш мяне над брамаю сьмерці,"},{"book":"ПСАЛТЫР","chapter":"9","verse":"15","text":"каб я абвяшчаў усю славу Тваю ў браме дачкі Сіёна: буду радавацца з майго ратаваньня Табою."},{"book":"ПСАЛТЫР","chapter":"9","verse":"16","text":"Народы пападалі ў яму, якую выкапалі; у сетку, якую схавалі яны, ублыталі ногі свае."},{"book":"ПСАЛТЫР","chapter":"9","verse":"17","text":"Гасподзь быў спазнаны праз суд, які Ён учыніў; бязбожнік злоўлены дзеямі рук сваіх."},{"book":"ПСАЛТЫР","chapter":"9","verse":"18","text":"Хай шыбуюць бязбожнікі ў пекла, - усе народы, што забываюць Бога,"},{"book":"ПСАЛТЫР","chapter":"9","verse":"19","text":"бо не назаўсёды забудзецца ўбогі, і надзея ўбогіх не назаўсёды загіне."},{"book":"ПСАЛТЫР","chapter":"9","verse":"20","text":"Паўстань, Госпадзе, хай чалавек не адужае, хай народы судзяцца прад абліччам Тваім."},{"book":"ПСАЛТЫР","chapter":"9","verse":"21","text":"Навядзі, Госпадзе, страху на іх; хай знаюць народы, што людзі яны."},{"book":"ПСАЛТЫР","chapter":"9","verse":"22","text":"Навошта, Госпадзе, зводдаль стаіш, хаваеш Сябе ў часе скрухі?"},{"book":"ПСАЛТЫР","chapter":"9","verse":"23","text":"Бязбожны з пагарды сваёй перасьледуе беднага; хай схоплены будуць яны хітрынамі, якія намысьлілі самі."},{"book":"ПСАЛТЫР","chapter":"9","verse":"24","text":"Бязбожны бо хваліцца пажадай душы сваёй; а карысьлівец сам сабе дагаджае."},{"book":"ПСАЛТЫР","chapter":"9","verse":"25","text":"Пыхліва бязбожнік пагарджае Богам; «не спагоніць»; ва ўсіх думках ягоных: няма Бога!"},{"book":"ПСАЛТЫР","chapter":"9","verse":"26","text":"У кожным часе шляхі ягоныя згубныя; суды Твае далёкія ад яго; на ўсіх ворагаў сваіх ён глядзіць грэбліва;"},{"book":"ПСАЛТЫР","chapter":"9","verse":"27","text":"і кажа ў сэрцы сваім: «не пахіснуся; і ніколі мяне не спадобіць ліха»."},{"book":"ПСАЛТЫР","chapter":"9","verse":"28","text":"Вусны ягоныя поўныя праклёну, хітрасьці, крыўды; пад языком у яго пакуты і згуба."},{"book":"ПСАЛТЫР","chapter":"9","verse":"29","text":"Сядзіць у засадзе ў задвор'і, у патайных мясьцінах забівае невінаватага; вочы ягоныя цікуюць за бедным;"},{"book":"ПСАЛТЫР","chapter":"9","verse":"30","text":"у патайнай мясьціне пільнуе, нібы ў логвішчы леў; пільнуе ў засадзе, каб схапіць беднага; хапае беднага, цягне ў сеткі свае,"},{"book":"ПСАЛТЫР","chapter":"9","verse":"31","text":"згінаецца, прыпадае, - і бедныя падаюць у моцныя кіпці ягоныя;"},{"book":"ПСАЛТЫР","chapter":"9","verse":"32","text":"кажа ў сэрцы сваім: «забыў Бог, засланіў Свой твар, ня ўбачыць ніколі»."},{"book":"ПСАЛТЫР","chapter":"9","verse":"33","text":"Паўстань, Госпадзе Божа, падай руку Тваю, не забудзь прыгнечаных."},{"book":"ПСАЛТЫР","chapter":"9","verse":"34","text":"Навошта бязбожнік грэбуе Богам, кажучы ў сэрцы сваім: «Ты не спагоніш?»"},{"book":"ПСАЛТЫР","chapter":"9","verse":"35","text":"Ты бачыш; бо Ты глядзіш на крыўды і ўціскі, каб аддаць Тваёю рукою. Табе аддае сябе бедны; сіраце Ты памочнік."},{"book":"ПСАЛТЫР","chapter":"9","verse":"36","text":"Зламай мышцу бязбожнаму і ліхому, каб шукаць і не знайсьці ягонага грэху."},{"book":"ПСАЛТЫР","chapter":"9","verse":"37","text":"Гасподзь - цар навечна, назаўсёды; зьнікнуць язычнікі зь зямлі Ягонай."},{"book":"ПСАЛТЫР","chapter":"9","verse":"38","text":"Госпадзе! Ты чуеш жаданьні лагодных, умацуй сэрца ім; адкрый вуха Тваё,"},{"book":"ПСАЛТЫР","chapter":"9","verse":"39","text":"каб даць суд сіраце і прыгнечанаму, хай не палохае больш чалавек на зямлі."}]}