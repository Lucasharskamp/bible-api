{"data":[{"book":"Yəhye","chapter":"16","verse":"1","text":"– Yəqqı'le qığmeebaç'ecenva in Zı şok'le eyhe."},{"book":"Yəhye","chapter":"16","verse":"2","text":"Şu sinagogbışeençe16:2 sinagoga: Cühüt'yaaşe ı'bəədat ha'an ciga. g'eepşesınbı. Man k'ıldanan xhinnee, məxbına gah qöö, şu gyapt'ıynbışisqa məxüd qales, co Allahıs g'ulluxniy haa'a."},{"book":"Yəhye","chapter":"16","verse":"3","text":"Zınar, Dekkır manbışik'le qıvdyaats'ıva, manbışe man ha'asın."},{"book":"Yəhye","chapter":"16","verse":"4","text":"Zı man şok'le ögiykecad eyhe, qiyğa mana gah qabımee, şosse yik'el himiyxacenva. Zı şoka ıxhaynçil-alla, man Zı şok'le ögil eyhe deşdiy."},{"book":"Yəhye","chapter":"16","verse":"5","text":"– Həşdeme Zı, Zı G'axuvuyng'une k'anyaqa əlyhəəng'a, vuşde neng'veecad Zake «Nyaqane əlyhəəva?» qiyghan deş."},{"book":"Yəhye","chapter":"16","verse":"6","text":"Zı şok'le manva uvhuva, şu aq'vabı qı'ı."},{"book":"Yəhye","chapter":"16","verse":"7","text":"Zı şok'le hək'en eyhe, Zı vuşde yugvalinemeecar əlyhəə. Zı idyark'ınee, vuşun sura Aqqaqqana şosqa ayres deş. Zı ark'ınee, Man, hək'en xət qa'an Rı'h, Zı şosqa g'axılesın."},{"book":"Yəhye","chapter":"16","verse":"8","text":"Man qadımee, insanaaşina bınah aq'valqa qığaahas. Mançin sayid qopkuvallayiy məhkama hagvas."},{"book":"Yəhye","chapter":"16","verse":"9","text":"Manbışda bınah Zalqa inyam hidi'iy vob."},{"book":"Yəhye","chapter":"16","verse":"10","text":"Mançin Yizda qopkuvalla haagvas – Zı Dekkisqa əlyhəə, şok'le Zı sayir g'aces deş."},{"book":"Yəhye","chapter":"16","verse":"11","text":"Mançin məhkamayne hək'ee yuşan ha'as – in dyunye vuk'lek ıkkekkane iblisın məhkama ıxhay."},{"book":"Yəhye","chapter":"16","verse":"12","text":"Zaqa şok'le eyhesın geed kar vod, həşde man şolqa hixharas deş."},{"book":"Yəhye","chapter":"16","verse":"13","text":"Hək'en xət qa'an Rı'h qadımee, Mançis şos bıkırna hək'ena yəq haagvas. Mançin Çiled-alqan kar eyhes deş. Hucooyiy g'iyxhe, man eyhes, şok'le vuk'lelqa qalesınbı eyhes."},{"book":"Yəhye","chapter":"16","verse":"14","text":"Mançin Zı axtı qa'as, Yizınçike alyaat'u, şos yuşan ha'asva."},{"book":"Yəhye","chapter":"16","verse":"15","text":"Dekkıqa vodun, gırgın Yizın vod. Mançil-allad ine Rı'hın Yizınçike alyaat'u, şos yuşan ha'asva Zı uvhu."},{"book":"Yəhye","chapter":"16","verse":"16","text":"– Sık'ınne gahıle şok'le Zı g'aces deş, sık'ınne gahıleme şok'le meer Zı g'acesda."},{"book":"Yəhye","chapter":"16","verse":"17","text":"Mane gahıl I'sayne sabara telebabışe sana-sang'uk'le eyhen:"},{"book":"Yəhye","chapter":"16","verse":"18","text":"Manbışe sana-sang'uke qiyghanan:"},{"book":"Yəhye","chapter":"16","verse":"19","text":"I'sayk'le manbışe qiyghanas ıkkanan ats'axhxha, manbışik'le eyhen:"},{"book":"Yəhye","chapter":"16","verse":"20","text":"Zı şok'le hək'en eyhe, şu gyaaşesınbı, nağbı k'ya'as, dyunyeme şadxhesın. Şu aq'vabı qa'as, man vuşun aq'vabı qı'iyme şadvalilqa sak'alas."},{"book":"Yəhye","chapter":"16","verse":"21","text":"Zəiyfee uşax ixhesda gah qabımee, aq'va qa'a. Uşax ıxhameeme ts'ıtsı'iyn ık'ar məng'ısse yik'eliyxanan. Dyunyelqa insan qarıva, mana şadeexhena."},{"book":"Yəhye","chapter":"16","verse":"22","text":"Həməxüdıd şu həşde aq'vabı qa'a. Zak'le şu meeb g'avcesınbıcab, manke vuşun yik'bı şadxhesınbı. Şavaacabıb vuşda şadvalla g'avşes deş."},{"book":"Yəhye","chapter":"16","verse":"23","text":"Mane yiğıl şu Zake vuççud qiyghanas deş. Zı şok'le hək'en eyhe, Yizde doyule şu Dekkıke hucoo heqqee, Mang'vee şos helesın."},{"book":"Yəhye","chapter":"16","verse":"24","text":"Həşdilqamee şu Yizde doyule vuççud heqqı deş. Şu heqqee, Dekkee helesın, vuşun yik'bıd şadvalin gyats'esınbı."},{"book":"Yəhye","chapter":"16","verse":"25","text":"– Ögilycad Zı misaalabı ts'ıts'a'a-ts'ıts'a'a şos karbı xət qı'ı. Həşde məxbına gah qöö, Zı şoka misaalabı ts'ıts'a'a-ts'ıts'a'a yuşan ha'as deş. Zı Dekkıne hək'ee şoka vuççud dyugul hidi'ı yuşan ha'as."},{"book":"Yəhye","chapter":"16","verse":"26","text":"Mane gahıl şu Yizde doyule heqqas. Zı şok'le Dekkıke vuşdemee hucoomecad heqqasva deş eyhe."},{"book":"Yəhye","chapter":"16","verse":"27","text":"Dekkıs Cus şu vukkan, şos Zı ıkkiykınva, Zı Allahısse qarıva şu inyam hı'ıva."},{"book":"Yəhye","chapter":"16","verse":"28","text":"Zı Dekkıne k'anençe ine dyunyelqa qarı, ine dyunyeyler meer Dekkıne k'anyaqa əlyhəəs."},{"book":"Yəhye","chapter":"16","verse":"29","text":"Telebabışe eyhen:"},{"book":"Yəhye","chapter":"16","verse":"30","text":"Həşde şalqa hitxhır, Vak'le gırgıncad ats'avud. Vake qiyghanassecad, Vaqa qelesın alidghıniy eyxhevud. Şi mançil-allad inyam ha'an Ğu Allahısse qarına vorva."},{"book":"Yəhye","chapter":"16","verse":"31","text":"I'see manbışike qiyghanan:"},{"book":"Yəhye","chapter":"16","verse":"32","text":"Vuşun gırgınbı vuşde xaybışeeqa ehevkasda, Zı Zaler-alqa g'alerçesda gah qööna, hipxhırna. Zı Zıcar deş vor, Yizda Dekır Zaka vor."},{"book":"Yəhye","chapter":"16","verse":"33","text":"İn gırgın Zı şok'le eyhen, şu Yizde abnang'a, şoqa şu abğançe opxhanan fıkırbı mexhecenva. İne dyunyee dağamiyvallabı ixhes. Yik'eka vuxhe! Zı dyunyeyle ğamxhana."}]}