{"data":[{"book":"Fitowa","chapter":"4","verse":"1","text":"Musa ya amsa ya ce, “In ba su gaskata ni ba, suka kuma ce, ‘Ubangiji bai bayyana gare ka ba fa’?”"},{"book":"Fitowa","chapter":"4","verse":"2","text":"Sai Ubangiji ya ce, “Mene ne wannan a hannunka?”"},{"book":"Fitowa","chapter":"4","verse":"3","text":"Sai Ubangiji ya ce, “Jefa shi ƙasa.”"},{"book":"Fitowa","chapter":"4","verse":"4","text":"Sai Ubangiji ya ce masa, “Sa hannunka ka ɗauke shi ta wutsiya.” Sai Musa ya miƙa hannu, ya kama macijin, macijin kuwa ya dawo sanda a hannunsa."},{"book":"Fitowa","chapter":"4","verse":"5","text":"Ubangiji ya ce, “Wannan zai sa su ba da gaskiya cewa Ubangiji, Allah na kakanninsu, Allah na Ibrahim, Allah na Ishaku, da kuma Allah da Yaƙub, ya bayyana gare ka.”"},{"book":"Fitowa","chapter":"4","verse":"6","text":"Sa’an nan Ubangiji ya ce, “Sa hannunka cikin rigarka.” Sai Musa ya sa hannunsa cikin rigarsa, sa’ad da ya fitar da shi, sai hannun ya a kuturce fari fat, kamar ƙanƙara."},{"book":"Fitowa","chapter":"4","verse":"7","text":"Sai Ubangiji ya ce, “Yanzu, mayar da hannunka a rigarka.” Sai Musa ya sa hannunsa cikin rigarsa, da ya fitar da shi, sai hannun ya koma kamar sauran jikinsa."},{"book":"Fitowa","chapter":"4","verse":"8","text":"Sa’an nan Ubangiji ya ce, “In ba su gaskata ba, ko kuma ba su kula da mu’ujiza ta fari ba, wataƙila su gaskata da ta biyun."},{"book":"Fitowa","chapter":"4","verse":"9","text":"Amma in ba su gaskata mu’ujizan nan biyu ba, ko kuwa ba su saurare ka ba, sai ka ɗibo ruwa daga Nilu, ka zuba a busasshiyar ƙasa. Ruwan da ka ɗebo daga kogin zai zama jini a ƙasar.”"},{"book":"Fitowa","chapter":"4","verse":"10","text":"Musa ya ce wa Ubangiji, “Ya Ubangiji, ni ban mai iya magana ba ne, ban taɓa iya ba, ko a yanzu ma, bayan ka yi magana da ni, gama ni mai nauyin baki ne, mai nauyin harshe kuma.”"},{"book":"Fitowa","chapter":"4","verse":"11","text":"Ubangiji ya ce masa, “Wa ya ba mutum bakinsa? Wa yake maishe shi kurma ko bebe? Wa yake ba shi gani ko yă makanta shi? Ashe ba Ni Ubangiji ba ne?"},{"book":"Fitowa","chapter":"4","verse":"12","text":"Yanzu tafi, zan taimake ka ka yi magana, zan kuma koya maka abin da za ka faɗa.”"},{"book":"Fitowa","chapter":"4","verse":"13","text":"Amma Musa ya ce, “Ya Ubangiji, ina roƙonka, ka nemi wani ka aika.”"},{"book":"Fitowa","chapter":"4","verse":"14","text":"Sai Ubangiji ya yi fushi da Musa ya ce, “Ɗan’uwanka Haruna Balawe, ba ya nan ne? Na san ya iya magana. Ya riga ya kama hanya don yă sadu da kai, zai kuma yi farin ciki sa’ad da ya gan ka."},{"book":"Fitowa","chapter":"4","verse":"15","text":"Za ka yi masa magana. Ka kuma sa masa maganata a baki; zan kuma taimake ku magana, in koya muku abin da za ku yi."},{"book":"Fitowa","chapter":"4","verse":"16","text":"Zai yi magana da mutane a madadinka, zai zama kamar bakinka, kai kuwa kamar Allah a gare shi."},{"book":"Fitowa","chapter":"4","verse":"17","text":"Amma ka ɗauki wannan sanda a hannunka domin yă aikata mu’ujizan.”"},{"book":"Fitowa","chapter":"4","verse":"18","text":"Sai Musa ya koma wurin Yetro surukinsa, ya ce masa, “Bari in koma wurin mutanena a Masar, in ga ko da mai rai a cikinsu.”"},{"book":"Fitowa","chapter":"4","verse":"19","text":"Ubangiji ya riga ya gaya wa Musa a Midiyan, “Koma Masar, domin dukan mutanen da suke neman su kashe ka sun mutu.”"},{"book":"Fitowa","chapter":"4","verse":"20","text":"Sai Musa ya ɗauki matarsa da ’ya’yansa maza, ya sa su a kan jaki, suka kama hanya zuwa Masar. Ya kuma ɗauki sandan Allah a hannunsa."},{"book":"Fitowa","chapter":"4","verse":"21","text":"Ubangiji ya ce wa Musa, “Bayan ka koma Masar, ka tabbata ka aikata dukan mu’ujizan da na sa cikin ikonka a gaban Fir’auna. Amma zan taurare zuciyarsa domin kada yă bar mutanen su tafi."},{"book":"Fitowa","chapter":"4","verse":"22","text":"Sa’an nan ka gaya wa Fir’auna, ‘Ga abin da Ubangiji ya ce; Isra’ila shi ne ɗan farina,"},{"book":"Fitowa","chapter":"4","verse":"23","text":"na gaya maka, “Ka bar ɗana yă tafi domin yă yi mini sujada.” Amma ka ƙi ka bari yă tafi, saboda haka zan kashe ɗan farinka.’ ”"},{"book":"Fitowa","chapter":"4","verse":"24","text":"Ya zama kuwa sa’ad da Musa yake masauki a kan hanya sai Ubangiji ya gamu da shi, ya nema ya kashe shi."},{"book":"Fitowa","chapter":"4","verse":"25","text":"Amma Ziffora ta ɗauki dutsen ƙanƙara mai ci, ta yanke loɓar ɗanta ta taɓa ƙafafun Musa da shi. Ta ce, “Tabbatacce kai angon jini ne a gare ni.”"},{"book":"Fitowa","chapter":"4","verse":"26","text":"Sai Ubangiji ya ƙyale shi. (A lokacin ta ce “angon jini,” tana nufin kaciya.)"},{"book":"Fitowa","chapter":"4","verse":"27","text":"Ubangiji ya ce wa Haruna, “Tafi cikin hamada ka sadu da Musa.” Sai ya sadu da Musa a dutsen Allah, ya sumbace shi."},{"book":"Fitowa","chapter":"4","verse":"28","text":"Sai Musa ya gaya wa Haruna dukan abin da Ubangiji ya aike yă faɗa, da kuma dukan mu’ujizan da ya umarce shi yă aikata."},{"book":"Fitowa","chapter":"4","verse":"29","text":"Musa da Haruna suka tattara dukan dattawan Isra’ilawa,"},{"book":"Fitowa","chapter":"4","verse":"30","text":"sai Haruna ya gaya musu dukan abin da Ubangiji ya ce wa Musa. Ya kuma aikata mu’ujizan a gaban mutanen,"},{"book":"Fitowa","chapter":"4","verse":"31","text":"sai suka gaskata. Sa’ad da suka ji cewa Ubangiji ya damu da su, ya kuma ga azabarsu, sai suka durƙusa suka yi sujada."}]}