{"data":[{"book":"Sams-Zgame","chapter":"113","verse":"1","text":"Ra Anumzamofo agi'a ahentesga hanune! Ra Anumzamofo eri'za vahe'mota Anumzamofo agi'a ahentesga hiho. Ra Anumzamofo agi'a ahentesga hiho."},{"book":"Sams-Zgame","chapter":"113","verse":"2","text":"Menine henkanena Ra Anumzamofo agigura muse hunte vava huta vanune."},{"book":"Sams-Zgame","chapter":"113","verse":"3","text":"Zage hanatitegati vuno zage fretegama vanigeta, maka vahe'mota, Ra Anumzamofo agi'a husga huntesune."},{"book":"Sams-Zgame","chapter":"113","verse":"4","text":"Ra Anumzamo'a onagamu mani'neno, maka ama mopafi vahera kegava hu'negeno, Agri konarari masa zamo'a mona agatereno amenagame mareri'ne."},{"book":"Sams-Zgame","chapter":"113","verse":"5","text":"Ina vahe'mo Ra Anumzana tagri Anumzamo'ma tra'are'ma manisgama hu'nea Anumzankna vahera mani'ne?"},{"book":"Sams-Zgame","chapter":"113","verse":"6","text":"Ana Anumzamo'a onagame mani'neno kefenkateno monane mopanena nege."},{"book":"Sams-Zgame","chapter":"113","verse":"7","text":"Zamunte omne vahe'ma kugusopafima mase'nazana Anumzamo'a zamavazu huno zamazeri o'netino, maka zanku'ma atupa'ma nehaza vahe'ma ta'nefapima mani'nazana zamavaresga nehie."},{"book":"Sams-Zgame","chapter":"113","verse":"8","text":"Ana huteno kva vahe'mofo trate zamantege'za, agri vahe'ma kegavama nehaza ugota kva vahe'mo'zama nemaniza tva'ontera nemanize."},{"book":"Sams-Zgame","chapter":"113","verse":"9","text":"Mofavre onte naravo ara mofavre amigeno rama'a mofavre nenteno, tusi muse nehie. Ra Anumzamo'a ra agia erisie."}]}