{"data":[{"book":"Makuh","chapter":"8","verse":"1","text":"I vei am ngsawk ham se, khyang khawjah Jesuha veia ngbum law be tüki he. Ami ei vai ipi am lawei u se, Jesuh naw axüisaw he jah khü lü,"},{"book":"Makuh","chapter":"8","verse":"2","text":"“Hina khyang he naw na mthimhmatei ve u, mhmüp kthum ka veia awm pängki he atuh ami ei vai ipi am ve."},{"book":"Makuh","chapter":"8","verse":"3","text":"Ei ka ami ima ka jah tüih be üng mä lam cäpa bawng u lü khuikha khai he ni; isetiüng avang he bawk bawk ta ami lawnak thuksihki,” a ti."},{"book":"Makuh","chapter":"8","verse":"4","text":"Axüisaw he naw, “U naw, hina khawkhyawng khawa khyang hijaha ei khyawh vai hmu thei khai ni?” tia ami msang."},{"book":"Makuh","chapter":"8","verse":"5","text":"Jesuh naw, “Muk ijah nami taki?” ti lü jah kthäh se, “Khyüh” ami ti."},{"book":"Makuh","chapter":"8","verse":"6","text":"Jesuh naw khyang he mdeka khana a jah ngawsak. Acunüng muk khyüh lo lü Pamhnama veia jenaka ngthu pyen lü, jah bo lü, axüisaw he am khyang hea veia ami jah yet vaia jah pe se, axüisaw he naw ami jah yet."},{"book":"Makuh","chapter":"8","verse":"7","text":"Nga ajaw ami tak pi Jesuh naw Pamhnama veia jenak pyen lü ami yet vaia axüisaw he a jah pet."},{"book":"Makuh","chapter":"8","verse":"8","text":"Ami van naw ei u lü phüki he. Ami ei käna axüisaw he naw mkhäm u se akpawih cä khyüh lawki."},{"book":"Makuh","chapter":"8","verse":"9","text":"Eikie cun thawng phyü lawki he. Acun käna jah tüih be se"},{"book":"Makuh","chapter":"8","verse":"10","text":"mlawng üng axüisaw he am lut u lü Damanuta khawa citki he."},{"book":"Makuh","chapter":"8","verse":"11","text":"Pharise avang Jesuha veia law u lü ngcuhpüiki he naw, Pamhnam naw a kcangnak angsingnak vaia mhnüteinak khanaka müncankse ami kthäh."},{"book":"Makuh","chapter":"8","verse":"12","text":"8:12 Mt 12:39; Lk 11:29 Cunsepi Jesuh naw a mlungmthin k’uma aktäa ngko lü, “Ise atuha kcün khyang he naw müncankse ami kthäh ni? Akcanga ka ning jah mthehki! Msingnak mat pi am ning jah mhnüh hlü ve nawng,” a ti."},{"book":"Makuh","chapter":"8","verse":"13","text":"Jah yawk hütki naw mlawng üng lut be lü tuili cayea citki."},{"book":"Makuh","chapter":"8","verse":"14","text":"Axüisaw he naw ami ei khyawh vai muk mhnih hüt u lü mlawng üng muk mat däng taki he."},{"book":"Makuh","chapter":"8","verse":"15","text":"8:15 Lk 12:1Jesuh naw, “Pharise hea nghngen8:15 Nghngen cun Pharise he naw am dawkia ami jah mtheimthangnaka kyakila Heroda nghngen üng ngxungei kyu u lü ngcäiei na ua,” a ti."},{"book":"Makuh","chapter":"8","verse":"16","text":"Axüisaw he naw, “Muk8:16 Judah he naw muk ami pawh üng ami sumei khawia kyaki am mi ta se va hinkba pyen mäih ja,” tia ngthähki he."},{"book":"Makuh","chapter":"8","verse":"17","text":"Jesuh naw ami ngthäh kyu jah ksing lü, “I vai muk am nami taka phäha nami ngthäh kyuki ni? Atuh pi nami mlungmthin am am nami ksing hamki aw? Nami mlung nghlang hamki aw?"},{"book":"Makuh","chapter":"8","verse":"18","text":"8:18 Jer 5:21; Hez 12:2; Mk 4:12Mik mah u lü am nami hmuki aw? Nghnga mah u lü am nami ngjaki aw? Am nami süm hamki aw?"},{"book":"Makuh","chapter":"8","verse":"19","text":"Kei naw muk mhma khyang thawng mhma phäha ka pawh üng, kpawihki cä ijaha ni nami kaw?” ti se, amimi naw,"},{"book":"Makuh","chapter":"8","verse":"20","text":"“Acun käna muk khyüh khyang thawng kphyüa phäha ka pawh üng kpawihki cä ijah ni nami kaw?” ti se, amimi naw,"},{"book":"Makuh","chapter":"8","verse":"21","text":"Jesuh naw, “Acunüng ihawkba am ksing u lü nami awmki ni?” a ti."},{"book":"Makuh","chapter":"8","verse":"22","text":"Bethsaida khawa law u se Jesuha veia a mik müki mat khyang avang naw lawpüi u lü a hnet vaia ami nghuinak."},{"book":"Makuh","chapter":"8","verse":"23","text":"Jesuh naw a mik müki a kut üng kpang lü ngnam kpunga cehpüiki naw, a mik üng msawh lü a kut a khana mtaih lü, “Ini na hmu thei,” ti lü, a kthäh."},{"book":"Makuh","chapter":"8","verse":"24","text":"A mik müki naw jeng mang lü, “Ä, khyang he thinga mäiha cit hü u se jah hmu veng,” a ti."},{"book":"Makuh","chapter":"8","verse":"25","text":"Jesuh naw a kut cun a mika khana mtaih beki naw, yet lü a teng süm vaia a mtheh. Acunüng a mik vai law be se, avan a ngkhaia hmu theiki."},{"book":"Makuh","chapter":"8","verse":"26","text":"Jesuh naw a ima tüi be lü, “Ngnam k’uma ä cit bea,” ti lü a mtheh."},{"book":"Makuh","chapter":"8","verse":"27","text":"Acunüng Jesuh la axüisaw he cun Kesari Philipih pei ngnam hea citki he. Lama, “Khyang he naw, ua ni ami na ngaih?” ti se,"},{"book":"Makuh","chapter":"8","verse":"28","text":"“Baptican Johan; avang naw Elijah; avang naw sahma he üngka mat mat,” ti ve u ami ti."},{"book":"Makuh","chapter":"8","verse":"29","text":"Jesuh naw, “Nangmi naw mä ua ni nami na ngaih?” ti se,"},{"book":"Makuh","chapter":"8","verse":"30","text":"Acunüng Jesuh naw, “U pi ä mtheh ua” a ti."},{"book":"Makuh","chapter":"8","verse":"31","text":"Acunüng Jesuh naw, “Khyanga Capa cun mkhuimkha khai he, axüngvai he , ktaiyü ktung he la, thum jah mtheiki he naw mah u lü, hnim khai he, acunüng amhmüp kthum üng tho law be khai,” ti lü a jah mtheh."},{"book":"Makuh","chapter":"8","verse":"32","text":"Acukba angsinga ngthu jah mtheh se Pita naw akcea khü lü a ksenak."},{"book":"Makuh","chapter":"8","verse":"33","text":"Cunsepi Jesuh naw nghlat hü lü, axüisaw he jah teng lü, Pita üng, “Khawyam aw, ka vei üngka naw cita; na ngaihkyunak Pamhnama vei üngkaa am kya lü khyang üngkaa ni a kya ve,” ti lü a ksenak be."},{"book":"Makuh","chapter":"8","verse":"34","text":"Acunüng Jesuh naw khyang he la axüisaw he a veia jah khü lü, “Upi ka veia na läk law khaia büki naw amät naw amät yawk lü, a kutlamktung kawt lü, na läk law se."},{"book":"Makuh","chapter":"8","verse":"35","text":"8:35 Mt 10:39; Lk 17:33; Jn 12:25Isetiakyaüng, upi amäta xünnak küikyanei khaia büki naw mkhyüh lü, upi a xünnak keia phäha ja thangkdaw phäha mkhyühki cun naw küikyanei khai."},{"book":"Makuh","chapter":"8","verse":"36","text":"Khyang naw khawmdek avan ka na lü, a xünnak a mkhyüh üng i ngmang na khai ni? I am ngmang na."},{"book":"Makuh","chapter":"8","verse":"37","text":"A xünnak a yahnak be thei vaia i am pi am thawng be thei."},{"book":"Makuh","chapter":"8","verse":"38","text":"Hina Mhnam am ktäkie la katnaka mhmüp he üng, upi kei la keia mtheimthangnaka phäh ngkekhyakeiki he cun Khyanga Capa naw pi a Pa hlüngtainak la khankhawngsä ngcim he am a law be üng jah ngkekhyakei na be khai,” a ti."}]}