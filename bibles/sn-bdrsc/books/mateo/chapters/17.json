{"data":[{"book":"Mateo","chapter":"17","verse":"1","text":"Mushure memazuva matanhatu Jesu akatora Petro naJakobho naJohani mununʼuna waJakobho akakwira navo mugomo refu vari voga."},{"book":"Mateo","chapter":"17","verse":"2","text":"Ipapo akashanduka pamberi pavo. Chiso chake chakapenya sezuva uye nguo dzake dzikachena sechiedza."},{"book":"Mateo","chapter":"17","verse":"3","text":"Pakarepo Mozisi naEria vakangoerekana voonekwa vamire vachitaura naJesu."},{"book":"Mateo","chapter":"17","verse":"4","text":"Petro akati kuna Jesu, “Ishe zvakatinakira kuva pano. Kana muchida ndingavaka matumba matatu, rimwe renyu, rimwe raMozisi nerimwe raEria.”"},{"book":"Mateo","chapter":"17","verse":"5","text":"Achiri kutaura kudaro, gore raipenya rakabva ravakwidibira, uye inzwi rikabuda mugore richiti, “Uyu ndiye Mwanakomana wangu wandinodisa, anondifadza. Munzwei!”"},{"book":"Mateo","chapter":"17","verse":"6","text":"Vadzidzi vakati vanzwa izvi, vakawira pasi nezviso zvavo vachitya kwazvo."},{"book":"Mateo","chapter":"17","verse":"7","text":"Asi Jesu akauya akavabata. Akati, “Mukai. Musatya.”"},{"book":"Mateo","chapter":"17","verse":"8","text":"Pavakasimudza misoro vachitarisa vakazongoona Jesu ava oga."},{"book":"Mateo","chapter":"17","verse":"9","text":"Pavakanga vava kuburuka kubva mugomo, Jesu akavarayira achiti, “Musamboudza ani zvake zvamaona izvi kusvikira Mwanakomana woMunhu amutswa kubva kuvakafa.”"},{"book":"Mateo","chapter":"17","verse":"10","text":"Vadzidzi vakamubvunza vakati, “Ko, sei vadzidzisi vemirayiro vachiti Eria anofanira kutanga kuuya?”"},{"book":"Mateo","chapter":"17","verse":"11","text":"Jesu akapindura akati, “Ichokwadi kuti Eria achauya agovandudza zvinhu zvose."},{"book":"Mateo","chapter":"17","verse":"12","text":"Asi ndinokuudzai kuti Eria akatouya kare asi havana kumuziva, uye vakaita kwaari zvavaida. Saizvozvo Mwanakomana woMunhu achatambudzwa pamaoko avo.”"},{"book":"Mateo","chapter":"17","verse":"13","text":"Ipapo vadzidzi vakanzwisisa kuti aitaura kwavari nezvaJohani Mubhabhatidzi."},{"book":"Mateo","chapter":"17","verse":"14","text":"Vakati vasvika kuvanhu vazhinji, mumwe murume akauya akasvikopfugama pamberi paJesu akati,"},{"book":"Mateo","chapter":"17","verse":"15","text":"“Ishe, donzwiraiwo mwanakomana wangu tsitsi. Ane zvipusha uye ari kutambudzika kwazvo. Kazhinji zvinomuwisira mumoto kana mumvura."},{"book":"Mateo","chapter":"17","verse":"16","text":"Ndauya naye kuvadzidzi venyu asi havana kugona kumuporesa.”"},{"book":"Mateo","chapter":"17","verse":"17","text":"Jesu akapindura akati, “Haiwa, imi rudzi rusingatendi uye rwakatsauka, ndichagara nemi kusvikira rinhiko? Uyai nomukomana uyu kwandiri.”"},{"book":"Mateo","chapter":"17","verse":"18","text":"Jesu akatuka dhimoni rikabva rabuda mumukomana uya achibva apora kubva panguva iyoyo."},{"book":"Mateo","chapter":"17","verse":"19","text":"Ipapo vadzidzi vakauya kuna Jesu vari voga vakamubvunza vachiti, “Ko, takundikana sei kuridzinga?”"},{"book":"Mateo","chapter":"17","verse":"20","text":"Akavapindura achiti, “Nokuda kwokuti mune kutenda kudiki. Ndinokuudzai chokwadi kuti dai maiva nokutenda kudiki hako semhodzi yemasitadhi maigona kuti kugomo iri, ‘Ibva apa uende uko,’ zvichiitika. Hapana chamunozokundikana kuita."},{"book":"Mateo","chapter":"17","verse":"21","text":"Asi rudzi urwu rwomweya runongobviswa chete nokunyengetera nokutsanya.”"},{"book":"Mateo","chapter":"17","verse":"22","text":"Vakati vaungana muGarirea Jesu akati kwavari, “Mwanakomana woMunhu achaiswa mumaoko avanhu."},{"book":"Mateo","chapter":"17","verse":"23","text":"Vachamuuraya asi pazuva retatu achamutswa.” Uye vadzidzi vakasuwa kwazvo."},{"book":"Mateo","chapter":"17","verse":"24","text":"Jesu navadzidzi vake vakati vasvika muKapenaume, vateresi vomutemberi vakauya kuna Petro vakabvunza vachiti, “Ko, mudzidzisi wenyu haaripi mutero womutemberi here?”"},{"book":"Mateo","chapter":"17","verse":"25","text":"Akapindura akati, “Hongu, anoripa.”"},{"book":"Mateo","chapter":"17","verse":"26","text":"Petro akapindura akati, “Kuna vamwe.” Jesu akati, “Saka vana vakasununguka."},{"book":"Mateo","chapter":"17","verse":"27","text":"Asi kuti tisavagumbura enda kugungwa unokanda chiredzo chako mumvura. Tora hove yaunotanga kubata, wovhura muromo wayo, uchawana muine mari inokwana mutero wangu newako, uvape.”"}]}