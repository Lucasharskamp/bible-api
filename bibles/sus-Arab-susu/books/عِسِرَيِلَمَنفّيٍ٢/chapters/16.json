{"data":[{"book":"عِسِرَيِلَ مَنفّيٍ ٢","chapter":"16","verse":"1","text":"رٍ مَلِيَهُ شَ دِ ثٍكَ شَ مَنفّيَ حّ قُ نُن سٌلٌقٍرٍ ندٍ رَ، يٌتَمِ شَ دِ عَشَسِ نَشَ تِ مَنفّ رَ يُدَيَ بْشِ مَ."},{"book":"عِسِرَيِلَ مَنفّيٍ ٢","chapter":"16","verse":"2","text":"عَ حّ مْشْحّن نَن نُ عَ رَ نَ تّمُي. عَ نَشَ حّ قُ نُن سٍننِ مَنفّيَ رَبَ دَرِ سَلَمُ. عَ مُ عَ مَرِفِ عَلَتَلَ وَشْنقٍ رَبَ عَلْ عَ بٍنبَ دَوُدَ عَ رَبَ كِ نَشّ."},{"book":"عِسِرَيِلَ مَنفّيٍ ٢","chapter":"16","verse":"3","text":"عَ نُ بِرَ مَ عِسِرَيِلَ مَنفّيٍ شَ كِرَ نَن قْشْ رَ. عَ نَشَ عَ شَ دِ يَتِ بَ سّرّشّ فَن دَاشِ رَ، عَلْ سِ فبّتّيٍ نُ عَ رَبَمَ كِ نَشّ، عَلَتَلَ نَشٍيٍ كٍرِ عِسِرَيِلَكَيٍ يَ رَ."},{"book":"عِسِرَيِلَ مَنفّيٍ ٢","chapter":"16","verse":"4","text":"عَ نُ سّرّشّيٍ بَمَ، عَ نُ سُرَيِ فَن سّرّشّ رَ فٍيَيٍ قَرِ نُن وُرِ بِلِيٍ بُن مَ."},{"book":"عِسِرَيِلَ مَنفّيٍ ٢","chapter":"16","verse":"5","text":"نَ تّمُي عَرَ مِ مَنفّ رٍ سِن نُن عِسِرَيِلَ مَنفّ ثٍكَ رٍ مَلِيَهُ شَ دِ، نَشَ دَرِ سَلَمُ فٍرٍ. عٍ نَشَ عَشَسِ رَبِلِن عَ شَ تَا كُي، كْنْ عٍ مُ نْ عَ رَ."},{"book":"عِسِرَيِلَ مَنفّيٍ ٢","chapter":"16","verse":"6","text":"نَ وَشَتِ عَرَ مِ مَنفّ رٍ سِن نُ بَرَ عٍلَتَ تَا لُ عَرَ مِ بْشِ شَ نْي بُن مَ. عَ نُ بَرَ يُدَ بْنسْي تٌنفٌ نَا. عٍدٌنكَيٍ سَبَتِ نَا عٍ حْشْي رَ. نٍيٍ نَ مّننِ هَن تٌ."},{"book":"عِسِرَيِلَ مَنفّيٍ ٢","chapter":"16","verse":"7","text":"عَشَسِ نَشَ شّيرَيٍ شّي عَسِرِيَ مَنفّ تِفِلَتِ ثِلٍسٍرِ شْن، عٍ شَ سَ عَ قَلَ عَ بّ، «عِ شَ كٌنيِ نَن لَنشِ ﭑ مَ، ﭑ شَشِلِ تِشِ عِ تَن نَن نَ. عِ شَ قَ ﭑ نَتَنفَدٍ عَرَ مِ مَنفّ نُن عِسِرَيِلَ مَنفّ مَ، عٍ قَشِ ﭑ فٍرٍدٍ.»"},{"book":"عِسِرَيِلَ مَنفّيٍ ٢","chapter":"16","verse":"8","text":"عَشَسِ نَشَ فبٍتِ نُن شّيمَ تٌنفٌ، نَشَن نُ نَ عَلَتَلَ شَ بَنشِ كُي نُن مَنفّ بَنشِ كُي، عَ نَشَ عَ رَ سَنبَ عَسِرِيَ مَنفّ مَ دُوتِ رَ."},{"book":"عِسِرَيِلَ مَنفّيٍ ٢","chapter":"16","verse":"9","text":"عَسِرِيَ مَنفّ نَشَ تِن نَ قٍ رَ، عَ قَ سِفَ دَ مَسِ فٍرٍدٍ. عَ تٌ نْ نَ تَا رَ، عَ نَشَ مّننِكَيٍ قِندِ كٌنيِيٍ رَ، عَ عٍ رَ سِفَ كِرٍ تَا كُي. عَ رٍ سِن قَشَ، مّننِ مَنفّ."},{"book":"عِسِرَيِلَ مَنفّيٍ ٢","chapter":"16","verse":"10","text":"مَنفّ عَشَسِ تٌ سِفَ دَ مَسِ، عَسِرِيَ مَنفّ تِفِلَتِ ثِلٍسٍرِ يِرٍ، عَ نَشَ سّرّشّبَدٍ تٌ نَا. عَ نَشَ نَ سّرّشّبَدٍ ثِرِنتِ نُن عَ يَءِلَن كِ رَ سَنبَ عُرِ سّرّشّدُبّ مَ دَرِ سَلَمُ."},{"book":"عِسِرَيِلَ مَنفّيٍ ٢","chapter":"16","verse":"11","text":"عُرِ نَشَ نَ سّرّشّبَدٍ مْولِ تِ دَرِ سَلَمُ، بٍينُن مَنفّ عَشَسِ شَ فبِلٍن كٍلِقٍ دَ مَسِ."},{"book":"عِسِرَيِلَ مَنفّيٍ ٢","chapter":"16","verse":"12","text":"مَنفّ تٌ فبِلٍن كٍلِقٍ دَ مَسِ، عَ قَ نَ سّرّشّبَدٍ تٌ، عَ نَشَ عَ مَسٌ عَ رَ، عَ سّرّشّ بَ عَ قَرِ."},{"book":"عِسِرَيِلَ مَنفّيٍ ٢","chapter":"16","verse":"13","text":"عَ نَشَ عَ شَ سّرّشّ فَن دَاشِ نُن عَ شَ سَنسِ شْرِ سّرّشّ فَن نَ قَرِ. عَ نَشَ وّنِ سّرّشّ عِقِلِ عَ قَرِ، عَ شَنُنتٍيَ سّرّشّ وُلِ مَكَسَن عَ مَ."},{"book":"عِسِرَيِلَ مَنفّيٍ ٢","chapter":"16","verse":"14","text":"سّرّشّبَدٍ نَشَن نُ يَءِلَنشِ وُرٍ فبٍيلِ رَ، نَشَن نُ نَ عَلَتَلَ يَ عِ، هْرْ مْبَنشِ نُن سّرّشّبَدٍ نّينّ تَفِ، عَ نَشَ نَ تِ سّرّشّبَدٍ نّينّ قّ مَ كْولَ بِرِ رَ."},{"book":"عِسِرَيِلَ مَنفّيٍ ٢","chapter":"16","verse":"15","text":"مَنفّ عَشَسِ نَشَ سّرّشّدُبّ عُرِيَ يَمَرِ يِ رَ، «فّيسّفّ سّرّشّ فَن دَاشِ، نُنمَرٍ سّرّشّ، مَنفّ شَ سّرّشّ فَن دَاشِ، نُن سَنسِ شْرِ هَدِيَ، حَمَ شَ سّرّشّ فَن دَاشِ، حَمَ شَ سَنسِ شْرِ هَدِيَ، نُن حَمَ شَ سّرّشّ تُرٍ دَاشِ، نٍيٍ بِرِن شَ بَ يِ سّرّشّبَدٍ شُنفبٍ قَرِ. سّرّشّبَدٍ وُرٍ فبٍيلِ دَاشِ شَ رَوَلِ ﭑ تَن بّ.»"},{"book":"عِسِرَيِلَ مَنفّيٍ ٢","chapter":"16","verse":"16","text":"سّرّشّدُبّ عُرِيَ نَشَ عَ رَبَ عَلْ مَنفّ عَشَسِ عَ يَمَرِ كِ نَشّ."},{"book":"عِسِرَيِلَ مَنفّيٍ ٢","chapter":"16","verse":"17","text":"مَنفّ عَشَسِ نَشَ عَلَ شَ بَنشِ يٍ سَسٍيٍ دْشْدٍ بَ عَ بٌرٍ رَ، عَ نَ يٍ سَسٍيٍ تٌنفٌ عٍ قَرِ. عَ يٍ سَسٍ شُنفبٍ رَفٌرٌ كٍلِ تُورَ وُرٍ فبٍيلِ دَاشِيٍ قَرِ، عَ عَ دْشْ بْشِ مَ. نَ يٍ سَسٍ نُ شِلِ نّ «بَا.»"},{"book":"عِسِرَيِلَ مَنفّيٍ ٢","chapter":"16","verse":"18","text":"عَ نَشَ مَلَبُي لْشْي مَلَندٍ مَسَرَ عَلَ شَ بَنشِ كُي، عَ نُن مَنفّ سٌدٍ، عَسِرِيَ مَنفّ شَ قٍ رَ."},{"book":"عِسِرَيِلَ مَنفّيٍ ٢","chapter":"16","verse":"19","text":"عَشَسِ شَ تَرُشُي دْنشْي، عَ قٍ نَشَن بِرِن نَبَ، نَ سّبّشِ يُدَيَ مَنفّيٍ شَ تَرُشُي كُي."},{"book":"عِسِرَيِلَ مَنفّيٍ ٢","chapter":"16","verse":"20","text":"عَشَسِ نَشَ لَاشِرَ، عَ رَفَتَ عَ بٍنبَيٍ قّ مَ دَوُدَ شَ تَا كُي. عَ شَ دِ شٍسٍكِيَ نَشَ تِ مَنفّ رَ عَ حْشْي رَ."}]}