{"data":[{"book":"1 Akorinto","chapter":"16","verse":"1","text":"Tsopano za zopereka zothandiza anthu a Ambuye a ku Yerusalemu. Muchite zomwe ndinawuza mipingo ya ku Galatiya kuti ichite."},{"book":"1 Akorinto","chapter":"16","verse":"2","text":"Pa tsiku loyamba la sabata lililonse, aliyense wa inu azipatula ndalama molingana ndi zomwe wapezera. Asunge, kuti ndikabwera pasadzakhalenso msonkhamsonkha."},{"book":"1 Akorinto","chapter":"16","verse":"3","text":"Pamenepo, ndikadzafika, ndidzawapatsa makalata a umboni anthu amene mudzawasankhe ndi kuwatuma kuti akapereka mphatso zanu ku Yerusalemu."},{"book":"1 Akorinto","chapter":"16","verse":"4","text":"Ngati kutaoneka kuti nʼkoyenera kuti ndipite nawo, adzapita nane limodzi."},{"book":"1 Akorinto","chapter":"16","verse":"5","text":"Ndidzafika kwanuko nditadutsa ku Makedoniya pakuti ndikuyembekezera kudzera ku Makedoniyako."},{"book":"1 Akorinto","chapter":"16","verse":"6","text":"Mwina ndidzakhala nanu kanthawi kochepa kapenanso nyengo yonse yozizira, kuti mudzandithandize kupitiriza ulendo wanga kulikonse kumene ndingapite."},{"book":"1 Akorinto","chapter":"16","verse":"7","text":"Sindikufuna kuti ndikuoneni tsopano mongodutsa chabe, koma ndikuyembekezera kudzakhala nanu kwa kanthawi, ngati Ambuye alola."},{"book":"1 Akorinto","chapter":"16","verse":"8","text":"Koma ndikhala ndili ku Efeso mpaka nthawi ya Pentekosite,"},{"book":"1 Akorinto","chapter":"16","verse":"9","text":"pakuti mwayi waukulu wapezeka woti nʼkugwira ntchito yaphindu, koma pali ambiri amene akutsutsana nane."},{"book":"1 Akorinto","chapter":"16","verse":"10","text":"Ngati Timoteyo afike kwanuko, onetsetsani kuti pasakhale zina zomuchititsa mantha pamene ali pakati panu, pakuti iye akugwira ntchito ya Ambuye monga ine."},{"book":"1 Akorinto","chapter":"16","verse":"11","text":"Wina aliyense asamunyoze. Muthandizeni kupitiriza ulendo wake mwamtendere kubwereranso kuli ine. Ndikumuyembekeza pamodzi ndi abale ena."},{"book":"1 Akorinto","chapter":"16","verse":"12","text":"Tsono kunena za mʼbale wathu, Apolo, ndinamuwumiriza kwambiri kuti abwere kwa inu abale, ndipo iye sanafune kupita tsopano. Koma akadzapeza mpata wabwino adzabwera."},{"book":"1 Akorinto","chapter":"16","verse":"13","text":"Khalani tcheru; khazikikani mʼchikhulupiriro chanu; limbani mtima; khalani amphamvu."},{"book":"1 Akorinto","chapter":"16","verse":"14","text":"Chitani zonse mwachikondi."},{"book":"1 Akorinto","chapter":"16","verse":"15","text":"Mukudziwa kuti a mʼbanja la Stefano ndiye anali oyamba kutembenuka mtima ku Akaya, ndipo akhala akudzipereka kutumikira oyera mtima. Choncho ndikukudandaulirani, inu abale,"},{"book":"1 Akorinto","chapter":"16","verse":"16","text":"kuti muziwamvera anthu oterewa, ndiponso aliyense wogwira nawo ntchitoyi modzipereka."},{"book":"1 Akorinto","chapter":"16","verse":"17","text":"Ndikondwera kuti Stefano, Fortunato ndi Akayiko afika, chifukwa akhala akundithandiza pakuti inu simuli nane."},{"book":"1 Akorinto","chapter":"16","verse":"18","text":"Pakuti anatsitsimutsa mzimu wanga ndi wanu womwe. Anthu a mtundu oterewa ngofunika kuwalemekeza."},{"book":"1 Akorinto","chapter":"16","verse":"19","text":"Mpingo wa mʼchigawo cha ku Asiya ukupereka moni. Akula ndi Prisila akuperekanso moni wachisangalalo, mwa Ambuye, ndiponso mpingo umene umakumana mʼnyumba mwawo ukupereka moni."},{"book":"1 Akorinto","chapter":"16","verse":"20","text":"Abale onse kuno akupereka moni wawo. Patsanani moni wachikondi chenicheni."},{"book":"1 Akorinto","chapter":"16","verse":"21","text":"Ineyo Paulo, ndikulemba ndi dzanja langa mawu awa akuti moni."},{"book":"1 Akorinto","chapter":"16","verse":"22","text":"Ngati wina sakonda Ambuye akhale wotembereredwa. Maranatha! (Ambuye athu bwerani)!"},{"book":"1 Akorinto","chapter":"16","verse":"23","text":"Chisomo cha Ambuye Yesu chikhale ndi inu."},{"book":"1 Akorinto","chapter":"16","verse":"24","text":"Chikondi changa chikhale ndi nonsenu mwa Khristu Yesu."}]}