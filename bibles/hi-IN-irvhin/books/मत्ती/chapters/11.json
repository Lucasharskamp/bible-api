{"data":[{"book":"मत्ती","chapter":"11","verse":"1","text":"जब यीशु अपने बारह चेलों को निर्देश दे चुका, तो वह उनके नगरों में उपदेश और प्रचार करने को वहाँ से चला गया।"},{"book":"मत्ती","chapter":"11","verse":"2","text":"यूहन्ना ने बन्दीगृह में मसीह के कामों का समाचार सुनकर अपने चेलों को उससे यह पूछने भेजा,"},{"book":"मत्ती","chapter":"11","verse":"3","text":"“क्या आनेवाला तू ही है, या हम दूसरे की प्रतीक्षा करें?”"},{"book":"मत्ती","chapter":"11","verse":"4","text":"यीशु ने उत्तर दिया, “जो कुछ तुम सुनते हो और देखते हो, वह सब जाकर यूहन्ना से कह दो।"},{"book":"मत्ती","chapter":"11","verse":"5","text":"कि अंधे देखते हैं और लँगड़े चलते फिरते हैं, कोढ़ी शुद्ध किए जाते हैं और बहरे सुनते हैं, मुर्दे जिलाए जाते हैं, और गरीबों को सुसमाचार सुनाया जाता है।"},{"book":"मत्ती","chapter":"11","verse":"6","text":"और धन्य है वह, जो मेरे कारण ठोकर न खाए।”"},{"book":"मत्ती","chapter":"11","verse":"7","text":"जब वे वहाँ से चल दिए, तो यीशु यूहन्ना के विषय में लोगों से कहने लगा, “तुम जंगल में क्या देखने गए थे? क्या हवा से हिलते हुए सरकण्डे को?"},{"book":"मत्ती","chapter":"11","verse":"8","text":"फिर तुम क्या देखने गए थे? जो कोमल वस्त्र पहनते हैं, वे राजभवनों में रहते हैं।"},{"book":"मत्ती","chapter":"11","verse":"9","text":"तो फिर क्यों गए थे? क्या किसी भविष्यद्वक्ता को देखने को? हाँ, मैं तुम से कहता हूँ, वरन् भविष्यद्वक्ता से भी बड़े को।"},{"book":"मत्ती","chapter":"11","verse":"10","text":"यह वही है, जिसके विषय में लिखा है, कि"},{"book":"मत्ती","chapter":"11","verse":"11","text":"“मैं तुम से सच कहता हूँ, कि जो स्त्रियों से जन्मे हैं, उनमें से यूहन्ना बपतिस्मा देनेवाले से कोई बड़ा नहीं हुआ; पर जो स्वर्ग के राज्य में छोटे से छोटा है वह उससे बड़ा11:11 वह उससे बड़ा: स्वर्ग के राज्य में छोटे से छोटा इस जगत के सबसे बड़े की तुलना में उससे बड़ा है (मत्ती 18:4)  है।"},{"book":"मत्ती","chapter":"11","verse":"12","text":"यूहन्ना बपतिस्मा देनेवाले के दिनों से अब तक स्वर्ग के राज्य में बलपूर्वक प्रवेश होता रहा है, और बलवान उसे छीन लेते हैं।"},{"book":"मत्ती","chapter":"11","verse":"13","text":"यूहन्ना तक सारे भविष्यद्वक्ता और व्यवस्था भविष्यद्वाणी करते रहे।"},{"book":"मत्ती","chapter":"11","verse":"14","text":"और चाहो तो मानो, एलिय्याह जो आनेवाला था, वह यही है।11:14 एलिय्याह जो आनेवाला था, वह यही है: भविष्यद्वक्ता मलाकी ने (मला 4:5-6) भविष्यद्वाणी की थी कि मसीह के आने से पहले मार्ग तैयार करने के लिए “एलिय्याह” भेजा जाएगा। (मला. 4:5)"},{"book":"मत्ती","chapter":"11","verse":"15","text":"जिसके सुनने के कान हों, वह सुन ले।"},{"book":"मत्ती","chapter":"11","verse":"16","text":"“मैं इस समय के लोगों की उपमा किस से दूँ? वे उन बालकों के समान हैं, जो बाजारों में बैठे हुए एक दूसरे से पुकारकर कहते हैं,"},{"book":"मत्ती","chapter":"11","verse":"17","text":"कि हमने तुम्हारे लिये बाँसुरी बजाई, और तुम न नाचे; हमने विलाप किया, और तुम ने छाती नहीं पीटी।"},{"book":"मत्ती","chapter":"11","verse":"18","text":"क्योंकि यूहन्ना न खाता आया और न ही पीता, और वे कहते हैं कि उसमें दुष्टात्मा है।"},{"book":"मत्ती","chapter":"11","verse":"19","text":"मनुष्य का पुत्र खाता-पीता आया, और वे कहते हैं कि देखो, पेटू और पियक्कड़ मनुष्य, चुंगी लेनेवालों और पापियों का मित्र! पर ज्ञान अपने कामों में सच्चा ठहराया गया है।”"},{"book":"मत्ती","chapter":"11","verse":"20","text":"तब वह उन नगरों को उलाहना देने लगा, जिनमें उसने बहुत सारे सामर्थ्य के काम किए थे; क्योंकि उन्होंने अपना मन नहीं फिराया था।"},{"book":"मत्ती","chapter":"11","verse":"21","text":"“हाय, खुराजीन!11:21 खुराजीन: यह शहर तीन प्रमुख शहरों में से एक के रूप में याद किया जाता है जिसमें यीशु ने अपनी सेवकाई का अधिक समय बिताया था। हाय, बैतसैदा! जो सामर्थ्य के काम तुम में किए गए, यदि वे सोर और सीदोन में किए जाते, तो टाट ओढ़कर, और राख में बैठकर, वे कब के मन फिरा लेते।"},{"book":"मत्ती","chapter":"11","verse":"22","text":"परन्तु मैं तुम से कहता हूँ; कि न्याय के दिन तुम्हारी दशा से सोर और सीदोन की दशा अधिक सहने योग्य होगी।"},{"book":"मत्ती","chapter":"11","verse":"23","text":"और हे कफरनहूम, क्या तू स्वर्ग तक ऊँचा किया जाएगा? तू तो अधोलोक तक नीचे जाएगा; जो सामर्थ्य के काम तुझ में किए गए है, यदि सदोम में किए जाते, तो वह आज तक बना रहता।"},{"book":"मत्ती","chapter":"11","verse":"24","text":"पर मैं तुम से कहता हूँ, कि न्याय के दिन तेरी दशा से सदोम के नगर की दशा अधिक सहने योग्य होगी।”"},{"book":"मत्ती","chapter":"11","verse":"25","text":"उसी समय यीशु ने कहा, “हे पिता, स्वर्ग और पृथ्वी के प्रभु, मैं तेरा धन्यवाद करता हूँ, कि तूने इन बातों को ज्ञानियों और समझदारों से छिपा रखा, और बालकों पर प्रगट किया है।"},{"book":"मत्ती","chapter":"11","verse":"26","text":"हाँ, हे पिता, क्योंकि तुझे यही अच्छा लगा।"},{"book":"मत्ती","chapter":"11","verse":"27","text":"“मेरे पिता ने मुझे सब कुछ सौंपा है, और कोई पुत्र को नहीं जानता, केवल पिता; और कोई पिता को नहीं जानता, केवल पुत्र और वह जिस पर पुत्र उसे प्रगट करना चाहे।"},{"book":"मत्ती","chapter":"11","verse":"28","text":"“हे सब परिश्रम करनेवालों और बोझ से दबे11:28 परिश्रम करनेवालों और बोझ से दबे: जीवन की चिंताओं, पापों या धार्मिक संस्कारों की अनिवार्यता के कारण थके-हारे हुए। लोगों, मेरे पास आओ; मैं तुम्हें विश्राम दूँगा।"},{"book":"मत्ती","chapter":"11","verse":"29","text":"मेरा  जूआ11:29 जूआ: उचित रेखा में हल चलाने के लिए बैलों की गर्दन पर रखा जानेवाला लकड़ी का साधन (गिनती 19:2; व्यवस्था 21:3)   अपने ऊपर उठा लो; और मुझसे सीखो; क्योंकि मैं नम्र और मन में दीन हूँ: और तुम अपने मन में विश्राम पाओगे।"},{"book":"मत्ती","chapter":"11","verse":"30","text":"क्योंकि मेरा जूआ सहज और मेरा बोझ हलका है।”"}]}