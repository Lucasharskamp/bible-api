{"data":[{"book":"2 Weche Mag Ndalo","chapter":"25","verse":"1","text":"Amazia ne ja-higni piero ariyo gabich kane odoko ruoth kendo norito Jerusalem kuom higni piero ariyo gochiko. Min mare ne nyinge Jehoadin nyar Jerusalem."},{"book":"2 Weche Mag Ndalo","chapter":"25","verse":"2","text":"Notimo gima kare e nyim Jehova Nyasaye to ok gi chunye duto."},{"book":"2 Weche Mag Ndalo","chapter":"25","verse":"3","text":"Bangʼ ka pinyruodhe nosegurore maber, nonego jotelo mane onego wuon mare mane ruoth."},{"book":"2 Weche Mag Ndalo","chapter":"25","verse":"4","text":"Kata kamano ne ok onego yawuot jogo nikech noluwo chik manie Kitap Chik mar Musa mane Jehova Nyasaye oketo mawacho niya, “Wuone ok nonegi nikech ketho mag nyithindgi, bende nyithindo kik negi nikech ketho mag wuonegi, to ngʼato ka ngʼato nonegi nikech richone owuon.”"},{"book":"2 Weche Mag Ndalo","chapter":"25","verse":"5","text":"Eka Amazia nochoko jo-Juda kod jo-Benjamin kaachiel mopogogi tich kaluwore gi anywolagi kendo noyiero jotend migepe mag jolweny alufu achiel kod migepe mag mia achiel. Bangʼe nokwano jogo mahikgi piero ariyo ka dhi nyime kendo nonwangʼo ni ne gin ji alufu mia adek mane nyalo dhi e lweny kendo mane nyalo kedo gi tongʼ kod okumba."},{"book":"2 Weche Mag Ndalo","chapter":"25","verse":"6","text":"Bende nondiko jo-Israel mathuondi alufu mia achiel kochulo fedha ma pekne romo kilo alufu adek gi mia angʼwen."},{"book":"2 Weche Mag Ndalo","chapter":"25","verse":"7","text":"To ngʼat Nyasaye moro nobiro ire mowachone niya, “Ruoth momi luor, kik iyie mondo jolweny ma jo-Israel dhi kodi nimar Jehova Nyasaye ok ni kod jo-Israel ma jo-Efraim-gi."},{"book":"2 Weche Mag Ndalo","chapter":"25","verse":"8","text":"To kata kidhi ma ikedo gi chir e lweny, to Nyasaye nomi wasiki loyi, nikech Nyasayeno nigi teko mar konyi kata miyo wasiki loyi.”"},{"book":"2 Weche Mag Ndalo","chapter":"25","verse":"9","text":"Amazia nopenjo ngʼat Nyasaye niya, “To wabiro timo angʼo kuom fedha mapekgi romo kilo alufu adek gi mia angʼwen mane wachulo kuom jolweny mag jo-Israel?”"},{"book":"2 Weche Mag Ndalo","chapter":"25","verse":"10","text":"Eka Amazia noriembo jolweny mane oa Efraim mine gidok e miechgi ka igi owangʼ kendo gikecho malich gi Juda."},{"book":"2 Weche Mag Ndalo","chapter":"25","verse":"11","text":"To Amazia notimo chir kendo nowuok motelone jolweny mage kagidhi e Holo mar Chumbi kama nonege jo-Seir alufu apar."},{"book":"2 Weche Mag Ndalo","chapter":"25","verse":"12","text":"Jolweny mag Juda nomako ji alufu apar kangima mi negiterogi ewi lwanda moro kendo negidirogi piny ma githo kendo gitur matindo tindo."},{"book":"2 Weche Mag Ndalo","chapter":"25","verse":"13","text":"To e sechego jolweny mane Amazia oriembo ni ok inyal dhi kode e lweny nomonjo miech Juda chakre Samaria nyaka Beth Horon. Neginego ji alufu adek kendo negipeyo gik moko mangʼeny."},{"book":"2 Weche Mag Ndalo","chapter":"25","verse":"14","text":"Kane Amazia odwogo koa nego jo-Edom nokelo nyiseche mag jo-Seir moketogi ka nyisechege kokulore nigi kendo notimonigi misango."},{"book":"2 Weche Mag Ndalo","chapter":"25","verse":"15","text":"Jehova Nyasaye nokecho ahinya gi Amazia kendo noorone janabi manowachone niya, “Angʼo momiyo igeno kuom nyiseche mag jogi mane ok nyal reso jogi giwegi e lweti?”"},{"book":"2 Weche Mag Ndalo","chapter":"25","verse":"16","text":"Kane pod janabino wuoyo, ruoth nowachone niya, “Bende waseketi jangʼad rieko ne ruoth? Lingʼ thi! Koso idwaro tho?”"},{"book":"2 Weche Mag Ndalo","chapter":"25","verse":"17","text":"Bangʼe Amazia ruodh Juda nopenjo jongʼadne rieko mi nooro joote ir Jehoash wuod Jehoahaz ma wuod Jehu ruoth Israel kowacho niya, “Bi warom wangʼ gi wangʼ.”"},{"book":"2 Weche Mag Ndalo","chapter":"25","verse":"18","text":"To Jehoash ruodh Israel nodwoko Amazia ruodh Juda gi ngero niya, “Kuth alii man Lebanon nooro wach ne yiend sida man Lebanon ni, ‘Yie ichiw nyari ne wuoda mondo okendi.’ To le moro mar bungu mowuok Lebanon nokadho kanyo monyono kuth aliino gi tiende."},{"book":"2 Weche Mag Ndalo","chapter":"25","verse":"19","text":"In iwuorori ni iseloyo jo-Edom kendo koro iwuoyo marach kisungori. To ber mondo ibed mana e dala. Angʼo momiyo imanyo lweny mabiro tieki kaachiel gi jo-Juda duto?”"},{"book":"2 Weche Mag Ndalo","chapter":"25","verse":"20","text":"Kata kamano, Amazia ne ok odewo, nimar ne en dwaro Nyasaye mondo ochiwe e lwet Jehoash nikech negiluwo nyiseche mag Edom."},{"book":"2 Weche Mag Ndalo","chapter":"25","verse":"21","text":"Omiyo Jehoash ruodh Israel nomonje. Jehoash kod Amazia ruodh Juda ne joromo e lweny e dala mar Beth Shemesh man Juda."},{"book":"2 Weche Mag Ndalo","chapter":"25","verse":"22","text":"Jo-Israel noloyo jo-Juda kendo ngʼato ka ngʼato noringo kochomo dalane."},{"book":"2 Weche Mag Ndalo","chapter":"25","verse":"23","text":"Jehoash ruodh Israel nomako Amazia wuod Joash ma wuod Ahazia, ruodh Juda e Beth Shemesh. Bangʼe Jehoash nokele Jerusalem kendo nomuko ohinga mar Jerusalem chakre e Dhoranga Efraim nyaka kama ohinga ogomogo, bor kama ne omuko ne romo fut mia abich gi piero ochiko gachiel."},{"book":"2 Weche Mag Ndalo","chapter":"25","verse":"24","text":"Nokawo dhahabu gi fedha duto kod gik moko duto mane oyudo e hekalu mar Nyasaye mane Obed-Edom orito kaachiel gi keno mar ruoth kod ji moko mano mako e lweny, bangʼe nodok e piny Samaria."},{"book":"2 Weche Mag Ndalo","chapter":"25","verse":"25","text":"Amazia wuod Joash ruodh Juda nodak higni apar gabich bangʼ tho Jehoash wuod Jehoahaz ruodh Israel."},{"book":"2 Weche Mag Ndalo","chapter":"25","verse":"26","text":"To weche mamoko mag loch Amazia kar chakruokgi nyaka gikogi donge ondikgi e kitap ruodhi mag Juda kod Israel?"},{"book":"2 Weche Mag Ndalo","chapter":"25","verse":"27","text":"Chakre ndalo mane Amazia oweyo luwo Jehova Nyasaye, negichikone obadho e Jerusalem mi oringo odhi Lakish, to negioro ji bangʼe Lakish ma onege kuno."},{"book":"2 Weche Mag Ndalo","chapter":"25","verse":"28","text":"Noduog ringre kotingʼ gi faras kendo noyike but kwerene e Dala Maduongʼ mar Juda."}]}