{"data":[{"book":"సంఖ్యా","chapter":"33","verse":"1","text":"మోషే అహరోనుల నాయకత్వంలో తమ తమ సేనల ప్రకారం ఐగుప్తుదేశం నుండి ఇశ్రాయేలీయులు చేసిన ప్రయాణాలు."},{"book":"సంఖ్యా","chapter":"33","verse":"2","text":"యెహోవా ఆజ్ఞాపించిన ప్రకారం, మోషే వారు ప్రయాణించిన మార్గాల వివరాలను రాశాడు. ఇవి వారి ప్రయాణ మార్గాల వివరాలు."},{"book":"సంఖ్యా","chapter":"33","verse":"3","text":"మొదటి నెల 15 వ రోజున వారు రామెసేసు నుండి పస్కా పండగ మరునాడు ఇశ్రాయేలీయులు జయోత్సాహంతో బయలుదేరారు. అప్పుడు ఐగుప్తీయులు తమ మధ్య యెహోవా హతం చేసిన మొదటి సంతానాలను పాతిపెట్టుకుంటూ వారిని చూస్తూ ఉన్నారు."},{"book":"సంఖ్యా","chapter":"33","verse":"4","text":"ఆ విధంగా ఐగుప్తీయుల దేవుళ్ళకు యెహోవా తీర్పు తీర్చాడు."},{"book":"సంఖ్యా","chapter":"33","verse":"5","text":"ఇశ్రాయేలీయులు రామెసేసు నుండి సుక్కోతుకు వచ్చారు."},{"book":"సంఖ్యా","chapter":"33","verse":"6","text":"సుక్కోతు నుండి అడవి చివరిలో ఉన్న ఏతాముకు వచ్చారు."},{"book":"సంఖ్యా","chapter":"33","verse":"7","text":"ఏతాము నుండి బయల్సెఫోను ఎదుట ఉన్న పీహహీరోతు వైపు తిరిగి మిగ్దోలు దగ్గర ఆగారు."},{"book":"సంఖ్యా","chapter":"33","verse":"8","text":"పీహహీరోతు నుండి సముద్రం మధ్య నుండి అరణ్యంలోకి వెళ్ళి ఏతాము అరణ్యంలో మూడు రోజుల ప్రయాణం చేసి మారాకు వచ్చారు. మారా నుండి ఏలీముకు వచ్చారు."},{"book":"సంఖ్యా","chapter":"33","verse":"9","text":"ఏలీములో 12 నీటిబుగ్గలు, 70 ఈతచెట్లు ఉన్నాయి. వారక్కడ ఆగారు."},{"book":"సంఖ్యా","chapter":"33","verse":"10","text":"ఏలీము నుండి వారు ఎర్ర సముద్రం దగ్గరికి వచ్చారు."},{"book":"సంఖ్యా","chapter":"33","verse":"11","text":"అక్కడినుండి సీను అరణ్యంలో ఆగారు."},{"book":"సంఖ్యా","chapter":"33","verse":"12","text":"సీను అరణ్యం నుండి దోపకాకు వచ్చారు."},{"book":"సంఖ్యా","chapter":"33","verse":"13","text":"దోపకా నుండి ఆలూషుకు వచ్చారు."},{"book":"సంఖ్యా","chapter":"33","verse":"14","text":"ఆలూషు నుండి రెఫీదీముకు వచ్చారు. అక్కడ వారికి తాగడానికి నీళ్లు లేవు."},{"book":"సంఖ్యా","chapter":"33","verse":"15","text":"రెఫీదీము నుండి సీనాయి అరణ్యంలో ఆగారు."},{"book":"సంఖ్యా","chapter":"33","verse":"16","text":"అక్కడి నుండి కిబ్రోతు హత్తావాకు వచ్చారు."},{"book":"సంఖ్యా","chapter":"33","verse":"17","text":"కిబ్రోతు హత్తావా నుండి హజేరోతు వచ్చారు."},{"book":"సంఖ్యా","chapter":"33","verse":"18","text":"హజేరోతు నుండి రిత్మా వచ్చారు."},{"book":"సంఖ్యా","chapter":"33","verse":"19","text":"రిత్మా నుండి రిమ్మోను పారెసుకు వచ్చారు."},{"book":"సంఖ్యా","chapter":"33","verse":"20","text":"రిమ్మోను పారెసు నుండి లిబ్నాకు వచ్చారు."},{"book":"సంఖ్యా","chapter":"33","verse":"21","text":"లిబ్నాలో నుండి రీసాకు వచ్చారు."},{"book":"సంఖ్యా","chapter":"33","verse":"22","text":"రీసా నుండి కెహేలాతాకు వచ్చారు."},{"book":"సంఖ్యా","chapter":"33","verse":"23","text":"కెహేలాతా నుండి బయలుదేరి షాపెరు కొండ దగ్గర ఆగారు."},{"book":"సంఖ్యా","chapter":"33","verse":"24","text":"షాపెరు కొండ దగ్గర నుండి హరాదాకు వచ్చారు."},{"book":"సంఖ్యా","chapter":"33","verse":"25","text":"హరాదా నుండి మకెలోతుకు వచ్చారు."},{"book":"సంఖ్యా","chapter":"33","verse":"26","text":"మకెలోతు నుండి తాహతుకు వచ్చారు."},{"book":"సంఖ్యా","chapter":"33","verse":"27","text":"తాహతు నుండి తారహుకు వచ్చారు."},{"book":"సంఖ్యా","chapter":"33","verse":"28","text":"తారహు నుండి మిత్కాకు వచ్చారు."},{"book":"సంఖ్యా","chapter":"33","verse":"29","text":"మిత్కా నుండి హష్మోనాకు వచ్చారు."},{"book":"సంఖ్యా","chapter":"33","verse":"30","text":"హష్మోనా నుండి మొసేరోతుకు వచ్చారు."},{"book":"సంఖ్యా","chapter":"33","verse":"31","text":"మొసేరోతు నుండి బెనేయాకానుకు వచ్చారు."},{"book":"సంఖ్యా","chapter":"33","verse":"32","text":"బెనేయాకాను నుండి హోర్‌హగ్గిద్గాదుకు వచ్చారు."},{"book":"సంఖ్యా","chapter":"33","verse":"33","text":"హోర్‌హగ్గిద్గాదు నుండి యొత్బాతాకు వచ్చారు."},{"book":"సంఖ్యా","chapter":"33","verse":"34","text":"యొత్బాతా నుండి ఎబ్రోనాకు వచ్చారు."},{"book":"సంఖ్యా","chapter":"33","verse":"35","text":"ఎబ్రోనా నుండి ఎసోన్గెబెరుకు వచ్చారు."},{"book":"సంఖ్యా","chapter":"33","verse":"36","text":"ఎసోన్గెబెరు నుండి కాదేషు అని పిలిచే సీను అరణ్యానికి వచ్చారు."},{"book":"సంఖ్యా","chapter":"33","verse":"37","text":"కాదేషు నుండి ఎదోము దేశం అంచులో ఉన్న హోరు కొండ దగ్గర ఆగారు."},{"book":"సంఖ్యా","chapter":"33","verse":"38","text":"యెహోవా ఆజ్ఞ ప్రకారం యాజకుడు అహరోను హోరు కొండ ఎక్కి అక్కడ చనిపోయాడు. అది ఇశ్రాయేలీయులు ఐగుప్తు దేశం నుండి వచ్చిన 40 వ సంవత్సరం అయిదో నెల మొదటి రోజు."},{"book":"సంఖ్యా","chapter":"33","verse":"39","text":"అహరోను 123 సంవత్సరాల వయసులో హోరు కొండమీద చనిపోయాడు."},{"book":"సంఖ్యా","chapter":"33","verse":"40","text":"అప్పుడు కనాను దేశపు దక్షిణాన నివసించే అరాదు రాజైన కనానీయుడు ఇశ్రాయేలీయులు వచ్చిన సంగతి విన్నాడు."},{"book":"సంఖ్యా","chapter":"33","verse":"41","text":"వారు హోరు కొండ నుండి సల్మానాకు వచ్చారు."},{"book":"సంఖ్యా","chapter":"33","verse":"42","text":"సల్మానాలో నుండి పూనోనుకు వచ్చారు."},{"book":"సంఖ్యా","chapter":"33","verse":"43","text":"పూనోనులో నుండి ఓబోతుకు వచ్చారు."},{"book":"సంఖ్యా","chapter":"33","verse":"44","text":"ఓబోతు నుండి మోయాబు పొలిమేర దగ్గర ఉన్న ఈయ్యె అబారీముకు వచ్చారు."},{"book":"సంఖ్యా","chapter":"33","verse":"45","text":"ఈయ్యె అబారీము నుండి దీబోను గాదుకు వచ్చారు."},{"book":"సంఖ్యా","chapter":"33","verse":"46","text":"దీబోను గాదు నుండి అల్మోను దిబ్లాతాయిముకు వచ్చారు."},{"book":"సంఖ్యా","chapter":"33","verse":"47","text":"అల్మోను దిబ్లాతాయిము నుండి నెబో ఎదురుగా ఉన్న అబారీము కొండలకు వచ్చారు."},{"book":"సంఖ్యా","chapter":"33","verse":"48","text":"అబారీము కొండల నుండి యెరికో దగ్గర యొర్దానుకు దగ్గరగా ఉన్న మోయాబు మైదానాలకు వచ్చారు."},{"book":"సంఖ్యా","chapter":"33","verse":"49","text":"వారు మోయాబు మైదానాల్లో బెత్యేషీమోతు మొదలు ఆబేలు షిత్తీము వరకూ యొర్దాను దగ్గర విడిది చేశారు."},{"book":"సంఖ్యా","chapter":"33","verse":"50","text":"యెరికో దగ్గర, అంటే యొర్దానుకు పక్కనే ఉన్న మోయాబు మైదానాల్లో యెహోవా మోషేకు ఇలా ఆజ్ఞాపించాడు,"},{"book":"సంఖ్యా","chapter":"33","verse":"51","text":"“నువ్వు ఇశ్రాయేలు ప్రజలతో ఇలా చెప్పు, ‘మీరు యొర్దానును దాటి కనాను దేశాన్ని చేరిన తరువాత"},{"book":"సంఖ్యా","chapter":"33","verse":"52","text":"ఆ దేశ ప్రజలందరినీ మీ ఎదుట నుండి వెళ్లగొట్టి, వారి ప్రతిమలన్నిటినీ ధ్వంసం చేసి వారి పోత విగ్రహాలన్నిటిని పగలగొట్టి వారి ఉన్నత ప్రదేశాల్లో ఉన్న వారి పూజా స్థలాలను పాడుచేయాలి."},{"book":"సంఖ్యా","chapter":"33","verse":"53","text":"ఆ దేశాన్ని స్వాధీనం చేసుకుని దానిలో నివసించాలి. ఎందుకంటే ఆ దేశాన్ని మీకు వారసత్వంగా నేను మీ స్వాధీనం చేశాను."},{"book":"సంఖ్యా","chapter":"33","verse":"54","text":"మీరు మీ వంశాల ప్రకారం చీట్లు వేసి ఆ దేశాన్ని వారసత్వంగా పంచుకోవాలి. ఎక్కువ మందికి ఎక్కువ, తక్కువ మందికి తక్కువ వారసత్వం ఇవ్వాలి. చీటీ ప్రకారం ఎవరికి ఏ స్థలం వస్తుందో ఆ స్థలమే అతడు తీసుకోవాలి. మీ తండ్రుల గోత్రాల ప్రకారం మీరు వారసత్వం పొందాలి."},{"book":"సంఖ్యా","chapter":"33","verse":"55","text":"అయితే మీరు మీ ఎదుట నుండి ఆ దేశ ప్రజలను వెళ్లగొట్టకపోతే, మీరు ఎవరిని ఉండనిచ్చారో వారు మీ కళ్ళలో ముళ్ళుగా, మీ పక్కలో శూలాలుగా ఉండి, మీరు నివసించే ఆ దేశంలో వారు మిమ్మల్ని బాధలకు గురిచేస్తారు."},{"book":"సంఖ్యా","chapter":"33","verse":"56","text":"అంతేగాక నేను వారికి ఏం చేయాలనుకున్నానో దానినే మీకు కూడా చేస్తాను.’”"}]}