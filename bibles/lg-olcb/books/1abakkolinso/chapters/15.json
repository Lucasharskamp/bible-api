{"data":[{"book":"1 Abakkolinso","chapter":"15","verse":"1","text":"Abooluganda, mbajjukiza Enjiri gye nababuulira era gye mwakkiriza era gye munywereddemu."},{"book":"1 Abakkolinso","chapter":"15","verse":"2","text":"Mulokolebwa lwa Njiri eyo gye nababuulira, bwe muginywererako, naye bwe kitaba bwe kityo muba mwakkiririza bwereere."},{"book":"1 Abakkolinso","chapter":"15","verse":"3","text":"Kubanga nabategeeza ekigambo ekikulu ennyo nange kye nnaweebwa ekigamba nti Kristo yafa olw’ebibi byaffe, ng’Ebyawandiikibwa bwe bigamba,"},{"book":"1 Abakkolinso","chapter":"15","verse":"4","text":"era nti yaziikibwa, n’azuukizibwa ku lunaku olwokusatu ng’Ebyawandiikibwa bwe bigamba,"},{"book":"1 Abakkolinso","chapter":"15","verse":"5","text":"era nti yalabibwa Keefa n’oluvannyuma ekkumi n’ababiri."},{"book":"1 Abakkolinso","chapter":"15","verse":"6","text":"Era yalabibwa abooluganda abasukka ebikumi ebitaano omulundi gumu era abamu ku abo bakyali balamu newaakubadde ng’abalala baafa."},{"book":"1 Abakkolinso","chapter":"15","verse":"7","text":"Olwo n’alyoka alabikira Yakobo, n’oluvannyuma n’alabikira n’abatume bonna."},{"book":"1 Abakkolinso","chapter":"15","verse":"8","text":"Oluvannyuma lwa bonna n’alyoka alabikira nange, ng’omwana azaalibbwa nga musowole."},{"book":"1 Abakkolinso","chapter":"15","verse":"9","text":"Kubanga nze nsembayo mu batume, Era sisaanira na kuyitibwa mutume, kubanga nayigganya Ekkanisa ya Katonda."},{"book":"1 Abakkolinso","chapter":"15","verse":"10","text":"Naye olw’ekisa kya Katonda ndi nga bwe ndi kaakano, era ekisa Katonda kye yankwatirwa tekyafa bwereere. Kubanga nakola nnyo okusinga abalala bonna, naye si nze nakola wabula ekisa kya Katonda ekiri nange kye kyakola."},{"book":"1 Abakkolinso","chapter":"15","verse":"11","text":"Oba nze oba bo, be baakola ennyo ekyo si kikulu, ekikulu kye kino nti twababuulira Enjiri era nammwe ne mugikkiriza."},{"book":"1 Abakkolinso","chapter":"15","verse":"12","text":"Kale obanga abantu bategeezebwa nti Kristo yazuukizibwa mu bafu lwaki abamu mu mmwe bagamba nti tewali kuzuukira kwa bafu?"},{"book":"1 Abakkolinso","chapter":"15","verse":"13","text":"Kale obanga tewali kuzuukira kwa bafu ne Kristo teyazuukizibwa."},{"book":"1 Abakkolinso","chapter":"15","verse":"14","text":"Era obanga Kristo teyazuukizibwa, bye tubategeeza tebiriimu, era n’okukkiriza kwammwe tekuliiko kye kugasa."},{"book":"1 Abakkolinso","chapter":"15","verse":"15","text":"Ate era tuba ng’aboogera eby’obulimba ku Katonda, kubanga twakakasa nti Katonda yazuukiza Kristo. Naye teyamuzuukiza bwe kiba ng’abafu tebazuukizibwa."},{"book":"1 Abakkolinso","chapter":"15","verse":"16","text":"Kale obanga abafu tebazuukizibwa, ne Kristo teyazuukizibwa."},{"book":"1 Abakkolinso","chapter":"15","verse":"17","text":"Era obanga Kristo teyazuukizibwa okukkiriza kwammwe tekuliimu nsa, era mukyali mu bibi byammwe."},{"book":"1 Abakkolinso","chapter":"15","verse":"18","text":"Era n’abo abaafa nga bakkiriza Kristo baazikirira."},{"book":"1 Abakkolinso","chapter":"15","verse":"19","text":"Kale obanga essuubi lyaffe mu Kristo likoma mu bulamu buno bwokka, tuli bakusaasirwa nnyo okusinga abantu bonna."},{"book":"1 Abakkolinso","chapter":"15","verse":"20","text":"Kyokka ddala Kristo yazuukizibwa mu bafu, era bye bibala ebibereberye eby’abo abaafa."},{"book":"1 Abakkolinso","chapter":"15","verse":"21","text":"Kuba ng’okufa bwe kwaleetebwa omuntu, era n’okuzuukira kw’abafu kwaleetebwa muntu."},{"book":"1 Abakkolinso","chapter":"15","verse":"22","text":"Kuba ng’abantu bonna bwe baafa olwa Adamu, era bwe batyo bonna balifuulibwa abalamu olwa Kristo."},{"book":"1 Abakkolinso","chapter":"15","verse":"23","text":"Kyokka buli omu mu luwalo lwe, Kristo ye yasooka era bw’alijja ababe ne baddako,"},{"book":"1 Abakkolinso","chapter":"15","verse":"24","text":"olwo enkomerero n’eryoka etuuka, Kristo n’akwasa Katonda Kitaawe obwakabaka; Kristo ng’amaze okuzikiriza obufuzi bwonna, n’obuyinza bwonna era n’amaanyi gonna."},{"book":"1 Abakkolinso","chapter":"15","verse":"25","text":"Kubanga Kristo agwanidde okufuga okutuusa bw’alissa abalabe be bonna wansi w’ebigere bye."},{"book":"1 Abakkolinso","chapter":"15","verse":"26","text":"Omulabe we alisembayo okuzikirizibwa kwe Kufa."},{"book":"1 Abakkolinso","chapter":"15","verse":"27","text":"Kubanga yassa ebintu byonna wansi w’ebigere bye. Naye bw’agamba nti ebintu byonna biri wansi we, kitegeeza nti aggyeko oli ey’amusobozesa okufuga ebintu byonna."},{"book":"1 Abakkolinso","chapter":"15","verse":"28","text":"Katonda bw’alimala okussa byonna mu buyinza bwa Kristo, olwo Kristo yennyini, Omwana we, n’alyoka afugibwa Katonda eyamuwa okufuga byonna. Era olwo Katonda n’alyoka afugira ddala byonna."},{"book":"1 Abakkolinso","chapter":"15","verse":"29","text":"Kale obanga abafu tebazuukizibwa, abo ababatizibwa ku lw’abafu balikola batya? Era kale lwaki babatizibwa ku lwabwe?"},{"book":"1 Abakkolinso","chapter":"15","verse":"30","text":"Era ffe lwaki tuli mu kabi buli kaseera?"},{"book":"1 Abakkolinso","chapter":"15","verse":"31","text":"Abooluganda, olw’okwenyumiriza kwe munninamu, era kwe nnina mu Kristo Yesu Mukama waffe, nkakasa nti nfa buli lunaku."},{"book":"1 Abakkolinso","chapter":"15","verse":"32","text":"Kale obanga nze omuntu obuntu nalwana n’ensolo enkambwe mu Efeso, kingasa ki? Obanga abafu tebazuukizibwa,"},{"book":"1 Abakkolinso","chapter":"15","verse":"33","text":"Temulimbibwalimbibwanga, kubanga “emikwano emibi gyonoona empisa ennungi.”"},{"book":"1 Abakkolinso","chapter":"15","verse":"34","text":"Mweddemu, mutambulirenga mu butuukirivu mulekeraawo okukola ebibi, kubanga abamu mu mmwe tebamanyi Katonda. Kino nkyogera kubakwasa nsonyi."},{"book":"1 Abakkolinso","chapter":"15","verse":"35","text":"Naye omuntu ayinza okubuuza nti, “Abafu bazuukizibwa batya?” Era nti, mubiri gwa ngeri ki gwe bajja nagwo?"},{"book":"1 Abakkolinso","chapter":"15","verse":"36","text":"Musirusiru ggwe! Ensigo gy’osiga temeruka nga tennafa."},{"book":"1 Abakkolinso","chapter":"15","verse":"37","text":"Era ensigo eyo gy’osiga eba mpeke buweke; so si ekirivaamu oba ya ŋŋaano, oba ya ngeri ndala."},{"book":"1 Abakkolinso","chapter":"15","verse":"38","text":"Naye Katonda agiwa omubiri nga bw’ayagala, era buli ngeri ya nsigo agiwa omubiri gwayo."},{"book":"1 Abakkolinso","chapter":"15","verse":"39","text":"Kubanga emibiri gyonna tegiba gya ngeri emu. Waliwo omubiri ogw’abantu, waliwo ogw’ensolo, waliwo ogw’ennyonyi, era waliwo n’ogw’ebyennyanja."},{"book":"1 Abakkolinso","chapter":"15","verse":"40","text":"Noolwekyo waliwo emibiri egy’omu ggulu, n’emibiri egy’omu nsi. Naye ekitiibwa ky’emibiri egy’omu ggulu kirala, era n’eky’egy’omu nsi kirala."},{"book":"1 Abakkolinso","chapter":"15","verse":"41","text":"Waliwo ekitiibwa ky’enjuba, waliwo eky’omwezi, era waliwo ekitiibwa eky’emmunyeenye. Naye era n’emmunyeenye tezenkanankana mu kwaka kubanga buli munyeenye ya njawulo mu kwaka."},{"book":"1 Abakkolinso","chapter":"15","verse":"42","text":"Era bwe kiri mu kuzuukira. Omubiri guziikibwa nga gwa kuvunda, ne guzuukizibwa nga si gwa kuvunda."},{"book":"1 Abakkolinso","chapter":"15","verse":"43","text":"Guziikibwa nga si gwa kitiibwa, naye ne guzuukizibwa nga gujjudde ekitiibwa. Guziikibwa nga munafu, naye guzuukizibwa nga gwa maanyi."},{"book":"1 Abakkolinso","chapter":"15","verse":"44","text":"Guziikibwa nga mubiri bubiri, naye guzuukizibwa nga mubiri gwa mwoyo."},{"book":"1 Abakkolinso","chapter":"15","verse":"45","text":"kyekyava kiwandiikibwa nti, “Adamu, omuntu eyasooka, yatondebwa ng’alina obulamu.” Kyokka Adamu ow’oluvannyuma ye Mwoyo aleeta obulamu."},{"book":"1 Abakkolinso","chapter":"15","verse":"46","text":"Naye eky’omwoyo si kye kyasooka, wabula eky’omubiri obubiri kye kyasooka, n’oluvannyuma eky’omwoyo ne kijja."},{"book":"1 Abakkolinso","chapter":"15","verse":"47","text":"Omuntu eyasooka yava mu ttaka, yakolebwa mu nfuufu. Ye omuntu owookubiri yava mu ggulu."},{"book":"1 Abakkolinso","chapter":"15","verse":"48","text":"Ng’eyakolebwa mu nfuufu bw’ali, n’abo abaakolebwa mu nfuufu bwe bali."},{"book":"1 Abakkolinso","chapter":"15","verse":"49","text":"Era nga bwe tufaanana oyo eyakolebwa mu nfuufu, era bwe tutyo bwe tulifaanana oyo eyava mu ggulu."},{"book":"1 Abakkolinso","chapter":"15","verse":"50","text":"Abooluganda, kye ŋŋamba kye kino nti omubiri guno ogw’oku nsi, ogw’ennyama n’omusaayi, teguyinza kusikira bwakabaka bwa Katonda. Emibiri gyaffe egivunda tegisobola kuba gya lubeerera."},{"book":"1 Abakkolinso","chapter":"15","verse":"51","text":"Naye leka mbabuulire ekyama: Si ffenna abalifa, naye eŋŋombe ey’enkomerero bw’erivuga ffenna tulifuusibwa"},{"book":"1 Abakkolinso","chapter":"15","verse":"52","text":"mu kaseera katono ng’okutemya kikowe. Kubanga eŋŋombe erivuga, n’abafu balizuukizibwa, nga tebakyaddayo kufa era ffenna tulifuusibwa."},{"book":"1 Abakkolinso","chapter":"15","verse":"53","text":"Kubanga omubiri guno oguvunda gwa kufuuka ogutavunda, era omubiri guno ogufa gwa kufuuka ogutafa."},{"book":"1 Abakkolinso","chapter":"15","verse":"54","text":"Omubiri guno oguvunda bwe gulifuuka ogutavunda, ogufa ne gufuuka ogutafa, olwo Ekyawandiikibwa ne kiryoka kituukirira ekigamba nti, “Okufa kuwanguddwa.”"},{"book":"1 Abakkolinso","chapter":"15","verse":"55","text":"“Ggwe kufa, obuwanguzi bwo buluwa?"},{"book":"1 Abakkolinso","chapter":"15","verse":"56","text":"Obuyinza obulumya buva mu kibi, n’amaanyi g’ekibi gava mu mateeka."},{"book":"1 Abakkolinso","chapter":"15","verse":"57","text":"Kyokka Katonda yeebazibwe atuwanguza ffe ku bwa Mukama waffe Yesu Kristo."},{"book":"1 Abakkolinso","chapter":"15","verse":"58","text":"Noolwekyo, baganda bange abaagalwa, mubenga banywevu era abatasagaasagana nga mweyongeranga bulijjo okukola omulimu gwa Mukama waffe, kubanga mumanyi nti okufuba kwammwe si kwa bwereere mu Mukama waffe."}]}