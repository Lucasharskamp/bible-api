{"data":[{"book":"Matayu","chapter":"19","verse":"1","text":"Yesu pakamaliliti kutakula visoweru avi, kawuka Galilaya kagenda mumkowa gwa Yudeya, kumwambu kulushemba Yoridani."},{"book":"Matayu","chapter":"19","verse":"2","text":"Wantu wavuwa wamgenderiti aku, na yomberi kawaponiziyiti walelwi."},{"book":"Matayu","chapter":"19","verse":"3","text":"Mafalisayu wamu wamwizira, wafiriti kumgomiziya pawamkosiya, “Hashi, Malagaliru getu gatulekeziya muntu kumleka mdala gwakuwi kwa likosa lyoseri?”"},{"book":"Matayu","chapter":"19","verse":"4","text":"Yesu kawawankula, “Hashi, hamwebetuli Mumalembu Mananagala handa Mlungu pakanjiti kumuumba muntu mpalu na mdala?"},{"book":"Matayu","chapter":"19","verse":"5","text":"Su Mlungu kalonga, ‘Toziya ayi hakamleki mawu na tati gwakuwi, hakagendi na mdala gwakuwi, woseri awili hawaweri yumu.’"},{"book":"Matayu","chapter":"19","verse":"6","text":"Su womberi hawaweri ndiri awili, kumbiti hawaweri yumu. Shakalemetiziyiti Mlungu, muntu nakashitula gweka.”"},{"book":"Matayu","chapter":"19","verse":"7","text":"Kumbiti Mafalisayu wamkosiya, “Iwera hashi, Musa katupanani Lilagaliru kwa muntu kumleka mdala gwakuwi kwa kumpanani malembu ga kumleka?”"},{"book":"Matayu","chapter":"19","verse":"8","text":"Yesu kawankula, “Musa kalagaliriti kuwaleka wadala wenu toziya mwelewa ndiri pawawafundisha. Kumbiti iwera ndiri ntambu ayi mushipindi Mlungu pakaumbiti."},{"book":"Matayu","chapter":"19","verse":"9","text":"Nukugambirani kuwera muntu yoseri yakamleka mdala gwakuwi kwantambu yoseri ilii kuliku kujimira kwakuwi, su katenda uhumba pakayuga mdala gwingi.”"},{"book":"Matayu","chapter":"19","verse":"10","text":"Wafundwa wakuwi wamgambira, “Paviwera vitwatira vya mpalu na mdala vya ntambu ayi, mbaka kulikala pota kuyuga.”"},{"book":"Matayu","chapter":"19","verse":"11","text":"Yesu kawankula, “Vitwatila avi viwawusu ndiri woseri yawaweza kuvijimira, kumbiti hera kwa woseri Mlungu yakawapanani wavimani."},{"book":"Matayu","chapter":"19","verse":"12","text":"Toziya kwana vintu vimonga vyavimtenda muntu kayugi ndiri, wamonga wayiwukiti ntambu ira ayi, na wamonga watendwa na wantu hapeni wayugi na wamonga walema kuyuga toziya ya Ufalumi wa kumpindi. Yoseri yakajimira mafundu aga, su kagajimili.”"},{"book":"Matayu","chapter":"19","verse":"13","text":"Wantu wamu wamjegeriti Yesu wana wadidini su kawakisikiri na kuwaluwira kwa Mlungu, kumbiti wafundwa wawakalipira."},{"book":"Matayu","chapter":"19","verse":"14","text":"Yesu katakula, “Muwaleki wana wizi kwa neni, namuwalewelera toziya Ufalumi wa kumpindi ndo wa wantu gambira wana awa.”"},{"book":"Matayu","chapter":"19","verse":"15","text":"Kawakisikira womberi, shakapanu kawuka palii."},{"book":"Matayu","chapter":"19","verse":"16","text":"Muntu yumu kamgendera Yesu kamkosiya, “mfunda, ntendi shintu gaa shiherepa su mpati ukomu wa mashaka goseri?”"},{"book":"Matayu","chapter":"19","verse":"17","text":"Yesu kamwankula, “Iwera hashi gunkosiya kuusu shitwatila shiheri? Kwana yumu hera yakawera muheri. Pagufira kwingira muukomu wa mashaka goseri gugajimili malagaliru ga Mlungu.”"},{"book":"Matayu","chapter":"19","verse":"18","text":"Yomberi kakosiya, “Malagaliru goshi?”"},{"book":"Matayu","chapter":"19","verse":"19","text":"guwapanani ligoya tati gwaku na mawu gwaku, na guwafiri wantu wamonga ntambu yagulifira gumweni.”"},{"book":"Matayu","chapter":"19","verse":"20","text":"Muntemba ulii kamgambira, “Malagaliru goseri nugajimira, ntendi shishi shimonga?”"},{"book":"Matayu","chapter":"19","verse":"21","text":"Yesu kamgambira yomberi, “Handa pagufira guweri muheri nakaka, gugendi gwakawuzi vintu vyaku vyoseri na guwapanani mpiya wahushu na gwenga haguweri mlunda kumpindi kwa Mlungu, shakapanu gwizi gunfati.”"},{"book":"Matayu","chapter":"19","verse":"22","text":"Muntemba ulii pakapikaniriti aga, kagenda zakuwi pakakalala toziya kaweriti kalunda nentu."},{"book":"Matayu","chapter":"19","verse":"23","text":"Shakapanu Yesu kawagambira wafundwa wakuwi, “Nakaka nukugambirani mwenga, hayiweri vikamala nentu kwa mlunda kwingira Muufalumi wa kumpindi."},{"book":"Matayu","chapter":"19","verse":"24","text":"Nakaka nuwagambirani, hayiweri vikamala kwa mlunda kwingira Muufalumi wa Mlungu kuliku shigongolu shawashishema ntembu kwingira mushitoboli sha sindanu.”"},{"book":"Matayu","chapter":"19","verse":"25","text":"Wafundwa pawapikaniriti aga, walikangasha nentu. Su wamkosiya, “Hashi, ndo gaa yakaweza kulopoziwa?”"},{"book":"Matayu","chapter":"19","verse":"26","text":"Yesu kawalola na kawankula, “Ashi shikamala nentu kwa wantu, kumbiti kwa Mlungu shila shintu shikamala ndiri.”"},{"book":"Matayu","chapter":"19","verse":"27","text":"Shakapanu Peteru kalonga, “Guloli, twenga tuleka shila shintu na tukufata gwenga. Hashi, hatupati shishi?”"},{"book":"Matayu","chapter":"19","verse":"28","text":"Yesu kawagambira, “Hamuweri na unakaka kuwera Mwana gwa Muntu pakalikala mushibanta sha shifalumi shikwisa muisi yasyayi, mwenga yamunfata neni, hamulivagi muvibanta vikwisa, kugakolamlima makabila lilongu na mbili ga Israeli."},{"book":"Matayu","chapter":"19","verse":"29","text":"Na yoseri yakalekiti numba ama mlongu ama mhasha ama tati ama mawu ama wana ama malambu toziya yaneni, hakapati mala miya nentu ya vilii yakavilekiti na hakalikali muukomu wa mashaka goseri."},{"book":"Matayu","chapter":"19","verse":"30","text":"Kumbiti wantu wavuwa yawawera wa kwanja vinu hawaweri wa kupelera, na woseri yawawera wakupelera vinu hawaweri wa kwanja."}]}