{"data":[{"book":"2 Sarakuna","chapter":"14","verse":"1","text":"A shekara ta biyu ta mulkin Yehowash ɗan Yehoyahaz sarkin Isra’ila, Amaziya ɗan Yowash sarkin Yahuda ya fara mulki."},{"book":"2 Sarakuna","chapter":"14","verse":"2","text":"Ya zama sarki yana da shekaru ashirin da biyar, ya kuma yi mulki a Urushalima shekaru ashirin da tara. Sunan mahaifiyarsa Yehoyaddin, mutuniyar Urushalima."},{"book":"2 Sarakuna","chapter":"14","verse":"3","text":"Ya aikata abin da yake daidai a gaban Ubangiji, sai dai ba kamar kakansa Dawuda ba. A kome dai ya bi gurbin mahaifinsa Yowash."},{"book":"2 Sarakuna","chapter":"14","verse":"4","text":"Ba a dai kawar da masujadan kan tudu ba; mutane suka ci gaba da yin hadaya da ƙone turare a can."},{"book":"2 Sarakuna","chapter":"14","verse":"5","text":"Bayan masarauta ta kahu a hannunsa, sai ya kashe fadawan da suka kashe mahaifinsa sarki."},{"book":"2 Sarakuna","chapter":"14","verse":"6","text":"Duk da haka bai kashe ’ya’yan masu kisan ba, bisa ga abin da yake a rubuce a Dokar Musa inda Ubangiji ya umarta, “Ba za a kashe iyaye saboda laifin ’ya’ya ba, ko kuma ’ya’ya saboda laifin iyayensu ba, kowa zai mutu don zunubansa.”14.6 M Sh 24.16."},{"book":"2 Sarakuna","chapter":"14","verse":"7","text":"Shi ne kuma wanda ya ci mutanen Edom dubu goma a yaƙi, a Kwarin Gishiri, ya kuma ci Sela da yaƙi, ya ba ta suna Yokteyel, sunan da ake kiranta har wa yau."},{"book":"2 Sarakuna","chapter":"14","verse":"8","text":"Sai Amaziya ya aika ’yan aika wurin Yehowash ɗan Yehoyahaz, ɗan Yehu, sarkin Isra’ila, yana tsokanarsa cewa, “Zo, mu sadu fuska da fuska.”"},{"book":"2 Sarakuna","chapter":"14","verse":"9","text":"Amma Yehowash sarkin Isra’ila ya mai da martani wa Amaziya sarkin Yahuda ya ce, “Wata ’yar ƙaya a kurmin Lebanon ta aika da saƙo wurin itacen al’ul a Lebanon cewa, ‘Ka ba ɗana ’yarka aure.’ Amma wani naman jeji ya zo ya tattake ƙayar."},{"book":"2 Sarakuna","chapter":"14","verse":"10","text":"Tabbatacce ka ci Edom da yaƙi, yanzu kuwa kana ɗaga kai. To, ka gode da darajar da ka samu, amma ka zauna a gida! Don me kake neman faɗa kana neman fāɗuwarka da kuma ta Yahuda?”"},{"book":"2 Sarakuna","chapter":"14","verse":"11","text":"Amma Amaziya bai saurara ba, saboda haka Yehowash sarkin Isra’ila ya kai masa hari. Shi da Amaziya sarkin Yahuda suka fuskanci juna a Bet-Shemesh."},{"book":"2 Sarakuna","chapter":"14","verse":"12","text":"Isra’ila suka fatattaki Yahuda, kowa kuwa ya tsere zuwa gidansa."},{"book":"2 Sarakuna","chapter":"14","verse":"13","text":"Yehowash sarkin Isra’ila ya kama Amaziya sarkin Yahuda, ɗan Yowash, ɗan Ahaziya, a Bet-Shemesh. Sa’an nan Yehowash ya tafi Urushalima ya rushe katangar Urushalima daga Ƙofar Efraim har zuwa Ƙofar Kusurwa, ratarta ta kai wajen ƙafa ɗari shida."},{"book":"2 Sarakuna","chapter":"14","verse":"14","text":"Ya kwashi ɗaukan zinariya da azurfa da duk kayan da aka samu a haikalin Ubangiji da kuma ma’ajin fadan. Ya kuma kwashi bayi sa’an nan ya koma Samariya."},{"book":"2 Sarakuna","chapter":"14","verse":"15","text":"Game da sauran ayyukan mulkin Yehowash, abin da ya yi da kuma nasarorinsa, haɗe da yaƙinsa da Amaziya sarkin Yahuda, duk a rubuce suke a cikin littafin tarihin sarakunan Isra’ila."},{"book":"2 Sarakuna","chapter":"14","verse":"16","text":"Ya huta da kakanninsa aka kuma binne shi a Samariya tare da sarakunan Isra’ila. Yerobowam ɗansa, ya kuma gāje shi."},{"book":"2 Sarakuna","chapter":"14","verse":"17","text":"Amaziya ɗan Yowash sarkin Yahuda ya yi shekaru goma sha biyar bayan mutuwar Yehowash ɗan Yehoyahaz sarkin Isra’ila."},{"book":"2 Sarakuna","chapter":"14","verse":"18","text":"Game da sauran ayyukan mulkin Amaziya, duk a rubuce suke a cikin littafin tarihin sarakunan Yahuda."},{"book":"2 Sarakuna","chapter":"14","verse":"19","text":"Suka ƙulla masa maƙarƙashiya a Urushalima, ya gudu zuwa Lakish, amma suka aika har Lakish aka kashe shi a can."},{"book":"2 Sarakuna","chapter":"14","verse":"20","text":"Aka ɗauko shi a kan doki aka kawo shi Urushalima, aka kuwa binne shi tare da kakanninsa, a Birnin Dawuda."},{"book":"2 Sarakuna","chapter":"14","verse":"21","text":"Sa’an nan dukan mutanen Yahuda suka ɗauki Azariya,14.21 Wanda ake kuma kira Uzziya wanda yake ɗan shekaru goma sha shida da haihuwa, suka naɗa shi sarki a madadin mahaifinsa Amaziya."},{"book":"2 Sarakuna","chapter":"14","verse":"22","text":"Shi ne ya sāke gina Elat, ya kuma maido da ita a hannun Yahuda bayan Amaziya ya huta da kakanninsa."},{"book":"2 Sarakuna","chapter":"14","verse":"23","text":"A shekara ta goma sha biyar ta mulkin Amaziya ɗan Yowash sarkin Yahuda, Yerobowam ɗan Yehowash sarkin Isra’ila ya zama sarki a Samariya, ya kuma yi mulki na shekaru arba’in da ɗaya."},{"book":"2 Sarakuna","chapter":"14","verse":"24","text":"Ya aikata mugunta a gaban Ubangiji bai kuwa kauce wa duk zunuban Yerobowam ɗan Nebat, wanda ya sa Isra’ila ta aikata ba."},{"book":"2 Sarakuna","chapter":"14","verse":"25","text":"Shi ne ya maido da iyakokin Isra’ila daga Lebo14.25 Ko kuwa daga mashigin Hamat zuwa Tekun Araba,14.25 Wato, Mataccen Teku bisa ga maganar Ubangiji, Allah na Isra’ila, da ya yi ta bakin bawansa Yunana ɗan Amittai, annabi daga Gat-Hefer."},{"book":"2 Sarakuna","chapter":"14","verse":"26","text":"Ubangiji ya ga irin muguwar wahalar da ta shafi kowa a Isra’ila, ko bawa ko ’yantacce, babu mai taimakonsu."},{"book":"2 Sarakuna","chapter":"14","verse":"27","text":"Da yake kuma Ubangiji bai ce zai shafe sunan Isra’ila daga fuskar duniya ba, sai ya cece su ta hannun Yerobowam ɗan Yowash."},{"book":"2 Sarakuna","chapter":"14","verse":"28","text":"Game da sauran ayyukan mulkin Yerobowam, da dukan abin da ya yi, da yaƙe-yaƙen da ya yi, haɗe da sāke ƙwato wa Isra’ila Damaskus da Hamat waɗanda suke a hannun Yahuda,14.28 Ko kuwa Yahuda duk a rubuce suke a cikin littafin tarihin sarakunan Isra’ila."},{"book":"2 Sarakuna","chapter":"14","verse":"29","text":"Yerobowam ya huta da kakanninsa, sarakunan Isra’ila. Zakariya ɗansa kuwa ya gāje shi."}]}