{"data":[{"book":"Jakab","chapter":"2","verse":"1","text":"Atyámfiai, ne legyen személyválogatás a ti hitetekben, amelyet a dicsőség Urába, a mi Urunk Jézus Krisztusba vetettetek."},{"book":"Jakab","chapter":"2","verse":"2","text":"Mert ha a ti gyülekezetetekbe bemegy egy aranygyűrűs férfi, fényes ruhában, és bemegy egy szegény is kopott ruhában"},{"book":"Jakab","chapter":"2","verse":"3","text":"és rátekintetek arra, akin a fényes ruha van, és azt mondjátok neki: „Te ülj ide szépen.“ A szegénynek pedig azt mondjátok: „Te állj ott, vagy ülj ide az én zsámolyomhoz“,"},{"book":"Jakab","chapter":"2","verse":"4","text":"nem mondtok-e ellen magatoknak, és nem lettetek-e gonosz gondolkodású bírákká?"},{"book":"Jakab","chapter":"2","verse":"5","text":"Halljátok csak, szeretett atyámfiai: vajon nem Isten választotta-e ki e világ szegényeit, hogy gazdagok legyenek a hitben, és örökösei legyenek annak az országnak, amelyet Isten ígért az őt szeretőknek?"},{"book":"Jakab","chapter":"2","verse":"6","text":"De ti megszégyenítettétek a szegényt. Vajon nem a gazdagok hatalmaskodnak-e rajtatok, és nem ők hurcolnak-e titeket a törvény elé?"},{"book":"Jakab","chapter":"2","verse":"7","text":"Nem ők káromolják-e azt a szép nevet, amelyről titeket elneveztek?"},{"book":"Jakab","chapter":"2","verse":"8","text":"Ha ellenben megtartjátok a királyi törvényt az Írás szerint: „Szeresd felebarátodat, mint magadat!“ jól cselekedtek."},{"book":"Jakab","chapter":"2","verse":"9","text":"De ha személyválogatók vagytok, vétkeztek, és a törvény, mint törvényszegőket elítél."},{"book":"Jakab","chapter":"2","verse":"10","text":"Mert ha valaki az egész törvényt megtartja is, de vét egy ellen, az valamennyi ellen vétkezett."},{"book":"Jakab","chapter":"2","verse":"11","text":"Mert aki ezt mondta: „Ne paráználkodj!“ ezt is mondta: „Ne ölj!“ És ha nem paráználkodsz, de ölsz, törvényszegővé lettél."},{"book":"Jakab","chapter":"2","verse":"12","text":"Úgy szóljatok, és úgy cselekedjetek, mint akiket a szabadság törvénye fog megítélni."},{"book":"Jakab","chapter":"2","verse":"13","text":"Mert az ítélet irgalmatlan ahhoz, aki nem cselekszik irgalmasságot, és az irgalmasság diadalmaskodik az ítéleten."},{"book":"Jakab","chapter":"2","verse":"14","text":"Mit használ, atyámfiai, ha valaki azt mondja, hogy van hite, cselekedetei pedig nincsenek? Vajon megtartja-e őt a hit?"},{"book":"Jakab","chapter":"2","verse":"15","text":"Ha pedig az atyafiaknak, férfiaknak vagy nőknek nincs ruhája, és szükséget szenvednek a mindennapi élelemben,"},{"book":"Jakab","chapter":"2","verse":"16","text":"és azt mondja nekik valaki közületek: „Menjetek el békességgel, melegedjetek meg és lakjatok jól!“ De nem adjátok meg nekik, amikre szükségük van, mit használ az?"},{"book":"Jakab","chapter":"2","verse":"17","text":"Ugyanígy a hit is, ha cselekedetei nincsenek, halott önmagában."},{"book":"Jakab","chapter":"2","verse":"18","text":"Viszont mondhatja valaki: neked hited van, nekem pedig cselekedeteim vannak."},{"book":"Jakab","chapter":"2","verse":"19","text":"Te hiszed, hogy egy az Isten? Jól teszed. Az ördögök is hiszik és rettegnek."},{"book":"Jakab","chapter":"2","verse":"20","text":"Akarod-e hát tudni, te oktalan ember, hogy a hit cselekedetek nélkül halott?"},{"book":"Jakab","chapter":"2","verse":"21","text":"Ábrahám, a mi atyánk nem cselekedetekből igazult-e meg, amikor fiát, Izsákot felajánlotta az oltárra?"},{"book":"Jakab","chapter":"2","verse":"22","text":"Látod, hogy hite együtt munkálkodott cselekedeteivel, és a cselekedetekből lett teljessé a hite."},{"book":"Jakab","chapter":"2","verse":"23","text":"És beteljesedett az Írás, amely ezt mondja: Hitt pedig Ábrahám az Istennek, s ez megigazulására szolgált, és Isten barátjának neveztetett."},{"book":"Jakab","chapter":"2","verse":"24","text":"Látjátok tehát, hogy cselekedetekből igazul meg az ember és nem csupán hitből."},{"book":"Jakab","chapter":"2","verse":"25","text":"Hasonlóképpen a parázna Ráháb, nem cselekedetekből igazult-e meg, amikor a követeket házába fogadta, és más úton bocsátotta el őket?"},{"book":"Jakab","chapter":"2","verse":"26","text":"Mert ahogyan halott a test lélek nélkül, úgy halott a hit is cselekedetek nélkül."}]}