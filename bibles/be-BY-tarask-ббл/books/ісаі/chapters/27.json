{"data":[{"book":"ІСАІ","chapter":"27","verse":"1","text":"Таго дня Гасподзь пакарае мечам Сваім цяжкім, і вялікім і моцным, левіяфана, зьмея, які проста бяжыць, і левіяфана, зьмея, які зьвіваецца, і заб'е пачвару марскую."},{"book":"ІСАІ","chapter":"27","verse":"2","text":"Таго дня засьпявайце пра яго - пра любасны вінаграднік:"},{"book":"ІСАІ","chapter":"27","verse":"3","text":"Я, Госпадзе, даглядчык яго, кожнае хвіліны выпойваю яго; уначы і ўдзень вартую яго, каб хто не ўварваўся ў яго."},{"book":"ІСАІ","chapter":"27","verse":"4","text":"Няма гневу ўва Мне. Але каб даў Мне хто бадзякі і церне, Я вайной пайду на яго, выпалю яго зусім."},{"book":"ІСАІ","chapter":"27","verse":"5","text":"Хіба што прыйдзе пад абарону Маю, і заключыць мір са Мною? тады няхай заключыць мір са Мною."},{"book":"ІСАІ","chapter":"27","verse":"6","text":"У будучыя дні ўкарэніцца Якаў, дасьць атожылак і расьцьвіце Ізраіль; і напоўніцца пладамі сусьвет."},{"book":"ІСАІ","chapter":"27","verse":"7","text":"Ці так Ён біў яго, як біў тых, што білі Яго? Ці так забіў яго, як забітыя забойцы ягоныя?"},{"book":"ІСАІ","chapter":"27","verse":"8","text":"Мераю Ты караў яго, калі адкідаў яго; выкінуў яго моцным подыхам Сваім як у дзень усходняга ветру."},{"book":"ІСАІ","chapter":"27","verse":"9","text":"І праз гэта загладзіцца беззаконьне Якава; і плодам гэтага будзе зьняцьце грэху зь яго, калі ўсе камяні ахвярнікаў аберне ён у кавалкі вапны, і ня будуць ужо стаяць дубровы і балваны сонца."},{"book":"ІСАІ","chapter":"27","verse":"10","text":"Бо ўмацаваны горад запусьцее, селішчы будуць пакінуты і заняхаены, як пустэльня. Там будзе пасьвіцца цяля, і там ня будзе спачываць і аб'ядаць гольле ягонае."},{"book":"ІСАІ","chapter":"27","verse":"11","text":"Калі гольле яго засохне, яго абламаюць; прыйдуць жанчыны і спаляць яго. Бо як што гэта народ неразумны, дык не ўмілажаліцца зь яго Творца Ягоны, і не памілуе яго Садзецель ягоны."},{"book":"ІСАІ","chapter":"27","verse":"12","text":"Але будзе таго дня: Гасподзь скалане ўсё ад вялікай ракі да патока Егіпецкага, і вы, сыны Ізраіля, будзеце сабраныя адзін да аднаго;"},{"book":"ІСАІ","chapter":"27","verse":"13","text":"і будзе таго дня: затрубіць вялікая труба, і прыйдуць згубленыя ў Асірыйскай зямлі і выгнаныя ў зямлю Егіпецкую, і паклоняцца Госпаду на сьвятой гары ў Ерусаліме."}]}