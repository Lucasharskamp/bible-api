{"data":[{"book":"Psalmów","chapter":"63","verse":"1","text":"Boże, ty jesteś moim Bogiem, od rana cię szukam; pragnie ciebie moja dusza, tęskni do ciebie moje ciało w ziemi suchej i spragnionej,"},{"book":"Psalmów","chapter":"63","verse":"2","text":"Abym widział twoją moc i chwałę tak, jak cię ujrzałem w twojej świątyni;"},{"book":"Psalmów","chapter":"63","verse":"3","text":"Skoro lepsze jest twoje miłosierdzie niż życie, moje wargi będą cię chwaliły;"},{"book":"Psalmów","chapter":"63","verse":"4","text":"Tak błogosławić cię będę póki żyję, wzniosę swe ręce w imię twoje."},{"book":"Psalmów","chapter":"63","verse":"5","text":"Jak tłuszczem i sadłem będzie nasycona moja dusza, moje usta będą cię wielbić radosnymi wargami;"},{"book":"Psalmów","chapter":"63","verse":"6","text":"Gdy cię wspominam na moim posłaniu i rozmyślam o tobie podczas nocnych straży."},{"book":"Psalmów","chapter":"63","verse":"7","text":"Ponieważ byłeś mi pomocą, w cieniu twoich skrzydeł będę się weselił."},{"book":"Psalmów","chapter":"63","verse":"8","text":"Moja dusza przylgnęła do ciebie, twoja prawica mnie podtrzymuje."},{"book":"Psalmów","chapter":"63","verse":"9","text":"Ale ci, którzy dążą do zguby mojej duszy, sami zejdą do głębi ziemi."},{"book":"Psalmów","chapter":"63","verse":"10","text":"Będą wydani pod ostrze miecza, staną się łupem lisów."},{"book":"Psalmów","chapter":"63","verse":"11","text":"Lecz król będzie się weselił w Bogu, będzie się chlubił każdy, kto na niego przysięga, a usta kłamców zostaną zamknięte."}]}