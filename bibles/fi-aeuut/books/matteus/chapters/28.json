{"data":[{"book":"Matteus","chapter":"28","verse":"1","text":"Hyvin aikaisin seuraavana aamuna lähtivät Maria Magdaleena ja toinen Maria katsomaan hautaa."},{"book":"Matteus","chapter":"28","verse":"2","text":"Äkkiä tuli raju maanjäristys: taivaasta laskeutui Herran enkeli, joka vieritti haudan suulta kiven ja istui sille."},{"book":"Matteus","chapter":"28","verse":"3","text":"Hänen kasvonsa olivat kirkkaat kuin salama ja vaatteensa lumivalkoiset."},{"book":"Matteus","chapter":"28","verse":"4","text":"Vartijat vapisivat pelosta ja kaatuivat maahan kuin kuolleet."},{"book":"Matteus","chapter":"28","verse":"5","text":"Enkeli sanoi naisille: »Älkää pelätkö! Tiedän, että etsitte Jeesusta, joka naulittiin ristille."},{"book":"Matteus","chapter":"28","verse":"6","text":"Ei hän ole täällä. Hän on noussut kuolleista niin kuin lupasi. Tulkaa katsomaan paikkaa, jossa hänen ruumiinsa oli…"},{"book":"Matteus","chapter":"28","verse":"7","text":"Lähtekää nyt nopeasti kertomaan hänen oppilailleen, että hän on noussut kuolleista. Hän aikoo mennä Galileaan ja kohdata heidät siellä. Sanokaa heille tällaiset terveiset.»"},{"book":"Matteus","chapter":"28","verse":"8","text":"Naiset lähtivät juoksemaan. He olivat säikähtäneet kovasti, mutta sydän ilosta pakahtumaisillaan he nyt kiirehtivät viemään oppilaille enkelin viestiä."},{"book":"Matteus","chapter":"28","verse":"9","text":"Sitten yhtäkkiä tuli Jeesus itse heitä vastaan."},{"book":"Matteus","chapter":"28","verse":"10","text":"Jeesus sanoi heille: »Älkää pelätkö! Menkää sanomaan veljilleni, että he lähtisivät Galileaan. Tapaamme siellä.»"},{"book":"Matteus","chapter":"28","verse":"11","text":"Kun naiset olivat matkalla kaupunkiin, jotkut haudan vartijoista menivät kertomaan ylipapeille, mitä oli tapahtunut."},{"book":"Matteus","chapter":"28","verse":"12","text":"Kaikki juutalaisten kansanjohtajat kutsuttiin koolle. Päätettiin lahjoa vartijat."},{"book":"Matteus","chapter":"28","verse":"13","text":"Heidän oli levitettävä tietoa, että he olivat sattuneet kaikki yöllä nukahtamaan ja sillä aikaa Jeesuksen oppilaat olivat käyneet varastamassa hänen ruumiinsa."},{"book":"Matteus","chapter":"28","verse":"14","text":"Johtajat lupasivat: »Jos maaherra saa kuulla asiasta, puolustamme teitä ja kaikki menee hyvin.»"},{"book":"Matteus","chapter":"28","verse":"15","text":"Vartijat saivat rahaa ja sanoivat ihmisille niin kuin oli käsketty. Huhu levisi nopeasti, ja juutalaiset uskovat siihen vieläkin."},{"book":"Matteus","chapter":"28","verse":"16","text":"Jeesuksen yksitoista oppilasta lähtivät Galileaan. He nousivat vuorelle, jolle Jeesus oli käskenyt heidän mennä."},{"book":"Matteus","chapter":"28","verse":"17","text":"Siellä he näkivät hänet ja palvoivat häntä. Jotkut heistä eivät kuitenkaan uskoneet, että siinä todella oli Jeesus."},{"book":"Matteus","chapter":"28","verse":"18","text":"Hän sanoi oppilailleen: »Minulle on annettu kaikki valta sekä taivaassa että tässä maailmassa."},{"book":"Matteus","chapter":"28","verse":"19","text":"Menkää ja kutsukaa ihmisiä kaikista kansoista minun oppilaikseni. Kastakaa heidät Isän, Pojan ja Pyhän Hengen nimeen."},{"book":"Matteus","chapter":"28","verse":"20","text":"Opettakaa heitä noudattamaan kaikkia käskyjä, jotka olen antanut teille. Saatte olla varmat, että minä olen teidän kanssanne aina – maailmanajan täyttymykseen asti.»"}]}