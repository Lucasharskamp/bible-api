{"data":[{"book":"ኮኦኪንሢ ማፃኣፔ","chapter":"7","verse":"1","text":"ታ ናዓሢዮ! ቃኣሎ ታኣኮ ካፔ፤ ታኣኮ ዓይሢፆዋ ኔ ዒና ዓርቄ።"},{"book":"ኮኦኪንሢ ማፃኣፔ","chapter":"7","verse":"2","text":"ሼምፔና ናንጋኒ ታ ዓይሢፆ ካፔ፤ ታ ኔና ዔርዛ ባኮ ቢያ ዓኣፖኮ ኔኤኮ ካርፆማጉዲ ዛጊ ካፔ፤"},{"book":"ኮኦኪንሢ ማፃኣፔ","chapter":"7","verse":"3","text":"ኬኤሎይዳ ዓኣ ዢኢራሢጉዲ ካፔ፤ ኔኤኮ ዒኖ ሳሌዶይዳ ባይቁዋ ጎይሢ ፃኣፔ።"},{"book":"ኮኦኪንሢ ማፃኣፔ","chapter":"7","verse":"4","text":"ዔራቶ ኔኤኮ ጌሮጉዲ፥ ማሊ ጶቂሥሢያ ዑኬ ዒጊኒጉዲ ማሂ ፓይዴ።"},{"book":"ኮኦኪንሢ ማፃኣፔ","chapter":"7","verse":"5","text":"ዬንሢ ባኮንሢ ዞኦዛ ኮኦማ ላኣሎፓ ኔ ሃካንዳጉዲና ሜሌ ዓሶ ላኣሎኮ ዻቢሳ ጌኤዞይዳፓ ኔ ካፒንታንዳጉዲ ማሃንዳኔ።"},{"book":"ኮኦኪንሢ ማፃኣፔ","chapter":"7","verse":"6","text":"ፔቴ ኬሊ ታ ማኣሮኮ ፑልቶ ካሮና ሴካ ዙሎ ታ ዛጋንቴ፥"},{"book":"ኮኦኪንሢ ማፃኣፔ","chapter":"7","verse":"7","text":"ዔራቶ ፓጬ ዓሶ ባኣካፓ ዼጌስኬንሢ ታኣም ጴዼኔ፤ ዬያቶ ባኣካፓ ፔቴ ዒናባኣ ዼጌስኬያ ታ ዴንቄኔ።"},{"book":"ኮኦኪንሢ ማፃኣፔ","chapter":"7","verse":"8","text":"ፔቴ ላኣሊስኬና ናንጋ ማኣሪኮ ኮይላ ጎይፃ ቃሳዻ ካራና ዒ ዓኣዻኔ፤ ዒዚ ዒዞኮ ማኣሮ ባንፆና ዴንዳኔ።"},{"book":"ኮኦኪንሢ ማፃኣፔ","chapter":"7","verse":"9","text":"ዬያ ዒዚ ማዻሢ ዓባ ጌሌም ሳዓ ሃባርታንቴኬ፤"},{"book":"ኮኦኪንሢ ማፃኣፔ","chapter":"7","verse":"10","text":"ዬካፓ ላኣሌላ ኬስካዖ ዼጌሢ ዴንቄኔ፤ ዒዛ ማኣዔ ጎይፃ ዞኦስካ ኮኦማ ላኣሊ ማዔሢ ዔርዛያኬ፤ ዒዞኮ ዓሲ ዻቢሻንዳ ማሊሢያ ዓኣኔ።"},{"book":"ኮኦኪንሢ ማፃኣፔ","chapter":"7","verse":"11","text":"ዒዛ ዒጊቹሞ ባኣያ፥ ጫርሺ ላኣሊኬ፤ ዒዞኮ ማኣራ ዴይፃ ዒዞ ዎዛሱዋኣሢሮ ቢያ ዎዴ ሃንቲ ሺራኔ፤"},{"book":"ኮኦኪንሢ ማፃኣፔ","chapter":"7","verse":"12","text":"ጎይፃ ቃሳዻ ካሮንታ ጎይፆንታይዳ፤ ሃሣ ቦኦካ ጶኦካይዳኣ ዔቂ ዔቂ ካፓኔ።"},{"book":"ኮኦኪንሢ ማፃኣፔ","chapter":"7","verse":"13","text":"ዬያ ዼጌሢ ዒዛ ኮንቂ ዓርቂ ሄርቄኔ፤ ዬካፓ ቦርሲንቲ ባኣያና ሂዚ ዒዛ ጌዔኔ፦"},{"book":"ኮኦኪንሢ ማፃኣፔ","chapter":"7","verse":"14","text":"«ታኣኒ ፔቱሞና ዒንጎ ዒንጊሢ ፆኦሲም ዒንጋኔ፤ ሃኖ ታኣኮ ናኣቢ ታ ዒንጋያኬ፤"},{"book":"ኮኦኪንሢ ማፃኣፔ","chapter":"7","verse":"15","text":"ዬያሮ ታ ኔና ዔካኒ ሃይካ ኬስኬኔ፤ ታ ኔና ኮሺ ኮዒ፥ ሃይሾ ታ ዴንቄኔ!"},{"book":"ኮኦኪንሢ ማፃኣፔ","chapter":"7","verse":"16","text":"ጊብፄ ዓጮይዳፓ ሙኬ ሚዛጶ ዓንሦሎ ሻኣላ ታ ሂኢሤኔ።"},{"book":"ኮኦኪንሢ ማፃኣፔ","chapter":"7","verse":"17","text":"ኬርቤንታ ዓልሙኔንታ ቄሬፓ ጌይንታ ሳውቃ ባኮንታይዳፓ ኮሺንቴ ሳውዎ ባኮ ታ ፑኡኬኔ።"},{"book":"ኮኦኪንሢ ማፃኣፔ","chapter":"7","verse":"18","text":"ዬያሮ ሃኒ ሙኬ፥ ዒባኒ ሳዓ ካራንዳያ ሄላንዳኣና ኑ ዎላ ናሹሞና ዎዛዾም፤ ኑ ዎሊ ኮንቂያ ዎዛዾም!"},{"book":"ኮኦኪንሢ ማፃኣፔ","chapter":"7","verse":"19","text":"ታኣኮ ዓኒ ማኣራ ባኣሴ፤ ዒዚ ሃኬ ዓጪ ዓኣዼኔ፤"},{"book":"ኮኦኪንሢ ማፃኣፔ","chapter":"7","verse":"20","text":"ሚርጌ ሚኢሼ ዒ ዔኪ ዓኣዼሢሮ ላምዖ ቃልሾ ኬሊ ጋርካ ዒ ማዓዓኬ።»"},{"book":"ኮኦኪንሢ ማፃኣፔ","chapter":"7","verse":"21","text":"ሂዚ ጌይ ኮሽካ ጌኤሲና ዒዛ ማዢሴኔ፤ ሺኢቺ ዑኡሲናኣ ዒዛ ዒዛ ጌሼኔ።"},{"book":"ኮኦኪንሢ ማፃኣፔ","chapter":"7","verse":"22","text":"ጌማይ ሹኪንታ ቤሲ ዒሺንቲ ዴንዳሢጉዲ፥ ዶቆሲያኣ ሩኡሪ ፒሮይዳ ጌላሢጉዲ ቤዞማና ዒ ዒዞ ጊንፆ ዴንዴኔ፤"},{"book":"ኮኦኪንሢ ማፃኣፔ","chapter":"7","verse":"23","text":"ሂኢሺ ጎጲ ዱካሢጉዲ ማዔኔ፤ ፒሮይዳ ጌላ ካፒያኣ ዒ ማዔኔ፤ ዬይ ያዺ ማዓኣና ሼምፓሢ ዒዛኮ ሜቶይዳ ኬዳኒ ዑኬሢ ዒ ዔሪባኣሴ።"},{"book":"ኮኦኪንሢ ማፃኣፔ","chapter":"7","verse":"24","text":"ዓካሪ፦ ታ ናዓሢዮ! ሂንዳ ዋይዜ፤ ታ ኔኤም ጋዓ ባኮ ዒና ዔኪ ዋይዜ፤"},{"book":"ኮኦኪንሢ ማፃኣፔ","chapter":"7","verse":"25","text":"ዬኖጉዴ ላኣሎና ዒና ኔኤኮ ጌሺንቲ ዔውቶፓ፤ ዒዞ ጎይፆ ሃንቲ ዻቢንቲፖ።"},{"book":"ኮኦኪንሢ ማፃኣፔ","chapter":"7","verse":"26","text":"ዒዛ ሚርጌ ዓሲኮ ባይሲንታ ካራ ማዔኔ፤ ኮሺ ሚርጌ ዓሲ ዒዞና ዲዒንቲ ባይቄኔ።"},{"book":"ኮኦኪንሢ ማፃኣፔ","chapter":"7","verse":"27","text":"ዒዞ ማኣሮ ባንሢ ዔኪ ዓኣዻ ጎይፃ፦ ሃይቢና ዱኡፒና ባንሢ ዔኪ ኬይሳ ዳልጊ ጎይሢኬ።"}]}