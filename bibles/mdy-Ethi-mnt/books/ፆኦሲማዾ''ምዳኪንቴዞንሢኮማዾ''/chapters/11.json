{"data":[{"book":"ፆኦሲ ማዾ''ም ዳኪንቴዞንሢኮ ማዾ''","chapter":"11","verse":"1","text":"ዓይሁዴ ማዒባኣ ዓሳ ፆኦሲ ቃኣሎ'' ዋይዚ ዔኬሢ ዪሁዳ ዓጮ''ይዳ ዓኣ ዳኪንቴዞንሢንታ ሓንጎ ኪሪስቶሴ ጉሙርቃ ዓሶንታ ዋይዜኔ።"},{"book":"ፆኦሲ ማዾ''ም ዳኪንቴዞንሢኮ ማዾ''","chapter":"11","verse":"2","text":"ጴፂሮሴ ዬሩሳላሜ ጊንሣ ማዒ ዓኣዼ ዎዶ''ና ዓቲንቶ ቤርቶ ቲቂንቲፃ ፒዜኬ ጋዓ፥ ዓይሁዴታዖ ኪሪስቶሴ ጉሙርቃ ዓሶ ዛላ''ፓ ማዔ ዓሳ ዒዛ፦"},{"book":"ፆኦሲ ማዾ''ም ዳኪንቴዞንሢኮ ማዾ''","chapter":"11","verse":"3","text":"«ዓይጎሮ ኔ ዓቲንቶ ቤርቶ ቲቂንቲባኣ ዓሶ ማኣሪ ጌሊ ዔያቶና ዎላ'' ሙዔይ?» ጌዒ ፓሴኔ።"},{"book":"ፆኦሲ ማዾ''ም ዳኪንቴዞንሢኮ ማዾ''","chapter":"11","verse":"4","text":"ጴፂሮሴ ጋዓንቴ ሂዚ ጌዒ ቢያ ባኮ ፓይዲ ፓይዲ ኬኤዚሢ ዓርቄኔ።"},{"book":"ፆኦሲ ማዾ''ም ዳኪንቴዞንሢኮ ማዾ''","chapter":"11","verse":"5","text":"«ታኣኒ ዒዮጴ ካታማ'' ሺኢጲሢዳ ዓኣዖ ፆኦሲ ታኣም ፔጋሲ ዻዌ ባኣዚ'' ዛጌኔ፤ ታ ዛጌሢ' ፑኡፒ ዓፒላ ማላ ባኣዚ'' ዖይዶ ዛሎ'' ዓርቂንቲ ጫሪንጫፓ ኬዲ'' ታ ባንሢ ሙካንቴኬ፤"},{"book":"ፆኦሲ ማዾ''ም ዳኪንቴዞንሢኮ ማዾ''","chapter":"11","verse":"6","text":"ዬኖ ባኬሎ ኮሺ'' ታ ዛጋዛ ዱማ ዱማ ቆልሞ፥ ካይዚ ቦዖ ዻካ''ንታ ዼኤፒንታ፥ ካፒያ ጊዳ'' ዓኣንቴ ታ ዛጌኔ፤"},{"book":"ፆኦሲ ማዾ''ም ዳኪንቴዞንሢኮ ማዾ''","chapter":"11","verse":"7","text":"ዒማ''ና ‹ጴፂሮሴ! ዔቂ ሹኪ ሹኪ ሙዔ› ጋዓ ዑኡሲ ታ ዋይዛዖ፥"},{"book":"ፆኦሲ ማዾ''ም ዳኪንቴዞንሢኮ ማዾ''","chapter":"11","verse":"8","text":"ዬይ ‹ማዓዓኬ ጎዳሢዮ! ሙዒንቱዋ ዒኢቴ ባኣዚ'' ታ ሙዒ ቤቂባኣሴ› ጌዔኔ።"},{"book":"ፆኦሲ ማዾ''ም ዳኪንቴዞንሢኮ ማዾ''","chapter":"11","verse":"9","text":"ሓሣ ላሚሢና ዬና ዑኡዜላ ‹ፆኦሲ ጌኤሺ ማሄሢ ኔ ዒኢቴያኬ ጋዓኒ ኮይሱዋሴ› ጌዒ ጫሪንጫፓ ታኣም ኬኤዜኔ።"},{"book":"ፆኦሲ ማዾ''ም ዳኪንቴዞንሢኮ ማዾ''","chapter":"11","verse":"10","text":"ዬና ሓይሢ ማይንቲ ያዺ ማዔስካፓ ዬና ዓፒሎ ማላ ባኬላ ጉቤ ሌካ ጫሪንጮ ዔውቴኔ።"},{"book":"ፆኦሲ ማዾ''ም ዳኪንቴዞንሢኮ ማዾ''","chapter":"11","verse":"11","text":"ዒማ''ና ቂሳሪያይዳፓ ታ ባንሢ ዳኮና ሓይሦ ዓሲ ኑ ዓኣ ማኣሮ ሙኪ ሄሌ''ኔ።"},{"book":"ፆኦሲ ማዾ''ም ዳኪንቴዞንሢኮ ማዾ''","chapter":"11","verse":"12","text":"ዓያና ጌኤሺ ታኣኒ ፔቴ''ታዖ ዓልቲሢ ባኣያና ዔያቶና ዎላ'' ዓኣዻንዳጉዲ ታኣም ኬኤዜኔ፤ ሓንሢ ላሆ'' ኪሪስቶሴ ጉሙርቃ ዓሶንሢ ታኣና ዎላ'' ዓኣኔ፤ ዔያቶንታ ዎላ'' ኑ ቆርኔሌዎሴ ማኣሪ ዓኣዺ ጌሌኔ።"},{"book":"ፆኦሲ ማዾ''ም ዳኪንቴዞንሢኮ ማዾ''","chapter":"11","verse":"13","text":"ዒዚያ ፆኦሲ ኪኢታንቻ ዒዛም ጴዼም ዒ ዛጌሢና፦ ‹ዒዮጴ ዓጮ'' ዓሲ ዳኪ ጴፂሮሴ ጌይንታ ሲሞኦኔ ዔኤሊ''ሴ፤"},{"book":"ፆኦሲ ማዾ''ም ዳኪንቴዞንሢኮ ማዾ''","chapter":"11","verse":"14","text":"ዒዚ ኔኤና ኔ ማኣሮ ዓሶና ቢያ ዒንሢ ዻቃንዳ ቃኣላ ኔኤም ኬኤዛንዳኔ› ጌዔሢ ዒ ኑም ኬኤዜኔ።"},{"book":"ፆኦሲ ማዾ''ም ዳኪንቴዞንሢኮ ማዾ''","chapter":"11","verse":"15","text":"ዬያሮ ታኣኒ ዔያቶም ኬኤዚፆ ዓርቄ ዎዶ''ና ዓያኖ ጌኤዣ ቤርታ ኑ ዑፃ ኬዴ''ሢጉዲ ዔያቶ ዑፃኣ ኬዴ''ኔ።"},{"book":"ፆኦሲ ማዾ''ም ዳኪንቴዞንሢኮ ማዾ''","chapter":"11","verse":"16","text":"ዬማና ‹ዮሓኒሴ ዋኣሢና ማስኬኔ፤ ዒንሢ ጋዓንቴ ዓያና ጌኤሺና ማስታንዳኔ› ጌዒ ጎዳ ኬኤዜ ቃኣላ'' ታኣም ጶቄኔ።"},{"book":"ፆኦሲ ማዾ''ም ዳኪንቴዞንሢኮ ማዾ''","chapter":"11","verse":"17","text":"ኑኡኒ ጎዳ ዬሱስ ኪሪስቶሴ ጉሙርቄ ዎዶ''ና ፆኦሲ ኑም ዒንጌ ዒንጊፃ ዔያቶማኣ ዒንጊንቴያታቴ ሂዳዖ ፆኦሲ ታ ላኣጋኒ ዎልቄ ታኣኮ ዓኣ?» ጌዔኔ።"},{"book":"ፆኦሲ ማዾ''ም ዳኪንቴዞንሢኮ ማዾ''","chapter":"11","verse":"18","text":"ዔያታ ዬያ ዋይዛዖ ጎዖንዶ ጎይሢ ባይዚ ዚቲዮ ጌዔኔ፤ ዬካፓ ዔያታ፦ «ዓካሪ፥ ፆኦሲ ዓይሁዴ ማዒባኣ ዓሳ ዻቃንዳጉዲ ጎሞ ዔያቶም ዓቶም ጌዔኔ» ጌዒ ፆኦሲ ጋላቴኔ።"},{"book":"ፆኦሲ ማዾ''ም ዳኪንቴዞንሢኮ ማዾ''","chapter":"11","verse":"19","text":"ዒስፂፓኖሴ ሹጮና ዹይንቲ ሃይቄ ዎዶ''ና ዔቄ ዒፂ ዳውሲፆ ዛሎ''ና ላኣሊንቲ ዴንዴ ኪሪስቶሴ ጉሙርቄ ዓሳ ዴንዲ ፒንቄ፥ ቆጲሮሴና ዓንፆኪያ ዓጮ'' ሄላ''ንዳኣና ዓኣዻዖ ፆኦሲኮ ቃኣሎ'' ዓይሁዴ ዓሲዳፓ ዓታዛ ሜሌ'' ዓሲም ኬኤዚባኣሴ።"},{"book":"ፆኦሲ ማዾ''ም ዳኪንቴዞንሢኮ ማዾ''","chapter":"11","verse":"20","text":"ማዔቶዋ ቆጲሮሴና ቄሬና ዓጮ''ናይዳፓ ሙኬ ፔቴ'' ፔቴ'' ኪሪስቶሴ ጉሙርቄ ዓሳ ዓንፆኪያ ዓኣዻዖ ዓይሁዴ ማዒባኣ ዓሶማኣ"},{"book":"ፆኦሲ ማዾ''ም ዳኪንቴዞንሢኮ ማዾ''","chapter":"11","verse":"21","text":"ጎዳ ዔያቶ ማኣዴ''ሢሮ ሚርጌ ዓሲ ኪሪስቶሴ ጉሙርቂ ጎዳ ባንሢ ማዔኔ።"},{"book":"ፆኦሲ ማዾ''ም ዳኪንቴዞንሢኮ ማዾ''","chapter":"11","verse":"22","text":"ዬሩሳላሜይዳ ዓኣ ሺኢጲፆ ማኣሮ ዓሳ ዬያ ዋይዜሢሮ ባርናባሴ ዓንፆኪያ ዳኬኔ።"},{"book":"ፆኦሲ ማዾ''ም ዳኪንቴዞንሢኮ ማዾ''","chapter":"11","verse":"23","text":"ዒዚያ ዓኣዺ ፆኦሲ ኮሹሞና ዒንጋ ዒንጊፆ ዴሮ''ም ዎማይዲ ዒንጌቶዋ ዛጋዛ ሚርጌ ዒዛ ዎዛሴኔ፤ ቢያሢ ጉቤ ዒናፓ ዶዲ ጎዳም ጉሙርቂንታያ ማዒ ናንጋንዳጉዲ ዒ ዞሬኔ።"},{"book":"ፆኦሲ ማዾ''ም ዳኪንቴዞንሢኮ ማዾ''","chapter":"11","verse":"24","text":"ዒዚያ ዓያና ጌኤሺ ኩሙሢ ዎልቄና ዒዛይዳ ማዻያ ሃሣ ሚርጌና ፆኦሲ ጉሙርቃ ኮሺ ዓሲኬ። ሚርጌ ዓሲያ ጎዳ ባንሢ ማዔኔ።"},{"book":"ፆኦሲ ማዾ''ም ዳኪንቴዞንሢኮ ማዾ''","chapter":"11","verse":"25","text":"ዬካፓ ባርናባሴ ሳውሌ ኮዓኒ ፄርሴሴ ጎዖ ዓጮ'' ዓኣዺ፥"},{"book":"ፆኦሲ ማዾ''ም ዳኪንቴዞንሢኮ ማዾ''","chapter":"11","verse":"26","text":"ዒዛ ዴንቃዖ ዓንፆኪያ ዔኪ ዒዛ ሙኬኔ። ፔቴ'' ሌዔ ኩሙሢ ዔያታ ዒኢካ ዓኣ ኪሪስቶሴ ጉሙርቃ ዓሶና ዎላ'' ፔቴ'' ማዒ ሚርጌ ዓሲ ዔርዜኔ፤ ኪሪስቶሴ ጉሙርቄ ዓሳ ፔቴ'' ጌዒ ዓንፆኪያይዳ «ዓማኖ'' ዓሶ» ጌይንቴኔ።"},{"book":"ፆኦሲ ማዾ''ም ዳኪንቴዞንሢኮ ማዾ''","chapter":"11","verse":"27","text":"ዒማ''ና ፔቴ'' ፔቴ'' ፆኦሲ ማሊፆ ኬኤዛዞንሢ ዬሩሳላሜይዳፓ ዓንፆኪያ ዴንዴኔ፤"},{"book":"ፆኦሲ ማዾ''ም ዳኪንቴዞንሢኮ ማዾ''","chapter":"11","verse":"28","text":"ዔያቶይዳፓ ፔቴ''ሢ ዓጋቦሴ ጎዖሢ ዔቂ ዓጮ'' ቢያይዳ ዼኤፒ ናይዚ ኬስካንዳሢ ዓያና ጌኤሺ ማሊሴም ኬኤዛዛ፥ ዬይ ናያ ሮሜ ዓጮ'' ካኣቲ ቄላውዴዎሴ ዎዶ''ና ማዔኔ።"},{"book":"ፆኦሲ ማዾ''ም ዳኪንቴዞንሢኮ ማዾ''","chapter":"11","verse":"29","text":"ዬያሮ ኪሪስቶሴ ጉሙርቃ ዓሳ ቢያ ፔቴ'' ፔቴ''ሢ ፔ ዳንዳዔሢጉዴያ ሚኢሼ ኬሲ'' ዪሁዳ ዓጮ''ይዳ ዓኣ ኪሪስቶሴ ጉሙርቃ ዓሶም ማኣዶ ዳካኒ ማሌኔ።"},{"book":"ፆኦሲ ማዾ''ም ዳኪንቴዞንሢኮ ማዾ''","chapter":"11","verse":"30","text":"ዬካፓ ሚኢሾ ዔያታ ኬሲ'' ባርናባሴና ሳውሌና ዑፃ ዳኬኔ።"}]}