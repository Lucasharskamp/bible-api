{"data":[{"book":"1 Samuel","chapter":"3","verse":"1","text":"Nog altijd verrichtte de jonge Samuël de dienst van Jahweh onder toezicht van Eli. Nu was in die dagen een woord van Jahweh zeldzaam, en visioenen kwamen niet dikwijls voor."},{"book":"1 Samuel","chapter":"3","verse":"2","text":"Maar eens gebeurde het volgende. Eli lag thuis te slapen, daar zijn ogen zo zwak begonnen te worden, dat hij niets meer kon zien;"},{"book":"1 Samuel","chapter":"3","verse":"3","text":"de godslamp was nog niet gedoofd en Samuël lag te rusten in Jahweh’s heiligdom, waar de ark van God stond."},{"book":"1 Samuel","chapter":"3","verse":"4","text":"Toen riep Jahweh: Samuël! Hij antwoordde: Hier ben ik!"},{"book":"1 Samuel","chapter":"3","verse":"5","text":"Hij liep naar Eli en zeide: Hier ben ik; gij hebt me immers geroepen? Maar deze antwoordde: Ik heb niet geroepen; ga weer slapen. Hij ging heen, en legde zich weer te rusten."},{"book":"1 Samuel","chapter":"3","verse":"6","text":"En weer riep Jahweh: Samuël! Samuël stond op, ging naar Eli en zeide: Hier ben ik; gij hebt me immers geroepen? Deze antwoordde: Ik heb niet geroepen, mijn jongen; ga maar weer slapen."},{"book":"1 Samuel","chapter":"3","verse":"7","text":"Want Samuël was nog niet met Jahweh vertrouwd; nog nooit was het woord van Jahweh tot hem gericht."},{"book":"1 Samuel","chapter":"3","verse":"8","text":"En weer riep Jahweh, nu voor de derde maal: Samuël! Hij stond op, liep naar Eli en zeide: Hier ben ik; gij hebt me immers geroepen? Toen begreep Eli, dat het Jahweh was, die den jongen riep,"},{"book":"1 Samuel","chapter":"3","verse":"9","text":"en hij zeide tot Samuël: Ga weer slapen; en mocht het gebeuren, dat iemand u roept, antwoord dan: Spreek Jahweh, uw dienaar luistert. Samuël ging dus heen, en legde zich op zijn plaats te rusten."},{"book":"1 Samuel","chapter":"3","verse":"10","text":"Toen kwam Jahweh bij hem staan, en evenals de vorige malen riep Hij: Samuël, Samuël! Nu antwoordde Samuël: Spreek, uw dienaar luistert."},{"book":"1 Samuel","chapter":"3","verse":"11","text":"En Jahweh sprak tot Samuël: Waarachtig, Ik ga in Israël iets doen; en ieder die het verneemt, zijn beide oren zullen ervan tuiten!"},{"book":"1 Samuel","chapter":"3","verse":"12","text":"Die dag ga Ik van begin tot eind aan Eli alles voltrekken, waarmede Ik zijn huis heb bedreigd."},{"book":"1 Samuel","chapter":"3","verse":"13","text":"Ge moet hem verkondigen, dat Ik zijn huis voor altijd veroordeel, en wel omdat hij, wetend dat zijn zonen God verachtten, hen niet heeft bestraft."},{"book":"1 Samuel","chapter":"3","verse":"14","text":"Daarom ook zweer Ik het huis van Eli: Nooit in der eeuwigheid zal de schuld van Eli’s huis door offer of gave worden verzoend."},{"book":"1 Samuel","chapter":"3","verse":"15","text":"Samuël sliep nu door tot de morgen, en zette toen de deuren van Jahweh’s huis open. Maar Samuël zag er tegen op, om het visioen aan Eli mee te delen."},{"book":"1 Samuel","chapter":"3","verse":"16","text":"Eli echter riep Samuël, en zeide: Samuël, mijn jongen! Deze antwoordde: Hier ben ik!"},{"book":"1 Samuel","chapter":"3","verse":"17","text":"Hij vroeg: Wat heeft Hij tot u gesproken? Verberg het mij niet. Zo mag God met u doen, en nog erger, als ge mij iets verzwijgt van alles wat Hij u heeft gezegd!"},{"book":"1 Samuel","chapter":"3","verse":"18","text":"Toen deelde Samuël hem alles mee, zonder iets achter te houden. Waarop hij antwoordde: Het was Jahweh! Hij moge doen, wat Hem goeddunkt."},{"book":"1 Samuel","chapter":"3","verse":"19","text":"Samuël groeide op, en Jahweh was met hem; niet één van zijn woorden liet Hij onvervuld."},{"book":"1 Samuel","chapter":"3","verse":"20","text":"en van Dan tot Beër-Sjéba erkende heel Israël, dat Samuël tot profeet van Jahweh was aangesteld."},{"book":"1 Samuel","chapter":"3","verse":"21","text":"Nog meerdere malen verscheen Jahweh in Sjilo; want in Sjilo openbaarde Hij Zich aan Samuël door het woord van Jahweh."}]}