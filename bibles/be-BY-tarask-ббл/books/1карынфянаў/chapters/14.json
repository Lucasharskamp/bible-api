{"data":[{"book":"1 КАРЫНФЯНАЎ","chapter":"14","verse":"1","text":"Дасягайце любові; дбайце пра дары духоўныя, а асабліва пра тое, каб прарочыць."},{"book":"1 КАРЫНФЯНАЎ","chapter":"14","verse":"2","text":"Бо, хто гаворыць незнаёмаю моваю, той гаворыць ня людзям, а Богу, бо ніхто не разумее яго, ён тайны гаворыць духам;"},{"book":"1 КАРЫНФЯНАЎ","chapter":"14","verse":"3","text":"а хто прарочыць, той гаворыць людзям на настаўленьне, на ўмаўленьне і суцяшэньне."},{"book":"1 КАРЫНФЯНАЎ","chapter":"14","verse":"4","text":"Той, хто гаворыць незнаёмаю мовай, настаўляе сябе; а хто прарочыць, той настаўляе царкву."},{"book":"1 КАРЫНФЯНАЎ","chapter":"14","verse":"5","text":"Жадаю, каб вы ўсе гаварылі мовамі; але лепей, каб вы прарочылі, бо хто прарочыць, той большы за таго, хто гаворыць мовамі, хіба што ён пры гэтым будзе і тлумачыць, каб царква атрымала настаўленьне."},{"book":"1 КАРЫНФЯНАЎ","chapter":"14","verse":"6","text":"Цяпер, калі я прыйду да вас, браты, і пачну гаварыць незнаёмымі мовамі, дык якую дам вам карысьць, калі ня выслоўлюся вам ці то адкрыцьцём, ці пазнаньнем, ці прароцтвам, ці вучэньнем?"},{"book":"1 КАРЫНФЯНАЎ","chapter":"14","verse":"7","text":"І бяздушныя рэчы, якія выдаюць гук, жалейка ці гусьлі, калі не выдаюць паасобных тонаў, як распазнаць тое, што іграюць на жалейцы ці на гусьлях?"},{"book":"1 КАРЫНФЯНАЎ","chapter":"14","verse":"8","text":"І калі труба будзе выдаваць нявыразны гук, хто будзе рыхтавацца да бітвы?"},{"book":"1 КАРЫНФЯНАЎ","chapter":"14","verse":"9","text":"Так, калі і вы языком вымаўляеце незразумелыя словы, дык як зразумеюць, што вы кажаце? Вы будзеце гаварыць на вецер."},{"book":"1 КАРЫНФЯНАЎ","chapter":"14","verse":"10","text":"Колькі, напрыклад, розных словаў на сьвеце, і ніводнага зь іх няма без значэньня;"},{"book":"1 КАРЫНФЯНАЎ","chapter":"14","verse":"11","text":"але, калі я не разумею значэньня слоў, дык я для таго, хто гаворыць, чужаніца, і той, хто гаворыць, для мяне чужаніца."},{"book":"1 КАРЫНФЯНАЎ","chapter":"14","verse":"12","text":"Так і вы, дбаючы пра дары духоўныя, старайцеся ўзбагаціцца імі дзеля настаўленьня царквы."},{"book":"1 КАРЫНФЯНАЎ","chapter":"14","verse":"13","text":"А таму той, хто гаворыць незнаёмаю мовай, маліся за дар тлумачэньня."},{"book":"1 КАРЫНФЯНАЎ","chapter":"14","verse":"14","text":"Бо, калі я малюся на незнаёмай мове, дык, хоць дух мой і моліцца, але розум мой застаецца бяз плоду."},{"book":"1 КАРЫНФЯНАЎ","chapter":"14","verse":"15","text":"Што ж рабіць? Пачну маліцца духам, пачну маліцца і розумам; буду сьпяваць духам, буду сьпяваць і розумам."},{"book":"1 КАРЫНФЯНАЎ","chapter":"14","verse":"16","text":"Бо, калі ты будзеш дабраслаўляць духам, дык той, хто стаіць на месцы простага чалавека, як скажа «амін» на тваё дзякаваньне? Бо ён не разумее, што ты кажаш."},{"book":"1 КАРЫНФЯНАЎ","chapter":"14","verse":"17","text":"Ты добра дзякуеш, але другі не настаўляецца."},{"book":"1 КАРЫНФЯНАЎ","chapter":"14","verse":"18","text":"Дзякую Богу майму: я больш за ўсіх вас гавару мовамі;"},{"book":"1 КАРЫНФЯНАЎ","chapter":"14","verse":"19","text":"але ў царкве лепей хачу пяць словаў сказаць розумам маім, каб і іншых наставіць, чым процьму словаў незнаёмаю моваю."},{"book":"1 КАРЫНФЯНАЎ","chapter":"14","verse":"20","text":"Браты! ня будзьце дзеці розумам: на ліхое будзьце немаўляты, а розумам будзьце паўналетнія."},{"book":"1 КАРЫНФЯНАЎ","chapter":"14","verse":"21","text":"У законе напісана: «іншымі мовамі й вуснамі буду гаварыць народу гэтаму, але і тады не паслухаюцца Мяне, кажа Гасподзь»."},{"book":"1 КАРЫНФЯНАЎ","chapter":"14","verse":"22","text":"Так што мовы - азнака ня вернікам, а няверуючым; а прароцтва - не для няверуючых, а для вернікаў."},{"book":"1 КАРЫНФЯНАЎ","chapter":"14","verse":"23","text":"Калі ўся царква сыдзецца разам і ўсе пачнуць гаварыць незнаёмымі мовамі, і ўвойдуць да вас недасьведчаныя альбо няверуючыя, - дык ці ня скажуць, што вы шалееце?"},{"book":"1 КАРЫНФЯНАЎ","chapter":"14","verse":"24","text":"А калі ўсе прарочаць, і ўвойдзе хто няверуючы альбо недасьведчаны, дык усе яго выкрываюць, усе судзяць,"},{"book":"1 КАРЫНФЯНАЎ","chapter":"14","verse":"25","text":"і такім чынам тайны сэрца ягонага выяўляюцца; і ён падае ніцма, кланяецца Богу і кажа: «у ісьціне з вамі Бог!»."},{"book":"1 КАРЫНФЯНАЎ","chapter":"14","verse":"26","text":"Дык што ж, браты? Калі вы сыходзіцеся, і ў кожнага з вас ёсьць псальма, ёсьць павучаньне, ёсьць мова, ёсьць адкрыцьцё, ёсьць тлумачэньне, - хай ўсё гэта будзе на настаўленьне."},{"book":"1 КАРЫНФЯНАЎ","chapter":"14","verse":"27","text":"Калі хто гаворыць незнаёмаю моваю, гаварэце двое, ці самае большае трое, і тое паасобку, а адзін хай тлумачыць."},{"book":"1 КАРЫНФЯНАЎ","chapter":"14","verse":"28","text":"Калі ж ня будзе тлумача, дык маўчы ў царкве, а гавары сабе і Богу."},{"book":"1 КАРЫНФЯНАЎ","chapter":"14","verse":"29","text":"І прарокі няхай гавораць двое ці трое, а астатнія хай разважаюць;"},{"book":"1 КАРЫНФЯНАЎ","chapter":"14","verse":"30","text":"калі ж каму з тых, што сядзяць, будзе адкрыцьцё, дык першы маўчы;"},{"book":"1 КАРЫНФЯНАЎ","chapter":"14","verse":"31","text":"бо ўсе адзін за адным можаце прарочыць, каб усім вучыцца і ўсім атрымліваць суцяшэньне."},{"book":"1 КАРЫНФЯНАЎ","chapter":"14","verse":"32","text":"І духі прарочыя слухаюцца прарокаў,"},{"book":"1 КАРЫНФЯНАЎ","chapter":"14","verse":"33","text":"таму што Бог ня ёсьць Бог незлагадзі, а спакою. Так бывае ва ўсіх цэрквах у сьвятых."},{"book":"1 КАРЫНФЯНАЎ","chapter":"14","verse":"34","text":"Жонкі вашыя ў цэрквах няхай маўчаць; бо не дазволена ім гаварыць, а быць у паслушэнстве, як і закон кажа."},{"book":"1 КАРЫНФЯНАЎ","chapter":"14","verse":"35","text":"Калі ж яны хочуць нечагась навучыцца, хай пытаюцца пра тое дома ў мужоў сваіх; бо ня прыстойна жанчыне гаварыць у царкве."},{"book":"1 КАРЫНФЯНАЎ","chapter":"14","verse":"36","text":"Хіба ад вас выйшла слова Божае? Альбо да вас адных дайшло?"},{"book":"1 КАРЫНФЯНАЎ","chapter":"14","verse":"37","text":"Калі хто лічыць сябе прарокам альбо духоўным, той хай разумее, што я пішу вам, бо гэта запаведзі Гасподнія."},{"book":"1 КАРЫНФЯНАЎ","chapter":"14","verse":"38","text":"А хто не разумее, няхай не разумее."},{"book":"1 КАРЫНФЯНАЎ","chapter":"14","verse":"39","text":"Дык вось, браты, дбайце пра тое, каб прарочыць, але не забараняйце гаварыць і мовамі;"},{"book":"1 КАРЫНФЯНАЎ","chapter":"14","verse":"40","text":"толькі ўсё мае быць прыстойна і належна."}]}