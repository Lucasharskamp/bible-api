{"data":[{"book":"Chakruok","chapter":"43","verse":"1","text":"Koro kech ne pod ger ahinya e piny."},{"book":"Chakruok","chapter":"43","verse":"2","text":"Bangʼ kane gisechamo cham duto mane gia godo Misri, wuon-gi nowachonegi niya, “Doguru mondo udhi ungʼiewnwae chiemo moko.”"},{"book":"Chakruok","chapter":"43","verse":"3","text":"To Juda nowachone niya, “Ngʼat cha nosiemowa matek ni, ‘Ok nachak awuo kodu ka ok ubiro gi owadu.’"},{"book":"Chakruok","chapter":"43","verse":"4","text":"Kinyalo yie mondo Benjamin odhi kodwa, to wabiro dhi mondo wadhi warund cham."},{"book":"Chakruok","chapter":"43","verse":"5","text":"To ka ok iore, to ok wabi dhi, nikech ngʼatno nowachonwa ni, ‘Ok abi chak awuo kodu ka ok ubiro gi owadu.’ ”"},{"book":"Chakruok","chapter":"43","verse":"6","text":"Israel nopenjogi niya, “Angʼo ma omiyo ukelona chandruogni ka unyiso ngʼatno ni un kod owadu moro?”"},{"book":"Chakruok","chapter":"43","verse":"7","text":"To negidwoke niya, “Ngʼatno nopenjowa ahinya kuomwa wawegi kendo kuom joodwa. Nopenjowa ni, ‘Bende wuonu pod ngima? Bende un gi owadu machielo?’ Ne wadwoke mana gik mane openjowa. Ere kaka dine wangʼe ni obiro wachonwa ni, ‘Dhi ukel owaduno ka’?”"},{"book":"Chakruok","chapter":"43","verse":"8","text":"Eka Juda nowacho ne Israel wuon mare niya, “We wawuogi kendo adhi gi wuowini, mondo omi wan kod in kod nyithindwa kik kech negwa."},{"book":"Chakruok","chapter":"43","verse":"9","text":"An awuon asingora ni abiro rite kendo en e lweta. Ka ok aduoge iri ka, to ikwana kaka jaketho e ndalo duto mag ngimana."},{"book":"Chakruok","chapter":"43","verse":"10","text":"Ka debed ni ok waseketho kinde, dine wasedhi ma waduogo diriyo.”"},{"book":"Chakruok","chapter":"43","verse":"11","text":"Eka Israel wuon-gi nowachonegi niya, “Ka en ni nyaka obed kamano, to timuru kama. Keturu gik moko mabeyo mag pinyni e ogundeu kendo utergi ne ngʼatno kaka mich; ma gin yiende moko, gi mor kich gi gik mangʼwe ngʼar gi mane-mane kod oyungu."},{"book":"Chakruok","chapter":"43","verse":"12","text":"Kawuru pesa moromo rundo nyadiriyo, nikech nyaka uduoki pesa mane oket ei ogundeu. Nyalo bedo ni mano nobothnigi."},{"book":"Chakruok","chapter":"43","verse":"13","text":"Kawuru owadu kendo udhi ir ngʼatno piyo."},{"book":"Chakruok","chapter":"43","verse":"14","text":"Kendo mad Nyasaye Maratego timnu ngʼwono e nyim ngʼatno mondo mi owe owadu kod Benjamin mondo oduog kodu. To an to kochuno ni nyaka abed mokuyo to abiro kuyo.”"},{"book":"Chakruok","chapter":"43","verse":"15","text":"Kuom mano jogo nokawo mich kod pesa moromo rundo nyadiriyo, kod Benjamin bende. Negireto mapiyo nono ka gidhi Misri kendo negidhi ir Josef."},{"book":"Chakruok","chapter":"43","verse":"16","text":"Kane Josef oneno Benjamin kani kodgi, nowacho ne jarit ode niya, “Kaw jogi iter oda, yangʼnegi chiayo kendo ilosnegi chiemo mondo gichiem koda sa auchiel.”"},{"book":"Chakruok","chapter":"43","verse":"17","text":"Jarit notimo mana kaka Josef nokone kendo notero jogo nyaka e od Josef."},{"book":"Chakruok","chapter":"43","verse":"18","text":"To jogo ne luoro omako kane otergi e od Josef. Negiparo niya, “Osekelwa ka nikech pesa ma wayudo koduok e ogundewa, chiengʼ mane wabiro kae mokwongo. Odwaro ni mondo oichwa kendo olowa mondo mi oketwa wasumbini, bangʼe okaw pundewa.”"},{"book":"Chakruok","chapter":"43","verse":"19","text":"Kuom mano negidhi ir jarit od Josef kendo giwuoyo kode e dhoot."},{"book":"Chakruok","chapter":"43","verse":"20","text":"Negiwachone niya, “Jaduongʼ ne wabiro ka mokwongo ngʼiewo cham."},{"book":"Chakruok","chapter":"43","verse":"21","text":"To kamane wabuoroe gotieno ne wagonyo gundewa kendo ngʼato ka ngʼato kuomwa noyudo pesane mana kaka ne wabiro kodgi e dho ogunde. Kuom mano waseduogogi."},{"book":"Chakruok","chapter":"43","verse":"22","text":"Bende wasebiro gi pesa moko mondo wangʼiew godo chiemo. Ok wangʼeyo ngʼama noketo pesa e gundewa.”"},{"book":"Chakruok","chapter":"43","verse":"23","text":"Nowacho niya, “Mano ber. Kik uluor. Nyasaye ma Nyasach wuonu, osedwokonu pesau e gundeu; to pesa mane ungʼiewgo cham ira, an godo.” Eka ne okelonegi Simeon."},{"book":"Chakruok","chapter":"43","verse":"24","text":"Jarit notero jogo e od Josef, nomiyogi pi mondo giluokgo tiendgi kendo pundegi bende nomiyo chiemo."},{"book":"Chakruok","chapter":"43","verse":"25","text":"Negiiko mich mane gibiro godo mondo gi dhi gimi Josef sa auchiel, nikech negisewinjo ni gidhi chiemo kode."},{"book":"Chakruok","chapter":"43","verse":"26","text":"Kane Josef odwogo dala, negimiye mich mane gikelone, kendo negikulore e nyime nyaka e lowo."},{"book":"Chakruok","chapter":"43","verse":"27","text":"Josef nopenjogi kaka gidhi eka nowachonegi niya, “Jaduongʼ ma wuonu mane uwachona wach kuome ni nade? Bende pod ongima?”"},{"book":"Chakruok","chapter":"43","verse":"28","text":"Negidwoke niya, “Jatichni ma wuonwa pod ngima kendo odhi maber.” Kendo negikulorene ka gimiyogo duongʼ."},{"book":"Chakruok","chapter":"43","verse":"29","text":"Kane orango ma oneno owadgi Benjamin, wuod min-gi hie, nopenjogi niya, “Ma e owadu ma chogo, mane uwachona wachne?” Kendo nomedo wacho niya, “Nyasaye mad gwedhi wuoda.”"},{"book":"Chakruok","chapter":"43","verse":"30","text":"Ne mirima omake ka oneno Benjamin owadgi. Josef noreto kadhi oko kendo orango kamane onyalo pondoe ka oywak. Nodonjo e kachiende kendo ne oywak kuno."},{"book":"Chakruok","chapter":"43","verse":"31","text":"Bangʼ kane oseluoko wangʼe, noduogo kendo ka otemo oore nowacho niya, “Chiemuru.”"},{"book":"Chakruok","chapter":"43","verse":"32","text":"Negitokone chiembe kende, owetene kendgi, kendo jo-Misri mane chiemo kode bende nomi chiembgi kendgi, nikech jo-Misri ne ok nyal chiemo gi jo-Hibrania, nimar mano en gima kwero ne jo-Misri."},{"book":"Chakruok","chapter":"43","verse":"33","text":"Owete Josef nobet e mesa e nyime kaluwore kaka nywolgi nobet, chakre wuowi maduongʼ nyaka wuowi matin kendo e kinde mane gibet kamano chunygi noparore."},{"book":"Chakruok","chapter":"43","verse":"34","text":"Kane omigi chiemo koa e mesa mar Josef, chiemb Benjamin ne ngʼeny moloyo mar ngʼato angʼata nyadibich. Kuom mano negichiemo kendo gimetho ka gin thuolo kode."}]}