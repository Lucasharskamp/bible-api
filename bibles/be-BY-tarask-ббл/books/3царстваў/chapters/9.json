{"data":[{"book":"3 ЦАРСТВАЎ","chapter":"9","verse":"1","text":"Пасьля таго, як Саламон закончыў будаўніцтва храма Гасподняга і дома царскага і ўсё, што Саламон хацеў зрабіць,"},{"book":"3 ЦАРСТВАЎ","chapter":"9","verse":"2","text":"зьявіўся Саламону Гасподзь другі раз, як зьявіўся яму ў Гаваоне."},{"book":"3 ЦАРСТВАЎ","chapter":"9","verse":"3","text":"І сказаў яму Гасподзь: Я пачуў малітву тваю і просьбу тваю, чаго ты прасіў у Мяне. Я асьвяціў гэты храм, які ты збудаваў, каб быць імю Майму там вечна; і будуць вочы Мае і сэрца Маё там ва ўсе дні."},{"book":"3 ЦАРСТВАЎ","chapter":"9","verse":"4","text":"І калі ты будзеш хадзіць прад абліччам Маім, як хадзіў бацька твой Давід, у чысьціні сэрца і ў праўдзе, выконваючы ўсё, што Я наказаў табе, і калі будзеш захоўваць пастановы Мае і законы Мае,"},{"book":"3 ЦАРСТВАЎ","chapter":"9","verse":"5","text":"дык Я пастаўлю царскі трон твой над Ізраілем навечна, як Я сказаў бацьку твайму Давіду, кажучы: не перапыніцца ў цябе той, хто сядзіць на троне Ізраілевым."},{"book":"3 ЦАРСТВАЎ","chapter":"9","verse":"6","text":"Калі ж вы і сыны вашыя адступіце ад Мяне і ня будзеце трымацца наказаў Маіх і пастановаў Маіх, якія Я даў вам, і пойдзеце і пачняце служыць іншым багам і пакланяцца ім,"},{"book":"3 ЦАРСТВАЎ","chapter":"9","verse":"7","text":"дык Я зьнішчу Ізраіля з улоньня зямлі, якую Я даў яму, і храм, які я асьвяціў імю Майму, адкіну ад аблічча Майго, і будзе Ізраіль прытчаю і пасьмешышчам ува ўсіх народаў."},{"book":"3 ЦАРСТВАЎ","chapter":"9","verse":"8","text":"І пра храм гэты высокі, кожны, хто праходзіцьме міма яго, жахнецца і сьвісьне, і скажа: за што Гасподзь зрабіў так з гэтаю зямлёю і з гэтым храмам?"},{"book":"3 ЦАРСТВАЎ","chapter":"9","verse":"9","text":"І скажуць: за тое, што яны пакінулі Госпада Бога свайго, Які вывеў бацькоў іхніх зь зямлі Егіпецкай, і прынялі іншых багоў, і пакланяліся ім, і служылі ім, - за гэта навёў на іх Гасподзь ўсё гэта бедства."},{"book":"3 ЦАРСТВАЎ","chapter":"9","verse":"10","text":"Праз дваццаць гадоў, за якія Саламон пабудаваў два дамы, - дом Гасподні і дом царскі, -"},{"book":"3 ЦАРСТВАЎ","chapter":"9","verse":"11","text":"на што Хірам, цар Тырскі, дастаўляў Саламону дрэвы кедровыя і дрэвы кіпарысавыя і золата, па яго жаданьні, - цар Саламон даў Хіраму дваццаць гарадоў у зямлі Галілейскай."},{"book":"3 ЦАРСТВАЎ","chapter":"9","verse":"12","text":"І выйшаў Хірам з Тыра паглядзець гарады, якія даў яму Саламон, і яны не спадабаліся яму."},{"book":"3 ЦАРСТВАЎ","chapter":"9","verse":"13","text":"І сказаў ён: што гэта за гарады, якія ты, брат мой, даў мне? І назваў іх зямлёю Кавул, як называюцца яны па сёньня."},{"book":"3 ЦАРСТВАЎ","chapter":"9","verse":"14","text":"І паслаў Хірам цару сто дваццаць талантаў золата."},{"book":"3 ЦАРСТВАЎ","chapter":"9","verse":"15","text":"Вось распараджэньне пра падатак, які наклаў цар Саламон, каб пабудаваць храм Гасподні і дом свой, і Міло і сьцяну Ерусалімскую, Гацор і Мэгідо і Газэр."},{"book":"3 ЦАРСТВАЎ","chapter":"9","verse":"16","text":"Фараон, цар Егіпецкі, прыйшоў і ўзяў Газэр, і спаліў яго агнём, і Хананэяў, якія жылі ў горадзе, пабіў, і аддаў яго ў пасаг дачцэ сваёй, жонцы Саламонавай."},{"book":"3 ЦАРСТВАЎ","chapter":"9","verse":"17","text":"І пабудаваў Саламон Газэр і ніжні Бэтарон,"},{"book":"3 ЦАРСТВАЎ","chapter":"9","verse":"18","text":"і Ваалат і Тадмор у пустыні,"},{"book":"3 ЦАРСТВАЎ","chapter":"9","verse":"19","text":"і ўсе гарады пад запасы, якія былі ў Саламона, і гарады пад калясьніцы і гарады пад коньніцу, і ўсё тое, што Саламон хацеў пабудаваць у Ерусаліме і на Ліване і ва ўсёй зямлі свайго валоданьня."},{"book":"3 ЦАРСТВАЎ","chapter":"9","verse":"20","text":"Увесь народ, які застаўся ад Амарэяў, Хэтэяў, Фэрэзэяў, Эвэяў, Евусэяў, якія былі ня з сыноў Ізраілевых,"},{"book":"3 ЦАРСТВАЎ","chapter":"9","verse":"21","text":"дзяцей іхніх, якія засталіся пасьля іх на замлі, якіх сыны Ізраілевыя не маглі вынішчыць, Саламон зрабіў аброчнымі працаўнікамі да сёньня."},{"book":"3 ЦАРСТВАЎ","chapter":"9","verse":"22","text":"А сыноў Ізраілевых Саламон не рабіў работнікамі, але яны былі ягонымі воінамі, ягонымі слугамі, ягонымі вяльможамі, ягонымі ваеначальнікамі і правадырамі ягоных калясьніц і ягоных вершнікаў."},{"book":"3 ЦАРСТВАЎ","chapter":"9","verse":"23","text":"Вось галоўныя прыстаўнікі над працамі Саламонавымі: тых, што кіравалі работамі, было пяцьсот пяцьдзясят."},{"book":"3 ЦАРСТВАЎ","chapter":"9","verse":"24","text":"Дачка фараонавая перайшла з горада Давідавага ў свой дом, які пабудаваў ёй Саламон. Потым пабудаваў ён Міло."},{"book":"3 ЦАРСТВАЎ","chapter":"9","verse":"25","text":"І прыносіў Саламон тры разы на год цэласпаленьні і мірныя ахвяры на ахвярніку, які ён пабудаваў Госпаду, і дымленьне на ім учыняў прад Госпадам. І закончыў ён будаўніцтва дома."},{"book":"3 ЦАРСТВАЎ","chapter":"9","verse":"26","text":"Цар Саламон таксама зрабіў карабель у Эцыён-Гавэры, што каля Элата, на беразе Чарэмнага мора, у зямлі Ідумэйскай."},{"book":"3 ЦАРСТВАЎ","chapter":"9","verse":"27","text":"І паслаў Хірам на караблі сваіх падданых карабельнікаў, якія ведалі мора, з падданымі Саламонавымі;"},{"book":"3 ЦАРСТВАЎ","chapter":"9","verse":"28","text":"і выправіліся яны ў Афір, і ўзялі адтуль золата чатырыста дваццаць талантаў, і прывезлі цару Саламону."}]}