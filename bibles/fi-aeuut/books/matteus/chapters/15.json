{"data":[{"book":"Matteus","chapter":"15","verse":"1","text":"Jerusalemista tuli fariseuksia ja muita juutalaisten johtomiehiä keskustelemaan Jeesuksen kanssa."},{"book":"Matteus","chapter":"15","verse":"2","text":"He tiukkasivat: »Miksi sinun oppilaasi eivät noudata vanhaa juutalaisten perinnäissääntöä? Hehän eivät pese käsiään, ennen kuin rupeavat syömään.»"},{"book":"Matteus","chapter":"15","verse":"3","text":"Jeesus vastasi: »Miksi teidän sääntönne sitten rikkovat Jumalan selviä käskyjä?"},{"book":"Matteus","chapter":"15","verse":"4","text":"Jumala on esimerkiksi käskenyt: ’Kunnioita isääsi ja äitiäsi! Sen, joka pilkkaa vanhempiaan, on kuoltava.’"},{"book":"Matteus","chapter":"15","verse":"5,6","text":"Te sen sijaan sanotte: ’Vaikka vanhempasi eläisivät puutteessa, voit antaa heille kuuluvan avustuksen temppelille.’ Olette omatekoisella säännöllänne mitätöineet Jumalan käskyn kunnioittaa vanhempia ja huolehtia heistä."},{"book":"Matteus","chapter":"15","verse":"7","text":"Tekopyhät! Jesaja ennusti teistä oikein:"},{"book":"Matteus","chapter":"15","verse":"8","text":"’Tämä kansa sanoo kunnioittavansa minua, mutta sen sydän on minusta kaukana."},{"book":"Matteus","chapter":"15","verse":"9","text":"Sen jumalanpalvelus on arvotonta, sillä se opettaa Jumalan käskyjen sijasta omia sääntöjään.’»15:9 Jes. 29:13."},{"book":"Matteus","chapter":"15","verse":"10","text":"Jeesus huusi kansanjoukon luokseen ja sanoi: »Kuunnelkaa ja yrittäkää ymmärtää, mitä tarkoitan:"},{"book":"Matteus","chapter":"15","verse":"11","text":"Ette te tule epäpyhiksi mistään ruuista! Teidän puheenne ja ajatuksenne15:11 Sisältyy ajatukseen. teidät saastuttavat.»"},{"book":"Matteus","chapter":"15","verse":"12","text":"Oppilaat tulivat sanomaan hänelle: »Fariseukset suuttuvat kyllä tuosta väitteestä.»"},{"book":"Matteus","chapter":"15","verse":"13","text":"Jeesus vastasi: »Jokainen kasvi, jota Isäni ei ole istuttanut, on revittävä juurineen maasta."},{"book":"Matteus","chapter":"15","verse":"14","text":"Älkää siis heistä välittäkö. He ovat itse sokeita sokeiden taluttajia. Molemmat kaatuvat ojaan.»"},{"book":"Matteus","chapter":"15","verse":"15","text":"Pietari pyysi Jeesusta selittämään, mitä hän tarkoitti sillä, ettei mikään ruoka saastuta ihmistä."},{"book":"Matteus","chapter":"15","verse":"16","text":"Jeesus ihmetteli: »Ettekö käsitä?"},{"book":"Matteus","chapter":"15","verse":"17","text":"Tiedättehän, että ruoka kulkee suolistossa ja poistuu kehosta."},{"book":"Matteus","chapter":"15","verse":"18","text":"Sen sijaan pahojen sanojen lähteenä on paha sydän. Ne saastuttavat ihmisen."},{"book":"Matteus","chapter":"15","verse":"19","text":"Pahat ajatukset, murhat, uskottomuus, irralliset sukupuolisuhteet, varkaudet, valehteleminen ja jumalanpilkka saavat alkunsa sydämestä."},{"book":"Matteus","chapter":"15","verse":"20","text":"Näistä ihminen saastuu. Mutta ette te saastu sisäisesti, vaikka jättäisittekin kätenne pesemättä ennen ateriaa.»"},{"book":"Matteus","chapter":"15","verse":"21","text":"Jeesus siirtyi siltä seudulta Tyyron ja Siidonin alueelle."},{"book":"Matteus","chapter":"15","verse":"22","text":"Eräs kanaanilainen nainen, joka asui siellä, tuli pyytämään Jeesukselta: »Auta minua, Herra, Daavidin poika! Tyttäressäni on paha henki, joka vaivaa häntä jatkuvasti.»"},{"book":"Matteus","chapter":"15","verse":"23","text":"Jeesus ei vastannut mitään. Oppilaat kehottivat Jeesusta ajamaan naisen tiehensä. »Hänen kerjäämisensä vaivaa meitä», he valittivat."},{"book":"Matteus","chapter":"15","verse":"24","text":"Silloin Jeesus sanoi naiselle: »Minut on lähetetty auttamaan juutalaisia, ei pakanoita.»15:24 Sananmukaisesti: »Israelin huoneen eksyneitä lampaita»."},{"book":"Matteus","chapter":"15","verse":"25","text":"Mutta nainen tuli hänen eteensä, kumarsi kunnioittavasti ja pyysi taas: »Voi Herra, auta minua!»"},{"book":"Matteus","chapter":"15","verse":"26","text":"Jeesus sanoi: »Ei ole oikein heittää lasten leipää koirille.»"},{"book":"Matteus","chapter":"15","verse":"27","text":"»Mutta koiranpennuillakin on oikeus syödä pöydältä putoavia muruja», nainen väitti."},{"book":"Matteus","chapter":"15","verse":"28","text":"»Hyvä ystävä, sinulla on luja usko. Saat mitä pyydät», Jeesus vastasi. Naisen tytär tuli samalla hetkellä terveeksi."},{"book":"Matteus","chapter":"15","verse":"29","text":"Tämän jälkeen Jeesus palasi Genesaretin järven rannalle. Hän kiipesi vuorenrinteelle ja istuutui."},{"book":"Matteus","chapter":"15","verse":"30","text":"Sankka ihmisjoukko tuli hänen luokseen ja toi mukanaan liikuntakyvyttömiä, sokeita, mykkiä ja muita sairaita ja vammaisia. Jeesus paransi heidät kaikki."},{"book":"Matteus","chapter":"15","verse":"31","text":"Se oli valtava näytelmä! Mykät pystyivät puhumaan, vammaiset saivat terveet jäsenet, liikuntakyvyttömät kävelivät ja hyppivät ja sokeat katselivat kaikkea suurin silmin! Kansanjoukko ei voinut muuta kuin hämmästellä ja ylistää Israelin Jumalaa."},{"book":"Matteus","chapter":"15","verse":"32","text":"Jeesus pyysi oppilaansa luokseen ja sanoi heille: »Minun käy näitä ihmisiä sääliksi. He ovat olleet täällä luonani jo kolme päivää eikä heillä ole enää jäljellä mitään syötävää. En haluaisi lähettää heitä kotiin nälkäisinä, hehän nääntyisivät matkalla.»"},{"book":"Matteus","chapter":"15","verse":"33","text":"Oppilaat vastasivat: »Mistä luulet meidän saavan täällä autiomaassa tarpeeksi syötävää tällaiselle joukolle?»"},{"book":"Matteus","chapter":"15","verse":"34","text":"Jeesus kysyi: »Mitä teillä on mukananne?» He vastasivat: »Seitsemän leipää ja muutama pieni kala.»"},{"book":"Matteus","chapter":"15","verse":"35","text":"Silloin Jeesus kehotti kaikkia ihmisiä istumaan maahan."},{"book":"Matteus","chapter":"15","verse":"36","text":"Hän otti ne seitsemän leipää ja kalat, kiitti niistä Jumalaa ja mursi ne palasiksi. Oppilaat veivät ne kansanjoukoille."},{"book":"Matteus","chapter":"15","verse":"37,38","text":"Kaikki söivät itsensä kylläisiksi – neljäntuhannen miehen lisäksi naiset ja lapset. Jälkeenpäin koottiin vielä tähteitä seitsemän täyttä korillista."},{"book":"Matteus","chapter":"15","verse":"39","text":"Jeesus lähetti sitten ihmiset kotiin ja lähti itse veneellä Magadanin alueelle."}]}