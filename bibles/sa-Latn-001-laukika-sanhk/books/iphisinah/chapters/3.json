{"data":[{"book":"iphiSiNaH","chapter":"3","verse":"1","text":"ato heto rbhinnajAtIyAnAM yuSmAkaM nimittaM yIzukhrISTasya bandI yaH so'haM paulo bravImi|"},{"book":"iphiSiNaH","chapter":"3","verse":"2","text":"yuSmadartham IzvareNa mahyaM dattasya varasya niyamaH kIdRzastad yuSmAbhirazrAvIti manye|"},{"book":"iphiSiNaH","chapter":"3","verse":"3","text":"arthataH pUrvvaM mayA saMkSepeNa yathA likhitaM tathAhaM prakAzitavAkyenezvarasya nigUDhaM bhAvaM jJApito'bhavaM|"},{"book":"iphiSiNaH","chapter":"3","verse":"4","text":"ato yuSmAbhistat paThitvA khrISTamadhi tasminnigUDhe bhAve mama jJAnaM kIdRzaM tad bhotsyate|"},{"book":"iphiSiNaH","chapter":"3","verse":"5","text":"pUrvvayugeSu mAnavasantAnAstaM jJApitA nAsan kintvadhunA sa bhAvastasya pavitrAn preritAn bhaviSyadvAdinazca pratyAtmanA prakAzito'bhavat;"},{"book":"iphiSiNaH","chapter":"3","verse":"6","text":"arthata Izvarasya zakteH prakAzAt tasyAnugraheNa yo varo mahyam adAyi tenAhaM yasya susaMvAdasya paricArako'bhavaM,"},{"book":"iphiSiNaH","chapter":"3","verse":"7","text":"tadvArA khrISTena bhinnajAtIyA anyaiH sArddham ekAdhikArA ekazarIrA ekasyAH pratijJAyA aMzinazca bhaviSyantIti|"},{"book":"iphiSiNaH","chapter":"3","verse":"8","text":"sarvveSAM pavitralokAnAM kSudratamAya mahyaM varo'yam adAyi yad bhinnajAtIyAnAM madhye bodhAgayasya guNanidheH khrISTasya maGgalavArttAM pracArayAmi,"},{"book":"iphiSiNaH","chapter":"3","verse":"9","text":"kAlAvasthAtaH pUrvvasmAcca yo nigUDhabhAva Izvare gupta AsIt tadIyaniyamaM sarvvAn jJApayAmi|"},{"book":"iphiSiNaH","chapter":"3","verse":"10","text":"yata Izvarasya nAnArUpaM jJAnaM yat sAmprataM samityA svarge prAdhAnyaparAkramayuktAnAM dUtAnAM nikaTe prakAzyate tadarthaM sa yIzunA khrISTena sarvvANi sRSTavAn|"},{"book":"iphiSiNaH","chapter":"3","verse":"11","text":"yato vayaM yasmin vizvasya dRDhabhaktyA nirbhayatAm Izvarasya samAgame sAmarthyaJca"},{"book":"iphiSiNaH","chapter":"3","verse":"12","text":"prAptavantastamasmAkaM prabhuM yIzuM khrISTamadhi sa kAlAvasthAyAH pUrvvaM taM manorathaM kRtavAn|"},{"book":"iphiSiNaH","chapter":"3","verse":"13","text":"ato'haM yuSmannimittaM duHkhabhogena klAntiM yanna gacchAmIti prArthaye yatastadeva yuSmAkaM gauravaM|"},{"book":"iphiSiNaH","chapter":"3","verse":"14","text":"ato hetoH svargapRthivyoH sthitaH kRtsno vaMzo yasya nAmnA vikhyAtastam"},{"book":"iphiSiNaH","chapter":"3","verse":"15","text":"asmatprabho ryIzukhrISTasya pitaramuddizyAhaM jAnunI pAtayitvA tasya prabhAvanidhito varamimaM prArthaye|"},{"book":"iphiSiNaH","chapter":"3","verse":"16","text":"tasyAtmanA yuSmAkam AntarikapuruSasya zakte rvRddhiH kriyatAM|"},{"book":"iphiSiNaH","chapter":"3","verse":"17","text":"khrISTastu vizvAsena yuSmAkaM hRdayeSu nivasatu| premaNi yuSmAkaM baddhamUlatvaM susthiratvaJca bhavatu|"},{"book":"iphiSiNaH","chapter":"3","verse":"18","text":"itthaM prasthatAyA dIrghatAyA gabhIratAyA uccatAyAzca bodhAya sarvvaiH pavitralokaiH prApyaM sAmarthyaM yuSmAbhi rlabhyatAM,"},{"book":"iphiSiNaH","chapter":"3","verse":"19","text":"jJAnAtiriktaM khrISTasya prema jJAyatAm Izvarasya sampUrNavRddhiparyyantaM yuSmAkaM vRddhi rbhavatu ca|"},{"book":"iphiSiNaH","chapter":"3","verse":"20","text":"asmAkam antare yA zaktiH prakAzate tayA sarvvAtiriktaM karmma kurvvan asmAkaM prArthanAM kalpanAJcAtikramituM yaH zaknoti"},{"book":"iphiSiNaH","chapter":"3","verse":"21","text":"khrISTayIzunA samite rmadhye sarvveSu yugeSu tasya dhanyavAdo bhavatu| iti|"}]}