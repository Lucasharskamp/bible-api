{"data":[{"book":"Amos","chapter":"7","verse":"1","text":"Dit liet Jahweh, de Heer, mij schouwen. Zie, Hij joeg een sprinkhanenzwerm bijeen, juist toen het nagewas begon op te schieten; het was het nagewas na de snit voor den koning."},{"book":"Amos","chapter":"7","verse":"2","text":"Maar toen ze het gewas op het land begonnen af te vreten, zeide ik: Ach Jahweh, mijn Heer; heb toch medelijden! Hoe zal Jakob blijven bestaan; het is toch zo klein!"},{"book":"Amos","chapter":"7","verse":"3","text":"Toen kreeg Jahweh er spijt van. Het zal niet gebeuren, sprak Jahweh."},{"book":"Amos","chapter":"7","verse":"4","text":"Dit liet Jahweh, de Heer, mij nog schouwen. Zie, Hij liet een geweldige vuurgloed komen, die de onmetelijke oceaan verteerde, en het akkerland ging verslinden."},{"book":"Amos","chapter":"7","verse":"5","text":"Ik zeide: Ach Jahweh, mijn Heer, houd toch op! Hoe zal Jakob blijven bestaan; het is toch zo klein!"},{"book":"Amos","chapter":"7","verse":"6","text":"Toen kreeg Jahweh er spijt van. Ook dit zal niet gebeuren, sprak Jahweh, de Heer."},{"book":"Amos","chapter":"7","verse":"7","text":"Nog het volgende liet Jahweh mij schouwen. Zie, Jahweh stond op een muur, met een houweel in de hand."},{"book":"Amos","chapter":"7","verse":"8","text":"En Jahweh sprak tot mij: Wat ziet ge, Amos? Ik gaf ten antwoord: Een houweel. Toen sprak de Heer: Zie, Ik sla het houweel midden in Israël, mijn volk; Ik zal het niet langer meer sparen."},{"book":"Amos","chapter":"7","verse":"9","text":"De offerhoogten van Isaak zullen worden verwoest, Israëls heiligdommen vernield; tegen het huis van Jeroboam verhef Ik Mij met het zwaard."},{"book":"Amos","chapter":"7","verse":"10","text":"Toen liet Amas-ja, de priester van Betel, Jeroboam, den koning van Israël berichten: Amos zet in het huis van Israël een samenzwering tegen u op touw; het land zal niet bestand zijn tegen al zijn godsspraken."},{"book":"Amos","chapter":"7","verse":"11","text":"Want dit heeft Amos verkondigd: Jeroboam sterft door het zwaard, en Israël zal in ballingschap gaan, ver van zijn land!"},{"book":"Amos","chapter":"7","verse":"12","text":"En tot Amos zelf sprak Amas-ja: Ziener, pak u weg, en vlucht in uw eigen belang naar het land van Juda; daar kunt ge de kost met profeteren verdienen."},{"book":"Amos","chapter":"7","verse":"13","text":"Maar in Betel moogt ge niet meer profeteren; want dit is een koninklijk heiligdom en rijks-tempel."},{"book":"Amos","chapter":"7","verse":"14","text":"Amos gaf Amas-ja ten antwoord: Ik ben profeet noch profetenleerling; ik ben maar een herder en vijgenkweker."},{"book":"Amos","chapter":"7","verse":"15","text":"Maar Jahweh heeft mij weggehaald achter de kudde, en Jahweh heeft mij gezegd: Ga profeteren tegen Israël, mijn volk!"},{"book":"Amos","chapter":"7","verse":"16","text":"Nu dan, hoor het woord van Jahweh: Gij zegt: Ge moogt tegen Israël niet profeteren, Uw woorden tegen het huis van Isaak niet laten kletteren!"},{"book":"Amos","chapter":"7","verse":"17","text":"Daarom spreekt Jahweh: Uw vrouw zal in de stad zich veil moeten geven, Uw zonen en dochters zullen vallen door het zwaard, Uw akker zal met het meetsnoer worden verdeeld. Zelf zult ge sterven op onreine bodem, En Israël zal in ballingschap gaan, ver van zijn land!"}]}