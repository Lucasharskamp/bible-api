{"data":[{"book":"WAKOLOSAI","chapter":"1","verse":"1","text":"Lupwilili luno lolawa ha Paulo, mtumigwa wa Yesu Kilisto, yasaguligwe na manogelwa ga Mulungu, na lolawa ha ndugu yetu Timoteo."},{"book":"WAKOLOSAI","chapter":"1","verse":"2","text":"Towandikila wanhu wang'alile na walibule uzenzeleganye mkuilumba hamoja na Yesu Kilisto wali mdiwambo da Kolosai."},{"book":"WAKOLOSAI","chapter":"1","verse":"3","text":"Mazua gose tomuheweza Mulungu Tata wa Mndewa wetu Yesu Kilisto kipigiti tuhawatambikila mweye."},{"book":"WAKOLOSAI","chapter":"1","verse":"4","text":"Kwavija tuhulika nhamanila yenu mkuilumba hamoja na Kilisto Yesu na noge dimulinajo ha wanhu wose wa Mulungu,"},{"book":"WAKOLOSAI","chapter":"1","verse":"5","text":"noge dilawa mtamanilo jenu da vinhu vinogile Mulungu viyawekile kuulanga. Muwa na tamanilo dino songela vumuhulike kweli ya Usenga Unogile mwanza wa ichanduso."},{"book":"WAKOLOSAI","chapter":"1","verse":"6","text":"Usenga uno Unogile wizile kumwenu wokwenela muulumwengu wose. Wolela mujo kila hanhu mkugalula wanhu, kamba vija vuuwagalule mweye songela zua da mwanduso vumuhulike na kuitanga kweli ya ngekewa ya Mulungu."},{"book":"WAKOLOSAI","chapter":"1","verse":"7","text":"Muifundiza mmbuli ya ngekewa ya Mulungu kulawa ha Epafla, msang'hana mietu itumnogele, msang'hana wa Kilisto yalibule uzenzeleganye yosang'hanika sama yetu."},{"book":"WAKOLOSAI","chapter":"1","verse":"8","text":"Na heyo iyo yatulongele mbuli ya noge dimgweleligwe na Loho wa Mulungu."},{"book":"WAKOLOSAI","chapter":"1","verse":"9","text":"Avo, songela vituhulike vino, hatulekile kuwatambikila, na kuno tumulongela Mulungu yawamemeze mweye ilimu ya mbuli zimnogele heyo kubitila ng'hungwe na ilimu volawa ha Loho wake."},{"book":"WAKOLOSAI","chapter":"1","verse":"10","text":"Na totambika vino giladi mkale kamba vija voyolonda Mndewa na kumnogeza heyo mmbuli zose, kuno mulela mujo msang'hano zose zinogile na kukula muilimu ya Mulungu."},{"book":"WAKOLOSAI","chapter":"1","verse":"11","text":"Mulungu yawagangamaze na mhiko zose zilawa mmhiko za yenzi yake, giladi mdahe kwazaganya mbuli zose bila kudonha kuno mdeng'ha."},{"book":"WAKOLOSAI","chapter":"1","verse":"12","text":"Na mmuheweze Mulungu mkudeng'ha, ayo yawatendile mulumbe kupata uhazi Mulungu uyawekile wanhu zake muundewa wa mulangaza."},{"book":"WAKOLOSAI","chapter":"1","verse":"13","text":"Kwavija heyo katukombola kulawa mmhiko za ziza na kutugala kuna uundewa wa Mwanage iyamnogele,"},{"book":"WAKOLOSAI","chapter":"1","verse":"14","text":"ayo yotukombola na kuvigela kumgongo vilozo vetu."},{"book":"WAKOLOSAI","chapter":"1","verse":"15","text":"Kilisto iyo sisila da Mulungu yoleka koneka, chaudele na mkulu wa vinhu vose vilumbigwe na Mulungu."},{"book":"WAKOLOSAI","chapter":"1","verse":"16","text":"Kwavija kubitila heyo Mulungu kavilumba vinhu vose va kuulanga na va muisi, vinhu vikoneka na vija vileka koneka, kamba vija mhiko za muloho, wandewa wa muloho, watawala wa muloho, na udaho wa muloho. Mulungu kavilumba vinhu vose kubitila heyo na sama yake."},{"book":"WAKOLOSAI","chapter":"1","verse":"17","text":"Kilisto kakala baho songela vinhu vose havinalumbigwa, na mkuilumba hamoja na heyo vinhu vose vipata hanhu hake."},{"book":"WAKOLOSAI","chapter":"1","verse":"18","text":"Na heyo iyo pala, na wanhu wamtogole Kilisto wawo lukuli lwake, heyo iyo mwanduso, heyo iyo chaudele mmwanza wa wazukile kulawa mkudanganhika, avo kokwiza kukala hanhu ha ulongozi m'vinhu vose."},{"book":"WAKOLOSAI","chapter":"1","verse":"19","text":"Kwavija Mulungu imnogela uungu wake wose ukale mwa Kilisto."},{"book":"WAKOLOSAI","chapter":"1","verse":"20","text":"Kubitila mwanage, Mulungu kanogelwa vinhu vose viilumbe kabili na heyo mwenyego, vinhu vili muisi ama kuulanga, mkwika tindiwalo kubitila ifa ya mwanage mumsalaba."},{"book":"WAKOLOSAI","chapter":"1","verse":"21","text":"Umwaka mkala kutali na Mulungu na mkala wadumuka zake sama ya vinhu vihile vumtendile na kuvigelegeza."},{"book":"WAKOLOSAI","chapter":"1","verse":"22","text":"Ila sambi Mulungu kawatenda mweye muilumbe na heyo mkubitila ifa ya lukuli lwa mwanage giladi yawatende mweye mung'ale, muwe bule nyela, na sambimuwe na mbuli yoyose ihile hameso gake."},{"book":"WAKOLOSAI","chapter":"1","verse":"23","text":"Ila molondigwa kugendelele kuitogola kweli ino na kuinanahila. Sambimpalasuke kulawa muikweli imuibokele kipigiti vumuhulike Usenga Unogile upetigwa muulumwengu wose, na nie Paulo nisaguligwa kamba mtumigwa wa Mulungu giladi niupete Usenga uno Unogile."},{"book":"WAKOLOSAI","chapter":"1","verse":"24","text":"Sambi nodeng'helela migayo yangu sama yenu, mkubitila kugaya kunigaya mulukuli novikiza migayo isigale ya Kilisto sama ya lukuli lwake, awo wanhu wamtogole Kilisto."},{"book":"WAKOLOSAI","chapter":"1","verse":"25","text":"Mulungu kanigwelela sang'hano ya kusang'hanika mwa wanhu wamtogole Kilisto mkuupeta usenga wake kila hanhu kumwenu."},{"book":"WAKOLOSAI","chapter":"1","verse":"26","text":"Usenga uno uwo nyong'onyo ifisigwe mwaka na mwaka na milelo bwando, ila sambi igubuligwa mwa wanhu zake."},{"book":"WAKOLOSAI","chapter":"1","verse":"27","text":"Kwavija Mulungu kalonda wavitange kamba Wamhazi vivija wolondigwa wapate ugoli na yenzi ya Kilisto. Na ino iyo nyong'onyo, kamba Kilisto kokala mgati yenu. Mbuli ino yowagwelela tamanilo da kuhala yenzi yake."},{"book":"WAKOLOSAI","chapter":"1","verse":"28","text":"Avo towalongela wanhu wose mbuli za Kilisto, towazuma wanhu wose, na kuwafundiza wanhu wose na ng'hungwe yose iyatugwelele Mulungu. Tolonda tuwagale haulongozi wa Mulungu, giladi sambiwahungule hanhu muukazi wao wa kuilumba hamoja na Kilisto."},{"book":"WAKOLOSAI","chapter":"1","verse":"29","text":"Sama ya mbuli ino noigaza ng'hani mkuiyoha na mhiko zangu zose zayanigwelele Kilisto."}]}