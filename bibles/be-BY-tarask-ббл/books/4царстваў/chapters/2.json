{"data":[{"book":"4 ЦАРСТВАЎ","chapter":"2","verse":"1","text":"У той час, як Гасподзь захацеў узьнесьці Ільлю ў віхуры на неба, ішоў Ільля зь Елісеем з Галгала."},{"book":"4 ЦАРСТВАЎ","chapter":"2","verse":"2","text":"І сказаў Ільля Елісею: застанься тут, бо Гасподзь пасылае мяне ў Вэтыль. Але Елісей сказаў: жывы Гасподзь і жывая душа твая! не пакіну цябе. І пайшлі яны ў Вэтыль."},{"book":"4 ЦАРСТВАЎ","chapter":"2","verse":"3","text":"І выйшлі сыны прарокаў, якія ў Вэтылі, да Елісея і сказалі яму: ці ведаеш, што сёньня Гасподзь узьнясе гаспадара твайго над галавою тваёю? Ён сказаў: я таксама ведаю, маўчэце."},{"book":"4 ЦАРСТВАЎ","chapter":"2","verse":"4","text":"І сказаў яму Ільля: Елісей, застанься тут, бо Гасподзь пасылае мяне ў Ерыхон. І сказаў ён: жывы Гасподзь і жывая душа твая! не пакіну цябе. І прыйшлі ў Ерыхон."},{"book":"4 ЦАРСТВАЎ","chapter":"2","verse":"5","text":"І падышлі сыны прарокаў, якія ў Ерыхоне, да Елісея і сказалі яму: ці ведаеш, што сёньня Гасподзь бярэ гаспадара твайго і ўзьнясе над галавою тваёю? Ён сказаў: я таксама ведаю, маўчэце."},{"book":"4 ЦАРСТВАЎ","chapter":"2","verse":"6","text":"І сказаў яму Ільля: застанься тут, бо Гасподзь пасылае мяне да Ярдана. І сказаў ён: жывы Гасподзь і жывая душа твая! не пакіну цябе. І пайшлі абодва."},{"book":"4 ЦАРСТВАЎ","chapter":"2","verse":"7","text":"Пяцьдзясят чалавек з сыноў прарокавых пайшлі і сталі здалёк супроць іх, і яны абодва стаялі каля Ярдана."},{"book":"4 ЦАРСТВАЎ","chapter":"2","verse":"8","text":"І ўзяў Ільля аўчыну сваю, і згарнуў, і ўдарыў ёю па вадзе, і расступілася яна туды і сюды, і перайшлі абодва па сухім."},{"book":"4 ЦАРСТВАЎ","chapter":"2","verse":"9","text":"Калі яны перайшлі, Ільля сказаў Елісею: прасі, што зрабіць табе, перш чым я буду ўзяты ад цябе. І сказаў Елісей: дух, які ў табе, хай будзе на мне ўдвая."},{"book":"4 ЦАРСТВАЎ","chapter":"2","verse":"10","text":"І сказаў ён: цяжкага ты просіш; калі ўбачыш, як я буду ўзяты ад цябе, дык будзе табе так, а калі ня ўбачыш, ня будзе."},{"book":"4 ЦАРСТВАЎ","chapter":"2","verse":"11","text":"Калі яны ішлі і па дарозе гутарылі, раптам зьявілася калясьніца вогненная і коні вогненныя, і разлучылі іх абодвух, і панёсься Ільля ў віхуры на неба."},{"book":"4 ЦАРСТВАЎ","chapter":"2","verse":"12","text":"А Елісей глядзеў і ўсклікнуў: бацька мой, бацька мой, калясьніца Ізраіля і коньніца ягоная! І ня бачыў яго болей. І схапіў ён вопратку сваю і падраў яе на дзьве часткі."},{"book":"4 ЦАРСТВАЎ","chapter":"2","verse":"13","text":"І падняў аўчыну Ільлі, якая ўпала зь яго, і пайшоў назад, і стаў на беразе Ярдана;"},{"book":"4 ЦАРСТВАЎ","chapter":"2","verse":"14","text":"і ўзяў аўчыну Ільлі, якая ўпала зь яго, і ўдарыў ёю па вадзе і сказаў: дзе Гасподзь, Бог Ільлі, - Ён Самы? І ўдарыў па вадзе, і яна расступілася туды і сюды, і перайшоў Елісей."},{"book":"4 ЦАРСТВАЎ","chapter":"2","verse":"15","text":"І ўбачылі яго сыны прарокаў, якія ў Ерыхоне, здалёк і сказалі: спачыў дух Ільлі на Елісеі. І пайшлі напярэймы яму, і пакланіліся яму да зямлі,"},{"book":"4 ЦАРСТВАЎ","chapter":"2","verse":"16","text":"і сказалі яму: вось, ёсьць у нас, рабоў тваіх, чалавек пяцьдзясят - людзі дужыя; хай бы яны пайшлі і пашукалі гаспадара твайго; можа, панёс яго Дух Гасподні і скінуў яго на адной з гор, альбо на адной з далін. А ён сказаў: не пасылайце."},{"book":"4 ЦАРСТВАЎ","chapter":"2","verse":"17","text":"Але яны падступаліся да яго доўга, так што абрыдлі яму, і ён сказаў: пашлеце. І паслалі пяцьдзясят чалавек, і шукалі тры дні, і не знайшлі яго,"},{"book":"4 ЦАРСТВАЎ","chapter":"2","verse":"18","text":"і вярнуліся да яго, тым часам як ён заставаўся ў Ерыхоне, і сказаў ім: ці ж не казаў я вам: не хадзеце?"},{"book":"4 ЦАРСТВАЎ","chapter":"2","verse":"19","text":"І сказалі жыхары таго горада Елісею: вось, стан гэтага горада добры, як бачыць гаспадар мой; але вада нядобрая і зямля неўрадлівая."},{"book":"4 ЦАРСТВАЎ","chapter":"2","verse":"20","text":"І сказаў ён: дайце мне новую чару і пакладзеце туды солі. І далі яму."},{"book":"4 ЦАРСТВАЎ","chapter":"2","verse":"21","text":"І выйшаў ён да вытоку вады, і кінуў туды солі, і сказаў: так кажа Гасподзь: Я зрабіў ваду гэтую здароваю, ня будзе ад яе наперад ні сьмерці, ні неўрадлівасьці."},{"book":"4 ЦАРСТВАЎ","chapter":"2","verse":"22","text":"І вада зрабілася здароваю да сёньня, паводле слова Елісея, якое ён сказаў."},{"book":"4 ЦАРСТВАЎ","chapter":"2","verse":"23","text":"І пайшоў ён адтуль у Вэтыль. Калі ён ішоў дарогаю, малыя дзеці выйшлі з горада і сьмяяліся зь яго і казалі яму: ідзі, пляшывы, ідзі, пляшывы."},{"book":"4 ЦАРСТВАЎ","chapter":"2","verse":"24","text":"Ён азірнуўся і ўбачыў іх і пракляў іх імем Гасподнім. І выйшлі дзьве мядзьведзіхі зь лесу і разадралі зь іх сорак два дзіцяці."},{"book":"4 ЦАРСТВАЎ","chapter":"2","verse":"25","text":"Адсюль пайшоў ён на гару Карміл, а адтуль вярнуўся ў Самарыю."}]}