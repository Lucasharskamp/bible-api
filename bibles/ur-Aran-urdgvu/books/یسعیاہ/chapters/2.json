{"data":[{"book":"یسعیاہ","chapter":"2","verse":"1","text":"یسعیاہ بن آموص نے یہوداہ اور یروشلم کے بارے میں ذیل کی رویا دیکھی،"},{"book":"یسعیاہ","chapter":"2","verse":"2","text":"آخری ایام میں رب کے گھر کا پہاڑ مضبوطی سے قائم ہو گا۔ سب سے بڑا یہ پہاڑ دیگر تمام بلندیوں سے کہیں زیادہ سرفراز ہو گا۔ تب تمام قومیں جوق در جوق اُس کے پاس پہنچیں گی،"},{"book":"یسعیاہ","chapter":"2","verse":"3","text":"اور بےشمار اُمّتیں آ کر کہیں گی، ”آؤ، ہم رب کے پہاڑ پر چڑھ کر یعقوب کے خدا کے گھر کے پاس جائیں تاکہ وہ ہمیں اپنی مرضی کی تعلیم دے اور ہم اُس کی راہوں پر چلیں۔“"},{"book":"یسعیاہ","chapter":"2","verse":"4","text":"رب بین الاقوامی جھگڑوں کو نپٹائے گا اور بےشمار قوموں کا انصاف کرے گا۔ تب وہ اپنی تلواروں کو کوٹ کر پھالے بنائیں گی اور اپنے نیزوں کو کانٹ چھانٹ کے اوزار میں تبدیل کریں گی۔ اب سے نہ ایک قوم دوسری پر حملہ کرے گی، نہ لوگ جنگ کرنے کی تربیت حاصل کریں گے۔"},{"book":"یسعیاہ","chapter":"2","verse":"5","text":"اے یعقوب کے گھرانے، آؤ ہم رب کے نور میں چلیں!"},{"book":"یسعیاہ","chapter":"2","verse":"6","text":"اے اللہ، تُو نے اپنی قوم، یعقوب کے گھرانے کو ترک کر دیا ہے۔ اور کیا عجب! کیونکہ وہ مشرقی جادوگری سے بھر گئے ہیں۔ فلستیوں کی طرح ہمارے لوگ بھی قسمت کا حال پوچھتے ہیں، وہ پردیسیوں کے ساتھ بغل گیر رہتے ہیں۔"},{"book":"یسعیاہ","chapter":"2","verse":"7","text":"اسرائیل سونے چاندی سے بھر گیا ہے، اُس کے خزانوں کی حد ہی نہیں رہی۔ ہر طرف گھوڑے ہی گھوڑے نظر آتے ہیں، اور اُن کے رتھ گنے نہیں جا سکتے۔"},{"book":"یسعیاہ","chapter":"2","verse":"8","text":"لیکن ساتھ ساتھ اُن کا ملک بُتوں سے بھی بھر گیا ہے۔ جو چیزیں اُن کے ہاتھوں نے بنائیں اُن کے سامنے وہ جھک جاتے ہیں، جو کچھ اُن کی اُنگلیوں نے تشکیل دیا اُسے وہ سجدہ کرتے ہیں۔"},{"book":"یسعیاہ","chapter":"2","verse":"9","text":"چنانچہ اب اُنہیں خود جھکایا جائے گا، اُنہیں پست کیا جائے گا۔ اے رب، اُنہیں معاف نہ کر!"},{"book":"یسعیاہ","chapter":"2","verse":"10","text":"چٹانوں میں گھس جاؤ! خاک میں چھپ جاؤ! کیونکہ رب کا دہشت انگیز اور شاندار جلال آنے کو ہے۔"},{"book":"یسعیاہ","chapter":"2","verse":"11","text":"تب انسان کی مغرور آنکھوں کو نیچا کیا جائے گا، مردوں کا تکبر خاک میں ملایا جائے گا۔ اُس دن صرف رب ہی سرفراز ہو گا۔"},{"book":"یسعیاہ","chapter":"2","verse":"12","text":"کیونکہ رب الافواج نے ایک خاص دن ٹھہرایا ہے جس میں سب کچھ جو مغرور، بلند یا سرفراز ہو زیر کیا جائے گا۔"},{"book":"یسعیاہ","chapter":"2","verse":"13","text":"لبنان میں دیودار کے تمام بلند و بالا درخت، بسن کے کُل بلوط،"},{"book":"یسعیاہ","chapter":"2","verse":"14","text":"تمام عالی پہاڑ اور اونچی پہاڑیاں،"},{"book":"یسعیاہ","chapter":"2","verse":"15","text":"ہر عظیم بُرج اور قلعہ بند دیوار،"},{"book":"یسعیاہ","chapter":"2","verse":"16","text":"سمندر کا ہر عظیم تجارتی اور شاندار جہاز زیر ہو جائے گا۔"},{"book":"یسعیاہ","chapter":"2","verse":"17","text":"چنانچہ انسان کا غرور خاک میں ملایا جائے گا اور مردوں کا تکبر نیچا کر دیا جائے گا۔ اُس دن صرف رب ہی سرفراز ہو گا،"},{"book":"یسعیاہ","chapter":"2","verse":"18","text":"اور بُت سب کے سب فنا ہو جائیں گے۔"},{"book":"یسعیاہ","chapter":"2","verse":"19","text":"جب رب زمین کو دہشت زدہ کرنے کے لئے اُٹھ کھڑا ہو گا تو لوگ مٹی کے گڑھوں میں کھسک جائیں گے۔ رب کی مہیب اور شاندار تجلّی کو دیکھ کر وہ چٹانوں کے غاروں میں چھپ جائیں گے۔"},{"book":"یسعیاہ","chapter":"2","verse":"20","text":"اُس دن انسان سونے چاندی کے اُن بُتوں کو پھینک دے گا جنہیں اُس نے سجدہ کرنے کے لئے بنا لیا تھا۔ اُنہیں چوہوں اور چمگادڑوں کے آگے پھینک کر"},{"book":"یسعیاہ","chapter":"2","verse":"21","text":"وہ چٹانوں کے شگافوں اور دراڑوں میں گھس جائیں گے تاکہ رب کی مہیب اور شاندار تجلّی سے بچ جائیں جب وہ زمین کو دہشت زدہ کرنے کے لئے اُٹھ کھڑا ہو گا۔"},{"book":"یسعیاہ","chapter":"2","verse":"22","text":"چنانچہ انسان پر اعتماد کرنے سے باز آؤ جس کی زندگی دم بھر کی ہے۔ اُس کی قدر ہی کیا ہے؟"}]}