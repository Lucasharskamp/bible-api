{"data":[{"book":"Yoni Singena","chapter":"4","verse":"1","text":"N xanuntenne, ɛ nama la muxune birin na a Alaa Nii Sariɲanxina e yi, koni ɛ e kɛɲaan fɛsɛfɛsɛ singen, ɛ yi a kolon, niin naxan e tan yi, xa na kelixi Ala nan ma. Amasɔtɔ wule nabi wuyaxi bata mini dunuɲa xun xɔn."},{"book":"Yoni Singena","chapter":"4","verse":"2","text":"Ɛ Alaa Niin kolonma ikii nin: Nii yo a ti a ra fa fala Yesu Alaa Muxu Sugandixin bata fa fati bɛndɛni, ne kelixi Ala nan ma."},{"book":"Yoni Singena","chapter":"4","verse":"3","text":"Koni nii yo mi a ti Yesu a fe ra, na mi kelixi Ala ma. Alaa Muxu Sugandixin yaxun niin nan na ra, ɛ naxan fa fe mɛxi, anu, a dunuɲa yi iki."},{"book":"Yoni Singena","chapter":"4","verse":"4","text":"Ɛ tan, n ma diine, ɛ fataxi Ala nan na, ɛ bata ne nɔ. Amasɔtɔ sɛnbɛn naxan ɛ tan yi, na gbo dunuɲa gbeen xa."},{"book":"Yoni Singena","chapter":"4","verse":"5","text":"Dunuɲa muxune nan e tan na. Nanara, e dunuɲa feene falama, dunuɲa muxune yi e tuli mati e ra."},{"book":"Yoni Singena","chapter":"4","verse":"6","text":"Koni en fataxi Ala nan na. Naxan Ala kolon, na a tuli matima en xuiin na nɛn. Koni naxan mi fataxi Ala ra, na mi a tuli matima en xuiin na. En na a kolonma na kii nin, niin naxan findixi ɲɔndin kanna ra e nun tantanna niina."},{"book":"Yoni Singena","chapter":"4","verse":"7","text":"N xanuntenne, en na en bode xanu, amasɔtɔ xanuntenyaan kelixi Ala nan ma, anu naxan yo muxun xanu, na barixi Ala nin, na kanna mɔn Ala kolon."},{"book":"Yoni Singena","chapter":"4","verse":"8","text":"Naxan mi a boden xanuma, na mi Ala kolon, amasɔtɔ Ala nan xanuntenyaan na."},{"book":"Yoni Singena","chapter":"4","verse":"9","text":"Ala a xanuntenyaan yitaxi en na ikii nin: Ala bata a Dii Xɛmɛ keden peen nafa dunuɲa yi, alogo en xa nii rakisin sɔtɔ a xɔn ma."},{"book":"Yoni Singena","chapter":"4","verse":"10","text":"Xanuntenyani ito, fa fala en bata Ala xanu, na xa mi a ra, koni a tan bata en xanu, a yi a Dii Xɛmɛn nafa en yulubi xafari saraxan na."},{"book":"Yoni Singena","chapter":"4","verse":"11","text":"N xanuntenne, xa Ala bata en xanu na kiini, a lan nɛn en fan xa en bode xanu."},{"book":"Yoni Singena","chapter":"4","verse":"12","text":"Muxu yo munma Ala to singen. Koni, xa en na en bode xanu, nayi Ala bata lu en yi, a xanuntenyaan fan bata kamali en yi nayi."},{"book":"Yoni Singena","chapter":"4","verse":"13","text":"En na a kolonma ito nan xɔn ma fa fala en Ala yi, a fan en yi: a to bata a Nii Sariɲanxin fi en ma."},{"book":"Yoni Singena","chapter":"4","verse":"14","text":"Nxu bata a to, nxu yi a seren ba bonne xa, nxu naxa, “Fafe Ala bata a Dii Xɛmɛn nafa, a findi dunuɲa rakisimaan na.”"},{"book":"Yoni Singena","chapter":"4","verse":"15","text":"Naxan na a tiyɛ a ra fa fala Yesu Alaa Dii Xɛmɛn nan a ra, na kanna bata lu Ala yi, Ala fan na kanni."},{"book":"Yoni Singena","chapter":"4","verse":"16","text":"Alaa xanuntenyana en xa, en bata na kolon, en mɔn bata dɛnkɛlɛya a ma."},{"book":"Yoni Singena","chapter":"4","verse":"17","text":"Xanuntenyaan kamalixi en tan yi na nan ma, alogo en xa xaxili ragidin sɔtɔ lan Kiti Sa Lɔxɔna fe ma. Amasɔtɔ en fan luxi nɛn alo a tan dunuɲani ito yi."},{"book":"Yoni Singena","chapter":"4","verse":"18","text":"Gaxu mi xanuntenyani. Xanuntenya dɛfexin gaxun kedima nɛn, bayo muxun gaxuma a fe ɲaxin saranna nan yɛɛ ra. Nayi, naxan gaxuma, na mi kamalixi xanuntenyani."},{"book":"Yoni Singena","chapter":"4","verse":"19","text":"En bata Ala xanu bayo a singe en xanuxi."},{"book":"Yoni Singena","chapter":"4","verse":"20","text":"Xa muxuna a fala, a naxa, “N bata Ala xanu,” koni a ngaxakedenna raɲaxu a ma, wule falan nan na kanna ra. Amasɔtɔ a a ngaxakedenna naxan toma, xa a mi na xanu, a mi nɔɛ Ala xanuɛ nayi a mi naxan toma."},{"book":"Yoni Singena","chapter":"4","verse":"21","text":"Anu, a bata yamarini ito so en yii, a naxa, “Naxan Ala xanuxi, a lan nɛn na kanna xa a ngaxakedenna fan xanu.”"}]}