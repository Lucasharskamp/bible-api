{"data":[{"book":"Walawi","chapter":"18","verse":"1","text":"Mndewa Mulungu kamulongela Musa,"},{"book":"Walawi","chapter":"18","verse":"2","text":"“Walongele Waisilaili kuwa niye niiyo Mndewa Mulungu, Mulungu wenu."},{"book":"Walawi","chapter":"18","verse":"3","text":"Sekemutende fana viwotenda wanhu wokala muna iisi ya Misili kuja komukalile, hebu sekemutende fana viwotenda wanhu wa isi ya Kanaani konimgalani. Sekemutende fana wawo viwotenda."},{"book":"Walawi","chapter":"18","verse":"4","text":"Molondeka kwamha malagilizo yangu na kuzindilila ndagilizi zangu. Niye ni Mndewa Mulungu, Mulungu wenu."},{"book":"Walawi","chapter":"18","verse":"5","text":"Ivo yamheni malagilizo na ndagilizi zangu, mana munhu yotenda ivo kezakuwa mgima. Niye niiyo Mndewa Mulungu."},{"book":"Walawi","chapter":"18","verse":"6","text":"“Munhu yoyose sekeyambandame ndugu yake wa habehi. Niye niiyo Mndewa Mulungu."},{"book":"Walawi","chapter":"18","verse":"7","text":"Sekeumgume chinyala tati yako kwa kumbandama mami yako yakweleke. Sekeumgume chinyala kwaviya iyo ni mami yako."},{"book":"Walawi","chapter":"18","verse":"8","text":"Sekeumgume chinyala tati yako kwa kumbandama muke wake."},{"book":"Walawi","chapter":"18","verse":"9","text":"Sekeumbandame lumbu jako, mndele wa tati yako hebu mndele wa mami yako, yawe lumbu yelekigwe muna ikaye yenu hebu kumwenga."},{"book":"Walawi","chapter":"18","verse":"10","text":"Sekeumbandame mzukulu wako, mwana wa mwanago hebu wa mndele wako, uko ni kuiguma chinyala."},{"book":"Walawi","chapter":"18","verse":"11","text":"Sekeumbandame mndele yelekwe na mami yako wa kuvikila, kwaviya iyo ni lumbu jako iviya."},{"book":"Walawi","chapter":"18","verse":"12","text":"Sekeumbandame mami yako sangazi, lumbu wa tati yako, kwaviya iyo ni ndugu wa tati yako."},{"book":"Walawi","chapter":"18","verse":"13","text":"Sekeumbandame mwali wa mami yako, kwaviya iyo ni ndugu wa mami yako."},{"book":"Walawi","chapter":"18","verse":"14","text":"Sekeumgume chinyala sekulu wa tati yako kwa kumbandama muke wake, kwaviya iyo ni mami yako mkulu."},{"book":"Walawi","chapter":"18","verse":"15","text":"Sekeumbandame muke wa mwanago, kwaviya iyo ni mkoi wako wa chike."},{"book":"Walawi","chapter":"18","verse":"16","text":"Sekeumbandame muke wa sekulu wako hebu mdodo wako, uko ni kumguma chinyala sekulu wako hebu mdodo wako."},{"book":"Walawi","chapter":"18","verse":"17","text":"One uhambandama muke, uteganye muladi sekeumbandame mndele wake, hebu wazukulu zake. Wawo ni ndugu wa habehi, mbuli izo ni za chilozo."},{"book":"Walawi","chapter":"18","verse":"18","text":"Sekeumsole mwali wa muke wako kuno muke wako yang'hali mgima. Iyo izawatenda wagombe."},{"book":"Walawi","chapter":"18","verse":"19","text":"“Sekeumbandame muke yahawa muna zisiku zake."},{"book":"Walawi","chapter":"18","verse":"20","text":"Sekeumbandame muke wa miyago buleivo kwizaitenda mwenyewo wambule mwiko."},{"book":"Walawi","chapter":"18","verse":"21","text":"“Sekeumulave mwanago yoyose kuwa nhambiko kwa mulungu Moleki, kwaviya uhatenda ivo kodiliga zina jangu, niye Mulungu wako. Niye niiyo Mndewa Mulungu, Mulungu wako."},{"book":"Walawi","chapter":"18","verse":"22","text":"“Sekeumbandame mulume miyago fana muke. Mbuli iyo yotibusa."},{"book":"Walawi","chapter":"18","verse":"23","text":"Sekeumbandame mnyama muladi sekewambule mwiko, mulume yoyose hebu muke yoyose sekeyatende ivo, mana kutenda ivo ni chilozo."},{"book":"Walawi","chapter":"18","verse":"24","text":"“Sekeuitende wambule mwiko kwa kutenda mbuli izo, mana kwa mbuli izo nowawinga wanhu wa zisi zili habehi na mweye, kwaviya wawo wotenda ivo na kuitenda wambule mwiko."},{"book":"Walawi","chapter":"18","verse":"25","text":"Isi yawo yambula mwiko, niye niitagusa, nayo iwadeka wanhu wake."},{"book":"Walawi","chapter":"18","verse":"26","text":"Mbali mweye na nyambenyambe wokala kumwenu, molondeka mwamhe ndagilizi na malagilizo yangu, na hebu sekemutende mbuli izo zitibusa."},{"book":"Walawi","chapter":"18","verse":"27","text":"Mbuli izo zitibusa wazitenda wanhu wakalile kuna iisi ya Kanaani, nawo waitenda isi yambule mwiko."},{"book":"Walawi","chapter":"18","verse":"28","text":"Isi izawadekani one muhaitenda yambule mwiko, fana voiwadekile wanhu wa zisi zimwenga wowamulongoleleni kukala uko."},{"book":"Walawi","chapter":"18","verse":"29","text":"Munhu yoyose yotenda mbuli yoyose mwa mbuli zino zitibusa, kolondeka yabaguligwe mwa wanhu wake."},{"book":"Walawi","chapter":"18","verse":"30","text":"Ivo yamheni chigangamavu yose yonimulagilizeni, sekemutende chihendo chochose cha kutibusa chochitendigwe na waja wamulongoleleni kukala muna iisi ija. Sekemwambule mwiko kwa mbuli izo. Niye niiyo Mndewa Mulungu, Mulungu wenu.”"}]}