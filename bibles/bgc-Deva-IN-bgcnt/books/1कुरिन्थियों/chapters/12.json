{"data":[{"book":"1 कुरिन्थियों","chapter":"12","verse":"1","text":"हे बिश्वासी भाईयो, इब पवित्र आत्मा के जरिये दी गई उन खुबियाँ तै तालुकात राखती उन बात्तां के बारें म्ह मै न्ही चाहन्दा के थम अनजाण रहो।"},{"book":"1 कुरिन्थियों","chapter":"12","verse":"2","text":"थम जाणो सो, के प्रभु म्ह बिश्वास करण तै पैहले थम किसे थे, कोए थमनै राह दिखावै था ताके थम मूर्तियाँ की पूजा कर सको जो बोल न्ही सकदी।"},{"book":"1 कुरिन्थियों","chapter":"12","verse":"3","text":"ज्यांतै मै थमनै बताणा चाहूँ सूं, के जो कोए परमेसवर की आत्मा की अगुवाई तै बोल्लै सै, वो न्ही कहन्दा के यीशु श्रापित सै, अर ना कोए पवित्र आत्मा कै बिना कह सकै सै के यीशु प्रभु सै।"},{"book":"1 कुरिन्थियों","chapter":"12","verse":"4","text":"आत्मिक वरदान तो कई ढाळ के सै, पर या पवित्र आत्मा ए सै जो इन सबका भण्डार सै।"},{"book":"1 कुरिन्थियों","chapter":"12","verse":"5","text":"अर काम भी कई ढाळ के सै, जो हम परमेसवर खात्तर करा सां, पर हम सब एकैए परमेसवर की सेवा करा सां।"},{"book":"1 कुरिन्थियों","chapter":"12","verse":"6","text":"परमेसवर म्हारी जिन्दगी म्ह कई ढाळ के तरिक्कां तै काम करै सै, पर यो वोए परमेसवर सै, जो हमनै उसके काम करण की काबलियत देवै सै।"},{"book":"1 कुरिन्थियों","chapter":"12","verse":"7","text":"एक इसी काबलियत सै जो म्हारे म्ह तै हरेक ताहीं दी जावै सै, जो पवित्र आत्मा की मौजूदगी नै दिखावै सै ताके हम अपणे संगी बिश्वासियाँ की मदद कर सका।"},{"book":"1 कुरिन्थियों","chapter":"12","verse":"8","text":"परमेसवर की आत्मा एक माणस ताहीं बुद्धि तै भरा सन्देस बोल्लण की काबलियत देवै सै, अर वाए आत्मा किसे दुसरे माणस नै ज्ञान तै भरा सन्देस बोल्लण की काबलियत देवै सै।"},{"book":"1 कुरिन्थियों","chapter":"12","verse":"9","text":"वो एक माणस ताहीं मसीह म्ह मजबुत्ती तै बिश्वास करण की काबलियत देवै सै, अर दुसरे माणस ताहीं आत्मा, बीमार लोग्गां नै ठीक करण की काबलियत देवै सै।"},{"book":"1 कुरिन्थियों","chapter":"12","verse":"10","text":"किसे ताहीं सामर्थ के काम करण की ताकत, अर किसे ताहीं भविष्यवाणी की, अर किसे ताहीं आत्मायाँ की परख, अर किसे ताहीं घणी ढाळ की भाषा, अर किसे ताहीं भाषायां का मतलब बताणा की काबलियत दी।"},{"book":"1 कुरिन्थियों","chapter":"12","verse":"11","text":"पर ये परमेसवर की आत्मा सै, जो सारी काबलियत का भण्डार सै, अर वो हर किसे नै बाट देवै सै, जिसा वो चाहवै सै।"},{"book":"1 कुरिन्थियों","chapter":"12","verse":"12","text":"जिस तरियां देह के भोत सारे अंग होवै सै, पर भोत सारे अंग मिलकै एक देह नै बणावै सै, उस्से ढाळ मसीह देह सै, अर सब बिश्वासी उसके देह के अंग सै।"},{"book":"1 कुरिन्थियों","chapter":"12","verse":"13","text":"क्यूँके हम सब यहूदी, यूनानी, गुलाम अर आजाद, एकए देह की तरियां सां, अर परमेसवर हम सब नै पवित्र आत्मा का बपतिस्मा देवै सै, अर हम सारया नै एके तरियां का पवित्र आत्मा पाया सै।"},{"book":"1 कुरिन्थियों","chapter":"12","verse":"14","text":"देह म्ह एके अंग न्ही, पर भोत-से सै।"},{"book":"1 कुरिन्थियों","chapter":"12","verse":"15","text":"जै पैर कहवै के मै हाथ कोनी, इस करकै देह का अंग कोनी, तो के उसके इसा कहण तै वो देह का अंग कोनी?"},{"book":"1 कुरिन्थियों","chapter":"12","verse":"16","text":"अर जै कान कहवै, के मै आँख कोनी, इस करकै देह का अंग कोनी, तो के वो इस कारण देह का अंग कोनी?"},{"book":"1 कुरिन्थियों","chapter":"12","verse":"17","text":"जै साब्ती देह आँख होन्दी तो सुणणा कित्त तै होंदा? जै साब्ती देह कान ए होंदी तो सूंघणा कित्त तै होंदा?"},{"book":"1 कुरिन्थियों","chapter":"12","verse":"18","text":"पर सचमुच परमेसवर नै देह के सारे अंगा ताहीं अपणी मर्जी कै मुताबिक एक-एक करकै देह म्ह सही जगहां पै राख्या सै।"},{"book":"1 कुरिन्थियों","chapter":"12","verse":"19","text":"जै सारे अंग एके अंग होन्दे, तो देह कित्त तै होंदी?"},{"book":"1 कुरिन्थियों","chapter":"12","verse":"20","text":"बल्के अंग तो भतेरे सै, पर देह एके सै।"},{"book":"1 कुरिन्थियों","chapter":"12","verse":"21","text":"आँख हाथ तै कोनी कह सकदी, “मन्नै तेरी जरूरत कोनी,” अर ना सिर पैर तै कह सकै सै, के “मन्नै तेरी जरूरत कोनी।”"},{"book":"1 कुरिन्थियों","chapter":"12","verse":"22","text":"पर देह के कुछ अंग जो दुसरे अंगा तै कमजोर लाग्गै सै, भोत-ए जरूरी सै।"},{"book":"1 कुरिन्थियों","chapter":"12","verse":"23-24","text":"अर देह के जिन अंगा नै हम कम आदर देवां सां, वे सै जिन ताहीं हम बड़ी सावधानी तै ढका सां, इस करकै उन अंगा की हम सावधानी तै हिफाजत करा सां, जिन ताहीं देख्या न्ही जा सकता, जिब के आदर के लायक अंगा नै इस खास देखभाळ की जरूरत कोनी। इस करकै परमेसवर नै देह ताहीं एक साथ राख्या सै, ताके उन अंगां ताहीं खास आदर अर देखभाळ दी जावै, जिनका महत्व कम सै।"},{"book":"1 कुरिन्थियों","chapter":"12","verse":"25","text":"ताके देह म्ह फूट ना पड़ै पर देह के सारे हिस्से दुसरे अंगा की देखभाळ करै।"},{"book":"1 कुरिन्थियों","chapter":"12","verse":"26","text":"जै देह का कोए अंग दुख पावै सै, तो उसकै गैल देह के सारे अंग दुख पावै सै, अर जै एक अंग की बड़ाई होवै सै, तो उसकै गेल्या सारे अंग आनन्द मनावै सै।"},{"book":"1 कुरिन्थियों","chapter":"12","verse":"27","text":"इस्से ढाळ थम सारे मिलकै मसीह की देह सो, अर थारे म्ह तै हरेक उसके देह के कुछ हिस्सां के रूप म्ह उसके अंग सों"},{"book":"1 कुरिन्थियों","chapter":"12","verse":"28","text":"मसीह की इस देह म्ह जो के कलीसिया सै, परमेसवर नै म्हारे ताहीं न्यारे-न्यारे ढाळ के काम करण कै खात्तर दिया, सब तै पैहल्या प्रेरितां, फेर नबी, तीसरे शिक्षक, फेर सामर्थ के काम करण आळे, फेर चंगाई देण आळे, भलाई करण आळे, अर अगुवें, अर अन्य भाषा बोल्लण की काबलियत दी।"},{"book":"1 कुरिन्थियों","chapter":"12","verse":"29","text":"के सारे प्रेरित सै? न्ही! के सारे नबी सै? न्ही! के सारे उपदेशक सै? न्ही! के सारे सामर्थ के काम करण आळे सै? न्ही!"},{"book":"1 कुरिन्थियों","chapter":"12","verse":"30","text":"के सारया नै चंगा करण का वरदान मिल्या सै? न्ही! के सारे अन्य भाषा बोल्लै सै? न्ही!"},{"book":"1 कुरिन्थियों","chapter":"12","verse":"31","text":"के सारे अन्य भाषा का मतलब बताणीये सै? न्ही! थम सबतै उपयोगी वरदानां की धुन म्ह रहो, पर मै थमनै सारया तै बढ़िया राह बताऊँ सूं।"}]}