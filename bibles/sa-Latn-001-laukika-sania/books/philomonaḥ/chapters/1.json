{"data":[{"book":"philomonaḥ","chapter":"1","verse":"1","text":"khrīṣṭasya yīśo rbandidāsaḥ paulastīthiyanāmā bhrātā ca priyaṁ sahakāriṇaṁ philīmonaṁ"},{"book":"philomonaḥ","chapter":"1","verse":"2","text":"priyām āppiyāṁ sahasenām ārkhippaṁ philīmonasya gṛhe sthitāṁ samitiñca prati patraṁ likhataḥ|"},{"book":"philomonaḥ","chapter":"1","verse":"3","text":"asmākaṁ tāta īśvaraḥ prabhu ryīśukhrīṣṭaśca yuṣmān prati śāntim anugrahañca kriyāstāṁ|"},{"book":"philomonaḥ","chapter":"1","verse":"4","text":"prabhuṁ yīśuṁ prati sarvvān pavitralokān prati ca tava premaviśvāsayo rvṛttāntaṁ niśamyāhaṁ"},{"book":"philomonaḥ","chapter":"1","verse":"5","text":"prārthanāsamaye tava nāmoccārayan nirantaraṁ mameśvaraṁ dhanyaṁ vadāmi|"},{"book":"philomonaḥ","chapter":"1","verse":"6","text":"asmāsu yadyat saujanyaṁ vidyate tat sarvvaṁ khrīṣṭaṁ yīśuṁ yat prati bhavatīti jñānāya tava viśvāsamūlikā dānaśīlatā yat saphalā bhavet tadaham icchāmi|"},{"book":"philomonaḥ","chapter":"1","verse":"7","text":"he bhrātaḥ, tvayā pavitralokānāṁ prāṇa āpyāyitā abhavan etasmāt tava premnāsmākaṁ mahān ānandaḥ sāntvanā ca jātaḥ|"},{"book":"philomonaḥ","chapter":"1","verse":"8","text":"tvayā yat karttavyaṁ tat tvām ājñāpayituṁ yadyapyahaṁ khrīṣṭenātīvotsuko bhaveyaṁ tathāpi vṛddha"},{"book":"philomonaḥ","chapter":"1","verse":"9","text":"idānīṁ yīśukhrīṣṭasya bandidāsaścaivambhūto yaḥ paulaḥ so'haṁ tvāṁ vinetuṁ varaṁ manye|"},{"book":"philomonaḥ","chapter":"1","verse":"10","text":"ataḥ śṛṅkhalabaddho'haṁ yamajanayaṁ taṁ madīyatanayam onīṣimam adhi tvāṁ vinaye|"},{"book":"philomonaḥ","chapter":"1","verse":"11","text":"sa pūrvvaṁ tavānupakāraka āsīt kintvidānīṁ tava mama copakārī bhavati|"},{"book":"philomonaḥ","chapter":"1","verse":"12","text":"tamevāhaṁ tava samīpaṁ preṣayāmi, ato madīyaprāṇasvarūpaḥ sa tvayānugṛhyatāṁ|"},{"book":"philomonaḥ","chapter":"1","verse":"13","text":"susaṁvādasya kṛte śṛṅkhalabaddho'haṁ paricārakamiva taṁ svasannidhau varttayitum aicchaṁ|"},{"book":"philomonaḥ","chapter":"1","verse":"14","text":"kintu tava saujanyaṁ yad balena na bhūtvā svecchāyāḥ phalaṁ bhavet tadarthaṁ tava sammatiṁ vinā kimapi karttavyaṁ nāmanye|"},{"book":"philomonaḥ","chapter":"1","verse":"15","text":"ko jānāti kṣaṇakālārthaṁ tvattastasya vicchedo'bhavad etasyāyam abhiprāyo yat tvam anantakālārthaṁ taṁ lapsyase"},{"book":"philomonaḥ","chapter":"1","verse":"16","text":"puna rdāsamiva lapsyase tannahi kintu dāsāt śreṣṭhaṁ mama priyaṁ tava ca śārīrikasambandhāt prabhusambandhācca tato'dhikaṁ priyaṁ bhrātaramiva|"},{"book":"philomonaḥ","chapter":"1","verse":"17","text":"ato heto ryadi māṁ sahabhāginaṁ jānāsi tarhi māmiva tamanugṛhāṇa|"},{"book":"philomonaḥ","chapter":"1","verse":"18","text":"tena yadi tava kimapyaparāddhaṁ tubhyaṁ kimapi dhāryyate vā tarhi tat mameti viditvā gaṇaya|"},{"book":"philomonaḥ","chapter":"1","verse":"19","text":"ahaṁ tat pariśotsyāmi, etat paulo'haṁ svahastena likhāmi, yatastvaṁ svaprāṇān api mahyaṁ dhārayasi tad vaktuṁ necchāmi|"},{"book":"philomonaḥ","chapter":"1","verse":"20","text":"bho bhrātaḥ, prabhoḥ kṛte mama vāñchāṁ pūraya khrīṣṭasya kṛte mama prāṇān āpyāyaya|"},{"book":"philomonaḥ","chapter":"1","verse":"21","text":"tavājñāgrāhitve viśvasya mayā etat likhyate mayā yaducyate tato'dhikaṁ tvayā kāriṣyata iti jānāmi|"},{"book":"philomonaḥ","chapter":"1","verse":"22","text":"tatkaraṇasamaye madarthamapi vāsagṛhaṁ tvayā sajjīkriyatāṁ yato yuṣmākaṁ prārthanānāṁ phalarūpo vara ivāhaṁ yuṣmabhyaṁ dāyiṣye mameti pratyāśā jāyate|"},{"book":"philomonaḥ","chapter":"1","verse":"23","text":"khrīṣṭasya yīśāḥ kṛte mayā saha bandiripāphrā"},{"book":"philomonaḥ","chapter":"1","verse":"24","text":"mama sahakāriṇo mārka āriṣṭārkho dīmā lūkaśca tvāṁ namaskāraṁ vedayanti|"},{"book":"philomonaḥ","chapter":"1","verse":"25","text":"asmākaṁ prabho ryīśukhrīṣṭasyānugraho yuṣmākam ātmanā saha bhūyāt| āmen|"}]}