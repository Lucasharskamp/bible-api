{"data":[{"book":"Mwanzo","chapter":"28","verse":"1","text":"Basi Isaki akamwita Yakobo, akambariki na akamwamuru, akisema, “Usioe mwanamke wa Kikanaani."},{"book":"Mwanzo","chapter":"28","verse":"2","text":"Nenda mara moja mpaka Padan-Aramu, kwenye nyumba ya Bethueli baba wa mama yako. Uchukue mke kati ya binti za Labani ambaye ni ndugu wa mama yako."},{"book":"Mwanzo","chapter":"28","verse":"3","text":"Mungu Mwenyezi28:3 Mungu Mwenyezi hapa ni jina la Kiebrania, El-Shaddai (yaani Mungu Mwenye utoshelevu wote). na akubariki uwe na uzao uongezeke idadi yako upate kuwa jamii kubwa ya watu."},{"book":"Mwanzo","chapter":"28","verse":"4","text":"Na akupe wewe na uzao wako baraka aliyopewa Abrahamu, upate kumiliki nchi unayoishi sasa kama mgeni, nchi ambayo Mungu alimpa Abrahamu.”"},{"book":"Mwanzo","chapter":"28","verse":"5","text":"Kisha Isaki akamuaga Yakobo, naye akaenda Padan-Aramu, kwa Labani mwana wa Bethueli Mwaramu, ndugu wa Rebeka, aliyekuwa mama wa Yakobo na Esau."},{"book":"Mwanzo","chapter":"28","verse":"6","text":"Sasa Esau akajua kuwa Isaki amembariki Yakobo na kumtuma kwenda Padan-Aramu ili achukue mke huko na kwamba alipombariki alimwamuru akisema, “Usioe mke katika binti za Wakanaani,”"},{"book":"Mwanzo","chapter":"28","verse":"7","text":"tena kwamba Yakobo amewatii baba yake na mama yake naye amekwenda Padan-Aramu."},{"book":"Mwanzo","chapter":"28","verse":"8","text":"Esau akatambua jinsi ambavyo baba yake Isaki anavyowachukia binti za Wakanaani."},{"book":"Mwanzo","chapter":"28","verse":"9","text":"Ndipo Esau akaenda kwa Ishmaeli, akamwoa Mahalati, ndugu wa Nebayothi na binti wa Ishmaeli mwana wa Abrahamu, kuongezea wale wake wengine aliokuwa nao."},{"book":"Mwanzo","chapter":"28","verse":"10","text":"Yakobo akatoka Beer-Sheba kwenda Harani."},{"book":"Mwanzo","chapter":"28","verse":"11","text":"Alipofika mahali fulani, akalala hapo kwa sababu jua lilikuwa limetua. Akachukua jiwe moja la mahali pale, akaliweka chini ya kichwa chake akajinyoosha akalala usingizi."},{"book":"Mwanzo","chapter":"28","verse":"12","text":"Akaota ndoto ambayo aliona ngazi imesimamishwa juu ya ardhi, ncha yake ikiwa imefika mbinguni na malaika wa Mungu wakawa wakipanda na kushuka juu yake."},{"book":"Mwanzo","chapter":"28","verse":"13","text":"Juu yake alisimama Bwana, akasema, “Mimi ni Bwana, Mungu wa baba yako Abrahamu na Mungu wa Isaki. Nchi ambayo umelala juu yake, nitakupa wewe na uzao wako."},{"book":"Mwanzo","chapter":"28","verse":"14","text":"Uzao wako utakuwa kama mavumbi ya nchi, nawe utaenea upande wa magharibi na mashariki, kaskazini na kusini. Kupitia wewe na uzao wako mataifa yote ya duniani yatabarikiwa."},{"book":"Mwanzo","chapter":"28","verse":"15","text":"Niko pamoja nawe nami nitakulinda kila uendako na nitakurudisha katika nchi hii. Sitakuacha mpaka nitakapofanya hayo niliyokuahidi.”"},{"book":"Mwanzo","chapter":"28","verse":"16","text":"Yakobo alipoamka kutoka usingizini, akawaza, “Hakika Bwana yuko mahali hapa, wala mimi sikujua.”"},{"book":"Mwanzo","chapter":"28","verse":"17","text":"Kwa hiyo akaogopa, akasema, “Mahali hapa panatisha kama nini! Bila shaka hapa ndipo nyumba ya Mungu ilipo, hili ni lango la mbinguni.”"},{"book":"Mwanzo","chapter":"28","verse":"18","text":"Asubuhi yake na mapema, Yakobo akalichukua lile jiwe aliloliweka chini ya kichwa chake, akalisimamisha kama nguzo na kumimina mafuta juu yake."},{"book":"Mwanzo","chapter":"28","verse":"19","text":"Mahali pale akapaita Betheli,28:19 Betheli maana yake Nyumba ya Mungu. ingawa mji ule hapo kwanza uliitwa Luzu."},{"book":"Mwanzo","chapter":"28","verse":"20","text":"Kisha Yakobo akaweka nadhiri, akisema, “Kama Mungu akiwa pamoja nami na kunilinda katika safari niendayo, akinipa chakula nile na nguo nivae"},{"book":"Mwanzo","chapter":"28","verse":"21","text":"na nirudi salama nyumbani kwa baba yangu, hapo ndipo Bwana atakuwa Mungu wangu,"},{"book":"Mwanzo","chapter":"28","verse":"22","text":"nalo jiwe hili nililolisimamisha kama nguzo litakuwa nyumba ya Mungu na katika yote utakayonipa nitakutolea wewe sehemu ya kumi.”"}]}