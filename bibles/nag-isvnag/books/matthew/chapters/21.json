{"data":[{"book":"Matthew","chapter":"21","verse":"1","text":"Jitia Jisu aru tai laga chela khan Jerusalem te punchise aru Bethphage te ahise, Oliv Pahar te, titia Jisu duita chela ke pathaise,"},{"book":"Matthew","chapter":"21","verse":"2","text":"taikhan ke eneka koi kene, “Tumikhan laga usorte thaka bosti te jabi, aru tumikhan loge-loge ekta gadha aru tai laga puwali ke bandi kene thaka dikhibo. Taikhan ke khuli kene Ami logote anibi."},{"book":"Matthew","chapter":"21","verse":"3","text":"Jodi kunba manu etu nimite kiba hudise koile, eneka koi dibi, ‘Probhu pora lagi ase,’ aru utu manu pora apnikhan ke eku bhi nakobo.”"},{"book":"Matthew","chapter":"21","verse":"4","text":"Aru juntu kotha bhabobadi khan pora Isor kotha koi disele, eitu khan purah hoise. Tai eneka koise,"},{"book":"Matthew","chapter":"21","verse":"5","text":"“Zion laga chukri khan ke koi dibi,"},{"book":"Matthew","chapter":"21","verse":"6","text":"Etu pichete chela khan jaise aru jineka Jisu pora koise, thik eneka he korise."},{"book":"Matthew","chapter":"21","verse":"7","text":"Taikhan gadha aru tai laga puwali ke loi kene anise aru taikhan laga uporte chador urai dise, aru Jisu taikhan uporte bohise."},{"book":"Matthew","chapter":"21","verse":"8","text":"Jerusalem te jai thaka somoite, bisi manu khan nijor laga bahar kapra bichai dise, aru kunba khan to ghas laga pata kati kene rasta pura te bichai dise.21.8 Jisu ke sonman diya thakise."},{"book":"Matthew","chapter":"21","verse":"9","text":"Etu pichete Jisu laga age te aru pichete jai thaka manu khan hala korise, eneka koi kene,"},{"book":"Matthew","chapter":"21","verse":"10","text":"Jitia Jisu Jerusalem te ahise, pura sheher Taike dikhi kene asurit hoise aru taikhan majote eneka koise, “Etu kun ase?”"},{"book":"Matthew","chapter":"21","verse":"11","text":"Aru manu khan jowab dise, “Etu Jisu ase Galilee laga Nazareth te thaka ekjon bhabobadi.”"},{"book":"Matthew","chapter":"21","verse":"12","text":"Etu pichete Jisu Jerusalem laga mondoli te jaise. Tai ta te saman bikiri kora aru kini thaka khan sobke khedai dise, aru poisa bodli kora khan laga mez ulta kori dise aru chiriya bikiri kora manu khan ke bahar te khedai dise."},{"book":"Matthew","chapter":"21","verse":"13","text":"Jisu taikhan ke koise, “Isor kotha te eneka likhi kene ase, ‘Moi laga ghor to Prathana laga ghor koi kene matibo,’ kintu tumikhan etu ke chor laga ghor bonai dise.”"},{"book":"Matthew","chapter":"21","verse":"14","text":"Etu pichete suku andha aru theng lengra khan Jisu logote girja te jaise, aru Tai taikhan ke bhal kori dise."},{"book":"Matthew","chapter":"21","verse":"15","text":"Kintu jitia mukhyo purohit aru niyom likha manu khan Jisu laga asurit kaam khan kora, aru bacha khan mondoli bhitor te, “Hosanna David laga Putro ke,” koi kene hala kora hunise, taikhan bisi ghusa hoise."},{"book":"Matthew","chapter":"21","verse":"16","text":"Taikhan Jisu ke koise, “Taikhan ki koi ase Apuni huni ase na nai?” Jisu taikhan koise, “Hoi! Kintu tumikhan kitia bhi Isor kotha te purah nai naki, ‘Chutu bacha khan laga mukh pora prosansa kori bole Apuni sikhai dise’?”"},{"book":"Matthew","chapter":"21","verse":"17","text":"Etu pichete Jisu taikhan ke chari kene Bethany nogor te jaise aru etu rati ta te ghumai se."},{"book":"Matthew","chapter":"21","verse":"18","text":"Phojurte jitia Jisu Jerusalem sheher te wapas jaise, Tai bhuk lagi jaise."},{"book":"Matthew","chapter":"21","verse":"19","text":"Rasta kinar te ekta dimoru ghas dikhise, Tai ghas usorte jaise aru khali pata khan he dikhise. Tai etu ghas ke koise, “Aji pora tumi laga ghas te kitia bhi phol nadhuribi,” aru loge-loge etu ghas sukhi jaise."},{"book":"Matthew","chapter":"21","verse":"20","text":"Jitia Tai laga chela khan etu dikhise, taikhan asurit lagi kene taikhan majote hudi thakise, “Kineka kori kene etu ghas phat sukhi jaise?”"},{"book":"Matthew","chapter":"21","verse":"21","text":"Jisu taikhan ke jowab dikene koise, “Moi hosa pora koi ase, jodi tumikhan duita mon nohoi kene biswas thakile, khali etu ghas ke kora nisena he nohoi kintu tumikhan ekta pahar ke bhi kobole paribo, ‘Uthi bhi aru samundar te ghusi bhi, aru eneka he hobo."},{"book":"Matthew","chapter":"21","verse":"22","text":"Jodi tumi biswas kore, tumi prathana te ki mangibo etu pai jabo.”"},{"book":"Matthew","chapter":"21","verse":"23","text":"Jitia Jisu girja ghor te ahi kene sikhai thakise, mukhyo purohit aru girja laga bura manu khan Tai usorte ahise, eneka koi kene, “Ki hisab pora apuni eneka kori ase, aru kun pora apuni ke adhikar dise?”"},{"book":"Matthew","chapter":"21","verse":"24","text":"Jisu taikhan ke jowab dikene koise, “Moi bhi tumikhan ke ekta kotha hudibo. Jodi tumikhan etu laga jowab dise koile, Ami bhi tumikhan laga jowab dibo."},{"book":"Matthew","chapter":"21","verse":"25","text":"John pora manu khan ke baptizma diya to kun laga adhikar pora dise? Sorgo pora na manu khan pora?” Taikhan nijor majote eneka kotha koise, “Jodi amikhan ‘Sorgo pora’ koile, Tai amikhan ke kobo, ‘To kele tumikhan taike biswas kora nai?’"},{"book":"Matthew","chapter":"21","verse":"26","text":"Kintu jodi amikhan ‘manu khan pora’ koise koile, etu manu khan pora amikhan ke biya pabo, kele koile taikhan sob John ke ekjon bhabobadi ase koi kene mane.”"},{"book":"Matthew","chapter":"21","verse":"27","text":"Etu pichete taikhan Jisu ke jowab dikene koise, “Amikhan najane.” Jisu bhi taikhan ke koise, “Ami bhi tumikhan ke Ami kun laga adhikar pora kori ase etu nakobo."},{"book":"Matthew","chapter":"21","verse":"28","text":"Kintu tumikhan ki bhabe? Ekjon manu laga duita chokra thakise. Tai poila dangor chokra ke koise, ‘Putro, aji jai kene angur laga kheti te kaam koribi.’"},{"book":"Matthew","chapter":"21","verse":"29","text":"Tai laga chokra pora jowab dikene koise, ‘Moi nakoribo,’ kintu olop somoi pichete tai jai kene kaam korise."},{"book":"Matthew","chapter":"21","verse":"30","text":"Etu pichete tai laga dusra chokra ke bhi tineka koise. Kintu tai jowab dikene koise, ‘Moi jabo, malik,’ kintu tai janai."},{"book":"Matthew","chapter":"21","verse":"31","text":"Duijon chokra majote kun pora baba laga itcha korise?” Taikhan koise, “Poila chokra pora.” Jisu taikhan ke koise, “Hosa pora Moi koi ase, tumikhan pora bhi poisa utha manu aru bebichari kora khan he poila Isor laga rajyote ghusi bo."},{"book":"Matthew","chapter":"21","verse":"32","text":"Kele koile John to tumikhan logote dharmikta pora ahise, kintu tumikhan taike biswas kora nai. Kintu poisa utha manu khan aru bebichar kora khan he taike biswas korise. Kintu tumikhan, etu dikhikena bhi, tumikhan mon ghura nai aru taike biswas kora nai."},{"book":"Matthew","chapter":"21","verse":"33","text":"Huni lobi aru dusra dristanto ke. Ta te ekjon manu thakise, ekjon mati malik. Tai angur laga kheti korise, tai bera lagai dise, aru angur ros chipai kene ulabole laga gadda khundi se, aru kheti ke sabole nimite untcha chang ghor bonaise, aru dusra manu khan angur laga kheti koribo nimite bhara dise. Etu pichete tai dusra desh te jai jaise."},{"book":"Matthew","chapter":"21","verse":"34","text":"Jitia angur kati bole somoi ahise, tai kunba nokorkhan ke pathai kene kheti kora khan ke tai laga kheti laga angur mangi bole pathai."},{"book":"Matthew","chapter":"21","verse":"35","text":"Kintu jitia utu kheti kora khan nokorkhan ke lok paise, taikhan ekjon nokor ke marise, aru ekjon ke morai dise, aru ekjon ke pathor marikena morai dise."},{"book":"Matthew","chapter":"21","verse":"36","text":"Arubi, malik pora dusra nokorkhan ke pathaise, poila patha pora bhi bisi pathai, kintu kheti kora manu khan utu nokorkhan poila te kora nisena etu nokorkhan ke bhi kore."},{"book":"Matthew","chapter":"21","verse":"37","text":"Etu pichete, utu malik tai nijor laga chokra ke pathai, eneka koi kene, ‘Taikhan Moi laga chokra ke sonman koribo.’"},{"book":"Matthew","chapter":"21","verse":"38","text":"Kintu jitia kheti kora manu khan tai laga chokra ke dikhise, kheti kora khan nijor majote koi, ‘Malik hobole thaka to etu ase. Ahibi, amikhan taike morai dibo aru tai laga sompoti laga malik hoi jabo.’"},{"book":"Matthew","chapter":"21","verse":"39","text":"Eneka hoi kene taikhan pora taike dhori loise, aru angur laga kheti te loi kene morai de."},{"book":"Matthew","chapter":"21","verse":"40","text":"Etiya, jitia utu kheti laga malik ahe, Tai pora utu kheti kora manu khan ke ki koribo?”"},{"book":"Matthew","chapter":"21","verse":"41","text":"Taikhan Jisu ke koise, “Tai utu manu khan ke biya pora khotom kori dibo, aru kheti to dusra khan ke kheti kori bole di dibo, aru taikhan pora Taike kheti kata somoite taikhan laga kheti te ula bostu ani dibo.”"},{"book":"Matthew","chapter":"21","verse":"42","text":"Jisu taikhan ke koise, “Tumikhan kitia bhi Isor kotha pura nai,"},{"book":"Matthew","chapter":"21","verse":"43","text":"Etu karone Ami tumikhan ke koi ase, tumikhan logot pora Isor laga rajyo to loijabo aru utu desh ke di dibo jun bhal phol dhure."},{"book":"Matthew","chapter":"21","verse":"44","text":"Jun khan etu pathor uporte giri bo tai bhangi kene mihin hoi jabo. Kintu jun manu uporte etu giri bo, taike chipai dibo.”"},{"book":"Matthew","chapter":"21","verse":"45","text":"Jitia mukhyo purohit aru Pharisee khan Tai laga dristanto hunise, taikhan bujhi jaise Tai taikhan laga kotha kori ase koi kene."},{"book":"Matthew","chapter":"21","verse":"46","text":"Taikhan Jisu ke dhori bole bisari thakise, kintu taikhan manu khan ke bhoi khai thakise, kele koile manu khan Jisu ke ekjon bhabobadi ase koi kene mani thakise."}]}