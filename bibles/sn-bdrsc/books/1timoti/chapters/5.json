{"data":[{"book":"1 Timoti","chapter":"5","verse":"1","text":"Usatsiura murume mukuru nehasha, asi utaure naye sounotaura nababa vako. Vaduku uvabate savanunʼuna vako."},{"book":"1 Timoti","chapter":"5","verse":"2","text":"Vakadzi vakuru savanamai, uye vakadzi vaduku sehanzvadzi, nokuchena kwose kwomwoyo."},{"book":"1 Timoti","chapter":"5","verse":"3","text":"Ipa rukudzo rwakafanira kuchirikadzi dziri chirikadzi chaidzo."},{"book":"1 Timoti","chapter":"5","verse":"4","text":"Asi kana chirikadzi ina vana kana vazukuru, ava ngavatange ivo kudzidza kurarama chinamato chavo kumhuri dzavo uye vadzosere zvakafanira kuvabereki vavo uye navakwegura, nokuti izvi zvinofadza Mwari."},{"book":"1 Timoti","chapter":"5","verse":"5","text":"Chirikadzi iri chirikadzi chaiyo uye yakasara ichingova yoga inoisa tariro yayo kuna Mwari uye inogara ichinyengetera nokukumbira kuna Mwari usiku namasikati."},{"book":"1 Timoti","chapter":"5","verse":"6","text":"Asi chirikadzi inoraramira kuzvifadza yakafa ichiri mhenyu."},{"book":"1 Timoti","chapter":"5","verse":"7","text":"Rayirawo vanhu zvinhu izvi, kuitira kuti kurege kuva nomunhu angapomerwa."},{"book":"1 Timoti","chapter":"5","verse":"8","text":"Kana munhu asingachengeti hama dzake, uye zvikuru sei veimba yake, arasa kutenda, uye akaipa kukunda asingatendi."},{"book":"1 Timoti","chapter":"5","verse":"9","text":"Hakuna chirikadzi inganyorwa pamazita echirikadzi kana isina makore anopfuura makumi matanhatu, yakanga yakatendeka kumurume wayo,"},{"book":"1 Timoti","chapter":"5","verse":"10","text":"uye ichinyatsozivikanwa pamabasa ayo akanaka, akafanana nokurera vana, nokubata vaeni zvakanaka, kushambidza tsoka dzavatsvene, kubatsira vaya vari mumatambudziko, uye yakazvipira kuita pamabasa ose akanaka."},{"book":"1 Timoti","chapter":"5","verse":"11","text":"Asi kana dziri chirikadzi duku usadzinyora pamazita aya. Nokuti kana nyama yadzo yakunda kuzvipira kwadzo kuna Kristu, dzichazotsvaka kuwanikwa."},{"book":"1 Timoti","chapter":"5","verse":"12","text":"Naizvozvo dzichazvivigira kutongwa, nokuti dzinenge dzaputsa kutenda kwadzo kwokutanga."},{"book":"1 Timoti","chapter":"5","verse":"13","text":"Pamusoro pezvo, dzinoita tsika dzokuva nousimbe uye dzichipota nedzimba. Uye hadzizi simbe bedzi, asi vaitiwo vamakuhwa, uye vasina basa ravanoita, vachitaura zvisakafanira."},{"book":"1 Timoti","chapter":"5","verse":"14","text":"Naizvozvo ndinoti kuchirikadzi duku ngadziwanikwe, kuti dzibereke vana, dzichengete dzimba dzadzo uye kuti dzisapa muvengi mukana wokupomera nawo."},{"book":"1 Timoti","chapter":"5","verse":"15","text":"Vamwe vakatotsauka kare vachitevera Satani."},{"book":"1 Timoti","chapter":"5","verse":"16","text":"Kana mukadzi upi zvake mutendi aine chirikadzi mumhuri yake, anofanira kudzibatsira uye arege kuita kuti kereke iremedzwe nadzo, kuitira kuti kereke igone kubatsira chirikadzi dziri kushayiwa zvechokwadi."},{"book":"1 Timoti","chapter":"5","verse":"17","text":"Vakuru vanobata kereke zvakanaka vakafanira kukudzwa zvakapetwa kaviri, zvikuru sei vaya vanoita basa rokuparidza nokudzidzisa."},{"book":"1 Timoti","chapter":"5","verse":"18","text":"Nokuti Rugwaro runoti, “Usasunga muromo wenzombe kana ichipura zviyo,” uye “Mushandi akafanirwa nomubayiro wake.”"},{"book":"1 Timoti","chapter":"5","verse":"19","text":"Usagamuchira mhaka inopomerwa mukuru kunze kwokunge yauyiswa nezvapupu zviviri kana zvitatu."},{"book":"1 Timoti","chapter":"5","verse":"20","text":"Avo vanotadza vanofanira kutsiurwa pamberi pavanhu, kuitira kuti vamwe vagoyambirwa."},{"book":"1 Timoti","chapter":"5","verse":"21","text":"Ndinokurayira, pamberi paMwari naKristu Jesu uye napamberi pavatumwa vakasanangurwa, kuti uchengete mirayiro iyi zvakanaka, uye usingaiti uchitsaura vanhu."},{"book":"1 Timoti","chapter":"5","verse":"22","text":"Usakurumidza kuisa maoko pamusoro pomunhu, uye usabatana nezvivi zvavamwe. Zvichengete kuti uve wakachena."},{"book":"1 Timoti","chapter":"5","verse":"23","text":"Rega kunwa mvura yoga, uye unwe waini shoma nokuda kwomudumbu mako uye nokurwara-rwara kwako."},{"book":"1 Timoti","chapter":"5","verse":"24","text":"Zvivi zvavamwe vanhu zvinoonekwa pachena, zvichivatangira kusvika panzvimbo yokutongwa; zvivi zvavamwe zvinotevera mushure mavo."},{"book":"1 Timoti","chapter":"5","verse":"25","text":"Nenzira imwe cheteyo, mabasa akanaka anoonekwawo pachena, uye kunyange naasina kudaro haangavanziki."}]}