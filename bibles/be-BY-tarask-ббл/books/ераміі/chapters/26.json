{"data":[{"book":"ЕРАМІІ","chapter":"26","verse":"1","text":"На пачатку цараваньня Ёакіма, сына Ёсіі, цара Юдэйскага, было такое слова ад Госпада:"},{"book":"ЕРАМІІ","chapter":"26","verse":"2","text":"так кажа Гасподзь: стань у двары дома Гасподняга і скажы ўсім гарадам Юдэі, якія прыходзяць на пакланеньне ў дом Гасподні, усе тыя словы, якія загадаю табе сказаць ім; не адымі ні слова."},{"book":"ЕРАМІІ","chapter":"26","verse":"3","text":"Магчыма, яны паслухаюцца і адвернуцца кожны ад благога шляху свайго, і тады Я адмяню тое бедства, якое думаю навесьці на іх за ліхія дзеі іхнія."},{"book":"ЕРАМІІ","chapter":"26","verse":"4","text":"І скажы ім: так кажа Гасподзь: калі вы не паслухаецеся Мяне ў тым, каб хадзіць паводле закона Майго, які Я даў вам,"},{"book":"ЕРАМІІ","chapter":"26","verse":"5","text":"каб уважаць словам рабоў Маіх прарокаў, якіх Я пасылаю да вас, пасылаю з самай раніцы, і якіх вы ня слухаеце, -"},{"book":"ЕРАМІІ","chapter":"26","verse":"6","text":"дык з домам гэтым Я зраблю тое самае, што - зь Сіломам, і горад гэты аддам на праклён усім народам зямлі."},{"book":"ЕРАМІІ","chapter":"26","verse":"7","text":"Сьвятары і прарокі і ўвесь народ слухалі Ерамію, калі ён гаварыў гэтыя словы ў доме Гасподнім."},{"book":"ЕРАМІІ","chapter":"26","verse":"8","text":"І калі Ерамія сказаў усё, што Гасподзь загадаў яму сказаць усяму народу, тады схапілі яго сьвятары і прарокі і ўвесь народ - і сказалі: «ты павінен памерці;"},{"book":"ЕРАМІІ","chapter":"26","verse":"9","text":"навошта ты прарочыш імем Госпада і кажаш: і дом гэты будзе - як Сілом, і горад гэты апусьцее, застанецца без жыхароў?» І сабраўся ўвесь народ супроць Ераміі ў доме Гасподнім."},{"book":"ЕРАМІІ","chapter":"26","verse":"10","text":"Калі пачулі пра гэта князі Юдэйскія, дык прыйшлі з дома цара да дома Гасподняга і селі каля ўваходу ў новую браму дома Гасподняга."},{"book":"ЕРАМІІ","chapter":"26","verse":"11","text":"Тады сьвятары і прарокі так сказалі князям і ўсяму народу: «сьмяротны вырак - гэтаму чалавеку, бо ён прарочыць супроць горада гэтага, як вы чулі на свае вушы!»."},{"book":"ЕРАМІІ","chapter":"26","verse":"12","text":"І сказаў Ерамія ўсім князям і ўсяму народу: «Гасподзь паслаў мяне прарочыць супроць дома гэтага і супроць горада гэтага ўсе тыя словы, якія вы чулі;"},{"book":"ЕРАМІІ","chapter":"26","verse":"13","text":"дык вось, выправіце дарогі вашыя і паслухайцеся голасу Госпада Бога вашага, і Гасподзь адменіць бедства, якое вырак на вас;"},{"book":"ЕРАМІІ","chapter":"26","verse":"14","text":"а што да мяне, вось, я - у вашых руках; рабеце са мною, што вачам вашым здасца добрым і справядлівым:"},{"book":"ЕРАМІІ","chapter":"26","verse":"15","text":"толькі цьвёрда ведайце, што калі вы ўсьмерціце мяне дык нявінную кроў ускладзяце на сябе і на горад гэты і на жыхароў яго; бо сапраўды Гасподзь паслаў мяне да вас сказаць усе тыя словы ў вашыя вушы»."},{"book":"ЕРАМІІ","chapter":"26","verse":"16","text":"Тады князі і ўвесь народ сказалі сьвятарам і прарокам: гэты чалавек ня мае быць вырачаны на сьмерць, бо ён гаварыў нам імем Госпада Бога нашага."},{"book":"ЕРАМІІ","chapter":"26","verse":"17","text":"І некаторыя са старэйшын зямлі ўсталі і сказалі ўсяму народнаму сходу:"},{"book":"ЕРАМІІ","chapter":"26","verse":"18","text":"«Міхей Марастыцянін прарочыў у дні Эзэкіі, цара Юдэйскага, і сказаў усяму народу Юдэйскаму: так кажа Гасподзь Саваоф: Сіён будзе ўзараны, як поле, і Ерусалім зробіцца грудаю развалінаў, і гара дома гэтага - лясістым пагоркам."},{"book":"ЕРАМІІ","chapter":"26","verse":"19","text":"Ці ўсьмерцілі яго за гэта Эзэкія, цар Юдэйскі, і ўвесь Юда? Ці не збаяўся ён Госпада і ці ня ўмольваў Госпада? і Гасподзь адмяніў бедства, якое вырак на іх; а мы хочам зрабіць вялікае ліха душам нашым?"},{"book":"ЕРАМІІ","chapter":"26","verse":"20","text":"Прарочыў таксама імем Госпада нехта Урыя, сын Шэмаіін, з Карыятыярыма, - і прарочыў супроць горада гэтага і супроць зямлі гэтай якраз такімі словамі, як Ерамія."},{"book":"ЕРАМІІ","chapter":"26","verse":"21","text":"Калі пачуў ягоныя словы цар Ёакім, і ўсе вяльможы ягоныя і ўсе князі, дык цар спрабаваў забіць яго. Пачуўшы пра гэта, Урыя збаяўся і ўцёк, і сышоў у Егіпет."},{"book":"ЕРАМІІ","chapter":"26","verse":"22","text":"Але цар Ёакім і ў Егіпет паслаў людзей: Элнатана, сына Ахборавага, і іншых зь ім."},{"book":"ЕРАМІІ","chapter":"26","verse":"23","text":"І вывелі Урыю зь Егіпта і прывялі яго да цара Ёакіма, і ён забіў яго мечам і кінуў труп ягоны, дзе былі могілкі простага люду»."},{"book":"ЕРАМІІ","chapter":"26","verse":"24","text":"Але рука Ахікіма, сына Саванавага, была за Ерамію, каб не аддаваць яго ў рукі народа на забойства."}]}