{"data":[{"book":"Ezechiel","chapter":"27","verse":"1","text":"Het woord van Jahweh werd tot mij gericht."},{"book":"Ezechiel","chapter":"27","verse":"2","text":"Mensenkind, ge moet over Tyrus een klaagzang aanheffen,"},{"book":"Ezechiel","chapter":"27","verse":"3","text":"en zeggen tot Tyrus, dat de toegangen der zee beheerst, en handel drijft met de volken op vele kusten: Zo spreekt Jahweh, de Heer! Tyrus, ge dacht bij u zelf: Ik ben het toppunt van schoonheid!"},{"book":"Ezechiel","chapter":"27","verse":"4","text":"Op de hoge zee lag uw domein, Uw bouwers voerden uw schoonheid ten top!"},{"book":"Ezechiel","chapter":"27","verse":"5","text":"Van cypressen uit Senir Hebben ze al uw ribben getimmerd; Ze kozen een Libanon-ceder, Om een mast op u te bouwen."},{"book":"Ezechiel","chapter":"27","verse":"6","text":"Van eiken uit Basjan Maakten ze uw riemen; Uw kajuitwand van ivoor; in pijnhout gezet, Van de eilanden der Kittiërs."},{"book":"Ezechiel","chapter":"27","verse":"7","text":"Bont-gestikte damast uit Egypte Was uw zeildoek, en diende u als wimpel; Blauw en purper uit de eilanden van Elisja Kleurden uw tentdak."},{"book":"Ezechiel","chapter":"27","verse":"8","text":"Burgers van Sidon en Arwad waren uw roeiers, De wijzen van Simirra uw stuurlui;"},{"book":"Ezechiel","chapter":"27","verse":"9","text":"De oudsten van Gebal met haar wijzen Stopten uw naden. Alle schepen der zee met hun matrozen waren bij u, om uw waren te ruilen:"},{"book":"Ezechiel","chapter":"27","verse":"10","text":"Perzen, Lydiërs en de mannen van Poet Stonden als krijgers op uw wallen; Schild en helm hingen ze aan u op, En verleenden u aanzien."},{"book":"Ezechiel","chapter":"27","verse":"11","text":"De zonen van Arwad en Chalcis stonden op uw muren, Op uw torens de mannen van Gamaäd; Hun schilden hingen ze op rond uw muren, Zij voerden uw schoonheid ten top."},{"book":"Ezechiel","chapter":"27","verse":"12","text":"Tarsjisj was afnemer van uw grote voorraden; het leverde zilver, ijzer, tin en lood op uw markt."},{"book":"Ezechiel","chapter":"27","verse":"13","text":"Jawan, Toebal en Mésjek dreven handel met u: slaven en koperwaren gaven ze u in ruil."},{"book":"Ezechiel","chapter":"27","verse":"14","text":"Uit Bet-Togarma werden trekpaarden, rijpaarden en muildieren op uw markt aangevoerd."},{"book":"Ezechiel","chapter":"27","verse":"15","text":"De zonen van Dedan dreven handel met u, vele eilanden sloten met u een handelsverdrag: olifantstanden en ebbenhout gaven ze u in betaling."},{"book":"Ezechiel","chapter":"27","verse":"16","text":"Aram was afnemer van uw vele produkten: karbonkel, purper, borduursels, byssus, koralen en robijnen leverde het op uw markt."},{"book":"Ezechiel","chapter":"27","verse":"17","text":"Juda en het land Israël dreven handel met u: Minnit-tarwe, was, honing, olie en balsem leverden ze in ruil."},{"book":"Ezechiel","chapter":"27","verse":"18","text":"Damascus was afnemer van uw vele produkten en uw grote voorraden: van wijn uit Chelbon en wol uit Sáchar voorzag het uw markt."},{"book":"Ezechiel","chapter":"27","verse":"19","text":"Uit Oezal kwam smeedijzer, specerijen en riet in ruil."},{"book":"Ezechiel","chapter":"27","verse":"20","text":"Dedan handelde met u in kostbare zadeldekken."},{"book":"Ezechiel","chapter":"27","verse":"21","text":"Arabië en de vorsten van Kedar sloten met u een handelsverdrag: in bokken, rammen en ezelinnen handelden ze met u."},{"book":"Ezechiel","chapter":"27","verse":"22","text":"Sjeba en Rama dreven handel met u: van de allerbeste balsem, allerlei kostbare stenen en goud voorzagen ze uw markt."},{"book":"Ezechiel","chapter":"27","verse":"23","text":"Charan, Kanne en Eden, de kooplieden van Sjeba, Assjoer en heel Medië handelden met u:"},{"book":"Ezechiel","chapter":"27","verse":"24","text":"zij verhandelden prachtgewaden en violette en bontgestikte mantels; ook in kleurige tapijten van geknoopte en duurzame draden handelden zij met u."},{"book":"Ezechiel","chapter":"27","verse":"25","text":"Tarsjisj-schepen vervoerden uw waren. Ge waart bevracht en zwaar beladen Midden op de oceaan."},{"book":"Ezechiel","chapter":"27","verse":"26","text":"Naar diepe wateren voerden u Zij, die u roeiden. Maar een oostenwind heeft u gekraakt Midden op de oceaan;"},{"book":"Ezechiel","chapter":"27","verse":"27","text":"Met uw schatten, uw waren, uw lading, Uw matrozen en stuurlui. Met uw breeuwers, uw handelaars En al uw soldaten, Met heel uw bemanning, Die gij aan boord hadt. Ze zinken weg in de diepten der zee Op de dag van uw ondergang;"},{"book":"Ezechiel","chapter":"27","verse":"28","text":"Van de noodkreten van uw stuurlui Gaat de zeespiegel beven."},{"book":"Ezechiel","chapter":"27","verse":"29","text":"Ze verlaten hun schepen Alwie de riemen hanteren; Alle matrozen en stuurlui Stappen aan wal."},{"book":"Ezechiel","chapter":"27","verse":"30","text":"Ze heffen een gejammer over u aan, En klagen verdrietig; Ze strooien as op hun hoofden, Wentelen zich in het stof."},{"book":"Ezechiel","chapter":"27","verse":"31","text":"Om u scheren ze zich kaal, Doen ze rouwkleren aan; Om u wenen ze met hartgrondige droefheid, Met bittere rouw."},{"book":"Ezechiel","chapter":"27","verse":"32","text":"Dan heffen ze op u hun klaaglied aan, En zingen een treurzang om u: Wie was aan Tyrus gelijk Midden op de oceaan?"},{"book":"Ezechiel","chapter":"27","verse":"33","text":"Als uw waren de zeeën verlieten, Hebt ge talloze volken verzadigd; Met uw eindeloze schatten en waren Hebt ge de vorsten der aarde verrijkt."},{"book":"Ezechiel","chapter":"27","verse":"34","text":"Nu ligt ge gekraakt, van de oceaan verdwenen, Op de bodem der zee! Uw waren en heel uw bemanning Zijn, binnen uw wanden, gezonken."},{"book":"Ezechiel","chapter":"27","verse":"35","text":"Alle bewoners der eilanden Staan star van ontzetting over u; Van hun koningen rijzen de haren ten berge, Valt het aangezicht in."},{"book":"Ezechiel","chapter":"27","verse":"36","text":"De handeldrijvende volken Fluiten u uit; Ge zijt een spookbeeld geworden, Verdwenen voor eeuwig!"}]}