{"data":[{"book":"ІСАІ","chapter":"14","verse":"1","text":"І блізкі час яго, і не запаволяцца дні ягоныя. Бо памілуе Гасподзь Якава, і зноў палюбіць Ізраіля; і паселіць іх на зямлі іхняй, і далучацца да іх іншаземцы, і прылепяцца да дома Якава."},{"book":"ІСАІ","chapter":"14","verse":"2","text":"І возьмуць іх народы, і прывядуць на іхняе месца, і дом Ізраіля прыме іх на зямлі Гасподняй рабамі і возьме ў палон тых, што паланілі яго, і запануе над прыгнятальнікамі сваімі."},{"book":"ІСАІ","chapter":"14","verse":"3","text":"І станецца ў той дзень: калі Гасподзь дасьць табе адпачынак ад скрухі тваёй і ад страху і ад цяжкай няволі, якой ты аддадзены быў,"},{"book":"ІСАІ","chapter":"14","verse":"4","text":"і ты запяеш пераможную песьню на цара Вавілонскага, і скажаш: як ня стала катавальніка - спынілася рабаўніцтва!"},{"book":"ІСАІ","chapter":"14","verse":"5","text":"Зламаў Гасподзь кій бязбожных, жазло ўладыкаў,"},{"book":"ІСАІ","chapter":"14","verse":"6","text":"што пабівала народы ў лютасьці ўдарамі няўхільнымі, у гневе ўладарыў над плямёнамі зь бязьлітаснымі ганеньнямі."},{"book":"ІСАІ","chapter":"14","verse":"7","text":"Уся зямля адпачывае, пакоіцца, усклікае ад радасьці."},{"book":"ІСАІ","chapter":"14","verse":"8","text":"І кіпарысы радуюцца за цябе, і кедры ліванскія, кажучы: з таго часу, як ты заснуў, ніхто ня прыходзіць сячы нас."},{"book":"ІСАІ","chapter":"14","verse":"9","text":"Пекла апраметнае ўзрушылася дзеля цябе, каб цябе сустрэць, калі прыйдзеш; разбудзіў дзеля цябе Рэфаімаў, усіх правадыроў зямлі; падняў усіх цароў язычніцкіх з тронаў іхніх."},{"book":"ІСАІ","chapter":"14","verse":"10","text":"Усе яны будуць казаць табе: і ты зьнясілеў, як мы! і ты стаў падобны да нас!"},{"book":"ІСАІ","chapter":"14","verse":"11","text":"У апраметную скінута ганарыстасьць твая з усім шумам тваім; пад табой падсьцілаецца чарвяк, і чэрві - покрыва тваё."},{"book":"ІСАІ","chapter":"14","verse":"12","text":"Як упаў ты зь неба, дзяньніца, сыне зары! разьбіўся аб зямлю той, хто таптаў народы."},{"book":"ІСАІ","chapter":"14","verse":"13","text":"А казаў у сэрцы сваім: узыду на неба, вышэй за зоркі Божыя, узьнясу трон мой і сяду на гары ў гурце багоў, на краі поўначы;"},{"book":"ІСАІ","chapter":"14","verse":"14","text":"узыду на вышыні хмарныя, буду падобны на Ўсявышняга."},{"book":"ІСАІ","chapter":"14","verse":"15","text":"Але ты скінуты ў пекла, у глыбіні апраметнай."},{"book":"ІСАІ","chapter":"14","verse":"16","text":"Тыя, хто цябе бачыць, углядаюцца ў цябе, разважаюць пра цябе: ці той гэта чалавек, які хістаў зямлю, патрасаў царствы,"},{"book":"ІСАІ","chapter":"14","verse":"17","text":"сусьвет зрабіў пустыняю і разбурыў гарады яго, палонных сваіх не адпускаў дадому?"},{"book":"ІСАІ","chapter":"14","verse":"18","text":"Усе цары народаў, усе ляжаць ганарова, кожны ў сваёй усыпальніцы;"},{"book":"ІСАІ","chapter":"14","verse":"19","text":"а ты пакінуты за магільніцай сваёй, як пагарджаная галіна, як вопратка забітых, працятых мечам, якіх апускаюць у каменны дол, ты, як здрасаваны труп,"},{"book":"ІСАІ","chapter":"14","verse":"20","text":"не зьяднаешся зь імі ў магіле; бо ты зьнішчыў зямлю тваю, забіў народ твой; навекі ня ўспомніцца племя ліхадзеяў."},{"book":"ІСАІ","chapter":"14","verse":"21","text":"Рыхтуйце разьню сынам ягоным за беззаконьне бацькі іхняга, каб не паўсталі і не завалодалі зямлёю і не напоўнілі сусьвету супастатамі."},{"book":"ІСАІ","chapter":"14","verse":"22","text":"І паўстану на іх, кажа Гасподзь Саваоф, і вынішчу імя Вавілона і ўсю рэшту - і сына і ўнука, кажа Гасподзь."},{"book":"ІСАІ","chapter":"14","verse":"23","text":"І зраблю яго аселінай вожыкаў і балотам, і вымяту яго памялом зьнішчальным, кажа Гасподзь Саваоф."},{"book":"ІСАІ","chapter":"14","verse":"24","text":"Прысягаючы, кажа Гасподзь Саваоф: як Я намысьліў, так і станецца; як Я вызначыў, так і спраўдзіцца,"},{"book":"ІСАІ","chapter":"14","verse":"25","text":"каб сьцерці Асура зь зямлі Маёй і растаптаць яго на горах Маіх; і ападзе зь іх ярмо яго, і здымецца цяжар яго з плячэй іхніх."},{"book":"ІСАІ","chapter":"14","verse":"26","text":"Такая пастанова, прынятая для ўсёй зямлі, і вось рука, узьнесеная над усімі народамі;"},{"book":"ІСАІ","chapter":"14","verse":"27","text":"бо Гасподзь Саваоф пастанавіў, і хто можа адмяніць гэта? рука Яго ўзьнесена, - і хто адвядзе яе?"},{"book":"ІСАІ","chapter":"14","verse":"28","text":"У год сьмерці цара Ахаза было такое прарочае слова:"},{"book":"ІСАІ","chapter":"14","verse":"29","text":"ня радуйся зямля Філістымская, што зламана жазло, якое біла цябе; бо з кораня зьмяінага выпаўзе асьпід, і плодам яго будзе лятучы дракон."},{"book":"ІСАІ","chapter":"14","verse":"30","text":"Тады бедныя будуць накормлены, і ўбогія будуць пакоіцца ў бясьпецы; а той корань вымару голадам, і ён даб'е рэшту тваю."},{"book":"ІСАІ","chapter":"14","verse":"31","text":"Галасі, брама! вый голасам, горадзе! Распадзешся ты, уся зямля Філістымская; бо з поўначы дым ідзе, і няма адсталага ў полчышчах іхніх."},{"book":"ІСАІ","chapter":"14","verse":"32","text":"Што ж скажуць весьнікі народныя? - Тое, што Гасподзь заснаваў Сіён, і ў ім знойдуць бедныя з народу Яго."}]}