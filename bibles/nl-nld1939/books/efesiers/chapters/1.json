{"data":[{"book":"Efesiers","chapter":"1","verse":"1","text":"Paulus, door de wil van God apostel van Christus Jesus: aan de heiligen te Éfese en de gelovigen in Christus Jesus:"},{"book":"Efesiers","chapter":"1","verse":"2","text":"Genade en vrede zij u van God onzen Vader, en van den Heer Jesus Christus."},{"book":"Efesiers","chapter":"1","verse":"3","text":"Geprezen zij de God en Vader van onzen Heer Jesus Christus, die ons in Christus gezegend heeft met allerlei geestelijke zegening uit de hemelen."},{"book":"Efesiers","chapter":"1","verse":"4","text":"In Hem toch heeft Hij ons vóór de grondvesting der wereld uitverkoren, om heilig en vlekkeloos te zijn in zijn oog."},{"book":"Efesiers","chapter":"1","verse":"5","text":"Liefdevol heeft Hij, volgens het welbehagen van zijn wil, ons voorbestemd, om zijn kinderen te worden door Jesus Christus,"},{"book":"Efesiers","chapter":"1","verse":"6","text":"tot lof zijner heerlijke genade, waarmee Hij ons begenadigd heeft in den Beminde."},{"book":"Efesiers","chapter":"1","verse":"7","text":"In Hem bezitten we de verlossing door zijn Bloed, de vergiffenis der zonden naar de rijkdom zijner genade."},{"book":"Efesiers","chapter":"1","verse":"8","text":"Die genade heeft Hij, tezamen met wijsheid en inzicht, in volle overvloed over ons uitgestort,"},{"book":"Efesiers","chapter":"1","verse":"9","text":"toen Hij ons het geheim openbaarde van zijn raadsbesluit, dat Hij naar zijn welbehagen bij Zichzelf had vastgesteld"},{"book":"Efesiers","chapter":"1","verse":"10","text":"voor het Bestel in de volheid der tijden: om namelijk alles wat in de hemel en op aarde is, in Christus weer samen te brengen."},{"book":"Efesiers","chapter":"1","verse":"11","text":"In Hem ook hebben we het erfdeel verkregen, waartoe we waren voorbestemd krachtens de beschikking van Hem, die alles tot stand brengt naar het besluit van zijn wil;"},{"book":"Efesiers","chapter":"1","verse":"12","text":"opdat wij, die eerst op Christus hebben gehoopt, ook zijn glorie zouden mogen loven."},{"book":"Efesiers","chapter":"1","verse":"13","text":"En gij, die het woord der waarheid, de blijde boodschap uwer zaligheid, hebt gehoord en er in hebt geloofd, ook gij zijt in Hem verzegeld geworden met den beloofden heiligen Geest,"},{"book":"Efesiers","chapter":"1","verse":"14","text":"het Onderpand onzer erfenis; opdat gij als zijn eigendom moogt worden vrijgekocht, en zijn glorie moogt loven."},{"book":"Efesiers","chapter":"1","verse":"15","text":"En omdat ik gehoord heb van uw geloof in den Heer Jesus en van uw liefde voor alle heiligen,"},{"book":"Efesiers","chapter":"1","verse":"16","text":"houd ik niet op, dank te brengen voor u, wanneer ik in mijn gebeden gedenk."},{"book":"Efesiers","chapter":"1","verse":"17","text":"Moge de God van onzen Heer Jesus Christus, de Vader der glorie, u een geest van wijsheid en openbaring verlenen, opdat gij Hem moogt leren kennen."},{"book":"Efesiers","chapter":"1","verse":"18","text":"Hij verlichte de ogen van uw hart, opdat gij moogt inzien: welke de hoop is, waartoe Hij u geroepen heeft; welke de rijkdom der glorie is, die Hij aan de heiligen als erfenis schenkt;"},{"book":"Efesiers","chapter":"1","verse":"19","text":"en welke de overweldigende grootte der kracht is, die Hij ons gelovigen ten dienste stelt. Dezelfde krachtige werking zijner Macht"},{"book":"Efesiers","chapter":"1","verse":"20","text":"heeft Hij ook in Christus betoond, door Hem uit de doden op te wekken, en Hem te doen zetelen aan zijn rechterhand in de hemel:"},{"book":"Efesiers","chapter":"1","verse":"21","text":"hoog boven alle heerschappij en macht en kracht en hoogheid, en boven elke naam, die genoemd wordt in deze wereld niet alleen, maar ook in de toekomstige wereld;"},{"book":"Efesiers","chapter":"1","verse":"22","text":"“en alles heeft Hij onder zijn voeten gesteld.” En Hij heeft Hem aan de Kerk geschonken als Hoofd van alles;"},{"book":"Efesiers","chapter":"1","verse":"23","text":"zij is zijn Lichaam, vol van Hem, die alles in allen vervult."}]}