{"data":[{"book":"Ezekiel","chapter":"15","verse":"1","text":"Dimaadua ga helekai mai,"},{"book":"Ezekiel","chapter":"15","verse":"2","text":"“Kooe go tangada dangada, dehee di hai o di laagau ‘grape’ dono hagatau ang gi tei laagau? Dehee tahidamee o nia manga o di laagau ‘grape’ ma ga hagatau ang gi nia laagau lodo henua?"},{"book":"Ezekiel","chapter":"15","verse":"3","text":"Goe e mee di hai hegau di maa bolo e hai di mee? Goe e mee di hai dau mee gi di maa bolo e hai di mee e daudau ai nia mee? Deeai!"},{"book":"Ezekiel","chapter":"15","verse":"4","text":"Di humalia o di maa dela hua e akaa di ahi, gei di maa ga ulaula ono mada, gei tuaidina o di maa gaa hai di malala, le e mee di hau di mee?"},{"book":"Ezekiel","chapter":"15","verse":"5","text":"Di laagau deelaa dono hadinga ai i mua di dudu di maa gii wele. Dolomeenei di ahi guu dudu di maa gii hai di malala, gu dono hadinga ai.”"},{"book":"Ezekiel","chapter":"15","verse":"6","text":"Malaa, deenei la di mee e helekai ai Tagi go Yihowah, “E hai gadoo be di manga laagau dela e goweia i lodo henua gaa dudu, dela gadoo dagu hai dela gaa lahi digau Jerusalem,"},{"book":"Ezekiel","chapter":"15","verse":"7","text":"ga hagaduadua. Digaula ne llele gi daha mo di ahi e dahi, gei dolomeenei di ahi gaa dudu digaula. Dogu madagoaa ma ga hagaduadua digaula, gei goodou ga iloo laa bolo ma ko Au go Dimaadua."},{"book":"Ezekiel","chapter":"15","verse":"8","text":"Idimaa digaula gu hagalee manawa dahi mai gi di Au, deenei gaa hidi iei Au, gaa hai tenua digaula gii hai di anga henua.” Aanei la nnelekai mai baahi Tagi go Yihowah."}]}