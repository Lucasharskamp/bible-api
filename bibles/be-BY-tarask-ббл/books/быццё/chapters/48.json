{"data":[{"book":"БЫЦЦЁ","chapter":"48","verse":"1","text":"Пасьля таго Язэпу сказалі: вось, бацька твой хворы. І ён узяў з сабою двух сыноў сваіх, Манасію і Яфрэма."},{"book":"БЫЦЦЁ","chapter":"48","verse":"2","text":"Якаву паведамілі і сказалі: вось, сын твой Язэп ідзе да цябе. Ізраіль сабраў сілу сваю і сеў на пасьцелі."},{"book":"БЫЦЦЁ","chapter":"48","verse":"3","text":"І сказаў Якаў Язэпу: Бог Усемагутны явіўся мне ў Лузе, у зямлі Ханаанскай, і дабраславіў мяне,"},{"book":"БЫЦЦЁ","chapter":"48","verse":"4","text":"і сказаў мне: вось, Я распладжу цябе і памножу цябе, і выведу зь цябе мноства народаў, і дам зямлю гэтую нашчадкам тваім пасьля цябе, у вечнае валоданьне."},{"book":"БЫЦЦЁ","chapter":"48","verse":"5","text":"І сёньня два сыны твае, што радзіліся ў зямлі Егіпецкай, да майго прыбыцьця да цябе ў Егіпет, мае яны; Яфрэм і Манасія, як Рувім і Сымон, будуць мае;"},{"book":"БЫЦЦЁ","chapter":"48","verse":"6","text":"а твае дзеці, якія народзяцца ад цябе пасьля іх, будуць твае; яны пад імем братоў сваіх будуць называцца ў спадках іхніх."},{"book":"БЫЦЦЁ","chapter":"48","verse":"7","text":"Калі я ішоў зь Месапатаміі, памерла ў мяне Рахіль у зямлі Ханаанскай, на дарозе, не даходзячы крыху да Эфраты, і я пахаваў яе там на дарозе да Эфраты, што сёньня Віфляем."},{"book":"БЫЦЦЁ","chapter":"48","verse":"8","text":"І ўбачыў Ізраіль сыноў Язэпавых і сказаў: хто гэта?"},{"book":"БЫЦЦЁ","chapter":"48","verse":"9","text":"І сказаў Язэп бацьку свайму: гэта сыны мае, якіх Бог даў мне тут. Якаў сказаў: падвядзі іх да мяне, і я дабраслаўлю іх."},{"book":"БЫЦЦЁ","chapter":"48","verse":"10","text":"А вочы Ізраілевыя прытупіліся ад старасьці, ня мог ён бачыць ясна. Язэп падвёў іх да яго, і ён пацалаваў іх і абняў іх."},{"book":"БЫЦЦЁ","chapter":"48","verse":"11","text":"І сказаў Ізраіль Язэпу: не спадзяваўся я ўбачыць твой твар: але вось, Бог паказаў мне і дзяцей тваіх."},{"book":"БЫЦЦЁ","chapter":"48","verse":"12","text":"І адвёў іх Язэп ад каленяў ягоных і пакланіўся яму тварам да самай зямлі."},{"book":"БЫЦЦЁ","chapter":"48","verse":"13","text":"І ўзяў Язэп абодвух, Яфрэма ў правую сваю руку насупраць левай Ізраіля, а Манасію ў левую насупраць правай Ізраіля, і падвёў да яго."},{"book":"БЫЦЦЁ","chapter":"48","verse":"14","text":"Але Ізраіль працягнуў правую руку сваю і паклаў на галаву Яфрэму, хоць гэты быў меншы, а левую на галаву Манасіі. З намерам паклаў ён так рукі свае, хоць Манасія быў першынец."},{"book":"БЫЦЦЁ","chapter":"48","verse":"15","text":"І дабраславіў Язэпа і сказаў: Бог, прад Якім хадзілі бацькі мае, Абрагам і Ісаак, Бог, Які пасе мяне з таго часу, як я існую, да сёньня,"},{"book":"БЫЦЦЁ","chapter":"48","verse":"16","text":"анёл, які ратуе мяне ад усякага ліха, каб дабраславіць хлопчыкаў гэтых; хай будзе на іх названа імя маё і імя бацькоў маіх, Абрагама і Ісаака, і хай паўстануць яны ў мностве пасярод зямлі."},{"book":"БЫЦЦЁ","chapter":"48","verse":"17","text":"І ўбачыў Язэп, што бацька ягоны паклаў правую руку сваю на галаву Яфрэму; і скрушліва было яму ад гэтага. І ўзяў ён руку бацькі свайго, каб перакласьці яе з галавы Яфрэма на галаву Манасіі,"},{"book":"БЫЦЦЁ","chapter":"48","verse":"18","text":"і сказаў Язэп бацьку свайму: ня так, бацька мой, бо гэта - першынец; пакладзі на яго правую руку тваю."},{"book":"БЫЦЦЁ","chapter":"48","verse":"19","text":"Але бацька яго не згадзіўся і сказаў: ведаю, сыне мой, ведаю; і ад яго пойдзе народ, і ён будзе вялікі; але меншы яго брат будзе большы за яго, і ад семені яго пойдзе шматлікі народ."},{"book":"БЫЦЦЁ","chapter":"48","verse":"20","text":"І дабраславіў іх у той дзень, кажучы: табою будзе дабраслаўляць Ізраіль, кажучы: Бог няхай створыць табе, як Яфрэму і Манасіі. І паставіў Яфрэма вышэй за Манасію."},{"book":"БЫЦЦЁ","chapter":"48","verse":"21","text":"І сказаў Ізраіль Язэпу: вось, я паміраю; і Бог будзе з вамі і верне вас у зямлю бацькоў вашых;"},{"book":"БЫЦЦЁ","chapter":"48","verse":"22","text":"я даю табе, звыш братоў тваіх, адну дзялянку, якую я ўзяў з рук Амарэяў мечам сваім і лукам сваім."}]}