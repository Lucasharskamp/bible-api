{"data":[{"book":"Izraa","chapter":"1","verse":"1","text":"Waaqayyo akka dubbiin Waaqayyoo kan afaan Ermiyaasiin dubbatame sun raawwatamuuf jedhee bara Qiiros mooticha Faares keessa waggaa jalqabaatti akka inni mootummaa isaa hunda keessa labsii tokko dabarsuu fi akka labsiin sunis barreeffamuuf hafuura Qiiros mooticha Faares ni kakaase; labsiin sunis akkana jedha:"},{"book":"Izraa","chapter":"1","verse":"2","text":"“Qiiros mootichi Faares akkana jedha:"},{"book":"Izraa","chapter":"1","verse":"3","text":"Saba isaa keessaa nama gidduu keessanitti argamu kam iyyuu Waaqni isaa isa wajjin haa taʼu; innis gara Yerusaalem ishee Yihuudaa keessaa sanaa ol baʼee mana qulqullummaa Waaqayyo Waaqa Israaʼel, Waaqa Yerusaalem keessa jiraatu sanaa haa ijaaru."},{"book":"Izraa","chapter":"1","verse":"4","text":"Warra hafanii iddoo kam iyyuu jiraatan hundaaf sabni biyya isaan keessa jiraatan sanaa kennaa fedhiidhaan mana qulqullummaa Waaqaa kan Yerusaalem keessa jiru sanaaf kennuu irratti dabalee meetii fi warqee, miʼaa fi horii gumaachuudhaan isa haa gargaaran.’ ”"},{"book":"Izraa","chapter":"1","verse":"5","text":"Ergasii hangafoonni maatii Yihuudaa fi Beniyaam, luboonnii fi Lewwonni jechuunis namoonni Waaqni garaa isaanii kakaase hundi dhaqanii mana Waaqayyoo kan Yerusaalem keessaa sana ijaaruuf qophaaʼan."},{"book":"Izraa","chapter":"1","verse":"6","text":"Olloonni isaanii hundinuus kennaa fedhiidhaan kennan irratti dabalanii miʼa meetii fi warqee, qodaa fi horii akkasumas kennaawwan gatii guddaa baasan gumaachuudhaan isaan gargaaran."},{"book":"Izraa","chapter":"1","verse":"7","text":"Kana malees Qiiros Mootichi miʼoota mana qulqullummaa Waaqayyoo kanneen Nebukadnezar Yerusaalemii guurratee mana Waaqa isaa keessa kaaʼatee ture sana gad ni baase."},{"book":"Izraa","chapter":"1","verse":"8","text":"Qiiros mootichi Faares akka Mitredaat itti gaafatamaan qabeenyaa sun miʼa sana fidee Sheeshbazaar bulchaa Yihuudaatiif lakkaaʼu godhe."},{"book":"Izraa","chapter":"1","verse":"9","text":"Miʼoonni sunis:"},{"book":"Izraa","chapter":"1","verse":"10","text":"waciitii warqee 30,"},{"book":"Izraa","chapter":"1","verse":"11","text":"Walumaa galatti miʼa warqeetii fi kan meetii 54,000 ture."}]}