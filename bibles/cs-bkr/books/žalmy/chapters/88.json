{"data":[{"book":"Žalmy","chapter":"88","verse":"1","text":"Píseň a žalm synů Chóre, přednímu zpěváku na machalat k zpívání, vyučující, složený od Hémana Ezrachitského."},{"book":"Žalmy","chapter":"88","verse":"2","text":"Hospodine, Bože spasení mého, ve dne i v noci k tobě volám."},{"book":"Žalmy","chapter":"88","verse":"3","text":"Vstupiž před oblíčej tvůj modlitba má, nakloň ucha svého k volání mému."},{"book":"Žalmy","chapter":"88","verse":"4","text":"Neboť jest naplněna trápeními duše má, a život můj až k hrobu se přiblížil."},{"book":"Žalmy","chapter":"88","verse":"5","text":"Počten jsem mezi ty, kteříž se dostávají do jámy; připodobněn jsem člověku beze vší síly."},{"book":"Žalmy","chapter":"88","verse":"6","text":"Mezi mrtvé jsem odložen, jako zmordovaní ležící v hrobě, na něž nezpomínáš více, kteříž od ruky tvé vyhlazeni jsou."},{"book":"Žalmy","chapter":"88","verse":"7","text":"Spustils mne do jámy nejzpodnější, do nejtemnějšího a nejhlubšího místa."},{"book":"Žalmy","chapter":"88","verse":"8","text":"Dolehla na mne prchlivost tvá, a vším vlnobitím svým přikvačil jsi mne. Sélah."},{"book":"Žalmy","chapter":"88","verse":"9","text":"Daleko jsi vzdálil mé známé ode mne, jimž jsi mne velice zošklivil, a tak jsem sevřín, že mi nelze nijakž vyjíti."},{"book":"Žalmy","chapter":"88","verse":"10","text":"Zrak můj hyne trápením; na každý den vzývám tě, Hospodine, ruce své před tebou rozprostíraje."},{"book":"Žalmy","chapter":"88","verse":"11","text":"Zdali před mrtvými učiníš zázrak? Aneb vstanou-liž mrtví, aby tě oslavovali? Sélah."},{"book":"Žalmy","chapter":"88","verse":"12","text":"I zdali bude ohlašováno v hrobě milosrdenství tvé, a pravda tvá v zahynutí?"},{"book":"Žalmy","chapter":"88","verse":"13","text":"Zdaliž v známost přichází ve tmách div tvůj, a spravedlnost tvá v zemi zapomenutí?"},{"book":"Žalmy","chapter":"88","verse":"14","text":"Já pak, Hospodine, k tobě volám, a každého jitra předchází tě modlitba má."},{"book":"Žalmy","chapter":"88","verse":"15","text":"Pročež, ó Hospodine, zamítáš mne, a tvář svou skrýváš přede mnou?"},{"book":"Žalmy","chapter":"88","verse":"16","text":"Ztrápený jsem, jako hned maje umříti od násilí; snáším hrůzy tvé, a děsím se."},{"book":"Žalmy","chapter":"88","verse":"17","text":"Hněv tvůj přísný na mne se obořil, a hrůzy tvé krutě sevřely mne."},{"book":"Žalmy","chapter":"88","verse":"18","text":"Obkličují mne jako voda, na každý den obstupují mne hromadně."},{"book":"Žalmy","chapter":"88","verse":"19","text":"Vzdálil jsi ode mne přítele a tovaryše, a známým svým jsem ve tmě."}]}