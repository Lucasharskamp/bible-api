{"data":[{"book":"LINJIILA LUUKA","chapter":"19","verse":"1","text":"Iisaa naati Yeerikoo. Ko o taƴitata saare nden,"},{"book":"LINJIILA LUUKA","chapter":"19","verse":"2","text":"tawi aaden galo tawaaɗo e hooreeɓe ƴantooɓe sagalle ɓen wi'eteeɗo Zaakaru"},{"book":"LINJIILA LUUKA","chapter":"19","verse":"3","text":"no humpanoo yi'ugol mo kanko Iisaa. Kono o ronki feere mun sabu ɗuuɗugol jamaa on, awa kadi himo raɓɓiɗi."},{"book":"LINJIILA LUUKA","chapter":"19","verse":"4","text":"Onsay o dogi o feƴƴi yeeso, o ƴawoyi e hoore ƴibbehi fii no o yi'ira Iisaa, ɓay hari on ko ɗon rewata."},{"book":"LINJIILA LUUKA","chapter":"19","verse":"5","text":"Nde Iisaa hewtunoo e ley kin ƴibbehi, o tiggitii, o wi'i: «Zaakaru, tippo heɲa, ko fii bee mi weera hande ka galle maa.»"},{"book":"LINJIILA LUUKA","chapter":"19","verse":"6","text":"Zaakaru tippii heɲa, jaɓɓii mo e nder weltaare."},{"book":"LINJIILA LUUKA","chapter":"19","verse":"7","text":"Ɓay fow yi'ii ɗun, ɓe ŋuni, ɓe wi'i: «Oo koɗoyike junuubankeejo!»"},{"book":"LINJIILA LUUKA","chapter":"19","verse":"8","text":"Kono Zaakaru immii darii, wi'i Koohoojo on: «Heɗee yo Koohoojo an, mi okkay miskinɓe ɓen feccere jawdi an ndin. Awa kadi si miɗo bonnani goɗɗo goɗɗun, mi yoɓitiray ontigi ɗun cowalle nay.»"},{"book":"LINJIILA LUUKA","chapter":"19","verse":"9","text":"Onsay Iisaa wi'i: «Hande kisiyee naatii e ɗee galle ɗoo. Ko fii oo ɗoo kadi ko o iwdi Ibraahiima."},{"book":"LINJIILA LUUKA","chapter":"19","verse":"10","text":"Awa ko addi *Ɓii-Aaden on ko ɗaɓɓitugol majjuɓe ɓen, danda ɓe.»"},{"book":"LINJIILA LUUKA","chapter":"19","verse":"11","text":"Ɓay hari o ɓadike Yerusalaam, o ɓeyditani ɓe ngal misal ɗoo, ko fii hari heɗinooɓe mo ɓen no sikka *laamu Alla ngun feeɲay kisan."},{"book":"LINJIILA LUUKA","chapter":"19","verse":"12","text":"O wi'i ɓe: «Aaden dimo yahuno e leydi woɗɗundi fii lamminoyegol, arta."},{"book":"LINJIILA LUUKA","chapter":"19","verse":"13","text":"On noddi kurkaaduuɓe mun sappo, o jonni ɓe manankunji sappo. O wi'i ɓe: ‹Gollitiree ɗii ɗoo haa mi ara.›"},{"book":"LINJIILA LUUKA","chapter":"19","verse":"14","text":"Kono tawi yimɓe leydi makko ndin no aɲi mo. Ɓe nelti woɓɓe ɓaawo makko fii andingol ɓen ton wonde ɓe faalaaka onɗon laamoo ɓe."},{"book":"LINJIILA LUUKA","chapter":"19","verse":"15","text":"«Ɓay o lamminoyaama, o artii, o nodditi kurkaaduuɓe makko ɓe o jonnunoo mbuuɗi ɓen fii no o andira ko honno mo bee e maɓɓe gollitiriri ɗi."},{"book":"LINJIILA LUUKA","chapter":"19","verse":"16","text":"«Arano on e maɓɓe ari, wi'i: ‹Koohoojo an, ɗi accirnoɗon mi ɗin ɓeydike cowalle sappo.›"},{"book":"LINJIILA LUUKA","chapter":"19","verse":"17","text":"O wi'i mo: ‹A waɗii ko moƴƴi, yo kurkaaduujo moƴƴo! Ko fii a nunɗii e hoore ko fanɗi, mi waɗii ma yeesoojo e hoore ca'e sappo.›"},{"book":"LINJIILA LUUKA","chapter":"19","verse":"18","text":"«Ɗimmo on e maɓɓe ari, wi'i: ‹Koohoojo an, ɗi accirnoɗon mi ɗin ɓeydike cowalle jowi.›"},{"book":"LINJIILA LUUKA","chapter":"19","verse":"19","text":"O wi'i onɗon kadi: ‹Mi waɗii ma e hoore ca'e jowi.›"},{"book":"LINJIILA LUUKA","chapter":"19","verse":"20","text":"«Goɗɗo e maɓɓe kadi ari, wi'i: ‹Koohoojo an, e hino ɗi accirnoɗaa mi ɗin, hari miɗo mari ɗi e lincun."},{"book":"LINJIILA LUUKA","chapter":"19","verse":"21","text":"Ko fii hari miɗo hulu maa, ɓay ko a ɲaaɗuɗo. A ƴettay ko a wallinaa, awa kadi a soɲitay ko a aawaa.›"},{"book":"LINJIILA LUUKA","chapter":"19","verse":"22","text":"«Onsay on lanɗo wi'i mo: ‹Mi ɲaawitirte konguɗi maa ɗin, yo jiyaaɗo bonɗo! Hiɗa andunoo ko mi aaden ɲaaɗuɗo? Maa mi ƴettay ko mi wallinaa, maa mi soɲitay ko mi aawaa?"},{"book":"LINJIILA LUUKA","chapter":"19","verse":"23","text":"Fii honɗun non a wallinaali ɗi e juuɗe gollitirooɓe ɗi ɓen,"},{"book":"LINJIILA LUUKA","chapter":"19","verse":"24","text":"«Ontuma kanko lanɗo on o wi'i wonnooɓe ɗon ɓen: ‹Jaɓitee ɗi e juuɗe makko, jonnon ɗi oo jogiiɗo manankunji sappo.›"},{"book":"LINJIILA LUUKA","chapter":"19","verse":"25","text":"Kono ɓe wi'i mo: ‹Koohoojo amen, onɗon no jogii manankunji sappo!›"},{"book":"LINJIILA LUUKA","chapter":"19","verse":"26","text":"O jaabii ɓe, o wi'i: ‹Mi andinii on, ko marɗo ɓeydantee, kono mo maraa on jaɓitante hay yeru ko o mari kon."},{"book":"LINJIILA LUUKA","chapter":"19","verse":"27","text":"Ɗun-le wurin addanee lan ɗoo ayɓe an ɓen, ɓen ɓe faalanooka mi laamoo ɗun, waron ɓe yeeso an ɗoo.› »"},{"book":"LINJIILA LUUKA","chapter":"19","verse":"28","text":"Ɓay kanko Iisaa o gaynii yewtude ɗun, o hikkii yeeso, o yaari Yerusalaam."},{"book":"LINJIILA LUUKA","chapter":"19","verse":"29","text":"Ɓay wonii o ɓadike Bayti-Faazii e *Betanii, ɗun ko takko Fello *Zaytuuni ngon, o nuli taalibaaɓe makko ɗiɗo,"},{"book":"LINJIILA LUUKA","chapter":"19","verse":"30","text":"o wi'i ɓe: «Yahee e ngoo hoɗo wongo yeeso mon ɗoo. No naatirɗon e maggo, on taway mbabun kun goɗɗo waɗɗaaki haa hande no humii ɗon. Hunton kun, addon."},{"book":"LINJIILA LUUKA","chapter":"19","verse":"31","text":"Si goɗɗo aru on e landaade, wi'a: ‹Ko honɗun huntanɗon kun?›, on wi'ay mo: ‹Ko haaju Koohoojo on yani e makkun.› »"},{"book":"LINJIILA LUUKA","chapter":"19","verse":"32","text":"Nelaaɓe ɓen yahi ɓe tawroyi no ɓe wiiranoo non."},{"book":"LINJIILA LUUKA","chapter":"19","verse":"33","text":"Ko ɓe huntata kun, jeyɓe mbabun kun ɓen wi'i ɓe: «Ko honɗun wonɗon kun huntande?»"},{"book":"LINJIILA LUUKA","chapter":"19","verse":"34","text":"Ɓe jaabii, ɓe wi'i: «Ko haaju Koohoojo on yani e makkun.»"},{"book":"LINJIILA LUUKA","chapter":"19","verse":"35","text":"Ɓe addani kun Iisaa, ɓe ndaɗɗani mo conci maɓɓe ɗin e hoore makkun si ɓe ƴawni mo."},{"book":"LINJIILA LUUKA","chapter":"19","verse":"36","text":"No o yaaraynoo non, yimɓe ɓen no ndaɗɗirande mo non conci mun ɗin ka laawol."},{"book":"LINJIILA LUUKA","chapter":"19","verse":"37","text":"Nde tawnoo o ɓadike Yerusalaam ka tippagol Fello Zaytuuni, dental taalibaaɓe ɓen fow sowti weltaare, ɓe woni e ewnagol manta Alla, sabu ɗii kaawakeeji moƴƴi ɗi ɓe yi'i."},{"book":"LINJIILA LUUKA","chapter":"19","verse":"38","text":"Tawi hiɓe wi'a:"},{"book":"LINJIILA LUUKA","chapter":"19","verse":"39","text":"Woɓɓe e *Fariisiyaaɓe tawaaɓe e mbatu ngun ɓen wi'i mo kanko Iisaa: «Karamoko'en, yamiree taalibaaɓe mon ɓen yo ɓe fanku!»"},{"book":"LINJIILA LUUKA","chapter":"19","verse":"40","text":"O jaabii ɓe, o wi'i: «Mi andinii on, si kamɓe ɓe fankii, kaaƴe ɗen sowtay!»"},{"book":"LINJIILA LUUKA","chapter":"19","verse":"41","text":"Ɓay ɓe ɓadike saare Yerusalaam nden, nde Iisaa haynornoo nde, o fesi fii mayre,"},{"book":"LINJIILA LUUKA","chapter":"19","verse":"42","text":"o wi'i: «Si an kadi hiɗa andunoo hande ko wonanayno-maa ɓuttu, kono jooni ɗun wirnanike ma."},{"book":"LINJIILA LUUKA","chapter":"19","verse":"43","text":"Aroyay e ɲalaaɗe nde ayɓe maa ɓen ari hunditu-maa hurgi, ɓittire cenɗe fow."},{"book":"LINJIILA LUUKA","chapter":"19","verse":"44","text":"Ɓe lancete, ɓe lancide e kala hoɗuɗo e maa. Ɓe accataa e maa hay kaaƴun e hoore hayre, sabu a anditaali saa'i mo Alla hoddiri faabagol ma on.»"},{"book":"LINJIILA LUUKA","chapter":"19","verse":"45","text":"O naati ka dingiral *juulirde mawnde, o woni e raɗagol wonnooɓe yeeyude ton ɓen,"},{"book":"LINJIILA LUUKA","chapter":"19","verse":"46","text":"hara himo wi'ora ɓe: «No windii: ‹Suudu an ndun ko suudu torordu Alla›,"},{"book":"LINJIILA LUUKA","chapter":"19","verse":"47","text":"Tawi kanko Iisaa ɲande woo o jannayno ka juulirde mawnde. Kono hooreeɓe *yottinooɓe sadaka ɓen e jannooɓe fii Sariya on ɓen e lamɓe jamaa on no ɗaɓɓaynoo no sahinbinira mo."},{"book":"LINJIILA LUUKA","chapter":"19","verse":"48","text":"Kono hari ɓe andaa ko honno ɓe gerdata, sabu hari jamaa on fow no tuɗi noppi mun e makko."}]}