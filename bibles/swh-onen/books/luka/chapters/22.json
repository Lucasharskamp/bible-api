{"data":[{"book":"Luka","chapter":"22","verse":"1","text":"Wakati huu Sikukuu ya Mikate Isiyotiwa Chachu, iitwayo Pasaka, ilikuwa imekaribia."},{"book":"Luka","chapter":"22","verse":"2","text":"Viongozi wa makuhani na walimu wa sheria walikuwa wanatafuta njia ya kumuua Yesu, kwa sababu waliwaogopa watu."},{"book":"Luka","chapter":"22","verse":"3","text":"Shetani akamwingia Yuda, aliyeitwa Iskariote, mmoja wa wale Kumi na Wawili."},{"book":"Luka","chapter":"22","verse":"4","text":"Yuda akaenda kwa viongozi wa makuhani na kwa maafisa wa walinzi wa Hekalu, akazungumza nao jinsi ambavyo angeweza kumsaliti Yesu."},{"book":"Luka","chapter":"22","verse":"5","text":"Wakafurahi na wakakubaliana kumpa fedha."},{"book":"Luka","chapter":"22","verse":"6","text":"Naye akakubali, akaanza kutafuta wakati uliofaa wa kumsaliti Yesu kwao, wakati ambapo hakuna umati wa watu."},{"book":"Luka","chapter":"22","verse":"7","text":"Basi ikawadia siku ya Mikate Isiyotiwa Chachu, siku ambayo mwana-kondoo wa Pasaka huchinjwa."},{"book":"Luka","chapter":"22","verse":"8","text":"Hivyo Yesu akawatuma Petro na Yohana, akisema, “Nendeni mkatuandalie chakula cha Pasaka ili tuweze kuila.”"},{"book":"Luka","chapter":"22","verse":"9","text":"Wakamuuliza, “Unataka tukuandalie wapi?”"},{"book":"Luka","chapter":"22","verse":"10","text":"Yesu akawaambia, “Tazameni, mtakapokuwa mkiingia mjini, mtakutana na mwanaume amebeba mtungi wa maji. Mfuateni mpaka kwenye nyumba atakayoingia."},{"book":"Luka","chapter":"22","verse":"11","text":"Nanyi mwambieni mwenye nyumba, ‘Mwalimu anauliza: Kiko wapi chumba cha wageni, ambamo mimi na wanafunzi wangu tutakula Pasaka?’"},{"book":"Luka","chapter":"22","verse":"12","text":"Atawaonyesha chumba kikubwa ghorofani, kikiwa kimepambwa vizuri. Andaeni humo.”"},{"book":"Luka","chapter":"22","verse":"13","text":"Wakaenda, nao wakakuta kila kitu kama Yesu alivyowaambia. Hivyo wakaiandaa Pasaka."},{"book":"Luka","chapter":"22","verse":"14","text":"Wakati ulipowadia, Yesu akaketi mezani pamoja na wale mitume wake."},{"book":"Luka","chapter":"22","verse":"15","text":"Kisha akawaambia, “Nimetamani sana kuila Pasaka hii pamoja nanyi kabla ya kuteswa kwangu."},{"book":"Luka","chapter":"22","verse":"16","text":"Kwa maana, nawaambia, sitaila tena Pasaka mpaka itakapotimizwa katika Ufalme wa Mungu.”"},{"book":"Luka","chapter":"22","verse":"17","text":"Akiisha kukichukua kikombe, akashukuru, akasema, “Chukueni hiki mnywe wote."},{"book":"Luka","chapter":"22","verse":"18","text":"Kwa maana nawaambia tangu sasa sitakunywa tena katika uzao wa mzabibu, hadi Ufalme wa Mungu utakapokuja.”"},{"book":"Luka","chapter":"22","verse":"19","text":"Kisha akachukua mkate, akashukuru, akaumega, na kuwapa, akisema, “Huu ni mwili wangu unaotolewa kwa ajili yenu. Fanyeni hivi kwa ukumbusho wangu.”"},{"book":"Luka","chapter":"22","verse":"20","text":"Vivyo hivyo baada ya kula, akakitwaa kikombe, akisema, “Kikombe hiki ni agano jipya katika damu yangu, imwagikayo kwa ajili yenu."},{"book":"Luka","chapter":"22","verse":"21","text":"Lakini mkono wake huyo atakayenisaliti uko hapa mezani pamoja nami."},{"book":"Luka","chapter":"22","verse":"22","text":"Mwana wa Adamu anaenda zake kama ilivyokusudiwa. Lakini ole wake mtu huyo amsalitiye.”"},{"book":"Luka","chapter":"22","verse":"23","text":"Wakaanza kuulizana wenyewe ni nani miongoni mwao angeweza kufanya jambo hilo."},{"book":"Luka","chapter":"22","verse":"24","text":"Pia yakazuka mabishano katikati ya wanafunzi kwamba ni nani aliyeonekana kuwa mkuu kuliko wote miongoni mwao."},{"book":"Luka","chapter":"22","verse":"25","text":"Yesu akawaambia, “Wafalme na watu wa Mataifa huwatawala watu kwa nguvu. Nao wenye mamlaka juu yao hujiita ‘Wafadhili.’"},{"book":"Luka","chapter":"22","verse":"26","text":"Lakini ninyi msifanane nao. Bali yeye aliye mkuu kuliko wote miongoni mwenu, inampasa kuwa kama yeye aliye mdogo wa wote, naye atawalaye na awe kama yeye ahudumuye."},{"book":"Luka","chapter":"22","verse":"27","text":"Kwani ni nani aliye mkuu? Ni yule aketiye mezani au ni yule ahudumuye? Si ni yule aliyekaa mezani? Lakini mimi niko miongoni mwenu kama yule ahudumuye."},{"book":"Luka","chapter":"22","verse":"28","text":"Ninyi mmekuwa pamoja nami katika majaribu yangu."},{"book":"Luka","chapter":"22","verse":"29","text":"Nami kama Baba yangu alivyonipa ufalme, kadhalika mimi nami ninawapa ninyi,"},{"book":"Luka","chapter":"22","verse":"30","text":"ili mpate kula na kunywa mezani pangu katika karamu ya ufalme wangu, na kukaa katika viti vya enzi, mkihukumu makabila kumi na mawili ya Israeli.”"},{"book":"Luka","chapter":"22","verse":"31","text":"Yesu akasema, “Simoni, Simoni, sikiliza, Shetani ameomba kuwapepeta ninyi wote kama ngano."},{"book":"Luka","chapter":"22","verse":"32","text":"Lakini nimekuombea wewe Simoni ili imani yako isishindwe, nawe ukiisha kunirudia, uwaimarishe ndugu zako.”"},{"book":"Luka","chapter":"22","verse":"33","text":"Petro akajibu, “Bwana, niko tayari kwenda pamoja nawe gerezani na hata kifoni.”"},{"book":"Luka","chapter":"22","verse":"34","text":"Yesu akamjibu, “Ninakuambia Petro, kabla jogoo hajawika usiku wa leo, utakana mara tatu kwamba hunijui mimi.”"},{"book":"Luka","chapter":"22","verse":"35","text":"Kisha Yesu akawauliza, “Nilipowatuma bila mfuko, wala mkoba, wala viatu, mlipungukiwa na kitu chochote?”"},{"book":"Luka","chapter":"22","verse":"36","text":"Akawaambia, “Lakini sasa, aliye na mfuko na auchukue, na aliye na mkoba vivyo hivyo. Naye asiye na upanga, auze joho lake anunue mmoja."},{"book":"Luka","chapter":"22","verse":"37","text":"Kwa sababu, nawaambia, andiko hili lazima litimizwe juu yangu, kwamba, ‘Alihesabiwa pamoja na wakosaji’; kwa kweli yaliyoandikwa kunihusu mimi hayana budi kutimizwa.”"},{"book":"Luka","chapter":"22","verse":"38","text":"Wanafunzi wake wakamwambia, “Bwana, tazama hapa kuna panga mbili.”"},{"book":"Luka","chapter":"22","verse":"39","text":"Yesu akatoka, akaenda kwenye Mlima wa Mizeituni kama ilivyokuwa kawaida yake, nao wanafunzi wake wakamfuata."},{"book":"Luka","chapter":"22","verse":"40","text":"Walipofika huko, akawaambia wanafunzi wake, “Ombeni, msije mkaingia majaribuni.”"},{"book":"Luka","chapter":"22","verse":"41","text":"Akajitenga nao kama umbali wa kutupa jiwe, akapiga magoti, akaomba"},{"book":"Luka","chapter":"22","verse":"42","text":"akisema, “Baba, kama ni mapenzi yako, niondolee kikombe hiki. Lakini si kama nipendavyo, bali mapenzi yako yatendeke.”"},{"book":"Luka","chapter":"22","verse":"43","text":"Malaika kutoka mbinguni akamtokea, akamtia nguvu."},{"book":"Luka","chapter":"22","verse":"44","text":"Naye akiwa katika maumivu makuu, akaomba kwa bidii, nalo jasho lake likawa kama matone ya damu yakidondoka ardhini."},{"book":"Luka","chapter":"22","verse":"45","text":"Baada ya kuomba, akawarudia wanafunzi wake akawakuta wamelala, wakiwa wamechoka kutokana na huzuni."},{"book":"Luka","chapter":"22","verse":"46","text":"Naye akawauliza, “Mbona mmelala? Amkeni, mwombe ili msije mkaingia majaribuni.”"},{"book":"Luka","chapter":"22","verse":"47","text":"Yesu alipokuwa bado anazungumza, umati mkubwa wa watu ukaja. Uliongozwa na Yuda, ambaye alikuwa mmoja wa wale wanafunzi Kumi na Wawili. Akamkaribia Yesu ili ambusu."},{"book":"Luka","chapter":"22","verse":"48","text":"Lakini Yesu akamwambia, “Yuda, je, unamsaliti Mwana wa Adamu kwa busu?”"},{"book":"Luka","chapter":"22","verse":"49","text":"Wafuasi wa Yesu walipoona yale yaliyokuwa yanakaribia kutokea, wakasema, “Bwana, tuwakatekate kwa panga zetu?”"},{"book":"Luka","chapter":"22","verse":"50","text":"Mmoja wao akampiga mtumishi wa kuhani mkuu kwa upanga, akamkata sikio la kuume."},{"book":"Luka","chapter":"22","verse":"51","text":"Lakini Yesu akasema, “Acheni!” Akaligusa lile sikio la yule mtu na kumponya."},{"book":"Luka","chapter":"22","verse":"52","text":"Kisha Yesu akawaambia wale viongozi wa makuhani, maafisa wa walinzi wa Hekalu, pamoja na wazee waliokuwa wamekuja kumkamata, “Mmekuja na panga na marungu, kana kwamba mimi ni mnyangʼanyi?"},{"book":"Luka","chapter":"22","verse":"53","text":"Siku kwa siku nilikuwa pamoja nanyi Hekaluni lakini hamkunikamata. Lakini hii ni saa yenu, wakati giza linatawala!”"},{"book":"Luka","chapter":"22","verse":"54","text":"Kisha wakamkamata Yesu, wakamchukua, wakaenda naye mpaka nyumbani kwa kuhani mkuu. Lakini Petro akafuata kwa mbali."},{"book":"Luka","chapter":"22","verse":"55","text":"Walipokwisha kuwasha moto katikati ya ua na kuketi pamoja, Petro naye akaketi pamoja nao."},{"book":"Luka","chapter":"22","verse":"56","text":"Mtumishi mmoja wa kike akamwona kwa mwanga wa moto akiwa ameketi pale. Akamtazama sana, akasema, “Huyu mtu pia alikuwa pamoja na Yesu!”"},{"book":"Luka","chapter":"22","verse":"57","text":"Lakini Petro akakana, akasema, “Ewe mwanamke, hata simjui!”"},{"book":"Luka","chapter":"22","verse":"58","text":"Baadaye kidogo, mtu mwingine alimwona Petro akasema, “Wewe pia ni mmoja wao!” Petro akajibu, “Wewe mtu, mimi sio mmoja wao!”"},{"book":"Luka","chapter":"22","verse":"59","text":"Baada ya muda wa kama saa moja hivi, mtu mwingine akazidi kusisitiza, “Kwa hakika huyu mtu naye alikuwa pamoja na Yesu, kwa maana yeye pia ni Mgalilaya.”"},{"book":"Luka","chapter":"22","verse":"60","text":"Petro akajibu, “Wewe mtu, mimi sijui unalosema!” Wakati huo huo, akiwa bado anazungumza, jogoo akawika."},{"book":"Luka","chapter":"22","verse":"61","text":"Naye Bwana akageuka, akamtazama Petro. Ndipo Petro akakumbuka lile neno ambalo Bwana alimwambia: “Kabla jogoo hajawika leo, utanikana mara tatu.”"},{"book":"Luka","chapter":"22","verse":"62","text":"Naye akaenda nje, akalia kwa majonzi."},{"book":"Luka","chapter":"22","verse":"63","text":"Watu waliokuwa wanamlinda Yesu wakaanza kumdhihaki na kumpiga."},{"book":"Luka","chapter":"22","verse":"64","text":"Wakamfunga kitambaa machoni na kumuuliza, “Tabiri! Tuambie ni nani aliyekupiga?”"},{"book":"Luka","chapter":"22","verse":"65","text":"Wakaendelea kumtukana kwa matusi mengi."},{"book":"Luka","chapter":"22","verse":"66","text":"Kulipopambazuka, baraza la wazee wa watu,22:66 Baraza la wazee hapa ina maana ya Sanhedrin ambalo lilikuwa ndilo Baraza la juu kabisa la utawala wa Kiyahudi, lililoundwa na wazee 70 pamoja na kuhani mkuu. yaani viongozi wa makuhani na walimu wa sheria, wakakutana pamoja, naye Yesu akaletwa mbele yao."},{"book":"Luka","chapter":"22","verse":"67","text":"Wakamwambia, “Kama wewe ndiye Kristo,22:67 Kristo maana yake ni Masiya, yaani Aliyetiwa mafuta. tuambie.”"},{"book":"Luka","chapter":"22","verse":"68","text":"Nami nikiwauliza swali, hamtanijibu."},{"book":"Luka","chapter":"22","verse":"69","text":"Lakini kuanzia sasa, Mwana wa Adamu ataketi mkono wa kuume wa Mungu Mwenye Nguvu.”"},{"book":"Luka","chapter":"22","verse":"70","text":"Wote wakauliza, “Wewe basi ndiwe Mwana wa Mungu?”"},{"book":"Luka","chapter":"22","verse":"71","text":"Kisha wakasema, “Tuna haja gani tena ya ushahidi zaidi? Tumesikia wenyewe kutoka kinywani mwake.”"}]}