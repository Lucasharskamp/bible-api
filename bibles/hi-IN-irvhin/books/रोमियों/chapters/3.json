{"data":[{"book":"रोमियों","chapter":"3","verse":"1","text":"फिर यहूदी की क्या बड़ाई, या खतने का क्या लाभ?"},{"book":"रोमियों","chapter":"3","verse":"2","text":"हर प्रकार से बहुत कुछ। पहले तो यह कि परमेश्वर के वचन उनको सौंपे गए। (रोम. 9:4)"},{"book":"रोमियों","chapter":"3","verse":"3","text":"यदि कुछ विश्वासघाती निकले भी तो क्या हुआ? क्या उनके विश्वासघाती होने से परमेश्वर की सच्चाई व्यर्थ ठहरेगी?"},{"book":"रोमियों","chapter":"3","verse":"4","text":"कदापि नहीं! वरन् परमेश्वर सच्चा और हर एक मनुष्य झूठा ठहरे, जैसा लिखा है,"},{"book":"रोमियों","chapter":"3","verse":"5","text":"पर यदि हमारा अधर्म परमेश्वर की धार्मिकता ठहरा देता है, तो हम क्या कहें? क्या यह कि परमेश्वर जो क्रोध करता है अन्यायी है? (यह तो मैं मनुष्य की रीति पर कहता हूँ)।"},{"book":"रोमियों","chapter":"3","verse":"6","text":"कदापि नहीं! नहीं तो परमेश्वर कैसे जगत का न्याय करेगा?"},{"book":"रोमियों","chapter":"3","verse":"7","text":"यदि मेरे झूठ के कारण परमेश्वर की सच्चाई उसकी महिमा के लिये अधिक करके प्रगट हुई, तो फिर क्यों पापी के समान मैं दण्ड के योग्य ठहराया जाता हूँ?"},{"book":"रोमियों","chapter":"3","verse":"8","text":"“हम क्यों बुराई न करें कि भलाई निकले3:8 हम क्यों बुराई न करें कि भलाई निकले: जबकि बुराई, परमेश्वर की महिमा को बढ़ावा देने के लिए हैं जितना सम्भव है हम उतना करें।?” जैसा हम पर यही दोष लगाया भी जाता है, और कुछ कहते हैं कि इनका यही कहना है। परन्तु ऐसों का दोषी ठहराना ठीक है।"},{"book":"रोमियों","chapter":"3","verse":"9","text":"तो फिर क्या हुआ? क्या हम उनसे अच्छे हैं? कभी नहीं; क्योंकि हम यहूदियों और यूनानियों दोनों पर यह दोष लगा चुके हैं कि वे सब के सब पाप के वश में हैं।"},{"book":"रोमियों","chapter":"3","verse":"10","text":"जैसा लिखा है:"},{"book":"रोमियों","chapter":"3","verse":"11","text":"कोई समझदार नहीं;"},{"book":"रोमियों","chapter":"3","verse":"12","text":"सब भटक गए हैं, सब के सब निकम्मे बन गए;"},{"book":"रोमियों","chapter":"3","verse":"13","text":"उनका गला खुली हुई कब्र है:"},{"book":"रोमियों","chapter":"3","verse":"14","text":"और उनका मुँह श्राप और कड़वाहट से भरा है। (भज. 10:7)"},{"book":"रोमियों","chapter":"3","verse":"15","text":"उनके पाँव लहू बहाने को फुर्तीले हैं।"},{"book":"रोमियों","chapter":"3","verse":"16","text":"उनके मार्गों में नाश और क्लेश है।"},{"book":"रोमियों","chapter":"3","verse":"17","text":"उन्होंने कुशल का मार्ग नहीं जाना। (यशा. 59:8)"},{"book":"रोमियों","chapter":"3","verse":"18","text":"उनकी आँखों के सामने परमेश्वर का भय नहीं।” (भज. 36:1)"},{"book":"रोमियों","chapter":"3","verse":"19","text":"हम जानते हैं, कि व्यवस्था जो कुछ कहती है उन्हीं से कहती है, जो व्यवस्था के अधीन हैं इसलिए कि हर एक मुँह बन्द किया जाए, और सारा संसार परमेश्वर के दण्ड के योग्य ठहरे।"},{"book":"रोमियों","chapter":"3","verse":"20","text":"क्योंकि व्यवस्था के कामों3:20 व्यवस्था के कामों: कामों के द्वारा या इस तरह के काम जो व्यवस्था की माँग है। से कोई प्राणी उसके सामने धर्मी नहीं ठहरेगा, इसलिए कि व्यवस्था के द्वारा पाप की पहचान होती है। (भज. 143:2)"},{"book":"रोमियों","chapter":"3","verse":"21","text":"पर अब बिना व्यवस्था परमेश्वर की धार्मिकता प्रगट हुई है, जिसकी गवाही व्यवस्था और भविष्यद्वक्ता देते हैं,"},{"book":"रोमियों","chapter":"3","verse":"22","text":"अर्थात् परमेश्वर की वह धार्मिकता, जो यीशु मसीह पर विश्वास करने से सब विश्वास करनेवालों के लिये है। क्योंकि कुछ भेद नहीं;"},{"book":"रोमियों","chapter":"3","verse":"23","text":"इसलिए कि सब ने पाप किया है और परमेश्वर की महिमा3:23 परमेश्वर की महिमा: परमेश्वर की स्तुति या प्रशंसा। से रहित हैं,"},{"book":"रोमियों","chapter":"3","verse":"24","text":"परन्तु उसके अनुग्रह से उस छुटकारे के द्वारा जो मसीह यीशु में है, सेंत-मेंत धर्मी ठहराए जाते हैं।"},{"book":"रोमियों","chapter":"3","verse":"25","text":"उसे परमेश्वर ने उसके लहू के कारण एक ऐसा प्रायश्चित ठहराया, जो विश्वास करने से कार्यकारी होता है, कि जो पाप पहले किए गए, और जिन पर परमेश्वर ने अपनी सहनशीलता से ध्यान नहीं दिया; उनके विषय में वह अपनी धार्मिकता प्रगट करे।"},{"book":"रोमियों","chapter":"3","verse":"26","text":"वरन् इसी समय उसकी धार्मिकता प्रगट हो कि जिससे वह आप ही धर्मी ठहरे, और जो यीशु पर विश्वास करे, उसका भी धर्मी ठहरानेवाला हो।"},{"book":"रोमियों","chapter":"3","verse":"27","text":"तो घमण्ड करना कहाँ रहा? उसकी तो जगह ही नहीं। कौन सी व्यवस्था के कारण से? क्या कर्मों की व्यवस्था से? नहीं, वरन् विश्वास की व्यवस्था के कारण।"},{"book":"रोमियों","chapter":"3","verse":"28","text":"इसलिए हम इस परिणाम पर पहुँचते हैं, कि मनुष्य व्यवस्था के कामों के बिना विश्वास के द्वारा धर्मी ठहरता है।"},{"book":"रोमियों","chapter":"3","verse":"29","text":"क्या परमेश्वर केवल यहूदियों का है? क्या अन्यजातियों का नहीं? हाँ, अन्यजातियों का भी है।"},{"book":"रोमियों","chapter":"3","verse":"30","text":"क्योंकि एक ही परमेश्वर है, जो खतनावालों को विश्वास से और खतनारहितों को भी विश्वास के द्वारा धर्मी ठहराएगा।"},{"book":"रोमियों","chapter":"3","verse":"31","text":"तो क्या हम व्यवस्था को विश्वास के द्वारा व्यर्थ ठहराते हैं3:31 तो क्या हम व्यवस्था को विश्वास के द्वारा व्यर्थ ठहराते हैं: तो क्या हम इसे व्यर्थ और बेकार समझते है; क्या हम इसके नैतिक दायित्व को नष्ट करते हैं।? कदापि नहीं! वरन् व्यवस्था को स्थिर करते हैं।"}]}