{"data":[{"book":"उत्पत्ति","chapter":"19","verse":"1","text":"साँझ को वे दो दूत19:1 दो दूत: ये वे दो पुरुष हैं जो अब्राहम को यहोवा के पास छोड़कर आए थे। सदोम के पास आए; और लूत सदोम के फाटक के पास बैठा था। उनको देखकर वह उनसे भेंट करने के लिये उठा; और मुँह के बल झुककर दण्डवत् कर कहा;"},{"book":"उत्पत्ति","chapter":"19","verse":"2","text":"“हे मेरे प्रभुओं, अपने दास के घर में पधारिए, और रात भर विश्राम कीजिए, और अपने पाँव धोइये, फिर भोर को उठकर अपने मार्ग पर जाइए।” उन्होंने कहा, “नहीं; हम चौक ही में रात बिताएँगे।”"},{"book":"उत्पत्ति","chapter":"19","verse":"3","text":"और उसने उनसे बहुत विनती करके उन्हें मनाया; इसलिए वे उसके साथ चलकर उसके घर में आए; और उसने उनके लिये भोजन तैयार किया, और बिना ख़मीर की रोटियाँ बनाकर उनको खिलाई।"},{"book":"उत्पत्ति","chapter":"19","verse":"4","text":"उनके सो जाने के पहले, सदोम नगर के पुरुषों ने, जवानों से लेकर बूढ़ों तक, वरन् चारों ओर के सब लोगों ने आकर उस घर को घेर लिया;"},{"book":"उत्पत्ति","chapter":"19","verse":"5","text":"और लूत को पुकारकर कहने लगे, “जो पुरुष आज रात को तेरे पास आए हैं वे कहाँ हैं? उनको हमारे पास बाहर ले आ, कि हम उनसे भोग करें।”"},{"book":"उत्पत्ति","chapter":"19","verse":"6","text":"तब लूत उनके पास द्वार के बाहर गया, और किवाड़ को अपने पीछे बन्द करके कहा,"},{"book":"उत्पत्ति","chapter":"19","verse":"7","text":"“हे मेरे भाइयों, ऐसी बुराई न करो।"},{"book":"उत्पत्ति","chapter":"19","verse":"8","text":"सुनो, मेरी दो बेटियाँ हैं जिन्होंने अब तक पुरुष का मुँह नहीं देखा, इच्छा हो तो मैं उन्हें तुम्हारे पास बाहर ले आऊँ, और तुम को जैसा अच्छा लगे वैसा व्यवहार उनसे करो: पर इन पुरुषों से कुछ न करो; क्योंकि ये मेरी छत के तले आए हैं।”"},{"book":"उत्पत्ति","chapter":"19","verse":"9","text":"उन्होंने कहा, “हट जा!” फिर वे कहने लगे, “तू एक परदेशी होकर यहाँ रहने के लिये आया पर अब न्यायी भी बन बैठा है; इसलिए अब हम उनसे भी अधिक तेरे साथ बुराई करेंगे।” और वे उस पुरुष लूत को बहुत दबाने लगे, और किवाड़ तोड़ने के लिये निकट आए।"},{"book":"उत्पत्ति","chapter":"19","verse":"10","text":"तब उन अतिथियों ने हाथ बढ़ाकर लूत को अपने पास घर में खींच लिया, और किवाड़ को बन्द कर दिया।"},{"book":"उत्पत्ति","chapter":"19","verse":"11","text":"और उन्होंने क्या छोटे, क्या बड़े, सब पुरुषों को जो घर के द्वार पर थे अंधा कर दिया, अतः वे द्वार को टटोलते-टटोलते थक गए।"},{"book":"उत्पत्ति","chapter":"19","verse":"12","text":"फिर उन अतिथियों ने लूत से पूछा, “यहाँ तेरा और कौन-कौन हैं? दामाद, बेटे, बेटियाँ, और नगर में तेरा जो कोई हो, उन सभी को लेकर इस स्थान से निकल जा।"},{"book":"उत्पत्ति","chapter":"19","verse":"13","text":"क्योंकि हम यह स्थान नाश करने पर हैं, इसलिए कि इसकी चिल्लाहट यहोवा के सम्मुख बढ़ गई है; और यहोवा ने हमें इसका सत्यानाश करने के लिये भेज दिया है।”"},{"book":"उत्पत्ति","chapter":"19","verse":"14","text":"तब लूत ने निकलकर अपने दामादों को, जिनके साथ उसकी बेटियों की सगाई हो गई थी, समझाकर कहा, “उठो, इस स्थान से निकल चलो; क्योंकि यहोवा इस नगर को नाश करने पर है।” उसके दामाद उसका मजाक उड़ाने लगे। (लूका 17:28,29)"},{"book":"उत्पत्ति","chapter":"19","verse":"15","text":"जब पौ फटने लगी, तब दूतों ने लूत से जल्दी करने को कहा और बोले, “उठ, अपनी पत्नी और दोनों बेटियों को जो यहाँ हैं ले जा: नहीं तो तू भी इस नगर के अधर्म में भस्म हो जाएगा।”"},{"book":"उत्पत्ति","chapter":"19","verse":"16","text":"पर वह विलम्ब करता रहा, इस पर उन पुरुषों ने उसका और उसकी पत्नी, और दोनों बेटियों के हाथ पकड़े; क्योंकि यहोवा की दया उस पर थी: और उसको निकालकर नगर के बाहर कर दिया। (2 पत. 2:7)"},{"book":"उत्पत्ति","chapter":"19","verse":"17","text":"और ऐसा हुआ कि जब उन्होंने उनको बाहर निकाला, तब उसने कहा, “अपना प्राण लेकर भाग जा; पीछे की ओर न ताकना, और तराई भर में न ठहरना; उस पहाड़ पर भाग जाना, नहीं तो तू भी भस्म हो जाएगा।”"},{"book":"उत्पत्ति","chapter":"19","verse":"18","text":"लूत ने उनसे कहा, “हे प्रभु, ऐसा न कर!"},{"book":"उत्पत्ति","chapter":"19","verse":"19","text":"देख, तेरे दास पर तेरी अनुग्रह की दृष्टि हुई है, और तूने इसमें बड़ी कृपा दिखाई, कि मेरे प्राण को बचाया है; पर मैं पहाड़ पर भाग नहीं सकता, कहीं ऐसा न हो, कि कोई विपत्ति मुझ पर आ पड़े, और मैं मर जाऊँ।"},{"book":"उत्पत्ति","chapter":"19","verse":"20","text":"देख, वह नगर ऐसा निकट है कि मैं वहाँ भाग सकता हूँ, और वह छोटा भी है। मुझे वहीं भाग जाने दे, क्या वह नगर छोटा नहीं है? और मेरा प्राण बच जाएगा।”"},{"book":"उत्पत्ति","chapter":"19","verse":"21","text":"उसने उससे कहा, “देख, मैंने इस विषय में भी तेरी विनती स्वीकार की है, कि जिस नगर की चर्चा तूने की है, उसको मैं नाश न करूँगा।"},{"book":"उत्पत्ति","chapter":"19","verse":"22","text":"फुर्ती से वहाँ भाग जा; क्योंकि जब तक तू वहाँ न पहुँचे तब तक मैं कुछ न कर सकूँगा।” इसी कारण उस नगर का नाम सोअर19:22 सोअर: अर्थात् “छोटा स्थान” पड़ा।"},{"book":"उत्पत्ति","chapter":"19","verse":"23","text":"लूत के सोअर के निकट पहुँचते ही सूर्य पृथ्वी पर उदय हुआ।"},{"book":"उत्पत्ति","chapter":"19","verse":"24","text":"तब यहोवा ने अपनी ओर से सदोम और गमोरा पर आकाश से गन्धक और आग बरसाई; (लूका 17:29)"},{"book":"उत्पत्ति","chapter":"19","verse":"25","text":"और उन नगरों को और सम्पूर्ण तराई को, और नगरों के सब निवासियों को, भूमि की सारी उपज समेत नाश कर दिया।"},{"book":"उत्पत्ति","chapter":"19","verse":"26","text":"लूत की पत्नी ने जो उसके पीछे थी पीछे मुड़कर देखा, और वह नमक का खम्भा बन गई।"},{"book":"उत्पत्ति","chapter":"19","verse":"27","text":"भोर को अब्राहम उठकर उस स्थान को गया, जहाँ वह यहोवा के सम्मुख खड़ा था;"},{"book":"उत्पत्ति","chapter":"19","verse":"28","text":"और सदोम, और गमोरा, और उस तराई के सारे देश की ओर आँख उठाकर क्या देखा कि उस देश में से धधकती हुई भट्ठी का सा धुआँ उठ रहा है।"},{"book":"उत्पत्ति","chapter":"19","verse":"29","text":"और ऐसा हुआ कि जब परमेश्वर ने उस तराई के नगरों को, जिनमें लूत रहता था, उलट-पुलट कर नाश किया, तब उसने अब्राहम को याद करके19:29 उसने अब्राहम को याद करके: अब्राहम उठकर देखता है कि जिस नगर के लिए उसने इतनी विनती की उसका क्या हुआ; और वह दूर से उस नगर से उठते धुएँ को देखता है। परमेश्वर ने अब्राहम को याद किया, जो लूत का चाचा था, और शायद उसके मन में उसकी वह विनती रही होगी, जिसके कारण परमेश्वर ने लूत को उस भयानक विनाश से बचा लिया। लूत को उस घटना से बचा लिया।"},{"book":"उत्पत्ति","chapter":"19","verse":"30","text":"लूत ने सोअर को छोड़ दिया, और पहाड़ पर अपनी दोनों बेटियों समेत रहने लगा; क्योंकि वह सोअर में रहने से डरता था; इसलिए वह और उसकी दोनों बेटियाँ वहाँ एक गुफा में रहने लगे।"},{"book":"उत्पत्ति","chapter":"19","verse":"31","text":"तब बड़ी बेटी ने छोटी से कहा, “हमारा पिता बूढ़ा है, और पृथ्वी भर में कोई ऐसा पुरुष नहीं जो संसार की रीति के अनुसार हमारे पास आए।"},{"book":"उत्पत्ति","chapter":"19","verse":"32","text":"इसलिए आ, हम अपने पिता को दाखमधु पिलाकर, उसके साथ सोएँ, जिससे कि हम अपने पिता के वंश को बचाए रखें।”"},{"book":"उत्पत्ति","chapter":"19","verse":"33","text":"अतः उन्होंने उसी दिन-रात के समय अपने पिता को दाखमधु पिलाया, तब बड़ी बेटी जाकर अपने पिता के पास लेट गई; पर उसने न जाना, कि वह कब लेटी, और कब उठ गई।"},{"book":"उत्पत्ति","chapter":"19","verse":"34","text":"और ऐसा हुआ कि दूसरे दिन बड़ी ने छोटी से कहा, “देख, कल रात को मैं अपने पिता के साथ सोई; इसलिए आज भी रात को हम उसको दाखमधु पिलाएँ; तब तू जाकर उसके साथ सोना कि हम अपने पिता के द्वारा वंश उत्पन्न करें।”"},{"book":"उत्पत्ति","chapter":"19","verse":"35","text":"अतः उन्होंने उस दिन भी रात के समय अपने पिता को दाखमधु पिलाया, और छोटी बेटी जाकर उसके पास लेट गई; पर उसको उसके भी सोने और उठने का ज्ञान न था।"},{"book":"उत्पत्ति","chapter":"19","verse":"36","text":"इस प्रकार से लूत की दोनों बेटियाँ अपने पिता से गर्भवती हुईं।"},{"book":"उत्पत्ति","chapter":"19","verse":"37","text":"बड़ी एक पुत्र जनी और उसका नाम मोआब रखा; वह मोआब नामक जाति का जो आज तक है मूलपिता हुआ।"},{"book":"उत्पत्ति","chapter":"19","verse":"38","text":"और छोटी भी एक पुत्र जनी, और उसका नाम बेनअम्मी रखा; वह अम्मोनवंशियों का जो आज तक है मूलपिता हुआ।"}]}