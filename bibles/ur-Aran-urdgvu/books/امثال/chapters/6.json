{"data":[{"book":"امثال","chapter":"6","verse":"1","text":"میرے بیٹے، کیا تُو اپنے پڑوسی کا ضامن بنا ہے؟ کیا تُو نے ہاتھ ملا کر وعدہ کیا ہے کہ مَیں کسی دوسرے کا ذمہ دار ٹھہروں گا؟"},{"book":"امثال","chapter":"6","verse":"2","text":"کیا تُو اپنے وعدے سے بندھا ہوا، اپنے منہ کے الفاظ سے پھنسا ہوا ہے؟"},{"book":"امثال","chapter":"6","verse":"3","text":"ایسا کرنے سے تُو اپنے پڑوسی کے ہاتھ میں آ گیا ہے، اِس لئے اپنی جان کو چھڑانے کے لئے اُس کے سامنے اوندھے منہ ہو کر اُسے اپنی منت سماجت سے تنگ کر۔"},{"book":"امثال","chapter":"6","verse":"4","text":"اپنی آنکھوں کو سونے نہ دے، اپنے پپوٹوں کو اونگھنے نہ دے جب تک تُو اِس ذمہ داری سے فارغ نہ ہو جائے۔"},{"book":"امثال","chapter":"6","verse":"5","text":"جس طرح غزال شکاری کے ہاتھ سے اور پرندہ چڑی مار کے ہاتھ سے چھوٹ جاتا ہے اُسی طرح سرتوڑ کوشش کر تاکہ تیری جان چھوٹ جائے۔"},{"book":"امثال","chapter":"6","verse":"6","text":"اے کاہل، چیونٹی کے پاس جا کر اُس کی راہوں پر غور کر! اُس کے نمونے سے حکمت سیکھ لے۔"},{"book":"امثال","chapter":"6","verse":"7","text":"اُس پر نہ سردار، نہ افسر یا حکمران مقرر ہے،"},{"book":"امثال","chapter":"6","verse":"8","text":"توبھی وہ گرمیوں میں سردیوں کے لئے کھانے کا ذخیرہ کر رکھتی، فصل کے دنوں میں خوب خوراک اکٹھی کرتی ہے۔"},{"book":"امثال","chapter":"6","verse":"9","text":"اے کاہل، تُو مزید کب تک سویا رہے گا، کب جاگ اُٹھے گا؟"},{"book":"امثال","chapter":"6","verse":"10","text":"تُو کہتا ہے، ”مجھے تھوڑی دیر سونے دے، تھوڑی دیر اونگھنے دے، تھوڑی دیر ہاتھ پر ہاتھ دھرے بیٹھنے دے تاکہ آرام کر سکوں۔“"},{"book":"امثال","chapter":"6","verse":"11","text":"لیکن خبردار، جلد ہی غربت راہزن کی طرح تجھ پر آئے گی، مفلسی ہتھیار سے لیس ڈاکو کی طرح تجھ پر ٹوٹ پڑے گی۔"},{"book":"امثال","chapter":"6","verse":"12","text":"بدمعاش اور کمینہ کس طرح پہچانا جاتا ہے؟ وہ منہ میں جھوٹ لئے پھرتا ہے،"},{"book":"امثال","chapter":"6","verse":"13","text":"اپنی آنکھوں، پاؤں اور اُنگلیوں سے اشارہ کر کے تجھے فریب کے جال میں پھنسانے کی کوشش کرتا ہے۔"},{"book":"امثال","chapter":"6","verse":"14","text":"اُس کے دل میں کجی ہے، اور وہ ہر وقت بُرے منصوبے باندھنے میں لگا رہتا ہے۔ جہاں بھی جائے وہاں جھگڑے چھڑ جاتے ہیں۔"},{"book":"امثال","chapter":"6","verse":"15","text":"لیکن ایسے شخص پر اچانک ہی آفت آئے گی۔ ایک ہی لمحے میں وہ پاش پاش ہو جائے گا۔ تب اُس کا علاج ناممکن ہو گا۔"},{"book":"امثال","chapter":"6","verse":"16","text":"رب چھ چیزوں سے نفرت بلکہ سات چیزوں سے گھن کھاتا ہے،"},{"book":"امثال","chapter":"6","verse":"17","text":"وہ آنکھیں جو غرور سے دیکھتی ہیں، وہ زبان جو جھوٹ بولتی ہے، وہ ہاتھ جو بےگناہوں کو قتل کرتے ہیں،"},{"book":"امثال","chapter":"6","verse":"18","text":"وہ دل جو بُرے منصوبے باندھتا ہے، وہ پاؤں جو دوسروں کو نقصان پہنچانے کے لئے بھاگتے ہیں،"},{"book":"امثال","chapter":"6","verse":"19","text":"وہ گواہ جو عدالت میں جھوٹ بولتا اور وہ جو بھائیوں میں جھگڑا پیدا کرتا ہے۔"},{"book":"امثال","chapter":"6","verse":"20","text":"میرے بیٹے، اپنے باپ کے حکم سے لپٹا رہ، اور اپنی ماں کی ہدایت نظرانداز نہ کر۔"},{"book":"امثال","chapter":"6","verse":"21","text":"اُنہیں یوں اپنے دل کے ساتھ باندھے رکھ کہ کبھی دُور نہ ہو جائیں۔ اُنہیں ہار کی طرح اپنے گلے میں ڈال لے۔"},{"book":"امثال","chapter":"6","verse":"22","text":"چلتے وقت وہ تیری راہنمائی کریں، آرام کرتے وقت تیری پہرا داری کریں، جاگتے وقت تجھ سے ہم کلام ہوں۔"},{"book":"امثال","chapter":"6","verse":"23","text":"کیونکہ باپ کا حکم چراغ اور ماں کی ہدایت روشنی ہے، تربیت کی ڈانٹ ڈپٹ زندگی بخش راہ ہے۔"},{"book":"امثال","chapter":"6","verse":"24","text":"یوں تُو بدکار عورت اور دوسرے کی زناکار بیوی کی چِکنی چپڑی باتوں سے محفوظ رہے گا۔"},{"book":"امثال","chapter":"6","verse":"25","text":"دل میں اُس کے حُسن کا لالچ نہ کر، ایسا نہ ہو کہ وہ پلک مار مار کر تجھے پکڑ لے۔"},{"book":"امثال","chapter":"6","verse":"26","text":"کیونکہ گو کسبی آدمی کو اُس کے پیسے سے محروم کرتی ہے، لیکن دوسرے کی زناکار بیوی اُس کی قیمتی جان کا شکار کرتی ہے۔"},{"book":"امثال","chapter":"6","verse":"27","text":"کیا انسان اپنی جھولی میں بھڑکتی آگ یوں اُٹھا کر پھر سکتا ہے کہ اُس کے کپڑے نہ جلیں؟"},{"book":"امثال","chapter":"6","verse":"28","text":"یا کیا کوئی دہکتے کوئلوں پر یوں پھر سکتا ہے کہ اُس کے پاؤں جُھلس نہ جائیں؟"},{"book":"امثال","chapter":"6","verse":"29","text":"اِسی طرح جو کسی دوسرے کی بیوی سے ہم بستر ہو جائے اُس کا انجام بُرا ہے، جو بھی دوسرے کی بیوی کو چھیڑے اُسے سزا ملے گی۔"},{"book":"امثال","chapter":"6","verse":"30","text":"جو بھوک کے مارے اپنا پیٹ بھرنے کے لئے چوری کرے اُسے لوگ حد سے زیادہ حقیر نہیں جانتے،"},{"book":"امثال","chapter":"6","verse":"31","text":"حالانکہ اُسے چوری کئے ہوئے مال کو سات گُنا واپس کرنا ہے اور اُس کے گھر کی دولت جاتی رہے گی۔"},{"book":"امثال","chapter":"6","verse":"32","text":"لیکن جو کسی دوسرے کی بیوی کے ساتھ زنا کرے وہ بےعقل ہے۔ جو اپنی جان کو تباہ کرنا چاہے وہی ایسا کرتا ہے۔"},{"book":"امثال","chapter":"6","verse":"33","text":"اُس کی پٹائی اور بےعزتی کی جائے گی، اور اُس کی شرمندگی کبھی نہیں مٹے گی۔"},{"book":"امثال","chapter":"6","verse":"34","text":"کیونکہ شوہر غیرت کھا کر اور طیش میں آ کر بےرحمی سے بدلہ لے گا۔"},{"book":"امثال","chapter":"6","verse":"35","text":"نہ وہ کوئی معاوضہ قبول کرے گا، نہ رشوت لے گا، خواہ کتنی زیادہ کیوں نہ ہو۔"}]}