{"data":[{"book":"ibriṇaḥ","chapter":"10","verse":"1","text":"vyavasthā bhaviṣyanmaṅgalānāṁ chāyāsvarūpā na ca vastūnāṁ mūrttisvarūpā tato heto rnityaṁ dīyamānairekavidhai rvārṣikabalibhiḥ śaraṇāgatalokān siddhān karttuṁ kadāpi na śaknoti|"},{"book":"ibriṇaḥ","chapter":"10","verse":"2","text":"yadyaśakṣyat tarhi teṣāṁ balīnāṁ dānaṁ kiṁ na nyavarttiṣyata? yataḥ sevākāriṣvekakṛtvaḥ pavitrībhūteṣu teṣāṁ ko'pi pāpabodhaḥ puna rnābhaviṣyat|"},{"book":"ibriṇaḥ","chapter":"10","verse":"3","text":"kintu tai rbalidānaiḥ prativatsaraṁ pāpānāṁ smāraṇaṁ jāyate|"},{"book":"ibriṇaḥ","chapter":"10","verse":"4","text":"yato vṛṣāṇāṁ chāgānāṁ vā rudhireṇa pāpamocanaṁ na sambhavati|"},{"book":"ibriṇaḥ","chapter":"10","verse":"5","text":"etatkāraṇāt khrīṣṭena jagat praviśyedam ucyate, yathā, \"neṣṭvā baliṁ na naivedyaṁ deho me nirmmitastvayā|"},{"book":"ibriṇaḥ","chapter":"10","verse":"6","text":"na ca tvaṁ balibhi rhavyaiḥ pāpaghnai rvā pratuṣyasi|"},{"book":"ibriṇaḥ","chapter":"10","verse":"7","text":"avādiṣaṁ tadaivāhaṁ paśya kurvve samāgamaṁ| dharmmagranthasya sarge me vidyate likhitā kathā| īśa mano'bhilāṣaste mayā sampūrayiṣyate|\""},{"book":"ibriṇaḥ","chapter":"10","verse":"8","text":"ityasmin prathamato yeṣāṁ dānaṁ vyavasthānusārād bhavati tānyadhi tenedamuktaṁ yathā, balinaivedyahavyāni pāpaghnañcopacārakaṁ, nemāni vāñchasi tvaṁ hi na caiteṣu pratuṣyasīti|"},{"book":"ibriṇaḥ","chapter":"10","verse":"9","text":"tataḥ paraṁ tenoktaṁ yathā, \"paśya mano'bhilāṣaṁ te karttuṁ kurvve samāgamaṁ;\" dvitīyam etad vākyaṁ sthirīkarttuṁ sa prathamaṁ lumpati|"},{"book":"ibriṇaḥ","chapter":"10","verse":"10","text":"tena mano'bhilāṣeṇa ca vayaṁ yīśukhrīṣṭasyaikakṛtvaḥ svaśarīrotsargāt pavitrīkṛtā abhavāma|"},{"book":"ibriṇaḥ","chapter":"10","verse":"11","text":"aparam ekaiko yājakaḥ pratidinam upāsanāṁ kurvvan yaiśca pāpāni nāśayituṁ kadāpi na śakyante tādṛśān ekarūpān balīn punaḥ punarutsṛjan tiṣṭhati|"},{"book":"ibriṇaḥ","chapter":"10","verse":"12","text":"kintvasau pāpanāśakam ekaṁ baliṁ datvānantakālārtham īśvarasya dakṣiṇa upaviśya"},{"book":"ibriṇaḥ","chapter":"10","verse":"13","text":"yāvat tasya śatravastasya pādapīṭhaṁ na bhavanti tāvat pratīkṣamāṇastiṣṭhati|"},{"book":"ibriṇaḥ","chapter":"10","verse":"14","text":"yata ekena balidānena so'nantakālārthaṁ pūyamānān lokān sādhitavān|"},{"book":"ibriṇaḥ","chapter":"10","verse":"15","text":"etasmin pavitra ātmāpyasmākaṁ pakṣe pramāṇayati"},{"book":"ibriṇaḥ","chapter":"10","verse":"16","text":"\"yato hetostaddināt param ahaṁ taiḥ sārddham imaṁ niyamaṁ sthirīkariṣyāmīti prathamata uktvā parameśvareṇedaṁ kathitaṁ, teṣāṁ citte mama vidhīn sthāpayiṣyāmi teṣāṁ manaḥsu ca tān lekhiṣyāmi ca,"},{"book":"ibriṇaḥ","chapter":"10","verse":"17","text":"aparañca teṣāṁ pāpānyaparādhāṁśca punaḥ kadāpi na smāriṣyāmi|\""},{"book":"ibriṇaḥ","chapter":"10","verse":"18","text":"kintu yatra pāpamocanaṁ bhavati tatra pāpārthakabalidānaṁ puna rna bhavati|"},{"book":"ibriṇaḥ","chapter":"10","verse":"19","text":"ato he bhrātaraḥ, yīśo rudhireṇa pavitrasthānapraveśāyāsmākam utsāho bhavati,"},{"book":"ibriṇaḥ","chapter":"10","verse":"20","text":"yataḥ so'smadarthaṁ tiraskariṇyārthataḥ svaśarīreṇa navīnaṁ jīvanayuktañcaikaṁ panthānaṁ nirmmitavān,"},{"book":"ibriṇaḥ","chapter":"10","verse":"21","text":"aparañceśvarīyaparivārasyādhyakṣa eko mahāyājako'smākamasti|"},{"book":"ibriṇaḥ","chapter":"10","verse":"22","text":"ato hetorasmābhiḥ saralāntaḥkaraṇai rdṛḍhaviśvāsaiḥ pāpabodhāt prakṣālitamanobhi rnirmmalajale snātaśarīraiśceśvaram upāgatya pratyāśāyāḥ pratijñā niścalā dhārayitavyā|"},{"book":"ibriṇaḥ","chapter":"10","verse":"23","text":"yato yastām aṅgīkṛtavān sa viśvasanīyaḥ|"},{"book":"ibriṇaḥ","chapter":"10","verse":"24","text":"aparaṁ premni satkriyāsu caikaikasyotsāhavṛddhyartham asmābhiḥ parasparaṁ mantrayitavyaṁ|"},{"book":"ibriṇaḥ","chapter":"10","verse":"25","text":"aparaṁ katipayalokā yathā kurvvanti tathāsmābhiḥ sabhākaraṇaṁ na parityaktavyaṁ parasparam upadeṣṭavyañca yatastat mahādinam uttarottaraṁ nikaṭavartti bhavatīti yuṣmābhi rdṛśyate|"},{"book":"ibriṇaḥ","chapter":"10","verse":"26","text":"satyamatasya jñānaprāpteḥ paraṁ yadi vayaṁ svaṁcchayā pāpācāraṁ kurmmastarhi pāpānāṁ kṛte 'nyat kimapi balidānaṁ nāvaśiṣyate"},{"book":"ibriṇaḥ","chapter":"10","verse":"27","text":"kintu vicārasya bhayānakā pratīkṣā ripunāśakānalasya tāpaścāvaśiṣyate|"},{"book":"ibriṇaḥ","chapter":"10","verse":"28","text":"yaḥ kaścit mūsaso vyavasthām avamanyate sa dayāṁ vinā dvayostisṛṇāṁ vā sākṣiṇāṁ pramāṇena hanyate,"},{"book":"ibriṇaḥ","chapter":"10","verse":"29","text":"tasmāt kiṁ budhyadhve yo jana īśvarasya putram avajānāti yena ca pavitrīkṛto 'bhavat tat niyamasya rudhiram apavitraṁ jānāti, anugrahakaram ātmānam apamanyate ca, sa kiyanmahāghorataradaṇḍasya yogyo bhaviṣyati?"},{"book":"ibriṇaḥ","chapter":"10","verse":"30","text":"yataḥ parameśvaraḥ kathayati, \"dānaṁ phalasya matkarmma sūcitaṁ pradadāmyahaṁ|\" punarapi, \"tadā vicārayiṣyante pareśena nijāḥ prajāḥ|\" idaṁ yaḥ kathitavān taṁ vayaṁ jānīmaḥ|"},{"book":"ibriṇaḥ","chapter":"10","verse":"31","text":"amareśvarasya karayoḥ patanaṁ mahābhayānakaṁ|"},{"book":"ibriṇaḥ","chapter":"10","verse":"32","text":"he bhrātaraḥ, pūrvvadināni smarata yatastadānīṁ yūyaṁ dīptiṁ prāpya bahudurgatirūpaṁ saṁgrāmaṁ sahamānā ekato nindākleśaiḥ kautukīkṛtā abhavata,"},{"book":"ibriṇaḥ","chapter":"10","verse":"33","text":"anyataśca tadbhogināṁ samāṁśino 'bhavata|"},{"book":"ibriṇaḥ","chapter":"10","verse":"34","text":"yūyaṁ mama bandhanasya duḥkhena duḥkhino 'bhavata, yuṣmākam uttamā nityā ca sampattiḥ svarge vidyata iti jñātvā sānandaṁ sarvvasvasyāpaharaṇam asahadhvañca|"},{"book":"ibriṇaḥ","chapter":"10","verse":"35","text":"ataeva mahāpuraskārayuktaṁ yuṣmākam utsāhaṁ na parityajata|"},{"book":"ibriṇaḥ","chapter":"10","verse":"36","text":"yato yūyaṁ yeneśvarasyecchāṁ pālayitvā pratijñāyāḥ phalaṁ labhadhvaṁ tadarthaṁ yuṣmābhi rdhairyyāvalambanaṁ karttavyaṁ|"},{"book":"ibriṇaḥ","chapter":"10","verse":"37","text":"yenāgantavyaṁ sa svalpakālāt param āgamiṣyati na ca vilambiṣyate|"},{"book":"ibriṇaḥ","chapter":"10","verse":"38","text":"\"puṇyavān jano viśvāsena jīviṣyati kintu yadi nivarttate tarhi mama manastasmin na toṣaṁ yāsyati|\""},{"book":"ibriṇaḥ","chapter":"10","verse":"39","text":"kintu vayaṁ vināśajanikāṁ dharmmāt nivṛttiṁ na kurvvāṇā ātmanaḥ paritrāṇāya viśvāsaṁ kurvvāmaheे|"}]}