{"data":[{"book":"БЫЦЦЁ","chapter":"13","verse":"1","text":"І падаўся Абрам зь Егіпта, сам і жонка ягоная, і ўсё, што ў яго было, і Лот зь ім, на поўдзень."},{"book":"БЫЦЦЁ","chapter":"13","verse":"2","text":"І быў Абрам вельмі багаты быдлам і срэбрам і золатам."},{"book":"БЫЦЦЁ","chapter":"13","verse":"3","text":"І прадоўжыў ён пераходы свае з поўдня да Вэтыля, да мясьціны, дзе раней быў намёт ягоны паміж Вэтылем і Гаем,"},{"book":"БЫЦЦЁ","chapter":"13","verse":"4","text":"да месца ахвярніка, які ён зрабіў там напачатку; і там заклікаў Абрам імя Госпада."},{"book":"БЫЦЦЁ","chapter":"13","verse":"5","text":"І ў Лота, які хадзіў з Абрамам, таксама было дробнае і буйное быдла і намёты."},{"book":"БЫЦЦЁ","chapter":"13","verse":"6","text":"І не ўмяшчала іх зямля, каб жыць ім разам, бо маёмасьць іхняя была такая вялікая, што яны не маглі жыць разам."},{"book":"БЫЦЦЁ","chapter":"13","verse":"7","text":"І была спрэчка паміж пастухамі быдла Абрамавага і пастухамі быдла Лотавага; і Хананэі і Фэрэзэі жылі тады ў той зямлі."},{"book":"БЫЦЦЁ","chapter":"13","verse":"8","text":"І сказаў Абрам Лоту: хай ня будзе разладу паміж мною і табою, і паміж пастухамі маімі і пастухамі тваімі, бо мы родзічы;"},{"book":"БЫЦЦЁ","chapter":"13","verse":"9","text":"ці ня ўся зямля перад табою? аддзяліся ж ад мяне: калі ты налева, дык я направа; а калі ты направа, дык я налева."},{"book":"БЫЦЦЁ","chapter":"13","verse":"10","text":"Лот узьвёў вочы свае і ўбачыў усё навакольле Ярданскае, што яно, перш чым зьнішчыў Гасподзь Садому і Гамору, усё да Сігора расілася вадою, як сад Гасподні, як зямля Егіпецкая;"},{"book":"БЫЦЦЁ","chapter":"13","verse":"11","text":"і выбраў сабе Лот усё навакольле Ярданскае; і рушыў Лот на ўсход. І аддзяліліся яны адзін ад аднаго."},{"book":"БЫЦЦЁ","chapter":"13","verse":"12","text":"Абрам пачаў жыць на зямлі Ханаанскай; а Лот пачаў жыць у гарадах навакольля і раскінуў намёты да Садомы."},{"book":"БЫЦЦЁ","chapter":"13","verse":"13","text":"А жыхары Садомскія былі ліхія і вельмі грэшныя прад Госпадам."},{"book":"БЫЦЦЁ","chapter":"13","verse":"14","text":"І сказаў Гасподзь Абраму, пасьля таго як Лот аддзяліўся ад яго: узьвядзі вочы твае і зь месца, на якім ты цяпер, паглядзі на поўнач і на поўдзень, і на ўсход і на захад;"},{"book":"БЫЦЦЁ","chapter":"13","verse":"15","text":"бо ўсю зямлю, якую ты бачыш, табе дам Я і нашчадкам тваім навечна,"},{"book":"БЫЦЦЁ","chapter":"13","verse":"16","text":"і зраблю нашчадкаў тваіх, як пясок зямны; калі хто можа палічыць пясок зямны, дык і нашчадкі твае палічаны будуць;"},{"book":"БЫЦЦЁ","chapter":"13","verse":"17","text":"устань, прайдзі па зямлі гэтай удаўжыню і ўшырыню яе: бо Я табе дам яе."},{"book":"БЫЦЦЁ","chapter":"13","verse":"18","text":"І рушыў Абрам з намётамі, і пайшоў, і пасяліўся каля дубровы Мамрэ, што ў Хэўроне; і паставіў там ахвярнік Госпаду."}]}