{"data":[{"book":"Matiwos Dooshishiyo","chapter":"11","verse":"1","text":"Iyesus tzazihanotsi b́ danif tatse gitwotssh b́ imihakon manoki beyok man k'azk'rat bíyok karnts kitwotsitse nabonat daniyosh bíami."},{"book":"Matiwos Dooshishiyo","chapter":"11","verse":"2","text":"Gupfo Yohans tipi mootse b́ befere, Krstos fino b́shishtsotse b́ danif k'atswotsi woshat,"},{"book":"Matiwos Dooshishiyo","chapter":"11","verse":"3","text":"«Weetwe eteetso neenemó? K'osho koronó?» err Iyesusi bo aatitwok'o b́woshi."},{"book":"Matiwos Dooshishiyo","chapter":"11","verse":"4","text":"Iyesuswere hank'o ett boosh bíaaniy, «Amr it bek'tsonat it shishts jamo Yohanssh keewwere."},{"book":"Matiwos Dooshishiyo","chapter":"11","verse":"5","text":"11:5 Isa. 35:5-6; 61:1  Hambe! dogwots bek'irunee, shokltswots káwdek't sha'irune, een shodetswots s'ayinirune, waazdoogwots shishirune, k'irtswots tuwirune, t'owwtssh doo shishiyo nabeyirwee,"},{"book":"Matiwos Dooshishiyo","chapter":"11","verse":"6","text":"T jangosh t'arat'arerawo deereke.»"},{"book":"Matiwos Dooshishiyo","chapter":"11","verse":"7","text":"Yohans woshtswots bo amiyakon, Iyesus Yohans jango hank'o ett ashuwotssh keewo dek't b́tuu, «Aab eeg s'iiloshe woorwomants keshat it weyi? Jongi giwshirw elto s'iilisheya?"},{"book":"Matiwos Dooshishiyo","chapter":"11","verse":"8","text":"Andoor eeg bek'ishe kesh itweyi? Sheeng tah tahdek'ts asho s'iilisheya? Sheeng tah tahtswotsiyere naash naashi mootsne bo fa'oni."},{"book":"Matiwos Dooshishiyo","chapter":"11","verse":"9","text":"Eshe, eegoshe it keshi? Nebiyo bek'isheya? Ee, dab nebiyiwoniyere ayidek't bogo bek'ishe etirwe itsha."},{"book":"Matiwos Dooshishiyo","chapter":"11","verse":"10","text":"11:10 Mil. 3:1  Bíye ‹Hambe, n shin shinatse sha'arr, n weerindo k'anitwo t woshtso n shinats woshitwe› ett guut'etsok'one."},{"book":"Matiwos Dooshishiyo","chapter":"11","verse":"11","text":"Arikon itsh etirwe, máátswots boshuuts ashotse gupfo Yohansiyere bogo tuuratse, ernmó dari mengstotse ayidek't muk'efo bíyere bogfe."},{"book":"Matiwos Dooshishiyo","chapter":"11","verse":"12","text":"Gupfo Yohans dúúrtson tuut hambetsish b́borfetso dari mengstu ayidek'atniye biingifniyeyiri, kup'shde maak'oritwotsmó bin daatsitune."},{"book":"Matiwos Dooshishiyo","chapter":"11","verse":"13","text":"«Nebiyi jamwots boimts danonat Muse kishatse imets nemo gupfo Yohansok b́borfetso bek'on keewrnee."},{"book":"Matiwos Dooshishiyo","chapter":"11","verse":"14","text":"11:14 Mil. 4:5; Mat. 17:10-13; Mar. 9:11-13  Eshe bo bokeewtso dek'osh ekitute wotiyal, weetwe eteetso Eliyas hambe, bíhe Yohansiye."},{"book":"Matiwos Dooshishiyo","chapter":"11","verse":"15","text":"K'ebet waaz detstso k'ewe!"},{"book":"Matiwos Dooshishiyo","chapter":"11","verse":"16","text":"«Ernmó dúranatsi ashuwotsi egontoniya arede t s'ileti k'úúna? Shiratse bedek't botohwotsi s'eegfetst,"},{"book":"Matiwos Dooshishiyo","chapter":"11","verse":"17","text":"‹Turaro itsh fugronee duuwatste! no jawernowere epo k'azrtee!› etiru nana'úwotsiye boariyee."},{"book":"Matiwos Dooshishiyo","chapter":"11","verse":"18","text":"Mank'o gupfo Yohans b́woor mááyo b́marwonat woyini bíro b́úyawo b́waare, ‹Hanwo Fo'erawoniye bíatsotse fa'oni!› bísh boeti."},{"book":"Matiwos Dooshishiyo","chapter":"11","verse":"19","text":"Ash na'o ando mafetst, úshfetst b́waare, ‹Hanwo! jaaletsonat weyini ushkee, t'ilsh ko'ifuuwotsnat morretswots kod'i ashe!› boeti. Wotowa bako dani telefu arik bwoto b́danet b finone.»"},{"book":"Matiwos Dooshishiyo","chapter":"11","verse":"20","text":"Manats dabt Iyesus k'osh kitwotsiyere bogo ay adits keewwotsi b́ fints kitwots, naandrone boerawotse hank'o ett wok'aso dek't b́tuwi,"},{"book":"Matiwos Dooshishiyo","chapter":"11","verse":"21","text":"11:21 Isa. 23:1-18; Hzk'. 26:1—28:26; Iyu. 3:4-8; Amo. 1:9-14; Zek. 9:2-4  «Indowe neesha Korazine! Indowe neesha Betesayide! ititse k'aleets aditswots, T'irositsnat Sidon kitwotsitse k'alere wotink'ere manoke beyat teshts ashuwots shiyani taho tahde'er tulo boats buh de'er yoots naandrone etank'ne b́teshi!"},{"book":"Matiwos Dooshishiyo","chapter":"11","verse":"22","text":"Mansh eshe angshi aawots, itiyere T'irosnat Sidonitse teshtswotsko fayo ketitwe etirwe."},{"book":"Matiwos Dooshishiyo","chapter":"11","verse":"23","text":"11:23 Isa. 14:13-15; Aze. 19:24-28  Neewere K'frnahome!, darots n borfetso dambaan tuwo geefiya? Si'olits oot'etune! n gitsotse k'aleets aditsanotsi, Sidonitse k'alere wotink'ere kitman b t'afrawon hambetsish beyank'aniye bteshi!"},{"book":"Matiwos Dooshishiyo","chapter":"11","verse":"24","text":"11:24 Mat. 10:15; Luk'. 10:12  Ari keewhanatse tuutsone neesh tkeewiri, angshi aawots Sedomi fayet fayo neen fayetwoniyere ketefee!»"},{"book":"Matiwos Dooshishiyo","chapter":"11","verse":"25","text":"Manoor Iyesus hank'owa bíet «Daronat datsonsh doonzo nihono! keewan dantswotsnat t'iwintsitwotssh aatsat danawwotssh n kitstsotse neen udere,"},{"book":"Matiwos Dooshishiyo","chapter":"11","verse":"26","text":"Ee! nihono! han k'alo n shuno wotere."},{"book":"Matiwos Dooshishiyo","chapter":"11","verse":"27","text":"11:27 Yoh. 3:35; 1:18; 10:5  Tnih jamkeewo taash imre, nihoniyere okoon naayo dantso konwor aaliye. Mank'o naayo niyere okoon niho dantso konwor aaliye, naayo b́kitsiyalabako konúwor niho dano falratse."},{"book":"Matiwos Dooshishiyo","chapter":"11","verse":"28","text":"«It angifinon maawtswotso! kuronweree itats b́mangts jamwots t maants woore! taawere kashdek'o itsh imetwe."},{"book":"Matiwos Dooshishiyo","chapter":"11","verse":"29","text":"11:29 Erm. 6:16  T k'ambariyo itats kurde'eree, tiatsnowere s'iilr dande'ere, taa dingatonat ttooko dashan detsk taane, it kashush kashdek'o daatsitute."},{"book":"Matiwos Dooshishiyo","chapter":"11","verse":"30","text":"T k'ambaryonúwere kic'iratse, t kuronweree ketee.»"}]}