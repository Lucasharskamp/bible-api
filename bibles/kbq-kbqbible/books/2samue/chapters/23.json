{"data":[{"book":"2 Samue","chapter":"23","verse":"1","text":"Hagi Deviti'na huvagare naneke'a ama'ne, Nagra Jesi nemofo Devitina Ra Anumzamo'a knare hunanteno ra nagima nami'nemo'ne. Jekopu Anumzamo masave frenanteno huhampri nantenemone. Nagra rama'a knare'nare zagametamina krente'noge'za Israeli vahe'mo'za zagamema nehaza ne' Devitine."},{"book":"2 Samue","chapter":"23","verse":"2","text":"Hagi Ra Anumzamofo Avamumo nagripi huvazino keaga nehigeno, Ra Anumzamofo kemo nagitera me'ne."},{"book":"2 Samue","chapter":"23","verse":"3","text":"Hagi Israeli vahe'mota Ra Anumzamo'a frakirante havegino, amanage huno nasami'ne, mago vahe'mo'ma fatgoma huno'ma vahe'ma kegava huzmantesiana, Anumzamofonku koro hunenteno, vahera kegava huzmantegahiankino,"},{"book":"2 Samue","chapter":"23","verse":"4","text":"ana avu'avazamo'a nanterama zage hanatino marerino remsa hiankna nehuno, nanterama monare'ma hampoma omnegeno, ko'ma ruteno rusegeno zagemo'ma remsama higeno, agata tra'zamo'ma mopafinti tretre huno hageankna nehie."},{"book":"2 Samue","chapter":"23","verse":"5","text":"Tamage huno Ra Anumzamo'a nagri nagamokizmia zamazeri hanavetigahie. Na'ankure nagrira mevava hania hanave huvempa ke Agra hunanteneankino, agra ana huvempa kea ruotagreno, makazana erinte fatgo nehuno, kegava hu'nenigeno makazamo'a knare hugahie."},{"book":"2 Samue","chapter":"23","verse":"6","text":"Hagi kefo zama nehaza vahe'mo'za ave'ave trazankna hu'nazage'za vahe'mo'za zanefi atrazankna hugahaze. Na'ankure ave'ave trazana mago vahe'mo'a azantetira azeriga osu'ne."},{"book":"2 Samue","chapter":"23","verse":"7","text":"Hianagi ana ave'ave trazama avako'ma hanimo'a, aeniretiro azotareti rezanefino eri atru huteno, tevefina kre fanane hugahie."},{"book":"2 Samue","chapter":"23","verse":"8","text":"Hagi ama'i Devitina harafa sondia vahe'amokizmi zamagi'e, Joseb Basebeti'a Takemoni nagapinti nekino 3'a sondia vahe'mokizmi kvazmi mani'ne. Hagi mago hapina agra 800'a ha' vahe'a kevenura zamahe fri'ne."},{"book":"2 Samue","chapter":"23","verse":"9","text":"Ana 3'a sondia vahe'mokizmi zamefira anante kvama mani'neana, Eliesakino, agra Ahohi nagapinti ne' Dodo nemofo nekino, mago kna Filistia vahe'ene Israeli vahe'enena hara hu'za nehazageno, Israeli vahe'mo'za koro atre'za nefrageno, agra ana zupa Deviti'ene oti'neno hara hu'ne."},{"book":"2 Samue","chapter":"23","verse":"10","text":"Hagi Filisti'a vahera hara hunezmantegeno azamo'a karakino bainati kazinte azeri antarako hu'ne. Hagi ana zupa Ra Anumzamo'a ra hanave amigeno hara Filistia vahera huzamagatere'ne. Hagi koroma fre'naza Israeli sondia vahe'mo'za ete e'za, zamahege'za fri'naza Filistia sondia vahe'mokizmi fenozana eme zogi'naze."},{"book":"2 Samue","chapter":"23","verse":"11","text":"Hagi mago sondia kva nera Harariti ne' Age nemofo Samakino, mago zupa Filistia vahe'mo'za sondia vahezmi Lehie nehazafi zamazeri atru hu'naze. Hagi anama zamazeri atru hu'nafina tusi'a lentoli kohe hoza me'ne. Hagi anama hazage'za Israeli vahe'mo'za atre'za Filistia vahe'mokizmi koro fre'naze."},{"book":"2 Samue","chapter":"23","verse":"12","text":"Hianagi Sama'a ana hozamofo amu'nompi oti'neno hara huno Filistia vahera zamahe'ne. Hagi ana zupa Ra Anumzamo zamaza higeno, tusi'a hara agetere'ne."},{"book":"2 Samue","chapter":"23","verse":"13","text":"Hagi ne'zama vasage knafina 30'a hanavenentake sondia vahepinti 3'a kva vahe'mo'za Devitima mani'nerega Adulamu havegama me'nerega vu'naze. Hagi Filistia sondia vahe'mo'za Refaimi agupofi seli nona ki'za mani'naze."},{"book":"2 Samue","chapter":"23","verse":"14","text":"Hagi Betlehemu kumara Filistia ha vahe'mo'za eriza mani'nazageno, Deviti'a frakino havegampi mani'ne."},{"book":"2 Samue","chapter":"23","verse":"15","text":"Hagi Deviti'a anampinka frakino mani'negeno tinkura tusiza huno avesigeno amanage huno hu'ne, Betlehemu kuma'mofo kahanteti mago'a vahemo tina afino eme namige'na nosina knare hisine!"},{"book":"2 Samue","chapter":"23","verse":"16","text":"Hige'za 3'a hanave sondia vahe'mo'za oku'a kafona ante'za nevu'za Filistia vahera ha'huzamante'za vu'za, Betlehemu ku'ma kegina tva'onteti tina ome afi'za e'naze. Ana tima afi'za eri'za Devitinte'ma ageno'a, agra ana tina oneno, erino Ra Anumzamofontega ofa huno mopafi tagitre'ne."},{"book":"2 Samue","chapter":"23","verse":"17","text":"Ana nehuno amanage hu'ne, Ra Anumzamoka ama timo'a, frizankura ontahiza tima ome afi'za e'naza vahe'mokizmi korankna hu'neankina onegahue. Anage nehuno Deviti'a ana tina onene. Hagi e'ina hu'za vahe'mo'zama osugazana, 3'a sondia vahe'mo'za hu'naze."},{"book":"2 Samue","chapter":"23","verse":"18","text":"Hagi Zeruia'e nehaza a'mo'a Joapune Abisaine kasezanante'neankino, Joapu nefu Abisai ana 30'a sondia vahe'mokizmi kva'zimia mani'ne. Mago ha'pina agra 300'a ha' vahe keve'anura zamahe fri'ne. Hagi agri agi agenkemo'a ana 3'a vahe'mokizmi zamaginena magokna hu'ne."},{"book":"2 Samue","chapter":"23","verse":"19","text":"Hagi ana 30'a vahepina agra ugota huzmanteno rankva mani'ne. Hianagi ana 3'a vahepina agrira ohampri'naze."},{"book":"2 Samue","chapter":"23","verse":"20","text":"Hagi Jehoiada nemofo Benaia'a agra Kabziri kumateti kore osu rama'a zupa hanavetino ha' nehia nere. Hagi agra Moapu sondia vahepi vugota hu'na'a netre nezanaheno, hampo ko' atuno krari'nea knafi kerifi uramino raioni ahe'ne."},{"book":"2 Samue","chapter":"23","verse":"21","text":"Hagi agra mago zupa Isipi ha' nera marerisa ne' ahe fri'ne. Hagi ana Isipi nera vimago knonu aheno keve'a hanareno, ana kevenu ahe fri'ne."},{"book":"2 Samue","chapter":"23","verse":"22","text":"Hagi ama'nazana Johoda nemofo Benaia hu'nea zamo agimo'a 3'a sondia vahe'mokizmi zamagimo'ma hu'neaza huno magozahukna hu'ne."},{"book":"2 Samue","chapter":"23","verse":"23","text":"Hagi 30'a sondia vahepintira agri agimo'a marerine. Hianagi agrira 3'a nagapina avre onte'naze. Hagi Deviti'a agra'a avufgare kegava hania ne' avrente'ne."},{"book":"2 Samue","chapter":"23","verse":"24","text":"Hagi ama'i 30'a vahe'mokizmi zamagima krente'nazana ama'ne, Joapu nefu Asaheliki, Betlehemu kumateti Dodo nemofo, Elhaniki,"},{"book":"2 Samue","chapter":"23","verse":"25","text":"Harodi kumateti netrena Samake Elikake,"},{"book":"2 Samue","chapter":"23","verse":"26","text":"hagi Heresi'a Palti kumateti ne'ki, Ikesi nemofo Ira'a Tekoa kumateti neki,"},{"book":"2 Samue","chapter":"23","verse":"27","text":"Abiezeri'a Anatoti kumateti neki, Mebunaia Husatati kumateti nere."},{"book":"2 Samue","chapter":"23","verse":"28","text":"Hagi Zalmoni'a Ahohaiti kumateti neki, Mahalai'a Netofa kumateti nere."},{"book":"2 Samue","chapter":"23","verse":"29","text":"Helebi'a Ba'ana nemofokino Netofa kumateti neki, Itaia'a Ribai nemofokino, Benzameni nagapinti nere."},{"book":"2 Samue","chapter":"23","verse":"30","text":"Hagi Benaia'a Piratoni kumateti neki, Hidai'a Gasi agona krahopinti nere."},{"book":"2 Samue","chapter":"23","verse":"31","text":"Abialboni'a Arapu kumateti neki, Azmaveti'a Bahurimi kumateti nere."},{"book":"2 Samue","chapter":"23","verse":"32","text":"Hagi Eliaba'a Salboni kumateti neki, Jaseni mofavrezagagi, Jonataniki,"},{"book":"2 Samue","chapter":"23","verse":"33","text":"Harari kumateti ne' Sara nemofo Ahiamuki,"},{"book":"2 Samue","chapter":"23","verse":"34","text":"Makati kumateti Ahasbai nemofo Eliferetiki, Giloni kumateti ne' Ahitoferi nemofo Eliamuki,"},{"book":"2 Samue","chapter":"23","verse":"35","text":"Kameri kumateti ne' Hezroki, Arba kumateti ne' Paraie."},{"book":"2 Samue","chapter":"23","verse":"36","text":"Zoba kumateti ne' Natani nemofo'e Igaliki, Gati kumateti ne' Baniki,"},{"book":"2 Samue","chapter":"23","verse":"37","text":"Amoni kumateti ne' Zelekiki, Beroti kumateti ne' Neharaikino agra Zeruia nemofo Joapu hanko'a reheneria neki,"},{"book":"2 Samue","chapter":"23","verse":"38","text":"Itri kumateti netrena Irake Garepikegi,"},{"book":"2 Samue","chapter":"23","verse":"39","text":"Hiti kumateti ne' Uriaki hu'za maka 37ni'a sondia vahe mani'naze."}]}