{"data":[{"book":"Luka","chapter":"11","verse":"1","text":"Lishaka limu Yesu kaweriti pahala tunga pakaluwa Mlungu. Pakamaliriti kuluwa Mlungu, yumu gwa wafundwa wakuwi kamgambira, “Mtuwa, gutufundi kuluwa Mlungu gambira Yohani Mbatiza ntambu yakawafunditi wafundwa wakuwi.”"},{"book":"Luka","chapter":"11","verse":"2","text":"Yesu kawagambira, “Pamluwa Mlungu mlongi hangu,"},{"book":"Luka","chapter":"11","verse":"3","text":"Gutupanani shiboga shetu sha kila lishaka"},{"book":"Luka","chapter":"11","verse":"4","text":"Gutulekiziyi vidoda vyetu,"},{"book":"Luka","chapter":"11","verse":"5","text":"Na Yesu kawagambira wantumintumi wakuwi, “Payiwera yumu gwenu pakagenda ukaya kwa ganja gwakuwi pashiru na kumgambira, ‘Ganja, shondi shondi nyagu gunkopeshi mabumunda mitatu."},{"book":"Luka","chapter":"11","verse":"6","text":"Ganja gwangu yakaweriti mumwanja, kapitira pakaya pangu na neni nahera shiboga shakumupa.’"},{"book":"Luka","chapter":"11","verse":"7","text":"Na payiwera ganja gwaku kankuwankula kulawa mnumba, ‘Nagung'aziya! Mlyangu gutatwa kala, neni pamuhera na wana wangu tugonja kala. Na hapeni numuki kukupanani shintu shoseri.’"},{"book":"Luka","chapter":"11","verse":"8","text":"Nakaka nankuwagambirani, ata pakalema kwimuka na kukupanani mabumunda toziya gwenga gwa ganja gwakuwi, kumbiti pagwendereya kumgaziya kwa kumluwa hakimuki na kukupanana shoseri shagufira."},{"book":"Luka","chapter":"11","verse":"9","text":"“Su nankuwagambira, guluwi na hampananwi, gusakuli na haguwoni, gutendi hodi na hamvugulirwi."},{"book":"Luka","chapter":"11","verse":"10","text":"Mana woseri yawaluwa hawapananwi na woseri yawasakula, hawawoni na mlyangu haguvugulwi kwa kila muntu yakatenda hodi."},{"book":"Luka","chapter":"11","verse":"11","text":"Mwana pakamluwa tati gwakuwi somba, hashi hakampanani njoka badala ya somba?"},{"book":"Luka","chapter":"11","verse":"12","text":"Na pakamluwa ligi, hakampanani shipinini?"},{"book":"Luka","chapter":"11","verse":"13","text":"Su payiwera mwenga yamuwera na vidoda, muvimana kuwapanana viherepa vyawaluwa wana wenu. Nakaka Tati gwenu gwakumpindi hakatendi kupita mwenga, hakawapanani Rohu Mnanagala walii yawamluwa!”"},{"book":"Luka","chapter":"11","verse":"14","text":"Yesu kaweriti kankumwinga shamshera yakamtenditi muntu yumu kaweri bubu. Su shamshera ulii pakamlawiti, muntu ulii kaweziti kutakula. Lipinga lya wantu lilikangashiti,"},{"book":"Luka","chapter":"11","verse":"15","text":"kumbiti wantu wamu mulipinga lilii walonga, “Belizebuli, mkulu gwa washamshera ndo yakampananiti makakala ga kuwalaviya washamshera.”"},{"book":"Luka","chapter":"11","verse":"16","text":"Wamonga wafiriti kumjera Yesu, su wamgambira kawalanguziyi mauzauza kulonga nakaka Mlungu ndo yakamtumiti."},{"book":"Luka","chapter":"11","verse":"17","text":"Kumbiti Yesu kavimaniti kala shawalihola, su kawagambira, “Ufalumi woseri waubagulika weni vipinga vipinga vyavisingana vyeni hapeni vilikali, kaya payibagulika yeni mpaka iyagamili."},{"book":"Luka","chapter":"11","verse":"18","text":"Su handa ufalumi wa Shetani pawuwera muvipinga na pawalikoma weni, hawuendereyi hashi? Mlonga kuwera ndaviya washamshera toziya Belizebuli kanupiti makakala ga kutenda aga,"},{"book":"Luka","chapter":"11","verse":"19","text":"handa neni nankuwawusiya washamshera kwa likakala lya belizebuli, hashi wafata wenu wawawusiya kwa uwezu gaa? Wafata wenu hawaweri watoza wenu!"},{"book":"Luka","chapter":"11","verse":"20","text":"Kumbiti payiwera nankuwinga washamshera kwa makakala ga Mlungu, su muvimani kuwera Ufalumi wa Mlungu usoka kala kwa mwenga."},{"book":"Luka","chapter":"11","verse":"21","text":"“Muntu kana makakala pakawera na silaha zoseri, pakalolera numba yakuwi mweni, vyoseri vyakaweriti navi haviweri salama."},{"book":"Luka","chapter":"11","verse":"22","text":"Kumbiti pakiza muntu kana makakala kuliku yomberi pakamkoma na kumsinda, hakatoli silaha zoseri zakalitumbiriti muntu ulii na kugawana ulunda wakuwi."},{"book":"Luka","chapter":"11","verse":"23","text":"“Yoseri yakawera ndiri uwega wa neni ndo nakaka kanema neni na yoseri yakajojinira ndiri pamuhera na neni, ayu ndo kapalasiya."},{"book":"Luka","chapter":"11","verse":"24","text":"“Shamshera pakawingwa kulawa kwa muntu, kayerayera mlaa mushiwala pakasakula pakwoyera. Pakapata ndiri pakwoyera, kalitakuziya mweni, ‘Hambuyi kunumba kwangu kwandawiti.’"},{"book":"Luka","chapter":"11","verse":"25","text":"Pakawuya na kwona numba ilii wayifyagira na kuyiherepiziya."},{"book":"Luka","chapter":"11","verse":"26","text":"Su kagenda kuwatola washamshera wayaguwi wamonga saba wadoda kuliku yomberi, woseri wagenda kumwingira muntu ayu. Su ntambu ya muntu ayu hayiweri idoda kuliku ntambu yayiweriti kwanja.”"},{"book":"Luka","chapter":"11","verse":"27","text":"Yesu pakaweriti kankutakula hangu, mdala yumu kulawa mulipinga lya wantu kamgambira, “Mbaka mdala yakakuleriti na kukunoniziya!”"},{"book":"Luka","chapter":"11","verse":"28","text":"Kumbiti Yesu kamwankula, “Mbaka nentu kwa walii yawapikanira shisoweru sha Mlungu na kushijimira”"},{"book":"Luka","chapter":"11","verse":"29","text":"Lipinga lya wantu palimzingiti Yesu, kendereyiti kutakula, “Shiyiwuku shikondola na shashihera uwaminika kulongolu kwa Mlungu! Mfira mauzauza, kumbiti hapeni mpananwi liuzauza lyoseri lilii ira hampananwi liwuzawuza lya Yona.”"},{"book":"Luka","chapter":"11","verse":"30","text":"Ntambu ira ilii Yona mbuyi gwa Mlungu pakaweriti lilangaliru kwa wantu wa Ninawi, su Mwana gwa Muntu hakaweri lilangaliru kwa wantu wa mashaka aga."},{"book":"Luka","chapter":"11","verse":"31","text":"Malikiya gwa kusika hakalawili shipindi shiyiwuku ashi pashitozwa na yomberi hakawatozi. Toziya mweni kagenditi mwanja kulawa kutali, kiziti kuvipikinira visoweru vya luhala lwa mfalumi Selemani, kumbiti panu kwana mkulu kuliku Selemani!"},{"book":"Luka","chapter":"11","verse":"32","text":"Mulishaka lya kutoza, wantu wa Ninawi hawagoloki pamuhera na shiyiwuku ashi na womberi hawashitozi. Toziya wantu wa Ninawi walekiti vidoda vyawatenditi pawamupikaniriti Yona pakabwera, kumbiti panu kwana shitwatila shikulu kuliku Yona."},{"book":"Luka","chapter":"11","verse":"33","text":"“Kwahera muntu yakawasha shikoroboyi na kushigubikira na mufiniku, ira hakashituli pashintambi, su wantu pawingira mnumba wapati kuwona kulangala."},{"book":"Luka","chapter":"11","verse":"34","text":"Masu gaku ga gambira shikoloboyi sha nshimba. Masu gaku pagawera makomu, nshimba yaku yoseri hayiweri ilangala, kumbiti masu gaku pagawera gaherepa ndiri, nshimba yaku yoseri hayiweri muluwindu."},{"book":"Luka","chapter":"11","verse":"35","text":"Su gwikali weri, gulangala gwaguweriti mngati mwaku naguwera luwindu."},{"book":"Luka","chapter":"11","verse":"36","text":"Handa nshimba yaku yoseri paiwera ilangala, pota kuwera pahala poseri pa luwindu, nshimba ayi hayilangali nakaka gambira shikoloboyi ntambu yashikulangalira kwa gulangala wakuwi.”"},{"book":"Luka","chapter":"11","verse":"37","text":"Yesu pakamaliriti kulonga, Mfalisayu yumu kamshemeriti ukaya kwakuwi waliyi shiboga pamuhera, su Yesu kagenditi na kulivaga kuliya shiboga."},{"book":"Luka","chapter":"11","verse":"38","text":"Mafalisayu walikangasha pawamwoniti kankuliya shiboga pota kugulula huti mawoku."},{"book":"Luka","chapter":"11","verse":"39","text":"Su Mtuwa kamgambira, “Mwenga Mafalisayu mgulula vikombi na sahani kwa kunja kumbiti mngati mmema lwamata na vidoda."},{"book":"Luka","chapter":"11","verse":"40","text":"Mwawazyigizyigi mwenga! Mlungu ndo yakanyawiti kunja, kayi kanyawiti mngati."},{"book":"Luka","chapter":"11","verse":"41","text":"Kumbiti muwayupi wahushu shilii shashiweriti muvikombi na musahani na kila shintu hashiweri shiherepa kwa mwenga."},{"book":"Luka","chapter":"11","verse":"42","text":"“Shondi mwenga Mafalisayu! Mwankumupa Mlungu zaka zya binzari na mshisha na mihamba yamonga na uganu pamlema yagamfiriziya Mlungu na ufiru wa Mlungu. Vitwatila avi mfiruwa muviloli weri pota na kulyaluwa vyamonga."},{"book":"Luka","chapter":"11","verse":"43","text":"“Shondi mwenga Mafalisayu! Mfira kulivaga palongolu pawapapanana ligoya munumba za Mlungu na kukulamsiyani kwa ligoya pahala pa soku."},{"book":"Luka","chapter":"11","verse":"44","text":"Shondi mwenga! Toziya mulifana na mapumba yagalififa, wantu pawagendagenda kunani kwakuwi pota na kuvimana.”"},{"book":"Luka","chapter":"11","verse":"45","text":"Yumu gwa Wafunda wa Malagaliru kamgambira, “Mfunda, pagutakuliti hangu, gutuhigilanga na twenga vilavi.”"},{"book":"Luka","chapter":"11","verse":"46","text":"Yesu kamwankula, “Shondi mwenga wafunda wa Malagaliru! Muwatwika wantu visanka vipapika ndiri, kumbiti mwaweni mwenga muweza ndiri ata kwa shala kuwatanga."},{"book":"Luka","chapter":"11","verse":"47","text":"Shondi mwenga! Mganyawa mapumba gaherepa ga wambuyi wa Mlungu, weni wazewi wenu wawalagiti."},{"book":"Luka","chapter":"11","verse":"48","text":"Su mgapitawulira na kugajimira galii gawatenditi wazewi wenu, wawalagiti wambuyi wa Mlungu, na mwenga mugajengera mapumba gawu."},{"book":"Luka","chapter":"11","verse":"49","text":"Toziya ayi Luhala lya Mlungu lutakuliti hangu, ‘Hanuwajegeri wambuyi wa Mlungu na wantumintumi, kumbiti hawawalagi wambuyi wa Mlungu wamu na kuwatabisiya wamonga.’"},{"book":"Luka","chapter":"11","verse":"50","text":"Su wantu wa shipindi ashi hawatozwi kwa kuwalaga wambuyi wa Mlungu kwanjira pawanyawiti pasipanu,"},{"book":"Luka","chapter":"11","verse":"51","text":"kwanjira pawamlagiti Abeli mpaka Zakariya ulii yawamlagiti pakati pashitalawanda sha kutambikira, pahala Pananagala. Yina, nakuwagambira, wantu wa shipindi ashi hawatozwi kwa matendu gawu."},{"book":"Luka","chapter":"11","verse":"52","text":"“Shondi mwenga wafunda wa Malagaliru! Muufifa ufunguu ulii wa mlyangu gwa mahala na mwaweni mwenga hapeni mwingiri na muwalewelera woseri yawafira kwingira nawingira.”"},{"book":"Luka","chapter":"11","verse":"53","text":"Pakaweriti kankuwuka palii, wafunda wa Malagaliru pamuhera na Mafalisayu wanjiti kumgambira pawambeziya nentu na kumkosiya kwajili ya vintu vivuwa,"},{"book":"Luka","chapter":"11","verse":"54","text":"pawajera kumgomiziya pakatakula shintu shipayira su wapati pakumbatira."}]}