{"data":[{"book":"Namatayo","chapter":"24","verse":"1","text":"Yesu ahokhuma Inupa ya Nlhuku, owiittucha awe vaawilhe aya nkayaamoniha manupa o Inupa ya Nlhuku."},{"book":"Namatayo","chapter":"24","verse":"2","text":"Yesu nkeerelha, “Eiyo, nnowoona alha manupa onkhaye alha! Ikekhia kinouhimeriani, khaninhalha ata nlhuku nimoka ninohalha uhalha vaa vachulhu nikina, kila nlhuku ninowa uwulhushiya vathi.”"},{"book":"Namatayo","chapter":"24","verse":"3","text":"Yesu vaari awe nakhanlhe vachulhu Mwaako wo Mizeituni, owiittucha yahonttwara untemerani, nkayaamwirelha, “Nnihimerie yoyo mwaha uyo unohalha ukhumelhelha iyaakhani? Ni ithikineha chani chinohalha ukhumelhelha unichuwelhiha uwa winyu ni umalha wo ilhapo?”"},{"book":"Namatayo","chapter":"24","verse":"4","text":"Yesu nkaakhulha, “Mwiishungeke nhiwe mwaathepiachiya ni ntu."},{"book":"Namatayo","chapter":"24","verse":"5","text":"Ukhalhawaya attu enchi anowa aakhumelhelha eeraka kila mmoka wiira phi Kuristo ni ayo anoowa yaapoteriha attu enchi."},{"book":"Namatayo","chapter":"24","verse":"6","text":"Nnoowa mweewa mwaha ikhoto ni itetesi cho ikhoto, nansho nhihuvihachiye. Ukhalhawaya yayo ahothananiya ukhumelhelha, nansho umalha unene uhinaaya."},{"book":"Namatayo","chapter":"24","verse":"7","text":"Nikosho nimoka inoowa yaatakana ni nikosho nikina, umwene mmoka unowa waatakana ni umwene nkina. Ikuruna ni utetemelha wo ilhapo unoowa waakhumelhelha vawo ni valhe."},{"book":"Namatayo","chapter":"24","verse":"8","text":"Yayo onkhaye ayo ari thoko nkuri wo uweria wo wiittukulha mwaana.”"},{"book":"Namatayo","chapter":"24","verse":"9","text":"“Yamalhaka nnoowa mwaavariya mwapangelhiye ichimwa ni wiiviya. Makosho onkhaye anoowa aarushiya wo nlhatu wo nchina naka."},{"book":"Namatayo","chapter":"24","verse":"10","text":"Attu enchi anoowa aahiya mirima chaya, anoowa aathumihana ni uvengana ashineneru."},{"book":"Namatayo","chapter":"24","verse":"11","text":"Anoowa aakhumelhelha anamilhohi o woothacha enchi anohalha waapoteriha attu enchi."},{"book":"Namatayo","chapter":"24","verse":"12","text":"Uhilhoka wa attu unoowa wunchereria, ni uttunana wa attu unowa uwolha."},{"book":"Namatayo","chapter":"24","verse":"13","text":"Nansho ntu riyoothe noohalha uvilhelha mpaka umalhelha yoyo phi nohalha woopolhiya."},{"book":"Namatayo","chapter":"24","verse":"14","text":"Nansho umalhelha uhinaya uphiya, alha Malhove Orera o Umwene wa Nlhuku alha, anoowa aahimiachiya ilhapo yonkhaye wo uhimiechesha wo attu onkhaye, vavawo umalhelha wo makosho phi nohalha aya uwa.”"},{"book":"Namatayo","chapter":"24","verse":"15","text":"“Nnoowa mwoona ‘Nrusho no utanganya’ naahimiye ni anamilhohi Nadanieli ninemenlhe vamapuroni vatakatifu, noshoma achuwelheke maana aya!"},{"book":"Namatayo","chapter":"24","verse":"16","text":"Vavawo, arii Uyudea attawelheke umiakoni."},{"book":"Namatayo","chapter":"24","verse":"17","text":"Ntu rii vanchaarani hikhuruwe vathi uukushani ittu mpaani mwawe."},{"book":"Namatayo","chapter":"24","verse":"18","text":"Ntu rii umatani hihokolhie uwani ukusha ikuwo awe."},{"book":"Namatayo","chapter":"24","verse":"19","text":"Ahothapana manyopani anohalha ukhalha ve iruttuni ni manyopani anaamwiha yayo mahuku ayo!"},{"book":"Namatayo","chapter":"24","verse":"20","text":"Munlhapelheke Nlhuku wiira uttawa winyu uhiwe nlhaalha wo uririya ama Nihuku no Wiittuwa!"},{"book":"Namatayo","chapter":"24","verse":"21","text":"Ukhalhawaya uhuva wo yeyo ikatema iyo unolhoha ukhalha wulhupalhe uhinapacha woonia toka woopiya ilhapo mpaka lhelho nna. Mena kunowa waakhumelhelha tho."},{"book":"Namatayo","chapter":"24","verse":"22","text":"Nansho Nlhuku homalha uwukulha yayo mahuku ayo, ahakaawukulhiye, khaawo ntu riyoothe akoopolhiye. Nansho wo nlhatu ni attu athanlhiye etu, Nlhuku noowa aawukulha yayo mahuku ayo.”"},{"book":"Namatayo","chapter":"24","verse":"23","text":"“Paahi etu, ntu owirelhakani yayo mahuku ayo, ‘Kuristo rii vaa’ ama ‘rii valhe,’ nhinrumelhelhe."},{"book":"Namatayo","chapter":"24","verse":"24","text":"Ukhalhawaya anoowa aakhumelhelha ashi kuristo o woothacha ni anamilhohi o woothacha, anoowa upanga cho ushangiha chulhupalhe ni woopiha cho waarimelhiha ata attu athanlhiye ni Nlhuku, yooriachaka."},{"book":"Namatayo","chapter":"24","verse":"25","text":"Mwiiwelhelheke etu, mii kinowaamukani mahuku ahinaya uphiya.”"},{"book":"Namatayo","chapter":"24","verse":"26","text":"“Paahi etu yowiirelhakani, ‘Mummweheke, rii uthakoni!’ Nhirumelhelhe, ama yeeraka ‘Mmweheke, eevinthe vaa!’ Nhirumelhelhe mena."},{"book":"Namatayo","chapter":"24","verse":"27","text":"Ukhalhawaya Mwaana a Ntu nohalha uwa thoko chineera aya wo uverunya vanomwalhelha aya unosha nchuwa mpaka uneelha nchuwa.”"},{"book":"Namatayo","chapter":"24","verse":"28","text":"“Vari ntembo, phi vakittu vanothukumana marepo.”"},{"book":"Namatayo","chapter":"24","verse":"29","text":"“Wamalhakaru uhuva wo yayo mahuku ayo, nchuwa ninohelhiya ipiphi, mweeri khunowa waapharelha, ittotwa chinoomora wiirimu, ni machiri o wiirimu anoowa aatikhinyiya."},{"book":"Namatayo","chapter":"24","verse":"30","text":"Ithikineha yo Mwaana a Ntu inoowa woonia wiirimu, ni makosho onkhaye o velhaponi anoowa aachukulhacha vanohalha aya umwoona Mwaana a Ntu awaaka vachulhu mahute o wiirimu wo ikuru ni nthimicho mulhupalhe."},{"book":"Namatayo","chapter":"24","verse":"31","text":"Nrombe nulhupalhe no mapalhapata ninowa uruma, ni uyo noowa waaruma minepa o wiirimu awe avire mithelha micheshe cho iphioo, ni waathukumaniha attu athanlhiye ukhuma mithelha chonkhaye ncheshe cho ilhapo.”"},{"book":"Namatayo","chapter":"24","verse":"32","text":"“Mwiiittucheke etu malhikaaniho o mwiri wo nkhuyu. Maritta vanophuwa aya mathaakhuru, vavawo phi nochuwelha inyu wiira, ilhimwe ihaatameria."},{"book":"Namatayo","chapter":"24","verse":"33","text":"Chiichammo etu, mwaattiva vanohalha inyu woona alha onkhaye alha apangiaka, mmweeke mwaachuwelha wiira ikatema ihaaya, wa ayo ukhumelhelha."},{"book":"Namatayo","chapter":"24","verse":"34","text":"Wo ikekhiaye muupuwelheke wiira ulha mwaha wonkhaye ulha, unohalha ukhumelhelha ilha iyari ilha ihinavira."},{"book":"Namatayo","chapter":"24","verse":"35","text":"Irimu ni ilhapo chinoovira, nansho malhove aka khanovira mena.”"},{"book":"Namatayo","chapter":"24","verse":"36","text":"“Khaawo ntu chuwenlhe, nihuku mena ikatema, inolhoha uwa yaakhani, anakhalhaka minepa o wiirimu, mena Mwaana. Athithi vekha aya phi chuwenlhe."},{"book":"Namatayo","chapter":"24","verse":"37","text":"Uwa wa Mwaana a Ntu unohalha ukhalha thoko chenre aya ikatema ya Anuhu."},{"book":"Namatayo","chapter":"24","verse":"38","text":"Mahuku igarika ihinaphiya, attu yaari alhiaka ni uwuria, athelhaka ni uthelhiya, mpaka nihuku Anuhu vaakenlhe aya ikalhava yuulhupalhe, isafina,"},{"book":"Namatayo","chapter":"24","verse":"39","text":"attu khayaachuwenlhe irini mpaka maashi o igarika vaawilhe aya, nkayaakusha onkhaye. Chiicho phi nohalha aya ukhalha nihuku Mwaana a Ntu vanolhoha awe uwa."},{"book":"Namatayo","chapter":"24","verse":"40","text":"Yeyo ikatema iyo attu elhi anowa ukhalha umatani, mmoka noochishiya, ni nkina noohiya."},{"book":"Namatayo","chapter":"24","verse":"41","text":"Manyopani elhi anowa ushilha vamoka, mmoka nowa ukushiya, nkina nowa uhiiya.”"},{"book":"Namatayo","chapter":"24","verse":"42","text":"“Paahi etu nshiheke, ukhalhawaya khanchuwenlhe nihuku no uhokolhia Athithi inyu."},{"book":"Namatayo","chapter":"24","verse":"43","text":"Mwanene inupa akaachuwenlhe nihuku noowa attu owiiya, nchuwelheke wiira anshelhelhiha, mena kaahiya inupa awe iphomolhiye."},{"book":"Namatayo","chapter":"24","verse":"44","text":"Wo chiichammo etu, ni inyu mwaatti nkalheke tayari, ukhalhawaya Mwaana a Ntu nolhoha uwa ikatema ihinaanyihera inyu.”"},{"book":"Namatayo","chapter":"24","verse":"45","text":"“Phi mpani etu, rii karumiya o ukhulhuvelhiya, o irusho? Ri ntu novahiya ntheko ni anene ntheko, wo weemelhelha akhunanawe ni waavaha cholhia ikatema yaayaka."},{"book":"Namatayo","chapter":"24","verse":"46","text":"Horeeriya yoyo karumiya nohalha uphwanyiya ni mwanene ntheko apangaka ntheko awe rata vanohokolhia aya uwani!"},{"book":"Namatayo","chapter":"24","verse":"47","text":"Kinouhimeriani wo ikekhiaye wiira, mwanene ntheko uyo nommaha yoyo karumiya uyo ntheko wo weemelhelha nhakhu awe wonkhaye."},{"book":"Namatayo","chapter":"24","verse":"48","text":"Nansho akhalhaka karumiya o uhikhulhuvelhiya, nowiichirelha munrimani mwawe wiira, anene ntheko kanohokolhia phiyaru,"},{"book":"Namatayo","chapter":"24","verse":"49","text":"nkaachokholha waatakacha anamitheko akhunanawe, nkaalhia cholhia chiyo vekha awe ni uwuria vamoka ni attu o uhapalhiya."},{"book":"Namatayo","chapter":"24","verse":"50","text":"Nansho mwanene ntheko noohokolhia nihuku nihinoweherera awe ni isaa ihichuwenlhe awe."},{"book":"Namatayo","chapter":"24","verse":"51","text":"Phi vavawo mwanene ntheko, vanowa awe untwarusha, ni umweesha nlhoko mmoka ni anafiki. Wowo phi nohalha aya ukhalha ikutto ni ushilha miino.”"}]}