{"data":[{"book":"Malako","chapter":"1","verse":"1","text":"Tala ebandeli ya Sango Malamu ya Yesu-Klisto, Mwana na Nzambe,"},{"book":"Malako","chapter":"1","verse":"2","text":"kolanda ndenge ekomama kati na mokanda ya mosakoli Ezayi :"},{"book":"Malako","chapter":"1","verse":"3","text":"Mongongo ya moto moko ezali kobelela kati na esobe :"},{"book":"Malako","chapter":"1","verse":"4","text":"Boye Yoane azalaki kati na esobe mpe azalaki kosakola : « Bobongola mitema na bino, bozwa libatisi, mpe Nzambe akolimbisa masumu na bino ! »"},{"book":"Malako","chapter":"1","verse":"5","text":"Bavandi nyonso ya Yuda mpe ya Yelusalemi bazalaki kokende epai na ye ; bazalaki kotubela masumu na bango, mpe ye, azalaki kobatisa bango na ebale Yordani."},{"book":"Malako","chapter":"1","verse":"6","text":"Yoane azalaki kolata elamba oyo basala na bapwale ya shamo mpe mokaba oyo basala na poso ya nyama, na loketo ; azalaki kolia mankoko mpe mafuta ya nzoyi."},{"book":"Malako","chapter":"1","verse":"7","text":"Tala makambo oyo azalaki koteya bato : « Sima na ngai, Moto moko azali koya, aleki ngai na nguya ; ngai nabongi kutu te mpo na kogumbama liboso na Ye mpo na kofungola ata basinga ya basandale na Ye."},{"book":"Malako","chapter":"1","verse":"8","text":"Ngai nazali kobatisa bino na mayi, kasi Ye akobatisa bino kati na Molimo Mosantu. »"},{"book":"Malako","chapter":"1","verse":"9","text":"Na tango wana, Yesu ayaki wuta na Nazareti ya Galile, mpe Yoane abatisaki Ye na ebale Yordani."},{"book":"Malako","chapter":"1","verse":"10","text":"Tango kaka abimaki na mayi, amonaki Likolo kofungwama mpe Molimo kokitela Ye lokola ebenga."},{"book":"Malako","chapter":"1","verse":"11","text":"Mongongo moko eyokanaki wuta na Likolo : « Ozali Mwana na Ngai ya bolingo, nasepelaka na Yo mingi ! »"},{"book":"Malako","chapter":"1","verse":"12","text":"Mbala moko, Molimo amemaki Yesu kati na esobe"},{"book":"Malako","chapter":"1","verse":"13","text":"epai wapi avandaki mikolo tuku minei mpe Satana azalaki komeka Ye. Azalaki kuna elongo na banyama ya zamba, mpe ba-anjelu bazalaki kopesa Ye bilei."},{"book":"Malako","chapter":"1","verse":"14","text":"Tango babwakaki Yoane kati na boloko, Yesu akendeki na Galile epai wapi azalaki koteya Sango Malamu ya Nzambe."},{"book":"Malako","chapter":"1","verse":"15","text":"Azalaki koloba : « Tango ekoki, mpe Bokonzi ya Nzambe ekomi pene. Bobongola mitema mpe bondima Sango Malamu. »"},{"book":"Malako","chapter":"1","verse":"16","text":"Mokolo moko, wana Yesu azalaki koleka pembeni ya ebale ya Galile, amonaki Simona mpe Andre, ndeko na ye. Bazalaki kobwaka monyama na ebale, pamba te bazalaki balobi mbisi."},{"book":"Malako","chapter":"1","verse":"17","text":"Yesu alobaki na bango : « Bolanda Ngai, mpe nakokomisa bino balobi bato. »"},{"book":"Malako","chapter":"1","verse":"18","text":"Mbala moko, batikaki minyama na bango mpe balandaki Yesu."},{"book":"Malako","chapter":"1","verse":"19","text":"Wana Yesu akobaki kotambola, amonaki na mosika Jake, mwana mobali ya Zebede, oyo azalaki elongo na Yoane, ndeko na ye ; bazalaki kobongisa minyama kati na bwato na bango."},{"book":"Malako","chapter":"1","verse":"20","text":"Mbala moko, Yesu abengaki bango. Batikaki Zebede, tata na bango, kati na bwato elongo na basali na ye mpe balandaki Yesu."},{"book":"Malako","chapter":"1","verse":"21","text":"Bongo Yesu elongo na bayekoli na Ye bakendeki na Kapernawumi. Na mokolo ya Saba, Yesu akotaki na ndako ya mayangani mpe abandaki koteya."},{"book":"Malako","chapter":"1","verse":"22","text":"Bato bakamwaki makasi malakisi na Ye, pamba te ateyaki na bokonzi oyo balakisi ya Mobeko bazangaki."},{"book":"Malako","chapter":"1","verse":"23","text":"Kaka na tango yango, ezalaki na moto moko, kati na ndako ya mayangani, oyo azalaki na se ya bokonzi ya molimo mabe, azalaki koganga :"},{"book":"Malako","chapter":"1","verse":"24","text":"— Yesu ya Nazareti, olingi nini ? Oyei nde koboma biso ? Nayebi Yo malamu, ozali Motindami mpe Mosantu ya Nzambe !"},{"book":"Malako","chapter":"1","verse":"25","text":"Yesu atelemelaki molimo mabe yango mpe apesaki yango mitindo :"},{"book":"Malako","chapter":"1","verse":"26","text":"Molimo mabe eningisaki moto yango makasi mpe ebimaki na koganga."},{"book":"Malako","chapter":"1","verse":"27","text":"Bato nyonso bakamwaki makasi mpe bakomaki kotunana :"},{"book":"Malako","chapter":"1","verse":"28","text":"Mbala moko, sango na tina na Ye epanzanaki kati na etuka mobimba ya Galile."},{"book":"Malako","chapter":"1","verse":"29","text":"Tango Yesu abimaki na ndako ya mayangani, akendeki elongo na Jake mpe Yoane na ndako ya Simona mpe Andre."},{"book":"Malako","chapter":"1","verse":"30","text":"Nzokande, mama-bokilo ya Simona azalaki ya kolala mpo ete azalaki kobela fievele ; mbala moko, bapesaki Ye sango."},{"book":"Malako","chapter":"1","verse":"31","text":"Boye apusanaki pene ya mama yango, asimbaki ye na loboko mpe atelemisaki ye ; fievele esilaki, mpe mama yango akomaki kobongisela bango bilei."},{"book":"Malako","chapter":"1","verse":"32","text":"Wana moyi elalaki mpe pokwa eyaki, bamemelaki Yesu babeli nyonso mpe bato oyo bazalaki na se ya bokonzi ya milimo mabe."},{"book":"Malako","chapter":"1","verse":"33","text":"Bato nyonso ya engumba bayaki kosangana liboso ya ekuke ya ndako ;"},{"book":"Malako","chapter":"1","verse":"34","text":"bongo Yesu abikisaki bato ebele oyo bazalaki na pasi ya ndenge na ndenge, abenganaki milimo mabe ebele mpe apekisaki yango koloba ; pamba te milimo mabe eyebi nani oyo Ye azali."},{"book":"Malako","chapter":"1","verse":"35","text":"Na tongo-tongo ya mokolo oyo elandaki, wana molili ezalaki nanu, Yesu alamukaki, abimaki libanda, akendeki na esobe epai wapi azalaki kaka Ye moko mpe akomaki kosambela."},{"book":"Malako","chapter":"1","verse":"36","text":"Simona elongo na baninga na ye bakendeki koluka Yesu."},{"book":"Malako","chapter":"1","verse":"37","text":"Tango bamonaki Ye, balobaki na Ye :"},{"book":"Malako","chapter":"1","verse":"38","text":"Kasi Ye azongiselaki bango :"},{"book":"Malako","chapter":"1","verse":"39","text":"Boye, atambolaki na Galile mobimba ; azalaki koteya na bandako na bango ya mayangani mpe kobengana milimo mabe."},{"book":"Malako","chapter":"1","verse":"40","text":"Moto moko na maba apusanaki pene na Yesu, afukamaki mpe asengaki na Yesu :"},{"book":"Malako","chapter":"1","verse":"41","text":"Yesu ayokelaki ye mawa, atandaki loboko na Ye, asimbaki ye mpe alobaki :"},{"book":"Malako","chapter":"1","verse":"42","text":"Mbala moko, maba elongwaki na nzoto ya mobeli mpe akomaki peto."},{"book":"Malako","chapter":"1","verse":"43","text":"Mbala moko, Yesu azongisaki ye mpe akebisaki ye :"},{"book":"Malako","chapter":"1","verse":"44","text":"— Yoka Ngai malamu, koyebisa likambo oyo na moto moko te ; kasi kende komilakisa epai ya Nganga-Nzambe mpe pesa, mpo na kopetolama na yo, likabo oyo Moyize akataki lokola mobeko mpo ete ezala litatoli na miso na bango ete obiki."},{"book":"Malako","chapter":"1","verse":"45","text":"Kasi tango kaka abimaki, abandaki koloba mpe kopanza sango. Mpo na yango, Yesu azalaki lisusu te kokoka kokota kati na bingumba na miso ya bato nyonso ; kasi akomaki kovanda na libanda ya bingumba, na bisika oyo ebombama. Nzokande, bato bazalaki kaka kowuta bipai na bipai mpo na koya epai na Ye."}]}