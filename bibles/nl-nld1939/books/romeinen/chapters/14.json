{"data":[{"book":"Romeinen","chapter":"14","verse":"1","text":"Gij moet den zwakke in het geloof tot u trekken; maar niet om over meningsverschillen te twisten."},{"book":"Romeinen","chapter":"14","verse":"2","text":"De een toch gelooft alles te mogen eten; de zwakke voedt zich met groenten."},{"book":"Romeinen","chapter":"14","verse":"3","text":"Wie eet, moet hem niet kleineren, die niet eet; en wie niet eet, moet geen oordeel vellen over hem, die wèl eet; God immers heeft hem als den zijne aangenomen."},{"book":"Romeinen","chapter":"14","verse":"4","text":"Wie zijt ge dan wel, die een oordeel velt over andermans dienstknecht; of hij staat of valt, is de zaak van zijn eigen meester. Maar hij zal staande blijven; want de Heer heeft de macht, hem staande te houden."},{"book":"Romeinen","chapter":"14","verse":"5","text":"De een stelt de ene dag boven de andere; een ander stelt ze alle gelijk; laat iedereen zijn eigen volle overtuiging volgen."},{"book":"Romeinen","chapter":"14","verse":"6","text":"Wie aan een bepaalde dag is gehecht, doet het ter ere van den Heer; en wie eet, eet ter ere van den Heer, daar hij dank brengt aan God; en wie niet eet, laat het ter ere van den Heer, en dankt daarbij God."},{"book":"Romeinen","chapter":"14","verse":"7","text":"Niemand van ons leeft voor zichzelf, en niemand sterft voor zichzelf;"},{"book":"Romeinen","chapter":"14","verse":"8","text":"want zo we leven, dan leven we voor den Heer, zo we sterven, dan sterven we voor den Heer. Of we dus leven of sterven, den Heer behoren we toe."},{"book":"Romeinen","chapter":"14","verse":"9","text":"Want juist daarom is Christus gestorven en ten leven opgestaan, om de Heer te zijn van doden en levenden."},{"book":"Romeinen","chapter":"14","verse":"10","text":"Maar wat oordeelt ge dan uw broeder, of wat kleineert ge uw broeder? Allen toch zullen we voor Gods rechterstoel moeten staan."},{"book":"Romeinen","chapter":"14","verse":"11","text":"Want er staat geschreven: “Zoowaar Ik leef, zegt de Heer: Voor Mij zal elke knie zich buigen, En alle tong zal God verheerlijken.”"},{"book":"Romeinen","chapter":"14","verse":"12","text":"Ieder van ons zal dus voor zichzelf rekenschap hebben te geven aan God."},{"book":"Romeinen","chapter":"14","verse":"13","text":"Laat ons dus niet langer elkander beoordelen; doch maakt liever het besluit, den broeder geen aanstoot of ergernis te geven."},{"book":"Romeinen","chapter":"14","verse":"14","text":"Ik weet, en ben er zeker van in den Heer Jesus, dat op zichzelf niets onrein is; maar voor hem die meent, dat het onrein is, is het onrein."},{"book":"Romeinen","chapter":"14","verse":"15","text":"Maar wanneer ge uw broeder grieft door uw eten, dan beoefent ge de liefde niet meer. Stort door uw eten niemand in het verderf, voor wien Christus is gestorven."},{"book":"Romeinen","chapter":"14","verse":"16","text":"Wat uzelf goed toeschijnt, moet ge geen slechte naam doen krijgen."},{"book":"Romeinen","chapter":"14","verse":"17","text":"Immers het koninkrijk Gods bestaat niet in spijs en drank, maar in gerechtigheid, vrede en vreugde in den heiligen Geest;"},{"book":"Romeinen","chapter":"14","verse":"18","text":"en wie zó Christus dient, is welgevallig aan God en geacht door de mensen."},{"book":"Romeinen","chapter":"14","verse":"19","text":"We moeten dus streven naar wat de vrede en de wederkerige stichting bevordert."},{"book":"Romeinen","chapter":"14","verse":"20","text":"Breekt het werk van God niet af om wat spijs. Zeker, alles is rein; maar het wordt slecht voor den mens, die door zijn eten aanstoot geeft."},{"book":"Romeinen","chapter":"14","verse":"21","text":"Het is lofwaardig, geen vlees te eten en geen wijn of iets anders te drinken, wanneer uw broeder zich daaraan ergert."},{"book":"Romeinen","chapter":"14","verse":"22","text":"Houd uw overtuiging voor uzelf, en voor God. -Gelukkig hij, die zich niets te verwijten heeft bij wat hij zich veroorlooft."},{"book":"Romeinen","chapter":"14","verse":"23","text":"Maar wie nog in twijfel verkeert terwijl hij eet, is veroordeeld, omdat hij niet handelt overeenkomstig zijn geloof; alles toch is zonde, wat niet in overeenstemming is met het geloof."}]}