{"data":[{"book":"Waefeso","chapter":"3","verse":"1","text":"Nene Pauli, yanyohighwe kwaapfila nomsang'anila Yesu Kiristu kwaajili yenu mwemwe imli si Wayahudi nomlomba Imulungu."},{"book":"Waefeso","chapter":"3","verse":"2","text":"Ambe tsamuhulika ka Imulungu kwa uluso wake kangaya ng'onde ino nimsang'anileni mwemwe."},{"book":"Waefeso","chapter":"3","verse":"3","text":"Imulungu tsakangubulila niimanye imbuli ino iipfisike, ka pfanongole kwandika chidogho mbuli ino."},{"book":"Waefeso","chapter":"3","verse":"4","text":"Mng'asoma ghoya aghala ghanyandike, mtsotanga pfaniimanya imbuli ino iifisighwe ya Kiristu."},{"book":"Waefeso","chapter":"3","verse":"5","text":"Ghumwande Imulungu ng'awatendile bae iwanu waitange imbuli ino, lekeni sambi Imulungu kawaghubulila iwatumighwa wake na manabii wake wahenzeluka waimanye imbuli ino kubitila Ghumuhe Mwenzeluka."},{"book":"Waefeso","chapter":"3","verse":"6","text":"Imbuli yenyegho iipfisike aino hano, kubitila Imbuli Inoghile Iwanu iwali si Wayahudi nawo watsobokela aghala ghe Imulungu ka pfawatsobokela Wayahudi. wawo nawo wa pfilungo pfa lukuli lulula, na wobokela laghano lilila lyayatendile Imulungu kubitila Yesu Kiristu."},{"book":"Waefeso","chapter":"3","verse":"7","text":"Nene tsanendighwa mtumighwa we Imbuli Inoghile kwa libatsi lyangayile Imulungu kwa ingupfu yake ng'ulu."},{"book":"Waefeso","chapter":"3","verse":"8","text":"Nene namdodo kubita iwanu wose wa Imulungu, lekeni Imulungu kanitendela uluso niwapetele Iwanu iwali si Wayahudi utajiri mkulu ng'ani wa Kiristu,"},{"book":"Waefeso","chapter":"3","verse":"9","text":"kuya niwatende iwanu wose waimanye imbuli ye Imulungu iipfisike pfaisang'ana. Imulungu iyalumbile ipfinu pfose, tsakaipfisa imbuli yake ayo kulawa ghumwande,"},{"book":"Waefeso","chapter":"3","verse":"10","text":"ili sambi, kubitila iwanu wose iwomtoghola Imulungu, wakulu na iwane uwetso wa kulanga wamanye inzewele ya Imulungu mne ipfinu pfose."},{"book":"Waefeso","chapter":"3","verse":"11","text":"Imulungu katenda chinu acho kubitila Imtwatsa wetu Yesu Kiristu ka pfabamile ghamatsuwa ghose."},{"book":"Waefeso","chapter":"3","verse":"12","text":"Kwa kwilunga na Kiristu na kwa kumtoghola yeye, twodaha kumghendela Imulungu bila kupfuka."},{"book":"Waefeso","chapter":"3","verse":"13","text":"Lelo nomlombani mghendelele kwighuma ghumoyo kwaajili ya maghayo ghanimdununzikilani, mana agha ghose kwaajili ya utunitso wenu."},{"book":"Waefeso","chapter":"3","verse":"14","text":"Apfo notowa ghamaghoti nomlomba Aba,"},{"book":"Waefeso","chapter":"3","verse":"15","text":"yeye iyali mwanduso wa kolo tsose itsili muisi na itsili kulanga."},{"book":"Waefeso","chapter":"3","verse":"16","text":"Nomlomba Imulungu kwa utunitso wake mkulu, kubitila Ghumuhe wake yamwing'eni ingupfu ye ukwima ghendo mna mimoyo yenu,"},{"book":"Waefeso","chapter":"3","verse":"17","text":"naye Kiristu akale mne mimoyo yenu kwa ukutoghola. Nomlombelani ghoghose ighamtenda ghalawile mne unoghelo ghendo,"},{"book":"Waefeso","chapter":"3","verse":"18","text":"ili mdahe kumanya hamwe ne iwanu wose we Imulungu unoghelo wa Kiristu pfauli mghatsi na mkulu na pfauli na chimo na pfaughendese."},{"book":"Waefeso","chapter":"3","verse":"19","text":"Muumanye unoghelo wake Kiristu iubita ukumanya kwose, na mmemesighwe ukutimila kwose kwe Imulungu."},{"book":"Waefeso","chapter":"3","verse":"20","text":"Imulungu kodaha kutenda pfinu pfikulu kubita pfatulomba au pfatukwalangula kwa ngupfu yake iisang'ana mghati mwetu;"},{"book":"Waefeso","chapter":"3","verse":"21","text":"Yeye yatunyighwe kwaajili ye iwanu wose iwomtoghola Kiristu na kwaajili ya Yesu Kiristu mwenyegho, pfipindi pfose, ghamatsuwa ghose! Ona."}]}