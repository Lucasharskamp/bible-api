{"data":[{"book":"Jọn","chapter":"19","verse":"1","text":"Mgbe ahụ, Pailet kpụụrụ Jisọs, a pịa ya ihe."},{"book":"Jọn","chapter":"19","verse":"2","text":"Ndị agha kpara okpueze nke e ji ogwu mee, kpukwasị ya nʼisi, yinyekwa ya uwe mwụda na-acha odo odo."},{"book":"Jọn","chapter":"19","verse":"3","text":"Ha bịakwutere ya ọtụtụ mgbe na-asị, “Ekele, gị Eze ndị Juu!” Ha na-amakwa ya ụra nʼihu."},{"book":"Jọn","chapter":"19","verse":"4","text":"Pailet pụkwara nʼezi ọzọ sị ha, “Lee, ana m akpọpụtara unu ya, ka unu mara na achọpụtaghị m ihe ọjọọ ọbụla o mere.”"},{"book":"Jọn","chapter":"19","verse":"5","text":"Mgbe Jisọs yi okpu ogwu na uwe odo odo pụta, Pailet sịrị ha, “Lekwanụ nwoke ahụ!”"},{"book":"Jọn","chapter":"19","verse":"6","text":"Ngwangwa, ndịisi nchụaja na ndị nche hụrụ ya, ha tiri mkpu sị, “Kpọgide ya nʼobe! Kpọgide ya nʼobe!”"},{"book":"Jọn","chapter":"19","verse":"7","text":"Ndị Juu zara ya, “Anyị nwere iwu, dị ka iwu ahụ siri dị, ihe kwesiri ya bụ ọnwụ, nʼihi na ọ kpọrọ onwe ya Ọkpara Chineke.”"},{"book":"Jọn","chapter":"19","verse":"8","text":"Mgbe Pailet nụrụ nke a, oke egwu tụrụ ya karịa."},{"book":"Jọn","chapter":"19","verse":"9","text":"Ọ laghachiri azụ nʼime ụlọeze ahụ, jụọ Jisọs, “Olee ebe i siri bịa?” Ma Jisọs azaghị ya ihe ọbụla."},{"book":"Jọn","chapter":"19","verse":"10","text":"Pailet sịrị ya, “Ị na-agba m nkịtị? Ọ bụ na ị maghị na m nwere ike ịkpọgide gị nʼobe, nweekwa ike ịhapụ gị ka ị laa?”"},{"book":"Jọn","chapter":"19","verse":"11","text":"Jisọs zara ya, “Ị garaghị enwe ike ọbụla nʼebe m nọ, ma ọ bụrụ na o siteghị nʼelu rute gị aka. Nke a mere mmehie onye duru m nye nʼaka gị ji karịa.”"},{"book":"Jọn","chapter":"19","verse":"12","text":"Site na mgbe ahụ Pailet chọsịrị ike ịhapụ ya. Ma ndị Juu tisiri mkpu ike sị, “Ị hapụ nwoke a ka ọ laa, ị bụkwaghị enyi Siza. Nʼihi na onye ọbụla na-eme onwe ya eze na-elelị Siza.”"},{"book":"Jọn","chapter":"19","verse":"13","text":"Mgbe Pailet nụrụ okwu ndị a, ọ kpọpụtara Jisọs nʼezi, nọdụkwa ala nʼoche ikpe ya dị nʼebe a na-akpọ Pevumentị (maọbụ Gabata nʼasụsụ Hibru)."},{"book":"Jọn","chapter":"19","verse":"14","text":"Ọ bụ nʼihe dịka nʼoge ehihie nke ụbọchị nkwadebe maka oriri Ngabiga."},{"book":"Jọn","chapter":"19","verse":"15","text":"Ma ha tiri mkpu, “Kpọpụ ya, Kpọpụ ya! Kpọgide ya nʼobe.”"},{"book":"Jọn","chapter":"19","verse":"16","text":"Mgbe ahụ, o nyefere ya nʼaka ha, ka ha kpọgide ya nʼobe."},{"book":"Jọn","chapter":"19","verse":"17","text":"O buuru obe ya gaa nʼebe a na-akpọ Okpokoro Isi (nke pụtara Gọlgọta nʼasụsụ Hibru)."},{"book":"Jọn","chapter":"19","verse":"18","text":"Nʼebe ahụ ka ha kpọgidere ya nʼobe, ya na mmadụ abụọ ndị ọzọ. Otu onye nʼaka nri ya, onye nke ọzọ nʼaka ekpe ya."},{"book":"Jọn","chapter":"19","verse":"19","text":"O nwere ihe Pailet dere kụpanye nʼelu obe ahụ. Ihe o dere bụ nke a:"},{"book":"Jọn","chapter":"19","verse":"20","text":"Ọtụtụ ndị Juu gụrụ ihe a o dere, nʼihi na ebe a kpọgburu Jisọs dị nso nʼobodo ahụ. E dekwara ya nʼasụsụ Hibru, Griik na Latin."},{"book":"Jọn","chapter":"19","verse":"21","text":"Ndịisi nchụaja nke ndị Juu gwara Pailet sị, “Edela na ọ bụ Eze ndị Juu, kama dee na nwoke a sịrị, abụ m eze ndị Juu.”"},{"book":"Jọn","chapter":"19","verse":"22","text":"Ma Pailet zara, “Ihe m dere, edeela m ya.”"},{"book":"Jọn","chapter":"19","verse":"23","text":"Mgbe ndị agha kpọgidechara Jisọs nʼobe, ha kere uwe ya ụzọ anọ. Onye ọbụla nʼime ha nwetara otu ụzọ. Ha chịrị uwe mwụda ya nke a na-adụghị adụ, kama a kpara ya akpa site nʼelu ya ruo nʼala ya."},{"book":"Jọn","chapter":"19","verse":"24","text":"Ha gwarịtara onwe ha, “Ka anyị hapụnụ ịdọka ya, kama ka anyị fee nza lee onye ọ ga-adanyere i were ya.”"},{"book":"Jọn","chapter":"19","verse":"25","text":"Nne ya, nwanne ya nwanyị, bụ Meri nwunye Klopas, na Meri Magdalin guzo nso nʼakụkụ obe Jisọs."},{"book":"Jọn","chapter":"19","verse":"26","text":"Mgbe Jisọs hụrụ nne ya na onye na-eso ụzọ ya ọ hụrụ nʼanya ka o guzo nʼakụkụ ya, ọ sịrị nne ya, “Nwanyị lee nwa gị nwoke.”"},{"book":"Jọn","chapter":"19","verse":"27","text":"Ọ sịrị onye ahụ nke na-eso ụzọ ya, “Lee nne gị.” Site nʼoge ahụ, onye ahụ na-eso ụzọ ya kpọọrọ ya laa nʼụlọ nke ya."},{"book":"Jọn","chapter":"19","verse":"28","text":"Nʼikpeazụ, mgbe Jisọs matara na ihe niile emezuola. Ma iji mezuo ihe e dere nʼakwụkwọ nsọ, ọ sịrị, “Akpịrị na-akpọ m nkụ.”"},{"book":"Jọn","chapter":"19","verse":"29","text":"Otu ite mmanya ọra dọrọ nso nʼebe ahụ. Ha were ogbo denye nʼime mmanya ahụ, kenye ogbo ahụ nʼosisi hisọp welie ya elu chee ya nʼọnụ."},{"book":"Jọn","chapter":"19","verse":"30","text":"Mgbe Jisọs detụrụ mmanya ahụ ọnụ, ọ sịrị, “Ọ gwụchaala.” O hulatara isi ya, kubie ume."},{"book":"Jọn","chapter":"19","verse":"31","text":"Ma ndị Juu achọghị ka ahụ ndị ahụ a kpọgidere nʼobe nọgide nʼebe ahụ ka chi bọọ, nʼihi na ọ bụ Ụbọchị Nkwadebe. Echi ya bụ ga-abụ ụbọchị izuike pụrụ iche. Ha rịọọrọ Pailet ka a gbajisie ha ụkwụ ma bupụkwa ahụ ha."},{"book":"Jọn","chapter":"19","verse":"32","text":"Ndị agha ahụ bịara gbajie ụkwụ onye nke mbụ na onye nke ọzọ a kpọgburu ha na ya."},{"book":"Jọn","chapter":"19","verse":"33","text":"Ma mgbe ha bịaruru nʼebe Jisọs nọ, ha hụrụ na ọ nwụọlarị. Nʼihi nke a, ha agbajighị ụkwụ ya."},{"book":"Jọn","chapter":"19","verse":"34","text":"Kama otu onye nʼime ndị agha ahụ weere ùbe mapuo ya akụkụ ya. Ngwangwa ọbara na mmiri gbapụtara."},{"book":"Jọn","chapter":"19","verse":"35","text":"Onye hụrụ ihe ndị a gbara ama ka unu kwere, ama ya bụ eziokwu, ọ matakwara na ihe ọ na-ekwu bụ eziokwu."},{"book":"Jọn","chapter":"19","verse":"36","text":"Ihe ndị a niile mere ka e mezuo ihe e dere nʼakwụkwọ nsọ, “Ọ dịghị ọkpụkpụ ya ọbụla nke a ga-agbaji.”19:36 Ọpụ 12:46; Ọnụ 9:12; Abụ 34:20"},{"book":"Jọn","chapter":"19","verse":"37","text":"E dekwara nʼebe ọzọ nʼakwụkwọ sị, “Ha ga-elegide onye ahụ ha mapuru ahụ anya.”19:37 Zek 12:10"},{"book":"Jọn","chapter":"19","verse":"38","text":"Mgbe ihe ndị a gasịrị, otu nwoke aha ya bụ Josef, onye sitere Arimatia, onye na-eso ụzọ Jisọs na nzuzo, nʼihi egwu ndị Juu, jekwuuru Pailet rịọ ka o nye ya ikike iburu ahụ Jisọs, Pailet kwere, ya mere ọ bịara buru ahụ ya."},{"book":"Jọn","chapter":"19","verse":"39","text":"Nikọdimọs, onye ahụ bịakwutere Jisọs nʼabalị na mbụ, bịakwara. O wetara máá na aloos a gwakọtara agwakọta, nke ọtụtụ ya ruru ihe dịka kilogram iri atọ na anọ."},{"book":"Jọn","chapter":"19","verse":"40","text":"Ha buuru ahụ Jisọs, tee ya ụda ndị ahụ, fụchikwaa ya nʼakwa ọcha linin dịka omenaala olili ozu nke ndị Juu si dị."},{"book":"Jọn","chapter":"19","verse":"41","text":"Ebe ahụ a kpọgidere ya nʼobe dị nʼotu ubi a gbara ogige. Nʼime ogige a, otu ili ọhụrụ dị na ya nke e jibeghị lie onye ọbụla."},{"book":"Jọn","chapter":"19","verse":"42","text":"Nʼihi na ọ bụ ụbọchị Nkwadebe nke ndị Juu,19:42 maka ụbọchị izuike ndị Juu nakwa nʼihi na ili ahụ dị nso, ha dọnyere ahụ Jisọs nʼime ya."}]}