{"data":[{"book":"2 ЦАРСТВАЎ","chapter":"22","verse":"1","text":"І засьпяваў Давід песьню Госпаду ў дзень, калі Гасподзь выбавіў яго ад рукі ўсіх ворагаў і ад рукі Саўла, і сказаў:"},{"book":"2 ЦАРСТВАЎ","chapter":"22","verse":"2","text":"Гасподзь - цьвярдыня мая і моц мая і збаўца мой."},{"book":"2 ЦАРСТВАЎ","chapter":"22","verse":"3","text":"Бог мой - скала мая; на Яго я спадзяюся; шчыт мой, рог выратаваньня майго, агароджа мая і прытулак мой; Ратаўнік мой, ад бедаў Ты выбавіў мяне!"},{"book":"2 ЦАРСТВАЎ","chapter":"22","verse":"4","text":"Паклічу Госпада, Якому шчыра пакланяюся, і ад ворагаў маіх выратуюся."},{"book":"2 ЦАРСТВАЎ","chapter":"22","verse":"5","text":"Агарнулі мяне хвалі сьмерці, і патокі беззаконьня напалохалі мяне;"},{"book":"2 ЦАРСТВАЎ","chapter":"22","verse":"6","text":"ланцугі пекла аблеглі мяне, і сеткі сьмерці аблыталі мяне."},{"book":"2 ЦАРСТВАЎ","chapter":"22","verse":"7","text":"Але вось у цеснаце маёй я паклікаў Госпада і Бога майго і заклікаў, і Ён пачуў з харомаў Сваіх голас мой, і енк мой дайшоў да слыху Яго."},{"book":"2 ЦАРСТВАЎ","chapter":"22","verse":"8","text":"Затрэслася, закалыхалася зямля, задрыжалі і парушыліся асновы нябёсаў, бо разгневаўся на іх Гасподзь."},{"book":"2 ЦАРСТВАЎ","chapter":"22","verse":"9","text":"Падняўся дым ад гневу Яго і з вуснаў Яго агонь пажыральны; жарнае вугольле сыпалася ад Яго."},{"book":"2 ЦАРСТВАЎ","chapter":"22","verse":"10","text":"Нахіліў Ён нябёсы і сышоў; і морак пад нагамі ў Яго;"},{"book":"2 ЦАРСТВАЎ","chapter":"22","verse":"11","text":"і сеў на херувімаў, і паляцеў, і панёсься на крылах ветру;"},{"book":"2 ЦАРСТВАЎ","chapter":"22","verse":"12","text":"і моракам пакрыў Сябе, як ценем, згусьціўшы воды хмар нябесных;"},{"book":"2 ЦАРСТВАЎ","chapter":"22","verse":"13","text":"ад бляску прад Ім разгаралася вугольле вогненнае."},{"book":"2 ЦАРСТВАЎ","chapter":"22","verse":"14","text":"Загрымеў зь нябёсаў Гасподзь, і Ўсявышні даў голас Свой;"},{"book":"2 ЦАРСТВАЎ","chapter":"22","verse":"15","text":"пусьціў стрэлы і расьсеяў іх; бліснуў маланкаю і зьнішчыў іх."},{"book":"2 ЦАРСТВАЎ","chapter":"22","verse":"16","text":"І адчыніліся крыніцы мора, агаліліся асновы сусьветныя ад грознага голасу Госпада, ад подыху духу гневу Яго."},{"book":"2 ЦАРСТВАЎ","chapter":"22","verse":"17","text":"Працягнуў Ён руку з вышыні і ўзяў мяне, і дастаў мяне з водаў многіх;"},{"book":"2 ЦАРСТВАЎ","chapter":"22","verse":"18","text":"выбавіў мяне ад ворага майго моцнага, ад ненавісьнікаў маіх, якія былі мацнейшыя за мяне."},{"book":"2 ЦАРСТВАЎ","chapter":"22","verse":"19","text":"Яны паўсталі на мяне ў дзень бедства майго; але Гасподзь быў апораю мне"},{"book":"2 ЦАРСТВАЎ","chapter":"22","verse":"20","text":"і вывеў мяне на прасторнае месца, выбавіў мяне, бо Ён дабраволіць мне."},{"book":"2 ЦАРСТВАЎ","chapter":"22","verse":"21","text":"Даў мне Гасподзь па праўдзе маёй, па чысьціні рук маіх узнагародзіў мяне."},{"book":"2 ЦАРСТВАЎ","chapter":"22","verse":"22","text":"Бо я захоўваў шляхі Госпада і ня быў грэшны прад Богам маім,"},{"book":"2 ЦАРСТВАЎ","chapter":"22","verse":"23","text":"бо ўсе запаведзі Яго перад мною, і ад пастановаў Яго я не адступаў,"},{"book":"2 ЦАРСТВАЎ","chapter":"22","verse":"24","text":"і быў беззаганны прад Ім, і пільнаваўся, каб не зграшыць мне."},{"book":"2 ЦАРСТВАЎ","chapter":"22","verse":"25","text":"І даў мне Гасподзь па праўдзе маёй, па чысьціні маёй прад вачыма Яго."},{"book":"2 ЦАРСТВАЎ","chapter":"22","verse":"26","text":"Зь мілажальным Ты - мілажальны, з чалавекам шчырым - шчыры,"},{"book":"2 ЦАРСТВАЎ","chapter":"22","verse":"27","text":"з чыстым - чысты, а з хітрым - па хітрасьці ягонай."},{"book":"2 ЦАРСТВАЎ","chapter":"22","verse":"28","text":"Людзей прыгнечаных Ты ратуеш і позіркам Сваім прыніжаеш пыхлівых."},{"book":"2 ЦАРСТВАЎ","chapter":"22","verse":"29","text":"Ты, Госпадзе, сьвяцільня мая; Гасподзь прасьвятляе цемру маю."},{"book":"2 ЦАРСТВАЎ","chapter":"22","verse":"30","text":"З Табою я разьбіваю войска; з Богам маім падымаюся на сьцяну."},{"book":"2 ЦАРСТВАЎ","chapter":"22","verse":"31","text":"Бог! - беззаганны шлях Ягоны, чыстае слова Госпада, шчыт Ён усім, хто спадзяецца на Яго."},{"book":"2 ЦАРСТВАЎ","chapter":"22","verse":"32","text":"Бо хто Бог, акрамя Госпада, і хто абарона, акрамя Бога нашага?"},{"book":"2 ЦАРСТВАЎ","chapter":"22","verse":"33","text":"Бог апаясвае мяне сілаю, пракладвае мне правільны шлях;"},{"book":"2 ЦАРСТВАЎ","chapter":"22","verse":"34","text":"робіць ногі мае, як у аленя, і на вышынях ставіць мяне;"},{"book":"2 ЦАРСТВАЎ","chapter":"22","verse":"35","text":"вучыць рукі мае бітве і цягліцы мае напінае, як медны лук."},{"book":"2 ЦАРСТВАЎ","chapter":"22","verse":"36","text":"Ты даеш мне шчыт выратаваньня Твайго, і міласьць Твая ўзьвялічвае мяне."},{"book":"2 ЦАРСТВАЎ","chapter":"22","verse":"37","text":"Ты пашыраеш крок мой пад мною, і ня хістаюцца ногі мае."},{"book":"2 ЦАРСТВАЎ","chapter":"22","verse":"38","text":"Я ганяюся за ворагамі маімі і зьнішчаю іх, і не вяртаюся, пакуль ня зьнішчу іх;"},{"book":"2 ЦАРСТВАЎ","chapter":"22","verse":"39","text":"і зьнішчаю іх і б'ю іх, і не ўстаюць і падаюць пад ногі мае."},{"book":"2 ЦАРСТВАЎ","chapter":"22","verse":"40","text":"Ты апярэзваеш мяне сілаю для вайны і кладзеш перад мною тых, што паўстаюць на мяне;"},{"book":"2 ЦАРСТВАЎ","chapter":"22","verse":"41","text":"Ты абяртаеш да мяне тыл ворагаў маіх, і я зьнішчаю ненавісьнікаў маіх."},{"book":"2 ЦАРСТВАЎ","chapter":"22","verse":"42","text":"Яны клічуць, але няма выратавальніка, - да Госпада, але Ён ня слухае іх."},{"book":"2 ЦАРСТВАЎ","chapter":"22","verse":"43","text":"Я расьсейваю іх, як пыл зямны, у гразь вулічную мну іх і тапчу іх."},{"book":"2 ЦАРСТВАЎ","chapter":"22","verse":"44","text":"Ты ўратаваў мяне ад мяцяжу народу майго; Ты захаваў мяне, каб быць мне галавою над іншапляменцамі; народ, якога я ня ведаў, служыць мне."},{"book":"2 ЦАРСТВАЎ","chapter":"22","verse":"45","text":"Іншапляменцы лісьлівяць перад мною; па чутках пра мяне падпарадкуюцца мне."},{"book":"2 ЦАРСТВАЎ","chapter":"22","verse":"46","text":"Іншапляменцы бляднеюць і дрыжаць ва ўмацаваньнях сваіх."},{"book":"2 ЦАРСТВАЎ","chapter":"22","verse":"47","text":"Жывы Гасподзь і дабраславёны абаронца мой! Хай будзе праслаўлены Бог, прытулак выратаваньня майго,"},{"book":"2 ЦАРСТВАЎ","chapter":"22","verse":"48","text":"Бог, Які помсьціць за мяне і ўпакорвае мне народы"},{"book":"2 ЦАРСТВАЎ","chapter":"22","verse":"49","text":"і выбаўляе мяне ад ворагаў маіх! Над паўсталымі супроць мяне Ты ўзвысіў мяне; ад чалавека жорсткага Ты выбавіў мяне."},{"book":"2 ЦАРСТВАЎ","chapter":"22","verse":"50","text":"За тое я буду славіць Цябе, Госпадзе, сярод іншапляменцаў і буду сьпяваць імю Твайму,"},{"book":"2 ЦАРСТВАЎ","chapter":"22","verse":"51","text":"велікадушна ратуючы цара Свайго і творыць міласьць памазанцу Свайму Давіду і нашчадкам ягоным вечна!"}]}