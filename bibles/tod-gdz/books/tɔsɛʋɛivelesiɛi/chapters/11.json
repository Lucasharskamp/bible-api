{"data":[{"book":"Tɔ Sɛʋɛi Velesiɛi","chapter":"11","verse":"1","text":"Wa Ɠɔoɠɔ GALAGI wa-ƓALAGI nɛɛ ʋɛ, wo ná-deveiti so yeenɔpɛ, ta ná-tɔgiti, ta ná-kala gooiti, ta ná-fali wooiti."},{"book":"Tɔ Sɛʋɛi Velesiɛi","chapter":"11","verse":"2","text":"Wo la ga wo-lointi kɛʋele, niiti ti la niima vaiti kwɛɛ, ti la ti ɠaani, wɔi wo ná za, wo naa ɠwɛɛ, nii Ɠɔoɠɔ GALAGI wo ɠalani da, bɔɔlɔ ʋelei, ná-zeeɠaaɓaai, ta ná-zɛbɛi,"},{"book":"Tɔ Sɛʋɛi Velesiɛi","chapter":"11","verse":"3","text":"laavɔɔ vaiti, ta kɛɛwotiiti é ti laazeelini Ezipete yooi zu, Falaɠɔn laalɔɠɔma, Ezipete masagi, ta ná-zooi kpein daalɔɠɔma,"},{"book":"Tɔ Sɛʋɛi Velesiɛi","chapter":"11","verse":"4","text":"nii é kɛɛni ga Ezipete ɠɔɔɠɔ nuiti, ta ta-zooiti, ta ta-wotoloiti, ʋelei é Seeli Kpoloɗɛi ɠaaɠaleni ma la, é ʋu ti ma, siɛgi zu ti ɠɛni wo zaɠalabosu la, é ti maalɔɔɠuni, ti ɲɛɛlɛ ɲɛgɛlɛin."},{"book":"Tɔ Sɛʋɛi Velesiɛi","chapter":"11","verse":"5","text":"Wo naa kpein kwɛɛ, nii é kɛɛni wo ʋɛ teʋebai zu, eyɛsu wo ʋa zeeli niima adaʋɛ,"},{"book":"Tɔ Sɛʋɛi Velesiɛi","chapter":"11","verse":"6","text":"ʋelei é Datan zoni da, ta Aɓilame, Eliyaɓe ná-doun zunuiti, Luɓɛn ná-bolodai zu, siɛgi zu zooi laalaoni da ti ɠɔɠɔwu, é ti maaɠulu ta ta-ʋɛlɛyeɠeiti, ta ta-zeɠe ɠotaiti, ta niiti kpein ti ɠɛni loni ti ʋolu, Izilayɛle nuiti saama."},{"book":"Tɔ Sɛʋɛi Velesiɛi","chapter":"11","verse":"7","text":"Mazɔlɔɔ wo kɛɛwoti wolai naa kpein kaani, nii Ɠɔoɠɔ GALAGI kɛɛni."},{"book":"Tɔ Sɛʋɛi Velesiɛi","chapter":"11","verse":"8","text":"Naa ɠa é ba, à deveiti kpein so, gè feezu wo ya za, nii a kɛ wo zɛbɛi zɔlɔɔ, wo li, wo zooi zo, ʋɛ wo liizu, wo ná zeɠe ga wɔnɔ,"},{"book":"Tɔ Sɛʋɛi Velesiɛi","chapter":"11","verse":"9","text":"wo-zii zu ɠa ɠooza zooi naa zu, nii Ɠɔoɠɔ GALAGI ma ɠonai woni wo-mɛmɛwolani bɛ, ta ti-mavofodaiti, zooi ʋɛ nɔnɔi ta kɔin gulɔi ʋooʋaai ná."},{"book":"Tɔ Sɛʋɛi Velesiɛi","chapter":"11","verse":"10","text":"Mazɔlɔɔ zooi nii wo liizu, wo seɠe ga wɔnɔ, é la ga Ezipete yooi ɠɛʋele, ʋɛ wo ɠulaai ná. Miná wa la ani zuwui vazana, kɛni wo ɓena kɔ, eɠɛ guulu kpelei."},{"book":"Tɔ Sɛʋɛi Velesiɛi","chapter":"11","verse":"11","text":"Zooi nii wo leʋesu, wo li, wo seɠe ga wɔnɔ, toɠa ga zooi nii gizeiti ti su ta nɛmɛiti, é yɛɓɛzu ga tona ɗɛi é zeɠezu geezuʋɛ."},{"book":"Tɔ Sɛʋɛi Velesiɛi","chapter":"11","verse":"12","text":"Zou ʋe nii Ɠɔoɠɔ GALAGI wa-ƓALAGI daazɔbosu, é ɠaaɓa ma, é zo konagi ma volo mɔungi ma, é li ma ɠaaɓelagi ʋɔ."},{"book":"Tɔ Sɛʋɛi Velesiɛi","chapter":"11","verse":"13","text":"Ni wa ɠolona deveiti bɛ, gè ti veezu wo ya za, wo Ɠɔoɠɔ GALAGI wa-ƓALAGI nɛɛ ʋɛ, wo ɗa lɛbi ga wo-yii pɛ, ta wo-yɛnvui pɛ,"},{"book":"Tɔ Sɛʋɛi Velesiɛi","chapter":"11","verse":"14","text":"toɠa tonai ʋu wa-yooi zu, siɛgi zu maanɛai é ʋu la, sama gelei ta foɠo gelei, wa wa-moloi ɠaalɛ ba, nii é ga ɓeleegi, ta wa-lɔɔ niinɛi, ta wa-wulɔi,"},{"book":"Tɔ Sɛʋɛi Velesiɛi","chapter":"11","verse":"15","text":"toɠa tufa ʋagɔiti pu wa-lɔɓɔi zu, wa-loganiiti daamii vai zu, wa daami wo, wo yiɠo."},{"book":"Tɔ Sɛʋɛi Velesiɛi","chapter":"11","verse":"16","text":"Wa dama ga ɓɔɠɔ, wo mina ɓɔɠɔ yɛ ná, wo ʋa ɠaka, wo ʋa li ga gala kiligiti pɔ pelei, wo ʋa ti lɛbi, wo ʋa nɔkɔ ti wu."},{"book":"Tɔ Sɛʋɛi Velesiɛi","chapter":"11","verse":"17","text":"Ɠɔoɠɔ GALAGI ɠa yiiɠaawana wo ma, é geeɠɔlɔgi laaɠulu, tona la ʋua, zooi la aniiti pɔnɔga, wo undaa ɠa ʋili gaamanɔ zou ʋagɔi naa zu, nii Ɠɔoɠɔ GALAGI fea wo ʋɛ."},{"book":"Tɔ Sɛʋɛi Velesiɛi","chapter":"11","verse":"18","text":"Tɔgi niiti gè ti veezu, wa ti zɛʋɛ wo-yiimaʋɛ, ti ɠɛ wo ɠisu, ti ɠili wo-yeeiti ba eɠɛ poogi, ti ɠɛ ga poogi wo-loʋalaʋɛ."},{"book":"Tɔ Sɛʋɛi Velesiɛi","chapter":"11","verse":"19","text":"À wo-lointi kala ga tiye, wo yɛpɛ la ti ma, wa ɠɛna zeini wa-ʋɛlɛi wu, ta wa ɠɛna ziaa pelei zu, wa ɠɛna laa, ta wa wuzeɠena."},{"book":"Tɔ Sɛʋɛi Velesiɛi","chapter":"11","verse":"20","text":"Wa ti zɛʋɛ wa-ʋɛlɛi ma laamasagi ma, ta wa-laa ziɠidaʋɛ ma."},{"book":"Tɔ Sɛʋɛi Velesiɛi","chapter":"11","verse":"21","text":"Wo-ziiti ta wo-loun zunuiti siiti su ɠa ɠooza, eɠɛ geeɠɔlɔgiti siiti, niiti ti zɛlɛgai zooi maazu, naama yooi zu, nii Ɠɔoɠɔ GALAGI ma ɠona woni wo-mɛmɛwolani bɛ, ga é fe ti ya."},{"book":"Tɔ Sɛʋɛi Velesiɛi","chapter":"11","verse":"22","text":"Mazɔlɔɔ ni wa ɠolona devei niiti pɛ bɛ, gè feezu wo ya ga wo makɛ, wo Ɠɔoɠɔ GALAGI wa-ƓALAGI nɛɛ ʋɛ, wo ziɛ ga pelei kpein é wo ɠalaga da, wo ɠili tɔ ɠilagi ʋa,"},{"book":"Tɔ Sɛʋɛi Velesiɛi","chapter":"11","verse":"23","text":"toɠa zii niiti kpein kpɛ wo luɠɔ, wa ziiti ta-yooi zeɠe ga wɔnɔ, niiti ti mɔinɗai wo ʋa, zɛbɛi ti ʋa ti leʋe wo ʋa."},{"book":"Tɔ Sɛʋɛi Velesiɛi","chapter":"11","verse":"24","text":"Adaʋɛ kpein wo ɠɔɠɔlosu ná ma, miná ɠa ɠɛ ga wɔnɔ, wa-ɠwɛpelemaʋɛ ɠa zeeli Liɓan teʋebai ma, ta ziɛ wolai Efelate, eyɛsu é zeeli folo liizu ʋele ɓoloɗɛi ma."},{"book":"Tɔ Sɛʋɛi Velesiɛi","chapter":"11","verse":"25","text":"Nu nɔpɛ ge la zooga é ʋa wo zakpe, eɠɛʋelei é boni la wo ma, Ɠɔoɠɔ GALAGI wa-ƓALAGI ɠa dualuagi lɔ nuiti su wo luɠɔ, ti zasu ɗa ɓali, zooi kpein su ʋɛ wo leʋesu ná."},{"book":"Tɔ Sɛʋɛi Velesiɛi","chapter":"11","verse":"26","text":"Gè tuyai ta foovooi zeiɗa wo luɠɔ za, wo yiimazeɠe:"},{"book":"Tɔ Sɛʋɛi Velesiɛi","chapter":"11","verse":"27","text":"Wa tuyai zɔlɔɔ, ni wa ɠolona Ɠɔoɠɔ GALAGI wa-ƓALAGI ná-deveiti bɛ, gè feezu wo ya za,"},{"book":"Tɔ Sɛʋɛi Velesiɛi","chapter":"11","verse":"28","text":"wa foovooi zɔlɔɔ, ni wo la ɠoloni Ɠɔoɠɔ GALAGI wa-ƓALAGI ná-deveiti bɛ, ni wa zeɠena pelei ʋa, gè ma levei veezu wo ya za, wo ɠili gala kiligiti ba, niiti wo la ti ɠwɛɛ."},{"book":"Tɔ Sɛʋɛi Velesiɛi","chapter":"11","verse":"29","text":"Siɛgi zu Ɠɔoɠɔ GALAGI wa-ƓALAGI liizu la ga woye zooi naa zu, ʋɛ wo ná zeɠezu ga wɔnɔ, wa tuyai loo Galizime gizei ma, wo foovooi loo Eɓale gizei ma."},{"book":"Tɔ Sɛʋɛi Velesiɛi","chapter":"11","verse":"30","text":"Naama ɠize felegɔiti pɛ ta Zuludɛn ʋoluʋelei, pelei nii é folo liizu ʋelei naa ʋoluʋɛ, Kanaan nuiti ta-yooi zu, niiti ti zeini Zuludɛn ma ʋɛtu nɛmɛi zu, Gilegale letemaʋɛ, Molé sɛne gului, naati kobaʋɛ."},{"book":"Tɔ Sɛʋɛi Velesiɛi","chapter":"11","verse":"31","text":"Mazɔlɔɔ wa ga ʋa Zuludɛn ɓudɛzu, wo li, wo zooi zo, nii Ɠɔoɠɔ GALAGI wa-ƓALAGI feezu wo ya. Wa seɠe ga wɔnɔ, wo zei ná."},{"book":"Tɔ Sɛʋɛi Velesiɛi","chapter":"11","verse":"32","text":"Wa dama, wo ɠolo deveiti bɛ ta tɔgiti, gè ti veezu wo ya za."}]}