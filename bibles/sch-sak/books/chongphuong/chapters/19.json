{"data":[{"book":"Chongphuong","chapter":"19","verse":"1","text":"Masuole han invâna loko mipui tamtak ngei he rahang inringtak angati, “Pathien minpâk roi! Sanminringna, roiinpuina, le sinthotheina ngei chu ei Pathien ta ani! ti ki rieta."},{"book":"Chongphuong","chapter":"19","verse":"2","text":"A roijêknangei chu adikin asa ani! Ama han notizuor inthang, ânrêna sika pilchung siet ngâi le a tîrlâmngei that ngâinu theiloi minchangin dûk a mintong zoi.”19:2: Bal 32:43; 2 Rêng 9:7"},{"book":"Chongphuong","chapter":"19","verse":"3","text":"An iniek sira, “Pathien minpâk roi! Khopuilien roiinpui kâng minhekna meidonngei renga meikhu chu tuonsôt tuonsôtin chungtieng kal tit atih!”19:3: Isa 34:10"},{"book":"Chongphuong","chapter":"19","verse":"4","text":"Upangei sômnikminli le iring parân minli ngei han inbokin, “Amen! Pathien minpâkin om rese!” tiin rêngsukmuna insungpu hah chubai an mûka."},{"book":"Chongphuong","chapter":"19","verse":"5","text":"Hanchu rêngsukmun renga han rôl ahôn ringa, “Ei Pathien manpâk roi, a tîrlâmngei murdi le mingei murdi, achîn alien, ama mirit tho ngei murdi'n!” a tia.19:5: Lap 115:13"},{"book":"Chongphuong","chapter":"19","verse":"6","text":"Hanchu loko tamtak rahang, tuitâk rahang angati, mechêk puok rahang inringtak angati, “Pathien minpâk roi! Pumapa ei Pathien Râtinchung hih Rêngpa ani! an ti ki rieta.19:6: Ezek 1:24; Lap 93:1; 97:1; 99:1"},{"book":"Chongphuong","chapter":"19","verse":"7","text":"Ei râiminsân ei ti u; a roiinpuina minpâk ei ti u! Belrite innei zora ahong tung zoi, male a moi khom amananâkin ânthok zoi."},{"book":"Chongphuong","chapter":"19","verse":"8","text":"Amanu hah puoninnêm ânthieng ântêrdap insil rang pêkin aom zoi.” (Puoninnêm hih Pathien mingei sintho asa ngei hah ani)."},{"book":"Chongphuong","chapter":"19","verse":"9","text":"Hanchu vântîrton han ko kôm, “Mahi miziek roh: Belrite inneina ruolhoia siela omngei chu satvur an ni.” Male vântîrton han abôk sira, “Ma ngei hi Pathien chong dik ngei ani,” a tia.19:9: Mat 22:2-3"},{"book":"Chongphuong","chapter":"19","verse":"10","text":"A ke bula chubaimûk rangin kên boka, aniatachu ama'n, “Ma anghan tho no roh! Keima khom ni tîrlâm champui le iempu champuingei, Jisua chongtak phuonga pompu ngei murdi na champui kêng ki ni. Pathien chubaimûk roh!” ni tia."},{"book":"Chongphuong","chapter":"19","verse":"11","text":"Hanchu invân ân-ong ku mua, male mahan sakor ngoi aoma. Achunga chuongpu hah Taksônom le Adik ani; ama han adiktakin roi a jêka a râlngei a doi ngâi.19:11: Ezek 1:1; Lap 96:13; Isa 11:4"},{"book":"Chongphuong","chapter":"19","verse":"12","text":"A mitngei hah meidon aphuoa, male a lua rênglukhumngei tamtak ân khuma. A chunga riming ânziek amananâk pêna chu tutên imo aomtie an riet theiloi a dôna.19:12: Dan 10:6"},{"book":"Chongphuong","chapter":"19","verse":"13","text":"Kâncholiinchuol thisen ânzozit ân haka. A riming chu, “Pathien Chong,” ani."},{"book":"Chongphuong","chapter":"19","verse":"14","text":"Invâna râlmingei han a nûk an jûia, puoninnêm ngoi ânthieng leh invôn sakor ngoi ngei chunga an chuonga."},{"book":"Chongphuong","chapter":"19","verse":"15","text":"A bâi renga khandai ngaidak ahong jôka, ma lehan namtinngei doiin mene atih. Thîr tôkmol le an chunga roijêk a ta, male Râtinchung Pathien taksina natak uain sômna khur sûnga han sirdên atih.19:15: Lap 2:9; Isa 63:3; Joel 3:13; Chph 14:20"},{"book":"Chongphuong","chapter":"19","verse":"16","text":"A kâncholiinchuol le a keêla han, “Rêngngei Rêngpa le pumangei Pumapa,” ti riming miziekin aoma."},{"book":"Chongphuong","chapter":"19","verse":"17","text":"Hanchu vântîrton nisa chunga ânding ku mua. Phâivuo kâra vângei avuong murdi kôm han rôl inringtakin ân ieka: “Hong ungla hôntup roi Pathien ruolhoi roiinpuitaka rangin!19:17-18: Ezek 39:17-20"},{"book":"Chongphuong","chapter":"19","verse":"18","text":"Hong ungla, rêngngei meh, râlmi uliengei meh, le râlmingei meh, sakorngei meh le a chunga chuongngei meh, mingei murdi meh, suokngei meh le zalenngei meh, alien le achîn ngei meh, hong sâk roi!” a tia."},{"book":"Chongphuong","chapter":"19","verse":"19","text":"Hanchu sarâng le pilchunga rêngngei le an râlmingei hah sakor chunga chuongpu le a râlmingei doia inbuonpui rangin an hôntûp ku mua."},{"book":"Chongphuong","chapter":"19","verse":"20","text":"Sarâng hah an sûra, dêipu dikloi a mitmua sininkhêlngei sinpu hah khom an sûr sa. (Ma sininkhêlngei a sin sika han sarâng sînthona dôn ngei le arimil chubaimûk ngâipu ngei hah a huong ngei ngâi ani.) Sarâng le dêipu dikloi ngei anruonin an ringchungin kâta kâng, meidîla han an vôrpai ngei zoi.19:20: Chph 13:1-18"},{"book":"Chongphuong","chapter":"19","verse":"21","text":"An râlmingei hah chu sakor chunga chuongpu bâia hong jôk khandai lehan a that ngeia; male vângei murdi han an phari dodôrin an meh ngei hah an sâk zoi."}]}