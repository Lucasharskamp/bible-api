{"data":[{"book":"యోబు","chapter":"27","verse":"1","text":"యోబు మాట్లాడడం మొదలు పెట్టి ఇలా అన్నాడు."},{"book":"యోబు","chapter":"27","verse":"2","text":"నా న్యాయాన్ని తీసివేసిన దేవుని జీవం తోడు. నా ప్రాణాన్ని వ్యాకుల పరచిన సర్వశక్తుని తోడు."},{"book":"యోబు","chapter":"27","verse":"3","text":"నా ప్రాణం నాలో ఉన్నంత కాలం, దేవుని ఊపిరి నా నాసికా రంధ్రాల్లో ఉన్నంత వరకు,"},{"book":"యోబు","chapter":"27","verse":"4","text":"నిశ్చయంగా నా పెదవులు అబద్ధం పలకవు. నా నాలుక మోసం ఉచ్ఛరించదు."},{"book":"యోబు","chapter":"27","verse":"5","text":"మీరు చెప్పినది న్యాయమని నేనెంత మాత్రం ఒప్పుకోను. మరణమయ్యే దాకా నేనెంత మాత్రం యథార్థతను వదిలి పెట్టను."},{"book":"యోబు","chapter":"27","verse":"6","text":"నా నీతిని గట్టిగా పట్టుకుంటాను. నా ప్రవర్తన అంతటి విషయంలో నా హృదయం నన్ను నిందించదు."},{"book":"యోబు","chapter":"27","verse":"7","text":"నాకు శత్రువులు దుష్టులుగా కనబడతారు గాక. నన్నెదిరించేవారు నీతి లేని వారుగా కనబడతారు గాక."},{"book":"యోబు","chapter":"27","verse":"8","text":"దేవుడు అతణ్ణి కొట్టివేసేటప్పుడు, వాడి ప్రాణం తీసేసేటప్పుడు భక్తిహీనుడికి ఆధారమేది?"},{"book":"యోబు","chapter":"27","verse":"9","text":"వాడికి బాధ కలిగేటప్పుడు దేవుడు వాడి మొర్ర వింటాడా?"},{"book":"యోబు","chapter":"27","verse":"10","text":"వాడు సర్వశక్తుడిలో ఆనందిస్తాడా? వాడు అన్ని సమయాల్లో దేవునికి ప్రార్థన చేస్తాడా?"},{"book":"యోబు","chapter":"27","verse":"11","text":"దేవుని హస్తాన్ని గూర్చి నేను మీకు ఉపదేశిస్తాను. సర్వశక్తుడు చేసే క్రియలను నేను దాచిపెట్టను."},{"book":"యోబు","chapter":"27","verse":"12","text":"మీలో ప్రతివాడూ దాన్ని చూశాడు. మీరెందుకు కేవలం వ్యర్థమైన వాటిని తలపోస్తూ ఉంటారు?"},{"book":"యోబు","chapter":"27","verse":"13","text":"దేవుని వలన భక్తిహీనులకు దక్కే భాగం ఇదే. బాధించేవారు సర్వశక్తుని వలన పొందే ఆస్తి ఇదే."},{"book":"యోబు","chapter":"27","verse":"14","text":"వారి పిల్లలు సంఖ్యలో విస్తరిస్తే అది కత్తివాత కూలడానికే గదా. వారి సంతానానికి చాలినంత ఆహారం దొరకదు."},{"book":"యోబు","chapter":"27","verse":"15","text":"వారికి మిగిలిన వారు తెగులు మూలంగా చచ్చి సమాధి అవుతారు. వారి వితంతువులు27:15 వారి వితంతువులు అతని వితంతువులు వారి విషయం రోదనం చెయ్యరు."},{"book":"యోబు","chapter":"27","verse":"16","text":"ధూళి అంత విస్తారంగా వారు వెండిని పోగు చేసినా బంక మట్టి అంత విస్తారంగా వస్త్రాలు సిద్ధం చేసుకున్నా,"},{"book":"యోబు","chapter":"27","verse":"17","text":"వారు అలా సిద్ధపరచుకుంటారే గానీ నీతిమంతులు వాటిని కట్టుకుంటారు. నిరపరాధులు ఆ వెండిని పంచుకుంటారు."},{"book":"యోబు","chapter":"27","verse":"18","text":"వారు పురుగుల గూళ్లవంటి ఇళ్ళు కట్టుకుంటారు కావలివాడు కట్టుకునే గుడిసె లాంటి ఇళ్ళు వారు కట్టుకుంటారు."},{"book":"యోబు","chapter":"27","verse":"19","text":"అతడు ధనికుడుగా పడుకుంటాడు గానీ అది కొనసాగదు. అతడు కళ్ళు తెరవగానే మొత్తం పోతుంది."},{"book":"యోబు","chapter":"27","verse":"20","text":"భయాలు జలప్రవాహంలాగా వారిని తరిమి పట్టుకుంటాయి. రాత్రివేళ తుఫాను వారిని ఎత్తుకుపోతుంది."},{"book":"యోబు","chapter":"27","verse":"21","text":"తూర్పు గాలి అతణ్ణి ఎగరగొడుతుంది. వాడు ఇక ఉండడు. అది అతని స్థలంలో నుండి అతణ్ణి ఊడ్చివేస్తుంది."},{"book":"యోబు","chapter":"27","verse":"22","text":"ఆగకుండా తూర్పు గాలి27:22 తూర్పు గాలి దేవుడు అతని మీద విసిరి కొడుతుంది. వాడు దాని చేతిలోనుండి తప్పించుకోడానికి ప్రయత్నిస్తాడు."},{"book":"యోబు","chapter":"27","verse":"23","text":"అది వాణ్ణి చూసి హేళనగా చప్పట్లు కొడుతుంది. వాడున్న చోటు నుండి వాణ్ణి ఈసడింపుగా తోలివేస్తుంది."}]}