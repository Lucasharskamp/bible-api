{"data":[{"book":"U-Eksodasi","chapter":"1","verse":"1","text":"La ngamabizo amadodana ka-Israyeli aya eGibhithe loJakhobe, munye ngamunye lemuli yakhe:"},{"book":"U-Eksodasi","chapter":"1","verse":"2","text":"uRubheni, uSimiyoni, uLevi loJuda;"},{"book":"U-Eksodasi","chapter":"1","verse":"3","text":"u-Isakhari, uZebhuluni loBhenjamini,"},{"book":"U-Eksodasi","chapter":"1","verse":"4","text":"uDani loNafithali;"},{"book":"U-Eksodasi","chapter":"1","verse":"5","text":"Inzalo yonke kaJakhobe yayingamatshumi ayisikhombisa. UJosefa wayevele eseseGibhithe."},{"book":"U-Eksodasi","chapter":"1","verse":"6","text":"Kwathi uJosefa labo bonke abafowabo kanye lasosonke lesosizukulwane sebefile,"},{"book":"U-Eksodasi","chapter":"1","verse":"7","text":"abako-Israyeli bazalana banda kakhulu, okokuthi ilizwe lonke lagcwala ngabo."},{"book":"U-Eksodasi","chapter":"1","verse":"8","text":"Kwasekusiba lenye inkosi eyayingazi lutho ngoJosefa, yaba ngumbusi eGibhithe."},{"book":"U-Eksodasi","chapter":"1","verse":"9","text":"Yathi ebantwini bayo, “Khangelani, abantu bako-Israyeli sebebanengi kakhulu kulathi."},{"book":"U-Eksodasi","chapter":"1","verse":"10","text":"Asiboneni amacebo esingawenza ngabo funa bande kakhulu kuthi lapho kuqhamuka impi, babambane lezitha zethu, balwe lathi, besebesuka elizweni.”"},{"book":"U-Eksodasi","chapter":"1","verse":"11","text":"Ngakho babeka izinduna zezigqili ukuthi zibasebenzise kanzima, bakha iPhithomi leRamesesi aba ngamadolobho eziphala zikaFaro."},{"book":"U-Eksodasi","chapter":"1","verse":"12","text":"Kodwa kwathi ngokuhlutshwa kwabo ngamandla, labo banda kakhulu basabalala; okwenza amaGibhithe abesaba abako-Israyeli"},{"book":"U-Eksodasi","chapter":"1","verse":"13","text":"asebasebenzisa ngochuku."},{"book":"U-Eksodasi","chapter":"1","verse":"14","text":"Enza impilo yabo yaba nzima kakhulu betshaya izitina lokuvoxa udaka besenza leminye yonke imisebenzi yemasimini. Kuyo yonke imisebenzi enzima amaGibhithe abasebenzisa ngochuku."},{"book":"U-Eksodasi","chapter":"1","verse":"15","text":"Inkosi yaseGibhithe yathi kubabelethisi bamaHebheru okwakuthiwa nguShifira loPhuwa,"},{"book":"U-Eksodasi","chapter":"1","verse":"16","text":"“Nxa libelethisa abafazi bamaHebheru, lingabona kuzelwe umfana kufanele limbulale; kodwa nxa kuyinkazana, liyiyekele iphile.”"},{"book":"U-Eksodasi","chapter":"1","verse":"17","text":"Kodwa ababelethisi babemesaba uNkulunkulu, ngakho abakwenzanga lokho ababekutshelwe yinkosi yaseGibhithe."},{"book":"U-Eksodasi","chapter":"1","verse":"18","text":"Sekube njalo, inkosi yaseGibhithe yababiza ababelethisi yathi kubo, “Kungani lenze lokhu? Kungani liyekele abafana baphila?”"},{"book":"U-Eksodasi","chapter":"1","verse":"19","text":"Ababelethisi bamphendula uFaro bathi, “Abafazi bamaHebheru abafani labafazi bamaGibhithe; balamandla baphanga babelethe ababelethisi bengakafiki.”"},{"book":"U-Eksodasi","chapter":"1","verse":"20","text":"Ngakho uNkulunkulu waba lomusa kubo ababelethisi, abantu banda baba banengi kakhulu."},{"book":"U-Eksodasi","chapter":"1","verse":"21","text":"Njalo njengoba ababelethisi bamesaba uNkulunkulu, wabapha ezabo izimuli."},{"book":"U-Eksodasi","chapter":"1","verse":"22","text":"UFaro wasesipha abantu bakhe bonke umlayo othi: “Wonke umfana womHebheru ozalwayo kufanele aphoselwe emfuleni uNayili, kodwa wonke amankazana liwayekele aphile.”"}]}