{"data":[{"book":"Yohana","chapter":"5","verse":"1","text":"Niyo handa na zuwa dya kinyemi ya Wayahudi, Yesu nae niyo akwela kwita Yelusalemu."},{"book":"Yohana","chapter":"5","verse":"2","text":"Naho Yelusalemu, hagihi ne nk'hili ikwitangwa nk'hili ya ngoto handaga na kawa dya mazi dikwitangwa kwa kiibulania Betisaza, naho nedinda na wazila washano wazunguluke wa kombokela."},{"book":"Yohana","chapter":"5","verse":"3","text":"Naho wanyonge wengi, mant'hunt'hu, viwete na waholole, nawagona mwe ziya zisila zo kombokela."},{"book":"Yohana","chapter":"5","verse":"4","text":"Nawakagoja mazi yatibulwe, Kwaviya hamwenga aha mtumwa ywa Mnungu naakeza he dikawa na kuyatibula amazi. Mnyonge ywa nk'hongo kwingila mwa mazi umwo mmazi yakanda yatibulwa naakahona unyonge wowose andile nao."},{"book":"Yohana","chapter":"5","verse":"5","text":"Hadya nahanda na mnt'hu andile mnyonge kwa myaka milongo mitatu na mnane."},{"book":"Yohana","chapter":"5","verse":"6","text":"Yesu eze amuone yudya agonile, amanyaga kugamba andaga iivo kwa lupisi lutali, niyo amuuza, “Waunga unde mgima?”"},{"book":"Yohana","chapter":"5","verse":"7","text":"Yudya mnyonge niyo amhitula, “Zumbe, miye hina mnt'hu akuunga anigele mwe dikawa dya mazi viya mazi yanatibulwa, viya miye heza, kuna mnt'hu mtuhu akunilongoela.”"},{"book":"Yohana","chapter":"5","verse":"8","text":"Yesu niyo amgamba, “Kimala ketwike kigonelo chako wiite.”"},{"book":"Yohana","chapter":"5","verse":"9","text":"Ahadya yudya mnyonge niyo anda mgima, aketwika kigonelo chakwe na kugenda, naho zuwa diya nedinda dya kuhumula."},{"book":"Yohana","chapter":"5","verse":"10","text":"Vilongozi wa Wayahudi niyo wamgamba yudya ahonyigwe, “Dyelo ni zuwa dya kuhumula naho havikuungwa kwa weye kwinula ikigonelo.”"},{"book":"Yohana","chapter":"5","verse":"11","text":"Niyo awahitula, “Yudya atendile miye ninde mgima niye anigambile niketwike ikigonelo nigende.”"},{"book":"Yohana","chapter":"5","verse":"12","text":"Niyo wamuuza, “Mnt'hu uyo akugambile uketwike wiite ni ani?”"},{"book":"Yohana","chapter":"5","verse":"13","text":"Mna yudya mnt'hu ahonyigwe andaga hammanyize yudya amhonyile, Kwaviya hadya na handa na want'hu wengi Yesu andaga kahalawa."},{"book":"Yohana","chapter":"5","verse":"14","text":"Niyo elo Yesu ambwiila Yudya mt'hu mwe nyumba yo kumvika Mnungu, Yesu niyo amgamba, “Kaula kunda mgima, usekudamanya wavu naho, dinase dikakubwiila buli tuhu diihile kujink'ha idi.”"},{"book":"Yohana","chapter":"5","verse":"15","text":"Yudya mnt'hu niyo akeitila nokuwagambila vilongozi wa Wayahudi mnt'hu amhonyile ni Yesu."},{"book":"Yohana","chapter":"5","verse":"16","text":"Kwaviya Yesu nakahonya mnt'hu mwe dizuwa dya kuhumula Wayahudi niyo wakonga kumsunk'hasunk'ha."},{"book":"Yohana","chapter":"5","verse":"17","text":"Yesu niyo awagamba, “Tate adamanya ndima mpaka ivi haluse, miye name nadamanya.”"},{"book":"Yohana","chapter":"5","verse":"18","text":"Mwe zimbuli izo, vilongozi wa Wayahudi niyo watendesa kuzungula sila yo kumkoma, naho hiyo du kwa mbuli ya kudamanya ndima mwe zuwa dya kuhumula, mna hamwenga na kumwitanga Mnungu ise mwenye, naho nakuketenda kaligana na Mnungu."},{"book":"Yohana","chapter":"5","verse":"19","text":"Yesu niyo awahitula, “Ikindedi nawagambilani, Mwana hakudaha kudamanya ndima yoyose kwa udahi wakwe, mna idya amwuone Ise akadamanya Kwaviya yadya akudamanya Tate, naayo akuyadamanya Mwana."},{"book":"Yohana","chapter":"5","verse":"20","text":"Kwaviya Tate amuungisa Mwana naho amlagisa yose akudamanya yehe mwenye, naho naamlagise mbuli nk'hulu ikujink'ha izi, nanywe nomwehelwe."},{"book":"Yohana","chapter":"5","verse":"21","text":"Enga viya Tate akuuyula want'hu wabanike nakuwatenda wande wagima, iviya iviya Mwana naye awatenda wagima wadya akuwaunga."},{"book":"Yohana","chapter":"5","verse":"22","text":"Naho Tate hakumsengela mnt'hu yeyose mna udahi wo usengelo kamwink'ha Mwana,"},{"book":"Yohana","chapter":"5","verse":"23","text":"vileke want'hu wamwive Mwana enga viya wakumwogoha Tate amwigale Umwana. Mnt'hu heekumwogoha Mwana, hakumwogoha Tate amwigale Umwana."},{"book":"Yohana","chapter":"5","verse":"24","text":"“Namigambilani ikindedi, mnt'hu akuutegeleza ulosi wangu hamwenga nokumhuwila yudya aniletile ana ugima wa ulo na ulo, naho hakwingila mo usengelo mna na ande komboka kulawa ko file kengila ko ugima wa Mnungu."},{"book":"Yohana","chapter":"5","verse":"25","text":"Namigambilani ikindedi, isa yeza, naho ibula, wadya wabanike naweve izwi dya Mwana wa Mnungu naho wadya wakunga weve nawande wagima."},{"book":"Yohana","chapter":"5","verse":"26","text":"Enga viya Tate kunda ni chotoko cho ugima, kwe sila iiyo kamtenda Umwana naye kunda chotoko cha ugima."},{"book":"Yohana","chapter":"5","verse":"27","text":"Naye niyo amwink'ha Umwana udahi wa kusengela, Kwaviya yehe ni Mwana wa Mnt'hu."},{"book":"Yohana","chapter":"5","verse":"28","text":"Msekwehelwa, Kwaviya isa yeza want'hu wose wandile mwe vikuta naweve izwi dyakwe."},{"book":"Yohana","chapter":"5","verse":"29","text":"Naho nawauyuke, wadya watendile mbuli zedi kwa uuyulo wo ugima, na wadya watendile mbuli ziihile kwa uuyulo wo masulumizo."},{"book":"Yohana","chapter":"5","verse":"30","text":"“Hikudaha kudamanya mbuli kwa udahi wangu miye mwenye, nalamula enga viya Mnungu anilagize, naho usengelo wangu miye wa kindedi, Kwaviya hikuzungula yadya huunga miye mwenye mna ya yudya aniletile."},{"book":"Yohana","chapter":"5","verse":"31","text":"“Mbuli zangu nnazilonga miye mwenye, nezinde hiyo kindedi."},{"book":"Yohana","chapter":"5","verse":"32","text":"Mna eyuko mnt'hu akunilongela mbuli zangu, naho miye himanya mbuli ziya akunilongela ni za kindedi."},{"book":"Yohana","chapter":"5","verse":"33","text":"Nyuwe nomsigila want'hu kwa Yohana naye niyo alonga uwona we kindedi mwe zimbuli zangu."},{"book":"Yohana","chapter":"5","verse":"34","text":"Mna miye hikuhokela uwona uwo wakulonga want'hu, mna nalonga ivi vileke nyuwe myokolwe."},{"book":"Yohana","chapter":"5","verse":"35","text":"Yohana na kanda enga lumuli lukukwela kulangaza, naho nyuwe nomkeikila lumwe kuonela kinyemi ulumuli ulo kwa lupisi."},{"book":"Yohana","chapter":"5","verse":"36","text":"Mna uwona nnanawo miye ni mkulu kujink'ha udya wa Yohana Kwaviya zindima ziya anink'hile Tate nizidamanye zanilongela, naho zalagisa kugamba Tate niye anisigiile miye."},{"book":"Yohana","chapter":"5","verse":"37","text":"Tate aniletile kalonga kale uwona mwa miye, nyuwe hamnati mmuwone ifuta yakwe, naho hata kwiva izwi dyakwe."},{"book":"Yohana","chapter":"5","verse":"38","text":"Ulosi wakwe haumuli mwe mioyo yenyu, Kwaviya nyuwe hamkumhuwila yudya asigilwe ni Tate."},{"book":"Yohana","chapter":"5","verse":"39","text":"Mwakaulisa yadya yawandikwe kwaviya mmanya mndani mwakwe umwo mna ugima wa ulo na ulo. Mawandiko wenye wanilongela miye."},{"book":"Yohana","chapter":"5","verse":"40","text":"Hamkuunga kwiza kwangu vileke mnde na ugima."},{"book":"Yohana","chapter":"5","verse":"41","text":"“Hiyo kugamba nazungula kutogolwa kulawa kwa want'hu."},{"book":"Yohana","chapter":"5","verse":"42","text":"Mna hiwamanyani kugamba mwe mioyo yenyu hamna lukunde kwa Mnungu."},{"book":"Yohana","chapter":"5","verse":"43","text":"Miye hiza kwa udahi wa Tate, mna nyuwe hamkunihokela, mna mtuhu aneza kwe dizina dyakwe yehe mwenye uyo nomumhokele."},{"book":"Yohana","chapter":"5","verse":"44","text":"Nomdahe ivivihi kunihuwila nyuwe mkuhokela ukulu kulawa mwenyu, mna hamkuzungula ukulu kulawa kwa Mnungu?"},{"book":"Yohana","chapter":"5","verse":"45","text":"Msekugamba neniwalongelezeni kwa Tate, eyuko akuwalongelezeni nyuwe, yehe ni Musa yudya nyuwe mkumkawiila."},{"book":"Yohana","chapter":"5","verse":"46","text":"Uneva mwamhuwile Musa, hegu nomnihuwila name Kwaviya yehe nakawandika zimbuli zangu."},{"book":"Yohana","chapter":"5","verse":"47","text":"Mnaalo Kwaviya hamyahuwile yadya awandike Musa, nomhuwile vivihi aya miye hulonga?”"}]}