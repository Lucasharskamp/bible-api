{"data":[{"book":"Yohana","chapter":"1","verse":"1","text":"Aho nkongo hendaga na mntu akwitangwa Ulosi, Ulosi uyo endaga na Chohile, naye endaga Chohile."},{"book":"Yohana","chapter":"1","verse":"2","text":"Kukongela nkongo Ulosi endaga hamwenga na Chohile."},{"book":"Yohana","chapter":"1","verse":"3","text":"Chila chintu chaumbwaga kombokela uyo, hendile uyo, Chohile haumbile chintu chochose."},{"book":"Yohana","chapter":"1","verse":"4","text":"Uyo endaga nkongelo ya ujima, na ujima uwo wendaga ulangazi wa wantu."},{"book":"Yohana","chapter":"1","verse":"5","text":"Ulangazi uwo walangaza mwe chiza, mna ichiza nacho chidunduga kuudaha."},{"book":"Yohana","chapter":"1","verse":"6","text":"Chohile amsigilaga msigilwa yumwenga zina dyakwe Yohana,"},{"book":"Yohana","chapter":"1","verse":"7","text":"yudya ezaga kuwagambila wantu watimile ulangazi uwo. Ezaga chani wantu wose weve na kuzumila ulosi wakwe."},{"book":"Yohana","chapter":"1","verse":"8","text":"Yohana hendaga uwo ulangazi, mna ezaga du kuwaukuila wantu mbuli yo ulangazi uwo."},{"book":"Yohana","chapter":"1","verse":"9","text":"Uno nuwo ulangazi we chindedi, ulangazi ukwiza mwe isi na kuwamulikila wantu wose."},{"book":"Yohana","chapter":"1","verse":"10","text":"Ivyo Ulosi uyo endaga uko kwe isi. Hata kugamba Chohile aumbaga isi kombokela uyo wantu woseni we isi hawamzumile."},{"book":"Yohana","chapter":"1","verse":"11","text":"Ezaga mwe isi yakwe mwenye, mna wendile wakwe hawamhokele."},{"book":"Yohana","chapter":"1","verse":"12","text":"Mna wantu wamwenga wamhokela na kumzumila, ivyo awenka udahi wa kuwoneka wedi kulongozi kwa Chohile."},{"book":"Yohana","chapter":"1","verse":"13","text":"Hawatendile wana wa Chohile kwa fanyanyi za chimntu mna nguvu za chimwili, mna kwa udahi wa Chohile mwenye."},{"book":"Yohana","chapter":"1","verse":"14","text":"Naye Ulosi niyo etenda mntu, ekala kwetu, suwe naswi chiuwona ukuka wakwe, ukuka wakwe uyo endile Mwana ichedu ywa Tate, kamema mbazi na chindedi."},{"book":"Yohana","chapter":"1","verse":"15","text":"Yohana awaukwilaga wantu mbuli zakwe, akaguta, “Uyo nuyo nilongile hadya nalongaga, ‘Eza mntu yumwenga anomboke miye, uyo ni mkulu kujinka miye, kwaviya endaga uko sinati kwelekwa.’ ”"},{"book":"Yohana","chapter":"1","verse":"16","text":"Mo ujejeje we izimbazi zakwe zose, suwe chose chihokela mazi kujinka mbazi."},{"book":"Yohana","chapter":"1","verse":"17","text":"Kwaviya Chohile kalavya Sigilizi kwombokela Musa, mna Yesu Kulisito kegala mbazi na chindedi."},{"book":"Yohana","chapter":"1","verse":"18","text":"Hahali mntu amuwone Chohile chipindi chochose mna Mwana ichedu, aligane na Chohile, yudya alungane na Tate, nuyo amtendile chimmanye Chohile."},{"book":"Yohana","chapter":"1","verse":"19","text":"Uno nuwo ukuzi Yohana aukule mwe Vilongozi wa Chiyahudi uko Yelusalemu wawasigila walavyantambiko na Walawi wamuze, “Weye wiyuhi?”"},{"book":"Yohana","chapter":"1","verse":"20","text":"Yohana halemele kuwahitula, niyo alonga pwipwipwi, “Miye suyo Kulisito Mkombola.”"},{"book":"Yohana","chapter":"1","verse":"21","text":"Aho niyo wamuza, “Haluse weye wi yuhi? Togola, weye ni Eliya?”"},{"book":"Yohana","chapter":"1","verse":"22","text":"Wowo wamuza, “Haluse weye niweye yuhi? Wegaze we mwenye? Chigambile chani chikawagambile wadya wachisigile.”"},{"book":"Yohana","chapter":"1","verse":"23","text":"Yohana awahitula, “Miye ni yudya muwoni Isaya alongaga izimbuli zakwe kugamba,"},{"book":"Yohana","chapter":"1","verse":"24","text":"Awo wantu nawasigilwa ni bunga dikwitangwa Mafalisayo."},{"book":"Yohana","chapter":"1","verse":"25","text":"Niyo wamuza Yohana, “Uneva weye suyo Kulisito hegu Eliya hegu yudya muwoni, kwa mbwani wabatiza wantu?”"},{"book":"Yohana","chapter":"1","verse":"26","text":"Yohana niyo awahitula, “Miye nabatiza kwa mazi, mna eyuko yumwenga mgati mwenyu hamummanyize."},{"book":"Yohana","chapter":"1","verse":"27","text":"Uyo neze umo hajika komboka, mna miye sikuwagilwa hata kufungula luzigi lwe vilatu vyakwe.”"},{"book":"Yohana","chapter":"1","verse":"28","text":"Mbuli zino zoseni zitamwilwa uko Besaniya, ng'ambo yo mto wa Yolodani uko Yohana endaga akabatiza."},{"book":"Yohana","chapter":"1","verse":"29","text":"Zuwa dikutimila, Yohana amwona Yesu akamwizila. Niyo agamba, “Yuno nuyo Mwanangoto ywa Chohile ikusa masa ya wantu we isi!"},{"book":"Yohana","chapter":"1","verse":"30","text":"Yuno nuyo nilongile umo hagamba, ‘Homboka miye neze mntu yumwe mkulu kujinka miye, kwaviya endaga uko miye sinati kwelekwa!’"},{"book":"Yohana","chapter":"1","verse":"31","text":"Miye mwenye sammanyize, mna siza kubatiza wantu kwa mazi chani wantu wa Izulaeli wammanye.”"},{"book":"Yohana","chapter":"1","verse":"32","text":"Yohana nakaukula kugamba, “Simwona Muye Ukukile akasela kulaila kulanga enga suwa manga na kuchima mlanga mwakwe."},{"book":"Yohana","chapter":"1","verse":"33","text":"Miye sammanyize, mna Chohile anisigile ukubatiza wantu kwa mazi na kanigambila, ‘Mntu yudya noumuwone Muye Ukukile akamseila kulaila kulanga na kwikala mnanga mwakwe, uyo nuyo akubatiza kwa Muye Ukukile.’"},{"book":"Yohana","chapter":"1","verse":"34","text":"Yohana agamba, miye siwona,” “naho siukula kugamba yuno nuyo Mwana Chohile.”"},{"book":"Yohana","chapter":"1","verse":"35","text":"Zuwa dikutimila Yohana nendile naho ehadya hantu aho hamwenga na wanampina wakwe waidi."},{"book":"Yohana","chapter":"1","verse":"36","text":"Eze amwone Yesu akajinka, agamba, “Kaulani! Yuno nuyo Mwanangoto ywa Chohile.”"},{"book":"Yohana","chapter":"1","verse":"37","text":"Awo wanampina wamwiva Yohana akalonga izimbuli izo, niyo wamtimila Yesu."},{"book":"Yohana","chapter":"1","verse":"38","text":"Yesu ahituka eze awawone awo wanampina wamtimila, awauza, “Mwaunga mbwani?”"},{"book":"Yohana","chapter":"1","verse":"39","text":"Yesu awagamba, “Soni, nanywi namwone.” Awo wanampina wamtimila, wawona hantu endaga akekala. Wasinda naye zuwa idyo. Nayo neikabula saa mlongo nechisingi."},{"book":"Yohana","chapter":"1","verse":"40","text":"Anduleya mlukolo ywakwe Simoni Petulo nendile ni yumwenga mgati mwa awo awaidi wendile wamwivile Yohana aho akalonga ivyo. Niyo wamtimila Yesu."},{"book":"Yohana","chapter":"1","verse":"41","text":"Anduleya ambwila Simoni nkongo, mlukolo ywakwe. Amgamba, “Chimwona Masiya.” Masiya nu nukokugamba Kulisito Mkombola."},{"book":"Yohana","chapter":"1","verse":"42","text":"Niyo amwigala Simoni kwa Yesu."},{"book":"Yohana","chapter":"1","verse":"43","text":"Zuwa dikutimila Yesu akonga kwita Galilaya. Uko ambwila Filipo na kumgamba, “Nitimila!”"},{"book":"Yohana","chapter":"1","verse":"44","text":"Filipo nani mkaya ywa Betisaida, mzi nawakekala Anduleya na Petulo."},{"book":"Yohana","chapter":"1","verse":"45","text":"Filipo ambwila Nasanieli nakumgamba, “Chimwona yudya alongagwa ni Musa mwe chitabu che zisigilizi, naho alongagwa ni wawoni. Nuyo Yesu mwana Yusufu, mntu ywa Nazaleti.”"},{"book":"Yohana","chapter":"1","verse":"46","text":"Nasanieli auza, “Vino vyadahika chintu chedi chilaile Nazaleti?”"},{"book":"Yohana","chapter":"1","verse":"47","text":"Yesu eze amuwone Nasanieli akamwizila, amlongela, “Uyo ni Muizulaeli toti, hena lema!”"},{"book":"Yohana","chapter":"1","verse":"48","text":"Nasanieli amuza, “Kunimanya vivihi?”"},{"book":"Yohana","chapter":"1","verse":"49","text":"Nasanieli ahitula, “Mhinyi, weye wi Mwana Chohile! Weye wi Seuta ywa Izulaeli!”"},{"book":"Yohana","chapter":"1","verse":"50","text":"Yesu agamba, “Wazumila kwaviya du nakugambilaga kugamba na sikuwona hasi ho mtini? Nauwone mbuli nkulu kujinka zino!”"},{"book":"Yohana","chapter":"1","verse":"51","text":"Awagamba, “Nawagambilani chindedi, namwone mbingu zikagubuka na wandima wa kwembingu wa Chohile wakakwela na kusela mlanga mwe Mwana ywa Mntu.”"}]}