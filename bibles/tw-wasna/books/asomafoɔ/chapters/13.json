{"data":[{"book":"Asomafoɔ","chapter":"13","verse":"1","text":"Adiyifoɔ ne akyerɛkyerɛfoɔ a na wɔwɔ Antiokia asafo no mu bi ne Barnaba ne Simeon, a na wɔfrɛ no “Onipa Tuntum,” Lukio a ɔyɛ Kireneni, Manaen, a ɔne Ɔhene Herode yɛ atipɛnfoɔ, ne Saulo."},{"book":"Asomafoɔ","chapter":"13","verse":"2","text":"Ɛberɛ a wɔresom Awurade na wɔredi mmuada no, Honhom Kronkron no ka kyerɛɛ wɔn sɛ, “Monyi Barnaba ne Saulo na wɔnkɔdi dwuma a ɛno enti mafrɛ wɔn no mma me.”"},{"book":"Asomafoɔ","chapter":"13","verse":"3","text":"Wɔdii mmuada, bɔɔ mpaeɛ, de wɔn nsa guu wɔn so, somaa wɔn."},{"book":"Asomafoɔ","chapter":"13","verse":"4","text":"Honhom Kronkron somaa wɔn no, wɔkɔɔ Seleukia. Wɔfiri hɔ no, wɔtoaa wɔn akwantuo no so kɔduruu Kipro."},{"book":"Asomafoɔ","chapter":"13","verse":"5","text":"Wɔduruu Salami no, wɔkaa Onyankopɔn asɛm wɔ Yudafoɔ hyiadan mu. Saa ɛberɛ no, na Yohane Marko ka wɔn ho sɛ ɔsomfoɔ."},{"book":"Asomafoɔ","chapter":"13","verse":"6","text":"Wɔtwaam wɔ supɔ no so kɔduruu Pafo, na ɛhɔ na wɔhyiaa Yudani nkonyaayifoɔ bi a ɔfrɛ ne ho sɛ odiyifoɔ a na ne din de Bar-Yesu."},{"book":"Asomafoɔ","chapter":"13","verse":"7","text":"Na nʼadamfo ne amrado a ɔwɔ supɔ no so a ne din de Sergio Paulo no. Saa amrado a na ɔnim nyansa yie no soma ma wɔkɔfrɛɛ Barnaba ne Saulo, ɛfiri sɛ, na ɔrepɛ Onyankopɔn asɛm atie."},{"book":"Asomafoɔ","chapter":"13","verse":"8","text":"Nanso, nkonyaayifoɔ Bar-Yesu a, Hela kasa mu wɔfrɛ no Elima no ampene so, ɛfiri sɛ, na ɔmpɛ sɛ amrado yi bɛtie Onyankopɔn asɛm."},{"book":"Asomafoɔ","chapter":"13","verse":"9","text":"Afei, Honhom Kronkron bɛhyɛɛ Saulo a ne din de Paulo no ma maa ɔhwɛɛ nkonyaayifoɔ Elima dinn kaa sɛ,"},{"book":"Asomafoɔ","chapter":"13","verse":"10","text":"“Ɔbonsam ba a ɔte sɛ wo! Wommpɛ ade pa biara yie. Nnaadaa ahodoɔ ahyɛ wo ma. Ɛberɛ biara, wopɛ sɛ wodane Awurade nokwasɛm ani ma ɛyɛ nkontomposɛm!"},{"book":"Asomafoɔ","chapter":"13","verse":"11","text":"Awurade bɛtwe wʼaso ama wʼani afira a worenhunu adeɛ firi saa ɛberɛ yi de kɔsi berɛ bi.”"},{"book":"Asomafoɔ","chapter":"13","verse":"12","text":"Amrado no hunuu asɛm a asi no, ɔgyee Awurade asɛm no diiɛ. Awurade ho asɛm a ɔteeɛ no maa ne ho dwirii no."},{"book":"Asomafoɔ","chapter":"13","verse":"13","text":"Paulo ne nʼahokafoɔ no tenaa ɛhyɛn mu firii Pafo kɔɔ Perge a ɛwɔ Pamfilia no; ɛhɔ na Yohane a ne din baako nso ne Marko no gyaa wɔn hɔ sane kɔɔ Yerusalem."},{"book":"Asomafoɔ","chapter":"13","verse":"14","text":"Wɔfiri Perge no, wɔkɔɔ Antiokia a ɛwɔ Pisidia. Ɛduruu Homeda no, wɔkɔɔ hyiadan mu kɔsomeeɛ."},{"book":"Asomafoɔ","chapter":"13","verse":"15","text":"Wɔkenkan Mose Mmara no ne Adiyifoɔ no nsɛm wieeɛ no, hyiadan no mu mpanimfoɔ no soma kɔka kyerɛɛ wɔn sɛ, “Anuanom, sɛ mowɔ asɛm bi a mobɛka de ahyɛ nnipa no nkuran a, mowɔ ho kwan sɛ moka.”"},{"book":"Asomafoɔ","chapter":"13","verse":"16","text":"Afei, Paulo sɔre gyinaeɛ, nyamaa ne nsa hyɛɛ aseɛ kasaa sɛ, “Me nuanom Israelfoɔ ne amanamanmufoɔ a mowɔ ha a mosom Onyankopɔn no, montie me!"},{"book":"Asomafoɔ","chapter":"13","verse":"17","text":"Israel Onyankopɔn yii yɛn nananom ma wɔyɛɛ ɔman kɛseɛ ɛberɛ a na wɔte Misraim asase so no. Onyankopɔn nam ne tumi kɛseɛ so yii wɔn firii Misraim,"},{"book":"Asomafoɔ","chapter":"13","verse":"18","text":"na ɔhwɛɛ wɔn so wɔ ɛserɛ so mfeɛ aduanan."},{"book":"Asomafoɔ","chapter":"13","verse":"19","text":"Ɔsɛee amanaman nson wɔ Kanaan asase so na ɔde asase no maa ne nkurɔfoɔ,"},{"book":"Asomafoɔ","chapter":"13","verse":"20","text":"maa wɔtenaa so mfeɛ ahanan ne aduonum. Yei akyi no, ɔmaa atemmufoɔ dii wɔn so kɔsii sɛ Odiyifoɔ Samuel baeɛ."},{"book":"Asomafoɔ","chapter":"13","verse":"21","text":"Ɛberɛ a wɔpɛɛ sɛ wɔnya ɔhene ma ɔdi wɔn so no, Onyankopɔn de Kis ba Saulo a ɔfiri Benyamin abusua mu no maa wɔn maa ɔdii wɔn so mfeɛ aduanan."},{"book":"Asomafoɔ","chapter":"13","verse":"22","text":"Onyankopɔn tuu Saulo adeɛ so na ɔde Dawid sii nʼanan mu. Asɛm a Onyankopɔn ka faa Dawid ho ne sɛ, ‘Mahunu sɛ Yisai ba Dawid ne onipa a mepɛ no; ɔyɛ onipa a ɔbɛyɛ deɛ mepɛ nyinaa.’"},{"book":"Asomafoɔ","chapter":"13","verse":"23","text":"“Sɛdeɛ Onyankopɔn hyɛɛ ho bɔ no, Yesu a ɔyɛ Dawid aseni no na ɔyɛɛ no Israelfoɔ Agyenkwa."},{"book":"Asomafoɔ","chapter":"13","verse":"24","text":"Ansa na Yesu rebɛfiri nʼadwuma ase no, Yohane kaa adwensakyera ho asɛm kyerɛɛ Israelfoɔ sɛ, wɔnsakyera mfiri wɔn bɔne ho na wɔmma wɔmmɔ wɔn asu."},{"book":"Asomafoɔ","chapter":"13","verse":"25","text":"Ansa na Yohane rebɛwie nʼasɛnka no, ɔbisaa nnipa no sɛ, ‘Mosusu sɛ meyɛ hwan? Ɛnyɛ me ne onipa a moretwɛn no no. Ɛrenkyɛre biara, deɛ moretwɛn no no bɛba, na mensɛ sɛ mɛworɔ ne mpaboa afiri ne nan.’"},{"book":"Asomafoɔ","chapter":"13","verse":"26","text":"“Me nuanom Abraham asefoɔ ne amanamanmufoɔ a mosom Onyankopɔn a mowɔ ha, yɛn enti na Onyankopɔn soma maa wɔde saa nkwagyesɛm yi abrɛ yɛn."},{"book":"Asomafoɔ","chapter":"13","verse":"27","text":"Esiane sɛ na nnipa a na wɔte Yerusalem ne wɔn mpanimfoɔ nnim sɛ ɔno ne Agyenkwa no, na wɔnte adiyifoɔ no nsɛm a wɔkenkan no Homeda no ase no enti, wɔbuu Yesu kumfɔ, maa adiyifoɔ no nsɛm no baa mu."},{"book":"Asomafoɔ","chapter":"13","verse":"28","text":"Ɛwom sɛ wɔannya afɔbusɛm bi annyina so ammu no kumfɔ de, nanso wɔsrɛɛ Pilato sɛ ɔnkum no."},{"book":"Asomafoɔ","chapter":"13","verse":"29","text":"Wɔyɛɛ biribiara a Atwerɛsɛm no ka fa ne ho wieeɛ no, wɔyii no firii asɛnnua no so kɔsiee no."},{"book":"Asomafoɔ","chapter":"13","verse":"30","text":"Nanso, Onyankopɔn maa ɔsɔre firii awufoɔ mu,"},{"book":"Asomafoɔ","chapter":"13","verse":"31","text":"ne wusɔreɛ akyi no, na ɔtaa yi ne ho adi kyerɛ wɔn a na wɔne no tu kwan firi Galilea kɔ Yerusalem no. Wɔn ne nnipa a wɔdi ne ho adanseɛ kyerɛ Israelfoɔ no."},{"book":"Asomafoɔ","chapter":"13","verse":"32","text":"“Afei, yɛwɔ ha sɛ yɛrebɛka asɛmpa no akyerɛ mo sɛ, Onyankopɔn nam sɔre a ɔmaa Yesu Kristo sɔre firii awufoɔ mu no so ama bɔ a ɔhyɛɛ yɛn nananom no aba mu."},{"book":"Asomafoɔ","chapter":"13","verse":"33","text":"Yei ne deɛ wɔatwerɛ wɔ Nnwom a ɛtɔ so mmienu mu no sɛ,"},{"book":"Asomafoɔ","chapter":"13","verse":"34","text":"Asɛm a Onyankopɔn ka faa sɔre a ɔmaa no sɔre firii awufoɔ mu na ɔrensane nkɔ porɔeɛ mu no ne sɛ,"},{"book":"Asomafoɔ","chapter":"13","verse":"35","text":"Wɔaka no baabi nso sɛ,"},{"book":"Asomafoɔ","chapter":"13","verse":"36","text":"“Dawid ɛberɛ so, ɔsomm Onyankopɔn kɔsii sɛ ɔwuiɛ ma wɔsiee no ne nananom nkyɛn pɛɛ, na ɔporɔeɛ."},{"book":"Asomafoɔ","chapter":"13","verse":"37","text":"Nanso, deɛ Onyankopɔn nyanee no firii awufoɔ mu no amporɔ."},{"book":"Asomafoɔ","chapter":"13","verse":"38","text":"“Anuanom, ɛsɛ sɛ mo nyinaa te aseɛ sɛ, ɛnam Yesu so na wɔka bɔne fakyɛ ho asɛm kyerɛ mo."},{"book":"Asomafoɔ","chapter":"13","verse":"39","text":"Ɛsɛ sɛ mote aseɛ sɛ, obiara a ɔgye no di no, wɔabu no bem a anka Mose mmara ntumi mmu no no."},{"book":"Asomafoɔ","chapter":"13","verse":"40","text":"Monhwɛ yie na adiyifoɔ no nkɔm a wɔhyɛɛ yi amma no so:"},{"book":"Asomafoɔ","chapter":"13","verse":"41","text":"“ ‘Mo fɛdifoɔ!"},{"book":"Asomafoɔ","chapter":"13","verse":"42","text":"Paulo ne Barnaba refiri asɔredan no mu no, nnipa no srɛɛ wɔn sɛ Homeda a ɛreba no, wɔmmra mmɛkyerɛkyerɛ wɔn bio."},{"book":"Asomafoɔ","chapter":"13","verse":"43","text":"Nnipa no wiee nhyiamu no, Yudafoɔ ne amanamanmufoɔ bebree a wɔasakyera aba Yudasom mu no tu dii Paulo ne Barnaba akyi. Asomafoɔ no tuu wɔn fo, hyɛɛ wɔn nkuran sɛ wɔntena ase Onyankopɔn adom mu."},{"book":"Asomafoɔ","chapter":"13","verse":"44","text":"Homeda a ɛdi so no duruiɛ no, ɛkame ayɛ sɛ wɔn a wɔte kuro no mu no nyinaa bɛtiee Awurade asɛm."},{"book":"Asomafoɔ","chapter":"13","verse":"45","text":"Yudafoɔ no hunuu nnipakuo no, wɔn ani bereeɛ, ma wɔsɔre gyee nsɛm a Paulo reka no ho akyinnyeɛ, kasa tiaa no."},{"book":"Asomafoɔ","chapter":"13","verse":"46","text":"Nanso, Paulo ne Barnaba de akokoɔduru kɔɔ so kaa sɛ, “Mone nnipa a ɛsɛ sɛ wɔka Onyankopɔn asɛm no kyerɛ mo kane. Na sɛ moapo, na mommu mo ho sɛ nkwa a ɛnni awieeɛ ho hia mo enti a, yɛbɛgya mo hɔ akɔ amanamanmufoɔ no nkyɛn."},{"book":"Asomafoɔ","chapter":"13","verse":"47","text":"Ahyɛdeɛ a Awurade de ama yɛn ne sɛ,"},{"book":"Asomafoɔ","chapter":"13","verse":"48","text":"Amanamanmufoɔ no tee saa asɛm yi no, wɔn ani gyeeɛ na wɔkamfoo Awurade asɛm no, na wɔn a wɔayi wɔn ama nkwa a ɛnni awieeɛ no bɛyɛɛ agyidifoɔ."},{"book":"Asomafoɔ","chapter":"13","verse":"49","text":"Na Awurade asɛm no trɛɛ ɔmantam no mu nyinaa."},{"book":"Asomafoɔ","chapter":"13","verse":"50","text":"Nanso, Yudafoɔ no tuu nnipa atitire a wɔwɔ kuro no mu no ne mmaa Nyamesurofoɔ a na wɔwɔ hɔ bi a wɔdi mu no aso maa wɔtaa Paulo ne Barnaba, pamoo wɔn firii ɔman no mu."},{"book":"Asomafoɔ","chapter":"13","verse":"51","text":"Nanso, asomafoɔ no poroporoo wɔn nan ase mfuturo guu wɔn so firii hɔ kɔɔ Ikoniom."},{"book":"Asomafoɔ","chapter":"13","verse":"52","text":"Anigyeɛ ne Honhom Kronkron hyɛɛ asuafoɔ a na wɔwɔ Antiokia no ma."}]}