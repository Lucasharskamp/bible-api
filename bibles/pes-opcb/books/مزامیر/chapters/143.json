{"data":[{"book":"مزامیر","chapter":"143","verse":"1","text":"ای خداوند، دعای مرا بشنو و به التماس من گوش بده! تو عادل و امین هستی، پس دعایم را اجابت فرما."},{"book":"مزامیر","chapter":"143","verse":"2","text":"بندهٔ خود را محاکمه نکن، زیرا هیچ‌کس در نزد تو عادل و بی‌گناه نیست."},{"book":"مزامیر","chapter":"143","verse":"3","text":"دشمن مرا از پای درآورده و به زمین کوبیده است! روزگارم را آنچنان سیاه کرده که مرگ را در چند قدمی خود می‌بینم!"},{"book":"مزامیر","chapter":"143","verse":"4","text":"روحیهٔ خود را به کلی باخته‌ام و از ترس نزدیک است قالب تهی کنم."},{"book":"مزامیر","chapter":"143","verse":"5","text":"گذشتهٔ خود را به یاد می‌آورم و به کارهایی که تو ای خدا، برای من انجام داده‌ای می‌اندیشم."},{"book":"مزامیر","chapter":"143","verse":"6","text":"دستهای خود را به سوی تو دراز می‌کنم. جان من همچون زمین خشک، تشنه و طالب توست!"},{"book":"مزامیر","chapter":"143","verse":"7","text":"ای خداوند، دعای مرا هر چه زودتر اجابت فرما، زیرا نومید و مأیوسم. روی خود را از من برنگردان، مبادا بمیرم."},{"book":"مزامیر","chapter":"143","verse":"8","text":"هر روز صبح محبت خود را به من بنمایان، زیرا بر تو توکل دارم. راهی را که باید بپیمایم به من نشان ده، زیرا از صمیم قلب به حضور تو دعا می‌کنم."},{"book":"مزامیر","chapter":"143","verse":"9","text":"ای خداوند، مرا از دست دشمنانم برهان، زیرا به تو پناه آورده‌ام."},{"book":"مزامیر","chapter":"143","verse":"10","text":"مرا تعلیم ده تا ارادهٔ تو را بجا آورم، زیرا تو خدای من هستی. باشد که روح مهربان تو مرا به زمین هموار هدایت کند."},{"book":"مزامیر","chapter":"143","verse":"11","text":"ای خداوند، به خاطر نام خود جانم را حفظ کن، به خاطر عدالت خود، مرا از این تنگی برهان."},{"book":"مزامیر","chapter":"143","verse":"12","text":"بر من محبت فرما و همهٔ دشمنان و مخالفانم را نابود کن، زیرا من خدمتگزار تو هستم."}]}