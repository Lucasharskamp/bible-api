{"data":[{"book":"WAEFESO","chapter":"2","verse":"1","text":"Mweye, Wamhazi, mkala mdanganhike muloho sama ya udulu wenu na vilozo"},{"book":"WAEFESO","chapter":"2","verse":"2","text":"vum'vitendile umwaka mkuwinza mbuli zihile za ulumwengu uno na kumuwinza mtawala wa vinyamkela yali kuulanga, loho yosang'hanika sambi mwa wanhu wadulu."},{"book":"WAEFESO","chapter":"2","verse":"3","text":"Na tweye tose tukala kamba hewo, tukala tuwinza sulukila za ng'huli zetu, tutenda gaja gosulukilwa na ng'huli zetu na nzewele zetu. Tukala wanhu tulumbile kutagusigwa kwavija Mulungu kakala yotonela lusango sama ya vilozo vetu, kamba wanhu wose wayagwe."},{"book":"WAEFESO","chapter":"2","verse":"4","text":"Ila sama ya ukulu wa noge jake kumwetu, Mulungu, ayo yamemile bazi,"},{"book":"WAEFESO","chapter":"2","verse":"5","text":"katutenda kuwa wagima kipigiti viyamzusile Kilisto kulawa mkudanganhika hata kamba tukala tudanganhike sama ya vilozo vetu. Mkomboligwa sama ya ngekewa ya Mulungu."},{"book":"WAEFESO","chapter":"2","verse":"6","text":"Na Mulungu katuzusa tweye kulawa mkudanganhika hamoja na Kilisto na kutwika hamoja na heyo kuna uulumwengu wa kuulanga kwavija tuilumba hamoja na Kilisto Yesu."},{"book":"WAEFESO","chapter":"2","verse":"7","text":"Katenda vino giladi mmilelo ikwiza yalaguse ngekewa yake ng'hulu iyaitendile mkipigiti kino kubitila mdinoge diyatulagusile tweye mkuilumba hamoja na Yesu Kilisto."},{"book":"WAEFESO","chapter":"2","verse":"8","text":"Kwavija mkomboligwa sama ya ngekewa ya Mulungu kubitila nhamanila, na si malawililo ga sang'hano zenu, ila nhunza kulawa ha Mulungu,"},{"book":"WAEFESO","chapter":"2","verse":"9","text":"sio malawililo ga sang'hano, avo munhu yoyose sambiyaitope."},{"book":"WAEFESO","chapter":"2","verse":"10","text":"Kwavija tweye twa uumbi wa Mulungu, tulumbigwe mkuilumba hamoja na Yesu Kilisto giladi tutende sang'hano zinogile, zitandigwe na Mulungu songela mwaka sama yetu giladi tuzitende."},{"book":"WAEFESO","chapter":"2","verse":"11","text":"Avo, sambimuisemwe kamba umwaka mweye mkala Wamhazi mkuleligwa na kukemigwa “wanhu walekile kwingila kumbi” na waja wakiikemile wenyego “wengile kumbi,” kumbi da lukuli ditendigwe na makono ga wanhu."},{"book":"WAEFESO","chapter":"2","verse":"12","text":"Sambimuisemwe kamba kipigiti kija mweye mkala hamunam'bokela Kilisto. Hampetigwe kuwa wenekae wa Islaeli, na mkala wahenza mmalagano Mulungu gayailagane na wanhu zake. Mkala mwabule tamanilo muulumwengu na mwabule Mulungu."},{"book":"WAEFESO","chapter":"2","verse":"13","text":"Ila sambi muilumba hamoja na Yesu Kilisto. Mweye umwaka mkalile kutali na Mulungu, sambi mgaligwa habehi na heyo kubitila mulopa wa Kilisto."},{"book":"WAEFESO","chapter":"2","verse":"14","text":"Kwavija Kilisto mwenyego katugalila tindiwalo mkuwatenda Wayahudi na Wamhazi wawe hamoja. Na kubitila ifa yake mumsalaba kakibena kija ikiwambaza kikalile kiwabagule na kuwatenda wawe wadumuka."},{"book":"WAEFESO","chapter":"2","verse":"15","text":"Kagasegeza Malagizo ga Musa hamoja na ndagizi zake na shalia zake. Kaditenda tindiwalo mwa Wayahudi na Wamhazi. Kaitendela heyo mwenyego dale dimwe da sambi kulawa mmadale gano mabili,"},{"book":"WAEFESO","chapter":"2","verse":"16","text":"giladi madale gose mabili yagalumbe mulukuli lumwe na kugaduganyiza na Mulungu kubitila ifa yake mumsalaba, na udumuka wetu ukalile hagatigati yetu udanganhika."},{"book":"WAEFESO","chapter":"2","verse":"17","text":"Avo Kilisto keza na kuupeta Usenga Unogile wa tindiwalo ha wanhu wose, kumwenu mweye Wamhazi mkalile kutali na Mulungu, na ha Wayahudi wakalile behi na heyo."},{"book":"WAEFESO","chapter":"2","verse":"18","text":"Kwavija sama ya gaja Kilisto gayatendile kumwetu, tweye tose tupata nzila ya kuchola ha Tata kubitila Loho iija wa Mulungu."},{"book":"WAEFESO","chapter":"2","verse":"19","text":"Avo, mweye hamuli wahenza ama wabita nzila, ila mweye mwa wenekae hamoja na wanhu wa Mulungu, na vivija mweye mwa wanhu wa kae ya Mulungu."},{"book":"WAEFESO","chapter":"2","verse":"20","text":"Mzengigwa uchana hana umsingi uwo watumigwa wa Kilisto na wahokozi, na Yesu Kilisto mwenyego iyo dibwe da kutamanilwa ng'hani kubanza mabwe gose."},{"book":"WAEFESO","chapter":"2","verse":"21","text":"Mkuilumba hamoja na Kilisto ng'anda yose yokiigoga hamoja na kwinuka na kugaluka Ng'anda ing'alile ya Mulungu ikigwe sama ya Mndewa."},{"book":"WAEFESO","chapter":"2","verse":"22","text":"Na mkuilumba hamoja na Kilisto mweye Wamhazi vivija mozengigwa hamoja na kugaluka hanhu hoyokala Loho wa Mulungu."}]}