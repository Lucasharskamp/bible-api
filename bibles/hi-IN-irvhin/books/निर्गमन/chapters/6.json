{"data":[{"book":"निर्गमन","chapter":"6","verse":"1","text":"तब यहोवा ने मूसा से कहा, “अब तू देखेगा कि मैं फ़िरौन से क्या करूँगा; जिससे वह उनको बरबस निकालेगा, वह तो उन्हें अपने देश से बरबस निकाल देगा।”"},{"book":"निर्गमन","chapter":"6","verse":"2","text":"परमेश्वर ने मूसा से कहा, “मैं यहोवा हूँ6:2 मैं यहोवा हूँ: इसका अर्थ यह प्रतीत होता है मैं यहोवा हूँ, और मैंने अपने को अब्राहम, इसहाक, और याकूब पर प्रगट किया था।;"},{"book":"निर्गमन","chapter":"6","verse":"3","text":"मैं सर्वशक्तिमान परमेश्वर के नाम से अब्राहम, इसहाक, और याकूब को दर्शन देता था, परन्तु यहोवा के नाम से मैं उन पर प्रगट न हुआ।"},{"book":"निर्गमन","chapter":"6","verse":"4","text":"और मैंने उनके साथ अपनी वाचा दृढ़ की है, अर्थात् कनान देश जिसमें वे परदेशी होकर रहते थे, उसे उन्हें दे दूँ।"},{"book":"निर्गमन","chapter":"6","verse":"5","text":"इस्राएली जिन्हें मिस्री लोग दासत्व में रखते हैं उनका कराहना भी सुनकर मैंने अपनी वाचा को स्मरण किया है।"},{"book":"निर्गमन","chapter":"6","verse":"6","text":"इस कारण तू इस्राएलियों से कह, ‘मैं यहोवा हूँ, और तुम को मिस्रियों के बोझों के नीचे से निकालूँगा, और उनके दासत्व से तुम को छुड़ाऊँगा, और अपनी भुजा बढ़ाकर और भारी दण्ड देकर तुम्हें छुड़ा लूँगा, (प्रेरि. 13:17)"},{"book":"निर्गमन","chapter":"6","verse":"7","text":"और मैं तुम को अपनी प्रजा बनाने के लिये अपना लूँगा, और मैं तुम्हारा परमेश्वर ठहरूँगा; और तुम जान लोगे कि मैं तुम्हारा परमेश्वर यहोवा हूँ जो तुम्हें मिस्रियों के बोझों के नीचे से निकाल ले आया।"},{"book":"निर्गमन","chapter":"6","verse":"8","text":"और जिस देश के देने की शपथ मैंने अब्राहम, इसहाक, और याकूब से खाई थी उसी में मैं तुम्हें पहुँचाकर उसे तुम्हारा भाग कर दूँगा। मैं तो यहोवा हूँ।’”"},{"book":"निर्गमन","chapter":"6","verse":"9","text":"ये बातें मूसा ने इस्राएलियों को सुनाईं; परन्तु उन्होंने मन की बेचैनी और दासत्व की क्रूरता के कारण उसकी न सुनी।"},{"book":"निर्गमन","chapter":"6","verse":"10","text":"तब यहोवा ने मूसा से कहा,"},{"book":"निर्गमन","chapter":"6","verse":"11","text":"“तू जाकर मिस्र के राजा फ़िरौन से कह कि इस्राएलियों को अपने देश में से निकल जाने दे6:11 देश में से निकल जाने दे: मूसा अब तीन दिन की यात्रा पर जाने की अनुमति नहीं माँगता जो शायद मिस्र की सीमाओं में ही होती, बल्कि वह उस देश से निकल जाने की माँग करता है।।”"},{"book":"निर्गमन","chapter":"6","verse":"12","text":"और मूसा ने यहोवा से कहा, “देख, इस्राएलियों ने मेरी नहीं सुनी; फिर फ़िरौन मुझ भद्दे बोलनेवाले की कैसे सुनेगा?”"},{"book":"निर्गमन","chapter":"6","verse":"13","text":"तब यहोवा ने मूसा और हारून को इस्राएलियों और मिस्र के राजा फ़िरौन के लिये आज्ञा इस अभिप्राय से दी कि वे इस्राएलियों को मिस्र देश से निकाल ले जाएँ।"},{"book":"निर्गमन","chapter":"6","verse":"14","text":"उनके पितरों के घरानों के मुख्य पुरुष ये हैं: इस्राएल का पहलौठा रूबेन के पुत्र: हनोक, पल्लू, हेस्रोन और कर्मी थे; इन्हीं से रूबेन के कुल निकले।"},{"book":"निर्गमन","chapter":"6","verse":"15","text":"और शिमोन के पुत्र: यमूएल, यामीन, ओहद, याकीन, और सोहर थे, और एक कनानी स्त्री का बेटा शाऊल भी था; इन्हीं से शिमोन के कुल निकले।"},{"book":"निर्गमन","chapter":"6","verse":"16","text":"लेवी के पुत्र जिनसे उनकी वंशावली चली है, उनके नाम ये हैं: अर्थात् गेर्शोन, कहात और मरारी, और लेवी की पूरी अवस्था एक सौ सैंतीस वर्ष की हुई।"},{"book":"निर्गमन","chapter":"6","verse":"17","text":"गेर्शोन के पुत्र जिनसे उनका कुल चला: लिब्नी और शिमी थे।"},{"book":"निर्गमन","chapter":"6","verse":"18","text":"कहात के पुत्र: अम्राम, यिसहार, हेब्रोन और उज्जीएल थे, और कहात की पूरी अवस्था एक सौ सैंतीस वर्ष की हुई।"},{"book":"निर्गमन","chapter":"6","verse":"19","text":"मरारी के पुत्र: महली और मूशी थे। लेवियों के कुल जिनसे उनकी वंशावली चली ये ही हैं।"},{"book":"निर्गमन","chapter":"6","verse":"20","text":"अम्राम ने अपनी फूफी योकेबेद6:20 योकेबेद: इस नाम का अर्थ है यहोवा की महिमा।  को ब्याह लिया और उससे हारून और मूसा उत्पन्न हुए, और अम्राम की पूरी अवस्था एक सौ सैंतीस वर्ष की हुई।"},{"book":"निर्गमन","chapter":"6","verse":"21","text":"यिसहार के पुत्र: कोरह, नेपेग और जिक्री थे।"},{"book":"निर्गमन","chapter":"6","verse":"22","text":"उज्जीएल के पुत्र: मीशाएल, एलसाफान और सित्री थे।"},{"book":"निर्गमन","chapter":"6","verse":"23","text":"हारून ने अम्मीनादाब की बेटी, और नहशोन की बहन एलीशेबा को ब्याह लिया; और उससे नादाब, अबीहू, और ईतामार उत्पन्न हुए।"},{"book":"निर्गमन","chapter":"6","verse":"24","text":"कोरह के पुत्र: अस्सीर, एलकाना और अबीआसाप थे; और इन्हीं से कोरहियों के कुल निकले।"},{"book":"निर्गमन","chapter":"6","verse":"25","text":"हारून के पुत्र एलीआजर ने पूतीएल की एक बेटी को ब्याह लिया; और उससे पीनहास उत्पन्न हुआ। जिनसे उनका कुल चला। लेवियों के पितरों के घरानों के मुख्य पुरुष ये ही हैं।"},{"book":"निर्गमन","chapter":"6","verse":"26","text":"हारून और मूसा वे ही हैं जिनको यहोवा ने यह आज्ञा दी: “इस्राएलियों को दल-दल करके उनके जत्थों के अनुसार मिस्र देश से निकाल ले आओ।”"},{"book":"निर्गमन","chapter":"6","verse":"27","text":"ये वही मूसा और हारून हैं जिन्होंने मिस्र के राजा फ़िरौन से कहा कि हम इस्राएलियों को मिस्र से निकाल ले जाएँगे।"},{"book":"निर्गमन","chapter":"6","verse":"28","text":"जब यहोवा ने मिस्र देश में मूसा से यह बात कहीं,"},{"book":"निर्गमन","chapter":"6","verse":"29","text":"“मैं तो यहोवा हूँ; इसलिए जो कुछ मैं तुम से कहूँगा वह सब मिस्र के राजा फ़िरौन से कहना।”"},{"book":"निर्गमन","chapter":"6","verse":"30","text":"परन्तु मूसा ने यहोवा को उत्तर दिया, “मैं तो बोलने में भद्दा हूँ; और फ़िरौन कैसे मेरी सुनेगा?”"}]}