{"data":[{"book":"SANG'HANO","chapter":"24","verse":"1","text":"Vugabitile mazua matano, Mkulu wa Wakulu wose wa Nhambiko yokemigwa Anania, keza Kaisalia hamoja na wavyele wayagwe na munhu yagatangile goya malagizo yokemigwa Tatulo. Wagala mbuli yao womtagusa Paulo ha mndewa."},{"book":"SANG'HANO","chapter":"24","verse":"2","text":"Paulo viyakemigwe, Tatulo kasonga kumtagusa."},{"book":"SANG'HANO","chapter":"24","verse":"3","text":"Toibokela mbuli ino kila hanhu na mkipigiti chose na tokuheweza ng'hani."},{"book":"SANG'HANO","chapter":"24","verse":"4","text":"Ila giladi sambinikudonheze ng'hani, nokuyalalila kamba utwazaganye, ututegeleze goya."},{"book":"SANG'HANO","chapter":"24","verse":"5","text":"Munhu ino koneka iyo msongeza ndwagi, kosongeza mzahimzahi mwa Wayahudi muulumwengu wose. Heyo iyo kilangizi wa mbaguko ya Wanazaleti."},{"book":"SANG'HANO","chapter":"24","verse":"6","text":"Na vivija kainyolodosa Ing'anda ya Mulungu, avo tumgoga."},{"book":"SANG'HANO","chapter":"24","verse":"7","text":"Ila Lisiasi, ija imkulu wa madale gose ga asikali, keza na mhiko ng'hulu, kamsola kulawa mmakono getu, kuno yowashulutiza waja womtagusa, weze kumwako gweye."},{"book":"SANG'HANO","chapter":"24","verse":"8","text":"Uhamuuzagiza goya, gweye mwenyego kozimanya mbuli zose zitumtagusile kulawa kumwake.”"},{"book":"SANG'HANO","chapter":"24","verse":"9","text":"Na Wayahudi vivija wailumba hamoja mnhaguso ija, wosindila kamba mbuli zino zose za kweli."},{"book":"SANG'HANO","chapter":"24","verse":"10","text":"Mndewa viyamulingile kidole Paulo giladi yalonge, Paulo kalonga, “Novimanya kamba gweye kwa mulamula muisi ino mmilao bwando, avo mkudeng'ha noigombeleza."},{"book":"SANG'HANO","chapter":"24","verse":"11","text":"Gweye kuvitanga kamba mazua longo dimwe na mabili gabitile, nichola Yelusalemu kutambika."},{"book":"SANG'HANO","chapter":"24","verse":"12","text":"Wanhu wonitagusa hawanivikile nie niibamilila na munhu yoyose Kung'anda ya Mulungu ama niwading'hula wanhu mng'anda ya nhambiko ama hanhu hohose mdiwambo."},{"book":"SANG'HANO","chapter":"24","verse":"13","text":"Na hawadaha kulagusa kamba mbuli zowonitagusila nie kumwako sambisambi kamba za kweli."},{"book":"SANG'HANO","chapter":"24","verse":"14","text":"Ila nie notogola kamba nomtambikila Mulungu wa tata zetu kamba imwe wa wanhu wa Nzila ija hewo iwoikema mbaguko. Notogola vinhu vose vitogolwa na Malagizo na vija vandikwe na wahokozi."},{"book":"SANG'HANO","chapter":"24","verse":"15","text":"Nhamanila inilinayo ha Mulungu ilinga na nhamanila iwalinayo hewo wenyego, notogola kamba kuna mzuso wa wanhu wa namna mbili, walekile kuwa vizenzeleganye na awo wali vizenzeleganye."},{"book":"SANG'HANO","chapter":"24","verse":"16","text":"Avo mazua gose noiyoha kutenda udaho wangu wa kusambula gehile na ganogile ung'ale haulongozi wa Mulungu na haulongozi wa wanhu."},{"book":"SANG'HANO","chapter":"24","verse":"17","text":"“Vunikalile haduhu mkipigiti cha milao bwando, nichola Yelusalemu kuwagwelela nhunza wanhu zangu na kulava nhosa."},{"book":"SANG'HANO","chapter":"24","verse":"18","text":"Kipigiti vunikalile nitenda gano, wanivika Kung'anda ya Mulungu nimambukiza nzoela ya kuing'aliza. Hakukalile na dale da wanhu ama hebohebo."},{"book":"SANG'HANO","chapter":"24","verse":"19","text":"Ila kukala na Wayahudi kulawa muisi ya Asia awo wolondigwa kwiza hano haulongozi wako wagale nhaguso zao kamba wana mbuli yoyose ya kunitagusila."},{"book":"SANG'HANO","chapter":"24","verse":"20","text":"Ama wano wali hano wenyego na walonge mbuli ilihi ihile iwayonile kumwangu, kipigiti vunikalile nimile haulongozi wa Ikitala Kikulu cha Isi ya Wayahudi."},{"book":"SANG'HANO","chapter":"24","verse":"21","text":"Ila kinhu kimwe kinilongile na dizwi kulu vunikalile haulongozi wao, ‘na kinhu hicho kikala mbuli ya kuzuka kwa wanhu wadanganhike ayo inigwelele mbuli mbaka nima haulongozi wako lelo.’ ”"},{"book":"SANG'HANO","chapter":"24","verse":"22","text":"Abaho, Feliksi yakalile yalongeligwe goya mbuli za Nzila ija, kaukomeleza umting'hano uja mkulonga, “Kipigiti Lisiasi mkulu wa madale gose ga asikali yeheza, noilamula mbuli yenu.”"},{"book":"SANG'HANO","chapter":"24","verse":"23","text":"Abaho, kamulagiza asikali, mkulu wa asikali mia wa Loma, yamwike Paulo hasi ya wimilizi, ila yagweleligwe ulegeho kidogo na kuwaleka wambwiga zake wamgwelele vinhu voyolonda."},{"book":"SANG'HANO","chapter":"24","verse":"24","text":"Mazua madodo hamwande Feliksi keza na mtwanzi wake yokemigwa Dulusila, yakalile Muyahudi. Kamkema Paulo, wamtegeleza viyakalile yoilonga vija vowolondigwa kumtogola Kilisto Yesu."},{"book":"SANG'HANO","chapter":"24","verse":"25","text":"Paulo viyalongelele nawo yopeta kuleka uzenzeleganye, na kuinega na vinhu viyagomese Mulungu, na nhaguso yondaize, Feliksi kadumba na kulonga, “Basi segela sambiugendelele, nihapata nafasi nokukema.”"},{"book":"SANG'HANO","chapter":"24","verse":"26","text":"Ila munda kwa munda kakala yotamanila kamba, siku Paulo komgwelela hongo. Avo kamkema mianza bwando na kulongelela nayo."},{"book":"SANG'HANO","chapter":"24","verse":"27","text":"Vuibitile milao mibili, Polikio Festo kasaguligwa kusola hanhu ha Feliksi na kuwa mtawala wa Yudea. Ila kwavija Feliksi kalonda yanogelwe na Wayahudi, kamuleka Paulo mkifungo."}]}