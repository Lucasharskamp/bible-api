{"data":[{"book":"Warumi","chapter":"16","verse":"1","text":"Napenda kumtambulisha kwenu dada yetu Foibe, mtumishi katika kanisa la Kenkrea."},{"book":"Warumi","chapter":"16","verse":"2","text":"Naomba mpokeeni katika Bwana ipasavyo watakatifu na kumpa msaada wowote atakaohitaji kutoka kwenu, kwa maana yeye amekuwa msaada kwa watu wengi, mimi nikiwa miongoni mwao."},{"book":"Warumi","chapter":"16","verse":"3","text":"Wasalimuni Prisila16:3 Prisila kwa Kiyunani ni Priska, hivyo tafsiri nyingine zimemuita Priska. na Akila, watumishi wenzangu katika Kristo Yesu."},{"book":"Warumi","chapter":"16","verse":"4","text":"Wao walihatarisha maisha yao kwa ajili yangu; wala si mimi tu ninayewashukuru bali pia makanisa yote ya watu wa Mataifa."},{"book":"Warumi","chapter":"16","verse":"5","text":"Lisalimuni pia kanisa linalokutana nyumbani mwao."},{"book":"Warumi","chapter":"16","verse":"6","text":"Msalimuni Maria, aliyefanya kazi kwa bidii kwa ajili yenu."},{"book":"Warumi","chapter":"16","verse":"7","text":"Wasalimuni Androniko na Yunia, jamaa zangu ambao wamekuwa gerezani pamoja nami. Wao ni maarufu miongoni mwa mitume, nao walikuwa katika Kristo kabla yangu."},{"book":"Warumi","chapter":"16","verse":"8","text":"Msalimuni Ampliato, yeye nimpendaye katika Bwana."},{"book":"Warumi","chapter":"16","verse":"9","text":"Msalimuni Urbano, mtendakazi mwenzetu katika Kristo, pamoja na rafiki yangu mpendwa Stakisi."},{"book":"Warumi","chapter":"16","verse":"10","text":"Msalimuni Apele aliyejaribiwa na akaithibitisha imani yake katika Kristo."},{"book":"Warumi","chapter":"16","verse":"11","text":"Msalimuni ndugu yangu Herodioni."},{"book":"Warumi","chapter":"16","verse":"12","text":"Wasalimuni Trifaina na Trifosa, wale wanawake wanaofanya kazi kwa bidii katika Bwana."},{"book":"Warumi","chapter":"16","verse":"13","text":"Msalimuni Rufo, mteule katika Bwana, pamoja na mama yake, ambaye amekuwa mama kwangu pia."},{"book":"Warumi","chapter":"16","verse":"14","text":"Wasalimuni Asinkrito, Flegoni, Herme, Patroba, Herma na ndugu wote walio pamoja nao."},{"book":"Warumi","chapter":"16","verse":"15","text":"Wasalimuni Filologo, Yulia, Nerea na dada yake, na Olimpa na watakatifu wote walio pamoja nao."},{"book":"Warumi","chapter":"16","verse":"16","text":"Salimianeni ninyi kwa ninyi kwa busu takatifu."},{"book":"Warumi","chapter":"16","verse":"17","text":"Ndugu zangu, nawasihi mjihadhari na kujiepusha na wale watu waletao matengano na kuweka vikwazo mbele yenu dhidi ya mafundisho mliyojifunza."},{"book":"Warumi","chapter":"16","verse":"18","text":"Kwa maana watu kama hao hawamtumikii Bwana Kristo, bali wanatumikia tamaa zao wenyewe. Kwa kutumia maneno laini na ya kubembeleza, hupotosha mioyo ya watu wajinga."},{"book":"Warumi","chapter":"16","verse":"19","text":"Kila mtu amesikia juu ya utii wenu, nami nimejawa na furaha tele kwa ajili yenu. Lakini nataka mwe na hekima katika mambo mema na bila hatia katika mambo maovu."},{"book":"Warumi","chapter":"16","verse":"20","text":"Mungu wa amani atamponda Shetani chini ya miguu yenu upesi."},{"book":"Warumi","chapter":"16","verse":"21","text":"Timotheo, mtendakazi mwenzangu anawasalimu. Vivyo hivyo Lukio, Yasoni, na Sosipatro, ndugu zangu."},{"book":"Warumi","chapter":"16","verse":"22","text":"Mimi, Tertio, niliye mwandishi wa waraka huu, nawasalimu katika Bwana."},{"book":"Warumi","chapter":"16","verse":"23","text":"Gayo, ambaye ni mwenyeji wangu na wa kanisa lote, anawasalimu."},{"book":"Warumi","chapter":"16","verse":"24","text":"Neema ya Bwana wetu Yesu Kristo iwe pamoja nanyi nyote. Amen.]"},{"book":"Warumi","chapter":"16","verse":"25","text":"Sasa atukuzwe yeye awezaye kuwafanya ninyi imara kwa Injili yangu na kuhubiriwa kwa Yesu Kristo, kutokana na kufunuliwa siri zilizofichika tangu zamani za kale."},{"book":"Warumi","chapter":"16","verse":"26","text":"Lakini sasa siri hiyo imefunuliwa na kujulikana kupitia maandiko ya kinabii kutokana na amri ya Mungu wa milele, ili mataifa yote yaweze kumwamini na kumtii"},{"book":"Warumi","chapter":"16","verse":"27","text":"Mungu aliye pekee, mwenye hekima, ambaye kwa njia ya Yesu Kristo utukufu ni wake milele na milele! Amen."}]}