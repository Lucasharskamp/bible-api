{"data":[{"book":"Sams-Zgame","chapter":"95","verse":"1","text":"Enketa Ra Anumzamofona muse zagame huta agi'a ahentsga nehuta, tagu'ma nevazia Havegi Ra Anumzamofona ranke huta agi'a ahentesga hanune."},{"book":"Sams-Zgame","chapter":"95","verse":"2","text":"Enketa Agri avuga vuta susu hunenteta, muse zagame huta agi'a ahentesga hamneno."},{"book":"Sams-Zgame","chapter":"95","verse":"3","text":"Na'ankure Ra Anumzamo'a marerisa Anumza mani'neno, maka havi anumzantamina zamagatereno, ugota Kini mani'ne."},{"book":"Sams-Zgame","chapter":"95","verse":"4","text":"Ama mopafima kerima huno ame fenkame'ma urami'neregati'ma vuno, ame'nagame marerigatere'nea agonaregama vu'neana, ana maka Anumzamofo azampi me'ne."},{"book":"Sams-Zgame","chapter":"95","verse":"5","text":"Hagerina Anumzamo tro hu'negu huno, Agri suza me'ne. Ana zanke huno ho'mu mopa azanuti tro hu'ne."},{"book":"Sams-Zgame","chapter":"95","verse":"6","text":"Enketa kepri huta mono hunenteta, Ra Anumo'ma tagri'ma tro'ma hurante'nea ne' avuga tarena reta monora huntesune."},{"book":"Sams-Zgame","chapter":"95","verse":"7","text":"Na'ankure Agra tagri Anumza mani'neankino, sipisipi afu'tamima kegavama nehiaza huno kegava hurantegeta, Agri azampi mani'none. Ana hu'neanki, meninena tamagesa ante'neta Agri agerura antahiho."},{"book":"Sams-Zgame","chapter":"95","verse":"8","text":"Ra Anumzamo huno, Israeli vahe'mo'zama hagege kokampima ne-eza, Meriba kumaku'ma Masa kumarema nehaza kumatema, zamagu'a kafama erigi'naza zana huta tamagu'a kafana eri onkiho."},{"book":"Sams-Zgame","chapter":"95","verse":"9","text":"Hagi tamagehe'moza hagege kokampima manine'za, maka zama eri fore'ma hua zana ko ke'nazanagi, Nagri hanave kenaku renahe'za ke'naze."},{"book":"Sams-Zgame","chapter":"95","verse":"10","text":"Hagi 40'a kafumofo agu'afina nagote nezmantena amanage hu'na hu'noe, ama vahe'mo'za kana atre'za hazanegre'za, nagrama hihoma hu'na huzmantoa nanekea amagera nontaze."},{"book":"Sams-Zgame","chapter":"95","verse":"11","text":"Ana'ma hu'nazagu hu'na tusi narimpa ahenezmante'na, amanage hu'na huvempa hu'noe. Nagrama huama hu'na, tamisugetama ome mani fru hugahazema hu'noa mopafina uofretfa hugahaze (Hibru 4:3)."}]}