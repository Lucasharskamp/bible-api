{"data":[{"book":"АДКРЫЦЦЁ","chapter":"15","verse":"1","text":"І ўбачыў я іншую азнаку на небе, вялікую і дзівосную - сем анёлаў, якія мелі сем апошніх пошасьцяў, якімі завяршаўся гнеў Божы."},{"book":"АДКРЫЦЦЁ","chapter":"15","verse":"2","text":"І бачыў я нібыта шкляное мора, зьмяшанае з вагнём; і тыя, што перамаглі зьвера і вобраз ягоны, і кляймо ягонае і лічбу імя ягонага, стаяць на гэтым шкляным моры, трымаючы гусьлі Божыя,"},{"book":"АДКРЫЦЦЁ","chapter":"15","verse":"3","text":"і сьпяваюць песьню Майсея, раба Божага, і песьню Ягняці, кажучы: вялікія і дзівосныя дзеі Твае, Госпадзе, Божа Ўсемагутны! праведныя і праўдзівыя шляхі Твае, Цару сьвятых!"},{"book":"АДКРЫЦЦЁ","chapter":"15","verse":"4","text":"Хто не ўбаіцца Цябе, Госпадзе, і не праславіць імя Твайго? Бо Ты адзін сьвяты. Усе народы прыйдуць і схіляцца прад Табою, бо адкрыліся суды Твае."},{"book":"АДКРЫЦЦЁ","chapter":"15","verse":"5","text":"І пасьля гэтага я глянуў, і вось, адчыніўся храм скініі сьведчаньня ў небе,"},{"book":"АДКРЫЦЦЁ","chapter":"15","verse":"6","text":"і выйшлі з храма сем анёлаў, і мелі яны сем пошасьцяў, адзетыя ў чыстыя і сьветлыя ільняныя шаты і аперазаныя па грудзях залатымі паясамі."},{"book":"АДКРЫЦЦЁ","chapter":"15","verse":"7","text":"І адна з чатырох жывых істотаў дала сямі анёлам сем залатых чараў, напоўненых гневам Бога, Які жыве ва векі вечныя."},{"book":"АДКРЫЦЦЁ","chapter":"15","verse":"8","text":"І напоўніўся храм дымам ад славы Божае і ад сілы Ягонай, і ніхто ня мог увайсьці ў храм, пакуль не закончыліся сем пошасьцяў сямі анёлаў."}]}