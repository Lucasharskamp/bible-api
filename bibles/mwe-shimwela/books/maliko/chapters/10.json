{"data":[{"book":"Maliko","chapter":"10","verse":"1","text":"A Yeshu gubhajabhwile pepala gubhapite ku shilambo sha ku Yudea na mmbali ya ku ng'ambu lushi lwa Yolodani. Bhandu bhabhagwinji gubhaajendelenje kabhili, na bhalabho gubhaajigenyenje malinga shigwaliji nkubho gwabho."},{"book":"Maliko","chapter":"10","verse":"2","text":"Bhai, Mapalishayo gubhaajendelenje, gubhabhushiyenje nkwaalinga, “Bhuli, ilipinjikwa jwannume kunneka nkagwe?”"},{"book":"Maliko","chapter":"10","verse":"3","text":"A Yeshu gubhaajangwilenje bhalinkuti, “Bhuli a Musha bhannajilenjeje nndi?”"},{"book":"Maliko","chapter":"10","verse":"4","text":"Na bhalabhonji gubhashitenje, “A Musha bhakundile kuti, jwannume ajandishe talaka anneshe nkagwe.”"},{"book":"Maliko","chapter":"10","verse":"5","text":"A Yeshu gubhaalugulilenje, “A Musha bhashinkunnjandishilanga jene shaliajo kwa ligongo lya nonopa mitima jenunji."},{"book":"Maliko","chapter":"10","verse":"6","text":"Ikabheje kutandubhila kupanganywa kwa shilambolyo, a Nnungu bhashinkupanganya bhandu bhabhili, jwannume na jwankongwe."},{"book":"Maliko","chapter":"10","verse":"7","text":"Kwa nneyo, jwannume shabhalekanje ainagwe na akwabhe nilundana na akagwe,"},{"book":"Maliko","chapter":"10","verse":"8","text":"numbe shibhabhanganje shindu shimo. Kwa nneyo bhakabhanganga bhabhili ikabhe shindu shimo."},{"book":"Maliko","chapter":"10","verse":"9","text":"Bhai, shibhalundenye a Nnungu, mundu analekanye.”"},{"book":"Maliko","chapter":"10","verse":"10","text":"Bhakajinjilanjeje kabhili nnyumba, bhaajiganywa bhabho gubhaabhushiyenje ga genego."},{"book":"Maliko","chapter":"10","verse":"11","text":"Na bhalabho a Yeshu gubhaalugulilenje, “Akwaaleka akagwe nilomba jwankongwe juna, analabhalabha."},{"book":"Maliko","chapter":"10","verse":"12","text":"Numbe jwankongwe akwaaleka ambujegwe, nilombwa naka jwannume juna, analabhalabha.”"},{"book":"Maliko","chapter":"10","verse":"13","text":"Bhandunji bhashinkwapeleshelanga a Yeshu bhana bhashoko bhashoko nkupinga bhaakwayanje, ikabheje bhaajiganywa bhabho gubhaakalipilenje."},{"book":"Maliko","chapter":"10","verse":"14","text":"A Yeshu bhakabhoneje nneyo, guyaashimile nigubhaalugulilenje, “Mwaalekanje bhana bhashoko bhashoko bhanyiilanje, wala nnaaibhililanje, pabha Upalume gwa a Nnungu gwa malinga bhene bhanganyabha."},{"book":"Maliko","chapter":"10","verse":"15","text":"Kweli ngunakummalanjilanga, mundu jojowe akauposhele Upalume gwa a Nnungu malinga mwana jwa nshoko, akajinjila mwenemo.”"},{"book":"Maliko","chapter":"10","verse":"16","text":"Kungai gubhaajambetenje bhana bhala, nigubhaabhishilenje makono, nikwaajujilanga mboka."},{"book":"Maliko","chapter":"10","verse":"17","text":"A Yeshu bhakatandubheje mwanja gwabho kabhili, mundu jumo gwabhaishile lubhilo, gwabhatindibhalile pamakongono gabho, gwabhabhushiye, “Mmajiganya mmambone, ndende bhuli mbate gumi gwa pitipiti?”"},{"book":"Maliko","chapter":"10","verse":"18","text":"A Yeshu gubhannjangwile, “Pakuti unanjema najwa mmbone? Jwakwapi ali jwa mmbone ikabheje a Nnungu jikape."},{"book":"Maliko","chapter":"10","verse":"19","text":"Gwiimanyi amuli shiikuti lugula, ‘Unalabhelabhe na unabhulaje na unajibhe unakong'ondele unami na unalambile na gwaishimunji ainago na akwenu.’ ”"},{"book":"Maliko","chapter":"10","verse":"20","text":"Nshanda jula gwabhalugulile, “Mmajiganya, gene gowego njikunda tandubhila ushanda gwangu.”"},{"book":"Maliko","chapter":"10","verse":"21","text":"A Yeshu gubhannolile gubhampinjile, nigubhannugulile, “Ushitubhilwa shindu shimo, ujende ukaushe yowe yuukwete, elayo, ukaapanganje bhaalaga, na ugwe shiukole shibhiko kunnungu, kungai ujiye ungagule.”"},{"book":"Maliko","chapter":"10","verse":"22","text":"Akapilikaneje genego, gwajabhwile ali ainjishe, pabha ashinkukola indu yaigwinji."},{"book":"Maliko","chapter":"10","verse":"23","text":"A Yeshu gubhalolile akuno na kukuno, gubhaalugulilenje bhaajiganywa bhabho, “Shiibhe ukomu kwa matajili kujinjila mu Upalume gwa a Nnungu.”"},{"book":"Maliko","chapter":"10","verse":"24","text":"Bhaajiganywa gubhakanganigwenje kwa malobhe gabho. A Yeshu gubhaajangwilenje kabhili, “Ashibhanangu nnolanje, shiishite komala kwa akulupalila mali, kujinjila mu Upalume gwa a Nnungu!"},{"book":"Maliko","chapter":"10","verse":"25","text":"NgamiaIkakomala ngamia kupeleta pa lilanga lya ingano, kupunda akwete indu kujinjila mu Upalume gwa a Nnungu.”"},{"book":"Maliko","chapter":"10","verse":"26","text":"Bhaajiganywa bhabho gubhapundilenje kukanganigwa nigubhabhalanjilenenje, “Bhai, igala gani shakombole kutapulwa?”"},{"book":"Maliko","chapter":"10","verse":"27","text":"A Yeshu gubhaalolilenje, nigubhashite, “Kubhandu ikakomboleka, ikabheje kwa a Nnungu nngabha nneyo, pabha kwa a Nnungu yowe inakomboleka.”"},{"book":"Maliko","chapter":"10","verse":"28","text":"A Petili gubhashite, “Nnole, uwe tushileka yowe nikunkagula mmwe.”"},{"book":"Maliko","chapter":"10","verse":"29","text":"A Yeshu gubhashite, “Kweli ngunakummalanjilanga, jwakwa mundu jojowe aleshile nyumba, eu ashapwakwe, eu ashalumbugwe, eu akwabhe, eu ainagwe, eu bhanagwe, eu migunda, kwa ligongo lyangu nne, na kwa ligongo lya Ngani ja Mmbone,"},{"book":"Maliko","chapter":"10","verse":"30","text":"ikabhe agano malanga gano, shaposhele pa makumi kumi, nyumba, eu ashaapwakwe na ashaalumbugwe, eu akwabhe, eu bhanagwe na migunda, na mboteko, na malanga gakwiyago, gumi gwa pitipiti."},{"book":"Maliko","chapter":"10","verse":"31","text":"Ikabheje, bhabhagwinji bhalingi bhantai, shibhabhanganje bha kumpelo, na bhalinginji bha kumpelo, shibhabhanganje bhantai.”"},{"book":"Maliko","chapter":"10","verse":"32","text":"Bhai bhalinginji mumpanda, kujomboka kwenda ku Yelushalemu a Yeshu gubhaalongolelenje, bhaajiganywa bhabho gubhakanganigwenje, na bhakagulangaga bhala gubhajogopenje. A Yeshu gubhaatolilenje bhaajiganywa bhabho kuntemela, gubhatandwibhe kwaalugulilanga, gapinga kwaakoposhela,"},{"book":"Maliko","chapter":"10","verse":"33","text":"bhalinkuti, “Mpilikananje, tunakwenda ku Yelushalemu, kweneko nne Mwana juka Mundu ngupinga tendebhukwa, nikamuywa ku bhakulungwanji bhaabhishila na bhaajiganya bha shalia, bhalabhonji shibhang'ukumulanje mulagwe, na shibhangamuyanje kubhandu bha ilambo ina,"},{"book":"Maliko","chapter":"10","verse":"34","text":"bhalabhonji shibhanyegayanje, ning'unilanga mata na ngomanga na mishapilo, nimulaga na lyubha lya tatu shinyushe.”"},{"book":"Maliko","chapter":"10","verse":"35","text":"A Yakobho na a Yowana bhana bha a Shebhedayo, bhashinkwaajendelanga a Yeshu gubhaalugulilenje, “Mmajiganya, tunakunnjuga ntutendele shindu shimo shitupinga kunnjuga.”"},{"book":"Maliko","chapter":"10","verse":"36","text":"A Yeshu gubhaabhushiyenje, “Nkupinganga nintendelanje nndi?”"},{"book":"Maliko","chapter":"10","verse":"37","text":"Gubhaajangwilenje, “Ntubhishe tutame jumo kunkono gwenu gwa nnilo na juna kunkono gwenu gwa nshinda mu Ukonjelo gwenu.”"},{"book":"Maliko","chapter":"10","verse":"38","text":"A Yeshu gubhaalugulilenje, “Nkakushimanyanga shinkujuganga! Bhuli, shinkombolanje kuipililila malanga ga mboteko malinga shimbinga pitila nne, eu shinkombolanje kupitila malanga ga mboteko, malinga shingubinga pitila nne?”"},{"book":"Maliko","chapter":"10","verse":"39","text":"Gubhaajangwilenje, “Shitukombole.” A Yeshu gubhaalugulilenje, “Kweli shimwiipilililanje malanga ga mboteko gumbinga pitila nne, na shinkombolanje kupitila malanga ga mboteko, malinga shingubinga pitila nne."},{"book":"Maliko","chapter":"10","verse":"40","text":"Ikabheje gani shatame nkono nnilo eu kunkono nshinda, nngabha gangu nne, ikabhe shibhapegwanje bhapanjilwenje na a Nnungu bhala.”"},{"book":"Maliko","chapter":"10","verse":"41","text":"Bhaajiganywa bhana bhakapilikananjeje genego, gubhashimilwenje na a Yakobho na a Yowana"},{"book":"Maliko","chapter":"10","verse":"42","text":"Kwa nneyo a Yeshu gubhaashemilenje, gubhaalugulilenje “Mmumanyinji kuti, bhene bhaganishiwanga kuti bhaatagwala bha bhandu bha ilambo ina, bhanakwaatagwalanga bhandu kwa mashili, na bhakulungwa bhabhonji bhanakwashishilishiyanga kukunda ukulungwa gwabhonji."},{"book":"Maliko","chapter":"10","verse":"43","text":"Ikabheje ikabha nneyo kwa mmanganyanji, apingabha jwankulungwa munkumbi gwenunji, shabhe ntumishi jwenunji."},{"book":"Maliko","chapter":"10","verse":"44","text":"Apingabha kalongolele munkumbi gwenunji, shabhe ntumwa jwa bhowe."},{"book":"Maliko","chapter":"10","verse":"45","text":"Pabha nne Mwana juka Mundu nangaika kuutumishilwa, ikabhe kutumishila na shoya gumi gwangu kwa ligongo lya kwaagombolanga bhandu bhabhagwinji.”"},{"book":"Maliko","chapter":"10","verse":"46","text":"Bhai, gubhaikengenenje ku Yeliko, nabhalabho a Yeshu na bhaajiganywa bhabho pubhashokanganaga shene shilambosho na lugwinjili lwa bhandu, a Bhatimayo anangalole bhaajuga, bhanabhabho a Timayo, bhashinkutama nnyenje mpanda."},{"book":"Maliko","chapter":"10","verse":"47","text":"Bhakapilikaneje kuti a Yeshu Bhanashaleti bhanapita penepo, gubhatandwibhe kuutiya lilobhe bhalinkuti, “A Yeshu, Mwana jwa a Daudi, mmonele shiya!”"},{"book":"Maliko","chapter":"10","verse":"48","text":"Bhandu bhabhagwinji gubhaakalipilenje, nkupinga bhapumule, ikabheje gubhapundile kuutiya lilobhe “Mwana jwa a Daudi monela shiya!”"},{"book":"Maliko","chapter":"10","verse":"49","text":"A Yeshu gubhajimi gubhashite, “Mwaashemanje” Bhai, gubhaashemilenje anangalole bhala, gubhaalugulilenje “Mwilume ntima! Nnjinushe bhanakunshema.”"},{"book":"Maliko","chapter":"10","verse":"50","text":"Nabhalabho gubhajaile nkogo gula, gubhaumbile, gubhaajendele a Yeshu."},{"book":"Maliko","chapter":"10","verse":"51","text":"A Yeshu gubhaabhushiye, “Nkupinga nintendele nndi?” Anangalole bhala gubhaajangwile, “Mmajiganya ngunapinga nole.”"},{"book":"Maliko","chapter":"10","verse":"52","text":"A Yeshu gubhaalugulile, “Nnjabhule, ngulupai jenu jinnammiye. Shangupe gubhatandwibhe kulola kabhili, gubhaakagwile a Yeshu mumpanda.”"}]}