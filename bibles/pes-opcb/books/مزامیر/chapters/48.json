{"data":[{"book":"مزامیر","chapter":"48","verse":"1","text":"خداوند بزرگ است و باید او را در کوه مقدّسش در اورشلیم، ستایش کرد."},{"book":"مزامیر","chapter":"48","verse":"2","text":"چه زیباست صهیون، آن کوه بلند خدا، آن شهر پادشاه بزرگ، که موجب شادی تمام مردم جهان می‌باشد!"},{"book":"مزامیر","chapter":"48","verse":"3","text":"خدا در دژهای اورشلیم است، او خود را همچون محافظ آن نمایان خواهد ساخت."},{"book":"مزامیر","chapter":"48","verse":"4","text":"پادشاهان جهان متحد شدند تا به اورشلیم حمله کنند."},{"book":"مزامیر","chapter":"48","verse":"5","text":"اما وقتی آن را دیدند، شگفت‌زده شده، گریختند."},{"book":"مزامیر","chapter":"48","verse":"6","text":"در آنجا ترس، آنان را فرا گرفت و همچون زنی در حال زایمان، وحشتزده شدند."},{"book":"مزامیر","chapter":"48","verse":"7","text":"تو ای خدا، آنان را مانند کشتیهای تَرشیش که باد شرقی آنها را در هم می‌کوبد، نابود کردی."},{"book":"مزامیر","chapter":"48","verse":"8","text":"آنچه دربارهٔ کارهای خداوند شنیده بودیم، اینک با چشمان خود در شهر خداوند لشکرهای آسمان می‌بینیم: او اورشلیم را برای همیشه پایدار نگه خواهد داشت."},{"book":"مزامیر","chapter":"48","verse":"9","text":"ای خدا، ما در داخل خانهٔ تو، به رحمت و محبت تو می‌اندیشیم."},{"book":"مزامیر","chapter":"48","verse":"10","text":"تو مورد ستایش همهٔ مردم هستی؛ آوازهٔ تو به سراسر جهان رسیده است؛ دست راستت سرشار از عدالت است."},{"book":"مزامیر","chapter":"48","verse":"11","text":"به‌سبب داوریهای عادلانهٔ تو ساکنان صهیون شادی می‌کنند و مردم یهودا به وجد می‌آیند."},{"book":"مزامیر","chapter":"48","verse":"12","text":"ای قوم خدا، صهیون را طواف کنید و برجهایش را بشمارید."},{"book":"مزامیر","chapter":"48","verse":"13","text":"به حصار آن توجه کنید و قلعه‌هایش را از نظر بگذرانید. آن را خوب نگاه کنید تا بتوانید برای نسل آینده آن را بازگو کنید و بگویید:"},{"book":"مزامیر","chapter":"48","verse":"14","text":"«این خدا، خدای ماست و تا به هنگام مرگ او ما را هدایت خواهد کرد.»"}]}