{"data":[{"book":"ዮሓኒሴ","chapter":"12","verse":"1","text":"ዓይሁዶ ዓሶኮ ዑሣ ዓኣዺፆ ኬሎ'' ቦንቻኒ ላሆ'' ኬሊ'' ዓታዛ ዬሱሴ ቢታኒያ ጎዖ ጉርዳ ዓኣዼኔ፤ ዬሱሴ ሃይባ''ፓ ዔቂሴ፥ ዓላዜሬ ናንጋሢ ዬኖ ጉርዴሎይዳኬ።"},{"book":"ዮሓኒሴ","chapter":"12","verse":"2","text":"ዬሱሴም ዒኢካ ዬኖ ዋንቴሎ ሙኡዚ'' ጊኢጊሺንቴኔ፤ ዬኖ ሙዖ ሙኡዛዛ ማርታኬ፤ ዬማና ሙዓኒ ዴዔ ዓሶይዳፓ ዓላዜሬ ፔቴ''ሢኬ።"},{"book":"ዮሓኒሴ","chapter":"12","verse":"3","text":"ዒማ''ና ማይራማ ሻንቾናቴ ሚርጌ ሚኢሼ ኬሳ''ንዳያ፥ ቦንቺንቴ፥ ናርዶሴ ጌይንታ ሳውቃ ቲሺ ዶሎዜኮ ጊዲሚሺ ማዓንዳያ ዔኪ ሙኪ ዬሱሴኮ ቶካ'' ዋሄኔ፤ ዬካፓ ዒዞኮ ቶኦኮ'' ጋፓኖና ቶኮ ዑጬኔ፤ ዬኖ ኬኤፄሎኮ ጋራ ቲዦ ሳዎና ኩሜኔ።"},{"book":"ዮሓኒሴ","chapter":"12","verse":"4","text":"ዬሱሴኮ ጊንፆ ሃንታ ናኣቶ''ይዳፓ ፔቴ''ሢ፥ ዒዛ ዓኣሢ ዒንጋንዳ ዓስቆሮንቶ ካታማፓ ማዔ ዪሁዳ፦"},{"book":"ዮሓኒሴ","chapter":"12","verse":"5","text":"«ሓይ ሳውቃ ቲዣ ፔቴ'' ዓሲ ሃይሦ ፄኤታ ኬሊ'' ማዼም ዒንጎንዶ ሚኢሼም ሻንቺንቲ፤ ሚኢሻ ማንቆ ዓሶም ዓይጎሮ ዒንጊንቱዋይ?» ጌዔኔ።"},{"book":"ዮሓኒሴ","chapter":"12","verse":"6","text":"ዒዚ ዬያ ጌዔሢ ማንቆ ዓሶ ሚጪንቲቱዋንቴ ዉሲ ማዔሢሮኬ፤ ዒማና ዒዚ ሚኢሼ ዓርቃያ ማዔሢሮ ሚኢሾ ዒ ጌሣ ቤዛፓ ዔኪ ዔኪ ዔሬያኬ።"},{"book":"ዮሓኒሴ","chapter":"12","verse":"7","text":"ዬሱሴ፦ «ታኣኒ ዱኡኪንታንዳ ኬሎ''ም ዒዛ' ታና ጊኢጊሻያ ማዔሢሮ ዒዞ ሃሹ''ዋቴ።"},{"book":"ዮሓኒሴ","chapter":"12","verse":"8","text":"ማንቆ ዓሳ ቢያ ኬሊ'' ዒንሢና ዎላ''ኬ። ታኣኒ ጋዓንቴ ቢያ ኬሊ'' ዒንሢና ዎላ''ቱዋሴ» ጌዔኔ።"},{"book":"ዮሓኒሴ","chapter":"12","verse":"9","text":"ዬማና ሚርጌ ዓይሁዴ ዓሲ ዬሱሴ ቢታኒያይዳታሢ ዔሪ ሙኬኔ፤ ዔያታ ሙኬሢ ዬሱሴ ዛሎ''ሮ ሌሊቱዋንቴ ዬሱሴ ሃይባ''ፓ ዔቂሴ፥ ዓላዜሬያ ዛጋኒኬ።"},{"book":"ዮሓኒሴ","chapter":"12","verse":"10","text":"ዬያሮ ቄኤሶኮ ሱኡጋ ዓላዜሬያ ዎዻኒ ዞርቴኔ።"},{"book":"ዮሓኒሴ","chapter":"12","verse":"11","text":"ዓይጎሮ ጌዔቶ ዒዛይዳፓ ዔቄያና ሚርጌ ዓይሁዴ ዓሳ ፔኤኮ ዔኪ ዓኣዻ ዓሶ ሃሺ'' ሃሺ'' ዬሱሴ ጉሙርቃሢሮኬ።"},{"book":"ዮሓኒሴ","chapter":"12","verse":"12","text":"ዚሮ ጉቴሎ ዑሣ ዓኣዺፆ ቦንቾ ኬሎ'' ቦንቻኒ ሙኬ፥ ሚርጌ ዓሳ ዬሱሴ ዬሩሳላሜ ሙካያ ማዔሢ ዋይዜኔ።"},{"book":"ዮሓኒሴ","chapter":"12","verse":"13","text":"ዬያሮ ዔያታ ዒማ''ና ዓኣዔ ሜኤፄ ዓርቂ ኬስካዖ፦ «ፆኦሲ ጋላቲንቶም! ጎዳ ሱ'ንፆና ሙካ፥ ዒስራዔኤሌኮ ካኣታሢ ዓንጂንቴያኬ!» ጌይ ጌይ ዒላቴኔ።"},{"book":"ዮሓኒሴ","chapter":"12","verse":"14","text":"ዬሱሴ ሃሬ ናይ ዻካ'' ዴንቃዖ ዒማ'' ቶጌኔ፤ ዬይ ያዺ ማዔሢ፦"},{"book":"ዮሓኒሴ","chapter":"12","verse":"15","text":"«ሃና'' ኔኤኒ፥ ፂዮኔ ካታሜሌ፥ ዬሩሳላሜ ዒጊጪፖ፤"},{"book":"ዮሓኒሴ","chapter":"12","verse":"16","text":"ዬሱሴኮ ጊንፆ ሃንታዞንሢም ዬይ ባካ ቤርታ ዔርቲባኣሴ፤ ጋዓንቴ ዬሱሴ ቦንቾና ሌካ ጫሪንጮ ዔውቴ ዎዶ''ና ዬይ ባካ ዒዛ ዛሎ'' ፃኣፒንቴሢና ሃሣ ዒዛም ማዺንቴሢ ዔያታ ጶቂሲ ዔሬኔ።"},{"book":"ዮሓኒሴ","chapter":"12","verse":"17","text":"ዬሱሴ ዓላዜሬ ዱኡፓፓ ዔኤሊ''፥ ሃይባ''ፓ ዔቂሳማና ዒዛና ዎላ'' ዓኣ ዓሳ ቢያ ዒዚ ዓላዜሬ ሃይባ''ፓ ዔቂሴሢ ማርካዻኔ።"},{"book":"ዮሓኒሴ","chapter":"12","verse":"18","text":"ሚርጌ ዓሳ ዬሱሴ ጎይሣ ዔካኒ ኬስኬሢ ዬያ ፆኦሲ ዎልቆና ማዺንቴ ዓኮ ባኮ ዒ ማዼሢ ዋይዜሢሮኬ።"},{"book":"ዮሓኒሴ","chapter":"12","verse":"19","text":"ዒማ''ና ፔርሴ ዓሳ፦ «ሃኣዛጉዋቴ፤ ዴራ'' ቢያ ዒዛ ጊንፆ ኬስኬኔ! ኑ ፔቴ'' ባኣዚ''ታዖ ማዻኒ ዳንዳዑዋኣሢ ዒንሢ ዛጋ?» ዎሊ ኮይላ'' ጌዔኔ።"},{"book":"ዮሓኒሴ","chapter":"12","verse":"20","text":"ዬኖ ቦንቾ ኬሎ''ና ዚጊ ካኣሽኮሮ ዬሩሳላሜ ዓኣዼ ዓሶ ባኣካ'' ፔቴ'' ፔቴ'' ጊሪኬ ዓጪ ዓሲ ዓኣኔ።"},{"book":"ዮሓኒሴ","chapter":"12","verse":"21","text":"ዔያታ ጌሊላይዳ ቤቴሳይዳ ጌይንታ ዓጮ'' ዓሢ ማዔ፥ ፒልጶሴ ኮራ ሙኪ፦ «ጎዳሢዮ! ዬሱሴ ዛጋኒ ኑ ኮዓኔ» ጌዔኔ።"},{"book":"ዮሓኒሴ","chapter":"12","verse":"22","text":"ፒልጶሴ ዴንዲ ዒንዲራሴም ኬኤዜኔ፤ ዬካፓ ዒንዲራሴና ፒልጶሴና ዴንዲ ጊንሣ ዬሱሴም ኬኤዜኔ።"},{"book":"ዮሓኒሴ","chapter":"12","verse":"23","text":"ዬሱሴ ዔያቶም፦ «ሓይሾ ዓካሪ ዓሲኮ ናዓሢ ቦንቺንታ ዎዳ'' ሄሌ''ኔ፤"},{"book":"ዮሓኒሴ","chapter":"12","verse":"24","text":"ጎኔ ታ ዒንሢም ጋዓኔ፤ ዓሲ ሃይቂ ዱኡታሢጉዲ ጉምቡሦኮ ፔቴ'' ዓኣፒ ዱኡቂንቲባኣያታቴ ፔኤሮ ሌሊ ማዒ ዓታኔ፤ ጋዓንቴ ዱኡቂንቴያታቴ ሚርጌ ዓኣፒ ዓኣፓኔ።"},{"book":"ዮሓኒሴ","chapter":"12","verse":"25","text":"ፔኤኮ ናንጎ ፆኦሲፓ ባሼ ናሽካሢ ባይዛንዳኔ፤ ሓያ ዓጮ''ይዳ ፔ ናንጎይዳፓ ባሼ ፆኦሲ ናሽካሢም ጋዓንቴ ናንጊና ናንጊ ጊኢጊ ዓኣኔ።"},{"book":"ዮሓኒሴ","chapter":"12","verse":"26","text":"ታኣም ማዻኒ ኮዓሢ ታ ጊንፆ ሙኮንጎ፤ ታኣኒ ዓኣ ቤዞይዳ ታኣም ማዻሢያ ዒኢካ ማዓንዳኔ፤ ታኣም ማዻሢ ታ ዓዴ ዒዛ ቦንቻንዳኔ» ጌይ ማሄኔ።"},{"book":"ዮሓኒሴ","chapter":"12","verse":"27","text":"ዬካፓ ዬሱሴ፦ «ዓካሪ ታኣኮ ሼምፔላ ሚርጌና ሜታዼኔ፤ ‹ታ ዓዳሢዮ! ሃያፓ ታና ኔ ዻቂሼ ጎዖንዶ?› ዬያ ታ ጎዑዋጉዲ ታኣኒ ሙኬሢ ሃኖ'' ሜቴሎምኬ።"},{"book":"ዮሓኒሴ","chapter":"12","verse":"28","text":"ታ ዓዳሢዮ! ኔኤኮ ሱ'ንፆ ቦንቼ» ጌዔኔ። ዬካፓ፦ «ታኣኮ ሱ'ንፆ ታ ቦንቼኔ፤ ሃሣ ታ ቦንቻንዳኔ!» ጋዓ ዑኡሲ ጫሪንጫፓ ዋይዚንቴኔ።"},{"book":"ዮሓኒሴ","chapter":"12","verse":"29","text":"ዒኢካ ዔቂ ዓኣ ዓሳ ዬያ ዑኡዞ ዋይዛዖ፦ «ጉጉንሢኬ!» ጋዓዛ፥ ዛላ'' ሃሣ፦ «ፆኦሲ ኪኢታንቻ ዒዛና ጌስታኔ» ጌዔኔ።"},{"book":"ዮሓኒሴ","chapter":"12","verse":"30","text":"ዬሱሴ ጋዓንቴ፦ «ሓይ ዑኡዛ ዒንሢም ኬኤዚንቴያ ማዓንዳኣፓዓቴም ታኣም ኬኤዚንቴያቱዋሴ፤"},{"book":"ዮሓኒሴ","chapter":"12","verse":"31","text":"ዓጫ'' ሃይ ዎጊንታንዳ ዎዳ'' ሃሢኬ፤ ሃያ ዓጮ'' ዎይሣ ፃላሄ ዙላ'' ኬኤሪንታንዳሢያ ሃሢኬ፤"},{"book":"ዮሓኒሴ","chapter":"12","verse":"32","text":"ታኣኒ ሳዓፓ ዼ'ግ ጌዔ ዎዶ''ና ዓሳ ቢያ ታ ባንሢ ሙኪ ዻቃንዳጉዲ ታ ማሃንዳኔ» ጌዔኔ።"},{"book":"ዮሓኒሴ","chapter":"12","verse":"33","text":"ዬሱሴ ዬያ ጌዔሢ ዎዚጉዴ ጎይሢና ዒ ሃይቃንዳቴያ ዔርዛኒኬ።"},{"book":"ዮሓኒሴ","chapter":"12","verse":"34","text":"ዓሳኣ ማሃዖ፦ «ኑኡኮ ዎጎይዳ ፃኣፒንቴም ኑ ዛጋሢ ‹ሜሲሔ ናንጊና ናንጋኔ› ጋዓያኬ፤ ዓካሪ ኔኤኒ ‹ዓሲኮ ናዓሢ ዼ'ግ ጋዓንዳያ ኮይሳኔ› ዎዲ'' ጋዓይ? ዬይ ዓሲኮ ናዓሢ ዖናዳይ?» ዒዛ ኮራ ጌዔኔ።"},{"book":"ዮሓኒሴ","chapter":"12","verse":"35","text":"ዬሱሴ ዔያቶም፦ «ሓሢ ዻካ'' ዎዴ ዒንሢም ፖዒኬ፤ ጎይፃኣ ዒንሢ ዓኣንቴ ዒንሢም ዹሙዋንቴ፥ ፖዓ ዓኣ ጎይሣ ዓኣንቴ ሃንቱዋቴ፤ ዹሚና ሃንታሢ ዓንኮ ዴንዳቴያ ዔሩዋያኬ።"},{"book":"ዮሓኒሴ","chapter":"12","verse":"36","text":"ዒንሢ ፖዒ ናይ ማዓንዳጉዲ ዒንሢኮ ፖዓሢ ዓኣንቴ ፖዓሢ ጉሙርቁዋቴ» ጌይ ማሄኔ። ዬሱሴ ዬያ ዔያቶም ኬኤዛዖ ዓኣፓፓ ዔያቶኮ ዓኣሺንቲ ባይቄኔ።"},{"book":"ዮሓኒሴ","chapter":"12","verse":"37","text":"ዬሱሴ ዬያ ፆኦሲ ዎልቄና ማዺንታ ዓኮ ባኮ ዔያቶ ቤርቶይዳ ማዼቶዋ ዓይሁዶ ዓሳ ዒዛ ጉሙርቂባኣሴ።"},{"book":"ዮሓኒሴ","chapter":"12","verse":"38","text":"ዬይ ያዺ ማዔሢ ፆኦሲ ማሊፆ ኬኤዛ ዒሲያሴ፦"},{"book":"ዮሓኒሴ","chapter":"12","verse":"39","text":"ዬያሮ ዔያታ ጉሙርቃኒ ዳንዳዒባኣሴ፤ ዓይጎሮ ጌዔቴ ፆኦሲ ማሊፆ ኬኤዛ ዒሲያሴ፦"},{"book":"ዮሓኒሴ","chapter":"12","verse":"40","text":"«ዔያታ ፔኤኮ ዓኣፖና ዛጊ"},{"book":"ዮሓኒሴ","chapter":"12","verse":"41","text":"ዒሲያሴ ዬያ ጌዔሢ ሜሲሔኮ ቦንቾ ዛጌሢሮኬ፤ ዬያሮ ሂዚ ጌዒ ዬሱሴ ዛሎ'' ኬኤዜኔ።"},{"book":"ዮሓኒሴ","chapter":"12","verse":"42","text":"ያዺ ማዔቴያ ዓይሁዶ ዓሶኮ ሱኡጎይዳፓ ሃሣ ሜሌ'' ሚርጌ ዓሲያ ዬሱሴ ጉሙርቄኔ፤ ጋዓንቴ ዓይሁዶ ዓሳ ፔኤኮ ቡኪንቶ ቤዛፓ ዔያቶ ኬሱ''ዋጉዲ ፔርሴ ዓሶ ዒጊጬሢሮ ፔጌና ዔያታ ዬሱሴ ጉሙርቃያ ማዔሢ ዔርዙዋሴ።"},{"book":"ዮሓኒሴ","chapter":"12","verse":"43","text":"ዬያ ዔያታ ማዼሢ ፆኦሲ ዔያቶ ናሽካሢፓ ባሼ ዓሲና ናሽኪንታኒ ኮዓሢሮኬ።"},{"book":"ዮሓኒሴ","chapter":"12","verse":"44","text":"ዬሱሴ ዒማ''ና ዑኡዞ ዼ'ጊዲ፦ «ታና ጉሙርቃሢ ታና ሌሊቱዋንቴ ታና ዳኬሢያ ጉሙርቃኔ፤"},{"book":"ዮሓኒሴ","chapter":"12","verse":"45","text":"ታና ዛጋሢ ታና ዳኬሢያ ዛጋኔ፤"},{"book":"ዮሓኒሴ","chapter":"12","verse":"46","text":"ታና ጉሙርቃሢ ቢያ ዹሚዳ ናንጉዋጉዲ ታኣኒ ፖዔ ማዒ ሃያ ዓጮ'' ሙኬኔ።"},{"book":"ዮሓኒሴ","chapter":"12","verse":"47","text":"ታኣኮ ቃኣሎ'' ዋይዚ ማዾይዳ ፔኤሹዋኣሢዳ ዎጋንዳሢ ታናቱዋሴ፤ ዓይጎሮ ጌዔቴ ታኣኒ ሙኬሢ ዓጮ'' ዻቂሻኒ ማዓንዳኣፓዓቴም ዓጮ''ይዳ ዎጋኒቱዋሴ።"},{"book":"ዮሓኒሴ","chapter":"12","verse":"48","text":"ታና ኮዑዋኣሢና ታኣኮ ቃኣሎ''ዋ ዔኩዋ ዓሶይዳ ዎጋንዳያ ዓኣኔ፤ ዬይያ፦ ታኣኒ ኬኤዛ ቃኣላ'' ጋፒንፆ ኬሎ''ና ፔኤሮ ዎጋንዳኔ።"},{"book":"ዮሓኒሴ","chapter":"12","verse":"49","text":"ዓይጎሮ ጌዔቶ ታኣኒ ታ ቢታንቶና ኬኤዚባኣሴ፤ ታኣኒ ጋዓ ባኮና ኬኤዛ ዓይሢፆ ታኣም ዒንጌሢ ታና ዳኬ ዓዶኬ።"},{"book":"ዮሓኒሴ","chapter":"12","verse":"50","text":"ዒዛኮ ዓይሢፃ ናንጊና ናንጊ ሼምፖ ዒንጋሢ ታ ዔራኔ። ዬያሮ ታኣኒ ኬኤዛሢ ዓዴ ታኣም ኬኤዜሢኬ» ጌዔኔ።"}]}