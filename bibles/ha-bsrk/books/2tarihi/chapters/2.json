{"data":[{"book":"2 Tarihi","chapter":"2","verse":"1","text":"Solomon ya ba da umarni don a gina haikali domin sunan Ubangiji da kuma fada wa kansa."},{"book":"2 Tarihi","chapter":"2","verse":"2","text":"Ya ɗebi mutane dubu saba’in su zama ’yan ɗauko, mutane dubu tamanin su zama masu fasa dutse a tuddai, da kuma mutane dubu uku da ɗari shida su zama masu lura da su."},{"book":"2 Tarihi","chapter":"2","verse":"3","text":"Solomon ya aika wannan saƙo ga Hiram2.3 Da Ibraniyanci Huram, wani suna na Hiram; haka ma a ayoyi 11 da 12. sarkin Taya."},{"book":"2 Tarihi","chapter":"2","verse":"4","text":"Yanzu ina shirin ginin haikali domin Sunan Ubangiji Allahna, in kuma keɓe shi gare shi don ƙona turare mai ƙanshi a gabansa, don kuma ajiyar burodi mai tsarki kullum, da kuma don miƙa hadayun ƙonawa kowace safiya, kowace yamma, da a Asabbatai da Sababbin Wata, da kuma a ƙayyadaddun bukukkuwan Ubangiji Allahnmu. Wannan dawwammamiyar farilla ce don Isra’ila."},{"book":"2 Tarihi","chapter":"2","verse":"5","text":"“Haikalin da zan gina zai zama mai girma, domin Allahnmu ya fi dukan sauran alloli girma."},{"book":"2 Tarihi","chapter":"2","verse":"6","text":"Amma wa zai iya gina haikali dominsa, shi wanda sammai, har ma da sama sammai, ba za su iya riƙe shi ba? To, wane ne ni da zan gina haikali dominsa, in ba dai wurin ƙona hadayu a gabansa ba?"},{"book":"2 Tarihi","chapter":"2","verse":"7","text":"“Saboda haka sai ka aiko mini da mutum wanda ya gwanince a aiki da azurfa, tagulla, baƙin ƙarfe, da kuma shunayya, da garura, da shuɗɗan zare, da wanda kuma ya gwanince da aikin sassaƙa, domin yă yi aiki tare da gwanayen mutane da nake da su a Yahuda da Urushalima, waɗanda mahaifina Dawuda ya tanada."},{"book":"2 Tarihi","chapter":"2","verse":"8","text":"“Ka kuma aika mini al’ul, fir da gumaguman algum daga Lebanon, gama na san cewa mutanenka sun gwanince a yakan katakai a can. Mutanena kuwa za su yi aiki tare da naka"},{"book":"2 Tarihi","chapter":"2","verse":"9","text":"don su tanada mini katakai da yawa, domin haikalin da zan gina dole yă zama mai girma da kuma ƙasaitacce."},{"book":"2 Tarihi","chapter":"2","verse":"10","text":"Zan ba wa bayinka masu yankan katakai waɗanda suka yanka katako, garwa niƙaƙƙen alkama dubu ashirin, garwan sha’ir dubu ashirin da randunan ruwan inabi dubu ashirin da kuma randunan man zaitun dubu ashirin.”"},{"book":"2 Tarihi","chapter":"2","verse":"11","text":"Hiram sarkin Taya ya amsa ta wurin rubuta wasiƙa zuwa ga Solomon."},{"book":"2 Tarihi","chapter":"2","verse":"12","text":"Hiram ya ƙara da cewa,"},{"book":"2 Tarihi","chapter":"2","verse":"13","text":"“Zan aika maka Huram-Abi, wani gwani wanda ya iya aiki, kuma mai hikima,"},{"book":"2 Tarihi","chapter":"2","verse":"14","text":"wanda mahaifiyarsa ta fito daga Dan, mahaifinsa kuma daga Taya. An horar da shi a aikin zinariya, azurfa, tagulla, baƙin ƙarfe, dutse, itace, da kuma shuɗi, shunayya, garura, da lilin mai kyau. Ya gogu a kowane irin zāne-zāne, zai kuma iya yin kowane zānen da aka ba shi. Zai yi aiki tare da masu sana’arka, da kuma tare da waɗanda ranka yă daɗe, Dawuda mahaifinka ya tanada."},{"book":"2 Tarihi","chapter":"2","verse":"15","text":"“Yanzu fa, bari ranka yă daɗe, yă aiko wa bayinsa alkama da sha’ir da kuma man zaitun da ruwan inabin da ka alkawarta,"},{"book":"2 Tarihi","chapter":"2","verse":"16","text":"za mu kuwa yanka dukan gumagumai daga Lebanon da kake bukata za mu kuwa yi fitonsu ta teku, su gangara zuwa Yaffa. Za ka iya kwashe su daga can ka haura zuwa Urushalima.”"},{"book":"2 Tarihi","chapter":"2","verse":"17","text":"Solomon ya ƙidaya dukan baƙin da suke cikin Isra’ila, bayan ƙidayan da mahaifinsa Dawuda ya yi; aka kuma tarar sun kai 153,600."},{"book":"2 Tarihi","chapter":"2","verse":"18","text":"Ya sa 70,000 a cikinsu su zama ’yan ɗauko, 80,000 kuma su zama masu fasan dutse a tuddai, sa’an nan 3,600 su zama shugabanni masu lura da aiki."}]}