{"data":[{"book":"2 ЛЕТАПІСАЎ","chapter":"8","verse":"1","text":"Калі прайшлі дваццаць гадоў, у якія Саламон будаваў дом Гасподні і свой дом,"},{"book":"2 ЛЕТАПІСАЎ","chapter":"8","verse":"2","text":"Саламон забудаваў і гарады, якія даў Саламону Хірам, і пасяліў у іх сыноў Ізраілевых."},{"book":"2 ЛЕТАПІСАЎ","chapter":"8","verse":"3","text":"І пайшоў Саламон на Эмат-Сува і ўзяў яго."},{"book":"2 ЛЕТАПІСАЎ","chapter":"8","verse":"4","text":"І пабудаваў ён Тадмор у пустыні, і ўсе гарады пад запасы, якія заснаваў у Эмаце."},{"book":"2 ЛЕТАПІСАЎ","chapter":"8","verse":"5","text":"Ён забудаваў Вэтарон верхні і Вэтарон ніжні, гарады ўмацаваныя, са сьценамі, брамамі і замкамі,"},{"book":"2 ЛЕТАПІСАЎ","chapter":"8","verse":"6","text":"і Ваалат і ўсе гарады пад запасы, якія былі ў Саламона, і ўсе гарады пад калясьніцы, і гарады для коньнікаў, і ўсё, што хацеў Саламон пабудаваць у Ерусаліме і на Ліване і ва ўсёй зямлі валоданьня свайго."},{"book":"2 ЛЕТАПІСАЎ","chapter":"8","verse":"7","text":"Увесь народ пазасталы ад Хэтэяў і Амарэяў, і Фэрэзэяў і Эвэяў і Евусэяў, якія былі ня з сыноў Ізраілевых,"},{"book":"2 ЛЕТАПІСАЎ","chapter":"8","verse":"8","text":"дзяцей іхніх, пазасталых пасьля іх на зямлі, якіх ня зьнішчылі сыны Ізраілевыя, - зрабіў Саламон аброчнымі да сёньня."},{"book":"2 ЛЕТАПІСАЎ","chapter":"8","verse":"9","text":"А сыноў Ізраілевых не рабіў Саламон працаўнікамі па справах сваіх, а яны былі воінамі і начальнікамі целаахоўцаў ягоных і правадырамі калясьніц ягоных і коньнікаў ягоных."},{"book":"2 ЛЕТАПІСАЎ","chapter":"8","verse":"10","text":"І было галоўных прыстаўнікаў у цара Саламона, што кіравалі народам, дзьвесьце пяцьдзясят."},{"book":"2 ЛЕТАПІСАЎ","chapter":"8","verse":"11","text":"А дачку фараонавую перавёў Саламон з горада Давідавага ў дом, які пабудаваў для яе, бо, казаў ён не павінна жыць жанчына ў мяне ў доме Давіда, цара Ізраілевага, бо сьвяты ён, таму што ўвайшоў у яго каўчэг Гасподні."},{"book":"2 ЛЕТАПІСАЎ","chapter":"8","verse":"12","text":"Тады пачаў узносіць Саламон цэласпаленьні Госпаду на ахвярніку Гасподнім, які ён зладзіў перад бабінцам,"},{"book":"2 ЛЕТАПІСАЎ","chapter":"8","verse":"13","text":"каб па статуце кожнага дня прыносіць цэласпаленьні, паводле наказу Майсеевага, у суботы і на маладзіка і ў сьвяты тры разы ў год: у сьвята праснакоў і ў сьвята сяміц і ў сьвята кучак."},{"book":"2 ЛЕТАПІСАЎ","chapter":"8","verse":"14","text":"І ўстанавіў ён, паводле распараджэньня Давіда, бацькі свайго, чэргі сьвятароў па службе іхняй і лявітаў па вартах іхніх, каб яны славасловілі і служылі пры сьвятарах па статуце кожнага дня, і брамнікаў па чэргах іхніх, да кожнае брамы, бо такі быў тастамант Давіда, чалавека Божага."},{"book":"2 ЛЕТАПІСАЎ","chapter":"8","verse":"15","text":"І не адступаліся ад загадаў цара пра сьвятароў і лявітаў ні ў чым, ні ў адносінах скарбаў."},{"book":"2 ЛЕТАПІСАЎ","chapter":"8","verse":"16","text":"Так зладжана была ўся дзея Саламона ад дня заснаваньня дома Гасподняга да поўнага завяршэньня яго - дома Гасподняга."},{"book":"2 ЛЕТАПІСАЎ","chapter":"8","verse":"17","text":"Тады пайшоў Саламон у Эцыён-Гевэр і ў Элат, які на беразе мора, у зямлі Ідумэйскай."},{"book":"2 ЛЕТАПІСАЎ","chapter":"8","verse":"18","text":"І прыслаў яму Хірам праз слуг сваіх караблі і рабоў, якія ведаюць мора, і выправіліся яны з слугамі Саламонавымі ў Афір, і здабылі адтуль чатырыста пяцьдзясят талантаў золата, і прывезьлі цару Саламону."}]}