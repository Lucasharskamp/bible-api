{"data":[{"book":"Kalatih","chapter":"4","verse":"1","text":"Cunsepi, hin kba pyen be tü veng: a pa khawh mkhäm khaia ahmäi cun capa a ka vai kyase pi a nghmaw ham üng cun m'ya mäiha ni ngaih khawi."},{"book":"Kalatih","chapter":"4","verse":"2","text":"A nghmaw ham üng a pa naw a mhnütnaka kcün am a pha ham üng msumcei khaia khyang he awmki he."},{"book":"Kalatih","chapter":"4","verse":"3","text":"Acukba mimi pi ngmüimkhya lama am mi xüxam ham üng cun khawmdek ukia ngmüimkhya he keha m'ya mi kyaki."},{"book":"Kalatih","chapter":"4","verse":"4","text":"Cunsepi akcüna pha law üng Pamhnam naw amäta Capa a tüih law. Nghngicim nghnumia capa mäiha law lü Judah he Thuma keha xüngseiki,"},{"book":"Kalatih","chapter":"4","verse":"5","text":"Thuma keha awmki he jah thawng se, Pamhnama ca he mi kya lawnak vaia kyaki."},{"book":"Kalatih","chapter":"4","verse":"6","text":"A ca he nami kyanak mdanak vaia Pamhnam naw a Capaa Ngmüimkhya cun nami mlung k’uma a tüih law. Acuna Ngmüimkhya naw, “Ka Pa, ka Pa” tia ngpyangki."},{"book":"Kalatih","chapter":"4","verse":"7","text":"Acunakyase m'yaa am kya ti u lü capa nami kyaki. A capa nami kya pängkia kyase Pamhnam naw a capaa phäh vai a tak avan ning jah pe khai."},{"book":"Kalatih","chapter":"4","verse":"8","text":"Tuhkbäih Pamhnam nami ksingki am acunüng Pamhnam naw ning jah ksingki ti veng. Ise a ktha kcek lü m'yenei phyakia ngmüimkhya veia nami nglat be vai nami ngaihki ni."},{"book":"Kalatih","chapter":"4","verse":"9","text":"Mhnam nami ksing kän la Mhnam naw a ning jah ksing käna, Ise am ktha mah lü m'yenei phyakia ngmüimkhya veia nami nghlat be vai nami ngaihki ni ti pyen hlü veng? Ise acun hea m'ya nami kya vai cun nami ngaih beki ni?"},{"book":"Kalatih","chapter":"4","verse":"10","text":"Khawmhmüp he, nghngi khya he, akcün he la khawkum he, nami jah künaki."},{"book":"Kalatih","chapter":"4","verse":"11","text":"Ning jah cäi na veng! Nami phäha ka kthanak avan amdanga kya khai aw?"},{"book":"Kalatih","chapter":"4","verse":"12","text":"Ka püi he aw, “Keia mäiha awm u” tia ning jah nghui na veng. Nangmia mäih ka lawki. Akse ka khana nami bi am ve."},{"book":"Kalatih","chapter":"4","verse":"13","text":"Akcüka nami veia ivai thangkdaw ka pyen ni ti cen süm ua; am ka phetyaia phäha kyaki ni."},{"book":"Kalatih","chapter":"4","verse":"14","text":"Ka pumsa üng am ka phetyainak cen nami hama khameinaka kyase pi am na hmumsit u lü, am nami na yawkinki. Khankhaw üngka khankhawngsä mata mäiha nami na dokhamki. Jesuh Khritawa mäiha nami na dokhamki."},{"book":"Kalatih","chapter":"4","verse":"15","text":"Aktäa nami jekyaiki! Ise ni? Akya thei vai sü ta nami mik pi lo u lü nami na pe khai sü ti kamät naw pyen thei veng."},{"book":"Kalatih","chapter":"4","verse":"16","text":"Ngthungtak ka ning jah mtheha phäha nami yea ka kya lawki aw?"},{"book":"Kalatih","chapter":"4","verse":"17","text":"Khyang kce he naw ning jah kü na leng lengkia mäiha awmki he, cunsepi ami ning jah künak am daw. Ami ning jah künaka kba nami jah künak be vaia phäha kei üngka ning jah mtai hlü ve u."},{"book":"Kalatih","chapter":"4","verse":"18","text":"Bünak a daw üng ta künak hin dawki ni. Nami hlawnga ka awma kcün däng üng am kyakia nami hlawnga am ka awm üng pi."},{"book":"Kalatih","chapter":"4","verse":"19","text":"Ka cana he aw, Khritawa ngneiksak nangmi üng am a awm hama küt üng ta nghnumi naw a ca law vai üng a huieia kba nami hama na huiei ve."},{"book":"Kalatih","chapter":"4","verse":"20","text":"Atuh nami hlawnga ka ve vai ngaih veng. Ahin kba am ka ning jah tinak vai sü. Aktäa ning jah cäi na veng."},{"book":"Kalatih","chapter":"4","verse":"21","text":"Thuma keha awm hlüki he ning jah kthäh vang: Thum naw i a pyen am nami ngjaki aw?"},{"book":"Kalatih","chapter":"4","verse":"22","text":"Abraham naw cangpyang nghngih ca naki. Mat m'yanua ca kya lü mat cun m'yanu am nikia ca kyaki."},{"book":"Kalatih","chapter":"4","verse":"23","text":"M'yanu am ani ca cun pumsa thuma hmi lü, m'yanu am niki am ani ca cun khyütama thuma hmi lawkia kyaki tia pyenki."},{"book":"Kalatih","chapter":"4","verse":"24","text":"Acuna ngthu cun msuimcäpnaka kyaki ti ksing theia kyaki; acuna nghnuminu xawi cun ngthumkhän nghngiha kyaki xawi. M'ya jah ca nakia nghnumi Hakarah cun Sinai mcung üng pawha ngthumkhäna kyaki."},{"book":"Kalatih","chapter":"4","verse":"25","text":"Arab khawa Sinai mcunga nghnün üng ngdüikia Hakarah cun, tuhkbäih Jerusalem a khyang he mah mah am m'yaa kyaki msuimcäpnaka kyaki."},{"book":"Kalatih","chapter":"4","verse":"26","text":"Cunsepi khankhaw Jerusalem cun m'ya am kyakia kyase, acun cun mi nua kyaki."},{"book":"Kalatih","chapter":"4","verse":"27","text":"Hesa 54:1"},{"book":"Kalatih","chapter":"4","verse":"28","text":"Acunakyase ka püi he aw, nangmi cun Isaka mäiha khyütama phäha Pamhnama ca hea nami kyaki."},{"book":"Kalatih","chapter":"4","verse":"29","text":"Acuna kcün üng pumsa thuma hmi lawki naw Pamhnama Ngmüimkhya thuma hmi lawki a mkhuimkha khawia kba; tuhkbäih pi acuna mäih lawki."},{"book":"Kalatih","chapter":"4","verse":"30","text":"Cunsepi, cangcim naw, “M'yanu cun a capa am jah ksäta; m'yanua capa naw ä m'yanua capa khawh ä mkhämpüi khai” tia a pyen."},{"book":"Kalatih","chapter":"4","verse":"31","text":"Acunakyase ka püi he aw, mimi cun m'yanua ca am mi kya u lü ä m'yanua ca hea mi kyaki."}]}