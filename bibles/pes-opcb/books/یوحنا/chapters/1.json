{"data":[{"book":"یوحنا","chapter":"1","verse":"1","text":"در آغاز کلمه بود، کلمه با خدا بود، و کلمه، خدا بود."},{"book":"یوحنا","chapter":"1","verse":"2","text":"او در آغاز با خدا بود."},{"book":"یوحنا","chapter":"1","verse":"3","text":"هر چه وجود دارد، به‌وسیلۀ او آفریده شده و چیزی نیست که توسط او آفریده نشده باشد."},{"book":"یوحنا","chapter":"1","verse":"4","text":"در او حیات بود، و این حیات همانا نور جمیع انسان‌ها بود."},{"book":"یوحنا","chapter":"1","verse":"5","text":"او همان نوری است که در تاریکی می‌درخشد و تاریکی هرگز نمی‌تواند آن را خاموش کند."},{"book":"یوحنا","chapter":"1","verse":"6","text":"خدا یحیی را فرستاد"},{"book":"یوحنا","chapter":"1","verse":"7","text":"تا این نور را به مردم معرفی کند و مردم به‌واسطۀ او ایمان آورند."},{"book":"یوحنا","chapter":"1","verse":"8","text":"یحیی آن نور نبود، او فقط شاهدی بود تا نور را به مردم معرفی کند."},{"book":"یوحنا","chapter":"1","verse":"9","text":"آن نور حقیقی که به هر انسانی روشنایی می‌بخشد، به جهان می‌آمد."},{"book":"یوحنا","chapter":"1","verse":"10","text":"گرچه جهان را او آفریده بود، اما زمانی که به این جهان آمد، کسی او را نشناخت."},{"book":"یوحنا","chapter":"1","verse":"11","text":"او نزد قوم خود آمد، اما حتی آنها نیز او را نپذیرفتند."},{"book":"یوحنا","chapter":"1","verse":"12","text":"اما به تمام کسانی که او را پذیرفتند و به او ایمان آوردند، این حق را داد که فرزندان خدا گردند."},{"book":"یوحنا","chapter":"1","verse":"13","text":"این اشخاص تولدی نو یافتند، نه همچون تولدهای معمولی که نتیجهٔ امیال و خواسته‌های آدمی است، بلکه این تولد را خدا به ایشان عطا فرمود."},{"book":"یوحنا","chapter":"1","verse":"14","text":"کلمه، انسان شد و بر روی این زمین و در بین ما زندگی کرد. او لبریز از فیض و راستی بود. ما جلال او را به چشم خود دیدیم، جلال پسر بی‌نظیر پدر آسمانی ما، خدا."},{"book":"یوحنا","chapter":"1","verse":"15","text":"یحیی او را به مردم معرفی کرد و گفت: «این همان است که به شما گفتم کسی که بعد از من می‌آید، مقامش از من بالاتر است، زیرا پیش از آنکه من باشم، او وجود داشت.»"},{"book":"یوحنا","chapter":"1","verse":"16","text":"از فراوانی او، برکاتی فیض‌آمیز پی‌در‌پی نصیب همگی ما شد."},{"book":"یوحنا","chapter":"1","verse":"17","text":"زیرا شریعت به‌واسطۀ موسی داده شد، اما فیض و راستی به‌وسیلهٔ عیسی مسیح آمد."},{"book":"یوحنا","chapter":"1","verse":"18","text":"کسی هرگز خدا را ندیده است؛ اما پسر یگانهٔ خدا که به قلب پدرش نزدیک است او را به ما شناساند."},{"book":"یوحنا","chapter":"1","verse":"19","text":"روزی سران قوم یهود از اورشلیم، چند تن از کاهنان و دستیارانشان را نزد یحیی فرستادند تا بدانند آیا او ادعا می‌کند که مسیح است یا نه."},{"book":"یوحنا","chapter":"1","verse":"20","text":"یحیی صریحاً اظهار داشت: «نه، من مسیح نیستم.»"},{"book":"یوحنا","chapter":"1","verse":"21","text":"پرسیدند: «خوب، پس که هستی؟ آیا ایلیای پیامبر هستی؟»"},{"book":"یوحنا","chapter":"1","verse":"22","text":"گفتند: «پس بگو کیستی تا بتوانیم برای سران قوم که ما را به اینجا فرستاده‌اند، جوابی ببریم.»"},{"book":"یوحنا","chapter":"1","verse":"23","text":"یحیی گفت: «چنانکه اشعیای نبی پیشگویی کرده، من صدای ندا کننده‌ای هستم که در بیابان فریاد می‌زند: ای مردم، راه را برای آمدن خداوند هموار سازید.»1‏:23 اشعیا ۴۰‏:۳."},{"book":"یوحنا","chapter":"1","verse":"24","text":"سپس، افرادی که از طرف فرقهٔ فریسی‌ها آمده بودند،"},{"book":"یوحنا","chapter":"1","verse":"25","text":"از او پرسیدند: «خوب، اگر نه مسیح هستی، نه ایلیا و نه آن پیامبر، پس با چه اجازه و اختیاری مردم را تعمید می‌دهی؟»"},{"book":"یوحنا","chapter":"1","verse":"26","text":"یحیی گفت: «من مردم را فقط با آب تعمید می‌دهم؛ ولی همین جا در میان این جمعیت، کسی هست که شما او را نمی‌شناسید."},{"book":"یوحنا","chapter":"1","verse":"27","text":"او به‌زودی خدمت خود را در بین شما آغاز می‌کند. مقام او به قدری بزرگ است که من حتی شایسته نیستم بند کفشهایش را باز کنم.»"},{"book":"یوحنا","chapter":"1","verse":"28","text":"این گفتگو در بیت‌عَنیا روی داد. بیت‌عنیا در آن طرف رود اردن و جایی است که یحیی مردم را تعمید می‌داد."},{"book":"یوحنا","chapter":"1","verse":"29","text":"روز بعد، یحیی، عیسی را دید که به سوی او می‌آید. پس به مردم گفت: «نگاه کنید! این همان برّه‌ای است که خدا فرستاده تا برای آمرزش گناهان تمام مردم دنیا قربانی شود."},{"book":"یوحنا","chapter":"1","verse":"30","text":"این همان کسی است که گفتم بعد از من می‌آید ولی مقامش از من بالاتر است، زیرا پیش از آنکه من باشم، او وجود داشت."},{"book":"یوحنا","chapter":"1","verse":"31","text":"من هم او را نمی‌شناختم، اما برای این آمدم که مردم را با آب تعمید دهم تا به این وسیله او را به قوم اسرائیل معرفی کنم.»"},{"book":"یوحنا","chapter":"1","verse":"32","text":"سپس گفت: «من روح خدا را دیدم که به شکل کبوتری از آسمان آمد و بر او قرار گرفت."},{"book":"یوحنا","chapter":"1","verse":"33","text":"همان‌طور که گفتم، من هم او را نمی‌شناختم ولی وقتی خدا مرا فرستاد تا مردم را تعمید دهم، در همان وقت به من فرمود: ”هرگاه دیدی روح خدا از آسمان آمد و بر کسی قرار گرفت، بدان که او همان است که منتظرش هستید. اوست که مردم را با روح‌القدس تعمید خواهد داد.“"},{"book":"یوحنا","chapter":"1","verse":"34","text":"و چون من با چشم خود این را دیده‌ام، شهادت می‌دهم که او پسر خداست.»"},{"book":"یوحنا","chapter":"1","verse":"35","text":"فردای آن روز، وقتی یحیی با دو نفر از شاگردان خود ایستاده بود،"},{"book":"یوحنا","chapter":"1","verse":"36","text":"عیسی را دید که از آنجا می‌گذرد، یحیی با اشتیاق به او نگاه کرد و گفت: «ببینید! این همان بره‌ای است که خدا فرستاده است.»"},{"book":"یوحنا","chapter":"1","verse":"37","text":"آنگاه دو شاگرد یحیی برگشتند و در پی عیسی رفتند."},{"book":"یوحنا","chapter":"1","verse":"38","text":"عیسی که دید دو نفر به دنبال او می‌آیند، برگشت و از ایشان پرسید: «چه می‌خواهید؟»"},{"book":"یوحنا","chapter":"1","verse":"39","text":"فرمود: «بیایید و ببینید.»"},{"book":"یوحنا","chapter":"1","verse":"40","text":"(یکی از آن دو، آندریاس برادر شمعون پطرس بود.)"},{"book":"یوحنا","chapter":"1","verse":"41","text":"آندریاس رفت و برادر خود را یافته، به او گفت: «شمعون، ما مسیح را پیدا کرده‌ایم!»"},{"book":"یوحنا","chapter":"1","verse":"42","text":"و او را آورد تا عیسی را ببیند. عیسی چند لحظه به او نگاه کرد و فرمود: «تو شمعون، پسر یونا هستی. ولی از این پس پطرس نامیده خواهی شد!» (پطرس یعنی «صخره».)"},{"book":"یوحنا","chapter":"1","verse":"43","text":"روز بعد، عیسی تصمیم گرفت به ایالت جلیل برود. در راه، فیلیپ را دید و به او گفت: «همراه من بیا.»"},{"book":"یوحنا","chapter":"1","verse":"44","text":"(فیلیپ نیز اهل بیت‌صیدا و همشهری آندریاس و پطرس بود.)"},{"book":"یوحنا","chapter":"1","verse":"45","text":"فیلیپ رفت و نتنائیل را پیدا کرد و به او گفت: «نتنائیل، ما مسیح را یافته‌ایم، همان کسی که موسی و پیامبران خدا درباره‌اش خبر داده‌اند. نامش عیسی است، پسر یوسف و اهل ناصره.»"},{"book":"یوحنا","chapter":"1","verse":"46","text":"نتنائیل با تعجب پرسید: «گفتی اهل ناصره؟ مگر ممکن است از ناصره هم چیز خوبی بیرون آید؟»"},{"book":"یوحنا","chapter":"1","verse":"47","text":"عیسی وقتی دید که نتنائیل نزدیک می‌شود، به او فرمود: «ببینید، این شخص که می‌آید، مردی بس صدیق و یک اسرائیلی واقعی است.»"},{"book":"یوحنا","chapter":"1","verse":"48","text":"نتنائیل پرسید: «مرا از کجا می‌شناسی؟»"},{"book":"یوحنا","chapter":"1","verse":"49","text":"نتنائیل حیرت‌زده گفت: «استاد، تو پسر خدایی! تو پادشاه اسرائیل می‌باشی!»"},{"book":"یوحنا","chapter":"1","verse":"50","text":"عیسی گفت: «چون فقط گفتم تو را زیر درخت انجیر دیدم، به من ایمان آوردی؟ بعد از این چیزهای بزرگتر خواهی دید.»"},{"book":"یوحنا","chapter":"1","verse":"51","text":"سپس اضافه کرد: «براستی به شما می‌گویم که خواهید دید آسمان گشوده شده و فرشتگان خدا بر پسر انسان1‏:51 «پسر انسان» لقبی است که عیسی برای خود به کار می‌برد. بالا و پایین می‌روند، چرا که او همان نردبان میان آسمان و زمین است.»"}]}