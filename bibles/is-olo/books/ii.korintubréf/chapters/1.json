{"data":[{"book":"II. Korintubréf","chapter":"1","verse":"1","text":"Kæru vinir."},{"book":"II. Korintubréf","chapter":"1","verse":"2","text":"Guð faðir og Drottinn Jesús Kristur blessi ykkur með náð sinni og friði."},{"book":"II. Korintubréf","chapter":"1","verse":"3-4","text":"Lofaður sé Guð, faðir Drottins Jesú Krists. Hann er uppspretta allrar miskunnar og sá sem huggar okkur og styrkir í þrengingum og mótlæti. Þess vegna getum við, sem höfum hlotið huggun hans og hjálp, huggað og uppörvað aðra, sem eiga í erfiðleikum."},{"book":"II. Korintubréf","chapter":"1","verse":"5","text":"Það er öruggt, að því meiri þjáningar sem við þolum vegna Krists, því ríkulegar mun hann hugga og uppörva."},{"book":"II. Korintubréf","chapter":"1","verse":"6-7","text":"Það hefur kostað okkur miklar þrengingar að flytja ykkur huggun og hjálpræði Guðs. En Guð hefur gefið okkur nýjan styrk í erfiðleikunum. Það hefur hann einnig gert ykkar vegna, því að hann vill nota reynslu okkar, ykkur til huggunar, þegar þið lendið í sams konar raunum. Hann mun veita ykkur styrk svo að þið gefist ekki upp."},{"book":"II. Korintubréf","chapter":"1","verse":"8","text":"Kæru vinir, ég álít rétt að þið fáið að vita um allar þær þrengingar sem við urðum að þola í Litlu-Asíu. Við vorum að því komnir að gefast upp og óttuðumst að það væri úti um okkur."},{"book":"II. Korintubréf","chapter":"1","verse":"9","text":"Okkur fannst við vera dauðans matur, sáum enga undankomuleið. En þetta varð til góðs, því að þá lögðum við allt í hendur Guðs, hans sem einn gat hjálpað og getur jafnvel lífgað hina dauðu."},{"book":"II. Korintubréf","chapter":"1","verse":"10","text":"Hann bjargaði okkur úr klóm dauðans og við trúum því að hann muni gera það á ný."},{"book":"II. Korintubréf","chapter":"1","verse":"11","text":"En þið verðið einnig að hjálpa okkur með fyrirbæn og þá munuð þið hafa ástæðu til að þakka og lofa Guð, þegar þið sjáið undursamlegt svar hans við bænum ykkar."},{"book":"II. Korintubréf","chapter":"1","verse":"12","text":"Okkur finnst gott að geta sagt í fullkominni hreinskilni, að í öllu okkar starfi höfum við gert það eitt sem rétt var og treyst á hjálp Drottins, en ekki eigin hæfileika. Þetta á sérstaklega við um framkomu okkar við ykkur."},{"book":"II. Korintubréf","chapter":"1","verse":"13-14","text":"Bréf mín hafa verið skrifuð í einlægni og hreinskilni – þar er ekkert hægt að lesa á milli lína! Ég vona að þið verðið hreykin af mér, þegar þið kynnist mér betur, á sama hátt og ég verð hreykinn af ykkur á endurkomudegi Drottins Jesú."},{"book":"II. Korintubréf","chapter":"1","verse":"15-16","text":"Ég hafði ákveðið að koma við og hitta ykkur á leið minni til og frá Makedóníu, vegna þess að ég var viss um trúnað ykkar og skilning. Þannig hefði ég orðið ykkur til tvöfaldrar blessunar og þið getað aðstoðað mig við förina til Júdeu."},{"book":"II. Korintubréf","chapter":"1","verse":"17","text":"„Já, en hvers vegna breyttirðu áætlun þinni?“ gætuð þið spurt. Hafði ég þá ekki enn tekið ákvörðun? Er ég ef til vill eins og sumir sem segja já, en meina nei."},{"book":"II. Korintubréf","chapter":"1","verse":"18","text":"Nei, alls ekki! Slíkur maður er ég ekki, það er eins víst og að Guð er sannorður. Þegar ég segi já, þá meina ég já."},{"book":"II. Korintubréf","chapter":"1","verse":"19","text":"Við þrír – Tímóteus, Silvanus og ég – höfum sagt ykkur frá Jesú Kristi syni Guðs. Hann er ekki einn þeirra sem segja já þegar þeir meina nei. Hann stendur við orð sín."},{"book":"II. Korintubréf","chapter":"1","verse":"20","text":"Hann framkvæmir og uppfyllir öll loforð Guðs, hversu mörg sem þau eru. Við höfum sagt frá trúfesti hans og heiðrað nafn hans."},{"book":"II. Korintubréf","chapter":"1","verse":"21","text":"Þessi Guð hefur gert ykkur, ásamt mér, að traustum kristnum mönnum og valið okkur til að útbreiða fagnaðarerindið."},{"book":"II. Korintubréf","chapter":"1","verse":"22","text":"Hann hefur sett á okkur innsigli sitt – tákn eignarréttar síns – og blásið okkur heilögum anda í brjóst, sem tryggingu þess að við tilheyrum honum. Þetta er aðeins upphaf alls þess sem hann ætlar að gefa okkur."},{"book":"II. Korintubréf","chapter":"1","verse":"23","text":"Ég kalla Guð til vitnis gegn mér, ef það sem ég nú segi er ekki sannleikanum samkvæmt. Ástæðan fyrir því að ég hef enn ekki komið til ykkar er sú, að ég vildi hlífa ykkur við hörðum áminningum."},{"book":"II. Korintubréf","chapter":"1","verse":"24","text":"En þótt trú ykkar styrkist ekki við komu mína, því hún er þegar orðin sterk, þá langar mig samt að gera eitthvað til að gleðja ykkur. Því ég vil að þið séuð glöð, en ekki döpur."}]}