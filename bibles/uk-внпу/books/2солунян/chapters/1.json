{"data":[{"book":"2 Солунян","chapter":"1","verse":"1","text":"Павло, Силуан і Тимофій."},{"book":"2 Солунян","chapter":"1","verse":"2","text":"Благодать вам і мир від Бога Отця й від Господа Ісуса Христа."},{"book":"2 Солунян","chapter":"1","verse":"3","text":"Ми завжди повинні дякувати Богові за вас, брати, як і належить, бо ваша віра зростає й любов одне до одного примножується."},{"book":"2 Солунян","chapter":"1","verse":"4","text":"Тому в Божих церквах ми пишаємось вами, вашою терпеливістю й вірою у всіх переслідуваннях та випробуваннях, які ви зносите."},{"book":"2 Солунян","chapter":"1","verse":"5","text":"Це є свідченням того, що суд Божий справедливий, і завдяки цьому ви будете визнані гідними Царства Божого, за яке й страждаєте."},{"book":"2 Солунян","chapter":"1","verse":"6","text":"Бог справді справедливий і відплатить стражданнями тим, хто змушує вас страждати,"},{"book":"2 Солунян","chapter":"1","verse":"7","text":"а вам – тим, хто страждає, дасть відпочинок із нами, коли Господь Ісус з’явиться з неба разом зі Своїми могутніми ангелами,"},{"book":"2 Солунян","chapter":"1","verse":"8","text":"щоб у полум’яному вогні відплатити тим, хто не знає Бога й не слухається Доброї Звістки нашого Господа Ісуса."},{"book":"2 Солунян","chapter":"1","verse":"9","text":"Вони будуть покарані вічним знищенням і будуть відсторонені від обличчя Господа й від слави Його могутності."},{"book":"2 Солунян","chapter":"1","verse":"10","text":"Того Дня, коли Він прийде, щоб прославитися через Своїх святих, Він здивує всіх, хто повірив у Нього. Серед них будете й ви – ті, хто повірив нашому свідченню."},{"book":"2 Солунян","chapter":"1","verse":"11","text":"Тому ми постійно молимося за вас, щоб наш Бог зробив вас гідними Свого покликання й щоб Своєю силою здійснив кожне добре бажання й кожне діло, до якого вас спонукає віра,"},{"book":"2 Солунян","chapter":"1","verse":"12","text":"щоб ім’я нашого Господа Ісуса прославилось у вас, а ви в Ньому, згідно з благодаттю нашого Бога та Господа Ісуса Христа."}]}