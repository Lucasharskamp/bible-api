{"data":[{"book":"Ọrụ Ndị Ozi","chapter":"16","verse":"1","text":"Pọl bịaruru Debi na Listra, ebe otu onye na-eso ụzọ Jisọs a na-akpọ Timoti bi. Nne ya bụ onye Juu bụrụkwa onye kwere ekwe, ma nna ya bụ onye Griik."},{"book":"Ọrụ Ndị Ozi","chapter":"16","verse":"2","text":"Ụmụnna ndị bi na Listra na Aikoniọm gbara ezi ama banyere ya."},{"book":"Ọrụ Ndị Ozi","chapter":"16","verse":"3","text":"Pọl chọrọ ka Timoti soro ya nʼije ya. Ma nʼihi ndị Juu bi nʼakụkụ ebe ahụ, o biri ya ugwu nʼihi na mmadụ niile maara na nna ya bụ onye Griik."},{"book":"Ọrụ Ndị Ozi","chapter":"16","verse":"4","text":"Dịka ha na-eme njem site nʼobodo ruo nʼobodo, ha na-akọwara ha ihe banyere mkpebi ndị ozi na ndị okenye kpebiri na Jerusalem ka ha nwe ike idebe ha."},{"book":"Ọrụ Ndị Ozi","chapter":"16","verse":"5","text":"Ihe ndị a niile mere ka nzukọ sie ike nʼokwukwe ma baakwa ụba nʼọnụọgụgụ kwa ụbọchị."},{"book":"Ọrụ Ndị Ozi","chapter":"16","verse":"6","text":"Ha gara mpaghara Frigia na Galeshịa. Ma Mmụọ Nsọ ekweghị ka ha kwusaa oziọma nʼakụkụ Eshịa nʼoge ahụ."},{"book":"Ọrụ Ndị Ozi","chapter":"16","verse":"7","text":"Mgbe ha ruru nʼakụkụ obodo Misia, ha chere ihu ịbanye nʼakụkụ obodo Bitinia. Ma Mmụọ Nsọ nke Jisọs akwagideghị ka ha gaa."},{"book":"Ọrụ Ndị Ozi","chapter":"16","verse":"8","text":"Ka ha si nʼakụkụ Misia gafee, ha batara Troas."},{"book":"Ọrụ Ndị Ozi","chapter":"16","verse":"9","text":"Nʼabalị ahụ, Pọl hụrụ ọhụ ebe ọ hụrụ otu nwoke onye Masidonia ka o guzo na-arịọ ya sị, “Bịa na Masidonia nyere anyị aka.”"},{"book":"Ọrụ Ndị Ozi","chapter":"16","verse":"10","text":"Mgbe ọ hụchara nke a, anyị jikeere ngwangwa ịga Masidonia ebe anyị mara na Chineke akpọọla anyị ịgbasara ha oziọma."},{"book":"Ọrụ Ndị Ozi","chapter":"16","verse":"11","text":"Anyị banyere ụgbọ mmiri na Troas sị ya gafee Samotres. Nʼechi ya, anyị bịaruru Niapolis."},{"book":"Ọrụ Ndị Ozi","chapter":"16","verse":"12","text":"Site nʼebe ahụ anyị jeruru Filipai nke bụ isi obodo dị nʼakụkụ mpaghara Masidonia bụrụkwa otu akụkụ nʼebe ndị Rom na-achị. Anyị nọdụrụ nʼime obodo a ọtụtụ ụbọchị."},{"book":"Ọrụ Ndị Ozi","chapter":"16","verse":"13","text":"Nʼụbọchị izuike, anyị sitere nʼobodo ahụ gaa nʼakụkụ osimiri ebe anyị chọpụtara na ụlọ ekpere dị. Nʼebe a ka anyị nọ gwa ụmụ nwanyị ndị gbakọrọnụ okwu."},{"book":"Ọrụ Ndị Ozi","chapter":"16","verse":"14","text":"Aha otu nʼime ndị inyom nụrụ okwu anyị bụ Lidia, onye obodo Tiatira, onye na-azụ ahịa akwa e sijiri odo odo. Ọ bụkwa nwanyị na-asọpụrụ Chineke. Onyenwe anyị meghere obi ya, ige ntị nʼihe Pọl na-ekwu."},{"book":"Ọrụ Ndị Ozi","chapter":"16","verse":"15","text":"Ka e mesịrị ya na ezinaụlọ ya baptizim, ọ rịọrọ anyị na-asị, “Ọ bụrụ nʼezie na unu gụrụ m dịka onye kwesiri ntụkwasị obi nye Onyenwe anyị, batanụ nʼụlọ m nọrọ.” Mgbe ọ kwagidesịrị anyị ike, anyị sooro ya."},{"book":"Ọrụ Ndị Ozi","chapter":"16","verse":"16","text":"Otu ụbọchị, mgbe anyị na-aga nʼụlọ ekpere, anyị zutere otu nwaagbọghọ bụ ohu, onye nwere mmụọ ịgba afa. Ọ na-ewetara ndị nwe ya ezigbo ego site nʼịgba afa."},{"book":"Ọrụ Ndị Ozi","chapter":"16","verse":"17","text":"Ma o sogidere anyị na Pọl ebe ọbụla anyị na-aga, na-eti mkpu na-asị, “Ndị a bụ ndị ohu Chineke Onye kachasị ihe niile elu. Ha bịara ikwupụtara unu ihe banyere ụzọ nzọpụta.”"},{"book":"Ọrụ Ndị Ozi","chapter":"16","verse":"18","text":"O mere nke a ọtụtụ ụbọchị. Ma site nʼoke iwe, Pọl baara mmụọ ọjọọ ahụ bi nʼime ya mba sị, “Eji m aha Jisọs Kraịst na-enye gị iwu sị gị site nʼime ya pụta!” Otu mgbe ahụ o siri nʼime ya pụta."},{"book":"Ọrụ Ndị Ozi","chapter":"16","verse":"19","text":"Mgbe ndị nwe ya hụrụ nʼolileanya ha iji inweta ego akwụsịla, ha jidere Pọl na Saịlas dọkpụrụ ha jekwuru ndịisi obodo nʼọma ahịa."},{"book":"Ọrụ Ndị Ozi","chapter":"16","verse":"20","text":"Mgbe ha dutara ha nʼihu ndị na-ekpe ikpe ha sịrị, “Ndị ikom a bụ ndị Juu ma ha etinyela ọgbaaghara nʼobodo anyị,"},{"book":"Ọrụ Ndị Ozi","chapter":"16","verse":"21","text":"site nʼikuzi omenaala megidere iwu anyị, nke anyị bụ ndị Rom na-enweghị ike ịnabata maọbụ mee.”"},{"book":"Ọrụ Ndị Ozi","chapter":"16","verse":"22","text":"Igwe mmadụ sonyere imegide ha. Ndị ikpe nyere iwu ka a dọwaa uwe,16:22 Ya bụ gbaa ha ọtọ pịakwa ha ihe."},{"book":"Ọrụ Ndị Ozi","chapter":"16","verse":"23","text":"Mgbe ha pịachara ha ihe nke ọma, a tụnyere ha nʼime ụlọ mkpọrọ, nyekwa onye nche iwu ka o chee ha nke ọma."},{"book":"Ọrụ Ndị Ozi","chapter":"16","verse":"24","text":"Nʼihi nke a, o tinyere ha nʼime ime ụlọ mkpọrọ, ebe o jiri ọtọsị kegide ha nʼụkwụ."},{"book":"Ọrụ Ndị Ozi","chapter":"16","verse":"25","text":"Nʼetiti abalị, mgbe Pọl na Saịlas na-ekpe ekpere na-abụkwa abụ ito Chineke, ndị niile nọ nʼụlọ mkpọrọ ahụ na-ege ha ntị."},{"book":"Ọrụ Ndị Ozi","chapter":"16","verse":"26","text":"Na mberede, oke ala ọma jijiji bidoro, nke mere ka ntọala ụlọ mkpọrọ ahụ maa jijiji. Ngwangwa, ọnụ ụzọ ya niile meghere, ụdọ igwe niile e jiri kee ndị mkpọrọ tọpụkwara."},{"book":"Ọrụ Ndị Ozi","chapter":"16","verse":"27","text":"Mgbe onyeisi nche ụlọ mkpọrọ tetara nʼụra ma hụ na ọnụ ụzọ niile ghere oghe. Nʼihi ya, o chere na ndị mkpọrọ niile agbapụla. Ya mere, ọ mịpụtara mma agha ya chọọ igbu onwe ya."},{"book":"Ọrụ Ndị Ozi","chapter":"16","verse":"28","text":"Ma Pọl tiri mkpu nʼoke olu, sị, “Emerula onwe gị ahụ. Anyị niile nọ nʼebe a!”"},{"book":"Ọrụ Ndị Ozi","chapter":"16","verse":"29","text":"Onyeisi nche ahụ kpọrọ ka eweta ọkụ, ọ gbabara nʼime, daa nʼụkwụ Pọl na Saịlas na-ama jijiji."},{"book":"Ọrụ Ndị Ozi","chapter":"16","verse":"30","text":"Ọ kpọpụtara ha nʼezi sị, “Ndị nwe m, gịnị ka m ga-eme ka a zọpụta m?”"},{"book":"Ọrụ Ndị Ozi","chapter":"16","verse":"31","text":"Ha sịrị, “Kwere nʼOnyenwe anyị Jisọs, a ga-azọpụta gị na ezinaụlọ gị niile.”"},{"book":"Ọrụ Ndị Ozi","chapter":"16","verse":"32","text":"Mgbe ahụ, ha gwara ya na ndị niile nọ nʼezinaụlọ ya okwu nke Onyenwe anyị."},{"book":"Ọrụ Ndị Ozi","chapter":"16","verse":"33","text":"Nʼotu elekere ahụ, nʼabalị ahụ, ọ sachara ọnya ha. Nʼatụfughị oge, ha mere ya na ezinaụlọ ya baptizim."},{"book":"Ọrụ Ndị Ozi","chapter":"16","verse":"34","text":"Ọ kpọbatara ha nʼụlọ ya, nye ha ihe oriri. Ya onwe ya na ezinaụlọ ya ṅụrịrị ọṅụ nʼihi na o kwerela na Chineke."},{"book":"Ọrụ Ndị Ozi","chapter":"16","verse":"35","text":"Nʼechi ya, ndị ikpe ahụ zitere ndị uweojii sị, “Hapụnụ ụmụ nwoke ahụ ka ha laa.”"},{"book":"Ọrụ Ndị Ozi","chapter":"16","verse":"36","text":"Onyeisi ụlọ mkpọrọ ahụ gwara Pọl, sị, “na ndị ikpe zitere ozi sị ha laa. Ugbu a pụtanụ. Unu laanụ nʼudo.”"},{"book":"Ọrụ Ndị Ozi","chapter":"16","verse":"37","text":"Ma Pọl sịrị ha, “Ha tiri anyị ihe nʼihu mmadụ niile na-ebughị ụzọ kpee anyị ikpe. Emesịa ha tinyere anyị nʼụlọ mkpọrọ. Anyị bụ diala nʼobodo Rom! Olee otu ha ga-esi zipụ anyị na nzuzo. O kwesiri ka ha bịa nʼonwe ha kpọpụta anyị.”"},{"book":"Ọrụ Ndị Ozi","chapter":"16","verse":"38","text":"Ndị uweojii ahụ gara gwa ndị ikpe ahụ ihe ha kwuru. Mgbe ha nụrụ na ha bụ diala na Rom, ha tụrụ egwu nke ukwuu."},{"book":"Ọrụ Ndị Ozi","chapter":"16","verse":"39","text":"Ha bịakwutere ha rịọsie ha arịrịọ ike. Ha kpọpụtakwara ha, rịọ ha ka ha hapụ obodo ahụ."},{"book":"Ọrụ Ndị Ozi","chapter":"16","verse":"40","text":"Mgbe ha sitere nʼụlọ mkpọrọ pụta, ha gara nʼụlọ Lidia. Nʼebe ahụ ka ha zutere ụmụnna, gwa ha okwu mgbamume, emesịa ha si nʼobodo ahụ pụọ."}]}