{"data":[{"book":"ఆది","chapter":"46","verse":"1","text":"ఇశ్రాయేలు తనకున్నదంతా తీసుకు ప్రయాణమై బెయేర్షెబా వచ్చి తన తండ్రి అయిన ఇస్సాకు దేవునికి బలులర్పించాడు."},{"book":"ఆది","chapter":"46","verse":"2","text":"అప్పుడు రాత్రి దర్శనంలో దేవుడు “యాకోబూ, యాకోబూ” అని ఇశ్రాయేలును పిలిచాడు. అందుకతడు “చిత్తం ప్రభూ” అన్నాడు."},{"book":"ఆది","chapter":"46","verse":"3","text":"ఆయన “నేనే దేవుణ్ణి, మీ తండ్రి దేవుణ్ణి. ఐగుప్తు వెళ్ళడానికి భయపడవద్దు. అక్కడ నిన్ను గొప్ప జనంగా చేస్తాను."},{"book":"ఆది","chapter":"46","verse":"4","text":"నేను నీతో కూడా ఐగుప్తు వస్తాను. నేను నిన్ను తప్పకుండా ఇక్కడికి తిరిగి తీసుకువస్తాను. నువ్వు చనిపోయేటప్పుడు యోసేపు తన సొంత చేతులతో నీ కళ్ళు మూస్తాడు.”"},{"book":"ఆది","chapter":"46","verse":"5","text":"యాకోబు లేచి బెయేర్షెబా నుండి తరలి వెళ్ళాడు. ఫరో అతనినెక్కించి తీసుకు రావడానికి పంపిన బండ్ల మీద ఇశ్రాయేలు కొడుకులు తమ తండ్రి యాకోబునూ తమ పిల్లలనూ తమ భార్యలనూ ఎక్కించారు."},{"book":"ఆది","chapter":"46","verse":"6","text":"యాకోబు అతనితో పాటు అతని సంతానమంతా ఐగుప్తు వచ్చారు. వారు తమ పశువులనూ తాము కనానులో సంపాదించిన సంపదనంతా తీసికెళ్లారు."},{"book":"ఆది","chapter":"46","verse":"7","text":"అతడు తన కొడుకులనూ మనుమలనూ తన కూతుర్లనూ తన కొడుకుల కూతుర్లనూ తన సంతానాన్నంతా తనతో ఐగుప్తు తీసుకు వచ్చాడు."},{"book":"ఆది","chapter":"46","verse":"8","text":"ఐగుప్తుకు వచ్చిన ఇశ్రాయేలు కొడుకుల పేర్లు ఇవే."},{"book":"ఆది","chapter":"46","verse":"9","text":"యాకోబు పెద్ద కొడుకు, రూబేను. రూబేను కొడుకులు, హనోకు, పల్లు, హెస్రోను, కర్మీ."},{"book":"ఆది","chapter":"46","verse":"10","text":"షిమ్యోను కొడుకులు, యెమూయేలు, యామీను, ఓహదు, యాకీను, సోహరు, కనానీయురాలి కొడుకు షావూలు."},{"book":"ఆది","chapter":"46","verse":"11","text":"లేవి కొడుకులు, గెర్షోను, కహాతు, మెరారి."},{"book":"ఆది","chapter":"46","verse":"12","text":"యూదా కొడుకులు ఏరు, ఓనాను, షేలా, పెరెసు, జెరహు. (ఏరు, ఓనాను, కనాను దేశంలో చనిపోయారు). పెరెసు కొడుకులు హెస్రోను, హామూలు."},{"book":"ఆది","chapter":"46","verse":"13","text":"ఇశ్శాఖారు కొడుకులు తోలా, పువ్వా, యోబు, షిమ్రోను."},{"book":"ఆది","chapter":"46","verse":"14","text":"జెబూలూను కొడుకులు సెరెదు, ఏలోను, యహలేలు."},{"book":"ఆది","chapter":"46","verse":"15","text":"వీరు లేయా కొడుకులు. ఆమె పద్దనరాములో యాకోబుకు వారిని అతని కూతురు దీనానూ కన్నది. అతని కొడుకులూ అతని కుమార్తెలూ మొత్తం ముప్ఫై ముగ్గురు."},{"book":"ఆది","chapter":"46","verse":"16","text":"గాదు కొడుకులు సిప్యోను, హగ్గీ, షూనీ, ఎస్బోను, ఏరీ, ఆరోదీ, అరేలీ."},{"book":"ఆది","chapter":"46","verse":"17","text":"ఆషేరు కొడుకులు ఇమ్నా, ఇష్వా, ఇష్వీ, బెరీయా. వారి సోదరి శెరహు. బెరీయా కొడుకులు హెబెరు, మల్కీయేలు."},{"book":"ఆది","chapter":"46","verse":"18","text":"లాబాను తన కూతురు లేయా కిచ్చిన జిల్పా కొడుకులు వీరే. ఆమె ఈ పదహారు మందిని యాకోబుకు కన్నది."},{"book":"ఆది","chapter":"46","verse":"19","text":"యాకోబు భార్య అయిన రాహేలు కొడుకులు యోసేపు, బెన్యామీను."},{"book":"ఆది","chapter":"46","verse":"20","text":"యోసేపుకు మనష్షే, ఎఫ్రాయిములు పుట్టారు. వారిని ఐగుప్తుదేశంలో ఓనుకు యాజకుడైన పోతీఫెర కూతురు ఆసెనతు అతనికి కన్నది."},{"book":"ఆది","chapter":"46","verse":"21","text":"బెన్యామీను కొడుకులు బెల, బేకెరు, అష్బేలు, గెరా, నయమాను, ఏహీరోషు, ముప్పీము, హుప్పీము, ఆర్దు."},{"book":"ఆది","chapter":"46","verse":"22","text":"యాకోబుకు రాహేలు కనిన కొడుకులైన వీరంతా పద్నాలుగురు."},{"book":"ఆది","chapter":"46","verse":"23","text":"దాను కొడుకు హుషీము."},{"book":"ఆది","chapter":"46","verse":"24","text":"నఫ్తాలి కొడుకులు యహనేలు, గూనీ, యేసెరు, షిల్లేము."},{"book":"ఆది","chapter":"46","verse":"25","text":"లాబాను తన కూతురు రాహేలుకు ఇచ్చిన బిల్హా కొడుకులు వీరే. ఆమె వారిని యాకోబుకు కన్నది. వారంతా ఏడుగురు."},{"book":"ఆది","chapter":"46","verse":"26","text":"యాకోబు కోడళ్ళను మినహాయించి అతని వారసులు యాకోబుతో ఐగుప్తుకు వచ్చిన వారంతా అరవై ఆరుగురు."},{"book":"ఆది","chapter":"46","verse":"27","text":"ఐగుప్తులో యోసేపుకు పుట్టిన కొడుకులు ఇద్దరు. ఐగుప్తుకు వచ్చిన యాకోబు కుటుంబీకులు మొత్తం డెభ్భై మంది."},{"book":"ఆది","chapter":"46","verse":"28","text":"యాకోబు గోషెనుకు దారి చూపడానికి యోసేపు దగ్గరికి యూదాను తనకు ముందుగా పంపాడు. వారు గోషెను ప్రాంతానికి వచ్చారు."},{"book":"ఆది","chapter":"46","verse":"29","text":"యోసేపు తన రథాన్ని సిద్ధం చేయించి తన తండ్రి ఇశ్రాయేలును కలుసుకోడానికి గోషెనుకు వచ్చాడు. యోసేపు అతన్ని చూసి, అతని మెడను కౌగలించుకుని చాలా సేపు ఏడ్చాడు."},{"book":"ఆది","chapter":"46","verse":"30","text":"అప్పుడు ఇశ్రాయేలు యోసేపుతో “నీవింకా బతికే ఉన్నావు. నీ ముఖం చూశాను. కాబట్టి నేనిక చనిపోగలను” అని చెప్పాడు."},{"book":"ఆది","chapter":"46","verse":"31","text":"యోసేపు తన సోదరులతో తన తండ్రి కుటుంబం వారితో “నేను వెళ్ళి ఇది ఫరోకు తెలియచేసి, ‘కనాను దేశంలో ఉన్న నా సోదరులూ నా తండ్రి కుటుంబం వారూ నా దగ్గరికి వచ్చారు."},{"book":"ఆది","chapter":"46","verse":"32","text":"వారు గొర్రెల కాపరులు. పశువులను మేపేవారు. వారు తమకు కలిగినదంతా తీసుకు వచ్చారు’ అని అతనితో చెబుతాను."},{"book":"ఆది","chapter":"46","verse":"33","text":"కాబట్టి ఫరో మిమ్మల్ని పిలిపించి, ‘మీ వృత్తి ఏంటి?’ అని అడిగితే"},{"book":"ఆది","chapter":"46","verse":"34","text":"‘మా చిన్నప్పటి నుంచి ఇప్పటి వరకూ మేమూ మా పూర్వీకులంతా కాపరులం.’ మీరు గోషెను ప్రాంతంలో నివసించేలా ఇలా చెప్పండి. ఎందుకంటే, గొర్రెల కాపరి వృత్తిలో ఉన్నవారంటే ఐగుప్తీయులకు అసహ్యం.”"}]}