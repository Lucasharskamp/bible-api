{"data":[{"book":"1 Dɔlɔ Sɛʋɛi","chapter":"16","verse":"1","text":"Ti ʋaani ga GALA ná-minazeɠe kesui, ti da seɠe ɠotai wu, nii Davide toni bɛ. Ti gala zalaɠaiti ta ziilɛi zalaɠaiti kulani GALA bɛ."},{"book":"1 Dɔlɔ Sɛʋɛi","chapter":"16","verse":"2","text":"Davide ɓegai ma ga zalaɠai naati kula, é tuya looni nuɓusɛiti bɛ Ɠɔoɠɔ GALAGI laaseigi zu."},{"book":"1 Dɔlɔ Sɛʋɛi","chapter":"16","verse":"3","text":"É zɛba é daamianigi ɠaaɠwɛ Izilayɛle nuiti pɛ ba, zunuiti ta anzanuiti, ɛsɛ gilagilagi ɓulu ɠilagila sɔlɔɔni, ta sua mɔgai, é ʋɛɛ leezɛn vɔɔi ma ɓuun gilagila ba."},{"book":"1 Dɔlɔ Sɛʋɛi","chapter":"16","verse":"4","text":"É Levi nui tanigaa zeɠeni, naati ta-wotii ɠɛni ga ti yɛ Ɠɔoɠɔ GALAGI ná-minazeɠe kesui ɠoba, ti ɗa wooɠula Ɠɔoɠɔ GALAGI ma, Izilayɛle ná-GALAGI, ti ɗa guyeiti too bɛ, ti ɗa maamusɛ."},{"book":"1 Dɔlɔ Sɛʋɛi","chapter":"16","verse":"5","text":"Naama nuiti ti ɠɛni ga: Azafe naa ɠa é ɠɛni ga ta-ɠundiɠii, ná-seikobai ɠɛ ga Zakali, naa ʋolu geleiti ti ɠɛ ga Yeiyɛle, Semilamɔte, Yeɠiyɛle, Matitia, Eliyaɓe, Ɓenaya, Woɓɛde-Edɔme ta Yeiyɛle. Gɛingɛin ganiiti ti ɠɛni ti ya: papaiti ta kɔnigiti. Azafe ɠɛni kɔtɛgiti gɛinsu."},{"book":"1 Dɔlɔ Sɛʋɛi","chapter":"16","verse":"6","text":"Zalaɠa ɠula nu felegɔiti, Ɓenaya ta Yaɠaziyɛle, naati ti ɠɛni puʋugi vɛɛzu siɛgi pɛ su Ɠɔoɠɔ GALAGI ná-minazeɠe kesui ɠakalaʋɛ."},{"book":"1 Dɔlɔ Sɛʋɛi","chapter":"16","verse":"7","text":"Ma mɔun ge ɠɛni ga naa, ga Davide yeelo Azafe ta ná-pɛlɛyeɠei wu nuiti ba, ga ti ɗa maamusɛ wuyei loo Ɠɔoɠɔ GALAGI ʋɛ."},{"book":"1 Dɔlɔ Sɛʋɛi","chapter":"16","verse":"8","text":"À Ɠɔoɠɔ GALAGI maamusɛ, wo wooɠula, wo dɛɛ ga toɠa ga GALA,"},{"book":"1 Dɔlɔ Sɛʋɛi","chapter":"16","verse":"9","text":"À guyei loo tɔun bɛ, wo maamusɛ ga gɛingɛin ganigiti!"},{"book":"1 Dɔlɔ Sɛʋɛi","chapter":"16","verse":"10","text":"À ɓɔɠɔ maamusɛ ga GALA daasei ɲadegai!"},{"book":"1 Dɔlɔ Sɛʋɛi","chapter":"16","verse":"11","text":"À Ɠɔoɠɔ GALAGI ɠaiziɛ ta ná-zɛbɛi,"},{"book":"1 Dɔlɔ Sɛʋɛi","chapter":"16","verse":"12","text":"À ɠizɛ kɛɛwoti maayikiaiti su, é ti ɠɛɛni,"},{"book":"1 Dɔlɔ Sɛʋɛi","chapter":"16","verse":"13","text":"wɔiti wo ga ná-botiɠɛ nui Izilayɛle mavofodaiti,"},{"book":"1 Dɔlɔ Sɛʋɛi","chapter":"16","verse":"14","text":"Ada-ƓALAGI ɠa ga Ɠɔoɠɔ GALAGI,"},{"book":"1 Dɔlɔ Sɛʋɛi","chapter":"16","verse":"15","text":"À ɠizɛ ná-minazeɠegi zu yeenɔpɛ,"},{"book":"1 Dɔlɔ Sɛʋɛi","chapter":"16","verse":"16","text":"minazeɠegi é boni Abalaame ʋɛ,"},{"book":"1 Dɔlɔ Sɛʋɛi","chapter":"16","verse":"17","text":"É kɛ ga devei Zakɔɓe ʋɛ,"},{"book":"1 Dɔlɔ Sɛʋɛi","chapter":"16","verse":"18","text":"É ɠɛni ma:"},{"book":"1 Dɔlɔ Sɛʋɛi","chapter":"16","verse":"19","text":"Wo lɔini gola,"},{"book":"1 Dɔlɔ Sɛʋɛi","chapter":"16","verse":"20","text":"ti ɠɛni leʋeteʋesu, ziiti pɔ bɛti,"},{"book":"1 Dɔlɔ Sɛʋɛi","chapter":"16","verse":"21","text":"Kɛlɛ GALA ge la ɠɛni ti yɛni na, nu nɔpɛ ge ʋa ti maanɔɠɔ,"},{"book":"1 Dɔlɔ Sɛʋɛi","chapter":"16","verse":"22","text":"É ɠɛni ti ma:"},{"book":"1 Dɔlɔ Sɛʋɛi","chapter":"16","verse":"23","text":"Eteai zu nuɓusɛiti kpein, à guyei loo Ɠɔoɠɔ GALAGI ʋɛ!"},{"book":"1 Dɔlɔ Sɛʋɛi","chapter":"16","verse":"24","text":"À ná-lɛbiyai ɠula kɛlɛma ziiti saama,"},{"book":"1 Dɔlɔ Sɛʋɛi","chapter":"16","verse":"25","text":"Mazɔlɔɔ Ɠɔoɠɔ GALAGI wɔɔlɔʋɛ, tɔ ɠa maamusɛi kpein soloogai ma,"},{"book":"1 Dɔlɔ Sɛʋɛi","chapter":"16","verse":"26","text":"Mazɔlɔɔ nuɓusɛiti ta-ɠalagiti pɛ ta ga zɛɛ ɠalagiti,"},{"book":"1 Dɔlɔ Sɛʋɛi","chapter":"16","verse":"27","text":"Toɠa volozu ná-bɔɔlɔi ta ná-maayikii zu,"},{"book":"1 Dɔlɔ Sɛʋɛi","chapter":"16","verse":"28","text":"Nuɓusɛiti kpein zooi ɠa, à Ɠɔoɠɔ GALAGI maamusɛ,"},{"book":"1 Dɔlɔ Sɛʋɛi","chapter":"16","verse":"29","text":"À lɛbiyai ve Ɠɔoɠɔ GALAGI laasei golai ʋɛ!"},{"book":"1 Dɔlɔ Sɛʋɛi","chapter":"16","verse":"30","text":"Eteai zu nuɓusɛiti kpein, à ɓali gaazu."},{"book":"1 Dɔlɔ Sɛʋɛi","chapter":"16","verse":"31","text":"Geeɠɔlɔgiti ti ɠoozunɛ, eteai ɠɛ koozunɛ wolai zu,"},{"book":"1 Dɔlɔ Sɛʋɛi","chapter":"16","verse":"32","text":"Kpoloɗɛi zikɔ, ta bu aniiti kpein."},{"book":"1 Dɔlɔ Sɛʋɛi","chapter":"16","verse":"33","text":"Dɔɓɔzu wuluiti kpein ti wooɠula ga koozunɛɛi Ɠɔoɠɔ GALAGI ɠaazu."},{"book":"1 Dɔlɔ Sɛʋɛi","chapter":"16","verse":"34","text":"À Ɠɔoɠɔ GALAGI maamusɛ, mazɔlɔɔ pagɛ,"},{"book":"1 Dɔlɔ Sɛʋɛi","chapter":"16","verse":"35","text":"À ɠɛ ma: «Ee, GALAGI, gi Ɠizo Nui, gi ɠizo!"},{"book":"1 Dɔlɔ Sɛʋɛi","chapter":"16","verse":"36","text":"Mamagi ɠa Ɠɔoɠɔ GALAGI ʋɛ,"},{"book":"1 Dɔlɔ Sɛʋɛi","chapter":"16","verse":"37","text":"Davide Azafe ta kɛɛɠɛlointi zɛni Ɠɔoɠɔ GALAGI ná-minazeɠe kesui ɠoba, ti ɗa ta-wotii ɠɛ miná yeenɔpɛ, eɠɛʋelei deveai la folo ɠilagilagi vaa ma."},{"book":"1 Dɔlɔ Sɛʋɛi","chapter":"16","verse":"38","text":"Siɠida makɛ nuiti é yeeloni ti ʋa, naati ti ɠɛni ga niiti: Yedutun ná-doun zunui Woɓɛde-Edɔme, naa ʋɛɛ Woza ʋa, ta ti-ɠɛɛlointi nu ʋuulɔzita maazu lɔsaʋa (68)."},{"book":"1 Dɔlɔ Sɛʋɛi","chapter":"16","verse":"39","text":"É devei veeni zalaɠa ɠula nui Sadɔke ya ta zalaɠa ɠula nui zɔiti, ga ti ɗa ta-wotii ɠɛ Ɠɔoɠɔ GALAGI ná-seɠe ʋɛlɛ ɲadegai ɠakalaʋɛ, nii é zalaɠa ɠula adaʋɛ ma Gaɓaɠɔn,"},{"book":"1 Dɔlɔ Sɛʋɛi","chapter":"16","verse":"40","text":"nii a kɛ ti ɗa gala zalaɠai ɠula folo ʋɛɛ kpɔkɔ ʋa Ɠɔoɠɔ GALAGI ʋɛ zalaɠa ɠulazuʋɛ maazu, eɠɛʋelei sɛʋɛai la Ɠɔoɠɔ GALAGI ná-tɔgi zu, nii é feeni Izilayɛle ya."},{"book":"1 Dɔlɔ Sɛʋɛi","chapter":"16","verse":"41","text":"Zɔiti ti ɠɛni ti ɠoba, naati ti ɠɛni ga niiti: Ɠeman ta Yedutun, naa ʋɛɛ zɔiti ba, niiti ziimazeɠegi woni ga tiye, ti yeelo ti ʋa ga ti ɗa Ɠɔoɠɔ GALAGI maamusɛ, mazɔlɔɔ ná-wooɠɛɠiladai ɠa yɛsu ná ɠɔ."},{"book":"1 Dɔlɔ Sɛʋɛi","chapter":"16","verse":"42","text":"Ɠeman ta Yedutun tɔnɔ ma wotii ɠɛni ga ti ɗa puʋugi vɛ, naa ʋɛɛ kɔtɛgi ɠɛin fai ʋa, ta gɛingɛin gani zɔiti niiti ti maanɛɛni ga ti ɗa ɠɛ guyei wu GALA dɛbi vai ma. Yedutun ná-doun zunuiti ta wotii ɠɛni ga ti ɗa wɛlɛ siɠidaʋɛti ma."},{"book":"1 Dɔlɔ Sɛʋɛi","chapter":"16","verse":"43","text":"Naa ʋoluma, nuɓusɛiti pɛ ti ɠaleni ma ta-ɠoizuʋɛti. Davide ɓalaa ge ɠaleni ma ná-koizu ga é tuya loo ná-pɛlɛyeɠei ʋɛ."}]}