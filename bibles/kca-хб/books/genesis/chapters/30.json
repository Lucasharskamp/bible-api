{"data":[{"book":"Genesis","chapter":"30","verse":"1","text":"Рахиль пӑ Иакова ԋаврэм ӑт тӑйәс, щишән, Рахиль Лия ŏпеԓ пеԓа ўшмащты питәс, пӑ Иакова йастәс: «Мӑнэма ԋаврэм мийа, ӑнтом ки, ма пӑрԓәм»."},{"book":"Genesis","chapter":"30","verse":"2","text":"Иаков Рахиль пеԓа ԉикащәс пӑ йастәс: «Ма ӑнта Турәм, Ԓўв нӑӈена ԋаврэм ӑт партәс»."},{"book":"Genesis","chapter":"30","verse":"3","text":"Ԓўв пӑ йастәс: «Тӑта щи ма митнэӈем Валла; ԓўв пиԓәԓән уԓа; ԓўв ма шаншема ԋаврэм сэма ат пайәтәԓ, ма ищи, ԓуԓән, ԓўв мŏхтэԓ ԋаврэм ат тӑйсәм»."},{"book":"Genesis","chapter":"30","verse":"4","text":"Пӑ Валла митнэӈәԓ ай нэӈа ԓўвеԓ мӑсԓы; Иаков ԓўв пиԓәԓән ус."},{"book":"Genesis","chapter":"30","verse":"5","text":"Валла ԓавәрта йис пӑ Иакова пŏх сэма пайтәс."},{"book":"Genesis","chapter":"30","verse":"6","text":"Рахиль йастәс: «Турәм ма верэм тўӈа пайәтсәԓы пӑ мӑнэм хўԓсәԓы, пӑ пŏх мӑнэма мӑс». Щишән, Дан30:6 Дан – (евр.) «ԓўв вер тўӈа пайтәс»; нэмән ԓўвеԓ пŏтсәԓы."},{"book":"Genesis","chapter":"30","verse":"7","text":"Щӑԓта Рахиль Валла митнэӈәԓ па ԓавәрта йис пӑ кимет пŏх Иакова сэма пайтәс."},{"book":"Genesis","chapter":"30","verse":"8","text":"Щӑԓта Рахиль йастәс: «Ŏпем пиԓән мин шек такан йӑха хойԓысмән, пӑ ма нŏх питсәм». Пӑ Неффалим30:8 Неффалим – (евр.) «йӑха хойԓәты вер» йасәӈ хŏрпи; нэмән ԓўвеԓ пŏтсәԓы."},{"book":"Genesis","chapter":"30","verse":"9","text":"Лия пӑ, ԋаврэм тӑйты вŏԓымаԓән, Зелфа митнэӈәԓ ўсԓы пӑ Иакова ай нэӈа мӑсԓы."},{"book":"Genesis","chapter":"30","verse":"10","text":"Щӑԓта Зелфа, Лия митнэ, Иакова пŏх сэма пайтәс."},{"book":"Genesis","chapter":"30","verse":"11","text":"Лия йастәс: «Шек йӑм». Гад30:11 Гад – (евр.) «шек йӑм»; нэмән ԓўвеԓ пŏтсәԓы."},{"book":"Genesis","chapter":"30","verse":"12","text":"Щӑԓта Зелфа, Лия митнэ, кимет пŏх Иакова сэма пайтәс."},{"book":"Genesis","chapter":"30","verse":"13","text":"Лия пӑ йастәс: «Ма ŏйэма, нэӈәт мӑнэм ŏйәӈа айәԓты питԓэԓ». Асир30:13 Асир – (евр.) «ŏйәӈ»; нэмән ԓўвеԓ пŏтсәԓы."},{"book":"Genesis","chapter":"30","verse":"14","text":"Ԓат тŏрән сэвәрты пŏрайән Рувим пŏхәԓ мўв хӑра мӑнәс пӑ мандрагор30:14 мандрагор – нэӈәта ԋотты ԓэвпәс; энәмты ԓэвпәсәт уйтәс, Лия аԋԏэԓа щитәт тусԓы. Рахиль Лияйа йастәс: «Пŏхен тўвәм мандрагор энәмты ԓэвпәсәт эԓты мӑнэма мийа»."},{"book":"Genesis","chapter":"30","verse":"15","text":"Лия пӑ ԓўвеԓа йастәс: «Икем нŏх ўсэн, щит нӑӈена шимәԓ, пŏхем тўвәм мандрагорәт па ԓӑӈхаԓԓан?» Рахиль йастәс: «Тӑм йэтән ԓўв нӑӈ хŏщайэн ат ԓŏӈтыйәԓ, пŏхен мандрагорәт сӑхат»."},{"book":"Genesis","chapter":"30","verse":"16","text":"Иаков йэтна пеԓа мўв хӑр эԓты йŏхәтмаԓән Лия ԓўв йэщаԓтәԓ этәс пӑ йастәс: «Ма хŏщайэм ԓŏӈтыйа, ма нӑӈен пŏхем мандрагорәт сӑхат ԓутсэм». Щи ат Иаков ԓўв хŏщайәԓ хоԓәс."},{"book":"Genesis","chapter":"30","verse":"17","text":"Турәм Лия хуԓтмәсԓы, ԓўв ԓавәрта йис пӑ Иакова ветмет пŏх сэма пайтәс."},{"book":"Genesis","chapter":"30","verse":"18","text":"Щӑԓта Лия йастәс: «Турәм мӑнэм мойԓәптәсԓы, митнэӈем икема миймем урәӈән». Иссахар30:18 Иссахар – (евр.) «йӑм мойԓәпса» йасәӈ хŏрпи; нэмән ԓўвеԓ мӑсԓы."},{"book":"Genesis","chapter":"30","verse":"19","text":"Лия па ԓавәрта йис, щӑԓта хутмет пŏх Иакова сэма пайтәс."},{"book":"Genesis","chapter":"30","verse":"20","text":"Щиты Лия йастәс: «Турәм мӑнэма йӑм мойԓәпса мӑс; икем ма хŏщайэм уԓты питәԓ, ма ԓўвеԓа хут пŏх сэма пайәтсәм». Завулон30:20 Завулон – (евр.) «ԓўв ма пиԓэмән уԓ» йасӈәт хŏрпи; нэмән ԓўвеԓ пŏтсәԓы."},{"book":"Genesis","chapter":"30","verse":"21","text":"Щӑԓта эви тӑйәс, Дина нэмән ԓўвеԓ пŏтсәԓы."},{"book":"Genesis","chapter":"30","verse":"22","text":"Турәм Рахиль нŏмәсән иса тӑйсәԓы, Турәм ԓўвеԓ хуԓтсәԓы пӑ ԋаврэмән партсәԓы."},{"book":"Genesis","chapter":"30","verse":"23","text":"Ԓўв ԓавәрта йис пӑ пŏх тӑйәс, пӑ йастәс: «Турәм йэԓэмем нŏх ўсԓы»."},{"book":"Genesis","chapter":"30","verse":"24","text":"Иосиф30:24 Иосиф – (евр.) «нŏх ўты» мўй пӑ «аршәк мӑты» йасӈәт хŏрпи; нэмән пŏтсәԓы пӑ йастәс: «Турәм мӑнэма кимет пŏх па мӑԓ»."},{"book":"Genesis","chapter":"30","verse":"25","text":"Рахиль Иосиф сэма пайәтмаԓ йўпийән, Иаков Лавана йастәс: «Мӑнэм эсԓы, ма ма тӑхайэма, ма мўвема мӑнԓәм;"},{"book":"Genesis","chapter":"30","verse":"26","text":"ԋаврэмԓам пӑ имиԓам мийаԓән, ма ԓыв урӈеԓән нӑӈена рупитсәм, щӑԓта ма мӑнԓәм, нӑӈ уйәтԓэн, хŏты ма нӑӈен йӑма рупитсэм»."},{"book":"Genesis","chapter":"30","verse":"27","text":"Лаван пӑ ԓўвеԓа йастәс: «Йӑм сэмән ма пеԓайэм ватԓән ки, тӑта хӑща. Ма мŏштәсэм, Турәм Куща нӑӈ хўватэн мӑнэм йӑм мӑԓ»."},{"book":"Genesis","chapter":"30","verse":"28","text":"Пӑ йастәс: «Нӑӈ тынэн ма эԓтэм мӑнэма йасты, пӑ ма мӑԓэм»."},{"book":"Genesis","chapter":"30","verse":"29","text":"Иаков ԓўвеԓа йастәс: «Нӑӈ уйәтԓэн, хŏты ма нӑӈена рупитсәм пӑ ма уԓтэм сыс хŏты нӑӈ тащԓан энәпсәт;"},{"book":"Genesis","chapter":"30","verse":"30","text":"ма йŏхәтмемән, шимәԓ ус, ин пӑ ара йис; Турәм Куща нӑӈен йӑмән мӑсԓы ма йŏхәтмем йўпийән; ма пӑ ма хот тэԓэм урәӈән хун рупитты питԓәм?»"},{"book":"Genesis","chapter":"30","verse":"31","text":"Лаван йастәс: «Мўй нӑӈен мӑты?» Иаков йастәс: «Нэмәԓты мӑнэм аԓ мийа. Ма йастәтэм щирән верԓэн ки, ма пӑ йэԓԓы нӑӈ тащԓан тӑйты пӑ шавиты питԓәԓам."},{"book":"Genesis","chapter":"30","verse":"32","text":"Ма тӑм хӑтәԓ нӑӈ ош тащԓан хŏԓ ватԓәԓам; хӑншаӈ, лотәӈ пӑ питы ошәт пӑ хӑншаӈ пӑ лотәӈ козайәт хŏԓ атэԓт ўйаԓән. Щимәщ войәт мӑнэма тына питԓәт."},{"book":"Genesis","chapter":"30","verse":"33","text":"Щӑха, ватты йŏхәттэнән, ма нӑӈ йэԓпенән вещкат ат усәм. Ӑнта хӑншаӈ, ӑнта лотәӈ коза пӑ ӑнта питы ош ма хŏщайэм ԉикмәԓ ки, щит ԓоԓмәм ŏта ԓўӈтәсты питәԓ»."},{"book":"Genesis","chapter":"30","verse":"34","text":"Лаван йастәс: «Йӑм, нӑӈ йасӈен щирән ат питәԓ»."},{"book":"Genesis","chapter":"30","verse":"35","text":"Щи хӑтәԓ хŏԓ хӑншаӈ, лотәӈ козайәт пӑ козёләт, нŏви лот тӑйты войәт, пӑ питы ошәт ԓўв атэԓт ўсԓы, пӑ пŏхԓаԓа шавиты мӑсԓы;"},{"book":"Genesis","chapter":"30","verse":"36","text":"пӑ хуԓәм хӑтәԓ сыс мӑнты хўвата щи войәт йэԓ туты партсәԓы. Иаков пӑ, Лаван йош войәт шавиты хӑщәс."},{"book":"Genesis","chapter":"30","verse":"37","text":"Щӑԓта Иаков тополь, миндаль пӑ чинар йўхәт эԓты веԓщи сэврәм нўвԓаԓ хŏща йўх карԓаԓ шумԓәӈа ԋŏхәрсәԓы, нŏви ԋар йўх унты карәԓ хŏпәтман;"},{"book":"Genesis","chapter":"30","verse":"38","text":"щимәщ шумԓәӈ нўвәт войәт йищәԓтәты хўрэт ԓыпийа пŏтсәԓы, хŏԓта войәт йищты йŏхтыԓысәт. Вохатты сыс йищты йŏхтыԓыйәм войәт,"},{"book":"Genesis","chapter":"30","verse":"39","text":"щи нўвәт йэԓпийән вохатсәт, щишән, опсәм пŏшхәт хӑншаӈәт пӑ лотәӈәт усәт."},{"book":"Genesis","chapter":"30","verse":"40","text":"Иаков щи ош пŏшәхԓаԓ атэԓт тӑйсәԓы; щӑԓта пӑ, вохатты пŏрайән нŏви войәт щиты ԓощәԓтыԓысԓы, ԓыв Лаван хӑншаӈ пӑ питы войәт пеԓы ат ватсәт; ԓўв тащԓаԓ атэԓт тӑйсәԓы, Лаван войәт пиԓән ӑт ԓыԓәтсәԓы."},{"book":"Genesis","chapter":"30","verse":"41","text":"Кашәӈ пўш, хун йурәӈ нэ войәт хўрэт хŏща йик йищты йŏхтыԓысәт, хўрэт ԓыпийа войәт сэм йэԓпийа Иаков шумәԓтәм нўвәт пŏныԓыйәс, ԓыв щита ат вохатсәт."},{"book":"Genesis","chapter":"30","verse":"42","text":"Хун пӑ вевԓы войәт усәт, щи пŏрайән нўвәт ӑт пŏныԓыйәс. Щишән, вевԓы войәт Лаван пеԓа питсәт, йурәӈ ŏтәт пӑ Иаков пеԓа."},{"book":"Genesis","chapter":"30","verse":"43","text":"Щишән, щи хŏйат шек-шек тащәӈа йис, ар ош тащ, тӑйәс, митнэӈәт, митйох, верблюд пӑ осёл войәт тӑйәс."}]}