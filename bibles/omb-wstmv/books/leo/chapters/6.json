{"data":[{"book":"Leo","chapter":"6","verse":"1","text":"“Ngere ngaha a leohora, leo tamwata mena leo vevegi ngere hi a nomiu Huqe Mauri u betea laweau huri ve nein huhui gimiu nein vei lune lolo vanue nge hilogo nein dige utu liu vano lolo vanue nein leie vin vuragi nomiu."},{"book":"Leo","chapter":"6","verse":"2","text":"Me gimiu mei renetumiu mei reneture lo tagure rain lado mavagi gina nomiu Huqe Mauri, huri lune nein mwaso vin qaravu me nein hako bibi na nona leo tamwata mena nona leohora neu nau bete lawego."},{"book":"Leo","chapter":"6","verse":"3","text":"Ei Israel! Goin ronghuri me goin tabetabe, huri vin garea mei go siu huri nein sao lawuagi; ko lolo tano mo hale wai lulumu, mena hinaga lulumu, mwere hi Huqe Mauri noi tamamiu Huqe u warataugi lawe gimiu."},{"book":"Leo","chapter":"6","verse":"4","text":"Ei Israel! Nein rongo! Huqe i nge noda Huqe Mauri, Huqe ngeie gategale hogosie."},{"book":"Leo","chapter":"6","verse":"5","text":"Goin leogareagi na nomu Huqe Mauri mena dingmwangomu doluegi, mena nomu mwasoana doluegi me gena huimu doluegi."},{"book":"Leo","chapter":"6","verse":"6","text":"Leohora ngere ngaha nam bete lawego bagataha goin lado bibi lolo dingmwangomu."},{"book":"Leo","chapter":"6","verse":"7","text":"Goin uluire lawe renetumu me goin laqagi lawera tavohe gom toga lolo valemu, me tavohe gom dige lo turegi, tavohe gom eno, tavohe gom maraga."},{"book":"Leo","chapter":"6","verse":"8","text":"Me nein veu gigilegi nie lo lime mu gagategalegi, mena rae mu gagategalegi."},{"book":"Leo","chapter":"6","verse":"9","text":"Me goin ulire lo matai vale mu me lo matai nomu ara."},{"book":"Leo","chapter":"6","verse":"10","text":"Tavohe nomu Huqe Mauri vin lei go vano lolo vanue ngere hi nge u warataugi lawe retubumiu, i Ebraham, i Aesak, me lawe Jekob ve vin bete lawego, a tano mena vanue rege lalawua ngere hi nehi bulure tea."},{"book":"Leo","chapter":"6","verse":"11","text":"Me vale sao rau medi doluegi gena gineu gagarea ngehi hogoni tea, walui wai gohi keli tea, talui waen mena talui oliv nehi rivu tea. Siu tavohe gom gani goin guqe,"},{"book":"Leo","chapter":"6","verse":"12","text":"goin leohuri huri ve goin mese galuvegi na Huqe. Ngeie u lei go dena vanue Ijib, dena vanuei tangaloi gimiu neu tabana gagarasi lune."},{"book":"Leo","chapter":"6","verse":"13","text":"Goin lado mavagi gena nomu Huqe Mauri goin tabana lawea hogosie me go goin waratau lohenana."},{"book":"Leo","chapter":"6","verse":"14","text":"Nein mese huri na huqe vurogi doluegi, me dena huqe vurogi nora tangaloi dolue mo dali gimiu."},{"book":"Leo","chapter":"6","verse":"15","text":"Huri nomu Huqe Mauri nge lo livuge miu nge a nomu Huqe Mauri domi gagarasi mo mata bibi gimiu me a merona vin gao huri gimiu me vin lei vohogi gimiu dena nagoi tano."},{"book":"Leo","chapter":"6","verse":"16","text":"Nein mese vai lehi na nomu Huqe Mauri mwere neu vei lehie lo vanue Masa."},{"book":"Leo","chapter":"6","verse":"17","text":"Nein lado bibi ve nein hako bibi na leohora noi nomu Huqe Mauri mena nona na leo raga hui me leo tamwata goro nge u teu lawe gimiu."},{"book":"Leo","chapter":"6","verse":"18","text":"Goin vei havai u vovohoi me u garea lo nagoi Huqe, huri vi garea mei go me goin vano goin lei na tano garea i Huqe u waratau lawe retubumiu."},{"book":"Leo","chapter":"6","verse":"19","text":"Me goin godo vohogi na tavalui vuro dena vanue hi, mwerei Huqe u veve."},{"book":"Leo","chapter":"6","verse":"20","text":"Lo taro vin vomai renetumiu rain hui go ve, ‘?Noda Huqe Mauri, nge huri havagi mo veve siaga lawe ginde huri ve dan tabe siagagi na leo raga hui me leo tamwata, me leo vevegi ngaha?’"},{"book":"Leo","chapter":"6","verse":"21","text":"Nein veve lawera huri vena, ‘Tuei noda tamaragai rau tabana gagarasi noi ratahigi tau Ijib, nge Huqe u vomai mo lai vohogi ginde gena nona huireana."},{"book":"Leo","chapter":"6","verse":"22","text":"Lo tarogi hi i Huqe u vei na gineu lalawua vaigivui me gineu vai vutugegi lawua, rau huire vovohi na vanue Ijib, vovohi na ratahigi tau Ijib, me vovohi na valera doluegi. Dau lehire lolo matada."},{"book":"Leo","chapter":"6","verse":"23","text":"Nge u lei vohogi ginde dena vanue Ijib, mo vai ginde dam toga masuri me mo lai ginde talo vanue hano mwere nge u warataugi lawe retubumiu."},{"book":"Leo","chapter":"6","verse":"24","text":"I Huqe mo veve lawe ginde ve dain tabe na nona tamwata me dain lado mavagi na noda Huqe Mauri, huri a gineu vin garea me dain mwaso mwere bagataha."},{"book":"Leo","chapter":"6","verse":"25","text":"Me ve dain tabe vurugegi na nona leohora doluegi ngere ngaha lo nagoi noda Huqe Mauri mwere nge u veve lawe ginde dain toga vovohoi lo nagona.’”"}]}