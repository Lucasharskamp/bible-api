{"data":[{"book":"Matiu","chapter":"22","verse":"1","text":"Jisọs gwara ha okwu ọzọ nʼilu sị,"},{"book":"Matiu","chapter":"22","verse":"2","text":"“Alaeze eluigwe dị ka otu eze, nke kwadoro oke oriri ọlụlụ di na nwunye, nʼihi nwa ya nwoke."},{"book":"Matiu","chapter":"22","verse":"3","text":"O zipụrụ ndị ohu ya ka ha gaa chetara ndị ahụ a kpọrọ ka ha bịa. Ma ha niile achọghị ịbịa."},{"book":"Matiu","chapter":"22","verse":"4","text":"“O zipụkwara ndị ohu ya ọzọ na-ejere ya ozi ka ha gaa gwa ndị ahụ a kpọrọ oriri sị, ‘E dozichaala ihe oriri ugbu a, egburu m oke ehi, na anụ ọzọ gbara abụba. Edoziela ihe niile. Bịanụ nʼoriri ọlụlụ di na nwunye.’"},{"book":"Matiu","chapter":"22","verse":"5","text":"“Ma ndị ahụ niile a kpọrọ oriri gawaara mkpa ha nʼihi na ha akpọghị ya ihe ọbụla. Otu onye gara nʼala ubi ya, nke ọzọ nʼụlọ ahịa ya."},{"book":"Matiu","chapter":"22","verse":"6","text":"Ndị fọdụrụ jidere ndị ohu ya, mee ha ihe ihere ma gbukwaa ha."},{"book":"Matiu","chapter":"22","verse":"7","text":"Onye eze ahụ were iwe nke ukwuu, zipụ ndị agha ya ka ha gaa laa ndị ogbu mmadụ ahụ nʼiyi, rechapụkwa obodo ha nʼọkụ."},{"book":"Matiu","chapter":"22","verse":"8","text":"“Mgbe ahụ ọ gwara ndị ohu ya sị, ‘E doziela m oriri ọlụlụ di na nwunye, ma ndị a kpọrọ oku ekwesighị ekwesi."},{"book":"Matiu","chapter":"22","verse":"9","text":"Ugbu a, gaanụ nʼakụkụ ụzọ niile, kpọbatanụ ndị niile unu hụrụ, ka ha bịa nʼoriri ọlụlụ di na nwunye a.’"},{"book":"Matiu","chapter":"22","verse":"10","text":"Ndị ohu ahụ pụrụ gaa nʼokporoụzọ niile kpọbata mmadụ niile ha hụrụ. Ha kpọbatara ndị bụ ezi mmadụ na ndị bụ ajọ mmadụ. Ụlọ oriri ahụ jupụtakwara na ndị a kpọrọ."},{"book":"Matiu","chapter":"22","verse":"11","text":"“Ma mgbe eze ahụ batara ileta ndị niile nọ na nri, ọ hụrụ otu nwoke nke na-eyighị uwe ọlụlụ nwunye."},{"book":"Matiu","chapter":"22","verse":"12","text":"Ọ jụrụ ya ajụjụ sị, ‘Enyi m, i si aṅaa bata nʼebe a mgbe ị na-eyighị uwe ọlụlụ di na nwunye?’ O mechiri ọnụ ya nʼihi na o nweghị ihe ọ ga-asa."},{"book":"Matiu","chapter":"22","verse":"13","text":"“Eze ahụ nyere ndị ozi ya iwu sị ha, ‘Keenụ ya eriri, aka na ụkwụ, tụpụkwanụ ya nʼezi, nʼime ọchịchịrị, ebe ịkwa akwa na ịta ikikere eze ga-adị.’"},{"book":"Matiu","chapter":"22","verse":"14","text":"“Nʼihi na akpọrọ ọtụtụ mmadụ oku, maọbụ mmadụ ole na ole ka a họọrọ.”"},{"book":"Matiu","chapter":"22","verse":"15","text":"Mgbe ahụ ndị Farisii22:15 Farisii Ndị otu na-akwado maka idebezu mmemme na omenaala niile ndị Juu. zukọtara na-achọ ụzọ ha ga-esi mee ka o kwuhie ọnụ ka ha site na ya jide ya."},{"book":"Matiu","chapter":"22","verse":"16","text":"Ha zigara ndị na-eso ụzọ ha na ndị nʼotu Herọd ka ha jụọ ya sị, “Onye ozizi, anyị maara nke ọma na ị bụ onye eziokwu, na ị na-ezikwa ụzọ Chineke nʼeziokwu. Ị dịghị asọkwa onye ọbụla anya, nʼihi na ị dịghị ele mmadụ anya nʼihu nʼagbanyeghị ndị ha bụ."},{"book":"Matiu","chapter":"22","verse":"17","text":"Ugbu a gwa anyị, gịnị bụ uche gị? O ziri ezi nʼiwu ịtụ ụtụ nye Siza, ka ọ bụ na o zighị ezi?”"},{"book":"Matiu","chapter":"22","verse":"18","text":"Ebe Jisọs maara ihe ọjọọ ha bu nʼobi, ọ zara sị ha, “Ndị ihu abụọ! Gịnị mere unu ji anwa m ọnwụnwa?"},{"book":"Matiu","chapter":"22","verse":"19","text":"Gosinụ m ego e ji akwụ ụgwọ ụtụ.” Ha wetaara ya otu mkpụrụ ego."},{"book":"Matiu","chapter":"22","verse":"20","text":"Ọ jụrụ ha ajụjụ sị, “Onye ka e sekwasịrị onyinyo ya nʼelu ego a? Aha onye kwa dị nʼokpuru onyinyo a?”"},{"book":"Matiu","chapter":"22","verse":"21","text":"Ha zara sị ya, “Ọ bụ nke Siza.”"},{"book":"Matiu","chapter":"22","verse":"22","text":"Mgbe ha nụrụ nke a, ọ gbagwojuru ha anya, nʼihi ya, ha hapụrụ ya pụọ."},{"book":"Matiu","chapter":"22","verse":"23","text":"Nʼụbọchị ahụ kwa, ụfọdụ ndị Sadusii, ndị na-asị na mbilite nʼọnwụ adịghị, bịakwutere ya ịghụ ya ọnụ."},{"book":"Matiu","chapter":"22","verse":"24","text":"Onye ozizi, “Mosis kwuru sị, ọ bụrụ na nwoke ọbụla anwụọ na-amụtaghị nwa, nwanne ya nwoke ga-alụrụ nwanyị ahụ di ya nwụrụ, ka ọ mụtara nwanne ya nwoke ahụ nwụrụ anwụ nwa."},{"book":"Matiu","chapter":"22","verse":"25","text":"Ugbu a, e nwere ụmụnne nwoke asaa nʼetiti anyị. Onye nke mbụ lụrụ nwunye, nwụọ, ma ebe ọ dịghị ụmụ ọ mụtara, ọ hapụrụ nwanne ya nwunye ya."},{"book":"Matiu","chapter":"22","verse":"26","text":"Otu a ka nke abụọ mekwara, ma nke atọ, ruo na nke asaa."},{"book":"Matiu","chapter":"22","verse":"27","text":"Nʼikpeazụ, nwanyị ahụ nʼonwe ya nwụkwara."},{"book":"Matiu","chapter":"22","verse":"28","text":"Ugbu a, nʼoge mbilite nʼọnwụ, nwunye onye ka nwanyị a ga-abụ, ebe ọ bụ na ụmụnne nwoke asaa ndị a lụtụchara ya mgbe ọ nọ nʼụwa?”"},{"book":"Matiu","chapter":"22","verse":"29","text":"Jisọs zara ha sị, “Unu na-ejehie ụzọ nʼihi na unu aghọtaghị ihe akwụkwọ nsọ na-ekwu. Unu aghọtakwaghị ụdị ike Chineke nwere."},{"book":"Matiu","chapter":"22","verse":"30","text":"Nʼihi na mbilite nʼọnwụ, ịlụ di na nwunye agaghị adịkwa, kama ha ga-adị ka ndị mmụọ ozi nʼeluigwe."},{"book":"Matiu","chapter":"22","verse":"31","text":"Ma nʼihe banyere mbilite nʼọnwụ nke ndị nwụrụ anwụ, ọ bụ na unu agụtabeghị ihe Chineke gwara unu sị,"},{"book":"Matiu","chapter":"22","verse":"32","text":"Mụ onwe m bụ Chineke nke Ebraham, Chineke nke Aịzik na Chineke nke Jekọb.22:32 Ọpụ 3:6 Ọ bụghị Chineke nke ndị nwụrụ anwụ, kama ọ bụ nke ndị dị ndụ.”"},{"book":"Matiu","chapter":"22","verse":"33","text":"Mgbe igwe mmadụ ahụ nụrụ nke a, ozizi ya juru ha anya."},{"book":"Matiu","chapter":"22","verse":"34","text":"Ma mgbe ndị Farisii nụrụ na ọ emeela ka ndị Sadusii mechie ọnụ ha, ha gbakọtara otu ebe."},{"book":"Matiu","chapter":"22","verse":"35","text":"Otu onye nʼime ha, bụ onye ozizi iwu22:35 Ndị ozizi iwu bụ ndị ọka nʼiwu, ọ bụ ha na a tapịaa iwu gbasara usoro okpukpe. bịara jụọ ya ajụjụ iji nwaa ya:"},{"book":"Matiu","chapter":"22","verse":"36","text":"“Onye ozizi, olee iwu nke kachasị mkpa nʼime iwu niile?”"},{"book":"Matiu","chapter":"22","verse":"37","text":"Ọ zara sị ya, “ ‘Hụ Onyenwe gị bụ Chineke gị nʼanya site nʼobi gị niile na site na mkpụrụobi gị niile, na site nʼuche gị niile.’22:37 Dit 6:5"},{"book":"Matiu","chapter":"22","verse":"38","text":"Nke a bụ iwu nke mbụ, bụrụkwa iwu kachasị iwu niile."},{"book":"Matiu","chapter":"22","verse":"39","text":"Iwu ọzọ na-eso nke a nʼịdị mkpa bụ nke a, ‘Hụ onye agbataobi gị nʼanya dị ka i si hụ onwe gị nʼanya.’22:39 Lev 19:18"},{"book":"Matiu","chapter":"22","verse":"40","text":"Iwu ndị ọzọ niile na ihe niile ndị amụma kwuru dabeere nʼebe iwu abụọ ndị a nọ.”"},{"book":"Matiu","chapter":"22","verse":"41","text":"Mgbe ndị Farisii gbakọrọ nʼotu ebe, Jisọs jụrụ ha,"},{"book":"Matiu","chapter":"22","verse":"42","text":"“Gịnị ka unu na-eche banyere Kraịst? Nwa onye ka ọ bụ?”"},{"book":"Matiu","chapter":"22","verse":"43","text":"Ọ sịrị ha, “Gịnị mekwaranụ Devid site na ntụziaka nke Mmụọ Nsọ jiri kpọọ ya ‘Onyenwe m’? Nʼihi na ọ sịrị,"},{"book":"Matiu","chapter":"22","verse":"44","text":"“ ‘Onyenwe anyị gwara Onyenwe m sị ya,"},{"book":"Matiu","chapter":"22","verse":"45","text":"Ọ bụrụ na Devid kpọrọ ya ‘Onyenwe anyị,’ oleekwanụ otu o si bụrụkwa nwa ya?”"},{"book":"Matiu","chapter":"22","verse":"46","text":"Ọ dịghị onye pụrụ ịsa ya okwu. Sitekwa nʼụbọchị ahụ, ọ dịghị onye ọbụla nwere anya ike ịjụ ya ajụjụ ọzọ."}]}