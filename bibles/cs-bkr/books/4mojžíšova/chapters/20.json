{"data":[{"book":"4 Mojžíšova","chapter":"20","verse":"1","text":"I přitáhlo všecko množství synů Izraelských na poušť Tsin, měsíce prvního; i pozůstal lid v Kádes, kdež umřela Maria, a tu jest pochována."},{"book":"4 Mojžíšova","chapter":"20","verse":"2","text":"A když množství to nemělo vody, sešli se proti Mojžíšovi, a proti Aronovi."},{"book":"4 Mojžíšova","chapter":"20","verse":"3","text":"I domlouval se lid na Mojžíše, a mluvili, řkouce: Ó kdybychom i my byli zemřeli, když zemřeli bratří naši před Hospodinem!"},{"book":"4 Mojžíšova","chapter":"20","verse":"4","text":"Proč jste jen uvedli shromáždění Hospodinovo na poušť tuto, abychom zde pomřeli i my i dobytek náš?"},{"book":"4 Mojžíšova","chapter":"20","verse":"5","text":"A proč jste nás vyvedli z Egypta, abyste uvedli nás na toto zlé místo, na němž se nerodí ani obilí, ani fíků, ani hroznů, ani jablek zrnatých, na kterémž ani vody ku pití není?"},{"book":"4 Mojžíšova","chapter":"20","verse":"6","text":"Tedy odšel Mojžíš s Aronem od tváři shromáždění ke dveřím stánku úmluvy, a padli na tváři své; i ukázala se sláva Hospodinova nad nimi."},{"book":"4 Mojžíšova","chapter":"20","verse":"7","text":"A mluvil Hospodin k Mojžíšovi, řka:"},{"book":"4 Mojžíšova","chapter":"20","verse":"8","text":"Vezmi hůl, a shromáždíce všecko množství, ty i Aron bratr tvůj, mluvte k skále této před očima jejich, a vydá vodu svou. I vyvedeš jim vodu z skály, a dáš nápoj všemu množství i dobytku jejich."},{"book":"4 Mojžíšova","chapter":"20","verse":"9","text":"Tedy vzal Mojžíš hůl před tváří Hospodinovou, jakž rozkázal jemu."},{"book":"4 Mojžíšova","chapter":"20","verse":"10","text":"I svolali Mojžíš s Aronem všecko množství před skálu, a řekl jim: Slyštež nyní, ó reptáci: Zdali z skály této vyvedeme vám vodu?"},{"book":"4 Mojžíšova","chapter":"20","verse":"11","text":"I pozdvihl Mojžíš ruky své, a udeřil v skálu holí svou po dvakrát; i vyšly vody hojné, a pilo všecko množství i dobytek jejich."},{"book":"4 Mojžíšova","chapter":"20","verse":"12","text":"Potom řekl Hospodin Mojžíšovi a Aronovi: Že jste mi nevěřili, abyste posvětili mne před očima synů Izraelských, proto neuvedete shromáždění tohoto do země, kterouž jsem jim dal."},{"book":"4 Mojžíšova","chapter":"20","verse":"13","text":"Toť jsou ty vody sváru, o kteréž svařili se synové Izraelští s Hospodinem, a posvěcen jest v nich."},{"book":"4 Mojžíšova","chapter":"20","verse":"14","text":"I poslal Mojžíš posly z Kádes k králi Edom, aby řekli: Totoť vzkazuje bratr tvůj Izrael: Ty víš o všech těžkostech, kteréž přišly na nás,"},{"book":"4 Mojžíšova","chapter":"20","verse":"15","text":"Že sstoupili otcové naši do Egypta, a bydlili jsme tam za mnoho let. Egyptští pak ssužovali nás i otce naše."},{"book":"4 Mojžíšova","chapter":"20","verse":"16","text":"A volali jsme k Hospodinu, kterýž uslyšel hlas náš, a poslav anděla, vyvedl nás z Egypta, a aj, již jsme v Kádes městě, při pomezí tvém."},{"book":"4 Mojžíšova","chapter":"20","verse":"17","text":"Nechť, prosím, projdeme skrze zemi tvou. Nepůjdeme přes rolí, ani přes vinice, aniž píti budeme vody z čí studnice; cestou královskou půjdeme a neuchýlíme se na pravo ani na levo, dokavadž nepřejdeme mezí tvých."},{"book":"4 Mojžíšova","chapter":"20","verse":"18","text":"Jemužto odpověděl Edom: Nechoď skrze mou zemi, abych s mečem nevyšel v cestu tobě."},{"book":"4 Mojžíšova","chapter":"20","verse":"19","text":"I řekli mu synové Izraelští: Obecnou silnicí půjdeme, a jestliže vody tvé napili bychom se, buď my neb dobytek náš, zaplatíme ji; nic jiného nežádáme, toliko pěší abychom prošli."},{"book":"4 Mojžíšova","chapter":"20","verse":"20","text":"Odpověděl: Neprojdeš. A vytáhl proti nim Edom s množstvím lidu a s silou velikou."},{"book":"4 Mojžíšova","chapter":"20","verse":"21","text":"Když tedy nedopustil Edom Izraelovi, aby přešel meze jeho, uchýlil se Izrael od něho."},{"book":"4 Mojžíšova","chapter":"20","verse":"22","text":"A hnuvše se synové Izraelští i všecko množství jejich z Kádes, přišli na horu řečenou Hor."},{"book":"4 Mojžíšova","chapter":"20","verse":"23","text":"I mluvil Hospodin k Mojžíšovi a Aronovi na hoře Hor, při pomezí země Edom, řka:"},{"book":"4 Mojžíšova","chapter":"20","verse":"24","text":"Připojen bude Aron k lidu svému; nebo nevejde do země, kterouž jsem dal synům Izraelským, proto že jste odporni byli řeči mé při vodách sváru."},{"book":"4 Mojžíšova","chapter":"20","verse":"25","text":"Pojmi Arona a Eleazara syna jeho, a uvedeš je na horu Hor."},{"book":"4 Mojžíšova","chapter":"20","verse":"26","text":"A svlečeš Arona z roucha jeho, a oblečeš v ně Eleazara syna jeho; nebo Aron připojen bude k lidu svému, a tam umře."},{"book":"4 Mojžíšova","chapter":"20","verse":"27","text":"I učinil Mojžíš, jakž rozkázal Hospodin, a vstoupili na horu Hor před očima všeho množství."},{"book":"4 Mojžíšova","chapter":"20","verse":"28","text":"A svlékl Mojžíš Arona z roucha jeho, a oblékl v ně Eleazara syna jeho. I umřel tam Aron na pahrbku hory, Mojžíš pak a Eleazar sstoupili s hory."},{"book":"4 Mojžíšova","chapter":"20","verse":"29","text":"Vidouce pak všecko množství, že umřel Aron, plakali ho za třidceti dní všecken dům Izraelský."}]}