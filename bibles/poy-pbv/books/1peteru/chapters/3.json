{"data":[{"book":"1 Peteru","chapter":"3","verse":"1","text":"Namwenga wadala, mlituli pasi pa uwezu wa wapalu wenu, su handa kwana wapalu woseri yawajimira ndiri shisoweru sha Mlungu, wapati kujimira kwa kuguwona mgenderanu gwenu. Hayiweri ndiri kwa mwenga mpaka kutakula shisoweru,"},{"book":"1 Peteru","chapter":"3","verse":"2","text":"toziya hawawoni ntambu mgenderanu gwenu yaguwera guherepa na gwa ligoya."},{"book":"1 Peteru","chapter":"3","verse":"3","text":"Kuliheripiziya kwa mwenga namtumbira vitwatira vya kunja, gambira ntambu zya kudukusa viri zya maringisu nentu na kuvala vintu vya zahabu na nguwu zya beyi nkulu."},{"book":"1 Peteru","chapter":"3","verse":"4","text":"Su uherepa wenu ufiruwa kulawirana na ntambu ya mngati mwa untu wa nakaka, uherepa yawunyala ndiri wa uheri na unyamaliru wa rohu, weni ndo wa mana nentu palongolu pa Mlungu."},{"book":"1 Peteru","chapter":"3","verse":"5","text":"Hangu ndo ntambu yawaliherepiziyiti pamakashu wadala wananagala yawamguwiriti na kumtumbira Mlungu kwa kulitula pasi pa wapalu wawu,"},{"book":"1 Peteru","chapter":"3","verse":"6","text":"gambira Sara ntambu yakalituliti pasi pa Aburahamu na kumshema yomberi mtuwa gwakuwi. Mwenga muwera vinu wahinga wakuwi handa pamutenda gaherepa pota kutiliziwa shintu shoseri."},{"book":"1 Peteru","chapter":"3","verse":"7","text":"Ntambu iraa ayi mwenga wapalu, mulikali na wadala wenu kwa mahala, muwapanani ligoya pamuvimana kuwera womberi wawera legilegi na ntambu yawawera wahala pamuhera na mwenga manemu ga ukomu, mtendi hangu su kwahera shintu hashileweleri maluwa genu kwa Mlungu."},{"book":"1 Peteru","chapter":"3","verse":"8","text":"Upeleru, mwenga mwawoseri mfiruwa kuwera na moyu gumu na pamuliwonera lusungu maweni mwenga na muweri wapoli na wananaga."},{"book":"1 Peteru","chapter":"3","verse":"9","text":"Namuwawuzilira wantu vidoda kwa vidoda, ama mayigilangu kwa mayigilangu kumbiti muwatekeleri, toziya mwenga mshemitwi na Mlungu mpati kugahala matekeleru."},{"book":"1 Peteru","chapter":"3","verse":"10","text":"Malembu Mananagala galonga,"},{"book":"1 Peteru","chapter":"3","verse":"11","text":"Kaleki kutenda ukondola na katendi gaherepa,"},{"book":"1 Peteru","chapter":"3","verse":"12","text":"Toziya masu ga Mtuwa gawalola walii yawawera waheri"},{"book":"1 Peteru","chapter":"3","verse":"13","text":"Ndo gaa hakawatenduwi mwenga handa pamuwera wagangamala mukutenda gaherepa?"},{"book":"1 Peteru","chapter":"3","verse":"14","text":"Kumbiti ata pamfiruwa kupata ntabiku toziya ya kutenda yagamfiriziya Mlungu, su mtekelerwa! Namtira shilii shawatira womberi, namutulwa mukushashatika."},{"book":"1 Peteru","chapter":"3","verse":"15","text":"Kumbiti mumkwisi Kristu kuwera Mtuwa mumyoyu mwenu. Muweri kala kumwankula muntu yoseri yakawakosiya litumbiru lyamuwera nali."},{"book":"1 Peteru","chapter":"3","verse":"16","text":"Su mtendi hangu kwa lyoga na ligoya, kumbiti muweri na nfiru zyazitulanguziya mwahera likosa, su woseri pawawahigilanga kulawirana na mgenderanu guherepa yamuwera nagu mu Kristu, womberi hawasoniziwi kwa shilii shawawayowelera."},{"book":"1 Peteru","chapter":"3","verse":"17","text":"Toziya iherepa kutabika kwa kutenda maheri, Mlungu pakafira, kuliku kutabika kwa kutenda makondola."},{"book":"1 Peteru","chapter":"3","verse":"18","text":"Su Kristu viraa katabisiyitwi na kuhowa kwa mala yimu hera toziya ya vidoda, yomberi yakaweriti muheri katabisiyitwi na kuhowa toziya ya wantu wakondola, su kawalanguziyi mwenga njira ya kumgendera Mlungu. Yomberi kalagitwi shinshimba kumbiti katenditwi mkomu murohu,"},{"book":"1 Peteru","chapter":"3","verse":"19","text":"na kwa rohu vulaa yomberi kagenditi kuzibwelera rohu zilii zyaziweriti mushibetubetu"},{"book":"1 Peteru","chapter":"3","verse":"20","text":"yawalemiti kujimila pamakashu Mlungu pakawahepeleriti mumashaka ga Nuhu shipindi Safina payiweriti yankunyawiwa. Musafina amu, wantu watangala ndiri, wantu wanani hera pa wantu woseri ndo walopoziwitwi pamashi,"},{"book":"1 Peteru","chapter":"3","verse":"21","text":"na mashi geni gaweriti mfanu gwa ubatizu yawuwalopoziyiti mwenga vinu vulaa. Ubatizu ndo shisoweru ndiri shakuwusiya udoda munshimba kumbiti ndo lagilu lya nfiru iherepa kwa Mlungu. Liwalopoziyi mwenga kwa uzyukusiwu wa Yesu Kristu,"},{"book":"1 Peteru","chapter":"3","verse":"22","text":"yomberi yakagenditi kumpindi na vinu kalikala uwega wa kumliwu wa Mlungu, kankuwakolamlima wantumintumi wa kumpindi wa Mlungu woseri na ukulu na yawawera na makakala."}]}