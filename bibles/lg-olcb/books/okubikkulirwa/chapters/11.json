{"data":[{"book":"Okubikkulirwa","chapter":"11","verse":"1","text":"Ne mpeebwa olumuli oluli ng’omuggo okupima ne ŋŋambibwa nti, “Golokoka opime Yeekaalu ya Katonda n’ekyoto n’abo abasinziza mu Yeekaalu."},{"book":"Okubikkulirwa","chapter":"11","verse":"2","text":"Naye oluggya olw’ebweru lwo tolupima kubanga luweereddwayo eri amawanga, era balirinnyirira ekibuga ekitukuvu okumala emyezi amakumi ana mu ebiri (42)."},{"book":"Okubikkulirwa","chapter":"11","verse":"3","text":"Era ndiwa abajulirwa bange ababiri nga bambadde ebibukutu ne bawa obunnabbi okumala ennaku lukumi mu bibiri mu nkaaga (1,260).”"},{"book":"Okubikkulirwa","chapter":"11","verse":"4","text":"Abajulirwa abo ababiri gy’emiti emizeeyituuni ebiri era ebikondo by’ettaala ebibiri, abayimirira mu maaso ga Mukama ow’ensi yonna."},{"book":"Okubikkulirwa","chapter":"11","verse":"5","text":"Omuntu yenna agezaako okubakolako akabi azikirizibwe n’omuliro oguva mu kamwa kaabwe, ne gwokya abalabe baabwe; era omuntu yenna bw’ayagala okubakolako akabi, bwe kityo kigwana ye okuttibwa."},{"book":"Okubikkulirwa","chapter":"11","verse":"6","text":"Balina obuyinza okuggalawo eggulu enkuba n’etetonnya mu nnaku ez’obunnabbi bwabwe, era balina n’obuyinza okufuula amazzi omusaayi n’okuleeta buli kubonaabona kwonna ku nsi buli lwe banaabanga baagadde."},{"book":"Okubikkulirwa","chapter":"11","verse":"7","text":"Bwe balimala okuwa obujulirwa bwabwe, ensolo enkambwe eva mu bunnya obutakoma erirangirira olutalo ebalwanyise, era ebatte n’okubawangula ebawangule."},{"book":"Okubikkulirwa","chapter":"11","verse":"8","text":"Emirambo gyabwe girisigala mu nguudo z’ekibuga ekinene, Mukama waabwe mwe yakomererwa ku musaalaba; ekibuga ekiyitibwa “Sodomu” mu mwoyo oba ensi eya “Misiri” mu mwoyo"},{"book":"Okubikkulirwa","chapter":"11","verse":"9","text":"Era okumala ennaku ssatu n’ekitundu emirambo gyabwe girirabibwa abantu abamu n’ebika, n’ennimi, n’amawanga mu nguudo z’ekibuga. Tewali n’omu alikkirizibwa kubaziika."},{"book":"Okubikkulirwa","chapter":"11","verse":"10","text":"Era walibaawo okusanyuka ku nsi, abantu bonna nga bajaguza n’okuweerezagana ebirabo, n’okwekulisa bannabbi abo ababiri abaliba bafudde abaali bababonyaabonya ennyo."},{"book":"Okubikkulirwa","chapter":"11","verse":"11","text":"Naye oluvannyuma lw’ennaku essatu n’ekitundu omwoyo gw’obulamu oguva eri Katonda ne gubayingiramu ne bayimirira. Awo okutya kungi ne kujjira buli muntu yenna eyabalaba."},{"book":"Okubikkulirwa","chapter":"11","verse":"12","text":"Awo ne bawulira eddoboozi ery’omwanguka okuva mu ggulu nga ligamba nti, “Mulinnye mujje wano.” Ne balinnya mu kire okugenda mu ggulu ng’abalabe baabwe babalaba."},{"book":"Okubikkulirwa","chapter":"11","verse":"13","text":"Mu ssaawa eyo y’emu ne wabaawo musisi eyasuula ekitundu ekimu eky’ekkumi eky’ekibuga, era abantu kasanvu ne bafa. Abaawona baatya nnyo era ne bagulumiza Katonda ow’eggulu."},{"book":"Okubikkulirwa","chapter":"11","verse":"14","text":"Eky’entiisa ekyokubiri ne kiyita, naye ekyokusatu kijja mangu."},{"book":"Okubikkulirwa","chapter":"11","verse":"15","text":"Awo malayika ow’omusanvu n’afuuwa ekkondeere lye, ne wabaawo oluyoogaano olunene ennyo mu ggulu nga lugamba nti,"},{"book":"Okubikkulirwa","chapter":"11","verse":"16","text":"Awo abakadde amakumi abiri mu abana abaali batudde ku ntebe zaabwe ne bavuunama mu maaso ga Katonda ne bamusinza"},{"book":"Okubikkulirwa","chapter":"11","verse":"17","text":"nga bagamba nti,"},{"book":"Okubikkulirwa","chapter":"11","verse":"18","text":"Amawanga gaakunyiigira,"},{"book":"Okubikkulirwa","chapter":"11","verse":"19","text":"Awo Yeekaalu ya Katonda ey’omu ggulu n’eggulwawo, n’essanduuko ey’endagaano n’erabika mu Yeekaalu ye. Ne wabaawo okumyansa n’okubwatuka kw’eggulu n’omuzira omungi ogw’amaanyi era ensi yonna n’ekankanyizibwa musisi ow’amaanyi ennyo."}]}