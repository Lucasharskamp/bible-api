{"data":[{"book":"Yohana","chapter":"2","verse":"1","text":"Siku ya tatu kulikuwa na arusi katika mji wa Kana ya Galilaya, naye mama yake Yesu alikuwepo pale."},{"book":"Yohana","chapter":"2","verse":"2","text":"Yesu pamoja na wanafunzi wake walikuwa wamealikwa arusini pia."},{"book":"Yohana","chapter":"2","verse":"3","text":"Divai ilipokwisha, mama yake Yesu akamwambia, “Wameishiwa na divai.”"},{"book":"Yohana","chapter":"2","verse":"4","text":"Yesu akamwambia, “Mwanamke, nina nini nawe? Saa yangu haijawadia.”"},{"book":"Yohana","chapter":"2","verse":"5","text":"Mama yake akawaambia wale watumishi, “Lolote atakalowaambia, fanyeni.”"},{"book":"Yohana","chapter":"2","verse":"6","text":"Basi ilikuwepo mitungi sita ya kuhifadhia maji iliyotengenezwa kwa mawe kwa ajili ya kujitakasa kwa desturi ya Kiyahudi; kila mtungi ungeweza kuchukua vipipa viwili au vitatu.2:6 Kipipa kimoja chenye ujazo wa lita 40; hivyo kila mtungi ulikuwa na ujazo wa lita 80 au 120."},{"book":"Yohana","chapter":"2","verse":"7","text":"Yesu akawaambia wale watumishi, “Ijazeni hiyo mitungi maji.” Nao wakaijaza ile mitungi mpaka juu."},{"book":"Yohana","chapter":"2","verse":"8","text":"Kisha akawaambia, “Sasa choteni hayo maji kidogo, mpelekeeni mkuu wa meza.”"},{"book":"Yohana","chapter":"2","verse":"9","text":"Yule mkuu wa meza akayaonja yale maji ambayo yalikuwa yamebadilika kuwa divai. Hakujua divai hiyo ilikotoka ingawa wale watumishi waliochota yale maji wao walifahamu. Basi akamwita bwana arusi kando"},{"book":"Yohana","chapter":"2","verse":"10","text":"akamwambia, “Watu wote hutoa kwanza divai nzuri, kisha huleta ile divai hafifu wageni wakisha kunywa vya kutosha, lakini wewe umeiweka ile nzuri kupita zote mpaka sasa.”"},{"book":"Yohana","chapter":"2","verse":"11","text":"Huu, ndio uliokuwa muujiza wa kwanza Yesu aliofanya Kana ya Galilaya. Hivyo Yesu alidhihirisha utukufu wake, nao wanafunzi wake wakamwamini."},{"book":"Yohana","chapter":"2","verse":"12","text":"Baada ya hayo, Yesu pamoja na mama yake, ndugu zake na wanafunzi wake, walishuka mpaka Kapernaumu, wakakaa huko siku chache."},{"book":"Yohana","chapter":"2","verse":"13","text":"Ilipokaribia wakati wa Pasaka ya Wayahudi, Yesu alipanda kwenda Yerusalemu."},{"book":"Yohana","chapter":"2","verse":"14","text":"Huko Hekaluni aliwakuta watu wakiuza ngʼombe, kondoo na njiwa, nao wengine walikuwa wameketi mezani wakibadili fedha."},{"book":"Yohana","chapter":"2","verse":"15","text":"Akatengeneza mjeledi kutokana na kamba, akawafukuza wote kutoka kwenye eneo la Hekalu, pamoja na kondoo na ngʼombe. Akazipindua meza za wale wabadili fedha na kuzimwaga fedha zao."},{"book":"Yohana","chapter":"2","verse":"16","text":"Akawaambia wale waliokuwa wakiuza njiwa, “Waondoeni hapa! Mnathubutuje kuifanya nyumba ya Baba yangu kuwa mahali pa biashara?”"},{"book":"Yohana","chapter":"2","verse":"17","text":"Wanafunzi wake wakakumbuka kuwa imeandikwa: “Wivu wa nyumba yako utanila.”"},{"book":"Yohana","chapter":"2","verse":"18","text":"Ndipo Wayahudi wakamuuliza, “Unaweza kutuonyesha ishara gani ili kuthibitisha mamlaka uliyo nayo ya kufanya mambo haya?”"},{"book":"Yohana","chapter":"2","verse":"19","text":"Yesu akawajibu, “Libomoeni hili Hekalu, nami nitalijenga tena kwa siku tatu!”"},{"book":"Yohana","chapter":"2","verse":"20","text":"Wale Wayahudi wakamjibu, “Hekalu hili lilijengwa kwa muda wa miaka arobaini na sita, nawe wasema utalijenga kwa siku tatu?”"},{"book":"Yohana","chapter":"2","verse":"21","text":"Lakini yeye Hekalu alilozungumzia ni mwili wake."},{"book":"Yohana","chapter":"2","verse":"22","text":"Baada ya kufufuliwa kutoka kwa wafu, wanafunzi wake wakakumbuka yale aliyokuwa amesema. Ndipo wakayaamini Maandiko na yale maneno Yesu aliyokuwa amesema."},{"book":"Yohana","chapter":"2","verse":"23","text":"Ikawa Yesu alipokuwa Yerusalemu kwenye Sikukuu ya Pasaka, watu wengi waliona ishara na miujiza aliyokuwa akifanya, wakaamini katika jina lake."},{"book":"Yohana","chapter":"2","verse":"24","text":"Lakini Yesu hakujiaminisha kwao kwa sababu aliwajua wanadamu wote."},{"book":"Yohana","chapter":"2","verse":"25","text":"Hakuhitaji ushuhuda wa mtu yeyote kuhusu mtu, kwa kuwa alijua yote yaliyokuwa moyoni mwa mtu."}]}