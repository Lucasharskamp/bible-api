{"data":[{"book":"Євреїв","chapter":"13","verse":"1","text":"Братерська любов нехай буде між вами."},{"book":"Євреїв","chapter":"13","verse":"2","text":"Не забувайте про гостинність до чужинців, бо так деякі люди, самі того не знаючи, виявляли гостинність до ангелів."},{"book":"Євреїв","chapter":"13","verse":"3","text":"Пам’ятайте про тих, хто перебуває у в’язниці, наче ви ув’язнені з ними, і про тих, хто страждає, бо й ви перебуваєте в тілі."},{"book":"Євреїв","chapter":"13","verse":"4","text":"Шлюб у всіх нехай буде в пошані, а подружнє ліжко залишиться чистим, адже Бог судитиме розпусників та перелюбників."},{"book":"Євреїв","chapter":"13","verse":"5","text":"Не будьте грошолюбними, натомість задовольняйтеся тим, що маєте, адже Бог сказав:"},{"book":"Євреїв","chapter":"13","verse":"6","text":"Тому ми сміливо говоримо:"},{"book":"Євреїв","chapter":"13","verse":"7","text":"Пам’ятайте про своїх наставників, котрі проповідували вам Слово Боже, і, дивлячись на кінець їхнього життя, наслідуйте їхню віру."},{"book":"Євреїв","chapter":"13","verse":"8","text":"Ісус Христос учора, сьогодні й навіки Той Самий."},{"book":"Євреїв","chapter":"13","verse":"9","text":"Нехай вас не вводять в оману всілякими чужими вченнями, бо краще зміцнювати серце благодаттю, а не їжею, яка не принесла користі тим, хто її дотримується."},{"book":"Євреїв","chapter":"13","verse":"10","text":"Ми маємо жертовник, з якого ті, хто служить в Оселі, не мають права їсти."},{"book":"Євреїв","chapter":"13","verse":"11","text":"Адже тіла тварин, кров яких первосвященник вносить у святилище як жертву за гріх, спалюють за межами табору."},{"book":"Євреїв","chapter":"13","verse":"12","text":"Тому й Ісус, щоб освятити людей своєю кров’ю, постраждав поза брамою міста."},{"book":"Євреїв","chapter":"13","verse":"13","text":"Тож виходьмо до Нього за табір, несучи ганьбу, яку Він поніс."},{"book":"Євреїв","chapter":"13","verse":"14","text":"Бо тут у нас немає постійного міста, але ми шукаємо майбутнього."},{"book":"Євреїв","chapter":"13","verse":"15","text":"Отже, приносьмо через Ісуса Богові жертву хвали, тобто плід вуст, які сповідують Його ім’я."},{"book":"Євреїв","chapter":"13","verse":"16","text":"І не забувайте творити добро та ділитися з іншими, бо такі жертви Богові до вподоби."},{"book":"Євреїв","chapter":"13","verse":"17","text":"Слухайтеся своїх наставників і підкоряйтесь їм, бо вони піклуються про ваші душі, як ті, що мають дати звіт за вас перед Богом. Слухайтеся, щоб вони робили це з радістю, а не із зітханням, бо це не корисно для вас."},{"book":"Євреїв","chapter":"13","verse":"18","text":"Моліться за нас, бо ми впевнені, що маємо добре сумління та бажаємо в усьому поводитись правильно."},{"book":"Євреїв","chapter":"13","verse":"19","text":"Особливо прошу вас молитися, щоб я найближчим часом міг повернутися до вас."},{"book":"Євреїв","chapter":"13","verse":"20","text":"Нехай Бог миру, Який через кров вічного Завіту підняв із мертвих нашого Господа Ісуса – великого Пастиря овець,"},{"book":"Євреїв","chapter":"13","verse":"21","text":"удосконалить вас у всякому доброму ділі для виконання Його волі й здійснює в нас те, що Йому до вподоби, через Ісуса Христа, Якому слава навіки-віків! Амінь."},{"book":"Євреїв","chapter":"13","verse":"22","text":"Благаю вас, брати, прийміть це слово заохочення, адже я написав вам досить коротко."},{"book":"Євреїв","chapter":"13","verse":"23","text":"Знайте, що наш брат Тимофій звільнений, і якщо він незабаром приїде, то побачу вас разом із ним."},{"book":"Євреїв","chapter":"13","verse":"24","text":"Вітайте всіх своїх наставників і всіх святих."},{"book":"Євреїв","chapter":"13","verse":"25","text":"Благодать нехай буде з усіма вами."}]}