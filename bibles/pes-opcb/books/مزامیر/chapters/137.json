{"data":[{"book":"مزامیر","chapter":"137","verse":"1","text":"کنار نهرهای بابِل نشستیم و اورشلیم را به یاد آوردیم و گریستیم."},{"book":"مزامیر","chapter":"137","verse":"2","text":"بربطهای خویش را بر شاخه‌های درختان بید آویختیم،"},{"book":"مزامیر","chapter":"137","verse":"3","text":"زیرا اسیرکنندگانِ ما از ما سرود طلب کردند و عذاب دهندگان ما سرودهای شادمانی خواسته گفتند: «یکی از سرودهای اورشلیم را برای ما بخوانید!»"},{"book":"مزامیر","chapter":"137","verse":"4","text":"اما چگونه سرودهای خداوند را بخوانیم، زمانی که در سرزمین بیگانه هستیم؟"},{"book":"مزامیر","chapter":"137","verse":"5","text":"ای اورشلیم، اگر تو را فراموش کنم، دست راست من از کار بیفتد تا دیگر بربط ننوازم؛"},{"book":"مزامیر","chapter":"137","verse":"6","text":"اگر از فکر تو غافل شوم و تو را بر همهٔ خوشیهای خود ترجیح ندهم، زبانم لال شود تا دیگر سرود نخوانم."},{"book":"مزامیر","chapter":"137","verse":"7","text":"ای خداوند، به یاد آور روزی را که اورشلیم محاصره شده بود و ادومیان فریاد برمی‌آوردند: «شهر را آتش بزنید و آن را با خاک یکسان کنید!»"},{"book":"مزامیر","chapter":"137","verse":"8","text":"ای بابِل، تو ویران خواهی شد! متبارک باد آنکه همان بلایی را که تو بر سر ما آوردی، بر سر خودت بیاورد."},{"book":"مزامیر","chapter":"137","verse":"9","text":"سعادتمند باد کسی که کودکان تو را بگیرد و آنها را بر صخره‌ها بکوبد!"}]}