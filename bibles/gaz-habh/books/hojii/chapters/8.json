{"data":[{"book":"Hojii","chapter":"8","verse":"1","text":"Saaʼolis ajjeefamuu Isxifaanos irratti namootaan walii galee ture."},{"book":"Hojii","chapter":"8","verse":"2","text":"Namoonni Waaqa sodaatanis Isxifaanosin awwaalan; booʼicha guddaas booʼaniif."},{"book":"Hojii","chapter":"8","verse":"3","text":"Saaʼol garuu waldaa kiristaanaa balleessuu jalqabe; innis mana tokko irraa gara mana biraa dhaqee dhiiraa fi dubartii lafa irra harkisee mana hidhaatti galchaa ture."},{"book":"Hojii","chapter":"8","verse":"4","text":"Warri bittinnaaʼan sun lafa dhaqan hundatti dubbii sana lallaban."},{"book":"Hojii","chapter":"8","verse":"5","text":"Fiiliphoosis gara magaalaa Samaariyaa tokkootti gad buʼee achitti Kiristoos lallabe."},{"book":"Hojii","chapter":"8","verse":"6","text":"Namoonni sunis yommuu waan Fiiliphoos dubbatu dhagaʼanii dinqii inni hojjetu arganitti hundi isaanii qalbeeffatanii isa dhagaʼan."},{"book":"Hojii","chapter":"8","verse":"7","text":"Hafuurri xuraaʼaanis sagalee guddaan iyyee nama hedduu keessaa baʼe; warri laamshaʼanii fi warri naafatan baayʼeenis ni fayyan."},{"book":"Hojii","chapter":"8","verse":"8","text":"Kanaafis gammachuu guddaatu magaalaa sana keessatti taʼe."},{"book":"Hojii","chapter":"8","verse":"9","text":"Garuu yeroo sanaan dura namichi Simoon jedhamu tokko magaalaa sana keessatti falfala hojjetee namoota Samaariyaa hunda dinqisiisaa ture; innis akka waan nama guddaa taʼeetti of hedaa ture."},{"book":"Hojii","chapter":"8","verse":"10","text":"Namoonni hundinuu xinnaa guddaan qalbii isaanii gara isaatti deebifatanii, “Namichi kun humna Waaqaa isa ‘humna guddaa’ jedhamu sanaa dha” jedhanii isa saadan."},{"book":"Hojii","chapter":"8","verse":"11","text":"Namoonni sunis sababii inni yeroo dheeraa falfala isaatiin isaan dinqisiiseef qalbii isaanii gara isaatti deebifatan."},{"book":"Hojii","chapter":"8","verse":"12","text":"Garuu yommuu Fiiliphoos wangeela waaʼee mootummaa Waaqaatii fi maqaa Yesuus Kiristoos lallabetti amananii dhiiraa dubartiin cuuphaman."},{"book":"Hojii","chapter":"8","verse":"13","text":"Simoon mataan isaa iyyuu amanee cuuphame. Innis mallattoo fi dinqii arge sana dinqifachaa Fiiliphoos wajjin deeme."},{"book":"Hojii","chapter":"8","verse":"14","text":"Ergamoonni Yerusaalem turan akka warri Samaariyaa dubbii Waaqaa fudhatan dhagaʼanii Phexrosii fi Yohannisin isaanitti ergan."},{"book":"Hojii","chapter":"8","verse":"15","text":"Ergamoonni sunis yommuu achi gaʼanitti akka isaan Hafuura Qulqulluu argataniif ni kadhataniif;"},{"book":"Hojii","chapter":"8","verse":"16","text":"Hafuuri Qulqulluun isaan keessaa nama tokko irra illee hin buune tureetii; isaan maqaa Gooftaa Yesuus qofaan cuuphamanii turan."},{"book":"Hojii","chapter":"8","verse":"17","text":"Phexrosii fi Yohannis harka isaanii jara sana irra kakaaʼan; isaanis Hafuura Qulqulluu argatan."},{"book":"Hojii","chapter":"8","verse":"18","text":"Simoon falfaltichis akka yeroo ergamoonni harka isaanii nama irra kaaʼan Hafuurri Qulqulluun namaa kennamu arginaan ergamootaaf horii kennee,"},{"book":"Hojii","chapter":"8","verse":"19","text":"“Akka namni ani harka irra kaaʼu hundi Hafuura Qulqulluu argatuuf dandeettii kana anaaf illee kennaa” jedheen."},{"book":"Hojii","chapter":"8","verse":"20","text":"Phexros garuu akkana jedhee deebiseef; “Sababii ati kennaa Waaqaa waan horiin bitachuu dandeessu seeteef horiin kee suma wajjin haa badu!"},{"book":"Hojii","chapter":"8","verse":"21","text":"Garaan kee fuula Waaqaa duratti waan qajeelaa hin taʼiniif ati tajaajila kana keessatti qooda yookaan carraa hin qabdu."},{"book":"Hojii","chapter":"8","verse":"22","text":"Kanaaf hammina kee kana irraa deebiʼiitii gooftaa kadhadhu; inni yaada garaa keetii kana siif dhiisa taʼaatii."},{"book":"Hojii","chapter":"8","verse":"23","text":"Ani akka ati yaada hadhaaʼaan guutamtee fi akka ati garbicha cubbuu taate nan arga.”"},{"book":"Hojii","chapter":"8","verse":"24","text":"Simoonis, “Akka wanni isin jettan kun tokko iyyuu narra hin geenyeef Gooftaa naa kadhadhaa” jedhee deebise."},{"book":"Hojii","chapter":"8","verse":"25","text":"Phexrosii fi Yohannis erga dhugaa baʼanii dubbii Gooftaas labsanii booddee gandoota Samaariyaa hedduu keessatti wangeela lallabaa Yerusaalemitti deebiʼan."},{"book":"Hojii","chapter":"8","verse":"26","text":"Ergamaan Gooftaa tokko Fiiliphoosiin, “Kaʼiitii karaa Kibbaatiin gara daandii Yerusaalemii baʼee Gaazaatti gad buʼu sanaa dhaqi” jedhe; daandiin sunis daandii gammoojjii ti."},{"book":"Hojii","chapter":"8","verse":"27","text":"Innis kaʼee deeme; karaa isaa irrattis xuʼaashii Itoophiyaa tokko jechuunis qondaalticha Kandakee mootittii saba Itoophiyaa kan qabeenya ishee hunda irratti itti gaafatamaa taʼe arge; qondaalli sun sagaduuf jedhee Yerusaalem dhaqee ture."},{"book":"Hojii","chapter":"8","verse":"28","text":"Innis yeroo biyya isaatti deebiʼu gaarii isaa irra taaʼee kitaaba Isaayyaas raajichaa dubbifachaa ture."},{"book":"Hojii","chapter":"8","verse":"29","text":"Hafuurri Qulqulluunis Fiiliphoosiin, “Dhaqiitii gaarii sanatti dhiʼaadhu” jedhe."},{"book":"Hojii","chapter":"8","verse":"30","text":"Fiiliphoosis gaarii sanatti fiigee utuu namichi sun kitaaba Isaayyaas raajichaa dubbifatuu dhagaʼee, “Ati waan dubbiftu kana ni hubattaa?” jedhee gaafate."},{"book":"Hojii","chapter":"8","verse":"31","text":"Namichis, “Yoo namni naa hin ibsin ani akkamiin hubachuu dandaʼa?” jedhe. Innis akka Fiiliphoos ol baʼee isa bira taaʼuuf waammate."},{"book":"Hojii","chapter":"8","verse":"32","text":"Kutaan kitaabaa kan xuʼaashiin sun dubbisaa ture isa kana:"},{"book":"Hojii","chapter":"8","verse":"33","text":"Inni cunqurfamuu isaatiin murtii qajeelaa dhowwatame;"},{"book":"Hojii","chapter":"8","verse":"34","text":"Xuʼaashiin sunis Fiiliphoosiin, “Raajiin sun waaʼee eenyuu dubbata? Waaʼee mataa isaa moo waaʼee nama biraa ti? Maaloo mee natti himi!” jedhee gaafate."},{"book":"Hojii","chapter":"8","verse":"35","text":"Fiiliphoosis kutaadhuma kitaabaa sanaan afaan saaqatee oduu gaarii waaʼee Yesuus isatti hime."},{"book":"Hojii","chapter":"8","verse":"36","text":"Isaanis utuu karaa deemanuu bishaanitti baʼan; xuʼaashiin sunis, “Kunoo bishaan as jira; yoos maaltu cuuphamuu na dhowwa ree?” jedheen. ["},{"book":"Hojii","chapter":"8","verse":"37","text":"Fiiliphoosis, “Ati yoo garaa kee guutuun amante cuuphamuu ni dandeessa” jedheen. Namichis deebisee, “Akka Yesuus Kiristoos ilma Waaqaa taʼe ani nan amana” jedhe.]8:37 Waraabbileen durii tokko tokko kutaa kana hin qaban."},{"book":"Hojii","chapter":"8","verse":"38","text":"Innis akka gaariin sun dhaabatu ajaje; isaan lamaanuu dhaqanii bishaan seenan; Fiiliphoosis isa cuuphe."},{"book":"Hojii","chapter":"8","verse":"39","text":"Yommuu isaan bishaan keessaa baʼanittis Hafuurri Gooftaa Fiiliphoosin fudhate; xuʼaashiin sunis ergasii isa hin argine; garuu gammadaa karaa isaa itti fufe."},{"book":"Hojii","chapter":"8","verse":"40","text":"Fiiliphoos immoo Azooxoonitti argame; innis hamma Qiisaariyaa gaʼutti magaalaawwan hunda keessatti wangeela lallabaa darbe."}]}