{"data":[{"book":"Zekaria","chapter":"7","verse":"1","text":"Mugore rechina raMambo Dhariasi, shoko raJehovha rakasvika kuna Zekaria pazuva rechina romwedzi wepfumbamwe, mumwedzi weKisirevhi."},{"book":"Zekaria","chapter":"7","verse":"2","text":"Vanhu veBhetieri vakanga vatuma Sharezeri naRegemi-Mereki, pamwe chete navanhu vavo, kuti vaende kuna Jehovha"},{"book":"Zekaria","chapter":"7","verse":"3","text":"kundokumbira kuvaprista veimba yaJehovha Wamasimba Ose nokuvaprofita vachiti, “Ndochema nokutsanya nomwedzi wechishanu here, sezvandakaita kwamakore mazhinji aya?”"},{"book":"Zekaria","chapter":"7","verse":"4","text":"Ipapo shoko raJehovha Wamasimba Ose rakasvika kwandiri richiti,"},{"book":"Zekaria","chapter":"7","verse":"5","text":"“Bvunza vanhu vose venyika uye navaprista kuti, ‘Pamakatsanya uye mukachema mumwedzi wechishanu nowechinomwe kwamakore makumi manomwe akapfuura, makatsanyira ini zvechokwadi here?"},{"book":"Zekaria","chapter":"7","verse":"6","text":"Uye pamaidya nokunwa, makanga musingangozvifadzi here?"},{"book":"Zekaria","chapter":"7","verse":"7","text":"Aya haasiwo here mashoko aJehovha akaparidzwa kubudikidza navaprofita vekare, Jerusarema namaguta aro akaripoteredza parakanga riri parugare uye richibudirira, uye nyika yeNegevhi nomujinga mezvikomo zvokumavirira muchakagarwa navanhu?’ ”"},{"book":"Zekaria","chapter":"7","verse":"8","text":"Uye shoko raJehovha rakasvikazve kuna Zekaria richiti,"},{"book":"Zekaria","chapter":"7","verse":"9","text":"“Zvanzi naJehovha Wamasimba Ose, ‘Tongai nokururamisira kwezvokwadi; muitirane tsitsi nenyasha."},{"book":"Zekaria","chapter":"7","verse":"10","text":"Musamanikidza chirikadzi kana nherera, mutorwa kana murombo. Musafungirana zvakaipa mumwoyo menyu.’"},{"book":"Zekaria","chapter":"7","verse":"11","text":"“Asi vakaramba kuteerera; mukuzvikudza vakafuratira uye vakadzivira nzeve dzavo."},{"book":"Zekaria","chapter":"7","verse":"12","text":"Vakaomesa mwoyo yavo sedombo romusarasara uye vakasateerera kumurayiro kana kumashoko aJehovha Wamasimba Ose aakanga atuma noMweya wake kubudikidza navaprofita vekare. Saka Jehovha Wamasimba Ose akatsamwa zvikuru."},{"book":"Zekaria","chapter":"7","verse":"13","text":"“ ‘Pandakadana, havana kuteerera; saka pavakadana, handina kuvateerera,’ ndizvo zvinotaura Jehovha Wamasimba Ose."},{"book":"Zekaria","chapter":"7","verse":"14","text":"‘Ndakavaparadzira nechamupupuri pakati pendudzi dzose, uko kwavakava vatorwa. Nyika yakava dongo shure kwavo zvokuti hapana aizogona kupinda kana kubudamo. Izvi ndizvo zvavakaita kunyika yaifadza, ikava dongo.’ ”"}]}