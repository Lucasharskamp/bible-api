{"data":[{"book":"Fitowa","chapter":"40","verse":"1","text":"Sa’an nan Ubangiji ya ce wa Musa,"},{"book":"Fitowa","chapter":"40","verse":"2","text":"“Ka kafa tabanakul, da Tentin Sujada, a kan rana ta fari ga watan fari."},{"book":"Fitowa","chapter":"40","verse":"3","text":"Ka sa akwatin Alkawari a cikinsa, sa’an nan ka rufe shi da labule."},{"book":"Fitowa","chapter":"40","verse":"4","text":"Ka shigar da teburin ka shirya kayayyakin a kansa. Sa’an nan ka shigar da wurin ajiye fitilan ka kuma sa fitilunsa."},{"book":"Fitowa","chapter":"40","verse":"5","text":"Ka sa bagaden zinariya na ƙona turare a gaban akwatin Alkawari, ka kuma sa labule a ƙofar shiga tabanakul."},{"book":"Fitowa","chapter":"40","verse":"6","text":"“Ka ajiye bagade na yin hadaya ta ƙonawa a gaban ƙofar tabanakul, da Tentin Sujada;"},{"book":"Fitowa","chapter":"40","verse":"7","text":"ka ajiye daron tsakanin Tentin Sujada da bagaden, ka kuma zuba ruwa a cikinsa."},{"book":"Fitowa","chapter":"40","verse":"8","text":"Ka yi fili kewaye da shi, ka kuma sa labule a ƙofar shiga filin."},{"book":"Fitowa","chapter":"40","verse":"9","text":"“Ka ɗauki man shafewa ka shafe tabanakul da duka abin da yake cikinsa; ka keɓe shi da dukan kayayyakinsa, zai zama tsarkake."},{"book":"Fitowa","chapter":"40","verse":"10","text":"Sa’an nan ka shafe bagaden hadaya ta ƙonawa da kayansa; ka keɓe bagaden, zai zama mai tsarki."},{"book":"Fitowa","chapter":"40","verse":"11","text":"Ka shafe daron da wurin ajiyarsa, ka kuma keɓe su."},{"book":"Fitowa","chapter":"40","verse":"12","text":"“Ka kawo Haruna da ’ya’yansa a ƙofar Tentin Sujada ka wanke su da ruwa."},{"book":"Fitowa","chapter":"40","verse":"13","text":"Sa’an nan ka sa wa Haruna tsarkakun riguna, ka shafe shi, ka kuma keɓe shi don yă yi mini hidima a matsayin firist."},{"book":"Fitowa","chapter":"40","verse":"14","text":"Ka kawo ’ya’yansa maza ka sa musu taguwoyi."},{"book":"Fitowa","chapter":"40","verse":"15","text":"Ka shafe su yadda ka shafe mahaifinsu, don su yi mini hidima a matsayin firistoci. Shafe musu man, zai sa su zama firistoci na ɗinɗinɗin, dukan zamanansu.”"},{"book":"Fitowa","chapter":"40","verse":"16","text":"Musa ya aikata dukan kome yadda Ubangiji ya umarce shi."},{"book":"Fitowa","chapter":"40","verse":"17","text":"Da haka aka kafa tabanakul, a rana ta fari ga wata na fari a shekara ta biyu."},{"book":"Fitowa","chapter":"40","verse":"18","text":"Sa’ad da Musa ya kafa tabanakul, ya sa rammuka a wurinsu, ya sa katakan, ya kuma sa sandunan, ya kakkafa dogayen sandunan."},{"book":"Fitowa","chapter":"40","verse":"19","text":"Sa’an nan ya shimfiɗa tentin a bisa tabanakul, ya kuma sa murfi a bisa tentin, yadda Ubangiji ya umarce shi."},{"book":"Fitowa","chapter":"40","verse":"20","text":"Ya ɗauki dokokin Alkawari ya sa a cikin akwatin, ya kuma zura sandunan a zoban akwatin, sa’an nan ya sa murfin kafara a bisansa."},{"book":"Fitowa","chapter":"40","verse":"21","text":"Sai ya kawo akwatin a cikin tabanakul, ya kuma rataye labulen rufewa ya tsare akwatin Alkawarin, yadda Ubangiji ya umarce shi."},{"book":"Fitowa","chapter":"40","verse":"22","text":"Musa ya sa teburin a Tentin Sujada, a gefen arewa na tabanakul waje da labulen."},{"book":"Fitowa","chapter":"40","verse":"23","text":"Ya shirya burodin a kai a gaban Ubangiji, yadda Ubangiji ya umarce shi."},{"book":"Fitowa","chapter":"40","verse":"24","text":"Ya sa wurin ajiye fitilan a Tentin Sujada ɗaura da teburin a gefen kudu na tabanakul"},{"book":"Fitowa","chapter":"40","verse":"25","text":"ya kuma shirya fitilun a gaban Ubangiji, yadda Ubangiji ya umarce shi."},{"book":"Fitowa","chapter":"40","verse":"26","text":"Musa ya sa bagaden zinariya a cikin Tentin Sujada a gaban labulen"},{"book":"Fitowa","chapter":"40","verse":"27","text":"ya ƙone turare mai ƙanshi a kai, yadda Ubangiji ya umarce shi."},{"book":"Fitowa","chapter":"40","verse":"28","text":"Sa’an nan ya sa labule a ƙofar shiga na tabanakul."},{"book":"Fitowa","chapter":"40","verse":"29","text":"Ya sa bagaden hadaya ta ƙonawa kusa da ƙofar tabanakul, Tentin Sujada, sa’an nan ya miƙa hadaya ta ƙonawa da hadaya ta gari a kansa, yadda Ubangiji ya umarce shi."},{"book":"Fitowa","chapter":"40","verse":"30","text":"Ya sa daro tsakanin Tentin Sujada da bagade, ya kuma zuba ruwa a cikinsa don wanki,"},{"book":"Fitowa","chapter":"40","verse":"31","text":"a cikin kuwa Musa da Haruna da ’ya’yansa maza sukan wanke hannunsa da ƙafafunsu."},{"book":"Fitowa","chapter":"40","verse":"32","text":"Sukan yi wanka a duk sa’ad da suka shiga Tentin Sujada, ko in suka kusaci bagade, yadda Ubangiji ya umarci Musa."},{"book":"Fitowa","chapter":"40","verse":"33","text":"Sa’an nan Musa ya yi fili kewaye da tabanakul da kuma bagaden, ya rataye labule a ƙofar shiga filin. Da haka Musa ya gama aikin."},{"book":"Fitowa","chapter":"40","verse":"34","text":"Sa’an nan girgije ya rufe Tentin Sujada sai ɗaukakar Ubangiji ta cika tabanakul."},{"book":"Fitowa","chapter":"40","verse":"35","text":"Musa bai iya shiga Tentin Sujada ba domin girgije ya riga ya sauka a kansa, ɗaukakar Ubangiji kuwa ta cika tabanakul."},{"book":"Fitowa","chapter":"40","verse":"36","text":"Cikin tafiyar Isra’ilawa duka, sukan kama tafiyarsu ne a duk sa’ad da girgijen ya tashi daga kan tabanakul."},{"book":"Fitowa","chapter":"40","verse":"37","text":"Idan girgijen bai tashi ba, ba za su tashi ba, sai a ranar da ya tashi."},{"book":"Fitowa","chapter":"40","verse":"38","text":"Gama a cikin tafiyarsu duka, girgijen Ubangiji yana kan tabanakul da rana, da dare kuwa wuta yake cikinsa domin dukan Isra’ilawa su gani."}]}