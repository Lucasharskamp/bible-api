{"data":[{"book":"2 Kronieken","chapter":"18","verse":"1","text":"Nu Josafat zo rijk en aanzienlijk geworden was, werd hij de zwager van Achab."},{"book":"2 Kronieken","chapter":"18","verse":"2","text":"Toen hij dan ook enige jaren later naar Achab in Samaria ging, slachtte Achab ter ere van hem en zijn gevolg een groot aantal schapen en runderen, en trachtte hij hem over te halen tot een krijgstocht tegen Ramot in Gilad."},{"book":"2 Kronieken","chapter":"18","verse":"3","text":"Koning Achab van Israël stelde aan koning Josafat van Juda voor: Wilt ge met mij ten strijde trekken naar Ramot Gilad? Deze verzekerde hem: Ik en gij zijn één; uw leger is mijn leger; ik trek met u mee ten strijde."},{"book":"2 Kronieken","chapter":"18","verse":"4","text":"Toch verzocht Josafat den koning van Israël: Vraag echter eerst, wat Jahweh zegt."},{"book":"2 Kronieken","chapter":"18","verse":"5","text":"Toen ontbood de koning van Israël de profeten, tezamen ongeveer vierhonderd man. Hij vroeg hun: Zal ik tegen Ramot Gilad ten strijde trekken, of niet? Zij antwoordden: Trek op; God levert het aan den koning over."},{"book":"2 Kronieken","chapter":"18","verse":"6","text":"Maar Josafat vroeg: Is er geen profeet van Jahweh meer, dien wij kunnen raadplegen?"},{"book":"2 Kronieken","chapter":"18","verse":"7","text":"De koning van Israël antwoordde Josafat: Er is nog één man, door wien wij Jahweh kunnen raadplegen. Maar ik heb een hekel aan hem; want hij voorspelt mij nooit iets goeds, altijd maar kwaad. Het is Mikájehoe, de zoon van Jimla. Maar Josafat zeide: De koning moet zo iets niet zeggen!"},{"book":"2 Kronieken","chapter":"18","verse":"8","text":"Toen riep de koning van Israël een kamerdienaar en zei: Haal vlug Mikájehoe, den zoon van Jimla."},{"book":"2 Kronieken","chapter":"18","verse":"9","text":"Intussen waren de koning van Israël en Josafat, de koning van Juda, in ambtsgewaad op hun tronen gaan zitten, op de open plaats bij de poort van Samaria, en bleven al de profeten voor hen profeteren."},{"book":"2 Kronieken","chapter":"18","verse":"10","text":"Een zekere Sidki-jáhoe, de zoon van Kenaäna, had zich ijzeren horens gemaakt, en zeide: Zo spreekt Jahweh! Hiermede zult gij de Arameën neerstoten, tot verdelgens toe!"},{"book":"2 Kronieken","chapter":"18","verse":"11","text":"Al de andere profeten profeteerden hetzelfde en riepen: Trek op naar Ramot Gilad! Gij zult zeker slagen; want Jahweh heeft het aan den koning overgeleverd."},{"book":"2 Kronieken","chapter":"18","verse":"12","text":"De bode, die Mikájehoe was gaan roepen, zeide tot hem: Zie eens; eenstemmig hebben de profeten den koning een gunstig antwoord gegeven; laat ook uw antwoord zijn als het hunne, en voorspel iets goeds!"},{"book":"2 Kronieken","chapter":"18","verse":"13","text":"Maar Mikájehoe zeide: Zo waar Jahweh leeft; wat Jahweh mij zegt, zal ik spreken!"},{"book":"2 Kronieken","chapter":"18","verse":"14","text":"Toen hij nu bij den koning gekomen was, zeide deze tot hem: Mika, zullen wij naar Ramot Gilad ten strijde trekken, of niet? Hij antwoordde hem: Trek op; gij zult zeker slagen; ze zullen aan u worden overgeleverd!"},{"book":"2 Kronieken","chapter":"18","verse":"15","text":"De koning snauwde hem toe: Hoe dikwijls moet ik u bezweren, mij in de naam van Jahweh niets dan de waarheid te zeggen?"},{"book":"2 Kronieken","chapter":"18","verse":"16","text":"Maar nu sprak hij: Ik zag Israël over de bergen verstrooid, als schapen zonder herder. En Jahweh sprak: Zij hebben geen heer; laat ze rustig naar huis terugkeren!"},{"book":"2 Kronieken","chapter":"18","verse":"17","text":"Toen zei de koning van Israël tot Josafat: Heb ik het u niet gezegd? Hij voorspelt mij nooit iets goeds, altijd maar kwaad."},{"book":"2 Kronieken","chapter":"18","verse":"18","text":"Maar hij sprak: Dat is niet waar! Luister niettemin naar het woord van Jahweh! Ik zag Jahweh op zijn troon, met het hemelse heir rechts en links om Hem heen."},{"book":"2 Kronieken","chapter":"18","verse":"19","text":"Jahweh vroeg: Wie wil Achab overhalen, den koning van Israël, naar Ramot Gilad op te trekken, om daar te sneuvelen? En de een zei zus, de ander zo."},{"book":"2 Kronieken","chapter":"18","verse":"20","text":"Toen trad er een geest naar voren, ging voor Jahweh staan, en zeide: Ik wil hem overhalen. Jahweh vroeg hem: Hoe?"},{"book":"2 Kronieken","chapter":"18","verse":"21","text":"Hij antwoordde: Ik ga een leugengeest worden in de mond van al zijn profeten. Toen sprak Hij: Gij moogt hem bewerken, en ge zult slagen ook; ga heen en doe het."},{"book":"2 Kronieken","chapter":"18","verse":"22","text":"Welnu, thans heeft Jahweh een leugengeest in de mond van deze profeten gelegd, omdat Jahweh uw verderf heeft besloten2."},{"book":"2 Kronieken","chapter":"18","verse":"23","text":"Maar nu trad Sidki-jáhoe, de zoon van Kenaäna, vooruit, gaf Mikájehoe een slag in het gezicht, en zeide: Wat; zou de geest van Jahweh mij hebben verlaten, om te spreken tot u?"},{"book":"2 Kronieken","chapter":"18","verse":"24","text":"Mikájehoe antwoordde: Dat zult ge gewaar worden, wanneer ge van huis tot huis zult vluchten, om u te verbergen."},{"book":"2 Kronieken","chapter":"18","verse":"25","text":"Nu sprak de koning van Israël: Neem Mikájehoe gevangen, en breng hem bij den stadsvoogd Amon en bij prins Joasj,"},{"book":"2 Kronieken","chapter":"18","verse":"26","text":"en zeg hun: De koning beveelt, hem in de gevangenis te houden, en hem slecht eten en drinken te geven, totdat hij ongedeerd terugkomt."},{"book":"2 Kronieken","chapter":"18","verse":"27","text":"Maar Mikájehoe sprak: Als gij ongedeerd terugkomt, heeft Jahweh niet door mij gesproken3."},{"book":"2 Kronieken","chapter":"18","verse":"28","text":"Zo trok dus de koning van Israël, met koning Josafat van Juda, naar Ramot Gilad."},{"book":"2 Kronieken","chapter":"18","verse":"29","text":"Maar de koning van Israël zeide tot Josafat: Ik wil verkleed de strijd ingaan; doch gij kunt uw eigen kleren wel aanhouden. Hierop verkleedde hij zich, voor hij ten strijde trok."},{"book":"2 Kronieken","chapter":"18","verse":"30","text":"Nu had de koning van Aram zijn bevelhebbers van de strijdwagens de opdracht gegeven: Valt niemand aan, wie het ook zij, maar alleen den koning van Israël."},{"book":"2 Kronieken","chapter":"18","verse":"31","text":"Toen zij nu Josafat zagen, dachten ze: Dat is zeker de koning van Israël. En ze vielen op hem aan. Maar Josafat riep tot Jahweh, en Hij kwam hem te hulp, en leidde de aandacht van hem af."},{"book":"2 Kronieken","chapter":"18","verse":"32","text":"Toen de bevelhebbers van de strijdwagens bemerkten, dat hij de koning van Israël niet was, lieten zij hem met rust."},{"book":"2 Kronieken","chapter":"18","verse":"33","text":"Intussen richtte iemand op goed geluk af zijn boog, en trof den koning van Israël tussen de voegen van het pantser. Deze beval toen zijn wagenvoerder: Wend de teugels, en breng mij van het slagveld; want ik ben gewond."},{"book":"2 Kronieken","chapter":"18","verse":"34","text":"Maar omdat de strijd toen juist op het hevigst was, moest de koning van Israël tegenover de Arameën rechtop in zijn wagen blijven staan tot de avond toe. Tegen zonsondergang echter stierf hij."}]}