{"data":[{"book":"Spreuken","chapter":"4","verse":"1","text":"Luistert kinderen, naar wat vader leert; Let op, om inzicht te krijgen."},{"book":"Spreuken","chapter":"4","verse":"2","text":"Ik prent u een gezonde leer in; Sla dus mijn lessen niet in de wind."},{"book":"Spreuken","chapter":"4","verse":"3","text":"Toen ik voor mijn vader nog een kind was, Een teer en enig kind onder het oog van mijn moeder,"},{"book":"Spreuken","chapter":"4","verse":"4","text":"Gaf hij mij onderricht en zeide tot mij: Neem mijn woorden ter harte, Neem mijn wenken in acht, en leef;"},{"book":"Spreuken","chapter":"4","verse":"5","text":"Doe wijsheid, en doe inzicht op, Vergeet mijn woorden niet, En wijk er nimmer van af!"},{"book":"Spreuken","chapter":"4","verse":"6","text":"Verwaarloos haar niet, zij zal u behoeden, Als ge haar liefhebt, u beschermen."},{"book":"Spreuken","chapter":"4","verse":"7","text":"Aanvang der wijsheid is: doe wijsheid op, Doe inzicht op, zoveel ge kunt;"},{"book":"Spreuken","chapter":"4","verse":"8","text":"Zij zal u verheffen, als ge haar hooghoudt, U aanzien verlenen, als ge haar omhelst;"},{"book":"Spreuken","chapter":"4","verse":"9","text":"Zij vlecht om uw hoofd een sierlijke krans, En verrijkt u met een prachtige kroon!"},{"book":"Spreuken","chapter":"4","verse":"10","text":"Luister mijn zoon, neem mijn woorden aan, Opdat ge lange jaren moogt leven."},{"book":"Spreuken","chapter":"4","verse":"11","text":"Ik wijs u de weg van de wijsheid, Doe u de paden van het recht betreden."},{"book":"Spreuken","chapter":"4","verse":"12","text":"Gaat ge daarop, dan zal men uw tred niet belemmeren, Snelt ge daar voort, dan struikelt ge niet."},{"book":"Spreuken","chapter":"4","verse":"13","text":"Houd onverzwakt vast aan de tucht, Neem haar in acht, want zij is uw leven."},{"book":"Spreuken","chapter":"4","verse":"14","text":"Begeef u niet op de weg der bozen, Ga niet voort op het pad der zondaars;"},{"book":"Spreuken","chapter":"4","verse":"15","text":"Laat ze liggen, ga er niet overheen, Mijd ze, ga ze voorbij!"},{"book":"Spreuken","chapter":"4","verse":"16","text":"Want ze rusten niet, of ze moeten kwaad kunnen doen, Ze gaan niet slapen, eer ze iemand hebben doen struikelen;"},{"book":"Spreuken","chapter":"4","verse":"17","text":"Ze eten het brood der boosheid, En drinken de wijn der geweldenarij."},{"book":"Spreuken","chapter":"4","verse":"18","text":"Maar de weg der deugdzamen is als het morgenlicht, Dat gaandeweg opklaart, tot het dag is geworden."},{"book":"Spreuken","chapter":"4","verse":"19","text":"De weg der bozen gelijkt op een donkere nacht, Ze weten niet, waarover ze struikelen;"},{"book":"Spreuken","chapter":"4","verse":"20","text":"Mijn zoon, schenk uw aandacht aan wat ik ga zeggen, Leg uw oor te luisteren naar mijn woorden;"},{"book":"Spreuken","chapter":"4","verse":"21","text":"Laat ze niet wijken uit uw ogen, Bewaar ze diep in uw hart;"},{"book":"Spreuken","chapter":"4","verse":"22","text":"Want ze zijn het leven voor hem, die ze vindt, Voor heel zijn lichaam genezing."},{"book":"Spreuken","chapter":"4","verse":"23","text":"Bewaak dus uw hart met de uiterste zorg, Want daar ligt de oorsprong des levens."},{"book":"Spreuken","chapter":"4","verse":"24","text":"Verwijder van u een onbetrouwbare mond, Houd verre van u venijnige lippen;"},{"book":"Spreuken","chapter":"4","verse":"25","text":"Laat uw ogen vrij voor zich uitzien, Uw wimpers zich richten recht voor u uit."},{"book":"Spreuken","chapter":"4","verse":"26","text":"Effen de weg voor uw voet, Geef richting aan uw wegen;"},{"book":"Spreuken","chapter":"4","verse":"27","text":"Wijk niet af naar rechts of naar links, Houd uw voet verre van het kwaad."}]}