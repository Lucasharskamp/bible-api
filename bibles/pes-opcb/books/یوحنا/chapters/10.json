{"data":[{"book":"یوحنا","chapter":"10","verse":"1","text":"«هر که نخواهد از در واردِ آغل گوسفندان شود بلکه از روی دیوار به داخل بپرد، دزد و راهزن است."},{"book":"یوحنا","chapter":"10","verse":"2","text":"زیرا شبان گوسفندان همیشه از در وارد می‌شود."},{"book":"یوحنا","chapter":"10","verse":"3","text":"دربان نیز برای شبان در را باز می‌کند، گوسفندان صدای او را می‌شنوند و نزد او می‌آیند. شبان نام گوسفندان خود را یک به یک می‌خواند و آنها را بیرون می‌برد."},{"book":"یوحنا","chapter":"10","verse":"4","text":"او پیشاپیش گوسفندان حرکت می‌کند و گوسفندان به دنبالش می‌روند، چون صدای او را می‌شناسند."},{"book":"یوحنا","chapter":"10","verse":"5","text":"گوسفندان به‌دنبال غریبه‌ها نمی‌روند، بلکه از آنان می‌گریزند، چون با صدای غریبه‌ها آشنا نیستند.»"},{"book":"یوحنا","chapter":"10","verse":"6","text":"کسانی که این مَثَل را شنیدند، منظور عیسی را درک نکردند."},{"book":"یوحنا","chapter":"10","verse":"7","text":"پس برای ایشان توضیح داد و فرمود: «مطمئن باشید که من آن دری هستم که گوسفندان از آن وارد می‌شوند."},{"book":"یوحنا","chapter":"10","verse":"8","text":"دیگران که پیش از من آمدند، همه دزد و راهزن بودند. به همین جهت، گوسفندان واقعی به سخنان ایشان گوش ندادند."},{"book":"یوحنا","chapter":"10","verse":"9","text":"بله، من در هستم. کسانی که از این در وارد می‌شوند، نجات پیدا می‌کنند و در داخل و بیرون می‌گردند و چراگاه سبز و خرّم می‌یابند."},{"book":"یوحنا","chapter":"10","verse":"10","text":"کار دزد این است که بدزدد، بکشد و نابود کند؛ اما من آمده‌ام تا به شما حیات واقعی را به فراوانی عطا نمایم."},{"book":"یوحنا","chapter":"10","verse":"11","text":"«من شبان نیکو هستم. شبان نیکو از جان خود می‌گذرد تا گوسفندان را از چنگال گرگها نجات دهد."},{"book":"یوحنا","chapter":"10","verse":"12","text":"ولی کسی که مزدور است و شبان نیست، وقتی می‌بیند گرگ می‌آید، گوسفندان را گذاشته، فرار می‌کند، چون گوسفندان از آن او نیستند و او شبانشان نیست. آنگاه گرگ به گله می‌زند و گوسفندان را پراکنده می‌کند."},{"book":"یوحنا","chapter":"10","verse":"13","text":"مزدور می‌گریزد، چون برای مزد کار می‌کند و به فکر گوسفندان نیست."},{"book":"یوحنا","chapter":"10","verse":"14","text":"«من شبان نیکو هستم و گوسفندانم را می‌شناسم و آنها نیز مرا می‌شناسند."},{"book":"یوحنا","chapter":"10","verse":"15","text":"درست همان‌طور که پدرم مرا می‌شناسد و من او را می‌شناسم. من جان خود را در راه گوسفندان فدا می‌کنم."},{"book":"یوحنا","chapter":"10","verse":"16","text":"من گوسفندان دیگری نیز دارم که در این آغل نیستند؛ آنها را نیز باید بیاورم. آنها نیز به صدای من توجه کرده، همه با هم یک گله خواهند شد و یک شبان خواهند داشت."},{"book":"یوحنا","chapter":"10","verse":"17","text":"«پدرم مرا دوست دارد، چون من جانم را می‌دهم و باز پس می‌گیرم."},{"book":"یوحنا","chapter":"10","verse":"18","text":"کسی نمی‌تواند به زور جانم را بستاند. من داوطلبانه آن را فدا می‌کنم. زیرا اختیار این را دارم که جانم را فدا کنم، و اختیار آن را دارم تا آن را باز پس بگیرم. این اختیار را پدرم به من داده است.»"},{"book":"یوحنا","chapter":"10","verse":"19","text":"سران قوم یهود وقتی این سخنان را شنیدند، باز دربارهٔ او اختلاف نظر پیدا کردند."},{"book":"یوحنا","chapter":"10","verse":"20","text":"بعضی گفتند: «این مرد دیوانه است و عقل خود را از دست داده است. چرا به حرفهای او گوش می‌دهید؟»"},{"book":"یوحنا","chapter":"10","verse":"21","text":"دیگران گفتند: «به نظر دیوانه نمی‌آید. مگر دیوانه می‌تواند چشمان کور را باز کند؟»"},{"book":"یوحنا","chapter":"10","verse":"22","text":"پس از آن در اورشلیم جشن سالگرد تقدیس معبد، موسوم به جشن حَنوکا10‏:22 یا «وقف»، که به زبان عبری «حَنوکا» نام دارد، و آن عیدی بود که به یادبود وقف معبد توسط یهودای مَکابی (در سال ۱۶۵ قبل از میلاد) برگزار می‌شد. فرا رسید. زمستان بود،"},{"book":"یوحنا","chapter":"10","verse":"23","text":"و عیسی در صحن معبد، در تالار سلیمان قدم می‌زد."},{"book":"یوحنا","chapter":"10","verse":"24","text":"سران قوم یهود دور او را گرفتند و پرسیدند: «تا به کی می‌خواهی ما را در شک و تردید نگاه داری؟ اگر تو همان مسیح هستی، روشن و واضح به ما بگو.»"},{"book":"یوحنا","chapter":"10","verse":"25","text":"عیسی جواب داد: «من قبلاً به شما گفتم ولی باور نکردید. معجزه‌هایی که به قدرت پدرم می‌کنم، ثابت می‌کند که من مسیح هستم."},{"book":"یوحنا","chapter":"10","verse":"26","text":"اما شما به من ایمان نمی‌آورید، زیرا جزو گوسفندان من نیستید."},{"book":"یوحنا","chapter":"10","verse":"27","text":"گوسفندان من صدای مرا می‌شناسند، من نیز ایشان را می‌شناسم و آنها به دنبال من می‌آیند."},{"book":"یوحنا","chapter":"10","verse":"28","text":"من به ایشان زندگی جاوید می‌بخشم تا هرگز هلاک نشوند. هیچ‌کس نیز نمی‌تواند ایشان را از دست من بگیرد."},{"book":"یوحنا","chapter":"10","verse":"29","text":"چون پدرم ایشان را به من داده است و او از همه قویتر است؛ هیچ انسانی نمی‌تواند ایشان را از پدرم بگیرد."},{"book":"یوحنا","chapter":"10","verse":"30","text":"من و پدر یک هستیم.»"},{"book":"یوحنا","chapter":"10","verse":"31","text":"باز سران قوم یهود سنگها برداشتند تا او را بکشند."},{"book":"یوحنا","chapter":"10","verse":"32","text":"عیسی فرمود: «از جانب پدرم کارهای نیک بسیاری انجام داده‌ام. برای کدام یک از آنها می‌خواهید مرا سنگسار کنید؟»"},{"book":"یوحنا","chapter":"10","verse":"33","text":"جواب دادند: «ما به خاطر کفری که می‌گویی می‌خواهیم تو را بکشیم، نه برای کارهای خوبت. چون تو یک انسانی ولی ادعای خدایی می‌کنی.»"},{"book":"یوحنا","chapter":"10","verse":"34","text":"عیسی در پاسخ فرمود: «مگر در تورات شما نوشته نشده که ”گفتم شما خدایانید10‏:34 نگاه کنید به مزمور ۸۲‏:۱. در متن عبری، کلمۀ «اِلوهیم» به‌کار رفته است. این واژه می‌تواند کاربردهای گوناگون داشته باشد، نظیر حاکمان، داوران، افراد الهی، فرشتگان، خدایان، و نیز در نهایت، خدا.“؟"},{"book":"یوحنا","chapter":"10","verse":"35","text":"حال، اگر کتب مقدّس که نمی‌توانند نادرست باشند، به کسانی که کلام خدا به ایشان رسید، می‌فرمایند که ”خدایان“ هستند،"},{"book":"یوحنا","chapter":"10","verse":"36","text":"آیا کفر است کسی که خدا او را تقدیس کرده و به جهان فرستاده، بگوید ”من پسر خدا“ هستم؟"},{"book":"یوحنا","chapter":"10","verse":"37","text":"اگر معجزه نمی‌کنم، به من ایمان نیاورید."},{"book":"یوحنا","chapter":"10","verse":"38","text":"ولی اگر می‌کنم و باز نمی‌توانید به خود من ایمان بیاورید، لااقل به معجزاتم ایمان آورید تا بدانید که پدر در من است و من در پدر.»"},{"book":"یوحنا","chapter":"10","verse":"39","text":"بار دیگر خواستند او را بگیرند ولی عیسی رفت و از آنان دور شد."},{"book":"یوحنا","chapter":"10","verse":"40","text":"سپس به آن طرف رود اردن رفت، یعنی نزدیک به جایی که یحیی در آغاز مردم را تعمید می‌داد."},{"book":"یوحنا","chapter":"10","verse":"41","text":"در آنجا بسیاری از مردم نزد او آمدند؛ ایشان به یکدیگر می‌گفتند: «یحیی معجزه‌ای نکرد، ولی هر چه درباره این شخص گفت، راست بود.»"},{"book":"یوحنا","chapter":"10","verse":"42","text":"و بسیاری که در آنجا بودند، به عیسی ایمان آوردند."}]}