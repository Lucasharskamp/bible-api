{"data":[{"book":"కీర్తన","chapter":"49","verse":"1","text":"సర్వ ప్రజలారా! ఈ సంగతి వినండి. ప్రపంచంలో నివసించే వాళ్ళంతా ధ్యాస పెట్టి వినండి."},{"book":"కీర్తన","chapter":"49","verse":"2","text":"అల్పులూ అధికులూ సంపన్నులూ పేదలూ మీరంతా వినండి."},{"book":"కీర్తన","chapter":"49","verse":"3","text":"నా నోరు జ్ఞానాన్ని పలుకుతుంది. నా హృదయం వివేకం గూర్చి ధ్యానిస్తుంది."},{"book":"కీర్తన","chapter":"49","verse":"4","text":"ఒక ఉపమానం నా చెవికి వినిపిస్తుంది. సితారాతో ఆ ఉపమానాన్ని ప్రారంభిస్తాను."},{"book":"కీర్తన","chapter":"49","verse":"5","text":"నా చుట్టూ ఉన్నవాళ్ళ దోషాలు నా కాళ్ళ చుట్టూ ఉన్నప్పుడు చెడ్డ రోజులకు నేనెందుకు భయపడాలి?"},{"book":"కీర్తన","chapter":"49","verse":"6","text":"వాళ్ళు విస్తరించిన తమ సంపదలను గూర్చి చెప్పుకుంటారు. తమ ఆస్తులనే నమ్ముకుంటారు."},{"book":"కీర్తన","chapter":"49","verse":"7","text":"వాళ్ళలో ఎవడూ తన సోదరుణ్ణి రక్షించుకోలేడు. తన సోదరుడి కోసం ఎవడూ దేవునికి బంధ విముక్తి వెల చెల్లించలేడు."},{"book":"కీర్తన","chapter":"49","verse":"8","text":"ఎందుకంటే ఒక వ్యక్తి జీవిత విమోచనకు చాలా వ్యయం అవుతుంది. అది ఎప్పుడైనా ఎంతో వ్యయంతో కూడుకున్నది."},{"book":"కీర్తన","chapter":"49","verse":"9","text":"ఎవరూ తన శరీరం కుళ్ళిపోకుండా కలకాలం జీవించరు."},{"book":"కీర్తన","chapter":"49","verse":"10","text":"వాడు తన క్షయాన్ని చూస్తాడు. జ్ఞానులు చనిపోతారు. మూర్ఖుడూ, క్రూరుడూ ఒక్కలాగే నశించిపోతారు. తమ సంపదలను ఇతరులకు విడిచిపెట్టి పోతారు."},{"book":"కీర్తన","chapter":"49","verse":"11","text":"వాళ్ళు తమ కుటుంబాలు నిరంతరం నిలిచి ఉంటాయనీ, తాము కాపురమున్న ఇళ్ళు అన్ని తరాలకీ ఉంటాయనీ తమ అంతరంగంలో ఆలోచిస్తారు. తాము ఉంటున్న స్థలాలకు తమ స్వంత పేర్లు పెట్టుకుంటారు."},{"book":"కీర్తన","chapter":"49","verse":"12","text":"కానీ మనిషన్నవాడు ఎంత సంపన్నుడైనా శాశ్వతంగా సజీవంగా ఉండడు. మృగాల్లాగానే వాడూ నశించిపోతాడు."},{"book":"కీర్తన","chapter":"49","verse":"13","text":"ఈ మార్గం వాళ్ళ మార్గం. అవివేక మార్గం. అయినా మనుషులు వాళ్ళ వాదనలను ఆమోదిస్తూ ఉంటారు."},{"book":"కీర్తన","chapter":"49","verse":"14","text":"వాళ్ళంతా ఒక గుంపుగా పాతాళానికి వెళ్ళడానికే సిద్ధపడుతున్నారు. మరణం వాళ్లకి కాపరిగా ఉంటుంది. ఉదయాన వాళ్ళపై యథార్థవంతులకు పూర్తి అధికారం ఉంటుంది. వాళ్ళ సౌందర్యానికి నిలువ నీడ లేకుండా పాతాళం వారిని మింగి వేస్తుంది."},{"book":"కీర్తన","chapter":"49","verse":"15","text":"అయితే దేవుడు నా ప్రాణాన్ని పాతాళం శక్తి నుండి కాపాడతాడు. ఆయన నన్ను స్వీకరిస్తాడు."},{"book":"కీర్తన","chapter":"49","verse":"16","text":"ఒక వ్యక్తి ధనవంతుడైతే అతని వంశ ప్రభావం49:16 ప్రభావం సంపద అధికమౌతూ ఉన్నప్పుడు నువ్వు భయపడవద్దు."},{"book":"కీర్తన","chapter":"49","verse":"17","text":"ఎందుకంటే వాడు చనిపోయేటప్పుడు దేన్నీ తీసుకువెళ్ళడు. వాడి ప్రభావం వాడి వెంట దిగిపోదు."},{"book":"కీర్తన","chapter":"49","verse":"18","text":"మనుషులు నీ జీవితాన్ని నువ్వు చక్కగా నడిపించుకున్నావు అని పొగుడుతారు. వాడు బతికినన్నాళ్ళూ తనను తాను మెచ్చుకుంటాడు."},{"book":"కీర్తన","chapter":"49","verse":"19","text":"అయినా వాడు తన పితరుల తరానికి చేరవలసిందే. వాళ్ళు ఎన్నటికీ వెలుగును చూడరు."},{"book":"కీర్తన","chapter":"49","verse":"20","text":"ధనముండీ వివేకం లేనివాడు మృగం వంటివాడు. వాడు నశించిపోతాడు."}]}