{"data":[{"book":"2 UPhethro","chapter":"1","verse":"1","text":"USimoni Phethro, inceku lompostoli kaJesu Khristu,"},{"book":"2 UPhethro","chapter":"1","verse":"2","text":"Umusa lokuthula kakube ngokwenu ngokwandileyo ngokumazi uNkulunkulu loJesu iNkosi yethu."},{"book":"2 UPhethro","chapter":"1","verse":"3","text":"Amandla akhe obuNkulunkulu asesinike konke esikudingayo ekuphileni kanye lokumesaba uNkulunkulu ngokumazi kwethu yena owasibiza ngenkazimulo yakhe langokulunga."},{"book":"2 UPhethro","chapter":"1","verse":"4","text":"Ngalokhu-ke usesinike izithembiso zakhe ezinkulu kakhulu eziligugu, ukuze kuthi ngazo lihlanganyele esimeni sobuNkulunkulu njalo liphephe ekonakaleni kwasemhlabeni okubangelwa yizinkanuko ezimbi."},{"book":"2 UPhethro","chapter":"1","verse":"5","text":"Ngenxa yalesisizatho, yenzani imizamo yonke ukuba lengeze ukulunga ekukholweni kwenu; lekulungeni lengeze ukwazi;"},{"book":"2 UPhethro","chapter":"1","verse":"6","text":"ekwazini lengeze ukuzithiba; ekuzithibeni lengeze ukubekezela; ekubekezeleni lengeze ukumesaba uNkulunkulu;"},{"book":"2 UPhethro","chapter":"1","verse":"7","text":"ekumesabeni uNkulunkulu lengeze umusa wobuzalwane; lasemuseni wobuzalwane lengeze uthando."},{"book":"2 UPhethro","chapter":"1","verse":"8","text":"Ngoba nxa lilalezizinto ngokwanda kwazo, zizalinqanda ekubeni ngabangafezi lutho labangelazithelo ekwazini kwenu iNkosi yethu uJesu Khristu."},{"book":"2 UPhethro","chapter":"1","verse":"9","text":"Kodwa nxa umuntu engelazo ubona kalufifi njalo uyisiphofu, ekhohlwa ukuthi usehlanjululwe ezonweni zakhe zakudala."},{"book":"2 UPhethro","chapter":"1","verse":"10","text":"Ngakho-ke, bazalwane bami, tshisekelani kakhulu ukwenza ukubizwa lokukhethwa kwenu kuqiniseke. Ngoba nxa lisenza lezizinto kalizukuwa,"},{"book":"2 UPhethro","chapter":"1","verse":"11","text":"njalo lizakwamukelwa ngokupheleleyo embusweni olaphakade weNkosi loMsindisi wethu uJesu Khristu."},{"book":"2 UPhethro","chapter":"1","verse":"12","text":"Ngakho ngizahlala ngilikhumbuza lezizinto, lanxa lizazi njalo liqinile ngokupheleleyo eqinisweni eselilalo."},{"book":"2 UPhethro","chapter":"1","verse":"13","text":"Ngibona kufanele ukuba ngilikhumbuze nxa ngisaphila kulelithente lomzimba lo,"},{"book":"2 UPhethro","chapter":"1","verse":"14","text":"ngoba ngiyakwazi ukuthi ngizaphanga ngilibeke eceleni, njengoba iNkosi yethu uJesu Khristu isikwenze kwabasobala kimi."},{"book":"2 UPhethro","chapter":"1","verse":"15","text":"Njalo ngizakwenza imizamo yonke ukubona ukuthi emva kokusuka kwami lizahlala lizikhumbula lezizinto."},{"book":"2 UPhethro","chapter":"1","verse":"16","text":"Sasingalandeli izinganekwane ezaqaliswa ngokuhlakanipha lapho silitshela ngamandla langokuza kweNkosi yethu uJesu Khristu kodwa sasingofakazi bobukhosi bakhe."},{"book":"2 UPhethro","chapter":"1","verse":"17","text":"Ngoba wamukela udumo lenkazimulo kuNkulunkulu uBaba lapho ilizwi lifika kuye livela eNkazimulweni yoBukhosi, lisithi, “Le yiNdodana yami engiyithandayo; ngiyathokoza kakhulu ngayo.”1.17 UMatewu 17.5; UMakho 9.7; ULukha 9.35"},{"book":"2 UPhethro","chapter":"1","verse":"18","text":"Thina ngokwethu salizwa ilizwi lelo elavela ezulwini silaye phezu kwentaba engcwele."},{"book":"2 UPhethro","chapter":"1","verse":"19","text":"Njalo ilizwi labaphrofethi seliqiniswe kakhulu, futhi kuzakuba kuhle kini ukuba lilinake njengesibane esikhanyise endaweni emnyama, kuze kuse lendonsakusa ize iphume ezinhliziyweni zenu."},{"book":"2 UPhethro","chapter":"1","verse":"20","text":"Phezu kwakho konke, kumele liqedisise ukuthi akukho siphrofethi soMbhalo esavela ngokuchasisa okungokomphrofethi."},{"book":"2 UPhethro","chapter":"1","verse":"21","text":"Ngoba isiphrofethi kasizange sivele entandweni yomuntu, kodwa abantu bakhuluma kuvela kuNkulunkulu beholwa nguMoya oNgcwele."}]}