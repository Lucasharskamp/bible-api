{"data":[{"book":"1 Moseboken","chapter":"6","verse":"1","text":"När människosläktet började föröka sig på jorden och döttrar föddes åt dem,"},{"book":"1 Moseboken","chapter":"6","verse":"2","text":"såg Guds söner att människornas döttrar var vackra. De tog sig hustrur som det behagade dem."},{"book":"1 Moseboken","chapter":"6","verse":"3","text":"Då sade Herren: ”Min Ande [min livgivande ande, se 1 Mos 2:7] ska inte bli kvar i [vara ansvarig för] människorna för alltid. De är kött och deras tid ska vara 120 år.”"},{"book":"1 Moseboken","chapter":"6","verse":"4","text":"Nefilimerna (jättarna, ordagrant ”de fallna”, eller ”de som orsakar andra att falla på jorden”) fanns på jorden på den tiden – och även senare – när Guds söner hade sexuella relationer med människornas döttrar och dessa födde barn åt dem. Detta var urtidens väldiga män (krigare, hjältar – hebr. gibborim), och deras rykte var stort."},{"book":"1 Moseboken","chapter":"6","verse":"5","text":"Men Herren såg att människornas ondska hade blivit stor på jorden. Deras hjärtans alla tankar och avsikter var alltid och alltigenom onda."},{"book":"1 Moseboken","chapter":"6","verse":"6","text":"Då ångrade (sorg-tröstade – hebr nacham) Herren (Jahve) verkligen att han gjort människorna på jorden, ja han var sårad (det smärtade) – [rakt] in i hans hjärta."},{"book":"1 Moseboken","chapter":"6","verse":"7","text":"Herren sade: ”Jag ska förgöra (utrota) människorna som jag har skapat från jordens yta – inte bara människan utan boskapsdjur, kräldjur och himlens fåglar – jag känner sorg (ångrar – hebr. nicham) att jag har gjort dem.”"},{"book":"1 Moseboken","chapter":"6","verse":"8","text":"Men Noa (hebr. noach) hade funnit nåd (oförtjänt kärlek; favör – chen) inför Herrens ögon."},{"book":"1 Moseboken","chapter":"6","verse":"9","text":"Detta är Noas fortsatta historia (hans genealogi/släkttavla – hebr. toledot)."},{"book":"1 Moseboken","chapter":"6","verse":"10","text":"Noa blev far till tre söner, Shem (Sem), Cham (Ham) och Jafet."},{"book":"1 Moseboken","chapter":"6","verse":"11","text":"Men jorden blev mer och mer fördärvad inför Gud och full av våld (terror, laglöshet – hebr. chamas)."},{"book":"1 Moseboken","chapter":"6","verse":"12","text":"Gud såg på jorden, och se, den var fördärvad, eftersom alla människor levde i fördärv på jorden."},{"book":"1 Moseboken","chapter":"6","verse":"13","text":"Då sade Gud till Noa: ”Jag har beslutat att göra slut på allt levande [ordagrant ’slutet på allt kött är här’], för på grund av dem är jorden fylld av våld (korruption, laglöshet). Nu ska jag förgöra [döma] dem med jorden."},{"book":"1 Moseboken","chapter":"6","verse":"14","text":"Bygg en ark av goferträ. [Allmänt antas detta vara trä från den äkta cypressen, vanligt förekommande som båtvirke kring Medelhavet, men det kan också syfta på bearbetningen av träet, t.ex. att det ska vara hyvlat eller laminerat.] Inred arken med olika rum, och täck (bestryk) den med täckning (jordbeck) inuti och utanpå."},{"book":"1 Moseboken","chapter":"6","verse":"15","text":"Så ska du bygga den:"},{"book":"1 Moseboken","chapter":"6","verse":"16","text":"Gör ett tak för båten och lämna ett utrymme på"},{"book":"1 Moseboken","chapter":"6","verse":"17","text":"Jag ska låta floden översvämma jorden och förgöra alla levande varelser under himlarna. Allt på jorden ska dö,"},{"book":"1 Moseboken","chapter":"6","verse":"18","text":"men jag ska bekräfta mitt förbund med dig. Du ska gå in i arken tillsammans med dina söner, din hustru och dina sonhustrur."},{"book":"1 Moseboken","chapter":"6","verse":"19","text":"Du ska ta med dig ett par av alla levande varelser, hane och hona, för att de ska överleva tillsammans med dig."},{"book":"1 Moseboken","chapter":"6","verse":"20","text":"Fåglar (flygande djur – hebr. of) av sina slag, boskapsdjur och markens kräldjur ska ett par av varje komma till dig, så att de kan överleva."},{"book":"1 Moseboken","chapter":"6","verse":"21","text":"Du måste också lägga upp ett förråd av all slags mat som man äter. Det ska bli mat för dig och för dem.”"},{"book":"1 Moseboken","chapter":"6","verse":"22","text":"Noa gjorde allt som Gud hade befallt honom att göra, ja han gjorde allt detta."}]}