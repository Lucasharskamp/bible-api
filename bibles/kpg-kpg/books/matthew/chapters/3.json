{"data":[{"book":"Matthew","chapter":"3","verse":"1","text":"Di madagoaa deelaa, John Babdais gu hanimoi gi lodo di anggowaa i Judea, ga daamada ga agoago,"},{"book":"Matthew","chapter":"3","verse":"2","text":"“Goodou huli gi daha mo godou huaidu, idimaa, Teenua King o God di Langi la gu hoohoo mai!”3.2 Matthew 4.17; Mark 1.15"},{"book":"Matthew","chapter":"3","verse":"3","text":"John la go taane dela nogo helekai ai soukohp Isaiah:"},{"book":"Matthew","chapter":"3","verse":"4","text":"Nia gahu o maa ne hai gi nia ngaahulu ‘camel’, dono tuu ne hai gi di gili kau, ana meegai la nia manu ‘locust’ mo nia mee maangala lodo henua.3.4 2 Kings 1.8"},{"book":"Matthew","chapter":"3","verse":"5","text":"Digau Jerusalem, digau mai nia madagowaa e logo i Judea, mo nia guongo ala i di gili di monowai Jordan ne lloomoi gi baahi o mee."},{"book":"Matthew","chapter":"3","verse":"6","text":"Digaula ga haagi nadau huaidu, gei mee ga babdais digaula i lodo di monowai Jordan."},{"book":"Matthew","chapter":"3","verse":"7","text":"Di madagoaa John ne gidee nia Pharisee mono Sadduccee dogologo ne lloomoi bolo e babdais, gei mee ga helekai gi digaula, “Goodou e hai be nia gihaa. Ma koai ne hagi adu bolo goodou e mee di tanga gi daha mo di hagaduadua a God dela ga dau mai? 3.7 Matthew 12.34; 23.33"},{"book":"Matthew","chapter":"3","verse":"8","text":"Goodou haga kila aga ina godou hangaahai gi modongoohia bolo goodou guu huli gi daha mo godou ihala."},{"book":"Matthew","chapter":"3","verse":"9","text":"Hudee hagamaanadu, bolo goodou e mee hua di tanga gi daha mo di hagaduadua a God, i goodou e helekai bolo goodou nia dama ni Abraham. Au e hagi adu gi goodou bolo God le e mee hua di huli nia hadu aanei gii hai nia dama ni Abraham!3.9 John 8.33"},{"book":"Matthew","chapter":"3","verse":"10","text":"Talai la gu togomaalia i tono nia laagau. Malaa, nia laagau ala hagalee huwa humalia, le e hele gi daha, e kili gi lodo di ahi.3.10 Matthew 7.19"},{"book":"Matthew","chapter":"3","verse":"11","text":"Au e babdais goodou gi nia wai, e haga modongoohia bolo goodou guu huli godou lodo, gei Tangada dela e gila aga i ogu muli, go Mee dela e babdais goodou gi di Hagataalunga Dabu, mo di ahi. Mee koia e aamua i di au, gei au e dee tau loo bolo e dagidagi nia suudi o Maa."},{"book":"Matthew","chapter":"3","verse":"12","text":"Dana daawolo hili mee gu i dono lima, e hili ana palaawaa ‘wheat’, ga hagabudu mai nia lii ala e hai nia palaawaa gi lodo dono hale benebene mee, gei nia geinga le e dudu i lodo di ahi ga dee ngudu.”"},{"book":"Matthew","chapter":"3","verse":"13","text":"I di madagoaa deelaa, gei Jesus ne hanimoi i Galilee gi Jordan, belee babdais go John."},{"book":"Matthew","chapter":"3","verse":"14","text":"Gei John belee hai a Jesus gii huli ana maanadu, ga helekai gi Mee, “Ma ko au dela belee babdais Kooe, gei Goe e hanimoi bolo au gi babdais ina Goe!”"},{"book":"Matthew","chapter":"3","verse":"15","text":"Jesus ga helekai, “Heia hua gii hai beelaa dolomeenei, idimaa, deenei di hai gaa mee gidaua di haga gila aga di manawa o God.” Gei John guu baba ginai."},{"book":"Matthew","chapter":"3","verse":"16","text":"Jesus ne lawa di babdais, geia ga manawa aga gi daha mo nia wai, di langi gu mahuge, gei Jesus ga gidee Ia di Hagataalunga o God e haneia be di mwuroi, gaa dogo gi hongo o Mee."},{"book":"Matthew","chapter":"3","verse":"17","text":"Gei di lee ga helekai ieia i di langi, “Deenei dagu Dama dela e aloho ge e tene ginai Au.”3.17 Genesis 22.2; Pisalem 2.7; Isaiah 42.1; Matthew 12.18; 17.5; Mark 1.11; Luke 9.35"}]}