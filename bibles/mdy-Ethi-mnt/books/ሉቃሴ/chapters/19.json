{"data":[{"book":"ሉቃሴ","chapter":"19","verse":"1","text":"ዬሱሴ ጎይፆ ሃንቴ ጎይሣ ዒያርኮ ካታሞ ጌላዖ፥ ካታሞኮ ሳዞ''ና ቲቂ ዴንዴኔ።"},{"book":"ሉቃሴ","chapter":"19","verse":"2","text":"ዒኢካ ዜኪዮሴ ጎዖ ዓሲ ዓኣኔ፤ ዒዚ ኮርሞ ዓሶፓ ሚኢሾ ቡኩሳ ዓሶኮ ሱኡጌ ሃሣ ዖርጎቺ ዓሲኬ።"},{"book":"ሉቃሴ","chapter":"19","verse":"3","text":"ዒዚ ዬሱሴ ዎያታቴያ ዛጋኒ ኮዓያታንቴ፥ ዔጳ ዒዛኮ ቃሚሢ ማዔሢሮ ዴሮ'' ሚርጉሞፓ ዔቄያና ዒዚ ዬሱሴ ዛጋኒ ዳንዳዒባኣሴ።"},{"book":"ሉቃሴ","chapter":"19","verse":"4","text":"ዬሱሴ ዒ ዓኣ ቤዞና ዓኣዻሢሮ ዜኪዮሴ ዬሱሴ ዛጋኒ ጌዒ ዴሮ''ኮ ቤርታ ዓኣዻዖ ፔቴ'' ቦኦቢ ጊዔኔ።"},{"book":"ሉቃሴ","chapter":"19","verse":"5","text":"ዬሱሴ ዬኖ ቦኦቦ ዴሞ'' ሄላ''ዖ ሌካ ዼ'ግ ጌዒ ዛጌስካፓ ዜኪዮሴ ኮራ፦ «ዜኪዮሴ! ሃኖ'' ታ ኔ ማኣራ ፔኤቃንዳያ ኮይሳሢሮ፥ ዑኬና ሚፃፓ ኬዴ''» ጌዔኔ።"},{"book":"ሉቃሴ","chapter":"19","verse":"6","text":"ዜኪዮሴ ዑኬና ኬዳ''ዖ ዎዛና ዬሱሴ ፔ ማኣራ ሾኦቺንሢ ዔኬኔ።"},{"book":"ሉቃሴ","chapter":"19","verse":"7","text":"ዬያ ዛጌ ዓሳ ቢያ፦ «ሃይ ዓሢ ጎሞ ዓሶ ማኣሪ ሾኦቺንቃኒ ጌሌኔ!» ጌዒ ዬሱሴ ዾንኬኔ።"},{"book":"ሉቃሴ","chapter":"19","verse":"8","text":"ዜኪዮሴ ጋዓንቴ ዔቃዖ ጎዳ ዬሱሴ ኮራ፦ «ጎዳሢዮ! ሃሢ ታኣኮ ዓኣ ባኮይዳፓ ቢያ ሄካሢ ማንቆ ዓሶም ታ ዒንጋንዳኔ፤ ጌሺ ዓሲዳፓ ታ ዔኬ ሚኢሼ ዓኣቴያ፥ ዔኬሢፓ ዖይዶ ጳንጬ ማሂ ታ ማሃንዳኔ» ጌዔኔ።"},{"book":"ሉቃሴ","chapter":"19","verse":"9","text":"ዬሱሴ ማሃዖ፦ «ሃይ ዓሢ ሃሣ ዓብራሃሜ ዜርፃፓኬ፤ ሓኖ'' ዻቂንታ ሃያ ማኣሮም ማዔኔ፤"},{"book":"ሉቃሴ","chapter":"19","verse":"10","text":"ዓይጎሮ ጌዔቶ ዓሲኮ ናዓሢ ባይቄሢ ኮዓኒና ዻቂሻኒ ሙኬኔ» ጌዔኔ።"},{"book":"ሉቃሴ","chapter":"19","verse":"11","text":"ዓሳ ዬያ ዋይዚፆይዳ ዓኣንቴ ዬሱሴ ሃሣ ፔቴ'' ኮኦኪንሢ ዔያቶም ኬኤዜኔ፤ ዓይጎሮ ጌዔቶ ዒዚ ዬሩሳላሜ ባንሢ ዑኬሢሮ ዓሶም ፆኦሲኮ ካኣቱማ ሃሢ ዒማ ዎዶ''ና ፔጋዺ ጴዻያ ማሌኔ።"},{"book":"ሉቃሴ","chapter":"19","verse":"12","text":"ዬያሮ ዬሱሴ፦ «ካኣቱሞ ቢታንቶ ዔኪ ማዓኒ ሃኬ ዓጪ ዴንዴ ፔቴ'' ዼኤፒ ዓሲስኬይ ዓኣኔ፤"},{"book":"ሉቃሴ","chapter":"19","verse":"13","text":"ዒዚ ዴንዳንዳሢኮ ቤርታ ዒዛኮ ማዻ ዓሶይዳፓ ታጶ ዓሲ ዔኤሊ'' ፔቴ'' ፔቴ''ሢም ታጶ ታጶ ሹቺ ቢራ ዒንጋዖ ‹ታ ማዒ ሙካንዳኣና ሃያ ቢሮ''ና ኮርሙዋቴ› ዔያቶም ጌዔኔ።"},{"book":"ሉቃሴ","chapter":"19","verse":"14","text":"ዒዛኮ ዓጮ'' ዓሳ ጋዓንቴ ዬያ ዓሢ ዒፃያታሢሮ፦ ‹ዬይ ዓሢ ኑ ዑፃ ካኣታዻንዳጉዲ ኑ ኮዑዋሴ› ጌዒ ዒዚ ዴንዴሢኮ ጊንፃ ኪኢታ ዓሲ ጊንፆ ዳኬኔ።"},{"book":"ሉቃሴ","chapter":"19","verse":"15","text":"«ዬይ ዓሢ ካኣቲ ማዒ ሙኬ ዎዶ''ና ዔያቶም ዒንጊንቴ ሚኢሾና ዎዚጉዲ ኮርሚ ጊዳ'' ጌልዜቶዋ ዔራኒ ፔኤኮ ማዻ ዓሶንሢ ዔኤሊ''ሴኔ።"},{"book":"ሉቃሴ","chapter":"19","verse":"16","text":"ቤርታ ሙኬ ማዻ ዓሢ ሙካዖ፦ ‹ጎዳሢዮ! ኔ ታኣም ዒንጌ ሚኢሾ ኮርሚ፥ ሃይሾ ታ ታጶ ሹቺ ቢራ ጊዳ'' ጌልዜኔ› ጋዓዛ፥"},{"book":"ሉቃሴ","chapter":"19","verse":"17","text":"ዒዛኮ ጎዳሢያ ‹ኔኤኒ ጉሙርቂንታ፥ ማዻሢዮ! ቃራ ኔ ማዼኔ! ዻካ'' ባኣዚ''ና ኔ ጉሙርቂንቴሢሮ ታ ሃሢ ኔና ታጶ ካታማ ኔ ዎይሣንዳጉዲ ቢታንቶ ዒንጌኔ› ጌዔኔ።"},{"book":"ሉቃሴ","chapter":"19","verse":"18","text":"ላምዓሳሢ ሙካዖ ‹ጎዳሢዮ! ኔ ታኣም ዒንጌ ሚኢሾና ታ ኮርሚ ዶንጎ ሹቺ ቢራ ጊዳ'' ጌልዜኔ› ጋዓዛ፥"},{"book":"ሉቃሴ","chapter":"19","verse":"19","text":"ጎዳሢያ ዬያም ‹ኔኤማኣ ሃሣ ታኣኒ ዶንጎ ካታማ ኔ ዎይሣንዳጉዲ ቢታንቶ ዒንጌኔ› ጌዔኔ።"},{"book":"ሉቃሴ","chapter":"19","verse":"20","text":"«ዓቴ'' ማዻ ዓሢ ሙካዖ ‹ታ ጎዳሢዮ! ኔ ታኣም ዒንጌ ሚኢሾ ሃኣዛጌ፤ ቱርጫና ታ ቱኪ'' ጌሤኔ።"},{"book":"ሉቃሴ","chapter":"19","verse":"21","text":"ዓይጎሮ ጌዔቶ ኔኤኒ ጌሢ ባኣያና ኔኤሮ ማዒባኣያታንቴ ዔካያ፥ ኔ ጎሽኪባኣዖ ሃኣኮ ቡኩሳያ፥ ሚርጌ ፑርታ ዓሲ ኔ ማዔሢ ዔሪ ታ ኔና ዒጊጬሢሮኬ› ጋዓዛ፥"},{"book":"ሉቃሴ","chapter":"19","verse":"22","text":"ጎዳሢ ማሃዖ ‹ሃይ ኔ ፓሡዋኣሢ ሃይ! ኔ ጌዔ ባኮና ታ ኔ ዑፃ ዎጋኔ፤ ታኣኒ ታኣም ማዒባኣሢ ዔካያና ጎሽኪባኣዖ ቡኩሳያ ሃሣ ፑርታ ዓሲታሢ ታ ኔና ዔራኔ ኔ ጌዒባይ?"},{"book":"ሉቃሴ","chapter":"19","verse":"23","text":"ያዺ ማዔቴ ሚኢሾ ታኣኮ ጊዳ'' ቃሲ''ንታንዳጉዲ ኮርሚንታ ቤስካ ኔ ዓይጎሮ ጊሽኪባኣይ? ታኣኒ ማዒ ሙካዖ ጊዳ'' ቃሲ''ንቴያና ዎላ'' ዔካንዳያታንቴኬ› ጌዔኔ።"},{"book":"ሉቃሴ","chapter":"19","verse":"24","text":"«ዬካፓ ዒዛኮ ጎዳሢ ዒኢካ ዔቂ ዓኣዞንሢ ኮራ ‹ሃያ ዓሢኮ ሚኢሾ ዔኪጋፓ ታጶ ጊዳ'' ቃሴ''፥ ማዻ ዓሢም ዒንጉዋቴ› ጌዔኔ።"},{"book":"ሉቃሴ","chapter":"19","verse":"25","text":"ዔያታ ማሃዖ ‹ጎዳሢዮ! ዒዛኮ ዒ ጊዳ'' ጌልዜ ታጶ ሹቺ ቢራ ዓኣንቴሞ› ጌዔኔ።"},{"book":"ሉቃሴ","chapter":"19","verse":"26","text":"ጎዳሢ ጋዓንቴ ‹ዓኣሢም ቢያ ዑሣ ዓኣሢ ዒንጊንታኔ፤ ባኣሢዳፓ ጋዓንቴ ዬማ ዓኣማታዖ ዔዔኪንታኔ ታ ዒንሢም ጋዓኣኬ።"},{"book":"ሉቃሴ","chapter":"19","verse":"27","text":"ታ ካኣታዻንዳጉዲ ኮዒባኣ ዬንሢ ታኣኮ ሞርኮንሢ ጋዓንቴ ሃይካ ዔኪ ሙኪ ታ ቤርታ ዎዹዋቴ› » ጌዔኔ።"},{"book":"ሉቃሴ","chapter":"19","verse":"28","text":"ዬሱሴ ዬያ ኮኦኪንሦ ኬኤዜስካፓ ዬሩሳላሜ ባንሢ ዒዛኮ ጊንፆ ሃንታዞንሢኮ ቤርታ ቤርታ ዴንዳኔ።"},{"book":"ሉቃሴ","chapter":"19","verse":"29","text":"ዬሱሴ ዛይቶ ሪሚቶ ዹኮ'' ኮይሎ''ይዳ ዓኣ ቤቴፓጌና ቢታኒያ ጌይንታ ካታሞንሢ ሙካዖ ዒዛኮ ጊንፆ ሃንታዞንሢዳፓ ላምዖንሢ ሂዚ ጌዒ ዳኬኔ፦"},{"book":"ሉቃሴ","chapter":"19","verse":"30","text":"«ሃኖ'' ሴኮ ቤርታ ዓኣ ጉርዴሎ ዴንዱዋቴ፤ ዒኢካ ዒንሢ ሄላ''ዖ ዓይጎ ዓሲያ ቶጊ ቤቂባኣ ሃሬ ናይ ቱኡቲ ዓኣንቴ ዒንሢ ዴንቃንዳኔ፤ ዒማ ቡሊ'' ዔኪ ታኣም ባውዋቴ።"},{"book":"ሉቃሴ","chapter":"19","verse":"31","text":"ዖኦኒያ ‹ዓይጎሮ ዒንሢ ቡላ''ይ?› ጌይ ዒንሢ ዖኦጬቶ ‹ጎዳም ኮይሳሢሮኬ› ጌይ ዒዛም ማሁዋቴ።»"},{"book":"ሉቃሴ","chapter":"19","verse":"32","text":"ኪኢቶ''ና ዳኪንቴዞንሢያ ዴንዳዖ ቢያ ባካ ዬሱሴ ዔያቶም ጌዔሢጉዲ ማዔንቴ ዛጌኔ።"},{"book":"ሉቃሴ","chapter":"19","verse":"33","text":"ዒማ ሃሮ'' ናዖማ ዔያታ ቡላ''ኣና ሃሮ'' ናዖኮ ዓዶንሢ፦ «ዓይጎሮ ዒንሢ ቡላ''ይ» ጌዔኔ።"},{"book":"ሉቃሴ","chapter":"19","verse":"34","text":"ዔያታ ማሃዖ፦ «ጎዳም ኮይሳሢሮኬ» ጌዔኔ።"},{"book":"ሉቃሴ","chapter":"19","verse":"35","text":"ሃሮ'' ናዖዋ ዬሱሴ ኮራ ዔኪ ሙካዖ ዔያታ ፔኤኮ ዓፒሎ ሃሮ'' ናዖ ዙላ'' ጌሢ ዬሱሴ ቶጊሴኔ።"},{"book":"ሉቃሴ","chapter":"19","verse":"36","text":"ዬሱሴ ዓኣዻ ጎይሣ ዓኣንቴ ዓሳ ፔኤኮ ዓፒሎ ጎይፃ ዒዛ ቤርታ ሂኢሣኔ።"},{"book":"ሉቃሴ","chapter":"19","verse":"37","text":"ዬሱሴ ዬሩሳላሜ ሄላ''ኒ ዑካዖ ዛይቶ ሪሚቶ ዹኮ''ና ሊካ ኬዳ''ንቴ ዒዛኮ ጊንፆ ሙካ ዓሳ ቢያ ዔያታ ዛጌ፥ ፆኦሲ ዎልቄና ማዺንቴ ዓኮ ባኮ ዛሎ''ና ሚርጌ ዎዛዼሢሮ ዑኡዞ ፔኤኮ ዼ'ጊዲ ፆኦሲ ጋላቲሢ ዓርቄኔ።"},{"book":"ሉቃሴ","chapter":"19","verse":"38","text":"«ፆኦሲ ሱ'ንሢና ሙካ ካኣቲ ዓንጂንቴያኬ! ኮሹሞ ጫሪንቺዳ፥ ቦንቾ ፆኦሲም ዼ'ጌ ቤዞይዳ ማዖንጎ!» ዔያታ ጋዓኔ።"},{"book":"ሉቃሴ","chapter":"19","verse":"39","text":"ዴሮ''ኮ ባኣኮ''ይዳ ዓኣ፥ ፔርሴ ዓሳ ጋዓንቴ ዬሱሴ ኮራ፦ «ዔርዛሢዮ! ኔኤኮ ጊንፆ ሃንታ ናኣቶ'' ጎሪ'' ዚቲዴ» ጌዔኔ።"},{"book":"ሉቃሴ","chapter":"19","verse":"40","text":"ዬሱሴ ማሃዖ፦ «ዔያታ ዚቲ ጌዔቴያ ሹጫ ሃይ ዒላታንዳኔ፥ ታ ዒንሢም ጋዓኔ» ጌዔኔ።"},{"book":"ሉቃሴ","chapter":"19","verse":"41","text":"ዬሱሴ ዬሩሳላሜ ካታሞኮ ዑኪ ካታሜሎ ዛጋዖ፦"},{"book":"ሉቃሴ","chapter":"19","verse":"42","text":"«ኔኤም ኮሹሞ ማዓንዳ ባኮ ሃኖ'' ኔ ዔሬያታቶ ዓይጎ ጎዖንዶይ! ሃሢ ጋዓንቴ ዬይ ባካ ኔ ዓኣፓፓ ዓኣሺንቴኔ፤"},{"book":"ሉቃሴ","chapter":"19","verse":"43","text":"ኔኤኮ ሞርካ ኔኤኮ ዙላ'' ቲኢሢ ዲርቂ ሃሣ ኔና ማንጊ፥ ሃንጌና ሶንጌና ሜታሳንዳ ዎዴ ሙካንዳኔ።"},{"book":"ሉቃሴ","chapter":"19","verse":"44","text":"ኔናንታ ኔ ጊዳ'' ዓኣ ኔኤኮ ናኣቶ''ንታ ዔያታ ባይዛንዳኔ፤ ዔያታ ዶይሱዋዖ፥ ፔቴ'' ሹቺታዖ ኔኤም ሃሻ''ዓኬ፤ ዓይጎሮ ጌዔቶ ፆኦሲ ኔና ዛጋኒና ዻቂሻኒ ሙካ ዎዶ'' ኔ ዔሪባኣሢሮኬ» ጌዒ ዬኤኬኔ።"},{"book":"ሉቃሴ","chapter":"19","verse":"45","text":"ዬሱሴ ጌኤዦ ማኣሪ ጌሊ ዒኢካ ኮርሞ ኮርማ ዓሶ፦"},{"book":"ሉቃሴ","chapter":"19","verse":"46","text":"« ‹ማኣራ ታኣኮ ሺኢጲሢ ማኣሪ ማዓንዳኔ› ጌይንቲ ፃኣፒንቴኔ፤ ዒንሢ ጋዓንቴ ዉሲ ፑና ቤሲ ማሄኔ» ጌዒ ዳውሲሢ ዓርቄኔ።"},{"book":"ሉቃሴ","chapter":"19","verse":"47","text":"ዬካፓ ዬሱሴ ቢያ ኬሊ''ና ጌኤዦ ማኣራ ዔርዜኔ፤ ዬኖ ዎዶ''ና ቄኤሶኮ ሱኡጎና ሙሴ ዔርዜ ዎጎ ዔርዛ ዓሶና ሃሣ ሜሌ'' ዴሮ''ኮዋ ሱኡጎ ማዔዞንሢ ዬሱሴ ዎዻኒ ኮዔኔ።"},{"book":"ሉቃሴ","chapter":"19","verse":"48","text":"ጋዓንቴ ዓሳ ቢያ ዬሱሴ ጋዓ ባኮ ዋይዛኒ ሚርጌና ናሽካሢሮ፥ ዔያቶም ዎኦቶንዶ ጎይፃ ባይቄኔ።"}]}