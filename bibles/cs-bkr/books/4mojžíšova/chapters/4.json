{"data":[{"book":"4 Mojžíšova","chapter":"4","verse":"1","text":"I mluvil Hospodin k Mojžíšovi a k Aronovi, řka:"},{"book":"4 Mojžíšova","chapter":"4","verse":"2","text":"Sečti summu synů Kahat z prostředku synů Léví po čeledech jejich a po domích otců jejich,"},{"book":"4 Mojžíšova","chapter":"4","verse":"3","text":"Od třidcítiletých a výše až do padesátiletých, kteříž by způsobní jsouce k boji, mohli práci vésti při stánku úmluvy."},{"book":"4 Mojžíšova","chapter":"4","verse":"4","text":"Tato pak bude práce synů Kahat při stánku úmluvy svatyně svatých:"},{"book":"4 Mojžíšova","chapter":"4","verse":"5","text":"Když by se měla vojska hnouti s místa, přijde Aron s syny svými a sejmou oponu zastření, a přikryjí ní truhlu svědectví."},{"book":"4 Mojžíšova","chapter":"4","verse":"6","text":"A na to dají přikrytí z koží jezevčích, a přistrou svrchu rouchem z samého postavce modrého, a provlekou sochory její."},{"book":"4 Mojžíšova","chapter":"4","verse":"7","text":"Na stůl pak chlebů předložení prostrou roucho z postavce modrého, a dají na něj misy a kadidlnice a koflíky a přikryvadla k přikrývání; a chléb ustavičně na něm bude."},{"book":"4 Mojžíšova","chapter":"4","verse":"8","text":"A prostrou na to roucho z červce dvakrát barveného, a přikryjí to přistřením z koží jezevčích, a provlekou sochory jeho."},{"book":"4 Mojžíšova","chapter":"4","verse":"9","text":"Vezmou také roucho z postavce modrého, a přikryjí svícen světla a lampy jeho, i utěradla jeho, i nádoby k oharkům jeho, a všecky nádoby k oleji jeho, jichž při něm užívají."},{"book":"4 Mojžíšova","chapter":"4","verse":"10","text":"A obvinou jej se všechněmi nádobami jeho přikrytím z koží jezevčích, a vloží na sochory."},{"book":"4 Mojžíšova","chapter":"4","verse":"11","text":"Na oltář pak zlatý prostrou roucho z postavce modrého, a přikryjí jej přikrytím z koží jezevčích, a provlekou sochory."},{"book":"4 Mojžíšova","chapter":"4","verse":"12","text":"Vezmou i všecky nádoby k službě, jimiž přisluhovali v svatyni, a zavinouce do roucha z postavce modrého, přikryjí je přikrytím z koží jezevčích, a vloží na sochory."},{"book":"4 Mojžíšova","chapter":"4","verse":"13","text":"Vyprázdní i popel z oltáře, a prostrou na něj roucho šarlatové."},{"book":"4 Mojžíšova","chapter":"4","verse":"14","text":"A vloží svrchu všecko nádobí jeho, jímž přisluhují na něm, nádoby k uhlí, vidličky, pometla, kotlíky a všecko nádobí oltáře, a přistrouce jej přikrytím z koží jezevčích, uvlekou sochory jeho."},{"book":"4 Mojžíšova","chapter":"4","verse":"15","text":"A když to vykoná Aron s syny svými, a přikryje svatyni i všecka nádobí její, a již by se měla hýbati vojska, tedy přijdou synové Kahat, aby nesli; ale nedotknou se svatyně, aby nezemřeli. Ta jest práce synů Kahat při stánku úmluvy."},{"book":"4 Mojžíšova","chapter":"4","verse":"16","text":"Eleazar pak, syn Arona kněze, pečovati bude o olej k svícení a kadění vonnými věcmi a obět ustavičnou i o olej pomazání, svěřený sobě maje všecken příbytek a všecky věci, kteréž v něm jsou, svatyni a nádoby její."},{"book":"4 Mojžíšova","chapter":"4","verse":"17","text":"A mluvil Hospodin k Mojžíšovi a Aronovi, řka:"},{"book":"4 Mojžíšova","chapter":"4","verse":"18","text":"Hleďtež, abyste nevyhladili pokolení čeledi Kahat z prostředku Levítů."},{"book":"4 Mojžíšova","chapter":"4","verse":"19","text":"Ale toto učiníte jim, aby zachováni byli a nezemřeli, když by přistupovali k svatyni svatých: Aron a synové jeho přijdouce, zřídí je, jednoho každého ku práci a břemenu jeho."},{"book":"4 Mojžíšova","chapter":"4","verse":"20","text":"A onino nepřicházejte hleděti na věci svaté, když zavinovány bývají, aby nezemřeli."},{"book":"4 Mojžíšova","chapter":"4","verse":"21","text":"Mluvil opět Hospodin k Mojžíšovi, řka:"},{"book":"4 Mojžíšova","chapter":"4","verse":"22","text":"Sečti také syny Gersonovy po domích otců jich a po čeledech jejich."},{"book":"4 Mojžíšova","chapter":"4","verse":"23","text":"Od třidcítiletých a výše až do padesátiletých sečteš je, kteříž by způsobní jsouce k boji, mohli konati službu při stánku úmluvy."},{"book":"4 Mojžíšova","chapter":"4","verse":"24","text":"Tato pak bude práce čeledí Gersonových v službě a nošení:"},{"book":"4 Mojžíšova","chapter":"4","verse":"25","text":"Nositi budou kortýny příbytku a stánek úmluvy s přikrytím jeho, a přikrytí z koží jezevčích, kteréž svrchu na něm jest, a zastření dveří stánku úmluvy,"},{"book":"4 Mojžíšova","chapter":"4","verse":"26","text":"A očkovaté koltry síně, a zastření brány síně, kteráž jest při stanu a při oltáři vůkol, a provazy její, a všecky nádoby přisluhování jejich, a čehožkoli užívají při službě své."},{"book":"4 Mojžíšova","chapter":"4","verse":"27","text":"Vedlé rozkazu Aronova a synů jeho konati budou všecky služby své synové Gersonovi při všech pracech svých, a při všech službách svých, a svěříte jim k ostříhání všecka břemena jejich."},{"book":"4 Mojžíšova","chapter":"4","verse":"28","text":"Ta jest práce čeledí synů Gersonových v stánku úmluvy, a Itamar, syn Arona kněze, stráž nad nimi držeti bude."},{"book":"4 Mojžíšova","chapter":"4","verse":"29","text":"Syny také Merari po čeledech jejich a domích otců jejich sečteš."},{"book":"4 Mojžíšova","chapter":"4","verse":"30","text":"Od třidcítiletých a výše až do padesátiletých sečteš všecky, kteříž by způsobní jsouce k boji, mohli konati službu při stánku úmluvy."},{"book":"4 Mojžíšova","chapter":"4","verse":"31","text":"Tato pak bude povinnost práce jejich, nad všecku službu jejich při stánku úmluvy: Dsky příbytku a svlaky jeho, i sloupy s podstavky jeho nositi,"},{"book":"4 Mojžíšova","chapter":"4","verse":"32","text":"Sloupy také vůkol síně s podstavky jejich, kolíky a provazy jejich, se všechněmi potřebami, i se vším přisluhováním jejich. A ze jména vyčtete nádoby svěřené jim k ostříhání."},{"book":"4 Mojžíšova","chapter":"4","verse":"33","text":"Ta bude práce čeledí synů Merari při všech službách jejich při stánku úmluvy, pod spravou Itamara, syna Arona kněze."},{"book":"4 Mojžíšova","chapter":"4","verse":"34","text":"I sečtl Mojžíš s Aronem a s knížaty lidu syny Kahat po čeledech jejich, a po domích otců jejich,"},{"book":"4 Mojžíšova","chapter":"4","verse":"35","text":"Od třidcítiletých a výše až do padesátiletých, kteříž by způsobní jsouce k boji, mohli konati službu při stánku úmluvy."},{"book":"4 Mojžíšova","chapter":"4","verse":"36","text":"A bylo jich sečtených po čeledech jejich dva tisíce, sedm set, padesáte."},{"book":"4 Mojžíšova","chapter":"4","verse":"37","text":"Ti jsou sečteni z čeledi Kahat, všickni služebníci při stánku úmluvy, kteréž sčetl Mojžíš s Aronem podlé rozkazu Hospodinova skrze Mojžíše."},{"book":"4 Mojžíšova","chapter":"4","verse":"38","text":"Sečtených také synů Gersonových po čeledech jejich, a po domích otců jejich,"},{"book":"4 Mojžíšova","chapter":"4","verse":"39","text":"Od třidcítiletých a výše až do padesátiletých, kteříž by způsobní jsouce k boji, mohli konati službu při stánku úmluvy,"},{"book":"4 Mojžíšova","chapter":"4","verse":"40","text":"Sečtených jich po čeledech jejich, po domích otců jejich, dva tisíce, šest set, třidceti."},{"book":"4 Mojžíšova","chapter":"4","verse":"41","text":"Ti jsou sečteni z čeledí synů Gersonových, všickni přisluhující v stánku úmluvy, kteréž sečtli Mojžíš s Aronem k rozkazu Hospodinovu."},{"book":"4 Mojžíšova","chapter":"4","verse":"42","text":"Sečtených pak z čeledí synů Merari po čeledech jejich, po domích otců jejich,"},{"book":"4 Mojžíšova","chapter":"4","verse":"43","text":"Od třidcítiletých a výše až do padesátiletých, kteříž by způsobní jsouce k boji, mohli konati službu při stánku úmluvy,"},{"book":"4 Mojžíšova","chapter":"4","verse":"44","text":"Načteno jich po čeledech jejich tři tisíce a dvě stě."},{"book":"4 Mojžíšova","chapter":"4","verse":"45","text":"Ti jsou sečteni z čeledí synů Merari, kteréž sčetl Mojžíš s Aronem podlé rozkazu Hospodinova skrze Mojžíše."},{"book":"4 Mojžíšova","chapter":"4","verse":"46","text":"Všech sečtených, kteréž sčetl Mojžíš s Aronem a s knížaty Izraelskými z Levítů po čeledech jejich a po domích otců jejich,"},{"book":"4 Mojžíšova","chapter":"4","verse":"47","text":"Od těch, kteříž byli ve třidcíti letech a výše, až do padesátiletých, kteřížkoli přináležejí k vykonávání služby přisluhování a práce břemena při stánku úmluvy,"},{"book":"4 Mojžíšova","chapter":"4","verse":"48","text":"Sečtených těch bylo osm tisíců, pět set a osmdesáte."},{"book":"4 Mojžíšova","chapter":"4","verse":"49","text":"Vedlé rozkazu Hospodinova sečtl je Mojžíš, jednoho každého vedlé přisluhování jeho, a vedlé břemene jeho. Sečteni pak jsou ti, kteréž rozkázal čísti Hospodin Mojžíšovi."}]}