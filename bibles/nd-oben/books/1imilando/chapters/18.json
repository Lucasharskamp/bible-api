{"data":[{"book":"1 ImiLando","chapter":"18","verse":"1","text":"Ngokuqhubeka kwesikhathi uDavida wahlasela amaFilistiya wawanqoba, wathumba iGathi lemizana eseduzane layo eyayiphethwe ngamaFilistiya."},{"book":"1 ImiLando","chapter":"18","verse":"2","text":"UDavida wanqoba njalo amaMowabi aba ngaphansi kwakhe athela kuye."},{"book":"1 ImiLando","chapter":"18","verse":"3","text":"Kanti njalo, uDavida walwa loHadadezeri inkosi yaseZobha, kwaze kwafika eHamathi, esiyamisa umbuso wakhe emangweni olandela uMfula iYufrathe."},{"book":"1 ImiLando","chapter":"18","verse":"4","text":"UDavida wathumba izinqola zakhe zokulwa eziyinkulungwane, abatshayeli bazo abazinkulungwane eziyisikhombisa lamabutho ahamba phansi azinkulungwane ezingamatshumi amabili. Wawaquma imisila wonke amabhiza ezinqola zokulwa kwasala alikhulu kuphela."},{"book":"1 ImiLando","chapter":"18","verse":"5","text":"Kwathi ama-Aramu aseDamaseko ezoncedisa uHadadezeri inkosi yaseZobha, uDavida wawatshaya wawabhuqa ama-Aramu kwafa azinkulungwane ezingamakhulu amabili lambili."},{"book":"1 ImiLando","chapter":"18","verse":"6","text":"Wenza izinqaba e-Aramu embusweni waseDamaseko, ama-Aramu aba ngaphansi kombuso wakhe athela kuye. UThixo wanika uDavida ukunqoba kuzozonke izindawo ayezihlasela."},{"book":"1 ImiLando","chapter":"18","verse":"7","text":"UDavida wathatha amahawu egolide ayephethwe yizikhulu zikaHadadezeri wawathwalela eJerusalema."},{"book":"1 ImiLando","chapter":"18","verse":"8","text":"Kusukela eThebha laseKhuni, imizi eyayingekaHadadezeri, uDavida wathatha khona ithusi elinengi kakhulu, lelo uSolomoni enza ngalo uLwandle lwethusi, izinsika lezinye impahla ezabunjwa ngethusi."},{"book":"1 ImiLando","chapter":"18","verse":"9","text":"Kuthe lapho Towu inkosi yaseHamathi isizwe ukuthi uDavida usenqobe lonke ibutho likaHadadezeri inkosi yaseZobha,"},{"book":"1 ImiLando","chapter":"18","verse":"10","text":"wathumela indodana yakhe uHadoramu enkosini uDavida ukuthi iyembingelela emenzela amhlophe ngokunqoba uHadadezeri owayekade esilwa impi loTowu. UHadoramu wayethwele imihlobohlobo yezimpahla zegolide lesiliva kanye lezethusi."},{"book":"1 ImiLando","chapter":"18","verse":"11","text":"Inkosi uDavida yazahlukanisela kuThixo, lezo zinto njengalokho eyayikwenze impahla zegolide lesiliva ezazithunjwe kulezozizwe zama-Edomi lamaMowabi, lama-Amoni, lamaFilistiya lama-Amaleki."},{"book":"1 ImiLando","chapter":"18","verse":"12","text":"U-Abhishayi indodana kaZeruya watshaya wabhuqa ama-Edomi azinkulungwane ezilitshumi lasificaminwembili eSigodini seTswayi."},{"book":"1 ImiLando","chapter":"18","verse":"13","text":"Wabeka inkamba zamabutho okulinda e-Edomi, bonke abase-Edomi babangaphansi kombuso kaDavida. UThixo wapha uDavida ukunqoba kuzozonke izindawo ayesiya kuzo."},{"book":"1 ImiLando","chapter":"18","verse":"14","text":"UDavida wabusa kulolonke elako-Israyeli, esenza okuqondileyo lokulungele abantu bakhe bonke."},{"book":"1 ImiLando","chapter":"18","verse":"15","text":"UJowabi indodana kaZeruya wayephethe amabutho;"},{"book":"1 ImiLando","chapter":"18","verse":"16","text":"uZadokhi indodana ka-Ahithubi lo-Ahimeleki indodana ka-Abhiyathari babengabaphristi;"},{"book":"1 ImiLando","chapter":"18","verse":"17","text":"uBhenaya indodana kaJehoyada wayephethe amaKherethi lamaPhelethi,"}]}