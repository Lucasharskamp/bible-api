{"data":[{"book":"मत्ती","chapter":"13","verse":"1","text":"अदा दिशी यीशु मान्या टु होटकु झील इन किनारा मा होगकु कुरतुन."},{"book":"मत्ती","chapter":"13","verse":"2","text":"१३:२ लूका ५:१-३अदिक आऊन हात्‍ती हिंग धोळ्द भीळ जमा आत कि आव ड्वांगा मा येरेदुन, अदिक सप्पा भीळ किनारा मा निदुरकु ईत्‍त."},{"book":"मत्ती","chapter":"13","verse":"3","text":"अदिक आव आंदुर से उदाहरणगोळ दा हापाळ सा मातगोळी अंदुन:"},{"book":"मत्ती","chapter":"13","verse":"4","text":"बोऊसा होती थ्वाळासा बींजा हादी इन किनारा मा बिद्दव अदिक पक्षीगोळ बंदकु अवरी तिनली कुरतव."},{"book":"मत्ती","chapter":"13","verse":"5","text":"येनारा बींजा कल्ल इन जागा मा बिद्दव, यल अवरी यक्कुल मुण्ण सिकिदील अदिक गहरा मुण्ण ईला सिकदुर कारण अव जल्दी बेळदोदव."},{"book":"मत्ती","chapter":"13","verse":"6","text":"पर सुर्य होळदुर मा अव होत्‍तेदव, अदिक जळ ईला हुळदुर देल वंळ्गेदव."},{"book":"मत्ती","chapter":"13","verse":"7","text":"थ्वाळासा बींजा मार्र दा बिद्दव अदिक मार्रगोळ वाळुसकु अवरी वत्‍त बुट्टव."},{"book":"मत्ती","chapter":"13","verse":"8","text":"पर थ्वाळासा बींजा वळ्लीद जागा मा बिद्दव, अदिक काय तनदव, यातारा सौ गुणा, यातारा साठ गुणा, अदिक यातारा तीस गुणा.” समुद्र दा ड्वांगा मा येरकु यीशु लॉकुर भीळ इक उपदेश कोळतेला"},{"book":"मत्ती","chapter":"13","verse":"9","text":"यार किव आव आव केळ कोमुल."},{"book":"मत्ती","chapter":"13","verse":"10","text":"चेलागोळ हात्‍ती बंदकु यीशु से अंदुर, “नी लॉकुर से उदाहरण दा येती मातगोळ माळत्या?”"},{"book":"मत्ती","chapter":"13","verse":"11","text":"यीशु उत्‍तर कोट्टुन, “नीमी परमेश्वर उन राज्य अन्द भेदगोळ्द समझ कोटकु आग्याद, पर आंदरी ईला."},{"book":"मत्ती","chapter":"13","verse":"12","text":"१३:१२ मत्ती २५:२९; मरकुस ४:२५; लूका ८:१८; १९:२६यतिकी यार हात्‍ती आद, आऊक मात्‍त कोटकु आदीत, अदिक आऊन हात्‍ती यक्कुल आगेदीत; पर यार्द हात्‍ती येनु हैलेच, अदुर से जो येनारा आऊन हात्‍ती आद, अद भी ताकोमकु आगेदीत."},{"book":"मत्ती","chapter":"13","verse":"13","text":"ना आंदुर से उदाहरणगोळ दा इदुरसाटी मातगोळी माळतीन कि आंदुर नोळकु भी नोळालुर अदिक केळकु भी केळालुर, अदिक समसालुर.”"},{"book":"मत्ती","chapter":"13","verse":"14","text":"आंदुर बारा दा यशायाह अन्द ईद भविष्यवाणी पुरा आगतद:"},{"book":"मत्ती","chapter":"13","verse":"15","text":"“यतिकी ई लॉकुर्द मन कट्टर आगेग्याद,"},{"book":"मत्ती","chapter":"13","verse":"16","text":"पर धन्य आव नीमव कण्णगोळ, कि अव नोळताव; अदिक नीमव किव अद केळताव."},{"book":"मत्ती","chapter":"13","verse":"17","text":"यतिकी ना नीम से खरा माताळतीन कि हापाळ सा भविष्यवक्तागोळ अदिक न्यायीगोळ याता मातगोळी नोळोद चाहासोर अवरी नीव नोळेतीर. लेकीन आंदुर अवरी नोळ सकिदील, अदिक याता मातगोळी आंदुर केळोद चाहासोर, अवरी नीव केळेतीर. लेकीन आंदुर अवरी केळ सकिदील."},{"book":"मत्ती","chapter":"13","verse":"18","text":"“इग नीव बींजा बोऊसावाळा अन्द उदाहरण इन अर्थ केळी."},{"book":"मत्ती","chapter":"13","verse":"19","text":"जो यावारा राज्य अन्द वचन केळकु समसालुन, आऊन मन दा जो येनारा बोऊस्कु आगीत, अदरी आ दुष्ट बंदकु कसुकु वोयतान. ईद अदा हुन, जो हादी इन किनारा मा बोऊस्कु आगीत."},{"book":"मत्ती","chapter":"13","verse":"20","text":"अदिक जो कल्ल इन जागा मा बोऊस्कु आत, ईद अद हुन, जो वचन केळकु तुरन्त खुशी इन सांगुळ मान्स कोमतान."},{"book":"मत्ती","chapter":"13","verse":"21","text":"पर तांदुर दा जळ ईला ईटदुर कारण आंदुर थ्वाळासा अच दिनी नोर आर, अदिक याग वचन इन कारण क्लेश या उपद्रव आगतद, रा आंदुर तुरन्त ठोकर तिनतार."},{"book":"मत्ती","chapter":"13","verse":"22","text":"जो झाळीगोळ दा बोऊस्कु आत, ईद अद हुन, जो वचन इक केळतार, पर ईद दुनिया अन चिन्ता अदिक धन इन ध्वाका वचन इक वत्‍त बुळतद, अदिक आंदुर काय तरसकालुर."},{"book":"मत्ती","chapter":"13","verse":"23","text":"जो वळ्लीद जागा दा बोऊस्कु आत, ईद अद हुन, जो वचन इक केळकु सम्सतार, अदिक काय तरतार; यारारा सौ गुणा, यारारा साठ गुणा, अदिक यारारा तीस गुणा.”"},{"book":"मत्ती","chapter":"13","verse":"24","text":"यीशु आंदरी मात्‍त ऊंद उदाहरण कोट्टुन: “स्वर्ग इन राज्य आ मंळसा अन्द घाई आद याव तान केई दा वळ्लीद बींजा बोऊस्दुन."},{"book":"मत्ती","chapter":"13","verse":"25","text":"पर याग लॉकुर मिंगोर रा आऊन दुश्मन बंदकु गोदी इन न्याड्या आळी दाकळोद बींजा बोऊस्कु होटोदुन."},{"book":"मत्ती","chapter":"13","verse":"26","text":"याग कोम होट्टव अदिक लॉम्बागोळ हतदव, रा आळी दाकळोद बींजागोळ्द मार्रगोळ भी कांळ्सदव."},{"book":"मत्ती","chapter":"13","verse":"27","text":"ईदुर मा मान्ना अन्द दासगोळ बंदकु आऊन से अंदुर, ‘हे स्वामी, येन नी तान केई दा वळ्लीद बींजा बोऊसीदिल? बाक आळी दाकळोद बींजा अन्द मार्रगोळ अदुर्दा यल टु बंदव?’"},{"book":"मत्ती","chapter":"13","verse":"28","text":"आव आंदुर से अंदुन, ‘ईद यावारा दुश्मन उन क्याल्सा हुन.’ दासगोळ आऊन से अंदुर, ‘येन नीन इच्छा आद, कि नाव होगकु अवरी कित बुटेव?’"},{"book":"मत्ती","chapter":"13","verse":"29","text":"आव अंदुन, ‘ईला, हिंग आगबाळुल कि आळी दाकळोद बींजा अन्द मार्रगोळ किता होती नीव अऊर सांगुळ गोदी भी कित कोमी."},{"book":"मत्ती","chapter":"13","verse":"30","text":"कटाई ताका येढ्ढु उक ऊंद सांगुळ वाळुसगोळी, अदिक कटनी इन समय दा ना कडावाळेर से अनाईन कि पयले आळी दाकळोद बींजा अन्द मार्रगोळी जमा माळकु होताकोर साटी अऊर गट्टा कट कोमी, अदिक गोदी इक नान केई दा जमा माळी.’”"},{"book":"मत्ती","chapter":"13","verse":"31","text":"यीशु आंदरी मात्‍त ऊंद उदाहरण कोट्टुन: “स्वर्ग इन राज्य राई इन ऊंद बींजा अन घाई आद, यदरी यातोवारा मंळसा हुडुकु तान केई दा बोऊस कोंडुन."},{"book":"मत्ती","chapter":"13","verse":"32","text":"अद सप्पा बींजागोळ से स्यांळ्द रा ईरतद लेकीन याग धोळ्द आगेगतद आग सप्पा काण्णा-कस से धोळ्द आगेगतद; अदिक हिंग मार्र आगेगतद कि आकाश ईनव पक्षी बंदकु अदुर डगालगोळ मा ग्वादा माळ कोमताव.”"},{"book":"मत्ती","chapter":"13","verse":"33","text":"यीशु आंदरी मात्‍त ऊंद उदाहरण केळ्सदुन: “स्वर्ग इन राज्य खमीर इन घाई आद यदरी यातोदारा आर्त हुडुकु हन्नेळ किलो हीट्ट दा मीलुस बुटुर अदिक आग्त-आग्त अद सप्पा हीट खमीर आगेत.”"},{"book":"मत्ती","chapter":"13","verse":"34","text":"ईव सप्पा मातगोळ यीशु उदाहरणगोळ दा लॉकुर से अंदुन, अदिक बिना उदाहरण देल आव आंदुर से येनु ईला अनतोगोन,"},{"book":"मत्ती","chapter":"13","verse":"35","text":"कि जो वचन भविष्यवक्ता अन्द द्वारा अंदकु आगीत, अद पुरा आगुल:"},{"book":"मत्ती","chapter":"13","verse":"36","text":"आग यीशु भीळ इक बिटकु मान्नी बंदुन, अदिक यीशु उन चेलागोळ आऊन हात्‍ती बंदकु अंदुर, “केई इन आळी दाकळोद बींजा अन्द उदाहरण नामी समझुसबुळ.”"},{"book":"मत्ती","chapter":"13","verse":"37","text":"यीशु आंदरी उत्‍तर कोट्टुन, “याव वळ्लीद बींजा अक बोऊसीदुन आव मंळसा अन्द पार हुन."},{"book":"मत्ती","chapter":"13","verse":"38","text":"केई दुनिया हुन, वळ्लीद बींजा राज्य अन्द औलाद हुन, अदिक आळी दाकळोद बींजा दुष्ट इन औलाद हुन."},{"book":"मत्ती","chapter":"13","verse":"39","text":"या दुश्मन अवरी बोऊस्यान आव शैतान हुन; कटनी दुनिया अन्द अन्त हुन, अदिक कडावाळेर स्वर्गदूत उर."},{"book":"मत्ती","chapter":"13","verse":"40","text":"इदुरसाटी ह्यांग आळी दाकळोद कचरा जमा माळकु होताक्‍कु आगताव हांग अच दुनिया अन्द आखरी दा आदीत."},{"book":"मत्ती","chapter":"13","verse":"41","text":"मंळसा अन्द पार तान स्वर्गदूतगोळ इक कळ्यान, अदिक आंदुर आऊन राज्य दा टु सप्पा ठोकर इन कारणगोळी अदिक कुकर्म माळावाळेरी इक जमा माळ्यार,"},{"book":"मत्ती","chapter":"13","verse":"42","text":"अदिक आंदरी बेक्‍की इन कुण्ड दा हाक्यार, यल आंदुर वरल्यार अदिक हल्ल कच्यार."},{"book":"मत्ती","chapter":"13","verse":"43","text":"आ समय न्यायी तान आप्प उन राज्य दा सुर्य अन्द घाई चमकुस्यार. यार किव आव आव केळ कोमुल.”"},{"book":"मत्ती","chapter":"13","verse":"44","text":"“स्वर्ग इन राज्य केई दा होचकु धन इन घाई आद, या यावारा मंळसा अक सिक्त अदिक आव अदरी मात होचकु ईटदुन, अदिक हापाळ खुश आदुन अदिक होगकु तान सब येनारा मार बुट्टुन अदिक आ केई इक कोंड कोंडुन.”"},{"book":"मत्ती","chapter":"13","verse":"45","text":"“बाक स्वर्ग इन राज्य ऊंद व्यापारी इन घाई आद जो वळ्लीद मोतीगोळ्द खोज दा ईरोन."},{"book":"मत्ती","chapter":"13","verse":"46","text":"याग आऊक ऊंद बहूमुल्य मोती सिक्त रा आव होगकु तान सब कुछ मार बुट्टुन अदिक अदरी कोंड कोंडुन.”"},{"book":"मत्ती","chapter":"13","verse":"47","text":"“बाक स्वर्ग इन राज्य आ धोळ्द जार इन घाई आद जो समुद्र दा हाक्‍कु आत, अदिक हर प्रकार इन जीवगोळी जमा माळकु तर्त."},{"book":"मत्ती","chapter":"13","verse":"48","text":"अदिक याग जार मेनगोळ देल तुम्मेत, रा मेन हुडावाळेर अदरी किनारा मा जेडुकु तंदुर, अदिक कुर्तकु वळ्लेव-वळ्लेव बर्तनगोळ दा जमा माळदुर अदिक बेकार-बेकार मेनगोळी भीट बुटुर."},{"book":"मत्ती","chapter":"13","verse":"49","text":"दुनिया अन्द आखरी दा हिंग अच आदीत. स्वर्गदूत बंदकु पापीगोळी न्यायी लॉकुर से अलग माळ्यार,"},{"book":"मत्ती","chapter":"13","verse":"50","text":"अदिक आंदरी बेक्‍की इन कुण्ड दा हाक्यार. यल आंदुर वरल्यार अदिक हल्ल कच्यार.”"},{"book":"मत्ती","chapter":"13","verse":"51","text":"यीशु तान चेलागोळ से केळदुन, “येन नीव ई सप्पा मातगोळ सम्सदीर?”"},{"book":"मत्ती","chapter":"13","verse":"52","text":"यीशु आंदुर से अंदुन, “इदुरसाटी हर ऊंद शास्त्री जो स्वर्ग इन राज्य अन्द चेला बनस्यान, आव आ मान्नावाळा अन्द घाई आन जो ताम भंडार दा टु व्हाशोद अदिक हाळोद वस्तुगोळी तेगुतान.”"},{"book":"मत्ती","chapter":"13","verse":"53","text":"याग यीशु ई सप्पा उदाहरण अंद कोंडुन, रा अल टु होटोदुन."},{"book":"मत्ती","chapter":"13","verse":"54","text":"अदिक तान नगर दा बंदकु आंदुर्द यहूदी लॉकुर्द सभागृह दा आंदरी हिंग उपदेश कोळली कुरतुन कि आंदुर चकित आगकु अनली कुरतुर, “ईऊक ईद ग्यान अदिक सामर्थ्य अन्द क्याल्सा यल टु सिकदव?"},{"book":"मत्ती","chapter":"13","verse":"55","text":"येन ईव व्हर्स हुळ्ली माळावाळा अन पार आलच? अदिक येन ईऊन मोय इन हेसुर मरियम अदिक ईऊन वार्टुर्द हेसुर याकूब, यूसुफ, शमौन अदिक यहूदा हैलेच?"},{"book":"मत्ती","chapter":"13","verse":"56","text":"अदिक येन ईऊन सप्पा आकतींगेर नाम न्याड्या दा ईरालुर? बाक ईऊक ईद सप्पा ग्यान यल टु सिक्त?”"},{"book":"मत्ती","chapter":"13","verse":"57","text":"१३:५७ यूहन्ना ४:४४ईद प्रकार आंदुर आऊन कारण ठोकर तिंदुर,"},{"book":"मत्ती","chapter":"13","verse":"58","text":"अदिक आव अल आंदुर्द अविश्वास इन कारण हापाळ सा सामर्थ्य इन क्याल्सा माळीदील."}]}