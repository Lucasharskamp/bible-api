{"data":[{"book":"مزامیر","chapter":"62","verse":"1","text":"در سکوت برای خدا انتظار می‌کشم، زیرا نجات من از جانب اوست."},{"book":"مزامیر","chapter":"62","verse":"2","text":"او نجات دهنده و تنها صخرهٔ پناهگاه من است؛ او قلعهٔ محافظ من است، پس هرگز شکست نخواهم خورد."},{"book":"مزامیر","chapter":"62","verse":"3","text":"ای آدمیان، تا به کی بر من هجوم می‌آورید تا مرا که همچون دیواری فرو ریخته‌ام از پای درآورید؟"},{"book":"مزامیر","chapter":"62","verse":"4","text":"تنها فکرتان این است که مرا از این مقامی که دارم به زیر اندازید؛ شما دروغ را دوست دارید. با زبان خود مرا برکت می‌دهید اما در دلتان لعنتم می‌کنید."},{"book":"مزامیر","chapter":"62","verse":"5","text":"ای جان من، تنها نزد خدا آرام یاب، زیرا امید من بر اوست."},{"book":"مزامیر","chapter":"62","verse":"6","text":"او نجات دهنده و تنها صخرهٔ پناهگاه من است؛ او قلعهٔ محافظ من است، پس هرگز شکست نخواهم خورد."},{"book":"مزامیر","chapter":"62","verse":"7","text":"نجات و عزت من از جانب خداست؛ قوت و پناهگاه من خداست."},{"book":"مزامیر","chapter":"62","verse":"8","text":"ای مردم، همه وقت بر او توکل نمایید؛ غم دل خود را به او بگویید، زیرا خدا پناهگاه ماست."},{"book":"مزامیر","chapter":"62","verse":"9","text":"همهٔ انسانها در مقابل او ناچیزند؛ اشخاص سرشناس و افراد بی‌نام و نشان، همگی در ترازوی او بالا می‌روند، زیرا از باد هم سبکترند."},{"book":"مزامیر","chapter":"62","verse":"10","text":"بر خشونت تکیه نکنید و به کسب ثروت از راه دزدی دل خوش نکنید، و هرگاه ثروتتان زیاد شود دل بر آن نبندید."},{"book":"مزامیر","chapter":"62","verse":"11","text":"شنیده‌ام که خدا بارها فرموده است که قوت از آن اوست،"},{"book":"مزامیر","chapter":"62","verse":"12","text":"اما بیش از آن شنیده‌ام که محبت نیز از آن اوست. خداوندا، تو هر کس را بر اساس کارهایش پاداش خواهی داد."}]}