{"data":[{"book":"Matayo","chapter":"13","verse":"1","text":"Ku lunaku olwo Yesu n’afuluma mu nnyumba n’agenda n’atuula ku lubalama lw’ennyanja."},{"book":"Matayo","chapter":"13","verse":"2","text":"Ekibiina kinene ne kimukuŋŋaanirako. Kwe kuyingira mu lyato n’atuula omwo abantu bonna ne bayimirira ku lubalama."},{"book":"Matayo","chapter":"13","verse":"3","text":"N’ababuulira ebintu bingi mu ngero ng’agamba nti, “Omulimi yali asiga ensigo mu nnimiro ye."},{"book":"Matayo","chapter":"13","verse":"4","text":"Bwe yagenda ng’amansa ensigo, ezimu ne zigwa ku mabbali g’ekkubo, ennyonyi ne zijja ne zizirya."},{"book":"Matayo","chapter":"13","verse":"5","text":"Endala ne zigwa ku lwazi okutali ttaka lingi era ne zimera mangu kubanga ettaka teryali ggwanvu."},{"book":"Matayo","chapter":"13","verse":"6","text":"Naye omusana bwe gwayaka ne ziwotoka kubanga emirandira gyazo gyali kumpi."},{"book":"Matayo","chapter":"13","verse":"7","text":"Endala ne zigwa mu maggwa, bwe zaamera amaggwa nago ne gakula ne gazisinga amaanyi, obulimi obwali bwakamera ne bukala."},{"book":"Matayo","chapter":"13","verse":"8","text":"Endala ne zigwa ku ttaka eddungi, ne zimera ne zibala bulungi, ne zivaamu emirundi amakumi asatu, n’endala emirundi nkaaga n’endala emirundi kikumi."},{"book":"Matayo","chapter":"13","verse":"9","text":"Alina amatu agawulira, awulire.”"},{"book":"Matayo","chapter":"13","verse":"10","text":"Abayigirizwa be ne bamusemberera ne bamubuuza nti, “Lwaki oyogera nabo mu ngero?”"},{"book":"Matayo","chapter":"13","verse":"11","text":"N’abaddamu nti, “Mmwe mulina omukisa kubanga mwaweebwa okutegeera ebyama eby’obwakabaka obw’omu ggulu, naye bo tebaakiweebwa."},{"book":"Matayo","chapter":"13","verse":"12","text":"Kubanga buli alina alyongerwako abeerere ddala na bingi, naye oyo atalina aliggyibwako n’ako akatono k’alina."},{"book":"Matayo","chapter":"13","verse":"13","text":"Kyenva njigiriza mu ngero:"},{"book":"Matayo","chapter":"13","verse":"14","text":"Kino kituukiriza nnabbi Isaaya kye yagamba nti,"},{"book":"Matayo","chapter":"13","verse":"15","text":"Kubanga omutima gw’abantu bano"},{"book":"Matayo","chapter":"13","verse":"16","text":"Naye amaaso gammwe galina omukisa, kubanga galaba, n’amatu gammwe kubanga gawulira."},{"book":"Matayo","chapter":"13","verse":"17","text":"Ddala ddala mbagamba nti, Waaliwo bannabbi bangi, n’abatuukirivu bangi abeegombanga okulaba ku bino bye mulaba, n’okuwulira bye muwulira kyokka ne batafuna mukisa ogwo."},{"book":"Matayo","chapter":"13","verse":"18","text":"“Noolwekyo muwulirize olugero lw’omulimi eyasiga ensigo."},{"book":"Matayo","chapter":"13","verse":"19","text":"Ensigo eyagwa ku mabbali g’ekkubo efaanana ng’omuntu awulira ekigambo kya Katonda n’atakitegeera era omulabe Setaani n’ajja n’akimusikulako okuva ku mutima."},{"book":"Matayo","chapter":"13","verse":"20","text":"Ensigo eyagwa ku byaziyazi efaanana ng’omuntu awulira ekigambo, amangwago n’akyaniriza n’essanyu,"},{"book":"Matayo","chapter":"13","verse":"21","text":"naye olw’okuba nga talina mmizi mu ye, wa kaseera buseera, ennaku n’okuyigganyizibwa bwe bijja olw’ekigambo, amangwago n’agwa."},{"book":"Matayo","chapter":"13","verse":"22","text":"N’ensigo eyagwa mu maggwa efaanana ng’omuntu awulira ekigambo naye okweraliikirira kw’ebintu by’ensi n’obugagga obutaliimu ne bibuutikira ekigambo ne kitabala bibala."},{"book":"Matayo","chapter":"13","verse":"23","text":"Naye ensigo eyagwa ku ttaka eddungi efaanana ng’omuntu awulira ekigambo n’akitegeera, n’abalira ddala ebibala, n’abala ebibala amakumi asatu, oba nkaaga oba kikumi.”"},{"book":"Matayo","chapter":"13","verse":"24","text":"N’abagerera olugero olulala nti, “Obwakabaka obw’omu ggulu bufaanana n’omuntu eyasiga ensigo ennungi mu nnimiro ye,"},{"book":"Matayo","chapter":"13","verse":"25","text":"naye ekiro nga yeebase abasajja abalabe ne bajja ne basiga omuddo wakati mu ŋŋaano ye ne bagenda."},{"book":"Matayo","chapter":"13","verse":"26","text":"Naye eŋŋaano ennungi bwe yamera, n’omuddo ne gumerera wamu nayo."},{"book":"Matayo","chapter":"13","verse":"27","text":"“Naye abaddu b’omwami w’ennyumba bwe baamusemberera ne bamugamba nti, ‘Mukama waffe, tewasiga nsigo nnungi mu nnimiro yo? Naye ate omuddo guvudde wa?’"},{"book":"Matayo","chapter":"13","verse":"28","text":"“Ye n’abaddamu nti, ‘Omulabe ye yakola ekyo.’ Abaddu kyebaava bamubuuza nti, ‘Tugende tugukoolemu?’"},{"book":"Matayo","chapter":"13","verse":"29","text":"“N’abaddamu nti, ‘Nedda, kubanga bwe munaaba mukuulamu omuddo mujja kukuuliramu n’eŋŋaano."},{"book":"Matayo","chapter":"13","verse":"30","text":"Kale mubireke byonna bikulire wamu, okukungula bwe kulituuka ne ndyoka ndagira abakunguzi basooke bakuŋŋaanye omuddo bagusibeko n’oluvannyuma bagwokye, naye yo eŋŋaano bagikuŋŋaanyize mu tterekero lyange.’ ”"},{"book":"Matayo","chapter":"13","verse":"31","text":"N’abagerera olugero olulala ng’agamba nti, “Obwakabaka obw’omu ggulu bufaanana ng’akaweke ka kaladaali, omusajja ke yasiga mu nnimiro."},{"book":"Matayo","chapter":"13","verse":"32","text":"Kaladaali kaweke katono nnyo okusinga ensigo endala zonna. Naye bwe kasimbibwa ne kakula kavaamu omuti omunene ennyo, n’ennyonyi ez’omu bbanga ne zijja ne zibeera ku matabi gaagwo.”"},{"book":"Matayo","chapter":"13","verse":"33","text":"N’abongerayo olugero olulala nti, “Obwakabaka obw’omu ggulu buyinza okugeraageranyizibwa n’ekizimbulukusa omukazi kye yakweka mu buwunga bw’eŋŋaano, n’apima ebigero bisatu okutuusa lwe bwazimbulukuka bwonna.”"},{"book":"Matayo","chapter":"13","verse":"34","text":"Bino byonna Yesu yabyogerera mu ngero eri ebibiina era teyayogera gye bali awatali ngero."},{"book":"Matayo","chapter":"13","verse":"35","text":"Ekyayogerwa nnabbi ne kiryoka kituukirira nti,"},{"book":"Matayo","chapter":"13","verse":"36","text":"Awo bwe yamala okusiibula ekibiina n’ayingira mu nnyumba, abayigirizwa be ne bamusemberera ne bamusaba abannyonnyole amakulu g’olugero lw’omuddo ogwali mu nnimiro."},{"book":"Matayo","chapter":"13","verse":"37","text":"N’abannyonnyola ng’agamba nti, “Omwana w’Omuntu ye yasiga ensigo ennungi."},{"book":"Matayo","chapter":"13","verse":"38","text":"Ennimiro y’ensi, n’ensigo ennungi be baana b’obwakabaka, naye omuddo be baana ba Setaani."},{"book":"Matayo","chapter":"13","verse":"39","text":"Omulabe eyasiga ensigo ez’omuddo ye Setaani, amakungula y’enkomerero y’ensi n’abakunguzi be bamalayika."},{"book":"Matayo","chapter":"13","verse":"40","text":"“Noolwekyo ng’omuddo bwe gwakuŋŋaanyizibwa ne gwokebwa mu muliro, bwe kityo bwe kiriba ku nkomerero y’ensi."},{"book":"Matayo","chapter":"13","verse":"41","text":"Omwana w’Omuntu alituma bamalayika be mu bwakabaka bakuŋŋaanye ebintu byonna ebyesittaza, n’abajeemu,"},{"book":"Matayo","chapter":"13","verse":"42","text":"babasuule mu nkoomi y’omuliro. Omwo mwe muliba okukaaba n’okuluma obujiji."},{"book":"Matayo","chapter":"13","verse":"43","text":"Naye abatuukirivu balyakaayakana ng’enjuba mu bwakabaka bwa Kitaabwe. Alina amatu agawulira, awulire."},{"book":"Matayo","chapter":"13","verse":"44","text":"mu nnimiro omuntu omu bwe yakigwikiriza. Olw’essanyu lye yafuna n’agenda n’atunda bye yalina byonna, n’agula ennimiro eyo."},{"book":"Matayo","chapter":"13","verse":"45","text":"“Ate era obwakabaka obw’omu ggulu bufaanana ng’omusuubuzi w’amayinja ag’omuwendo omungi eyali anoonya amayinja ag’omuwendo,"},{"book":"Matayo","chapter":"13","verse":"46","text":"bwe yazuula ejjinja erimu ery’omuwendo n’agenda n’atunda bye yalina byonna n’aligula."},{"book":"Matayo","chapter":"13","verse":"47","text":"“Era obwakabaka obw’omu ggulu bufaanana ng’akatimba akategebwa mu nnyanja ne kakwasa ebyennyanja ebya buli ngeri,"},{"book":"Matayo","chapter":"13","verse":"48","text":"akatimba bwe kajjula ne bakawalulira ku lubalama ne balondamu ebirungi nga babikuŋŋaanyiza mu bisero, ebibi nga babisuula."},{"book":"Matayo","chapter":"13","verse":"49","text":"Bwe kiriba bwe kityo ne ku nkomerero y’ensi, bamalayika balijja ne baawulamu abantu abatuukirivu n’ababi."},{"book":"Matayo","chapter":"13","verse":"50","text":"Ababi balibasuula mu nkoomi y’omuliro eriba okukaaba n’okuluma obujiji.”"},{"book":"Matayo","chapter":"13","verse":"51","text":"Yesu n’ababuuza nti, “Ebintu bino byonna mubitegedde?”"},{"book":"Matayo","chapter":"13","verse":"52","text":"Kyeyava abagamba nti, “Noolwekyo omuwandiisi eyayiga obulungi amateeka g’Ekiyudaaya ate n’afuuka omuyigiriza w’obwakabaka obw’omu ggulu, ali ng’omusajja nnyini nnyumba, aggyayo mu tterekero lye ebipya n’ebikadde.”"},{"book":"Matayo","chapter":"13","verse":"53","text":"Awo Yesu bwe yamala okugera engero ezo n’avaayo,"},{"book":"Matayo","chapter":"13","verse":"54","text":"n’addayo mu kibuga ky’ewaabwe n’ayigiriza mu kuŋŋaaniro lyabwe. N’abeewuunyisa ne bagamba nti, “Yaggya wa amagezi n’ebyamagero ebyo?”"},{"book":"Matayo","chapter":"13","verse":"55","text":"Ne beebuuza nti, “Ono si ye mutabani w’omubazzi? Nnyina ye Maliyamu ne baganda be ba Yakobo, ne Yusufu, ne Simooni ne Yuda."},{"book":"Matayo","chapter":"13","verse":"56","text":"Ne bannyina babeera kuno. Kale, ebyo byonna yabiggya wa?”"},{"book":"Matayo","chapter":"13","verse":"57","text":"Ne bamunyiigira nga balowooza nti abeeragirako. Naye Yesu n’abagamba nti, “Nnabbi aweebwa ekitiibwa mu buli kifo, okuggyako mu kitundu ky’ewaabwe ne mu nnyumba y’ewaabwe.”"},{"book":"Matayo","chapter":"13","verse":"58","text":"Era yakolerayo ebyamagero bitono olw’obutakkiriza bwabwe."}]}