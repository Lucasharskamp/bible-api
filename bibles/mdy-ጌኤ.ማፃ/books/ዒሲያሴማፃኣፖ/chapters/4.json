{"data":[{"book":"ዒሲያሴ ማፃኣፖ","chapter":"4","verse":"1","text":"ዬኖ ዎዶና ላንካይ ላኣሊ ፔቴ ዓቲንቄ ዓርቃዖ፦ «ሙኡዚናታቴያ ማኣዖና ኑ ቶኦኮ ኑ ዳንዳዒ ዎርቃንዳኔ፤ ‹ዓኒ ዔያቶኮ ባኣሴ› ጌይንቲ ጫሽኪንቶፓ ኑ ኔ ማቾንሢ ጌይንቲ ዔኤሊንታንዳጉዲ ሌሊ ኔ ዔኤዔቴራ!» ጌይ ዒዛ ሺኢቃንዳኔ።"},{"book":"ዒሲያሴ ማፃኣፖ","chapter":"4","verse":"2","text":"ዬኖ ኬሎና ናንጊና ናንጋ ጎዳ ዓጬሎይዳ ዓኣ ቱኮና ሚፆ ካኣፖኮ ዋዻ ሚዛጴያና ቦንቺንቴያ ማሃንዳኔ፤ ዒስራዔኤሌ ፃጶኮ ባይሲንታፓ ዓቴዞንሢ ቢያ ሳዔላ ካሣ ሃኣኮና ዎዛዺ ዖቶርቃንዳኔ።"},{"book":"ዒሲያሴ ማፃኣፖ","chapter":"4","verse":"3","text":"ዬሩሳላሜይዳ ፒኢጫዺ ዓቴዞንሢና ዒኢካ ናንጋንዳጉዲ ዓይሦናዞንሢ ዖኦሲም ዱማዼ ዴሬ ጌይንቲ ዔኤሊንታንዳኔ።"},{"book":"ዒሲያሴ ማፃኣፖ","chapter":"4","verse":"4","text":"ዬሩሳላሜኮ ዒኢቲፆ ሻቲንሣንዳኔ፤ ዒ ዎጋ ዎጎና ታሞጉዲ ሚቻ ፔኤኮ ዓያኖ ዎልቆና ዓሲ ዎዺሢ ዒዞ ባኣካፓ ባይዛንዳኔ።"},{"book":"ዒሲያሴ ማፃኣፖ","chapter":"4","verse":"5","text":"ዬካፓ ናንጊና ናንጋ ጎዳ ካታሞ ጉቤና፥ ዒኢካ ቡኪንታ ቢያሢዳ ሮኦሮና ዹሜ ሻኣሬ፥ ዋኣንቶና ታሚ ሎስቶ ፖዒ ዳካንዳኔ። ፆኦሲኮ ቦንቻ ካታሜሎ ዼኤፒ ዓፒላፓ ኮሾና ማኣሪጉዲ ካንቂ ካፓንዳኔ። 4፡5 ኬሲ. ማፃ 13፡21፤ 24፡16።"},{"book":"ዒሲያሴ ማፃኣፖ","chapter":"4","verse":"6","text":"ዒዛኮ ቦንቻ ካታሜሎ ሮኦሮና ዓባ ሚቻሢዳፓ ሺባንዳኔ፤ ሃሣ ዒርዚና ጉዶ ዢባሬናይዳፓ ቶሊ ዓቶ ቤሲ ማዓንዳኔ።"}]}