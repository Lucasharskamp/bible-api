{"data":[{"book":"Luka","chapter":"12","verse":"1","text":"Maelufu ga wantu pawaliwoniti pamuhera, ata waweriti wankulitimbanga, Yesu kawagambiriti huti wafundwa wakuwi, “Mliloleri weri na simika ya Mafalisayu, nana mana ufyangu."},{"book":"Luka","chapter":"12","verse":"2","text":"Kila shintu shawashigubikiti hashiweri paweru na kila bada hayimaniki."},{"book":"Luka","chapter":"12","verse":"3","text":"Su vyoseri vyamtakuliti muluwindu havipikaniki paluwala, ata vilii vyamulipwepwera shipindi pamtatiti milyangu havibwerwi panani pa numba."},{"book":"Luka","chapter":"12","verse":"4","text":"“Nukugambirani waganja wangu, namuwatira woseri yawalaga nshimba kumbiti wasinda kutenda shintu shimonga nentu."},{"book":"Luka","chapter":"12","verse":"5","text":"Hanuwalanguziyani gwa kumtira, mumtiri Mlungu, ayu pakawalaga kala kana uwezu wa kumwasira muntu mumotu gwa Jehanamu. Munjimiri, ayu ndo yumu gwa kumtira!"},{"book":"Luka","chapter":"12","verse":"6","text":"“Iwera ndiri washomolu wamuhanu wawawuza kwa senti ndikandika mbili? Kumbiti Mlungu hapeni kamuwaluwi shomolu ata yumu."},{"book":"Luka","chapter":"12","verse":"7","text":"Ata vilii zya mumtuwi mwenu waziwalangiti kala. Su namtira, mwenga wa mana nentu kuliku washomolu wavuwa!"},{"book":"Luka","chapter":"12","verse":"8","text":"“Nankuwagambira nakaka, kila muntu yakatakula kulongolu kwa wantu kulonga ndo gwaneni, Mwana gwa Muntu hakatakuli kulongolu kwa wantumintumi wa kumpindi wa Mlungu kuwera muntu ayu ndo gwakuwi."},{"book":"Luka","chapter":"12","verse":"9","text":"Kumbiti woseri yawanema kulongolu kwa wantu, Mwana gwa muntu viraa hakawalemi kulongolu kwa wantumintumi wa kumpindi wa Mlungu."},{"book":"Luka","chapter":"12","verse":"10","text":"“Na yoseri Yakamtakulira visoweru vidoda mwana gwa Muntu hakalekiziwi, kumbiti yoseri yakamwigilanga Rohu Mnanagala hapeni kalekeziwi."},{"book":"Luka","chapter":"12","verse":"11","text":"“Pawawabata na kuwajega munumba za Mlungu, ama kwa wakulu na wakolamlima, namulihola hola ntambu yakutakula ama ntambu ya kujiteteya."},{"book":"Luka","chapter":"12","verse":"12","text":"Toziya Rohu Mnanagala shipindi shiraa shilii hakawafundi ntambu yakutakula.”"},{"book":"Luka","chapter":"12","verse":"13","text":"Muntu yumu mulipinga lya wantu kamgambiriti Yesu, “Mfunda, gumgambiri mlongu gwangu tugawani uhala yakatulekeleriti tati gwetu.”"},{"book":"Luka","chapter":"12","verse":"14","text":"Yesu kamwankula, “Ganja gwangu, gaa yakantyeka neni weri mtoza gwenu?”"},{"book":"Luka","chapter":"12","verse":"15","text":"Su kawagambira woseri, “Muweri masu na muliloli weri na ntambu zoseri za matamata, toziya makaliru ganakaka ga muntu galitumbira ndiri vintu vivuwa vyakawera navi.”"},{"book":"Luka","chapter":"12","verse":"16","text":"Yesu kawagambira mfanu agu, “Kuweriti na mlunda yumu yakaweriti na lirambu lyakuwi lyalileriti viboga nentu."},{"book":"Luka","chapter":"12","verse":"17","text":"Kanjiti kulihola mumoyu mwakuwi pakalonga, ‘Nahera pahala pa kutula viboga vyangu vyoseri. Su hantendi hashi?’"},{"book":"Luka","chapter":"12","verse":"18","text":"Kaligambiriti mweni, ‘Hantendi hangu, hambomoli hanja zyangu zoseri na kunyawa nkulu nentu, su hantuli viboga vyangu na lunda zyangu zimonga."},{"book":"Luka","chapter":"12","verse":"19","text":"Shakapanu hanuligambiri mweni, Muntu yakana bahati! Gwana vintu vivuwa viherepa vya kuliya vinja ivuwa. Guvibojoli, vinu su gulii, gulandi na gulinemiziyi gumweni!’"},{"book":"Luka","chapter":"12","verse":"20","text":"Kumbiti Mlungu kamgambira, ‘mzyigizyigi gwenga! Leru pashiru rohu yaku hayitolwi. Vinu gaa hakatoli vintu vyoseri vyaguvituliti kwajili yaku gumweni?’ ”"},{"book":"Luka","chapter":"12","verse":"21","text":"Na Yesu kamaliriti pakatakula, “Ayi ndo ntambu hayiweri kwa muntu ulii yakalitulira ulunda kwajili yakuwi mweni kumbiti hapeni kaweri mlunda kwa Mlungu.”"},{"book":"Luka","chapter":"12","verse":"22","text":"Yesu kawagambira wafundwa, “Nankuwagambira mleki kulihola hola makaliru genu ama nguwu zya kuvala."},{"book":"Luka","chapter":"12","verse":"23","text":"Ukomu wa mana nentu kuliku shiboga na nshimba yana mana nentu kuliku nguwu."},{"book":"Luka","chapter":"12","verse":"24","text":"Mloli wampongu, wayala ndiri ama wabenanga ndiri, kayi wahera ata luhanja lwa kutulila viboga, kumbiti Mlungu kawapanana shiboga! Mwenga muwera na mana nentu kuliku wampongu!"},{"book":"Luka","chapter":"12","verse":"25","text":"Kwana muntu yoseri pakati penu yakaweza kwongera mweni makaliru gakuwi ata kwa saa yimu?"},{"book":"Luka","chapter":"12","verse":"26","text":"Handa pamuweza ndiri ata kutenda shintu shididini, iwera hashi mulihola hola vintu vimonga?"},{"book":"Luka","chapter":"12","verse":"27","text":"Muloli mawuwa ga kuntundu ntambu yagakula, gatenda ndiri lihengu ama galinyawa ndiri geni. Kumbiti nukugambirani kuwera Mfalumi Selemani pamuhera na ulunda wakuwi woseri kapatiti ndiri kuvalisiwa gambira mawuwa aga."},{"book":"Luka","chapter":"12","verse":"28","text":"Payiwera Mlungu kaluvalusiya luhamba lya kuisi, lweni leru luwera na shirawu walwasila pamotu, ashi ndiri hakawatenderi nentu mwenga? Mwenga yamuwera na njimiru ndidini!"},{"book":"Luka","chapter":"12","verse":"29","text":"“Su namuligaziya kwa kusaluka shintu sha kuliya ama shintu sha kulanda."},{"book":"Luka","chapter":"12","verse":"30","text":"Toziya wantu yawamumana ndiri Mlungu pasipanu wavisakula nentu vintu vyoseri avi. Tati gwenu kavimana mfira vintu avi."},{"book":"Luka","chapter":"12","verse":"31","text":"Kumbiti msakuli huti Ufalumi wa Mlungu na hakawapanani vintu avi."},{"book":"Luka","chapter":"12","verse":"32","text":"“Mwenga shipinga shididini namtira, toziya Tati gwenu kafira kuwapanana Ufalumi."},{"book":"Luka","chapter":"12","verse":"33","text":"Muwuzi vyoseri vyamuwera navi na muwapanani mpiya wahushu. Mulinyawili mihaku yayidegeka ndiri na mtuli ulunda wenu kumpindi kwa Mlungu, kweni aku hapeni ipungulwi toziya kwahera mpoka yakaweza kwiwa, ama wameyi yawaweza kuhalibisiya."},{"book":"Luka","chapter":"12","verse":"34","text":"Ulunda waku pawuwera, ndo na moyu gwaku haguweri."},{"book":"Luka","chapter":"12","verse":"35","text":"“Muweri kala kwa kila shintu shashiza na muviwashi vikoloboyi vyenu,"},{"book":"Luka","chapter":"12","verse":"36","text":"gambira wantumintumi yawamuhepera mtuwa gwawu yakiza kulawa mumsambu gwa ndowa. Pakawera kankwiza na kutenda hodi, su hawamvugulili mlyangu kamukamu."},{"book":"Luka","chapter":"12","verse":"37","text":"Mbaka kwa walii wantumintumi, mtuwa gwawu pakiza hakawawoni wankali masu! Nukugambirani nakaka, hakavuli nguwu yakuwi, nakuwagambira walivagi pasi na kuwatendera."},{"book":"Luka","chapter":"12","verse":"38","text":"Hawaweri na manemu ga ntambu gaa handa pakawawona wankali masu, ata pakiza pashiru ama pamandawira!"},{"book":"Luka","chapter":"12","verse":"39","text":"Muvimani nakaka kuwera handa mweni kana numba pakavimaniti shipindi shakwiza mpoka, hapeni kamleki mpoka kubomolanga numba yakuwi."},{"book":"Luka","chapter":"12","verse":"40","text":"Na mwenga viraa, muweri kala, toziya Mwana gwa Muntu hakizi shipindi shamumana ndiri.”"},{"book":"Luka","chapter":"12","verse":"41","text":"Peteru kamgambira, “Mtuwa, mfanu agu ndo kwajili ya twenga, ama kwajili ya kila muntu?”"},{"book":"Luka","chapter":"12","verse":"42","text":"Mtuwa kawankula, “Ndo gaa yakawera ntumintumi kaaminika na yakana mahala? Ndo ulii mtuwa gwakuwi yakamtula kaweri mlolera gwa numba na kuwapanana wantumintumi wamonga wa mtuwa gwakuwi kwa shipindi shifaa."},{"book":"Luka","chapter":"12","verse":"43","text":"Mbaka yakuwi ntumintumi ulii, mtuwa gwakuwi pakawuya hakamwoni pakatenda hangu."},{"book":"Luka","chapter":"12","verse":"44","text":"Nakaka nukugambirani, mtuwa hakampanani ukulu gwa vintu vyakuwi vyoseri."},{"book":"Luka","chapter":"12","verse":"45","text":"Kumbiti handa ntumintumi pakalitakulila mweni mumoyu, kuwera mtuwa gwakuwi kakawa shipindi shivuwa nentu kwiza, su kanja kuwakomanga wantumintumi wamonga, woseri wapalu pamuhera na wadala, su kalanda na kuliya shiboga pamuhera na kulanda ujimbi,"},{"book":"Luka","chapter":"12","verse":"46","text":"shakapanu mtuwa gwakuwi ntumintumi ulii hakizi lishaka na shipindi shakashimana ndiri. Mtuwa hakamdumuli vipandi vipandi na kumwasira kunja na kumtula mushipinga shimuhera na yawajimira ndiri."},{"book":"Luka","chapter":"12","verse":"47","text":"“Ntumintumi yakavimana shakafira mtuwa gwakuwi kutenda, kumbiti kawera ndiri kala kutenda, hawamkomi nentu."},{"book":"Luka","chapter":"12","verse":"48","text":"Kumbiti ntumintumi yakavimana ndiri shilii shakafira mtuwa gwakuwi, na viraa katenda shilii shimtenda wamkomi, hawamkomi padidika. Yawampananiti vivuwa hawamdayi vivuwa, kumbiti yawampananiti vivuwa nentu hawamdayi vintu vivuwa nentu."},{"book":"Luka","chapter":"12","verse":"49","text":"“Niza kukoziya motu pasipanu, hera hangu meguweri gwakiti kala!"},{"book":"Luka","chapter":"12","verse":"50","text":"Nana ubatizu weni nfiruwa nuwanki na ntabika nentu mpaka ukamiliki."},{"book":"Luka","chapter":"12","verse":"51","text":"Mulihola niza kujega ponga pasipanu? Ndala, kumbiti niza kupalanganyiya."},{"book":"Luka","chapter":"12","verse":"52","text":"Kwanjira vinu na kwendeleya kaya ya wantu wamuhanu hawapalanganyiki na wantu watatu hawalisingani kwa wantu wawili na wantu wawili hawalisingani kwa wantu watatu."},{"book":"Luka","chapter":"12","verse":"53","text":"Watati hawalisingani na wana wawu na wana hawalisingani na watati na wamawu hawawalemi wahinga wawu na wahinga hawawalemi wamawu na wanahonga hawawalemi wamika mwana na wamika mwana hawawalemi wanahonga wawu.”"},{"book":"Luka","chapter":"12","verse":"54","text":"Yesu viraa kawagambiriti wantu, “Pamuwona liwundi lilawira kushana, mala mlonga hakatowi na nakaka vula itowa."},{"book":"Luka","chapter":"12","verse":"55","text":"Pamuwona lihemuhemu lya kusika lyankuvuma, mlonga hakuweri na mshenji na nakaka iwera."},{"book":"Luka","chapter":"12","verse":"56","text":"Mwawafyangu mwenga! Muvimana kutunga lishaka ntambu yaliwera kwa kulola isi na liyera, kumbiti kwa ntambu gaa muvimana ndiri mana ya shipindi ashi?”"},{"book":"Luka","chapter":"12","verse":"57","text":"“Ntambu gaa msinda kuamuwa maweni kutenda shitwatira shiheri?"},{"book":"Luka","chapter":"12","verse":"58","text":"Handa mstaki gwaku kankukujega pashizyungu, iherepa nentu mulikoli mawoku pamuwera mwankali munjira. Pamutenda ndiri hangu, nakakujega kwa mtoza mweni hakakujegi kwa wamanjagila na womberi hawakutuli mushibetubetu."},{"book":"Luka","chapter":"12","verse":"59","text":"Nakaka nukugambira hapeni gulawi mulii mpaka gulipi ata ligwala lya kumalalira.”"}]}