{"data":[{"book":"मरक़ुस","chapter":"6","verse":"1","text":"फिर ईसा वहाँ से चला गया और अपने वतनी शहर नासरत में आया। उसके शागिर्द उसके साथ थे।"},{"book":"मरक़ुस","chapter":"6","verse":"2","text":"सबत के दिन वह इबादतख़ाने में तालीम देने लगा। बेशतर लोग उस की बातें सुनकर हैरतज़दा हुए। उन्होंने पूछा, “इसे यह कहाँ से हासिल हुआ है? यह हिकमत जो इसे मिली है, और यह मोजिज़े जो इसके हाथों से होते हैं, यह क्या है?"},{"book":"मरक़ुस","chapter":"6","verse":"3","text":"क्या यह वह बढ़ई नहीं है जो मरियम का बेटा है और जिसके भाई याक़ूब, यूसुफ़, यहूदाह और शमौन हैं? और क्या इसकी बहनें यहीं नहीं रहतीं?” यों उन्होंने उससे ठोकर खाकर उसे क़बूल न किया।"},{"book":"मरक़ुस","chapter":"6","verse":"4","text":"ईसा ने उनसे कहा, “नबी की हर जगह इज़्ज़त होती है सिवाए उसके वतनी शहर, उसके रिश्तेदारों और उसके अपने ख़ानदान के।”"},{"book":"मरक़ुस","chapter":"6","verse":"5","text":"वहाँ वह कोई मोजिज़ा न कर सका। उसने सिर्फ़ चंद एक मरीज़ों पर हाथ रखकर उनको शफ़ा दी।"},{"book":"मरक़ुस","chapter":"6","verse":"6","text":"और वह उनकी बेएतक़ादी के सबब से बहुत हैरान था।"},{"book":"मरक़ुस","chapter":"6","verse":"7","text":"बारह शागिर्दों को बुलाकर वह उन्हें दो दो करके मुख़्तलिफ़ जगहों पर भेजने लगा। इसके लिए उसने उन्हें नापाक रूहों को निकालने का इख़्तियार देकर"},{"book":"मरक़ुस","chapter":"6","verse":"8","text":"यह हिदायत की, “सफ़र पर अपने साथ कुछ न लेना सिवाए एक लाठी के। न रोटी, न सामान के लिए कोई बैग, न कमरबंद में कोई पैसा,"},{"book":"मरक़ुस","chapter":"6","verse":"9","text":"न एक से ज़्यादा सूट। तुम जूते पहन सकते हो।"},{"book":"मरक़ुस","chapter":"6","verse":"10","text":"जिस घर में भी दाख़िल हो उसमें उस मक़ाम से चले जाने तक ठहरो।"},{"book":"मरक़ुस","chapter":"6","verse":"11","text":"और अगर कोई मक़ाम तुमको क़बूल न करे या तुम्हारी न सुने तो फिर रवाना होते वक़्त अपने पाँवों से गर्द झाड़ दो। यों तुम उनके ख़िलाफ़ गवाही दोगे।”"},{"book":"मरक़ुस","chapter":"6","verse":"12","text":"चुनाँचे शागिर्द वहाँ से निकलकर मुनादी करने लगे कि लोग तौबा करें।"},{"book":"मरक़ुस","chapter":"6","verse":"13","text":"उन्होंने बहुत-सी बदरूहें निकाल दीं और बहुत-से मरीज़ों पर ज़ैतून का तेल मलकर उन्हें शफ़ा दी।"},{"book":"मरक़ुस","chapter":"6","verse":"14","text":"बादशाह हेरोदेस अंतिपास ने ईसा के बारे में सुना, क्योंकि उसका नाम मशहूर हो गया था। कुछ कह रहे थे, “यहया बपतिस्मा देनेवाला मुरदों में से जी उठा है, इसलिए इस क़िस्म की मोजिज़ाना ताक़तें उसमें नज़र आती हैं।”"},{"book":"मरक़ुस","chapter":"6","verse":"15","text":"यह ख़याल भी पेश किया जा रहा था कि वह क़दीम ज़माने के नबियों जैसा कोई नबी है।"},{"book":"मरक़ुस","chapter":"6","verse":"16","text":"लेकिन जब हेरोदेस ने उसके बारे में सुना तो उसने कहा, “यहया जिसका मैंने सर क़लम करवाया है मुरदों में से जी उठा है।”"},{"book":"मरक़ुस","chapter":"6","verse":"17","text":"वजह यह थी कि हेरोदेस के हुक्म पर ही यहया को गिरिफ़्तार करके जेल में डाला गया था। यह हेरोदियास की ख़ातिर हुआ था जो पहले हेरोदेस के भाई फ़िलिप्पुस की बीवी थी, लेकिन जिससे उसने अब ख़ुद शादी कर ली थी।"},{"book":"मरक़ुस","chapter":"6","verse":"18","text":"यहया ने हेरोदेस को बताया था, “अपने भाई की बीवी से तेरी शादी नाजायज़ है।”"},{"book":"मरक़ुस","chapter":"6","verse":"19","text":"इस वजह से हेरोदियास उससे कीना रखती और उसे क़त्ल कराना चाहती थी। लेकिन इसमें वह नाकाम रही"},{"book":"मरक़ुस","chapter":"6","verse":"20","text":"क्योंकि हेरोदेस यहया से डरता था। वह जानता था कि यह आदमी रास्तबाज़ और मुक़द्दस है, इसलिए वह उस की हिफ़ाज़त करता था। जब भी उससे बात होती तो हेरोदेस सुन सुनकर बड़ी उलझन में पड़ जाता। तो भी वह उस की बातें सुनना पसंद करता था।"},{"book":"मरक़ुस","chapter":"6","verse":"21","text":"आख़िरकार हेरोदियास को हेरोदेस की सालगिरह पर अच्छा मौक़ा मिल गया। सालगिरह को मनाने के लिए हेरोदेस ने अपने बड़े सरकारी अफ़सरों, मिल्ट्री कमाँडरों और गलील के अव्वल दर्जे के शहरियों की ज़ियाफ़त की।"},{"book":"मरक़ुस","chapter":"6","verse":"22","text":"ज़ियाफ़त के दौरान हेरोदियास की बेटी अंदर आकर नाचने लगी। हेरोदेस और उसके मेहमानों को यह बहुत पसंद आया और उसने लड़की से कहा, “जो जी चाहे मुझसे माँग तो मैं वह तुझे दूँगा।”"},{"book":"मरक़ुस","chapter":"6","verse":"23","text":"बल्कि उसने क़सम खाकर कहा, “जो भी तू माँगेगी मैं तुझे दूँगा, ख़ाह बादशाही का आधा हिस्सा ही क्यों न हो।”"},{"book":"मरक़ुस","chapter":"6","verse":"24","text":"लड़की ने निकलकर अपनी माँ से पूछा, “मैं क्या माँगूँ?”"},{"book":"मरक़ुस","chapter":"6","verse":"25","text":"लड़की फुरती से अंदर जाकर बादशाह के पास वापस आई और कहा, “मैं चाहती हूँ कि आप मुझे अभी अभी यहया बपतिस्मा देनेवाले का सर ट्रे में मँगवा दें।”"},{"book":"मरक़ुस","chapter":"6","verse":"26","text":"यह सुनकर बादशाह को बहुत दुख हुआ। लेकिन अपनी क़समों और मेहमानों की मौजूदगी की वजह से वह इनकार करने के लिए भी तैयार नहीं था।"},{"book":"मरक़ुस","chapter":"6","verse":"27","text":"चुनाँचे उसने फ़ौरन जल्लाद को भेजकर हुक्म दिया कि वह यहया का सर ले आए। जल्लाद ने जेल में जाकर यहया का सर क़लम कर दिया।"},{"book":"मरक़ुस","chapter":"6","verse":"28","text":"फिर वह उसे ट्रे में रखकर ले आया और लड़की को दे दिया। लड़की ने उसे अपनी माँ के सुपुर्द किया।"},{"book":"मरक़ुस","chapter":"6","verse":"29","text":"जब यहया के शागिर्दों को यह ख़बर पहुँची तो वह आए और उस की लाश लेकर उसे क़ब्र में रख दिया।"},{"book":"मरक़ुस","chapter":"6","verse":"30","text":"रसूल वापस आकर ईसा के पास जमा हुए और उसे सब कुछ सुनाने लगे जो उन्होंने किया और सिखाया था।"},{"book":"मरक़ुस","chapter":"6","verse":"31","text":"इस दौरान इतने लोग आ और जा रहे थे कि उन्हें खाना खाने का मौक़ा भी न मिला। इसलिए ईसा ने बारह शागिर्दों से कहा, “आओ, हम लोगों से अलग होकर किसी ग़ैरआबाद जगह जाएँ और आराम करें।”"},{"book":"मरक़ुस","chapter":"6","verse":"32","text":"चुनाँचे वह कश्ती पर सवार होकर किसी वीरान जगह चले गए।"},{"book":"मरक़ुस","chapter":"6","verse":"33","text":"लेकिन बहुत-से लोगों ने उन्हें जाते वक़्त पहचान लिया। वह पैदल चलकर तमाम शहरों से निकल आए और दौड़ दौड़कर उनसे पहले मनज़िले-मक़सूद तक पहुँच गए।"},{"book":"मरक़ुस","chapter":"6","verse":"34","text":"जब ईसा ने कश्ती पर से उतरकर बड़े हुजूम को देखा तो उसे लोगों पर तरस आया, क्योंकि वह उन भेड़ों की मानिंद थे जिनका कोई चरवाहा न हो। वहीं वह उन्हें बहुत-सी बातें सिखाने लगा।"},{"book":"मरक़ुस","chapter":"6","verse":"35","text":"जब दिन ढलने लगा तो उसके शागिर्द उसके पास आए और कहा, “यह जगह वीरान है और दिन ढलने लगा है।"},{"book":"मरक़ुस","chapter":"6","verse":"36","text":"इनको रुख़सत कर दें ताकि यह इर्दगिर्द की बस्तियों और देहातों में जाकर खाने के लिए कुछ ख़रीद लें।”"},{"book":"मरक़ुस","chapter":"6","verse":"37","text":"लेकिन ईसा ने उन्हें कहा, “तुम ख़ुद इन्हें कुछ खाने को दो।”"},{"book":"मरक़ुस","chapter":"6","verse":"38","text":"उसने कहा, “तुम्हारे पास कितनी रोटियाँ हैं? जाकर पता करो!”"},{"book":"मरक़ुस","chapter":"6","verse":"39","text":"इस पर ईसा ने उन्हें हिदायत दी, “तमाम लोगों को गुरोहों में हरी घास पर बिठा दो।”"},{"book":"मरक़ुस","chapter":"6","verse":"40","text":"चुनाँचे लोग सौ सौ और पचास पचास की सूरत में बैठ गए।"},{"book":"मरक़ुस","chapter":"6","verse":"41","text":"फिर ईसा ने उन पाँच रोटियों और दो मछलियों को लेकर आसमान की तरफ़ देखा और शुक्रगुज़ारी की दुआ की। फिर उसने रोटियों को तोड़ तोड़कर शागिर्दों को दिया ताकि वह लोगों में तक़सीम करें। उसने दो मछलियों को भी टुकड़े टुकड़े करके शागिर्दों के ज़रीए उनमें तक़सीम करवाया।"},{"book":"मरक़ुस","chapter":"6","verse":"42","text":"और सबने जी भरकर खाया।"},{"book":"मरक़ुस","chapter":"6","verse":"43","text":"जब शागिर्दों ने रोटियों और मछलियों के बचे हुए टुकड़े जमा किए तो बारह टोकरे भर गए।"},{"book":"मरक़ुस","chapter":"6","verse":"44","text":"खानेवाले मर्दों की कुल तादाद 5,000 थी।"},{"book":"मरक़ुस","chapter":"6","verse":"45","text":"इसके ऐन बाद ईसा ने अपने शागिर्दों को मजबूर किया कि वह कश्ती पर सवार होकर आगे निकलें और झील के पार के शहर बैत-सैदा जाएँ। इतने में वह हुजूम को रुख़सत करना चाहता था।"},{"book":"मरक़ुस","chapter":"6","verse":"46","text":"उन्हें ख़ैरबाद कहने के बाद वह दुआ करने के लिए पहाड़ पर चढ़ गया।"},{"book":"मरक़ुस","chapter":"6","verse":"47","text":"शाम के वक़्त शागिर्दों की कश्ती झील के बीच तक पहुँच गई थी जबकि ईसा ख़ुद ख़ुश्की पर अकेला रह गया था।"},{"book":"मरक़ुस","chapter":"6","verse":"48","text":"वहाँ से उसने देखा कि शागिर्द कश्ती को खेने में बड़ी जिद्दो-जहद कर रहे हैं, क्योंकि हवा उनके ख़िलाफ़ चल रही थी। तक़रीबन तीन बजे रात के वक़्त ईसा पानी पर चलते हुए उनके पास आया। वह उनसे आगे निकलना चाहता था,"},{"book":"मरक़ुस","chapter":"6","verse":"49","text":"लेकिन जब उन्होंने उसे झील की सतह पर चलते हुए देखा तो सोचने लगे, “यह कोई भूत है” और चीख़ें मारने लगे।"},{"book":"मरक़ुस","chapter":"6","verse":"50","text":"क्योंकि सबने उसे देखकर दहशत खाई।"},{"book":"मरक़ुस","chapter":"6","verse":"51","text":"फिर वह उनके पास आया और कश्ती में बैठ गया। उसी वक़्त हवा थम गई। शागिर्द निहायत ही हैरतज़दा हुए।"},{"book":"मरक़ुस","chapter":"6","verse":"52","text":"क्योंकि जब रोटियों का मोजिज़ा किया गया था तो वह इसका मतलब नहीं समझे थे बल्कि उनके दिल बेहिस हो गए थे।"},{"book":"मरक़ुस","chapter":"6","verse":"53","text":"झील को पार करके वह गन्नेसरत शहर के पास पहुँच गए और लंगर डाल दिया।"},{"book":"मरक़ुस","chapter":"6","verse":"54","text":"ज्योंही वह कश्ती से उतरे लोगों ने ईसा को पहचान लिया।"},{"book":"मरक़ुस","chapter":"6","verse":"55","text":"वह भाग भागकर उस पूरे इलाक़े में से गुज़रे और मरीज़ों को चारपाइयों पर उठा उठाकर वहाँ ले आए जहाँ कहीं उन्हें ख़बर मिली कि वह ठहरा हुआ है।"},{"book":"मरक़ुस","chapter":"6","verse":"56","text":"जहाँ भी वह गया चाहे गाँव, शहर या बस्ती में, वहाँ लोगों ने बीमारों को चौकों में रखकर उससे मिन्नत की कि वह कम अज़ कम उन्हें अपने लिबास के दामन को छूने दे। और जिसने भी उसे छुआ उसे शफ़ा मिली।"}]}