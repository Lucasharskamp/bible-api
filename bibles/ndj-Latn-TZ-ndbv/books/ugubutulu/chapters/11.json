{"data":[{"book":"Ugubutulu","chapter":"11","verse":"1","text":"Pambeli vanyimba luteti luvelili lukweku lwa kulingila, vang'ombela, “Tandamuki, yendi kalingi nyumba ngomi ya kudadavila na fyalu na kuvavalanga vandu yivagondama ili vajumi munyumba ya Chapanga."},{"book":"Ugubutulu","chapter":"11","verse":"2","text":"Lakini kotoo kululinga luvagha luvelili panji ya nyumba ya Chapanga, kwanongwa alu luhadishiwa kwa vangutungu va Vayawudi, veni davagoboli vandu va mbwani ying'alili kwa majuva va myesi milongu mchechi na mivili."},{"book":"Ugubutulu","chapter":"11","verse":"3","text":"Na nenga dandivalayili vatovilela vangu vavili ili vautovileli umbuyi kwa majuva elufu yimu na mya mbili na milongu sita, kunu vafwala fwali sha migunila.”"},{"book":"Ugubutulu","chapter":"11","verse":"4","text":"Ava vatovilela vavili ndi mibiki mivili ya miseyituni na findangawala fivili fiwolukili pawulongolu ya Bambu wa mlima."},{"book":"Ugubutulu","chapter":"11","verse":"5","text":"Leki mundu payesha kuvatesha, motu wukufuma mumlomu yawu na kuvagwijusha vachimdwama vawu na kila mundu yayesha kuvagobola dasovi ngawuwowu."},{"book":"Ugubutulu","chapter":"11","verse":"6","text":"Ava vana uwesu wa kutata lulanga, ndonya yikotoo kutonya chipindi pavadeta umbuyi. Kandi vava na uwesu wa kughalambula machi vavi mwasi na chanjali ya njifwa ya kila ndambu pamlima kila pavadayila kugola naha."},{"book":"Ugubutulu","chapter":"11","verse":"7","text":"Lakini pavamalilili kala kuhimulila umbuyi awu, liwongolu likali yilifuma kulyowu lingajila mbelu dalilevi na vala vatovilela vavili, davaweshi na kuvawulagha."},{"book":"Ugubutulu","chapter":"11","verse":"8","text":"Fikongu fyawu dafiyikali majuva matatu mudeha ya mumbwani ngomi, kukula kula kwavangiliwili mulupingika Bambu. Litawa lya mbwani ayi kwa ng'ombelu ya chiumbuyi ndi Sodoma awu Misili."},{"book":"Ugubutulu","chapter":"11","verse":"9","text":"Kila kolu na kila kabila na kila luga na kila mlima davafiloli fikongu afi kwa majuva matatu na nusu na davafijumishi ha sisikiwi."},{"book":"Ugubutulu","chapter":"11","verse":"10","text":"Vandu yivayikala mumlima davasekileli njifwa ya ava vavili. Davagoli lihungu na kwilapa fupu nongwa vambuyi va Chapanga ava vavili vavelili vavayasha munu vandu va mlima."},{"book":"Ugubutulu","chapter":"11","verse":"11","text":"Lakini pavapitili majuva vala matatu na nusu ufuki wa unofu kufuma kwa Chapanga wuvayingila na veni vawoloka, vosi yivavawonili livayingila lyogha likomi."},{"book":"Ugubutulu","chapter":"11","verse":"12","text":"Pambeli, vambuyi va Chapanga ava vavili vapikanisha lishu likomi kufuma kumbindi kwa Chapanga palivawombela, “Mwisi pambindi apa!” Veni vakwela kumbindi kwa Chapanga pavava mulifundi, vala vachimdwama vawu vavelili pavavalola mesu hela."},{"book":"Ugubutulu","chapter":"11","verse":"13","text":"Chipindi chichila kuwoneka chiyighayigha chikomi, mwambu wumu wa lilongu wa mlima wuyanangika. Vandu elufu saba vawulayiwa kwa chila chiyighayigha, yivasighalili vatilili munu vamujuma Chapanga wa kumbindi."},{"book":"Ugubutulu","chapter":"11","verse":"14","text":"Pishu ya pili yipita lakini loli pishu ya tatu yikwisa kalopu."},{"book":"Ugubutulu","chapter":"11","verse":"15","text":"Pambeli, makungu wa saba kapemba limbalapi lyaki. Na lishu likomi lipikanika kumbindi kwa Chapanga palideta, “Ponopa wutwa wa mlima awu wuva wutwa wa Bambu wetu na Kilistu mshawuliwa waki. Mweni datavali jola!”"},{"book":"Ugubutulu","chapter":"11","verse":"16","text":"Pambeli, vala vavaha milongu mivili na mchechi vayikalili pawulongolu ya Chapanga mufigoda fya wutwa wa kumbindi kwa Chapanga, vawonjili wifuma vamjuma Chapanga,"},{"book":"Ugubutulu","chapter":"11","verse":"17","text":"pavadeta,"},{"book":"Ugubutulu","chapter":"11","verse":"18","text":"Vandu vaku vosi vakoliwili maya,"},{"book":"Ugubutulu","chapter":"11","verse":"19","text":"Pambeli nyumba ngomi ya kudadavila kumbindi yifuwuliwa na lisanduku lyaki lya lilaghanu liwoneka munyumba ya Chapanga waki. Kubwituka lupanda na ndilimu na lumuli chiyighayigha na ndonya maganga ngomi."}]}