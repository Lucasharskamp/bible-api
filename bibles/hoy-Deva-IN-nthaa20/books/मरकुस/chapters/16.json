{"data":[{"book":"मरकुस","chapter":"16","verse":"1","text":"याग आराम इन दिन बितसेत, रा मरियम मगदलीनी, अदिक याकूब उन मोय मरियम, अदिक सलोमी सुगन्धित अत्‍तर कोंडुर अदिक बंदकु यीशु उन लाश मा हच्चेव."},{"book":"मरकुस","chapter":"16","verse":"2","text":"यहूदीगोळ्द अनुसार हप्ता अन्द पयला दिन आयत्यार इन व्हातर्या अन्द आर मुरा याग सुर्य होळ्त, आंदुर कब्र मा बंदुर,"},{"book":"मरकुस","chapter":"16","verse":"3","text":"अदिक आपस दा अनतोगोर, “नाम साटी कब्र अन्द दरवाजा मा टु कल्ल याव ढकलुस्यान?”"},{"book":"मरकुस","chapter":"16","verse":"4","text":"कल्ल हापाळ धोळ्द ईरोद. याग आंदुर कण्ण नेगुकु नोळदुर रा कल्ल कब्र टु हटुस्कु ईरोद."},{"book":"मरकुस","chapter":"16","verse":"5","text":"आ आर्तेर याग कब्र अन्द बुळ्क होदुर रा आंदुर ऊंद स्वर्गदूत उक हारोदव मंळसा अन घाई बिळेव कपळा मा ऊमा कय दी कुर्तकु नोळदुर, अदिक हापाळ अंजेदुर."},{"book":"मरकुस","chapter":"16","verse":"6","text":"स्वर्गदूत आंदुर से अंदुर, “अंजबाळी, नीव नासरत इन यीशु उक ढुंढ़सेतीर, याऊक क्रूस मा येर्सकु आगीत. आव जित्‍ता आग्यान, ईल हैलेच; नोळी, ईदा अद जागा हुन, यल आंदुर आऊक ईटीदुर."},{"book":"मरकुस","chapter":"16","verse":"7","text":"१६:७ मत्ती २६:३२; मरकुस १४:२८लेकीन नीव होगी, अदिक आऊन चेलागोळ अदिक पतरस से अनी कि आव नीम से पयले गलील इक होदान. ह्यांग आव नीम से अंदिदुन, नीव अल्या आऊक नोळीर.”"},{"book":"मरकुस","chapter":"16","verse":"8","text":"अदिक आ आर्तेर होटकु कब्र टु वोळेदुर; यतिकी थरथराहट अदिक घबराहट आंदुर मय दा तुम्मेगीत; अदिक आंदुर यारदारा से येनु अंदिदील, यतिकी आंदुर हापाळ अंजकु ईरोर."},{"book":"मरकुस","chapter":"16","verse":"9","text":"आयत्यार इक व्हातुर आगतेला अच यीशु जित्‍ता आगकु पयले मरियम मगदलीनी इक कांळ्सदुन. आकिन दा टु आव येळ दुष्टआत्मागोळ तेगदीदुन."},{"book":"मरकुस","chapter":"16","verse":"10","text":"आक होगकु यीशु उन संगीगोळी जो शोक दा मुळ्ककु ईरोर अदिक वोरलोर, ईद समाचार कोट्टुर."},{"book":"मरकुस","chapter":"16","verse":"11","text":"आंदुर ईद केळदुर कि यीशु जित्‍ता आन अदिक मरियम मगदलीनी आऊक नोळ्यार, रा आंदुर आकिन मातगोळ मा विश्वास माळीदील."},{"book":"मरकुस","chapter":"16","verse":"12","text":"ईदुर बाद्दा दा यीशु दुसरा रूप दा आंदुर दा टु येढ्ढ चेलागोळी याग आंदुर ऊर इन दी होगोर, कांळ्सदुन."},{"book":"मरकुस","chapter":"16","verse":"13","text":"आंदुर भी होगकु दुसरा चेलागोळी ईद समाचार कोट्टुर, लेकीन आंदुर फिर भी आंदुर्द मातगोळ मा विश्वास माळीदील."},{"book":"मरकुस","chapter":"16","verse":"14","text":"यीशु आ हनुन चेलागोळी भी कांळ्सदुन, याग आंदुर ऊमली कुर्तीदुर, कांळ्सदुन, अदिक आंदुर्द अविश्वास अदिक मन इन कठोरता मा आंदरी दनकुसदुन, यतिकी यार आऊंद जित्‍ता आगदुर बाद्दा आऊक नोळीदुर, आंदुर आऊंद विश्वास माळीदिल."},{"book":"मरकुस","chapter":"16","verse":"15","text":"१६:१५ प्रेरितगोळ १:८अदिक यीशु चेलागोळ से अंदुन, “नीव पुरा दुनिया दा होगकु पुरा दुनिया अन लॉकुरी खुशखबरी प्रचार माळी."},{"book":"मरकुस","chapter":"16","verse":"16","text":"जो विश्वास माळ्यार अदिक बपतिस्मा ताकोंडार आऊंदा उद्धार आदीत, लेकीन जो विश्वास माळतीदील आऊंद न्याय आदीत अदिक आऊक दोषी ठहरूस्कु आदीत;"},{"book":"मरकुस","chapter":"16","verse":"17","text":"विश्वास माळावाळेर दा ईव चिन्ह ईत्‍ताव कि आंदुर नान हेसुर देल दुष्टआत्मागोळी तेगदार, अदिक व्हासा व्हासा भाषा माताळ्यार,"},{"book":"मरकुस","chapter":"16","verse":"18","text":"अदिक आंदुर हाव इक नेगु कोंडार, अदिक अगर आंदुर जयर भी कुडु कोंडार रा आंदरी येनु नुकस्‍यान आगतीदील; आंदुर बिमारगोळ मा कय मंळस्यार, अदिक बिमार चंगा आगेदार.”"},{"book":"मरकुस","chapter":"16","verse":"19","text":"प्रभु यीशु आंदुर से माताळदुर बाद्दा दा स्वर्ग मा नेगुकु आदुन, अदिक परमेश्वर उन ऊम्मा कय दी कुरतुन."},{"book":"मरकुस","chapter":"16","verse":"20","text":"अदिक आंदुर होटकु हर जागा मा प्रचार माळदुर, अदिक प्रभु आंदुर सांगुळ क्याल्सा माळतेला ईत्‍तुन, अदिक आ चिन्ह अन्द द्वारा जो सांगुळ सांगुळ आगतोगोव, वचन इक मजबूत माळतेला ईरोन. आमीन.१६:२० इव आयतगोळ हस्त लिखीत हाळोद शास्त्र दा सिक्‍कीदील"}]}