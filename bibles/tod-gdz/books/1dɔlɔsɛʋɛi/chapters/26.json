{"data":[{"book":"1 Dɔlɔ Sɛʋɛi","chapter":"26","verse":"1","text":"Wɛlɛ ʋele ɠa siɠida makɛ nuiti ti zeini la kpasu. Kolé mavofodaiti saama, niiti ti ɠɛni ná, tiya ɠaa: Kolé ná-doun zunui Meselemiya, Azafe ná-pɛlɛyeɠei wu nu ɠɛni ga naa."},{"book":"1 Dɔlɔ Sɛʋɛi","chapter":"26","verse":"2","text":"Ná-doun zunuiti ti ɠɛni ga niiti eɠɛʋelei ti zɔlɔɔ pelei la: Zakali, Yediayɛle, Zeɓadia,"},{"book":"1 Dɔlɔ Sɛʋɛi","chapter":"26","verse":"3","text":"Yateniyɛle, Elame, Yoɠanan ta Eliyɔyenayi."},{"book":"1 Dɔlɔ Sɛʋɛi","chapter":"26","verse":"4","text":"Woɓɛde-Edɔme ná-doun zunuiti ti ɠɛni ga niiti eɠɛʋelei ti zɔlɔɔ pelei la: Semaya, Yeɠozaɓade, Yoa, Sakaal, Netaneyɛle."},{"book":"1 Dɔlɔ Sɛʋɛi","chapter":"26","verse":"5","text":"Amiyɛle, Isakaal ta Pewuletayi, ti pɛ kpɔga ɠɛni ga nu lɔsaʋa, tɔɔzei GALA ge tuya looni bɛ."},{"book":"1 Dɔlɔ Sɛʋɛi","chapter":"26","verse":"6","text":"Ná-doun zunui Semaya doun zunua zɔlɔɔni, niiti ti ɠɛni ga zobobɛ nuiti ta-ʋɛlɛyeɠeiti bu, tɔɔzei ti ɠɛni ga sɔɓelama nuiti."},{"book":"1 Dɔlɔ Sɛʋɛi","chapter":"26","verse":"7","text":"Naama loun zunuiti ti ɠɛni ga: Wɔteni, Lefayɛle, Woɓɛde, Ɛlɛzaɓade, ma un ge daa ma mɛɛ ga ti-ɠɛɛlointi Eliyu ta Samakia niiti ti ɠɛɛni ga soofaala nu ɠiteɠitegiti."},{"book":"1 Dɔlɔ Sɛʋɛi","chapter":"26","verse":"8","text":"Woɓɛde-Edɔme mavofodaiti kana. Tiya-o, ti-lointi-yo, naa ʋɛɛ ta-wolodamaiti ba, ti ɠɛni ga nu ʋuulɔzita maazu felegɔ (62), ti pɛ ti ga sɔɓelama nuiti, niiti ti ɠɛni ta-wotiiti kɛɛzu ga zɛbɛi."},{"book":"1 Dɔlɔ Sɛʋɛi","chapter":"26","verse":"9","text":"Meselemiya nɔnɔ ma ɓɔgi zu, ná-doun zunuiti ta kɛɛɠɛlointi ka ti ɠɛni su, ti nu puugɔ maazu lɔsaʋa (18), ti ɠɛni ga sɔɓelama nuiti."},{"book":"1 Dɔlɔ Sɛʋɛi","chapter":"26","verse":"10","text":"Melali mavofodai Woza doun zunuiti sɔlɔɔni. Simili ɠa é ɠɛni ga totuɠɔi, anɛɛ ni tɔ lɛi é ʋa ɠɛni ga doun mɔungi, kɛɛɠɛ seini ga totuɠɔi."},{"book":"1 Dɔlɔ Sɛʋɛi","chapter":"26","verse":"11","text":"Naa ʋolu, felesiɛi ɠɛni ga Yilikiya, saʋasiɛi Teɓaliya, naanisiɛi Zakali. Woza ná-bolodamai zu nuiti ti ɠɛni ga nu puugɔ maazu saʋagɔ (13)."},{"book":"1 Dɔlɔ Sɛʋɛi","chapter":"26","verse":"12","text":"Siɠida makɛ nuiti ta-ɓɔgi naati pɛɛ, naa ʋɛɛ totuɠɔiti ba, ta ti-ɠɛɛlointi pɛ, ti ɠɛni ta-wotii ɠɛɛzu Ɠɔoɠɔ GALAGI zei ʋɛlɛi wu."},{"book":"1 Dɔlɔ Sɛʋɛi","chapter":"26","verse":"13","text":"Ti kpakutoomai ɠɛɛni ga ti siɠidaʋɛti gaaɠwɛ pɛlɛyeɠe ɓɔgiti ba, zeelɔzɔɠɔzu la ɠɛni ɠɛɛni ɓolomadɔɠɔiti ta seizumaanɛgiti zɔɠɔzu."},{"book":"1 Dɔlɔ Sɛʋɛi","chapter":"26","verse":"14","text":"Kpakutoomai maaʋele ma, Selemiya ɠa é folo ɠulazu ʋele ʋɛlɛlaʋɛ zɔlɔɔni. Ná-doun zunui Zakali, nii é ɠɛni ga tɛnɛbo nu wola ɠigi ma, kpakutoomai maaʋele ma, naa lɛkpɛmaʋɛ nu ɠɔʋɛzu ʋele ʋɛlɛlaʋɛ zɔlɔɔni."},{"book":"1 Dɔlɔ Sɛʋɛi","chapter":"26","verse":"15","text":"Lɛkpɛmaʋɛ nu yeezazu ʋele ʋɛlɛlaʋɛ veeni Woɓɛde-Edɔme ya, kasɔ ʋuu ʋɛlɛiti ti ve ná-doun zunuiti zea."},{"book":"1 Dɔlɔ Sɛʋɛi","chapter":"26","verse":"16","text":"Supime ta Woza, naati ka folo liizu ʋele ziɠidaʋɛ veeni ti ya, naa ʋɛɛ siɠidaʋɛ ʋa, ná laaseigi ga Salekɛte, nii daalaosu ga pelei zu ʋele nii é lɛɛzu."},{"book":"1 Dɔlɔ Sɛʋɛi","chapter":"26","verse":"17","text":"Folo ɠulazu ʋele ʋɛlɛlaʋɛ, Levi nu lɔzita foloi ma, lɛkpɛmaʋɛ nu ɠɔʋɛzu ʋelei, nu naanigɔ foloi ma, lɛkpɛmaʋɛ nu yeezazu ʋelei, nu naanigɔ foloi ma, nu velefelegi zeizu felegɔ kasɔ ʋuuzu felegɔiti faa ma."},{"book":"1 Dɔlɔ Sɛʋɛi","chapter":"26","verse":"18","text":"Pɛɛbai ʋɔ pelei, folo liizu ʋelei, nu naanigɔ ɠa é ɠɛni nu lɛɛzuʋɛ makɛsu, nu felegɔ ɗa pɛɛbaiti makɛ."},{"book":"1 Dɔlɔ Sɛʋɛi","chapter":"26","verse":"19","text":"Siɠida makɛ nuiti ta-ɓɔgiti kaa, niiti ti laaseigiti ti zɛʋɛni, ti ga Kolé ta Melali ti-mavofodaiti."},{"book":"1 Dɔlɔ Sɛʋɛi","chapter":"26","verse":"20","text":"Levi nui tanigaa ʋelei Ayiya la, é ɠɛni ga GALA sei ʋɛlɛ wu naavolo makɛ nui, ta sɔɔlaiti pɛ makɛ nui, niiti ti veai ga GALA nɔnɔ."},{"book":"1 Dɔlɔ Sɛʋɛi","chapter":"26","verse":"21","text":"Ti ɠɛni ga Layedan mavofodaiti, Gɛɛlɛson ná-pɛlɛyeɠei wu nuiti, ti ɠilagilagi ti ɠɛni ga ta-ʋɛlɛyeɠeiti ma lotuɠɔiti. Ti-laaseigiti kaa: Yeɠiyeli,"},{"book":"1 Dɔlɔ Sɛʋɛi","chapter":"26","verse":"22","text":"ta ná-doun zunuiti Zetame ta kɛɛɠɛloin Zowɛle. Tiya ɠa Ɠɔoɠɔ GALAGI zei ʋɛlɛi wu naavoloi makɛ vai ɠɛni ti ʋa."},{"book":"1 Dɔlɔ Sɛʋɛi","chapter":"26","verse":"23","text":"Amalame, Yiseɠaal, Eɓelɔn ta Uziyɛle ti-mavofodaiti saama, niiti ti zeɠeni,"},{"book":"1 Dɔlɔ Sɛʋɛi","chapter":"26","verse":"24","text":"ti ɠɛni ga: Seɓuwɛle Gɛɛlɛsome mavofodai, Moize ná-doun zunui, nii é ɠɛni ga naavolo makɛ nuiti ta-lotuɠɔ wolai."},{"book":"1 Dɔlɔ Sɛʋɛi","chapter":"26","verse":"25","text":"Kɛɛɠɛlointi niiti ti ɠɛni ga Eliyezɛɛl mavofodaiti, naati seɠezeɠeʋɛ da ga ti zɔlɔɔ pelei: Leyaɓia, Ezayi, Yolame, Zikili ta Selomite."},{"book":"1 Dɔlɔ Sɛʋɛi","chapter":"26","verse":"26","text":"Selomite ta kɛɛɠɛlointi ka ti zeini GALA sei ʋɛlɛi wu zɔɔlaiti makɛ vai unda, niiti masagi Davide ti veeni GALA bɛ, ta pɛlɛyeɠe lotuɠɔiti, ta nu waagilagila kundiɠiiti, naa ʋɛɛ nu ungilagila kundiɠiiti ba, ta salaʋusu ɠundiɠii zɔiti."},{"book":"1 Dɔlɔ Sɛʋɛi","chapter":"26","verse":"27","text":"Naati, ti kɔɔzoganii ɠilazuʋɛ veeni Ɠɔoɠɔ GALAGI zei ʋɛlɛi ɓɛtɛ vai zu."},{"book":"1 Dɔlɔ Sɛʋɛi","chapter":"26","verse":"28","text":"Selomite ta kɛɛɠɛlointi ka mɔnɔ ti ɠɛni wɛlɛzu GALA sei ʋɛlɛi wu zɔɔlaiti pɛ ma, niiti niima nuiti ti ti veeni GALA bɛ, naa ʋɛɛ ani mɔtaiti pɛ ba niiti ti veai GALA bɛ: GALA goo wo nui Samiyɛle, Kise ná-doun zunui Sayile, Nɛɛl ná-doun zunui Aɓenɛɛl, Seluya ná-doun zunui Zoaɓe."},{"book":"1 Dɔlɔ Sɛʋɛi","chapter":"26","verse":"29","text":"Yiseɠaal mavofodaiti saama, Kenania ta ná-doun zunuiti ka ti ɠɛni ga bɛbɛi ma vaaɠaaɠulaba nuiti Izilayɛle yooi zu, tiya ɠa ti ɠɛni ga kundiɠiiti ta tukpɔɠaaleʋe nuiti."},{"book":"1 Dɔlɔ Sɛʋɛi","chapter":"26","verse":"30","text":"Eɓelɔn nuiti saama, Ɠasaɓiya ta kaɲɔɠɔiti, sɔɓelama nu waagila undɔfela (1.700), naati ka ti ɠɛni wɛlɛzu Izilayɛle yooi ma, nii é Zuludɛn ɠobaʋɛ folo liizu ʋelei, tiya ɠa ti ɠɛni Ɠɔoɠɔ GALAGI ná-faiti unda, ta ti ɗa nuɓusɛiti zɔɠɔzu vaiti gaaɠula ba."},{"book":"1 Dɔlɔ Sɛʋɛi","chapter":"26","verse":"31","text":"Pɛlɛyeɠe laasei sɛʋɛiti da wooi ma, Yeliya ɠa é ɠɛni ga Eɓelɔn nuiti ta-lotuɠɔi. Masagi Davide ná-kona ʋuunaanigɔi (40) ma masa fai zu, ti faiti buuʋɛtɛni, ti ka ga kɔɔɠuluɓa wolaiti ta ti zaama ti ga nu ɓiigiti, Yazɛɛl taazuʋɛ Galaade ɠoʋii ma."},{"book":"1 Dɔlɔ Sɛʋɛi","chapter":"26","verse":"32","text":"Yeliya ta ná-bolodai zu nuiti ti ɠɛni ga nu waafelegɔ undɔfela (2.700), ti ga nu ɓiigiti, ta pɛlɛyeɠe lotuɠɔiti. Tiya ɠa masagi Davide GALA faiti ta nuɓusɛiti zɔɠɔzu vaaɠaaɠulaba vai ɠalivaani ti ma, Luɓɛn mavofodaiti, Gade mavofodaiti, ta Manasé mavofodaiti gilazuʋɛ unda."}]}