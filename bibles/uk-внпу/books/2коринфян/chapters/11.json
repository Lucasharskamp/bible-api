{"data":[{"book":"2 Коринфян","chapter":"11","verse":"1","text":"Сподіваюся, ви потерпите трохи моє безумство. Так, потерпіть мене!"},{"book":"2 Коринфян","chapter":"11","verse":"2","text":"Адже я ревную вас Божою ревністю, бо я заручив вас одному чоловікові, щоб представити Христу наче чисту діву."},{"book":"2 Коринфян","chapter":"11","verse":"3","text":"Та боюся, що як Єва була зведена хитрощами змія, так і ваші думки можуть віддалитися від щирості та чистоти перед Христом."},{"book":"2 Коринфян","chapter":"11","verse":"4","text":"Бо коли хтось приходить до вас та проповідує іншого Ісуса – не Того, що ми проповідували, або коли приймаєте іншого духа – не Того, що ви прийняли, або іншу добру звістку – не ту, що ви прийняли, то ви це легко терпите."},{"book":"2 Коринфян","chapter":"11","verse":"5","text":"Та не думаю, що я чимось гірший від тих «великих апостолів»."},{"book":"2 Коринфян","chapter":"11","verse":"6","text":"І хоча я недосвідчений у красномовстві, але не в пізнанні; і ми вам це чітко всім та в усьому показали."},{"book":"2 Коринфян","chapter":"11","verse":"7","text":"Хіба я згрішив тим, що, бажаючи звеличити вас, сам упокорився й без жодної винагороди звіщав вам Божу Добру Звістку?"},{"book":"2 Коринфян","chapter":"11","verse":"8","text":"Я, так би мовити, обкрадав інші церкви, приймаючи від них платню, аби служити вам."},{"book":"2 Коринфян","chapter":"11","verse":"9","text":"Коли я був із вами та опинився в нужді, то нікого не обтяжував, адже брати, що прийшли з Македонії, задовольнили мої потреби. Я в усьому стримував себе і далі стримуватимусь, аби не бути для вас тягарем."},{"book":"2 Коринфян","chapter":"11","verse":"10","text":"Як істина Христа перебуває в мені, так ніхто не зупинить цієї моєї похвали в усіх регіонах Ахаї."},{"book":"2 Коринфян","chapter":"11","verse":"11","text":"Чому? Чи тому, що не люблю вас? Бог знає, що люблю."},{"book":"2 Коринфян","chapter":"11","verse":"12","text":"Що я робив, те й робитиму, щоб не давати приводу хвалитися тим, хто шукає підстав, аби довести, що вони рівні нам у тому, чим хваляться."},{"book":"2 Коринфян","chapter":"11","verse":"13","text":"Адже такі люди – лжеапостоли, лукаві робітники, які приймають вигляд апостолів Христа."},{"book":"2 Коринфян","chapter":"11","verse":"14","text":"Та це й не дивно, адже сам сатана приймає вигляд ангела світла."},{"book":"2 Коринфян","chapter":"11","verse":"15","text":"Отже, немає нічого дивного в тому, що і його служителі вдають із себе служителів праведності. Їхній кінець буде за їхніми ділами."},{"book":"2 Коринфян","chapter":"11","verse":"16","text":"Я повторюю: нехай ніхто не вважає мене нерозумним, але навіть якщо ви це робите, то прийміть мене як нерозумного, щоб і я міг трохи похвалитися."},{"book":"2 Коринфян","chapter":"11","verse":"17","text":"Те, що я кажу з приводу похвали, кажу не від Господа, а наче в безумстві."},{"book":"2 Коринфян","chapter":"11","verse":"18","text":"І, оскільки багато хто вихваляється за тілом, то і я вихвалятимуся."},{"book":"2 Коринфян","chapter":"11","verse":"19","text":"Бо ви, будучи мудрими, радо терпите нерозумних!"},{"book":"2 Коринфян","chapter":"11","verse":"20","text":"Ви терпите, коли хтось вас поневолює чи об’їдає, коли хтось обдирає чи звеличується над вами і б’є вас в обличчя."},{"book":"2 Коринфян","chapter":"11","verse":"21","text":"Кажу це на свій сором: у цьому ми були слабкими!"},{"book":"2 Коринфян","chapter":"11","verse":"22","text":"Вони євреї? Я теж. Вони ізраїльтяни? Я теж. Вони Авраамове насіння? Я теж."},{"book":"2 Коринфян","chapter":"11","verse":"23","text":"Вони служителі Христа? Кажу ніби в безумстві: я більше. Я більше працював, частіше був ув’язнений, мене жорстокіше били, я часто опинявся на межі смерті."},{"book":"2 Коринфян","chapter":"11","verse":"24","text":"Від юдеїв я п’ять разів отримував по сорок без одного ударів батогом,"},{"book":"2 Коринфян","chapter":"11","verse":"25","text":"тричі мене били палицями, один раз мене закидали камінням, я був на трьох кораблях, які розбивалися у морі, провів цілу добу у відкритому морі."},{"book":"2 Коринфян","chapter":"11","verse":"26","text":"Часто був у подорожах, небезпеках на річках, небезпеках через розбійників, небезпеках через деяких із мого роду, небезпеках через язичників, небезпеках у містах, небезпеках у пустелі, небезпеках посеред моря, небезпеках серед лжебратів,"},{"book":"2 Коринфян","chapter":"11","verse":"27","text":"у праці та виснаженні, часто в недосипанні, у голоді й спразі, часто в постах, у холоді та в наготі."},{"book":"2 Коринфян","chapter":"11","verse":"28","text":"І окрім усього цього, моє щоденне заняття – турбота про всі церкви."},{"book":"2 Коринфян","chapter":"11","verse":"29","text":"Хто знемагає, з ким i я не знемагав би? Хто впадає в гріх11:29 Або: Кого штовхають у гріх, і я не палав би за нього?, за кого і я не палав би?"},{"book":"2 Коринфян","chapter":"11","verse":"30","text":"Коли вже маю хвалитися, то хвалитимуся своєю слабкістю11:30 Або: немічністю. Тут і повсюди в посланні.."},{"book":"2 Коринфян","chapter":"11","verse":"31","text":"Бог і Отець Господа Ісуса, Який є навіки благословенним, знає, що я не брешу."},{"book":"2 Коринфян","chapter":"11","verse":"32","text":"У Дамаску намісник царя Арети стеріг місто Дамаск, аби мене схопити,"},{"book":"2 Коринфян","chapter":"11","verse":"33","text":"але мене через вікно спустили в кошику по стіні, і я врятувався з його рук."}]}