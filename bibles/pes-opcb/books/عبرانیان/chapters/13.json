{"data":[{"book":"عبرانیان","chapter":"13","verse":"1","text":"یکدیگر را همچنان مانند برادر و خواهر دوست داشته باشید."},{"book":"عبرانیان","chapter":"13","verse":"2","text":"فراموش نکنید که با غریبه‌ها مهربان باشید و از ایشان پذیرایی کنید، زیرا بعضی با این کار، بی‌آنکه خودشان متوجه باشند، از فرشته‌ها پذیرایی کرده‌اند."},{"book":"عبرانیان","chapter":"13","verse":"3","text":"زندانیان را از یاد نبرید؛ با ایشان طوری همدردی نمایید که گویا خودتان نیز در زندان هستید. در غم و رنج مظلومان شریک باشید، زیرا خودتان می‌دانید که ایشان در چه حالی هستند و چه می‌کشند."},{"book":"عبرانیان","chapter":"13","verse":"4","text":"به ازدواج خود و به عهد و پیمانی که بسته‌اید وفادار باشید، و پیوند زناشویی‌تان را از آلودگی دور نگاه دارید، زیرا خدا به‌یقین افراد فاسد و زناکار را مجازات خواهد کرد."},{"book":"عبرانیان","chapter":"13","verse":"5","text":"از پول دوستی بپرهیزید و به آنچه دارید قانع باشید، زیرا خدا فرموده است: «شما را هرگز تنها نخواهم گذاشت و ترک نخواهم کرد.»"},{"book":"عبرانیان","chapter":"13","verse":"6","text":"بنابراین، با اطمینان کامل و با جرأت تمام، می‌توانیم بگوییم: «خداوند یاور من است، پس نخواهم ترسید. انسان به من چه می‌تواند بکند؟»"},{"book":"عبرانیان","chapter":"13","verse":"7","text":"رهبران خود را که کلام خدا را به شما تعلیم دادند، به یاد داشته باشید. به نتایج نیکوی زندگی ایشان بیندیشید، و از ایمان ایشان سرمشق بگیرید."},{"book":"عبرانیان","chapter":"13","verse":"8","text":"عیسی مسیح دیروز و امروز و تا ابد همان است."},{"book":"عبرانیان","chapter":"13","verse":"9","text":"پس فریفتهٔ عقاید جدید و عجیب و غریب نشوید. دل ما از فیض خدا تقویت می‌یابد نه از رعایت کردن رسوم مذهبی مربوط به خوردن یا نخوردن برخی خوراکها. آنانی نیز که این روش را در پیش گرفته‌اند، هیچ نفعی نبرده‌اند."},{"book":"عبرانیان","chapter":"13","verse":"10","text":"مذبحی داریم که کاهنانِ خیمه اجازۀ خوردن از آن را ندارند."},{"book":"عبرانیان","chapter":"13","verse":"11","text":"طبق شریعت موسی، کاهن اعظم خون حیوانات قربانی برای کفارهٔ گناهان را به مقدّس‌ترین جایگاه عبادتگاه می‌بَرَد و بعد لاشهٔ حیوانات بیرون اردوگاه13‏:11 در زمان موسی، عبادتگاه عبارت بود از یک خیمۀ مقدّس (برای مثال ر.ک. خروج ۳۳‏:۷ به بعد). قوم اسرائیل نیز در اردوگاه زندگی می‌کردند. زمانی که معبد بزرگ اورشلیم در زمان سلیمان بنا شد، این معبد جایگزین «خیمه» شد و شهر اورشلیم نیز جای «اردوگاه» را گرفت. سوزانده می‌شود."},{"book":"عبرانیان","chapter":"13","verse":"12","text":"به همین ترتیب، عیسی نیز برای آنکه گناهان ما را بشوید، بیرون از دروازۀ شهر عذاب کشید و جان سپرد."},{"book":"عبرانیان","chapter":"13","verse":"13","text":"پس، بیایید ننگ و عاری را که او متحمل گردید، بر دوش بکشیم، و به بیرون از اردوگاه به نزد او برویم، و علائق و دلبستگی‌های این دنیا را پشت سر بنهیم."},{"book":"عبرانیان","chapter":"13","verse":"14","text":"زیرا در این دنیا، خانه و کاشانه‌ای دائمی نداریم، بلکه چشم انتظار خانه‌ای هستیم که قرار است بیاید."},{"book":"عبرانیان","chapter":"13","verse":"15","text":"از این رو، بیایید به‌واسطۀ عیسی، پیوسته حمد و ستایشهای خود را همچون قربانی به خدا تقدیم کنیم، که همانا ثمرۀ لبهایی است که آشکارا ایمان و وفاداری خود را به نام او اعلان می‌کند."},{"book":"عبرانیان","chapter":"13","verse":"16","text":"از نیکوکاری و کمک به نیازمندان غافل نشوید، زیرا این گونه اعمال مانند قربانیهایی هستند که خدا را بسیار خشنود می‌سازند."},{"book":"عبرانیان","chapter":"13","verse":"17","text":"از رهبران روحانی خود اطاعت کنید، و هر آنچه می‌گویند با کمال میل انجام دهید، زیرا کار ایشان، مراقبت از جانهای شماست و از این لحاظ در برابر خدا پاسخگو می‌باشند. پس، به گونه‌ای رفتار کنید که ایشان از خدمت خود لذت ببرند، نه اینکه با درد و رنج آن را انجام دهند، زیرا در این صورت شما نیز رنج خواهید برد."},{"book":"عبرانیان","chapter":"13","verse":"18","text":"برای ما دعا کنید، زیرا وجدان ما پاک است و هرگز نمی‌خواهیم خطایی از ما سر بزند."},{"book":"عبرانیان","chapter":"13","verse":"19","text":"این روزها نیز به طور خاص به دعاهای شما نیاز دارم تا بتوانم هر چه زودتر نزد شما بازگردم."},{"book":"عبرانیان","chapter":"13","verse":"20","text":"و حال دعا می‌کنم به حضور خدایی که منشاء آرامش است، به حضور خدایی که خداوند ما عیسی را که شبان اعظم گوسفندان است پس از مرگ زنده کرد و با خون او، پیمان ابدی را تأیید نمود؛"},{"book":"عبرانیان","chapter":"13","verse":"21","text":"و از او می‌خواهم که شما را با آنچه نیاز دارید مجهز سازد تا ارادهٔ او را بجا آورید، و نیز به قدرت عیسی مسیح آنچه را که پسندیدهٔ اوست، در ما عملی سازد. شکوه و جلال تا ابد از آن مسیح باد. آمین."},{"book":"عبرانیان","chapter":"13","verse":"22","text":"ای برادران، خواهش می‌کنم به آنچه در این نامه نوشته‌ام، با صبر و حوصله توجه کنید، زیرا نامه کوتاهی است."},{"book":"عبرانیان","chapter":"13","verse":"23","text":"می‌خواهم بدانید که برادر ما «تیموتائوس» از زندان آزاد شده است؛ و اگر زود به اینجا برسد، همراه او به دیدن شما خواهم آمد."},{"book":"عبرانیان","chapter":"13","verse":"24","text":"سلام مرا به همهٔ رهبران خود و به جمیع مؤمنین برسانید. مسیحیان ایتالیا که در اینجا نزد من هستند، به شما سلام می‌رسانند."},{"book":"عبرانیان","chapter":"13","verse":"25","text":"فیض با همگی شما باشد."}]}