{"data":[{"book":"योहन","chapter":"3","verse":"1","text":"निकोदेमॉस नामक एक फ़रीसी, जो यहूदियों के प्रधानों में से एक थे,"},{"book":"योहन","chapter":"3","verse":"2","text":"रात के समय मसीह येशु के पास आए और उनसे कहा, “रब्बी, हम जानते हैं कि आप परमेश्वर की ओर से भेजे गए गुरु हैं क्योंकि ये अद्भुत काम, जो आप करते हैं, कोई भी नहीं कर सकता यदि परमेश्वर उसके साथ न हों.”"},{"book":"योहन","chapter":"3","verse":"3","text":"इस पर मसीह येशु ने कहा, “मैं आप पर यह अटल सच्चाई प्रकट कर रहा हूं: बिना नया जन्म प्राप्‍त किए परमेश्वर के राज्य का अनुभव असंभव है.”"},{"book":"योहन","chapter":"3","verse":"4","text":"निकोदेमॉस ने उनसे पूछा, “वृद्ध मनुष्य का दोबारा जन्म लेना कैसे संभव है, क्या वह नया जन्म लेने के लिए पुनः अपनी माता के गर्भ में प्रवेश करे?”"},{"book":"योहन","chapter":"3","verse":"5","text":"मसीह येशु ने स्पष्ट किया, “मैं आप पर यह अटल सच्चाई प्रकट कर रहा हूं: जब तक किसी का जन्म जल और आत्मा से नहीं होता, परमेश्वर के राज्य में उसका प्रवेश असंभव है,"},{"book":"योहन","chapter":"3","verse":"6","text":"क्योंकि मानव शरीर में जन्म मात्र शारीरिक जन्म है, जबकि आत्मा से जन्म नया जन्म है."},{"book":"योहन","chapter":"3","verse":"7","text":"चकित न हों कि मैंने आपसे यह कहा कि मनुष्य का नया जन्म होना ज़रूरी है."},{"book":"योहन","chapter":"3","verse":"8","text":"जिस प्रकार वायु जिस ओर चाहती है, उस ओर बहती है. आप उसकी ध्वनि तो सुनते हैं किंतु यह नहीं बता सकते कि वह किस ओर से आती और किस ओर जाती है. आत्मा से पैदा व्यक्ति भी ऐसा ही है.”"},{"book":"योहन","chapter":"3","verse":"9","text":"निकोदेमॉस ने पूछा, “यह सब कैसे संभव है?”"},{"book":"योहन","chapter":"3","verse":"10","text":"मसीह येशु ने उत्तर दिया, “इस्राएल के शिक्षक,” होकर भी आप इन बातों को नहीं समझते!"},{"book":"योहन","chapter":"3","verse":"11","text":"मैं आप पर यह अटल सच्चाई प्रकट कर रहा हूं: हम वही कहते हैं, जो हम जानते हैं और हम उसी की गवाही देते हैं, जिसे हमने देखा है, किंतु आप हमारी गवाही ग्रहण नहीं करते."},{"book":"योहन","chapter":"3","verse":"12","text":"जब मैं आपसे सांसारिक विषयों की बातें करता हूं, आप मेरा विश्वास नहीं करते तो यदि मैं स्वर्गीय विषयों की बातें करूं तो विश्वास कैसे करेंगे?"},{"book":"योहन","chapter":"3","verse":"13","text":"मनुष्य के पुत्र के अलावा और कोई स्वर्ग नहीं गया क्योंकि वही पहले स्वर्ग से उतरा है."},{"book":"योहन","chapter":"3","verse":"14","text":"जिस प्रकार मोशेह ने बंजर भूमि में सांप को ऊंचा उठाया, उसी प्रकार ज़रूरी है कि मनुष्य का पुत्र भी ऊंचा उठाया जाए."},{"book":"योहन","chapter":"3","verse":"15","text":"कि हर एक मनुष्य उसमें विश्वास करे और अनंत जीवन प्राप्‍त करे."},{"book":"योहन","chapter":"3","verse":"16","text":"परमेश्वर ने संसार से अपने अपार प्रेम के कारण अपना एकलौता3:16 एकलौता मूल भाषा के इस शब्द का अर्थ: अतुल्य, अद्वितीय इत्यादि पुत्र बलिदान कर दिया कि हर एक ऐसा व्यक्ति, जो पुत्र में विश्वास करता है, उसका विनाश न हो परंतु वह अनंत जीवन प्राप्‍त करे."},{"book":"योहन","chapter":"3","verse":"17","text":"क्योंकि परमेश्वर ने अपने पुत्र को संसार पर दोष लगाने के लिए नहीं परंतु संसार के उद्धार के लिए भेजा."},{"book":"योहन","chapter":"3","verse":"18","text":"हर एक उस व्यक्ति पर, जो उनमें विश्वास करता है, उस पर कभी दोष नहीं लगाया जाता; जो विश्वास नहीं करता वह दोषी घोषित किया जा चुका है क्योंकि उसने परमेश्वर के एकलौते पुत्र में विश्वास नहीं किया."},{"book":"योहन","chapter":"3","verse":"19","text":"अंतिम निर्णय का आधार यह है: ज्योति के संसार में आ जाने पर भी मनुष्यों ने ज्योति की तुलना में अंधकार को प्रिय जाना क्योंकि उनके काम बुरे थे."},{"book":"योहन","chapter":"3","verse":"20","text":"कुकर्मों में लीन व्यक्ति ज्योति से घृणा करता और ज्योति में आने से कतराता है कि कहीं उसके काम प्रकट न हो जाएं;"},{"book":"योहन","chapter":"3","verse":"21","text":"किंतु सच्चा व्यक्ति ज्योति के पास आता है, जिससे यह प्रकट हो जाए कि उसके काम परमेश्वर की ओर से किए गए काम हैं."},{"book":"योहन","chapter":"3","verse":"22","text":"इसके बाद मसीह येशु और उनके शिष्य यहूदिया प्रदेश में आए, जहां वे उनके साथ रहकर बपतिस्मा देते रहे."},{"book":"योहन","chapter":"3","verse":"23","text":"योहन भी यरदन नदी में शालीम नगर के पास एनोन नामक स्थान में बपतिस्मा देते थे क्योंकि वहां जल बहुत मात्रा में था."},{"book":"योहन","chapter":"3","verse":"24","text":"इस समय तक योहन बंदीगृह में नहीं डाले गए थे."},{"book":"योहन","chapter":"3","verse":"25","text":"एक यहूदी ने योहन के शिष्यों से जल द्वारा शुद्धीकरण की विधि के विषय में स्पष्टीकरण चाहा."},{"book":"योहन","chapter":"3","verse":"26","text":"शिष्यों ने योहन के पास जाकर उनसे कहा, “रब्बी, देखिए, यरदन पार वह व्यक्ति, जो आपके साथ थे और आप जिनकी गवाही देते रहे हैं, सब लोग उन्हीं के पास जा रहे हैं और वह उन्हें बपतिस्मा भी दे रहे हैं.”"},{"book":"योहन","chapter":"3","verse":"27","text":"इस पर योहन ने कहा, “कोई भी तब तक कुछ प्राप्‍त नहीं कर सकता, जब तक उसे स्वर्ग से न दिया जाए."},{"book":"योहन","chapter":"3","verse":"28","text":"तुम स्वयं मेरे गवाह हो कि मैंने कहा था, ‘मैं मसीह नहीं किंतु उनके लिए पहले भेजा गया दूत हूं’"},{"book":"योहन","chapter":"3","verse":"29","text":"वर वही है जिसके साथ वधू है किंतु वर के साथ उसका मित्र उसका शब्द सुन आनंद से अत्यंत प्रफुल्लित होता है. यही है मेरा आनंद, जो अब पूरा हुआ है."},{"book":"योहन","chapter":"3","verse":"30","text":"यह निश्चित है कि वह बढ़ते जाएं और मैं घटता जाऊं.”"},{"book":"योहन","chapter":"3","verse":"31","text":"जिनका आगमन स्वर्ग से हुआ है वही सबसे बड़ा हैं, जो पृथ्वी से है, वह पृथ्वी का है और पृथ्वी ही से संबंधित विषयों की बातें करता है. वह, जो परमेश्वर से आए हैं, वह सबसे ऊपर हैं."},{"book":"योहन","chapter":"3","verse":"32","text":"जो उन्होंने देखा और सुना है वह उसी की गवाही देते हैं, फिर भी कोई उनकी गवाही ग्रहण नहीं करता."},{"book":"योहन","chapter":"3","verse":"33","text":"जिन्होंने उनकी गवाही ग्रहण की है, उन्होंने यह साबित किया है कि परमेश्वर सच्चा है."},{"book":"योहन","chapter":"3","verse":"34","text":"वह, जिन्हें परमेश्वर ने भेजा है परमेश्वर के वचनों का प्रचार करते हैं, क्योंकि परमेश्वर उन्हें बिना किसी माप के आत्मा देते हैं."},{"book":"योहन","chapter":"3","verse":"35","text":"पिता को पुत्र से प्रेम है और उन्होंने सब कुछ उसके हाथ में सौंप दिया है."},{"book":"योहन","chapter":"3","verse":"36","text":"वह, जो पुत्र में विश्वास करता है, अनंत काल के जीवन में प्रवेश कर चुका है किंतु जो पुत्र को नहीं मानता है, वह अनंत काल का जीवन प्राप्‍त नहीं करेगा परंतु परमेश्वर का क्रोध उस पर बना रहेगा."}]}