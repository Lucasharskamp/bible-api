{"data":[{"book":"1 Petiri","chapter":"3","verse":"1","text":"Pfipfila mwemwe wehe muwahulikitse iwamale tsenu, ka wabaho iwamale yang'awoitoghola imbuli ye Imulungu, watoghole kwa ukwona pfamtenda, hata bila kuwalongela mbuli,"},{"book":"1 Petiri","chapter":"3","verse":"2","text":"kwaapfila watsowona pfamkala ghoya na kwa kuhulikitsa."},{"book":"1 Petiri","chapter":"3","verse":"3","text":"Mleke kwihamba kwa kunze kuliheka, ka kusuka tsimvili tsa ukugholija na kupfala nzahabu na ghamaghwanda gha bei ng'ulu."},{"book":"1 Petiri","chapter":"3","verse":"4","text":"Lekeni kwihamba kwenu kuwe mghati mwe ghumoyo, ukunogha ing'akuhinyika bae, ghumoyo ighunoghile na ighuholile, acho chinu chikulu kwe Imulungu."},{"book":"1 Petiri","chapter":"3","verse":"5","text":"Kwaapfila apfi pfipfo pfawehambile iwapinga wenzeluka wa ghumwande, awala iwamlolele Imulungu. Tsawehamba kwa kuwahulikitsa iwamale tsawo,"},{"book":"1 Petiri","chapter":"3","verse":"6","text":"ka Sara pfayamuhulikitse Abrahamu na kumkema mndewa wake. Mwemwe mwa iwanaghe ka mwotenda ghanoghile bila kughelighwa wogha."},{"book":"1 Petiri","chapter":"3","verse":"7","text":"Pfipfila namwe iwamale mkale ne iwapinga wenu aku mwomanya ka wawo wanyonge kubita mwemwe, apfo mleke kuwabetsa, muwatendele pfinoghile, kwaapfila mtsobokela nawo ghweko lya ughima lye Imulungu. Mng'atenda apfo kuduhu chinu ichitsoghoma aghala ighamlomba."},{"book":"1 Petiri","chapter":"3","verse":"8","text":"Kuya nomalitsila kwa kulonga pfino, muwe na ghumoyo ghumwe, mwiyonele libatsi, mwinoghele ka mwa wandughu, muwe wahole na wenyepfale."},{"book":"1 Petiri","chapter":"3","verse":"9","text":"Mleke kuliha lihile kwa lihile au ligho kwa ligho, lekeni muwabaliki, kwaapfila mwemwe tsamkemighwa ne Imulungu ili mbalikiighwe."},{"book":"1 Petiri","chapter":"3","verse":"10","text":"Kwaapfila ka Ghamaandiko Mahenzeluka pfogholonga,"},{"book":"1 Petiri","chapter":"3","verse":"11","text":"Aleke kutenda ghehile na atende ghanoghile"},{"book":"1 Petiri","chapter":"3","verse":"12","text":"Kwaapfila nenge tse Imtwatsa tsowalola ghoya iwanu iwomnoghelesa yeye"},{"book":"1 Petiri","chapter":"3","verse":"13","text":"Yuhi yatsowalagha ka mwobama ghendo kutenda ghanoghile?"},{"book":"1 Petiri","chapter":"3","verse":"14","text":"Lekeni hata ka mwoghaya kwa kutenda ighomnoghelesa Imulungu, mbweda! Mleke kumpfuka imunu wowose, mleke kughanzika."},{"book":"1 Petiri","chapter":"3","verse":"15","text":"Lekeni mumtegheletse Kiristu mwenzeluka ka Imtwatsa mne mimoyo yenu. Ghamatsuwa ghose mwiyandae kuwedika iwoghutsa mbuli tse lolelo ilili mne mimoyo yenu. Lekeni mtende pfino kwa kuhola na kwa kupfuka,"},{"book":"1 Petiri","chapter":"3","verse":"16","text":"bila mimoyo yenu kuwalongela ka mtotsa, ili hamlighighwa, iwanu wala iwalongile ghehile kwa ghamatendo ghenu ighanoghile mne ukwilunga na Kiristu, wone chinyala."},{"book":"1 Petiri","chapter":"3","verse":"17","text":"Ng'apfu kughaya kwa kutenda ghanoghile ka yomnogheletsa Imulungu, kubita kughaya kwa kutenda ghehile."},{"book":"1 Petiri","chapter":"3","verse":"18","text":"Kwaapfila Kiristu naye tsakadununzika na kufa mala lumwe kwa nzambi tse iwanu wose, imunu iyomnoghelesa Imulungu kawafila iwanu ing'awomnoghela Imulungu ili yawaghale mwemwe kwe Imulungu. Tsakakomighwa kwa ulukuli ila katendighwa mghima kwa muhe,"},{"book":"1 Petiri","chapter":"3","verse":"19","text":"kwa muhe pfipfila tsakaghenda kuwapetela muhe itsili mchifungo,"},{"book":"1 Petiri","chapter":"3","verse":"20","text":"awo iwo iwalemile kumuhulikitsa Imulungu hayawabetile kwa kududumila ghamatsuwa ghala gha Nuhu hayang'ali yotsenga safina. Mne safina ayo tsawakala iwanu chidogho ghendo, iwanu wanane waliyeka, iwakombolighwe mmatsi,"},{"book":"1 Petiri","chapter":"3","verse":"21","text":"na ghamatsi ghano gholangusa ubatitso iumkombolani mwemwe sambi. Si kuleghusa dikwe mlukuli, ila laghano ilitendighwa kwa ghumoyo ing'aghulonga bae mtotsa hambele he Imulungu, kubitila kutsilihuka kwa Yesu Kiristu,"},{"book":"1 Petiri","chapter":"3","verse":"22","text":"iyaghendile kulanga na kukala lubali lwa kujilo lwa Imulungu, na wamalaika, iwakulu na iwane ngupfu wa hasi hake."}]}