{"data":[{"book":"Sálmarnir","chapter":"103","verse":"1","text":"Ég vil lofa Guð af öllu hjarta."},{"book":"Sálmarnir","chapter":"103","verse":"2","text":"Ég vil vegsama Drottin og minnast allra velgjörða hans við mig."},{"book":"Sálmarnir","chapter":"103","verse":"3","text":"Hann fyrirgefur syndir mínar. Hann læknar mig."},{"book":"Sálmarnir","chapter":"103","verse":"4","text":"Hann frelsar mig frá dauða. Hann umlykur mig náð og miskunn."},{"book":"Sálmarnir","chapter":"103","verse":"5","text":"Hann hleður á mig gjöfum! Hann endurnýjar lífsþrótt minn og gerir mig sterkan sem örn."},{"book":"Sálmarnir","chapter":"103","verse":"6","text":"Hann réttir hlut þeirra sem misrétti þola."},{"book":"Sálmarnir","chapter":"103","verse":"7","text":"Hann opinberaði Móse vilja sinn og hver hann væri og einnig þjóð sinni Ísrael."},{"book":"Sálmarnir","chapter":"103","verse":"8","text":"Hann er miskunnsamur og mildur við þá sem eiga það ekki skilið. Hann er seinn til reiði og fullur náðar og kærleika."},{"book":"Sálmarnir","chapter":"103","verse":"9","text":"Hann er ekki langrækinn né eilíflega reiður."},{"book":"Sálmarnir","chapter":"103","verse":"10","text":"Hann hefur ekki refsað okkur fyrir syndir okkar eins og sanngjarnt var"},{"book":"Sálmarnir","chapter":"103","verse":"11","text":"því að miskunn hans við þá sem óttast hann og heiðra, er eins há og himinninn er yfir jörðinni."},{"book":"Sálmarnir","chapter":"103","verse":"12","text":"Hann fleygði burt syndum okkar og það langt, já, eins langt og austrið er frá vestrinu!"},{"book":"Sálmarnir","chapter":"103","verse":"13","text":"Eins og faðir miskunnar börnum sínum, eins hefur Drottinn miskunnað þeim sem óttast hann,"},{"book":"Sálmarnir","chapter":"103","verse":"14","text":"því hann veit að við erum bara dauðlegir menn"},{"book":"Sálmarnir","chapter":"103","verse":"15","text":"og að ævi okkar er stutt og líður hratt. Við erum eins og jurt sem vex og blómgast"},{"book":"Sálmarnir","chapter":"103","verse":"16","text":"en skrælnar fyrr en varir í brennheitum vindinum, deyr og gleymist."},{"book":"Sálmarnir","chapter":"103","verse":"17-18","text":"En miskunn Drottins endist að eilífu fyrir þá sem reiða sig á orð hans og óttast hann. Og hjálpræði hans nær til barnabarnanna ef við höldum sáttmála hans og hlýðum boðum hans."},{"book":"Sálmarnir","chapter":"103","verse":"19","text":"Drottinn hefur reist sér hásæti á himnum og þaðan stjórnar hann heiminum."},{"book":"Sálmarnir","chapter":"103","verse":"20","text":"Lofið Drottin, þið voldugu englar sem framkvæmið skipanir hans og takið við fyrirmælum hans."},{"book":"Sálmarnir","chapter":"103","verse":"21","text":"Lofið Drottin, þið hersveitir englanna sem framfylgið vilja hans."},{"book":"Sálmarnir","chapter":"103","verse":"22","text":"Öll verk Drottins, um víða veröld, lofa hann! Einnig ég vil lofa hann!"}]}