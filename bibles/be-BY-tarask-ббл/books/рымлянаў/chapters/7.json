{"data":[{"book":"РЫМЛЯНАЎ","chapter":"7","verse":"1","text":"Хіба вы ня ведаеце, браты, - бо кажу тым, хто абазнаны ў законе, - што закон мае ўладу над чалавекам, пакуль чалавек жывы?"},{"book":"РЫМЛЯНАЎ","chapter":"7","verse":"2","text":"Замужняя жанчына прывязана законам да жывога мужа; а калі памрэ муж, яна вызваляецца ад закона замужжа."},{"book":"РЫМЛЯНАЎ","chapter":"7","verse":"3","text":"А таму, калі пры жывым мужы яна выйдзе за другога, будзе называцца пералюбніцаю; а калі памрэ муж, яна вольная ад закона і ня будзе пералюбніцаю, як выйдзе за другога мужа."},{"book":"РЫМЛЯНАЎ","chapter":"7","verse":"4","text":"Гэтак і вы, браты мае, памерлі для закона Целам Хрыстовым, каб належаць Іншаму, Уваскрэсламу зь мёртвых, каб прынесьлі мы плод Богу."},{"book":"РЫМЛЯНАЎ","chapter":"7","verse":"5","text":"Бо, калі мы жылі целам, тады шалы грахоўныя, што выяўляюцца праз закон, дзейнічалі ў чэлесах нашых, каб прыносіць плод сьмерці;"},{"book":"РЫМЛЯНАЎ","chapter":"7","verse":"6","text":"а цяпер, памершы для закона, якім былі зьвязаныя мы вызваліліся зь яго, каб служыць (Богу) на абнаўленьне ў духу, а не паводле старой літары."},{"book":"РЫМЛЯНАЎ","chapter":"7","verse":"7","text":"Што ж скажам? няўжо ад закона грэх? Зусім не; але я ня інакш спазнаў грэх, як праз закон, бо я не разумеў бы і жаданьня, калі б закон не ўказаў: не пажадай."},{"book":"РЫМЛЯНАЎ","chapter":"7","verse":"8","text":"Але грэх, узяўшы прычыну з запаведзі, абудзіў ува мне розныя жаданьні; бо без закона грэх мёртвы."},{"book":"РЫМЛЯНАЎ","chapter":"7","verse":"9","text":"Я жыў калісьці без закона; але калі прыйшла запаведзь, дык грэх ажыў,"},{"book":"РЫМЛЯНАЎ","chapter":"7","verse":"10","text":"а я памёр; і такім чынам запаведзь на жыцьцё паслужылася мне на сьмерць,"},{"book":"РЫМЛЯНАЎ","chapter":"7","verse":"11","text":"бо грэх, узяўшы прычыну з запаведзі, увёў мяне ў спакусу і забіў ёю."},{"book":"РЫМЛЯНАЎ","chapter":"7","verse":"12","text":"Таму закон сьвяты, і запаведзь сьвятая і праведная і добрая."},{"book":"РЫМЛЯНАЎ","chapter":"7","verse":"13","text":"Дык вось, няўжо добрае зрабілася мне сьмертаносным? Зусім не; але грэх, які выявіўся грэхам, бо праз добрае нясе мне сьмерць, так што грэх робіцца занадта грэшным праз запаведзь."},{"book":"РЫМЛЯНАЎ","chapter":"7","verse":"14","text":"Бо мы ведаем, што закон - духоўны, а я плоцкі, прададзены грэху."},{"book":"РЫМЛЯНАЎ","chapter":"7","verse":"15","text":"Бо не разумею, што раблю; таму што ня тое раблю, што хачу, а што ненавіджу, тое раблю."},{"book":"РЫМЛЯНАЎ","chapter":"7","verse":"16","text":"А калі раблю тое, чаго не хачу, дык згаджаюся з законам, што ён добры,"},{"book":"РЫМЛЯНАЎ","chapter":"7","verse":"17","text":"а таму ўжо ня я раблю тое, а грэх, які жыве ўва мне."},{"book":"РЫМЛЯНАЎ","chapter":"7","verse":"18","text":"Бо ведаю, што ня жыве ўва мне, гэта значыцца, у плоці маёй, добрае; бо жадаць дабра я магу, а рабіць яго - не."},{"book":"РЫМЛЯНАЎ","chapter":"7","verse":"19","text":"Добрага, якога хачу, не раблю, а ліхое, якога не хачу, раблю."},{"book":"РЫМЛЯНАЎ","chapter":"7","verse":"20","text":"А калі раблю тое, чаго не хачу, дык ужо ня я раблю тое, а грэх, які жыве ўва мне."},{"book":"РЫМЛЯНАЎ","chapter":"7","verse":"21","text":"Дык вось, я знаходжу закон: што, калі хачу рабіць добрае, ува мне сядзіць благое;"},{"book":"РЫМЛЯНАЎ","chapter":"7","verse":"22","text":"бо ва ўнутраным чалавеку я маю задавальненьне ад закона Божага,"},{"book":"РЫМЛЯНАЎ","chapter":"7","verse":"23","text":"а ў чэлесах маіх бачу іншы закон, які ваюе супроць закона розуму майго і робіць мяне палонным закона грахоўнага, які ў чэлесах маіх."},{"book":"РЫМЛЯНАЎ","chapter":"7","verse":"24","text":"Няшчасны я чалавек! хто вызваліць мяне ад гэтага цела сьмерці?"},{"book":"РЫМЛЯНАЎ","chapter":"7","verse":"25","text":"Дзякую Богу (майму) празь Ісуса Хрыста, Госпада нашага. Дык вось, сам я служу розумам закону Божаму, а плоцьцю - закону грахоў."}]}