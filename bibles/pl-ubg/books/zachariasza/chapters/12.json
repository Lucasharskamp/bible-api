{"data":[{"book":"Zachariasza","chapter":"12","verse":"1","text":"Brzemię słowa PANA nad Izraelem."},{"book":"Zachariasza","chapter":"12","verse":"2","text":"Oto uczynię Jerozolimę kielichem odurzenia dla wszystkich okolicznych narodów, gdy nastanie oblężenie przeciwko Judzie i przeciwko Jerozolimie."},{"book":"Zachariasza","chapter":"12","verse":"3","text":"W tym dniu uczynię Jerozolimę ciężkim kamieniem dla wszystkich narodów. Wszyscy, którzy będą go dźwigać, bardzo się zranią, choćby się zgromadziły przeciwko niemu wszystkie narody ziemi."},{"book":"Zachariasza","chapter":"12","verse":"4","text":"Tego dnia, mówi PAN, każdego konia porażę trwogą i jego jeźdźca – szaleństwem; ale nad domem Judy otworzę swoje oczy, a każdego konia narodów porażę ślepotą."},{"book":"Zachariasza","chapter":"12","verse":"5","text":"I przywódcy Judy powiedzą w swoim sercu: Mieszkańcy Jerozolimy będą naszą siłą w PANU zastępów, swoim Bogu."},{"book":"Zachariasza","chapter":"12","verse":"6","text":"W tym dniu uczynię przywódców Judy jak węgle ogniste wśród drwa i jak płonącą pochodnię pośród snopów; i pożrą wszystkie okoliczne narody na prawo i na lewo. I Jerozolima pozostanie na swoim miejscu, w Jerozolimie."},{"book":"Zachariasza","chapter":"12","verse":"7","text":"I najpierw PAN wybawi namioty Judy, aby chwała domu Dawida i chwała mieszkańców Jerozolimy nie wywyższały się przeciwko Judzie."},{"book":"Zachariasza","chapter":"12","verse":"8","text":"W tym dniu PAN będzie bronił mieszkańców Jerozolimy, a najsłabszy pośród nich stanie się tego dnia podobny do Dawida, a dom Dawida podobny do Boga, podobny do Anioła PANA na ich czele."},{"book":"Zachariasza","chapter":"12","verse":"9","text":"I stanie się w tym dniu, że będę zmierzać do zniszczenia wszystkich narodów, które wyruszą przeciwko Jerozolimie."},{"book":"Zachariasza","chapter":"12","verse":"10","text":"I wyleję na dom Dawida i na mieszkańców Jerozolimy ducha łaski i modlitwy. Będą patrzyć na mnie, którego przebili, i będą go opłakiwać, jak się opłakuje jedynaka; będą gorzko płakać nad nim, jak się płacze gorzko nad pierworodnym."},{"book":"Zachariasza","chapter":"12","verse":"11","text":"W tym dniu będzie wielki lament w Jerozolimie, jak lament w Hadad-Rimmon na równinie Megiddo."},{"book":"Zachariasza","chapter":"12","verse":"12","text":"Ziemia będzie lamentować, każdy ród osobno: ród domu Dawida osobno i jego kobiety osobno; ród domu Natana osobno i jego kobiety osobno;"},{"book":"Zachariasza","chapter":"12","verse":"13","text":"Ród domu Lewiego osobno i jego kobiety osobno; ród Szimejego osobno i jego kobiety osobno;"},{"book":"Zachariasza","chapter":"12","verse":"14","text":"Wszystkie pozostałe rody, każdy ród osobno i ich kobiety osobno."}]}