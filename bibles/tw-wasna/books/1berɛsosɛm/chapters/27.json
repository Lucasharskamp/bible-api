{"data":[{"book":"1 Berɛsosɛm","chapter":"27","verse":"1","text":"Israelfoɔ akuo ahodoɔ no nie—mmusuapanin, asahene ne asraafoɔ mpanimfoɔ a na wɔhwɛ asraafoɔ akuo ahodoɔ so de som ɔhene, a ekuo biara kɔ adwuma bosome baako wɔ afe mu. Na ɛdɔm a wɔwɔ ekuo biara mu nso dodoɔ yɛ mpem aduonu ɛnan (24,000). Wɔn edin na ɛdidi soɔ yi:"},{"book":"1 Berɛsosɛm","chapter":"27","verse":"2","text":"Sabdiel babarima Yasobeam na na ɔyɛ ekuo a ɛdi ɛkan no sahene, a na wɔkɔ adwuma bosome a ɛdi ɛkan wɔ afe no mu. Na ne ekuo no akodɔm dodoɔ yɛ mpem aduonu ɛnan (24,000)."},{"book":"1 Berɛsosɛm","chapter":"27","verse":"3","text":"Na ɔyɛ Peres aseni a na ɔhwɛ asraafoɔ mpanimfoɔ no nyinaa so bosome a ɛdi ɛkan no mu."},{"book":"1 Berɛsosɛm","chapter":"27","verse":"4","text":"Dodai a na ɔyɛ Ahoa aseni na na ɔyɛ ekuo a ɛtɔ so mmienu a na wɔkɔ adwuma bosome a ɛtɔ so mmienu mu no so sahene. Na ne ekuo no akodɔm dodoɔ yɛ mpem aduonu ɛnan (24,000), a na Miklot yɛ nʼabadiakyire."},{"book":"1 Berɛsosɛm","chapter":"27","verse":"5","text":"Ɔsɔfoɔ Yehoiada babarima Benaia na na ɔyɛ ekuo a ɛtɔ so mmiɛnsa a na wɔkɔ adwuma bosome a ɛtɔ so mmiɛnsa mu no so sahene. Na ne ekuo no akodɔm dodoɔ yɛ mpem aduonu ɛnan (24,000)."},{"book":"1 Berɛsosɛm","chapter":"27","verse":"6","text":"Saa Benaia yi na na ɔhwɛ Dawid asraafoɔ akunini kuo, a na wɔfrɛ wɔn Akofoɔ Akɛseɛ Aduasa no so. Ne babarima Amisabad na na ɔyɛ nʼabadiakyire."},{"book":"1 Berɛsosɛm","chapter":"27","verse":"7","text":"Yoab nuabarima Asahel na na ɔyɛ ekuo a ɛtɔ so ɛnan, a na wɔkɔ adwuma bosome a ɛtɔ so ɛnan mu no so sahene. Na ne ekuo no akodɔm dodoɔ yɛ mpem aduonu ɛnan (24,000). Asahel babarima Sebadia na ɔdii nʼadeɛ."},{"book":"1 Berɛsosɛm","chapter":"27","verse":"8","text":"Samhut a ɔyɛ Yisrahini na na ɔyɛ ekuo a ɛtɔ so enum, a na wɔkɔ adwuma bosome a ɛtɔ so enum mu no so sahene. Na ne ekuo no akodɔm dodoɔ yɛ mpem aduonu ɛnan (24,000)."},{"book":"1 Berɛsosɛm","chapter":"27","verse":"9","text":"Ikes babarima Ira a ɔfiri Tekoa no na na ɔyɛ ekuo a ɛtɔ so nsia, a na wɔkɔ adwuma bosome a ɛtɔ so nsia mu no sahene. Na ne ekuo no akodɔm dodoɔ yɛ mpem aduonu ɛnan (24,000)."},{"book":"1 Berɛsosɛm","chapter":"27","verse":"10","text":"Heles a na ɔyɛ Efraim aseni a ɔfiri Pelon no na na ɔyɛ ekuo a ɛtɔ so nson, a na wɔkɔ adwuma bosome a ɛtɔ so nson mu no so sahene. Na ne ekuo no akodɔm dodoɔ yɛ mpem aduonu ɛnan (24,000)."},{"book":"1 Berɛsosɛm","chapter":"27","verse":"11","text":"Sibekai a na ɔyɛ Sera aseni a ɔfiri Husa no na na ɔyɛ ekuo a ɛtɔ so nwɔtwe, a na wɔkɔ adwuma bosome a ɛtɔ so nwɔtwe mu no so sahene. Na ne ekuo no akodɔm dodoɔ yɛ mpem aduonu ɛnan (24,000)."},{"book":"1 Berɛsosɛm","chapter":"27","verse":"12","text":"Abieser a na ɔfiri Anatot a ɛda Benyamin asase so no na na ɔyɛ ekuo a ɛtɔ so nkron, a na wɔkɔ adwuma bosome a ɛtɔ so nkron mu no so sahene. Na ne ekuo no akodɔm dodoɔ yɛ mpem aduonu ɛnan (24,000)."},{"book":"1 Berɛsosɛm","chapter":"27","verse":"13","text":"Maharai a ɔyɛ Serah aseni a ɔfiri Netofa no na na ɔyɛ ekuo a ɛtɔ so edu, a na wɔkɔ adwuma bosome a ɛtɔ so edu mu no so sahene. Na ne ekuo no akodɔm dodoɔ yɛ mpem aduonu ɛnan (24,000)."},{"book":"1 Berɛsosɛm","chapter":"27","verse":"14","text":"Benaia a ɔfiri Piraton a ɛwɔ Efraim no na na ɔyɛ ekuo a ɛtɔ so dubaako, a na wɔkɔ adwuma bosome a ɛtɔ so dubaako mu no so sahene. Na ne ekuo no akodɔm dodoɔ yɛ mpem aduonu ɛnan (24,000)."},{"book":"1 Berɛsosɛm","chapter":"27","verse":"15","text":"Heldai a ɔyɛ Otniel a ɔfiri Netofa aseni no na na ɔyɛ ekuo a ɛtɔ so dumienu, a na wɔkɔ adwuma bosome a ɛtɔ so dumienu mu no so sahene. Na ne ekuo no akodɔm dodoɔ yɛ mpem aduonu ɛnan (24,000)."},{"book":"1 Berɛsosɛm","chapter":"27","verse":"16","text":"Mmusuakuo no ne wɔn ntuanofoɔ nie:"},{"book":"1 Berɛsosɛm","chapter":"27","verse":"17","text":"Lewi abusuakuo: Kemuel babarima Hasabia"},{"book":"1 Berɛsosɛm","chapter":"27","verse":"18","text":"Yuda abusuakuo: Dawid nuabarima Elihu;"},{"book":"1 Berɛsosɛm","chapter":"27","verse":"19","text":"Sebulon abusuakuo: Obadia babarima Yismaia;"},{"book":"1 Berɛsosɛm","chapter":"27","verse":"20","text":"Efraim abusuakuo: Asasia babarima Hosea;"},{"book":"1 Berɛsosɛm","chapter":"27","verse":"21","text":"Manase (apueeɛ fam) abusuakuo Sakaria babarima Ido;"},{"book":"1 Berɛsosɛm","chapter":"27","verse":"22","text":"Dan abusuakuo: Yeroham babarima Asarel."},{"book":"1 Berɛsosɛm","chapter":"27","verse":"23","text":"Ɛberɛ a Dawid ma wɔkanee nnipa no, wɔankan wɔn a wɔnnii mfeɛ aduonu, ɛfiri sɛ, na Awurade ahyɛ bɔ sɛ ɔbɛma Israelfoɔ no adɔɔso sɛ ɔsoro nsoromma."},{"book":"1 Berɛsosɛm","chapter":"27","verse":"24","text":"Yoab na ɔhyɛɛ nnipakan no ase, nanso wanwie, ɛfiri sɛ, Onyankopɔn bo fuu Israel. Wɔantwerɛ nnipa no nyinaa dodoɔ angu Ɔhene Dawid nkrataa mu."},{"book":"1 Berɛsosɛm","chapter":"27","verse":"25","text":"Adiel babarima Asmawet na na ɔhwɛ ahemfie sikakorabea so."},{"book":"1 Berɛsosɛm","chapter":"27","verse":"26","text":"Kelub babarima Esri na na ɔhwɛ apaafoɔ a na wɔdɔ ɔhene mfuo so."},{"book":"1 Berɛsosɛm","chapter":"27","verse":"27","text":"Simei a na ɔfiri Rama na na ɔhwɛ ɔhene bobe mfuo so."},{"book":"1 Berɛsosɛm","chapter":"27","verse":"28","text":"Baal-Hanan a ɔfiri Geder no na na ɔhwɛ ɔhene ngo nnua ne akyee nnua a na ɛwɔ Yuda bepɔ ase no so."},{"book":"1 Berɛsosɛm","chapter":"27","verse":"29","text":"Sitrai a ɔfiri Saron na na ɔhwɛ anantwie a na wɔwɔ Saron ɛserɛ so no so."},{"book":"1 Berɛsosɛm","chapter":"27","verse":"30","text":"Ismaelni Obil na na ɔhwɛ nyoma so."},{"book":"1 Berɛsosɛm","chapter":"27","verse":"31","text":"Yasis a ɔfiri Hagar na na ɔhwɛ ɔhene nnwan so."},{"book":"1 Berɛsosɛm","chapter":"27","verse":"32","text":"Yonatan a na ɔyɛ Dawid wɔfa no yɛɛ ɔfotufoɔ nyansafoɔ maa ɔhene. Na ɔyɛ ɔtwerɛfoɔ a ɔwɔ nhunumu."},{"book":"1 Berɛsosɛm","chapter":"27","verse":"33","text":"Ahitofel na na ɔyɛ ɔhene ɔfotufoɔ."},{"book":"1 Berɛsosɛm","chapter":"27","verse":"34","text":"Benaia babarima Yehoiada na ɔdii Ahitofel adeɛ na Abiatar bɛtoaa adedie no so."}]}