{"data":[{"book":"Woshetswotsi","chapter":"15","verse":"1","text":"Ash ik ikuwots Yhuditsere Ans'oki maants amt «Musesh imets nemok'on gofo it amala bako kasho falratste» ett amantsuwotsi daniyo dek'botuwi."},{"book":"Woshetswotsi","chapter":"15","verse":"2","text":"P'awlosnat Bernabasn manjangosh ash ashuwotsnton wed'eyat moosho bomooshi, Maniyere okoon P'awlosnat Bernabasn Ans'okitse fa'e k'osh muk' eshuwotsnton wotde'er Iyerusalemits amr b́jango woshetswotsnat eenashuwotsnsh bot'intsituwok'o woshi."},{"book":"Woshetswotsi","chapter":"15","verse":"3","text":"Mansh bo Ik'i moon wosheyat boami, Fink'enat Semaritse bobesheferowere Ik'i ashwoterawwots Ik'o maants boaano bokeewi, keewetsanuwere krstiyani jametsuwotsi b́geneúshi."},{"book":"Woshetswotsi","chapter":"15","verse":"4","text":"Iyerusalemits bobodtsok'on Ik'i moowunat woshetswotsn, eenashuwotswere boon bodek'i, wosheetsuwotswere Ik'o bonton wotdek't b́ fintso boosh bokeewi."},{"book":"Woshetswotsi","chapter":"15","verse":"5","text":"Ernmó Ferisawino eteefuwots jirwotsits wotts ik ik amantsuwots tuut «Ik'i ash woterawwots gofo amr Muse nemo bokotetuwok'o k'alo geyife» boeti."},{"book":"Woshetswotsi","chapter":"15","verse":"6","text":"Woshetswotsnat eenashuwotsn keewan shuu'ar s'ilosh kakuwebodek'i,"},{"book":"Woshetswotsi","chapter":"15","verse":"7","text":"Ay moosho mosheyakonowere P'et'ros tuut boosh hank'o bíeti, «Eshuwwotso, Ik'i ash woterawwots taan Doo shishiyo k'ewur boamanituwok'o taan ititse galb́dek'tsok'o danfte."},{"book":"Woshetswotsi","chapter":"15","verse":"8","text":"15:8 Wosh. 2:5; 10:44  Ash nib dantso Izar Izewer, S'ayin shayiro noosh b́imtsok'o booshowere imtni b́ gawi."},{"book":"Woshetswotsi","chapter":"15","verse":"9","text":"Bonibo amanon b́ s'ayntstsosh noonat bodagotse eegoru k'osh k'osho woshratse."},{"book":"Woshetswotsi","chapter":"15","verse":"10","text":"Eshe, nonihotsi wotowa noo kuro nofalrawu k'ambariyo amantsuwots bimbats kuriyon and Ik'o eegishe itfadiri?"},{"book":"Woshetswotsi","chapter":"15","verse":"11","text":"Noo nokashit bokok'o doonzo Iyesus s'aaton b́ woto amaniruwone.»"},{"book":"Woshetswotsi","chapter":"15","verse":"12","text":"Manoor kakuwets ash jamo s'ik ett Bernabasnat P'awlosn boweeron Ik'o Ik' ash woterawwots dagotse b́ fints milikitonat adits keewu jamo bokeewure adt k'ebeyi."},{"book":"Woshetswotsi","chapter":"15","verse":"13","text":"Bo keewut boishiyak, Yak'ob hank'o ett bíaniyi «Ti eshuwotso! aab taan k'ewere!"},{"book":"Woshetswotsi","chapter":"15","verse":"14","text":"Ik'o b́ shútson s'eeget ik ikashuwotsi bo dagotse galdek'osh shinshino awuk'o k'alt Ik' ash woterawwotsi waa b́s'iiltsok'o Sim'on keewure."},{"book":"Woshetswotsi","chapter":"15","verse":"15","text":"Hasabiyantonuwerfe nebiywots keewuts keewo manee, hank'o ett guut'etsok'one,"},{"book":"Woshetswotsi","chapter":"15","verse":"16","text":"‹Haniyehak aani weetuwe,"},{"book":"Woshetswotsi","chapter":"15","verse":"17","text":"Hanowere t k'alit oorts ashuwotsnat"},{"book":"Woshetswotsi","chapter":"15","verse":"18","text":"Yootstson jaman danitso Ik'o taa hank'o etiruwe,›"},{"book":"Woshetswotsi","chapter":"15","verse":"19","text":"«Mansh tiaasabiyo Ik'omaants aanits Ik'i ash woterawwotsi nokic'irawok'owee."},{"book":"Woshetswotsi","chapter":"15","verse":"20","text":"15:20 Kesh. 34:15-17; Lew. 17:10-16; 18:6-23  Maniyere ‹Woterawu ik'uwotssh t'iintsotse kiimts woshi misho máák'ayere, widatse wokoore, shukeerawonat b́ s'atso b́kud'erawo guuk'at k'irts gizi meetso máák'ayere, s'atsonowere máák'ayere› err boosh guud'one."},{"book":"Woshetswotsi","chapter":"15","verse":"21","text":"Yootstson b́ tuutson Muse nemó sanbati aawu jamon ayhudiwots Ik' k'oni mootse nababefe b́teshi, Ik'i keewuts keewonowere kitt kitotse nabefee.»"},{"book":"Woshetswotsi","chapter":"15","verse":"22","text":"Maniyere hakon woshetswotsnat eenashuwotsn Ik'i maa ash jamonton wotdek't kakuweetsmanotsitse k'ats ashuwotsi marat'dek't P'awlosnat Bernabasnton Ans'okimaants daamiwosh k'ut'bok'ri, Mansh eshuwotsitse jiishon shútsi sheengo detstswotsi Bersabasi eteetso Yhudnat Silasn marat'bodek'i."},{"book":"Woshetswotsi","chapter":"15","verse":"23","text":"Guut'ets woshi work'ato bokishon bo damiy, Wosh detsts work'atmanuwere hank'o etka b́tesh, «Noo woshetswotsnat eenash eenashuwots it eshuwots, Ans'okinat Soryon, Kilk'iyitsnowere beyiruwots Ik'i ashwoterawwots jirwotsi wottsuwotssh no eshuwotssh jamo itsh t'intsiruwone."},{"book":"Woshetswotsi","chapter":"15","verse":"24","text":"Noyitse ik ik ashuwots noo boon noazazerawon it maants waat itsh bokeewts keewon iti bokic'itsok'onat itn bodanditsok'o shishrone."},{"book":"Woshetswotsi","chapter":"15","verse":"25","text":"Mansh ikok ko'enowutsiyakon woshetuwotsi marat'de'er shuneets no eshuu eshuwwots Barenabasnat P'awlosn ton itmaants woshosh no shiyeyi."},{"book":"Woshetswotsi","chapter":"15","verse":"26","text":"Barnabasnat P'awlosn doonzo Iyesus Krstos jangosh bo kasho beshidek't imknee."},{"book":"Woshetswotsi","chapter":"15","verse":"27","text":"No guut'tsonowere noonon dabr itsh bo keewituwok'o Yhudnat Silasn wosherone."},{"book":"Woshetswotsi","chapter":"15","verse":"28","text":"Itsh not'intsts geyit keewanotsiyere okoon k'osh mang kuro itats nokurirawok'oyish noo S'ayin shayironton sheeng b́wotere daatsrone."},{"book":"Woshetswotsi","chapter":"15","verse":"29","text":"Woteraw ik'osh t'intsetsotse kiimts misho maak'ayere, gúúk'at k'irts gizi meetsono maak'ayere, s'atsono maak'ayere, widatsnowere wokoore, jamkeewanotsatse it atso it kotal sheenge itk'aliti, jamon beewere.»"},{"book":"Woshetswotsi","chapter":"15","verse":"30","text":"Wosheetswotswere deen bok'rere Ans'oki maants boami, amantsuwotsnowere kakudek't wosheets work'atman boosh imbok'ri."},{"book":"Woshetswotsi","chapter":"15","verse":"31","text":"Amantswotswere wosheets work'ato bonababor bitsi kúp'its woshmann ayidek' boon b́ geneúshi."},{"book":"Woshetswotsi","chapter":"15","verse":"32","text":"Yhudnat Silasn nebiyiwotsi boteshtsotse eshu eshuwotsi ay Ik'i keewon izt boon bokup'shi."},{"book":"Woshetswotsi","chapter":"15","verse":"33","text":"Yhudnat Silasn muk' aawwotssh manoke boteshiyakon amants eeshuwwotsoke deneyat boon woshtsuwotsok aanat boami.15:33 «Silasmó manoke oora b́geyiye.» ik ik yoots kishon guut'etswots 34 taawatstsan dabrakne."},{"book":"Woshetswotsi","chapter":"15","verse":"35","text":"P'awlosnat Bernabasnowere eshu k'osh ayuwotsnton wotdek' Doonzo keewuts keewo danifets nabfetst muk' aawosh Ans'okitse boteshi."},{"book":"Woshetswotsi","chapter":"15","verse":"36","text":"Muk' aawwotsiyere hakon P'awlos Bernabassh «Wowe anaanar haniyere shin doonzo keewts keewo boosh noshishits kit jamwotsitse fa'a eeshuwuwotsi s'iilone, awuk'o bowottsok'onowere danonee» bí eti."},{"book":"Woshetswotsi","chapter":"15","verse":"37","text":"Bernabasuwere Mark'osi eteetso Yohans bonton towaar bíamo b́ geyi."},{"book":"Woshetswotsi","chapter":"15","verse":"38","text":"15:38 Wosh. 13:13  P'awlosmó ashman bonton bíametuwok'o eekeratse, eek b́k'aztsonuwere bí P'nfiliyitse boatse k'aleyat b́ oortsonat fino maantsowere bonton amo b́ k'aztsoshe."},{"book":"Woshetswotsi","chapter":"15","verse":"39","text":"Manatse tuutson P'awlosnat Bernabas dagotse mooshi eeno b́tuure k'ale bowutsi, mansh Bernabas Mark'osi detsdek't markabon K'op'ros maants k'azbíami."},{"book":"Woshetswotsi","chapter":"15","verse":"40","text":"P'awlosmó Silasi marat'b́dek'i, eeshuwotswere P'awlosi doonzo s'aatosh adaro beshidek't boimiyakon k'azbími."},{"book":"Woshetswotsi","chapter":"15","verse":"41","text":"Bíwere Ik'i moowuwotsi kup'ifere Soriyonat Kilk'iyi weeron b́beshi."}]}