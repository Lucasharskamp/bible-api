{"data":[{"book":"1 Moseboken","chapter":"15","verse":"1","text":"En tid därefter kom Herrens ord till Abram i en syn:"},{"book":"1 Moseboken","chapter":"15","verse":"2","text":"Abram sade: ”Herre, Herre (Adonaj Jahve) vad ska du ge mig? Du ser att jag går bort barnlös och han som ska ta över ägodelarna i mitt hus är Eliezer från Damaskus.”"},{"book":"1 Moseboken","chapter":"15","verse":"3","text":"Abram sade vidare: ”Se, till mig har du inte gett någon säd (arvinge, eget barn) och en som är född i mitt hushåll ska bli min arvinge”"},{"book":"1 Moseboken","chapter":"15","verse":"4","text":"Men Herrens (Jahves) ord kom till honom, han sade: ”Denna man ska inte bli din arvinge, utan den som kommer från din egen kropp [mage, tarm – hebr. mee; syftar på nedre regionen av kroppen, inte enbart genitalierna, men de är inkluderade i uttrycket] ska bli din arvinge."},{"book":"1 Moseboken","chapter":"15","verse":"5","text":"Herren förde ut Abram [från tältet till den stjärnklara natten] och sade: ”Blicka upp mot himlen och räkna stjärnorna, om du kan!” Sedan sade han till honom: ”Så talrika ska dina ättlingar bli.”"},{"book":"1 Moseboken","chapter":"15","verse":"6","text":"Abram trodde (litade, förtröstade) på Herren, och Herren räknade honom som rättfärdig (tillskrevs rättfärdighet – han gjordes fri från synd och skuld, fick det rätt ställt med Gud)."},{"book":"1 Moseboken","chapter":"15","verse":"7","text":"Han sade till honom: ”Jag är Herren (Jahve) som har fört dig ut från Ur i Kaldéen för att ge dig detta land som arv.”"},{"book":"1 Moseboken","chapter":"15","verse":"8","text":"Han sade: ”Herre, Herre (Adonaj Jahve) hur ska jag veta (kunna känna till) att jag ska ärva det?”"},{"book":"1 Moseboken","chapter":"15","verse":"9","text":"Han sade till honom: ”Ta till mig en tre år gammal kviga, och en tre år gammal get av honkön, och en tre år gammal bagge, och en turturduva och en ung duva.”"},{"book":"1 Moseboken","chapter":"15","verse":"10","text":"Han tog allt detta till honom och delade dem på mitten och lade varje halva mitt emot varandra, men fåglarna delade han inte."},{"book":"1 Moseboken","chapter":"15","verse":"11","text":"Och rovfåglarna kom ner på kadavren men Abram drev bort dem."},{"book":"1 Moseboken","chapter":"15","verse":"12","text":"Och det hände när solen hade gått ner att en djup sömn föll över Abram och även fruktan och stort mörker föll över honom."},{"book":"1 Moseboken","chapter":"15","verse":"13","text":"Han sade till Abram: ”Du ska veta (känna väl till) att din säd (dina arvingar, efterkommande) ska bli främlingar i ett land som inte är deras, och skall tjäna dem och de ska vara plågade av dem i 400 år,"},{"book":"1 Moseboken","chapter":"15","verse":"14","text":"och även det landet, som de ska betjäna, ska jag döma. Efteråt ska de komma ut med stora rikedomar."},{"book":"1 Moseboken","chapter":"15","verse":"15","text":"Men du ska gå till dina fäder i frid. Du ska bli begraven vid en god (hög) ålder."},{"book":"1 Moseboken","chapter":"15","verse":"16","text":"I den fjärde generationen ska de komma tillbaka hit, för amoréernas missgärning är inte full än. [Deras synders mått har inte uppnått mängden som krävs för dom, se 3 Mos 18:24-25; 20:23-24.]"},{"book":"1 Moseboken","chapter":"15","verse":"17","text":"Och det hände när solen gick ner och där var ett tjockt mörker, att då syntes en rykande ugn och en flammande fackla som passerade mellan styckena (de delade djuren). [Här beskrivs en del av den ritual som hör till när man ingår ett blodsförbund med varandra]"},{"book":"1 Moseboken","chapter":"15","verse":"18","text":"Den dagen skar Herren ett förbund med Abram (ingick ett blodsförbund) och sade: ”Till din säd (din avkomma, dina arvingar) har jag gett detta land, från Egyptens flod till den stora floden, floden Eufrat,"},{"book":"1 Moseboken","chapter":"15","verse":"19","text":"keniterna och keniziterna och kadmoneerna"},{"book":"1 Moseboken","chapter":"15","verse":"20","text":"och hetiterna och periséerna och rafaeerna"},{"book":"1 Moseboken","chapter":"15","verse":"21","text":"och amoréerna och kananéerna och girgashéerna och jevuséerna.” [Namnen på de folkslag som levde i Kanaan innan israeliterna kom dit.]"}]}