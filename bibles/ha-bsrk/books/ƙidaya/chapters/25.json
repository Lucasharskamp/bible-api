{"data":[{"book":"Ƙidaya","chapter":"25","verse":"1","text":"Lokacin da Isra’ila suke a sansani a Shittim, sai maza suka fara yin lalata da matan Mowabawa,"},{"book":"Ƙidaya","chapter":"25","verse":"2","text":"waɗanda suka gayyace su zuwa wajen hadayu na allolinsu. Mutane suka ci suka kuma yi wa waɗannan alloli sujada."},{"book":"Ƙidaya","chapter":"25","verse":"3","text":"Ta haka Isra’ila suka sa kai a bautar gumaka Ba’al-Feyor. Ubangiji kuwa ya husata da su."},{"book":"Ƙidaya","chapter":"25","verse":"4","text":"Ubangiji ya ce wa Musa, “Ka kama dukan shugabannin mutanen nan, ka kashe su, ka kuma bar su a tsakar rana a gaban Ubangiji, don Ubangiji yă huce daga fushin da nake yi da Isra’ila.”"},{"book":"Ƙidaya","chapter":"25","verse":"5","text":"Saboda haka Musa ya ce wa alƙalan Isra’ila, “Dole kowannenku yă kashe mutanen nan da suka haɗa kai cikin bautar Ba’al-Feyor.”"},{"book":"Ƙidaya","chapter":"25","verse":"6","text":"Sa’an nan wani mutumin Isra’ila ya kawo wata Bamidiyana a iyalinsa a idon Musa da dukan taron jama’ar Isra’ila, yayinda suke kuka a ƙofar Tentin Sujada."},{"book":"Ƙidaya","chapter":"25","verse":"7","text":"Da Finehas ɗan Eleyazar, ɗan Haruna, firist, ya ga haka, sai ya bar taron, ya ɗauki māshi"},{"book":"Ƙidaya","chapter":"25","verse":"8","text":"ya bi mutumin Isra’ilan nan cikin tenti, ya soke dukansu biyu, māshin ya ratsa jikin mutumin Isra’ilan har zuwa jikin macen. Sa’an nan aka tsai da annoban nan a kan Isra’ilawa."},{"book":"Ƙidaya","chapter":"25","verse":"9","text":"Waɗanda suka mutu a wannan annoba, sun kai mutum 24,000."},{"book":"Ƙidaya","chapter":"25","verse":"10","text":"Ubangiji ya ce wa Musa,"},{"book":"Ƙidaya","chapter":"25","verse":"11","text":"“Finehas ɗan Eleyazar, ɗan Haruna, firist, ya kawar da fushina daga Isra’ilawa; saboda ya yi kishi irin nawa a gabansu, don haka saboda ɗaukakata ban kawo ƙarshensu ba."},{"book":"Ƙidaya","chapter":"25","verse":"12","text":"Saboda haka ka faɗa masa cewa zan yi alkawarin salama da shi."},{"book":"Ƙidaya","chapter":"25","verse":"13","text":"Shi da zuriyarsa za su kasance da alkawari na zama firist har abada, saboda kishinsa domin ɗaukakar Allahnsa, ya kuma yi kafara domin Isra’ilawa.”"},{"book":"Ƙidaya","chapter":"25","verse":"14","text":"Sunan mutumin Isra’ilan da aka kashe tare da macen nan Bamidiyana kuwa Zimri ne, ɗan Salu, shugaban mutanen Simeyon."},{"book":"Ƙidaya","chapter":"25","verse":"15","text":"Sunan macen nan Bamidiyana da aka kashe kuwa Kozbi ne, ’yar Zur, wani basaraken iyalin Midiyawa."},{"book":"Ƙidaya","chapter":"25","verse":"16","text":"Ubangiji ya ce wa Musa,"},{"book":"Ƙidaya","chapter":"25","verse":"17","text":"“Ka ɗauki Midiyawa a matsayin abokan gāba, ka kuma kashe su,"},{"book":"Ƙidaya","chapter":"25","verse":"18","text":"gama sun ɗauke ku a matsayin abokan gāba, sa’ad da suka ruɗe ku a kan al’amuran Feyor da ’yar’uwarsu Kozbi ’yar shugaban Midiyawa, macen da aka kashe a annoba ta dalili Feyor.”"}]}