{"data":[{"book":"Abahluleli","chapter":"12","verse":"1","text":"Abantu bako-Efrayimi babiza amabutho abo, bachaphela eZafoni basebesithi kuJeftha, “Kungani wena wayakulwa lama-Amoni ungasibizanga ukuba sihambe lawe na? Sizakutshisela endlini yakho.”"},{"book":"Abahluleli","chapter":"12","verse":"2","text":"UJeftha waphendula wathi, “Mina labantu bami sasilengxabano enkulu lama-Amoni njalo, lanxa nje ngalibiza, kalingihlenganga ezandleni zawo."},{"book":"Abahluleli","chapter":"12","verse":"3","text":"Kwathi sengibona ukuthi lalingeke lingisize, ngabeka impilo yami engozini ngachaphela ngaphetsheya ukuyakulwa lama-Amoni, uThixo wawanikela esandleni sami. Pho kungani lina lamhla selizekulwa lami?”"},{"book":"Abahluleli","chapter":"12","verse":"4","text":"UJeftha wabuthanisa amadoda aseGiliyadi balwa lo-Efrayimi. AbaseGiliyadi babacakazela phansi ngoba abako-Efrayimi babethe, “Lina maGiliyadi labhazuka ko-Efrayimi lakoManase.”"},{"book":"Abahluleli","chapter":"12","verse":"5","text":"AbaseGiliyadi bathumba amazibuko aseJodani awokuya ko-Efrayimi, njalo kwakusithi owako-Efrayimi osindileyo angathi, “Ngivumelani ngichaphele ngaphetsheya,” abantu baseGiliyadi babembuza bathi, “Ungowako-Efrayimi na?” Angaphendula athi, “Hayi,”"},{"book":"Abahluleli","chapter":"12","verse":"6","text":"bathi, “Kulungile, wothi, ‘Shibholethi.’ ” Nxa angathi, “Sibholethi,” ngoba engeke alitsho kuhle, babemphuthuma bambulalele emazibukweni aseJodani. Abako-Efrayimi abazinkulungwane ezingamatshumi amane lambili babulawa ngalesosikhathi."},{"book":"Abahluleli","chapter":"12","verse":"7","text":"UJeftha wakhokhela u-Israyeli iminyaka eyisithupha. UJeftha wafa, wangcwatshwa emzini waseGiliyadi."},{"book":"Abahluleli","chapter":"12","verse":"8","text":"Ngemva kwakhe, u-Ibhizani waseBhethilehema wakhokhela abako-Israyeli."},{"book":"Abahluleli","chapter":"12","verse":"9","text":"Wayelamadodana angamatshumi amathathu lamadodakazi angamatshumi amathathu. Amadodakazi akhe wawendisela kwabangaphandle komhlobo wakibo kwathi amadodana akhe wawalethela izintombi ezingamatshumi amathathu ezingasizo zomhlobo wakibo ukuba zibe ngomkawo. U-Ibhizani wakhokhela abako-Israyeli iminyaka eyisikhombisa."},{"book":"Abahluleli","chapter":"12","verse":"10","text":"U-Ibhizani wafa, wangcwatshwa eBhethilehema."},{"book":"Abahluleli","chapter":"12","verse":"11","text":"Ngemva kwakhe, u-Eloni umZebhuluni wakhokhela abako-Israyeli iminyaka elitshumi."},{"book":"Abahluleli","chapter":"12","verse":"12","text":"U-Eloni wafa, wangcwatshwa e-Ayijaloni elizweni lakoZebhuluni."},{"book":"Abahluleli","chapter":"12","verse":"13","text":"Ngemva kwakhe, u-Abhidoni indodana kaHileli, owasePhirathoni, wakhokhela abako-Israyeli."},{"book":"Abahluleli","chapter":"12","verse":"14","text":"Wayelamadodana angamatshumi amane labazukulu besilisa abangamatshumi amathathu, ayegada obabhemi abangamatshumi ayisikhombisa. Wakhokhela abako-Israyeli iminyaka eyisitshiyagalombili."},{"book":"Abahluleli","chapter":"12","verse":"15","text":"U-Abhidoni indodana kaHileli wafa, wangcwatshwa ePhirathoni ko-Efrayimi, elizweni lezintaba elama-Amaleki."}]}