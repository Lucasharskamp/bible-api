{"data":[{"book":"1 করিন্থীয়","chapter":"16","verse":"1","text":"এখন ঈশ্বরের লোকদের জন্য দান সংগ্রহ প্রসঙ্গে লিখছি: আমি গালাতিয়ায় অবস্থিত মণ্ডলীগুলিকে যা করতে বলেছি, তোমরাও তাই করো।"},{"book":"1 করিন্থীয়","chapter":"16","verse":"2","text":"প্রত্যেক সপ্তাহের প্রথম দিনে, তোমাদের প্রত্যেকে নিজ নিজ উপার্জনের সঙ্গে সংগতি রেখে কিছু অর্থ আলাদা করে সরিয়ে রাখো, যেন আমি যখনই আসি, তখন কোনো অর্থ সংগ্রহ করতে না হয়।"},{"book":"1 করিন্থীয়","chapter":"16","verse":"3","text":"তারপর, আমি উপস্থিত হলে, তোমরা যাদের উপযুক্ত মনে করবে, আমি তাদের পরিচয়-পত্র দিয়ে তোমাদের সেই দান তাদের মাধ্যমে জেরুশালেমে পাঠিয়ে দেব।"},{"book":"1 করিন্থীয়","chapter":"16","verse":"4","text":"আর যদি আমার যাওয়া প্রয়োজন বলে মনে হয়, তবে তারা আমার সঙ্গে যাবে।"},{"book":"1 করিন্থীয়","chapter":"16","verse":"5","text":"ম্যাসিডোনিয়া দিয়ে আমার যাত্রা শেষ হলেই আমি তোমাদের ওখানে যাব—কারণ আমাকে ম্যাসিডোনিয়ার মধ্য দিয়ে যেতে হবে।"},{"book":"1 করিন্থীয়","chapter":"16","verse":"6","text":"আমি হয়তো কিছুকাল তোমাদের সঙ্গে থাকব, কিংবা শীতকালও কাটাব, যেন আমি যেখানেই যাই, তোমরা আমার যাত্রায় সাহায্য করতে পারো।"},{"book":"1 করিন্থীয়","chapter":"16","verse":"7","text":"আমি এখন তোমাদের সঙ্গে মাত্র কিছুক্ষণের জন্য দেখাসাক্ষাৎ করতে চাই না। প্রভুর অনুমতি পেলে, আমি তোমাদের সঙ্গে কিছু সময় কাটানোর আশা করছি।"},{"book":"1 করিন্থীয়","chapter":"16","verse":"8","text":"কিন্তু পঞ্চাশত্তমী পর্যন্ত আমি ইফিষেই থাকব,"},{"book":"1 করিন্থীয়","chapter":"16","verse":"9","text":"কারণ মহৎ কাজের এক উন্মুক্ত দুয়ার আমার সামনে খুলে গিয়েছে, যদিও এখানে অনেকেই আমার বিরোধিতা করে।"},{"book":"1 করিন্থীয়","chapter":"16","verse":"10","text":"যদি তিমথি আসেন, তবে দেখো, তোমাদের সঙ্গে থাকার সময় তাঁর ভয় পাওয়ার যেন কিছু না থাকে, কারণ তিনি আমারই মতো প্রভুর কাজ করে চলেছেন।"},{"book":"1 করিন্থীয়","chapter":"16","verse":"11","text":"তাই, কেউই তাঁকে যেন গ্রহণ করতে অস্বীকার না করে। তাঁকে শান্তিতে তাঁর যাত্রাপথে পাঠিয়ে দিয়ো, যেন তিনি আমার কাছে ফিরে আসতে পারেন। আমি ভাইদের সঙ্গে তাঁরও আগমনের প্রতীক্ষায় আছি।"},{"book":"1 করিন্থীয়","chapter":"16","verse":"12","text":"এখন আমাদের ভাই আপল্লো সম্পর্কে বলছি, অন্যান্য বিশ্বাসীদের সঙ্গে তোমাদের কাছে যাওয়ার জন্য আমি তাঁকে অনেক অনুরোধ করেছিলাম। কিন্তু তিনি এখন একেবারেই যেতে ইচ্ছুক নন। পরে সুযোগ পেলেই তিনি যাবেন।"},{"book":"1 করিন্থীয়","chapter":"16","verse":"13","text":"তোমরা সতর্ক থেকো; বিশ্বাসে অবিচলিত থেকো; সাহসী ও শক্তিমান হও।"},{"book":"1 করিন্থীয়","chapter":"16","verse":"14","text":"তোমরা যা কিছু করো সেসব ভালোবাসায় করো।"},{"book":"1 করিন্থীয়","chapter":"16","verse":"15","text":"তোমরা জানো যে স্তেফানার পরিজনেরা হলেন আখায়া প্রদেশের প্রথম ফসল, তাঁরা পবিত্রগণের সেবাকাজে নিজেদের নিযুক্ত করেছেন। ভাইবোনেরা, আমি তোমাদের অনুরোধ করছি,"},{"book":"1 করিন্থীয়","chapter":"16","verse":"16","text":"তোমরা এইসব লোকদের এবং যতজন কাজে যুক্ত হয় ও পরিশ্রম করে, তাঁদের প্রত্যেকের বাধ্য হও।"},{"book":"1 করিন্থীয়","chapter":"16","verse":"17","text":"স্তেফানা, ফর্তুনাত ও আখাইকার আগমনে আমি আনন্দিত হয়েছিলাম, কারণ তোমাদের থেকে যা অপূর্ণ ছিল, তাঁরা তা সরবরাহ করেছেন।"},{"book":"1 করিন্থীয়","chapter":"16","verse":"18","text":"এর কারণ হল, তাঁরা আমার ও সেই সঙ্গে তোমাদেরও আত্মাকে অনুপ্রাণিত করেছেন। এই ধরনের লোকেরা স্বীকৃতি পাওয়ার যোগ্য।"},{"book":"1 করিন্থীয়","chapter":"16","verse":"19","text":"এশিয়া প্রদেশের সব মণ্ডলী তোমাদের অভিবাদন জানাচ্ছেন।"},{"book":"1 করিন্থীয়","chapter":"16","verse":"20","text":"এখানকার সমস্ত ভাইবোনেরা তোমাদের শুভেচ্ছা জানাচ্ছেন।"},{"book":"1 করিন্থীয়","chapter":"16","verse":"21","text":"আমি পৌল, নিজের হাতে এই অভিনন্দনবাণী লিখছি।"},{"book":"1 করিন্থীয়","chapter":"16","verse":"22","text":"কেউ যদি প্রভুকে না ভালোবাসে, তবে তার উপরে অভিশাপ নেমে আসুক। হে প্রভু, তুমি এসো!16:22 অরামীয় ভাষায় অভিব্যক্তিটি হল: ও প্রভু, তুমি এসো। (মারাণা থা)"},{"book":"1 করিন্থীয়","chapter":"16","verse":"23","text":"প্রভু যীশুর অনুগ্রহ তোমাদের সহবর্তী হোক।"},{"book":"1 করিন্থীয়","chapter":"16","verse":"24","text":"খ্রীষ্ট যীশুতে তোমাদের সকলকে আমার ভালোবাসা জানাই। আমেন।16:24 কতগুলি পাণ্ডুলিপিতে আমেন শব্দটি নেই।"}]}