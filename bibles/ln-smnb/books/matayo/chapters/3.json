{"data":[{"book":"Matayo","chapter":"3","verse":"1","text":"Na tango wana, Yoane Mobatisi ayaki mpe akomaki koteya kati na esobe ya Yuda :"},{"book":"Matayo","chapter":"3","verse":"2","text":"« Bobongola mitema na bino, pamba te Bokonzi ya Likolo ekomi pene ! »"},{"book":"Matayo","chapter":"3","verse":"3","text":"Yoane azali ye oyo mosakoli Ezayi alobaki :"},{"book":"Matayo","chapter":"3","verse":"4","text":"Yoane azalaki kolata elamba oyo basala na bapwale ya shamo mpe mokaba oyo basala na poso ya nyama ; azalaki kolia mankoko mpe mafuta ya nzoyi."},{"book":"Matayo","chapter":"3","verse":"5","text":"Bato bazalaki kokende epai na ye longwa na Yelusalemi, na Yuda mobimba mpe na etuka mobimba ya Yordani ;"},{"book":"Matayo","chapter":"3","verse":"6","text":"bazalaki kotubela masumu na bango, mpe ye, azalaki kobatisa bango na ebale Yordani."},{"book":"Matayo","chapter":"3","verse":"7","text":"Kasi lokola azalaki komona Bafarizeo mpe Basaduseo koya ebele mpo na kozwa libatisi, alobaki na bango : « Bana ya banyoka, nani ateyi bino kokima kanda oyo ezali koya ?"},{"book":"Matayo","chapter":"3","verse":"8","text":"Bolakisa na nzela ya bizaleli ete bobongoli mitema."},{"book":"Matayo","chapter":"3","verse":"9","text":"Bokanisa kutu te komilobela na se ya mitema : ‹ Abrayami azali koko na biso ! › Nazali koloba na bino penza ya solo ete Nzambe azali na makoki ya kobimisa, wuta na mabanga oyo, bakitani mpo na Abrayami."},{"book":"Matayo","chapter":"3","verse":"10","text":"Epasola esili kobongisama mpo na kokata banzete wuta na misisa : nzete nyonso oyo ebotaka bambuma ya malamu te ekokatama mpe ekobwakama na moto."},{"book":"Matayo","chapter":"3","verse":"11","text":"Ngai nazali kobatisa bino na mayi mpo na kolakisa ete bobongoli mitema. Kasi sima na ngai, Moto moko azali koya, aleki ngai na nguya ; ngai nabongi kutu te mpo na kofungola ata basinga ya basandale na Ye ; ezali Ye nde akobatisa bino kati na Molimo Mosantu mpe kati na moto."},{"book":"Matayo","chapter":"3","verse":"12","text":"Asimbi kiyungulu na loboko na Ye, akopetola etando na Ye mpo na koyamba ble kati na ebombelo na Ye ; kasi akotumba kati na moto oyo ekufaka te, matiti oyo ekotikala. »"},{"book":"Matayo","chapter":"3","verse":"13","text":"Yesu alongwaki na Galile mpe akendeki na Yordani mpo ete Yoane abatisa Ye."},{"book":"Matayo","chapter":"3","verse":"14","text":"Kasi Yoane aboyaki kobatisa Ye. Alobaki :"},{"book":"Matayo","chapter":"3","verse":"15","text":"Yesu azongiselaki ye :"},{"book":"Matayo","chapter":"3","verse":"16","text":"Tango kaka Yesu azwaki libatisi mpe abimaki na mayi, Likolo efungwamaki ; mpe Yesu amonaki Molimo ya Nzambe kokitela Ye lokola ebenga."},{"book":"Matayo","chapter":"3","verse":"17","text":"Bongo, mongongo moko eyokanaki wuta na Likolo mpe elobaki : « Oyo azali Mwana na Ngai ya bolingo, nasepelaka na Ye mingi. »"}]}