{"data":[{"book":"ЕРАМІІ","chapter":"49","verse":"1","text":"Пра сыноў Амонавых так кажа Гасподзь: хіба ж няма сыноў у Ізраіля? хіба няма ў яго спадкаемцы? Чаму ж Малхом завалодаў Гадам, і народ яго жыве ў гарадах ягоных?"},{"book":"ЕРАМІІ","chapter":"49","verse":"2","text":"Таму вось, настаюць дні, кажа Гасподзь, калі ў Раве сыноў Амонавых будзе чуцен крык бітвы, і зробіцца яна грудай руінаў, і гарады яе будуць спалены агнём, і авалодае Ізраіль тымі, якія валодалі ім, кажа Гасподзь."},{"book":"ЕРАМІІ","chapter":"49","verse":"3","text":"Галасі, Эсэвоне, бо спустошаны Гай; крычэце, дочкі Равы, аперажэцеся вярэтаю, плачце і бадзяйцеся па гарадах, бо Малхом пойдзе ў палон разам са сьвятарамі і князямі сваімі."},{"book":"ЕРАМІІ","chapter":"49","verse":"4","text":"Што хвалішся далінамі? Пацячэ даліна твая крывёю, вераломная дачка, што спадзяешся на скарбы свае, і кажаш: «хто прыйдзе да мяне?»"},{"book":"ЕРАМІІ","chapter":"49","verse":"5","text":"Вось, Я навяду на цябе жах з усіх навакольляў тваіх, кажа Гасподзь Бог Саваоф: разьбяжэцеся, хто куды, і ніхто не зьбярэ тых, што паразьбягаліся."},{"book":"ЕРАМІІ","chapter":"49","verse":"6","text":"Але пасьля таго Я вярну палон сыноў Амонавых, кажа Гасподзь."},{"book":"ЕРАМІІ","chapter":"49","verse":"7","text":"Пра Эдом так кажа Гасподзь Саваоф: хіба няма болей мудрасьці ў Тэмане? Хіба ня стала рады ў разумных? хіба зьбяднела мудрасьць іхняя?"},{"book":"ЕРАМІІ","chapter":"49","verse":"8","text":"Уцякайце, павярнуўшыся сьпінаю, хавайцеся ў пячорах, жыхары Дэдана, бо пагібель Ісава Я навяду на яго, - час наведаньня Майго."},{"book":"ЕРАМІІ","chapter":"49","verse":"9","text":"Калі б зборшчыкі вінаграду прыйшлі да цябе, дык напэўна пакінулі б некалькі несабраных ягадзін. І калі б злодзеі прыйшлі ўначы, дык яны захапілі б, колькі ім трэба."},{"book":"ЕРАМІІ","chapter":"49","verse":"10","text":"А Я да галечы абяру Ісава, адчыню патайныя мясьціны ягоныя, і схавацца ён ня здолее. Вынішчана будзе племя ягонае, і браты яго і суседзі яго; і ня будзе яго."},{"book":"ЕРАМІІ","chapter":"49","verse":"11","text":"Пакінь сіротаў тваіх, Я падтрымаю жыцьцё іхняе, і ўдовы твае хай спадзяюцца на мяне,"},{"book":"ЕРАМІІ","chapter":"49","verse":"12","text":"бо так кажа Гасподзь: вось і тыя, каму не наканавана было піць чару, канечне піцьмуць яе, і ці ж ты застанешся непакараны? Не, не застанешся непакараны, але канечне піцьмеш чару."},{"book":"ЕРАМІІ","chapter":"49","verse":"13","text":"Бо, Мною прысягаю, кажа Гасподзь, што жахам, пасьмешышчам, пустэльняю і праклёнам будзе Васор, і ўсе гарады яго зробяцца вечнымі пусткамі."},{"book":"ЕРАМІІ","chapter":"49","verse":"14","text":"Я чуў чутку ад Госпада, і пасьля пасланы да народаў сказаць: зьбярэцеся і ідзеце супроць яго, і падымайцеся на вайну."},{"book":"ЕРАМІІ","chapter":"49","verse":"15","text":"Бо вось, Я зраблю цябе малым сярод народаў, пагарджаным сярод людзей."},{"book":"ЕРАМІІ","chapter":"49","verse":"16","text":"Грозны стан твой і пыхлівасьць сэрца твайго ашукалі цябе, хто жыве ў расколінах скал і займае вяршыні пагоркаў. Але, хоць бы ты як арол высока зьвіў гняздо тваё, і адтуль скіну цябе, кажа Гасподзь."},{"book":"ЕРАМІІ","chapter":"49","verse":"17","text":"І будзе Эдом жахам; кожны, хто будзе праходзіць міма, зьдзівіцца і сьвісьне, гледзячы на ўсе пахібы яго."},{"book":"ЕРАМІІ","chapter":"49","verse":"18","text":"Як скінуты Садома і Гамора і суседнія гарады іхнія, кажа Гасподзь, так і там ніводзін чалавек ня будзе жыць, і сын чалавечы ня спыніцца ў ім."},{"book":"ЕРАМІІ","chapter":"49","verse":"19","text":"Вось, узыходзіць ён як леў ад узвышэньня Ярдана на ўмацаваныя селішчы; але я прымушу іх сьпешна адысьці зь Ідумэі, і хто выбраны, таго пастаўлю над ёю. Бо хто падобны на Мяне? і хто спатрабуе адказу ў Мяне? І які пастух стане супроць Мяне?"},{"book":"ЕРАМІІ","chapter":"49","verse":"20","text":"Дык вось выслухайце вызначэньне Госпада, якое Ён пастанавіў пра Эдом, і намеры Ягоныя, якія Ён мае на жыхароў Тэмана: сапраўды, самыя малыя са статкаў пацягнуць іх і спустошаць селішчы іхнія."},{"book":"ЕРАМІІ","chapter":"49","verse":"21","text":"Ад шуму падзеньня іх здрыганецца зямля, і водгалас крыку іхняга будзе чуцен каля Чэрмнага мора."},{"book":"ЕРАМІІ","chapter":"49","verse":"22","text":"Вось, як арол, падымецца ён і паляціць, і распусьціць крылы свае над Васорам; і сэрца адважных Ідумэйцаў будзе ў той дзень, як сэрца жанчыны ў родах."},{"book":"ЕРАМІІ","chapter":"49","verse":"23","text":"Пра Дамаск. - Пасаромлены Эмат і Арпад, бо, пачуўшы журботную вестку, яны ўпалі духам; трывога на моры, супакоіцца ня могуць."},{"book":"ЕРАМІІ","chapter":"49","verse":"24","text":"Зьнясьмеліўся Дамаск і кінуўся наўцёкі; страх авалодаў ім; боль і пакуты ахапілі яго, як жанчыну ў родах."},{"book":"ЕРАМІІ","chapter":"49","verse":"25","text":"Як не ацалеў горад славы, горад радасьці маёй?"},{"book":"ЕРАМІІ","chapter":"49","verse":"26","text":"Дык вось, загінуць юнакі яго на вуліцах ягоных, і ўсе воіны загінуць таго дня, кажа Гасподзь Саваоф."},{"book":"ЕРАМІІ","chapter":"49","verse":"27","text":"І запалю агонь у сьценах Дамаска, - і зьнішчыць харомы Вэнадада."},{"book":"ЕРАМІІ","chapter":"49","verse":"28","text":"Пра Кідар і пра царствы Асорскія, якія разьбіў Навухаданосар, цар Вавілонскі, так кажа Гасподзь: уставайце, выступайце супроць Кідара і спусташайце сыноў усходу!"},{"book":"ЕРАМІІ","chapter":"49","verse":"29","text":"Намёты іхнія і авечак іх возьмуць сабе, і покрывы іхнія і вярблюдаў іхніх возьмуць і будуць крычаць ім: «жудасьць адусюль!»"},{"book":"ЕРАМІІ","chapter":"49","verse":"30","text":"Бяжэце, уцякайце хутчэй, схавайцеся ў прорве, жыхары Асора, кажа Гасподзь, бо Навухаданосар, цар Вавілонскі, зрабіў рашэньне, пра вас і склаў супроць вас намысел."},{"book":"ЕРАМІІ","chapter":"49","verse":"31","text":"Уставайце, выступайце супроць народу мірнага, які жыве ў бясьпецы, кажа Гасподзь; ні дзьвярэй, ні засавак няма ў яго, жывуць паасобку."},{"book":"ЕРАМІІ","chapter":"49","verse":"32","text":"Вярблюды іхнія аддадзены будуць у здабычу, і мноства статкаў іхніх - на разбор; і расьсею іх па ўсіх вятрах, гэтых, што стрыгуць валасы на скронях, і з усіх бакоў іх навяду на іх пагібель, кажа Гасподзь."},{"book":"ЕРАМІІ","chapter":"49","verse":"33","text":"І будзе Асор жытлішчам шакалаў, вечнаю пусткаю; чалавек ня будзе жыць там, і сын чалавечы ня будзе спыняцца ў ім."},{"book":"ЕРАМІІ","chapter":"49","verse":"34","text":"Слова Госпада, якое было Ерамію прароку супроць Элама на пачатку цараваньня Сэдэкіі, цара Юдэйскага."},{"book":"ЕРАМІІ","chapter":"49","verse":"35","text":"Так кажа Гасподзь Саваоф: вось, Я паламаю лук Элама, галоўную сілу іх;"},{"book":"ЕРАМІІ","chapter":"49","verse":"36","text":"і навяду на Элам чатыры вятры ад чатырох краёў неба, і разьвею іх па ўсіх гэтых вятрах, і ня будзе народу, да якога ня прыйшлі б выгнаныя Эламіты;"},{"book":"ЕРАМІІ","chapter":"49","verse":"37","text":"і паб'ю Эламітаў страхам перад ворагамі іхнімі і перад шукальнікамі душы іхняй; і навяду на іх бедства, гнеў Мой, кажа Гасподзь, і пашлю сьледам за імі меч, пакуль ня вынішчу іх;"},{"book":"ЕРАМІІ","chapter":"49","verse":"38","text":"і пастаўлю трон Мой у Эламе, і зьнішчу там цара і князёў, кажа Гасподзь."},{"book":"ЕРАМІІ","chapter":"49","verse":"39","text":"Але апошнімі днямі вярну палон Элама, кажа Гасподзь."}]}