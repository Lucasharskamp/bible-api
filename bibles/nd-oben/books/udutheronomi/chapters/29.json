{"data":[{"book":"UDutheronomi","chapter":"29","verse":"1","text":"Lezi yizimiso zesivumelwano uThixo alaya uMosi ukuthi azenze labako-Israyeli eMowabi, phezu kwesivumelwano leso asenza labo eHorebhi."},{"book":"UDutheronomi","chapter":"29","verse":"2","text":"UMosi wabiza bonke abako-Israyeli wathi kubo:"},{"book":"UDutheronomi","chapter":"29","verse":"3","text":"Ngamehlo enu lazibonela imilingo emikhulu, lezibonakaliso ezimangalisayo kanye lezimanga ezesabekayo."},{"book":"UDutheronomi","chapter":"29","verse":"4","text":"Kodwa kuze kube lamuhla uThixo kaliphanga ingqondo ezwisisayo, kumbe amehlo abonayo, loba indlebe ezizwayo."},{"book":"UDutheronomi","chapter":"29","verse":"5","text":"Okweminyaka engamatshumi amane ngilihola enkangala, izigqoko zenu kazizange ziguge, loba izicathulo ezinyaweni zenu."},{"book":"UDutheronomi","chapter":"29","verse":"6","text":"Alidlanga sinkwa loba ukunatha iwayini kumbe ukunatha okudakayo. Ngakwenza lokhu ukuze lazi ukuthi mina nginguThixo uNkulunkulu wenu."},{"book":"UDutheronomi","chapter":"29","verse":"7","text":"Kwathi ekufikeni kwenu kulindawo, uSihoni inkosi yaseHeshibhoni kanye lo-Ogi inkosi yaseBhashani balihlangabeza ukuze balwe lani, kodwa sabehlula."},{"book":"UDutheronomi","chapter":"29","verse":"8","text":"Salithatha ilizwe labo salipha abakoRubheni, abakoGadi kanye lengxenye yesizwana sakoManase njengelifa."},{"book":"UDutheronomi","chapter":"29","verse":"9","text":"Ngakho gcinani izimiso zalesisivumelwano ukuze liphumelele kukho konke elikwenzayo."},{"book":"UDutheronomi","chapter":"29","verse":"10","text":"Lonke limi lapha lamuhla phambi kukaThixo uNkulunkulu wenu, abakhokheli benu kanye lezinduna zenu, abadala benu kanye lezikhulu zenu, kanye lawo wonke amanye amadoda ako-Israyeli,"},{"book":"UDutheronomi","chapter":"29","verse":"11","text":"ndawonye labantwabenu kanye labafazi benu, labezizweni abahlala ezihonqweni zenu beligamulela inkuni njalo belikhela amanzi."},{"book":"UDutheronomi","chapter":"29","verse":"12","text":"Selimi lapha ukuze lingene esivumelwaneni loThixo uNkulunkulu wenu, isivumelwano uThixo asenzayo lani lamuhla esiqinisa ngesifungo,"},{"book":"UDutheronomi","chapter":"29","verse":"13","text":"eveza ngokugcweleyo ukuthi lina lamuhla selingabantu bakhe, lokuthi abe nguNkulunkulu wenu njengokulithembisa kwakhe njalo wafunga kubokhokho benu, u-Abhrahama, u-Isaka loJakhobe."},{"book":"UDutheronomi","chapter":"29","verse":"14","text":"Ngenza lesisivumelwano, langesifungo saso, hatshi lani kuphela"},{"book":"UDutheronomi","chapter":"29","verse":"15","text":"elimiyo kanye lathi lamuhla phambi kukaThixo uNkulunkulu wethu kodwa lalabo abangekhoyo lamuhla."},{"book":"UDutheronomi","chapter":"29","verse":"16","text":"Lina ngokwenu liyakwazi ukuthi sasiphila njani eGibhithe lokuthi sadabula njani phakathi kwezizwe sisiza kulindawo."},{"book":"UDutheronomi","chapter":"29","verse":"17","text":"Labona phakathi kwabo izithombe zabo ezinengisayo ezenziwe ngezigodo lezamatshe, ezesiliva kanye lezegolide."},{"book":"UDutheronomi","chapter":"29","verse":"18","text":"Wobani leqiniso lokuthi akulandoda loba owesifazane, abosendo kumbe isizwana phakathi kwenu lamuhla olenhliziyo ezafulathela uThixo uNkulunkulu wethu ukuze akhonze onkulunkulu bezizwe lezo; qaphelani funa kubelempande phakathi kwenu ethela izithelo ezilempethu."},{"book":"UDutheronomi","chapter":"29","verse":"19","text":"Lapho umuntu onjalo esizwa amazwi alesisifungo, athokozele ukuthi isibusiso sehlele phezu kwakhe abesezitshela ukuthi, ‘Ngizavikeleka, lanxa ngiqhubeka ngizihambela ngezindlela zami.’ Lokhu kuzaletha uhlupho olukhulu emhlabathini omanzi lowomileyo."},{"book":"UDutheronomi","chapter":"29","verse":"20","text":"UThixo kazimiselanga ukumthethelela; ulaka lwakhe kanye lokutshiseka kwakhe kuzavutha phezu kwalowomuntu. Zonke iziqalekiso ezilotshwe kule incwadi zizakwehlela phezu kwakhe, njalo uThixo uzacitsha ibizo lakhe ngaphansi kwezulu."},{"book":"UDutheronomi","chapter":"29","verse":"21","text":"UThixo uzamehlukanisa amsuse phakathi kwezizwana zonke zako-Israyeli amehlisele uhlupho, kusiya ngazozonke iziqalekiso zesivumelwano ezilotshwe kule iNcwadi yoMthetho."},{"book":"UDutheronomi","chapter":"29","verse":"22","text":"Abantwabenu abazakuza ngemva kwenu ezizukulwaneni ezilandelayo kanye labezizwe abavela emazweni akude bazabona inhlupheko ezehlele lelilizwe lezifo uThixo azehlisele kulo."},{"book":"UDutheronomi","chapter":"29","verse":"23","text":"Ilizwe lonke lizakuba ngelichithiweyo latshiswa laba litswayi lesolufa kungekho lutho oluhlanyelweyo, kungelalutho oluhlumayo, kungekho zimila kulo. Kuzafana lokutshabalaliswa kweSodoma leGomora, i-Adima kanye leZebhoyimi, uThixo awachitha ngolaka lwakhe oluvuthayo."},{"book":"UDutheronomi","chapter":"29","verse":"24","text":"Izizwe zonke zizabuza zithi: ‘UThixo ukwenzeleni lokhu elizweni leli na? Kungani ehlise ulaka oluvuthayo lolwesabekayo kangaka na?’"},{"book":"UDutheronomi","chapter":"29","verse":"25","text":"Impendulo izakuba yikuthi: ‘Kungenxa yokuthi abantu badela isivumelwano sikaThixo, uNkulunkulu wabokhokho babo, isivumelwano asenza labo ekubakhupheni kwakhe eGibhithe."},{"book":"UDutheronomi","chapter":"29","verse":"26","text":"Badukile bakhonza abanye onkulunkulu babakhothamela, onkulunkulu abangazange babazi, onkulunkulu angazange abaphe bona."},{"book":"UDutheronomi","chapter":"29","verse":"27","text":"Ngalokho ulaka lukaThixo lwavutha phezu kwalelilizwe, waze wehlisela phezu kwalo zonke iziqalekiso ezilotshwe kule incwadi."},{"book":"UDutheronomi","chapter":"29","verse":"28","text":"UThixo wabasiphula elizweni labo ngentukuthelo enkulu langolaka olukhulu wabalahlela kwelinye ilizwe, njengoba kunjalo lakhathesi.’"},{"book":"UDutheronomi","chapter":"29","verse":"29","text":"Okufihlakeleyo ngokukaThixo uNkulunkulu wethu, kodwa izinto ezambuliweyo zingezethu kanye labantwabethu kuze kube nininini, ukuze silandele wonke amazwi alo umlayo.”"}]}