{"data":[{"book":"Roomlased","chapter":"13","verse":"1","text":"Igaüks peab kuuletuma ametivõimudele, sest kellelgi ei ole võimu valitseda, kui Jumal luba ei anna. Need ametivõimud on sinna pannud Jumal."},{"book":"Roomlased","chapter":"13","verse":"2","text":"Kes ametivõimudele vastu paneb, hakkab vastu sellele, mille Jumal on kohale määranud, ja kes nii teeb, selle osaks saab vastav kohtuotsus."},{"book":"Roomlased","chapter":"13","verse":"3","text":"Sest valitsejad ei hirmuta neid, kes teevad õigesti, vaid neid, kes teevad valesti. Kui te ei taha elada hirmus ametivõimude ees, siis tehke seda, mis on õige, ja te saate nende heakskiidu."},{"book":"Roomlased","chapter":"13","verse":"4","text":"Võimul olevad inimesed on Jumala teenrid, määratud kohale teie heaolu jaoks. Kui toimite valesti, peategi hirmunud olema − ega ametivõimudel pole põhjuseta volitust karistada! Nad on Jumala teenrid, kes karistavad üleastujaid."},{"book":"Roomlased","chapter":"13","verse":"5","text":"Niisiis on oluline, et teeksite, nagu kästud, mitte üksnes karistuse ähvardusel, vaid sellepärast, mida südametunnistus teile ütleb."},{"book":"Roomlased","chapter":"13","verse":"6","text":"Sellepärast peate maksma makse, sest ametivõimud on Jumala teenrid, kes selliste asjade eest hoolitsevad."},{"book":"Roomlased","chapter":"13","verse":"7","text":"Tasuge, mida iganes võlgu olete: maksud maksuametnikele, tasud tasukogujatele; pidage lugu neist, kellest tuleb lugu pidada; austage neid, keda tuleb austada."},{"book":"Roomlased","chapter":"13","verse":"8","text":"Ärge jääge kellelegi midagi võlgu, välja arvatud armastust üksteise vastu, sest need, kes armastavad kaasinimest, täidavad seadust."},{"book":"Roomlased","chapter":"13","verse":"9","text":"„Sa ei tohi abielu rikkuda, sa ei tohi tappa, sa ei tohi varastada, sa ei tohi kiivalt endale asju tahta“13:9. Sõna-sõnalt „himustada“. Tsiteeritud 2. Moosese 20:13−17 või 5. Moosese 5:17−21. − need ja teised käsud on kokku võetud ühes lauses: „Armasta oma kaasinimest nagu iseennast.“13:9. Tsiteeritud 3. Moosese 19:18."},{"book":"Roomlased","chapter":"13","verse":"10","text":"Armastus ei tee kellelegi ülekohut,13:10. Või „ei tee kellelegi kahju“. järelikult täidab armastus seadust."},{"book":"Roomlased","chapter":"13","verse":"11","text":"Te peaksite nii toimima, sest te mõistate, kui pakiline on aeg − et teil on ülim aeg unest ärgata. Sest pääste on meile nüüd lähemal kui siis, kui me alguses Jumalasse uskuma hakkasime."},{"book":"Roomlased","chapter":"13","verse":"12","text":"Öö on varsti läbi, päev on peaaegu kohal! Kõrvaldagem siis pimeduseteod ja pangem ülle valguse soomusrüü."},{"book":"Roomlased","chapter":"13","verse":"13","text":"Käitugem korralikult ja näidakem, et oleme inimesed, kes elavad valguses. Me ei tohi veeta aega metsikutel pidudel ega purjutamisel, meil ei tohi olla afääre ja me ei tohi amoraalselt käituda, kaklustes osaleda ega kade olla."},{"book":"Roomlased","chapter":"13","verse":"14","text":"Selle asemel riietuge Issanda Jeesuse Kristusega ja unustage oma patuste soovide järgimine."}]}