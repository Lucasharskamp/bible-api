{"data":[{"book":"Psalmen","chapter":"52","verse":"1","text":"Voor muziekbegeleiding. Een leerdicht van David, nadat Doëg, de Edomiet aan Saül was gaan melden: “David is in het huis van Achimélek gekomen.” Wat pocht gij op boosheid, En snoeft gij op onrecht,"},{"book":"Psalmen","chapter":"52","verse":"2","text":"Broedt gij voortdurend op onheil, Is uw tong als een vlijmscherp, verraderlijk mes?"},{"book":"Psalmen","chapter":"52","verse":"3","text":"Gij kiest wat kwaad is boven het goede, De leugen boven de waarheid;"},{"book":"Psalmen","chapter":"52","verse":"4","text":"Gij houdt alleen van verwarrende woorden, En bedriegelijke taal."},{"book":"Psalmen","chapter":"52","verse":"5","text":"Daarom zal God u vernielen, U weggooien eens en voor al, U wegsleuren uit uw tent, Uw wortel uit het land der levenden rukken."},{"book":"Psalmen","chapter":"52","verse":"6","text":"De rechtvaardigen zullen het huiverend zien, en over hem lachen:"},{"book":"Psalmen","chapter":"52","verse":"7","text":"“Daar is nu de man, die zijn kracht niet in God heeft gezocht, Maar die op zijn grote rijkdom vertrouwde, En zich op zijn schatten beroemde!”"},{"book":"Psalmen","chapter":"52","verse":"8","text":"Maar ik ben als een bloeiende olijf in Gods huis, En vertrouw op Gods goedheid voor eeuwig en immer."},{"book":"Psalmen","chapter":"52","verse":"9","text":"Eeuwig zal ik U danken, omdat het úw werk is geweest, En de goedheid van uw Naam voor uw vromen verkonden!"}]}