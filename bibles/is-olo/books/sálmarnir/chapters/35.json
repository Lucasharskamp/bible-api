{"data":[{"book":"Sálmarnir","chapter":"35","verse":"1","text":"Drottinn, farðu gegn þeim sem ásækja mig. Berst þú við þá sem berjast gegn mér."},{"book":"Sálmarnir","chapter":"35","verse":"2","text":"Klæddu þig brynju, taktu fram skjöld og verndaðu mig."},{"book":"Sálmarnir","chapter":"35","verse":"3","text":"Lyftu spjóti mér til varnar, því að óvinir mínir nálgast. Segðu við mig: „Ég bjarga þér!“"},{"book":"Sálmarnir","chapter":"35","verse":"4","text":"Láttu þá verða til skammar sem ofsækja mig. Snúðu þeim frá og ruglaðu þá í ríminu!"},{"book":"Sálmarnir","chapter":"35","verse":"5","text":"Feyktu þeim burt eins og laufum í vindi. Engill þinn varpi þeim um koll."},{"book":"Sálmarnir","chapter":"35","verse":"6","text":"Gerðu veg þeirra myrkan og hálan er engill þinn eltir þá."},{"book":"Sálmarnir","chapter":"35","verse":"7","text":"Því að þótt ég gerði þeim ekkert illt, lögðu þeir fyrir mig gildru og grófu mér gröf."},{"book":"Sálmarnir","chapter":"35","verse":"8","text":"Láttu eyðingu koma yfir þá þegar þeir eiga þess síst von. Þeir falli á eigin bragði og tortímist."},{"book":"Sálmarnir","chapter":"35","verse":"9","text":"En ég mun fagna í Drottni. Hann mun frelsa mig!"},{"book":"Sálmarnir","chapter":"35","verse":"10","text":"Ég lofa hann af öllu hjarta. Hver er vörn lítilmagnans nema hann? Hver annar en hann verndar hinn veika og þurfandi gegn ofbeldismönnunum sem ræna og rupla."},{"book":"Sálmarnir","chapter":"35","verse":"11","text":"Slíkir menn eru ljúgvottar. Þeir ásaka mig um hluti sem ég hef aldrei heyrt."},{"book":"Sálmarnir","chapter":"35","verse":"12","text":"Ég gerði þeim gott eitt, en þeir launa mér með illu. Ég er að dauða kominn."},{"book":"Sálmarnir","chapter":"35","verse":"13","text":"Þegar þeir lágu sjúkir klæddist ég sorgarbúningi og var dapur. Ég fastaði – neitaði mér um mat – og bað í einlægni fyrir heilsu þeirra."},{"book":"Sálmarnir","chapter":"35","verse":"14","text":"Ég var harmandi, eins og móðir mín, vinur eða bróðir væru sjúk og að dauða komin."},{"book":"Sálmarnir","chapter":"35","verse":"15","text":"En nú gleðjast þeir yfir óförum mínum. Þeir koma saman til að baktala mig – jafnvel ókunnugir og útlendingar eru í þeirra hópi."},{"book":"Sálmarnir","chapter":"35","verse":"16","text":"Þeir ala á illsku, formæla mér og hæða mig."},{"book":"Sálmarnir","chapter":"35","verse":"17","text":"Drottinn, hve lengi ætlar þú að horfa á aðgerðalaus?"},{"book":"Sálmarnir","chapter":"35","verse":"18","text":"Frelsaðu mig og þá mun ég þakka þér í áheyrn alls safnaðarins, vegsama þig meðal fjölda fólks."},{"book":"Sálmarnir","chapter":"35","verse":"19","text":"Láttu þá ekki fá sigur sem ráðast gegn mér án minnsta tilefnis. Láttu mig ekki falla, því það mundi gleðja þá mjög."},{"book":"Sálmarnir","chapter":"35","verse":"20","text":"Þeir tala hvorki um frið, né það að gera gott, nei, heldur brugga þeir saklausum mönnum launráð."},{"book":"Sálmarnir","chapter":"35","verse":"21","text":"Þeir hafa hátt og segja mig beita ranglæti. „Já!“ segja þeir, „við sáum það með eigin augum!“"},{"book":"Sálmarnir","chapter":"35","verse":"22","text":"En Drottinn þekkir málið betur en nokkur annar. Gríptu inn í! Skildu mig ekki eftir einan og yfirgefinn!"},{"book":"Sálmarnir","chapter":"35","verse":"23","text":"Stígðu fram, Drottinn, Guð minn! Láttu mig ná rétti mínum."},{"book":"Sálmarnir","chapter":"35","verse":"24","text":"Þú ert réttlátur og þekkir málið. Lýstu yfir sakleysi mínu. Láttu ekki óvini mína hlakka yfir ógæfu minni."},{"book":"Sálmarnir","chapter":"35","verse":"25","text":"Láttu þá ekki segja: „Gott! Það fór eins og við óskuðum! Loksins tókst okkur að gera út af við hann!“"},{"book":"Sálmarnir","chapter":"35","verse":"26","text":"Láttu þá blygðast sín. Láttu þá sem sýna mér hroka og fagna yfir óförum mínum, sjálfa þola skömm og svívirðing."},{"book":"Sálmarnir","chapter":"35","verse":"27","text":"Láttu þá sem óska mér blessunar sjá góða daga. Þeir hrópi: „Mikill er Drottinn sem gerir vel við þjón sinn!“"},{"book":"Sálmarnir","chapter":"35","verse":"28","text":"Ég vil segja öllum frá réttlæti Drottins og lofa hann liðlangan daginn."}]}