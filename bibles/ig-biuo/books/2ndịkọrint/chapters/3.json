{"data":[{"book":"2 Ndị Kọrint","chapter":"3","verse":"1","text":"Anyị na-ebido ito onwe anyị ọzọ? Ọ dị a mkpa anyị inye unu, maọbụ ịnata nʼaka unu akwụkwọ nkọwa iji too onwe anyị dịka ụfọdụ mmadụ ndị ọzọ si eme?"},{"book":"2 Ndị Kọrint","chapter":"3","verse":"2","text":"Unu onwe unu bụ akwụkwọ ozi anyị nke e dere nʼobi anyị nke mmadụ niile maara ma gụọkwa."},{"book":"2 Ndị Kọrint","chapter":"3","verse":"3","text":"Unu na-egosikwa na unu bụ akwụkwọ ozi si nʼebe Kraịst nọ, mpụta ihe nke ozi anyị jere. Ọ bụghị ihe e ji inki3:3 Ya bụ, mkpisi akwụkwọ dee na mbadamba nkume, kama ọ bụ mmụọ Chineke na-adị ndụ ka e ji dee ya na mbadamba obi mmadụ."},{"book":"2 Ndị Kọrint","chapter":"3","verse":"4","text":"Nke a bụ ntụkwasị obi anyị nwere site na Kraịst nʼebe Chineke nọ."},{"book":"2 Ndị Kọrint","chapter":"3","verse":"5","text":"Ọ dịkwaghị mgbe anyị ji chee nʼime onwe anyị, na anyị nwere ike ime ihe ọbụla bara uru site nʼike aka anyị, kama ihe ọbụla anyị nwere, ihe ọbụla anyị rụpụtara, sitere nʼaka Chineke."},{"book":"2 Ndị Kọrint","chapter":"3","verse":"6","text":"Onye mere ka anyị zuo oke ịbụ ndị ozi ya nke ọgbụgba ndụ ọhụrụ, nke edeghị nʼakwụkwọ iwu kama nʼime Mmụọ. Ihe e dere nʼakwụkwọ iwu na-eweta ọnwụ, ma Mmụọ na-enye ha ndụ."},{"book":"2 Ndị Kọrint","chapter":"3","verse":"7","text":"Ma ọ bụrụ nʼije ozi ahụ nke na-eweta ọnwụ bụ nke e gbunyere nʼelu nkume ji ebube dị ukwuu bịa, nke mere na ụmụ Izrel apụghị ilegide Mosis anya nʼihu mgbe o si nʼelu ugwu Saịnaị rịdata nʼihi ebube nke ihu ya, bụ ebube nke na-agabiga agabiga,"},{"book":"2 Ndị Kọrint","chapter":"3","verse":"8","text":"ọ bụ nʼije ozi nke Mmụọ nsọ agaghị adị ebube karịa?"},{"book":"2 Ndị Kọrint","chapter":"3","verse":"9","text":"Ọ bụrụ na-enwere ebube nʼime ije ozi nke amamikpe, ije ozi nke ezi omume ga-adị ebube karịa ya."},{"book":"2 Ndị Kọrint","chapter":"3","verse":"10","text":"Nʼezie, ihe jupụtara nʼebube mgbe ochie enwekwaghị ebube ọbụla ugbu a, nʼihi na ebube nke ọgbụgba ndụ ọhụrụ ekpuchiela ya."},{"book":"2 Ndị Kọrint","chapter":"3","verse":"11","text":"Ọ bụrụ na ihe na-agafe agafe nwere ebube dị otu a, ihe ga-anọgide mgbe niile ga-enwe ebube karịa ya."},{"book":"2 Ndị Kọrint","chapter":"3","verse":"12","text":"Ya mere, ebe ọ bụ na anyị nwere olileanya dị otu a, anyị enweghị egwu ọbụla."},{"book":"2 Ndị Kọrint","chapter":"3","verse":"13","text":"Anyị agaghị adị ka Mosis onye weere akwa kpuchie ihu ya, nʼihi na ọ chọghị ka ụmụ Izrel hụ ebube ahụ na-agbanwe agbanwe."},{"book":"2 Ndị Kọrint","chapter":"3","verse":"14","text":"Kama e mechiri obi ha ruo taa. Nʼihi na mgbe ọbụla ha gụrụ akwụkwọ ọgbụgba ndụ ochie ahụ, akwa mkpuchi ahụ na-anọgidekwa apụghị apụ nʼobi ha, nʼihi na ọ bụ naanị site nʼime Kraịst ka ọ ga-eji pụọ."},{"book":"2 Ndị Kọrint","chapter":"3","verse":"15","text":"Ee, tutu ruo taa, mgbe ọbụla ha na-agụ akwụkwọ iwu ahụ Mosis dere, ihe mkpuchi na-adịgide nʼobi ha."},{"book":"2 Ndị Kọrint","chapter":"3","verse":"16","text":"Ma mgbe onye ọbụla tụgharịrị nʼebe Onyenwe anyị nọ, a na-ewepụ akwa mkpuchi ahụ."},{"book":"2 Ndị Kọrint","chapter":"3","verse":"17","text":"Nʼihi na Onyenwe anyị bụ Mmụọ, ma ebe ọbụla kwa Mmụọ Onyenwe anyị nọ, nʼebe ahụ ka mmadụ pụrụ inwere onwe ya."},{"book":"2 Ndị Kọrint","chapter":"3","verse":"18","text":"Anyị niile bụ ndị e wepụrụla akwa mkpuchi site nʼihu, na-egosi ebube nke Onyenwe anyị. A na-agbanwe anyị ịbanye nʼoyiyi ya site nʼebube ruo nʼebube, nke si nʼaka Onyenwe anyị, onye bụ Mmụọ."}]}