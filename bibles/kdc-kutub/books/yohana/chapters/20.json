{"data":[{"book":"Yohana","chapter":"20","verse":"1","text":"Imitootondo ng'hani mwiisiku ya Jumapili, kung'hali hakuna kunguzuka goya, Malia Magidalena kachola kuna dipanga kajona dija didibwe disegesigwa mmulomo wa dipanga."},{"book":"Yohana","chapter":"20","verse":"2","text":"Avo kachola yokimbila mbaka kwa Simoni Petulo na ija mwanahina iyagwe yanogeligwe ng'hani na Yesu, kawalongela, “Wamsegesa Mndewa kudipanga na hatujuwa wamwika kwahi!”"},{"book":"Yohana","chapter":"20","verse":"3","text":"Baho Petulo na ija mwanahina iyagwe wachola kudipanga."},{"book":"Yohana","chapter":"20","verse":"4","text":"Wose wabili wakala okimbila, lakini ija mwanahina iyagwe kakimbila ng'hani kubanza Petulo na kalongola kuvika kudipanga."},{"book":"Yohana","chapter":"20","verse":"5","text":"Viyainamile na kusungulila, kayona sitili lakini hengile mgati bule."},{"book":"Yohana","chapter":"20","verse":"6","text":"Kuchugu chake kavika Simoni Petulo, kengila mgati ya dipanga na kayona sitili,"},{"book":"Yohana","chapter":"20","verse":"7","text":"na kikumbi kizingilizigwe mdipala da Yesu hakikalile hamoja na sitili, lakini kikala hamgwazo kiiyeka."},{"book":"Yohana","chapter":"20","verse":"8","text":"Abaho ija mwanahina iyagwe yasongile kuvika kudipanga kengila mgati, vivija kayona na katogola."},{"book":"Yohana","chapter":"20","verse":"9","text":"Wakala wang'hali hawajuwile Maandiko Gang'alile vigalongile kamba kolondigwa yazilibuke kulawa kwa wafile."},{"book":"Yohana","chapter":"20","verse":"10","text":"Abaho wanahina waja wabwela ukayao."},{"book":"Yohana","chapter":"20","verse":"11","text":"Malia kakala yemile kunze ya dipanga kuno kolila. Viyakalile yang'hali kolila, kainama kasungulila kudipanga,"},{"book":"Yohana","chapter":"20","verse":"12","text":"kawona wasenga wa kuulanga wabili wavalile viwalo vizelu, wakala aho halukalile lukuli lwa Yesu, imoja kudipala na iyagwe kuna gamagulu."},{"book":"Yohana","chapter":"20","verse":"13","text":"Wasenga awo wamuuza Malia, “Mama, kolilila choni?”"},{"book":"Yohana","chapter":"20","verse":"14","text":"Abaho Malia kahinduka kuchugu, kamona Yesu kema aho lakini hajuwile bule kamba kakala Yesu."},{"book":"Yohana","chapter":"20","verse":"15","text":"Yesu kamuuza Malia, “Mama, kolilila choni? Komzahila nani?”"},{"book":"Yohana","chapter":"20","verse":"16","text":"Yesu kamulongela, “Malia!”"},{"book":"Yohana","chapter":"20","verse":"17","text":"Yesu kamulongela, “Sikuungoge kwavija ning'hali sinachola kwa Tata kuulanga. Lakini genda kwa ndugu zangu ukawalongele nochola kwa Tatangu vivija Tata yenu, Imulungu wangu vivija Imulungu wenu.”"},{"book":"Yohana","chapter":"20","verse":"18","text":"Avo Malia Magidalena kachola, kawalongela wanahina, “Nimona Mndewa!” Abaho kawasimulila kila kinhu kiyamulongele."},{"book":"Yohana","chapter":"20","verse":"19","text":"Ikala ichungulo ya siku dija da Jumapili, wanahina wakala waiting'hane hamoja mng'anda kuno nyivi wahinda kwavija wakala owadumba wakulu wa Wayahudi. Abaho Yesu kema hagati yao. Kawalongela, “Tindiwalo diwe kumwenu!”"},{"book":"Yohana","chapter":"20","verse":"20","text":"Viyamambukize kulonga avo, kawalagusila makono gake na lubavu lwake. Wanahina viwamone Mndewa wadeng'helela."},{"book":"Yohana","chapter":"20","verse":"21","text":"Yesu kawalongela kabili, “Tindiwalo diwe kumwenu. Kamba Tata viyanhumile, na niye nowatuma.”"},{"book":"Yohana","chapter":"20","verse":"22","text":"Baho kawahuvila, kawalongela, “Bokeleni Loho Yang'alile."},{"book":"Yohana","chapter":"20","verse":"23","text":"Kamba mwahazigela kumgongo nzambi za wanhu, Imulungu nayo kozigela kumgongo. Lakini kamba hamzigela kumgongo nzambi za wanhu, vivija Imulungu hazigela kumgongo bule.”"},{"book":"Yohana","chapter":"20","verse":"24","text":"Mwanahina wake imoja mna iwanahina longo na wabili Tomaso, yakemigwe Pacha hakalile hamoja nao kipindi Yesu viyezile."},{"book":"Yohana","chapter":"20","verse":"25","text":"Avo wanahina wayagwe wamulongela, “Tumona Mndewa!”"},{"book":"Yohana","chapter":"20","verse":"26","text":"Vizivikile siku nane wanahina wakala hamoja kabili mng'anda, Tomaso nayo kakala hamoja nao. Nyivi zikala zihindigwe, lakini Yesu kengila kema hagati yao kawalongela, “Tindiwalo diwe kumwenu.”"},{"book":"Yohana","chapter":"20","verse":"27","text":"Abaho kamulongela Tomaso, “Ika kidole chako hano, ulole makono gangu. Abaho golosa mkono wako wike mulubavu lwangu. Sikuukone shaka, lakini utogole!”"},{"book":"Yohana","chapter":"20","verse":"28","text":"Tomaso kamwidika, “Mndewa wangu na Imulungu wangu!”"},{"book":"Yohana","chapter":"20","verse":"29","text":"Yesu kamulongela, “Vino gweye kotogola kwavija kunyona? Wamweda waja wose otogola bila kunyona!”"},{"book":"Yohana","chapter":"20","verse":"30","text":"Yesu viyakalile na wanahina zake katenda mbuli ziyagwe nyingi za unzonza lakini hazandikigwe bule mna ikitabu kino."},{"book":"Yohana","chapter":"20","verse":"31","text":"Lakini zino zandikigwa ili mweye mudahe kutogola kamba Yesu ayo Kilisito Mkombola, Mwana wa Imulungu, na kwa kumtogola muwe na ugima."}]}