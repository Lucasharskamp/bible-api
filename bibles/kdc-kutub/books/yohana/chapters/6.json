{"data":[{"book":"Yohana","chapter":"6","verse":"1","text":"Abaho, Yesu kaloka mwambu wa lamba da Galilaya, vivija dokemigwa Lamba da Tibelia."},{"book":"Yohana","chapter":"6","verse":"2","text":"Lunhu mkulu lumkweleleza, kwavija luwona unzonza wake wa kuhonya watamu."},{"book":"Yohana","chapter":"6","verse":"3","text":"Yesu kakwela mbaka uchanha kukigongo kakala hasi na wanahina zake."},{"book":"Yohana","chapter":"6","verse":"4","text":"Kipindi cha nyimwilinyimwili ya Wayahudi ikemigwe Pasaka kikala behi."},{"book":"Yohana","chapter":"6","verse":"5","text":"Yesu viyalolile kaluwona lunhu mkulu lomwizila, avo kamuuza Filipo, “Tukagule kwahi vinhu vingi va kuja ili wanhu wano wose waje?”"},{"book":"Yohana","chapter":"6","verse":"6","text":"Yesu kalonga vino kumgeza Filipo kwavija kakala yajuwile kinhu gani chonda yatende."},{"book":"Yohana","chapter":"6","verse":"7","text":"Filipo kamwidika, “Sente magana mabili hazidaha kugula magate kwa wanhu wose wano!”"},{"book":"Yohana","chapter":"6","verse":"8","text":"Imoja wa wanahina zake Yesu yakemigwe Andeleya, ndugu yake Simoni Petulo, kalonga,"},{"book":"Yohana","chapter":"6","verse":"9","text":"“Kabahano mbwanga kana magate matano ga ngano na somba wabili, lakini sikinhu chochose kwa lunhu lulihano.”"},{"book":"Yohana","chapter":"6","verse":"10","text":"Yesu kawalongela wanahina zake, “Walongeleni wanhu wakale hasi.” Kwavija hanhu aho hakala na mijani, wanhu wose wakala hasi. Kukala na wambigalo kamba elufu tano."},{"book":"Yohana","chapter":"6","verse":"11","text":"Yesu kasola gaja gamagate, kamgwaa nhogolwa Imulungu, kawagolela wanhu wose wakalile aho. Katenda vivo kwa waja iwasomba, kila munhu kapata viyalondile."},{"book":"Yohana","chapter":"6","verse":"12","text":"Viwamambukize kuja, Yesu kawalongela wanahina zake, “Dondoleni vihande visigale. Sikumuleke hata kimoja.”"},{"book":"Yohana","chapter":"6","verse":"13","text":"Avo wanahina wadondola na kumemeza vigelo longo na vibili kulawa kuna gamagate matano gawadile wanhu."},{"book":"Yohana","chapter":"6","verse":"14","text":"Viwauwonile unzonza uno yautendile Yesu, wanhu walonga, “Kweli ino ayo mtula ndagu wa Imulungu yalondeke kwiza mwiisi!”"},{"book":"Yohana","chapter":"6","verse":"15","text":"Yesu kajuwa kamba walonda kumgoga kwa nguvu na kumtenda mndewa wao, avo kabweleganya kuvigongo yaiyeka."},{"book":"Yohana","chapter":"6","verse":"16","text":"Viivikile ichungulo, wanahina wa Yesu wahumuluka kudilamba,"},{"book":"Yohana","chapter":"6","verse":"17","text":"wakwela mwiingalawa, na kubwela umwambu wa lamba mwambu wa Kapelinaumu. Ikilo ivika lakini Yesu kakala yang'hali hanachola kumwao."},{"book":"Yohana","chapter":"6","verse":"18","text":"Beho kulu dibuma na kugatibula gamazi."},{"book":"Yohana","chapter":"6","verse":"19","text":"Wanahina zake viwacholile utali wa kilometa tano mbaka sita, wamona Yesu kotembela uchanha mgamazi, kokwiza mwambu wao kuili ngalawa, wadumba ng'hani."},{"book":"Yohana","chapter":"6","verse":"20","text":"Yesu kawalongela, “Sikumudumbe. Iyo niye!”"},{"book":"Yohana","chapter":"6","verse":"21","text":"Wanahina zake walonda kumsola Yesu mwiingalawa, bahaja wavika mwiisi kuwakalile ochola."},{"book":"Yohana","chapter":"6","verse":"22","text":"Imitondo iyagwe lunhu mkulu lukala lukalile mwambu uyagwe wa lamba ona aho hakala na ngalawa imoja iiyeka. Wao wajuwa kamba Yesu hacholile hamoja na wanahina zake, lakini wasegela waiyeka."},{"book":"Yohana","chapter":"6","verse":"23","text":"Ngalawa ziyagwe zilawile Tibelia zivika mbaka behi na hanhu hawadile magate Mndewa viyamambukize kumgwaa nhogolwa Imulungu."},{"book":"Yohana","chapter":"6","verse":"24","text":"Wanhu viwajuwile Yesu kahaduhu hanhu aho, hebu wanahina zake, wakwela mzingalawa na kuchola Kapelinaumu, kumzahila."},{"book":"Yohana","chapter":"6","verse":"25","text":"Wanhu viwamvikile Yesu umwambu uyagwe wa lamba, wamuuza, “Mfundiza, vino hano kwiza lini?”"},{"book":"Yohana","chapter":"6","verse":"26","text":"Yesu kawedika, “Nowalongeleni ukweli, monizahila niye kwavija muja magate mwiguta, siyo kwavija mona unzonza wangu."},{"book":"Yohana","chapter":"6","verse":"27","text":"Sikumuisang'hanile ndiya inangika, lakini muisang'hanile ndiya igala ugima wa milele. Ino ayo ndiya yonda yawagwee Mwana wa Munhu, kwavija Imulungu Tata kamsagula.”"},{"book":"Yohana","chapter":"6","verse":"28","text":"Avo wamuuza, “Vino kinhu gani tutende tudahe kugatenda goyolonda Imulungu?”"},{"book":"Yohana","chapter":"6","verse":"29","text":"Yesu kawedika, “Kinhu choolonda Imulungu mweye mutende, mumtogole ija yamtumile.”"},{"book":"Yohana","chapter":"6","verse":"30","text":"Wamwidika, “Vino unzonza gani onda utende ili tuwone na kukutogola? Choni chonda utende?"},{"book":"Yohana","chapter":"6","verse":"31","text":"Wahenga zetu waja ndiya ikemigwa Mana ako kuluwala, kamba Maandiko Gang'alile vigalonga, ‘Kawagwelela ndiya ihumuluke kuulanga.’ ”"},{"book":"Yohana","chapter":"6","verse":"32","text":"Yesu kawalongela, “Nowalongeleni ukweli, siyo Musa yawagwelele ndiya ya kuulanga, lakini Tatangu ayo yowagwaa ndiya ya ukweli kulawa kuulanga."},{"book":"Yohana","chapter":"6","verse":"33","text":"Ndiya iyowagwaa Imulungu ayo heyo yezile hasi kulawa kuulanga na kowagwaa ugima wanhu wa mwiisi.”"},{"book":"Yohana","chapter":"6","verse":"34","text":"Wamulongela, “Go mkulu, tugwee ndiya ayo siku zose.”"},{"book":"Yohana","chapter":"6","verse":"35","text":"Yesu kawalongela, “Niye ayo ndiya igala ugima. Wose onda weze kumwangu honda one nzala, na waja wose onhogola honda one ng'hilu."},{"book":"Yohana","chapter":"6","verse":"36","text":"Niwalongeleni kamba munyona lakini hamtogola."},{"book":"Yohana","chapter":"6","verse":"37","text":"Wose iwonigwelela Tatangu okwiza kumwangu. Na niye simwasa kunze munhu yoyose yokwiza kumwangu,"},{"book":"Yohana","chapter":"6","verse":"38","text":"kwavija sizile hasi kulawa kuulanga kutenda gaja gonilonda lakini goyolonda Tata yanhumile."},{"book":"Yohana","chapter":"6","verse":"39","text":"Gano gago goyolonda ija yanhumile sikunimwagize hata imoja mna iwaja wose yangwelele, lakini nolondigwa niwazilibule wose na kuwagwaa ugima siku ya kimambukizo."},{"book":"Yohana","chapter":"6","verse":"40","text":"Kwavija kiyolonda Tatangu acho kino, kila munhu yomulola Mwana na kumtogola heyo yawe na ugima wa milele. Na niye nomzilibula munhu ayo mna isiku ya uhelelo.”"},{"book":"Yohana","chapter":"6","verse":"41","text":"Avo, Wayahudi wasonga kumnung'unikila Yesu kwavija kalonga, “Niye ayo ndiya ihumuluke kuulanga.”"},{"book":"Yohana","chapter":"6","verse":"42","text":"Avo walonga, “Vino ino siyo Yesu mwanage Yusufu? Tumjuwa tatake na mamake. Yokuwaze kabili kolonga kahumuluka kuulanga?”"},{"book":"Yohana","chapter":"6","verse":"43","text":"Yesu kawedika, “Lekeni kuinung'unikila."},{"book":"Yohana","chapter":"6","verse":"44","text":"Kuduhu munhu yodaha kwiza kumwangu bila kugaligwa na Tata yanhumile, na niye nomzilibula munhu ayo mna isiku ya uhelelo."},{"book":"Yohana","chapter":"6","verse":"45","text":"Watula ndagu wa Imulungu wandika, ‘Kila munhu kofundizigwa na Imulungu.’ Munhu yoyose yomtegeleza Tata na kuifunza kumwake kokwiza kumwangu."},{"book":"Yohana","chapter":"6","verse":"46","text":"Kuduhu munhu yoyose yamonile Tata, heyo yalawile kwa Imulungu ayo heyo yaiyeka yamonile Tata."},{"book":"Yohana","chapter":"6","verse":"47","text":"Nowalongeleni ukweli, heyo yotogola kanao ugima wa milele."},{"book":"Yohana","chapter":"6","verse":"48","text":"Niye ayo ndiya igala ugima."},{"book":"Yohana","chapter":"6","verse":"49","text":"Wahenga zenu waja ndiya ikemgwa Mana ako kuluwala, lakini wafa."},{"book":"Yohana","chapter":"6","verse":"50","text":"Lakini munhu yoyose yoija ndiya ihumuluke kuulanga honda yafe bule."},{"book":"Yohana","chapter":"6","verse":"51","text":"Niye ayo ndiya igala ugima ihumuluke kuulanga. Munhu yoyose yoija ndiya ino, kokuwa mgima siku zose. Ndiya yonda nimgwee munhu ayo awo lukuli lwangu, awo uniwagwelela wanhu wa mwiisi ili wawe wagima.”"},{"book":"Yohana","chapter":"6","verse":"52","text":"Mbuli ino iwatenda Wayahudi waibamilile. Waiuza, “Vino munhu ino kodahaze kutugwaa lukuli lwake tuluje?”"},{"book":"Yohana","chapter":"6","verse":"53","text":"Yesu kawalongela, “Nowalongeleni ukweli, kamba hamuluja lukuli lwa Mwana wa Munhu na kuing'wa damu yake, honda muwe na ugima mgati mmwenu."},{"book":"Yohana","chapter":"6","verse":"54","text":"Munhu yoluja lukuli lwangu na kuing'wa damu yangu kanao ugima wa milele, na niye nomzilibula mna isiku ya uhelelo."},{"book":"Yohana","chapter":"6","verse":"55","text":"Kwavija lukuli lwangu ayo ndiya ya kweli, na damu yangu acho king'waji cha kweli."},{"book":"Yohana","chapter":"6","verse":"56","text":"Wanhu oluja lukuli lwangu na kuing'wa damu yangu okala mgati mmwangu, na niye nokala mgati mmwao."},{"book":"Yohana","chapter":"6","verse":"57","text":"Tata yeli mgima yanhumile, na kwa mbuli yake niye vivija mgima. Vivo vonda iwe munhu yoyose yoluja lukuli lwangu kokuwa mgima mbuli ya niye."},{"book":"Yohana","chapter":"6","verse":"58","text":"Ino ayo ndiya ihumuluke kuulanga, haiigalile na ndiga ija iwadile wahenga zenu, abaho wafa. Lakini yoyose yoija ndiya ino kokuwa mgima siku zose.”"},{"book":"Yohana","chapter":"6","verse":"59","text":"Yesu kalonga mbuli zino viyakalile kofundiza mna ing'anda ya kumpula Imulungu ako Kapelinaumu."},{"book":"Yohana","chapter":"6","verse":"60","text":"Wanhu zake wengi wamkweleleze waihulika mbuli ino na kulonga, “Mafundizo gano madala ng'hani. Nani yodaha kugatogola?”"},{"book":"Yohana","chapter":"6","verse":"61","text":"Bila kulongeligwa, Yesu kajuwa kamba wanhu zake wamkweleleze wakala oinung'unikila mbuli ino, avo kawalongela, “Vino mbuli ino yolonda kuwatenda mulemelwe?"},{"book":"Yohana","chapter":"6","verse":"62","text":"Vino yokuwaze, mwahamona Mwana wa Munhu kobwela uchanha kuja kuyakalile ichanduso?"},{"book":"Yohana","chapter":"6","verse":"63","text":"Loho wa Imulungu ayo yomgwaa munhu ugima, nguvu za munhu hazidaha kinhu chochose. Mbuli ziniwalongeleni ni za Loho wa Imulungu na zogala ugima."},{"book":"Yohana","chapter":"6","verse":"64","text":"Lakini wayagwe wenu hawatogola.” Yesu kawajuwa toka mwaka waja hawamtogola na kamjuwa ija yonda yamuhinduke."},{"book":"Yohana","chapter":"6","verse":"65","text":"Abaho kalonga, “Lekaavo niwalongeleni kuduhu munhu yodaha kwiza kumwangu bila Tata kutenda idahike kwa munhu ayo kutenda vivo.”"},{"book":"Yohana","chapter":"6","verse":"66","text":"Kwa ulonzi uno, wanhu wengi wamkweleleze wabweleganya kuchugu na hawadahile kabili kuchola na heyo."},{"book":"Yohana","chapter":"6","verse":"67","text":"Avo Yesu kawauza wanahina zake longo na wabili, “Na mweye vivija molonda kusegela?”"},{"book":"Yohana","chapter":"6","verse":"68","text":"Simoni Petulo kamwidika, “Mndewa, siye tuchole kwa nani? Gweye kunazo mbuli zigala ugima wa milele."},{"book":"Yohana","chapter":"6","verse":"69","text":"Sambi siye totogola na tojuwa kamba gweye ayo Yang'alile ija yalawile kwa Imulungu.”"},{"book":"Yohana","chapter":"6","verse":"70","text":"Yesu kedika, “Vino siwasagule mweye longo na wabili? Lakini imoja wenu Mwenembago!”"},{"book":"Yohana","chapter":"6","verse":"71","text":"Yesu kakala yolonga mbuli ya Yuda, mwanage Simoni Isikaliote. Yuda kakala imoja wa wanahina longo na wabili, ayo yonda yamuhinduke Yesu."}]}