{"data":[{"book":"Mariko","chapter":"14","verse":"1","text":"Kane odongʼ ndalo ariyo mondo Sap Pasaka kod Sawo mar makati ma ok oketie thowi ochopi, jodolo madongo gi jopuonj chik ne manyo yo moro malingʼ-lingʼ mane ginyalo makogo Yesu mondo ginege."},{"book":"Mariko","chapter":"14","verse":"2","text":"To ne giwinjore kendgi niya, “Kik watim kamano ka Sawo pod dhi nyime, nono to ji ongʼanyonwa.”"},{"book":"Mariko","chapter":"14","verse":"3","text":"Kane oyudo Yesu ni Bethania, kochiemo e mesa e dala ngʼat moro miluongo ni Simon ja-dhoho, dhako moro nobiro gi chupa mar alabasta mopongʼ gi mo mangʼwe ngʼar kendo ma nengone tek. Notoyo ngʼut chupano mi oolo morno duto ewi Yesu."},{"book":"Mariko","chapter":"14","verse":"4","text":"Moko kuom joma ne ni kanyo nyiego nomako mi gikuotho e kindgi giwegi niya, “Morni iketho malit kayiem nangʼo?"},{"book":"Mariko","chapter":"14","verse":"5","text":"Ne inyalo loke pesa mangʼeny moloyo chudo mar ngʼato kuom higa achiel mi pesago pogi ne joma odhier.” Ne gikwero mamano gi dwol makwiny."},{"book":"Mariko","chapter":"14","verse":"6","text":"To Yesu nodwokogi niya, “Weyeuru mos. Uchande nangʼo? Osetimona gima ber miwuoro."},{"book":"Mariko","chapter":"14","verse":"7","text":"Joma odhier ubiro bedogo kinde duto, kendo unyalo konyogi sa asaya muhero. To an ok ubi siko ka un koda ndalo duto."},{"book":"Mariko","chapter":"14","verse":"8","text":"Ne otimo monyalo. Ne oolo mo mangʼwe ngʼarno e ringra chon mondo oikago ne ikna."},{"book":"Mariko","chapter":"14","verse":"9","text":"Awachonu adier ni kamoro amora ma noyalie Injili e kind ogendini duto mag piny, gima dhakoni otimo bende nohul, kiparego.”"},{"book":"Mariko","chapter":"14","verse":"10","text":"Eka Judas Iskariot, mane en achiel kuom jopuonjrene apar gariyo, nodhi ir jodolo madongo mondo ondhog Yesu oket e lwetgi."},{"book":"Mariko","chapter":"14","verse":"11","text":"Negimor gi wachno, mi gisingore ni gibiro miye pesa. Omiyo nochako manyo kinde maber mar kete e lwetgi."},{"book":"Mariko","chapter":"14","verse":"12","text":"Chiengʼ mokwongo mar Sap Makati ma ok oketie Thowi, chiengʼ mane ochuno jo-Yahudi mondo oyangʼ nyarombo mar Pasaka, jopuonjre Yesu nopenje niya, “Idwaro mondo wadhi waikni kama ichame Pasaka kanye?”"},{"book":"Mariko","chapter":"14","verse":"13","text":"Kuom mano Yesu nooro jopuonjrene ariyo kowachonegi niya, “Dhiuru ei dala maduongʼ mondo urom gi ngʼato motingʼo dapi. Luweuru nyaka ot modhiye."},{"book":"Mariko","chapter":"14","verse":"14","text":"Uwach ne wuon ot modonjeno ni, ‘Japuonj penjo niya, ere oda mar welo monego achamie Sap Pasaka kod jopuonjrena?’"},{"book":"Mariko","chapter":"14","verse":"15","text":"Obiro nyisou ot malach molos malo, kama osechanie kombe kendo oseiki; maber, kanyo ema uiknwa.”"},{"book":"Mariko","chapter":"14","verse":"16","text":"Jopuonjrego noa modhi Dala maduongʼ moyudo gik moko mana kaka Yesu nosewachonegi. Omiyo negiloso Sap Pasaka."},{"book":"Mariko","chapter":"14","verse":"17","text":"Kane ochopo godhiambo, Yesu nochopo, ka en kod jopuonjrene apar gariyo."},{"book":"Mariko","chapter":"14","verse":"18","text":"Kane oyudo gichiemo, nowachonegi niya, “Awachonu adier ni achiel kuomu biro ndhoga, en ngʼat machiemo koda.”"},{"book":"Mariko","chapter":"14","verse":"19","text":"Chunygi nodoko malit, mi moro ka moro nochako wachone niya, “Dobed an koso?”"},{"book":"Mariko","chapter":"14","verse":"20","text":"To Yesu nodwokogi niya, “En achiel kuomu ji apar gariyo, ngʼat machiemo koda e tawo achiel."},{"book":"Mariko","chapter":"14","verse":"21","text":"Wuod Dhano biro dhi adier mana kaka nondiki kuome. To ngʼat mandhogo Wuod Dhano none malit! Dine obedo maber moloyo kane ok onywole.”"},{"book":"Mariko","chapter":"14","verse":"22","text":"Kane oyudo gichiemo, Yesu nokawo makati, kendo bangʼ goyo erokamano, nongʼinge momiyo jopuonjrene kowacho niya, “Kawuru, ma e ringra.”"},{"book":"Mariko","chapter":"14","verse":"23","text":"Bangʼe nokawo kikombe, mi ogoyo erokamano bangʼe omiyogi eka negimetho koa e kikombeno giduto."},{"book":"Mariko","chapter":"14","verse":"24","text":"Nowachonegi niya, “Ma en remba mar singruok, ma ochwer ne ji mangʼeny."},{"book":"Mariko","chapter":"14","verse":"25","text":"Awachonu adier ni ok anamadh olemb mzabibu kendo nyaka chop odiechiengʼno ma anamadhee kendo manyien e pinyruoth Nyasaye.”"},{"book":"Mariko","chapter":"14","verse":"26","text":"Kane gisewero wend pak, ne giwuok gidhi nyaka e Got Zeituni."},{"book":"Mariko","chapter":"14","verse":"27","text":"Yesu nonyisogi niya, “Un duto ubiro ringo uweya, nimar ondiki niya,"},{"book":"Mariko","chapter":"14","verse":"28","text":"To bangʼ ka asechier to anatelnu adhi Galili.”"},{"book":"Mariko","chapter":"14","verse":"29","text":"To Petro nonyiso Yesu niya, “An ok abi weyi kata ka ji duto oringo oweyi.”"},{"book":"Mariko","chapter":"14","verse":"30","text":"Yesu nodwoko Petro niya, “Awachoni adier ni otieno ma kawuononi, kapok thuon gweno okok diriyo in iwuon wangʼ inikweda nyadidek.”"},{"book":"Mariko","chapter":"14","verse":"31","text":"To Petro nosingore koramo niya, “Kata ka ochuno ni nyaka atho kodi, to ok abi kwedi ngangʼ.” Jopuonjre mamoko duto bende nowuoyo machalre gi Petro."},{"book":"Mariko","chapter":"14","verse":"32","text":"Negidhi kama iluongo ni Gethsemane. Yesu nowacho ne jopuonjrene niya, “Beduru ka e kinde ma alamo.”"},{"book":"Mariko","chapter":"14","verse":"33","text":"Nokawo Petro gi Jakobo kod Johana modhigo, eka chunye nochako chandore kopongʼ gi paro mangʼeny."},{"book":"Mariko","chapter":"14","verse":"34","text":"Nowachone jopuonjrene niya, “Chunya opongʼ gi lit nyaka kar tho. Beduru ka mondo uriti.”"},{"book":"Mariko","chapter":"14","verse":"35","text":"Ne ochwalore nyime matin bangʼe to ogoyo chonge piny mi olamo ni kanyalore to sa mar masirano okadhe."},{"book":"Mariko","chapter":"14","verse":"36","text":"Nolemo kowacho niya, “Abba,14:36 Abba en dho jo-Hibrania ma tiende ni wuora. Wuora, gik moko duto nyalore kuomi. Gol kikombeni kuoma. To ok kaka adwaro to mana kaka in ema idwaro.”"},{"book":"Mariko","chapter":"14","verse":"37","text":"Bangʼe nodok ir jopuonjrene monwangʼo ka ginindo. Nowachone Simon Petro niya, “Inindo? Rito otami kata kuom sa achiel kende?"},{"book":"Mariko","chapter":"14","verse":"38","text":"Beduru motangʼ kendo lamuru mondo kik udonj e tem. Chuny oikore makmana ringruok ema nyap.”"},{"book":"Mariko","chapter":"14","verse":"39","text":"Ne ochako owuok odhi kendo molemo kaka mokwongo."},{"book":"Mariko","chapter":"14","verse":"40","text":"To kane odwogo, nochako oyudogi ka ginindo, nikech nindo noingogi. Ne ok gingʼeyo gima diginyise."},{"book":"Mariko","chapter":"14","verse":"41","text":"Kane odwogo irgi kendo mar adek, nowachonegi niya, “Pod unindo aninda kendo uyweyo? Oromo! Sa osechopo. Neyeuru kaka indhogo Wuod Dhano kendo kaka ikete e lwet joricho."},{"book":"Mariko","chapter":"14","verse":"42","text":"Chunguru wadhi! Jandhokna osechopo!”"},{"book":"Mariko","chapter":"14","verse":"43","text":"Kane pod owuoyo, Judas, mane en achiel kuom jopuonjrene apar gariyo nothinyore gi oganda mane omanore gi gik lwenje kaka ligangla gi arunge. Ne oorgi koa ir Jodolo madongo, jopuonj chik kod jodong oganda."},{"book":"Mariko","chapter":"14","verse":"44","text":"Noyudo jandhok osechano kodgi ranyisi mobiro timo kowacho niya, “Ngʼat ma wangʼ ananyodhi e En, makeuru mondo udhi kode kurite ma ok onyal ringo otony.”"},{"book":"Mariko","chapter":"14","verse":"45","text":"Judas nopusore piyo piyo nyaka ir Yesu, mowachone niya, “Rabi!” bangʼe to onyodhe."},{"book":"Mariko","chapter":"14","verse":"46","text":"Jogo ne ondhiyo Yesu kendo negimake."},{"book":"Mariko","chapter":"14","verse":"47","text":"To achiel kuom joma nochungʼ machiegni nowuodho liganglane kendo notongʼo jatij jadolo maduongʼ mi ochodo ite oko."},{"book":"Mariko","chapter":"14","verse":"48","text":"Yesu nowachone joma nobiro makego niya, “Uwuokna oko mondo umaka ka utingʼo ligengni kod arunge mana ka gima an jatend koko mar jo-jendeke nangʼo?"},{"book":"Mariko","chapter":"14","verse":"49","text":"Pile ka pile an kodu ka apuonjo e laru mag hekalu, to ne ok umaka. To koro ndiko nyaka chop kare.”"},{"book":"Mariko","chapter":"14","verse":"50","text":"Eka ji duto noweye moringo odhi."},{"book":"Mariko","chapter":"14","verse":"51","text":"Wuowi moro matin mane ni duk, mane orwako law abola, noyudo luwo bangʼ Yesu. Kane gi liwe mi gimake, nopusore nigi,"},{"book":"Mariko","chapter":"14","verse":"52","text":"moringo otony ka en duk, moweyo nyaka sukane kanyo."},{"book":"Mariko","chapter":"14","verse":"53","text":"Negikawo Yesu gitero ir jadolo maduongʼ mi jodolo madongo duto gi jodongo kaachiel gi jopuonj chik nochokore kaachiel."},{"book":"Mariko","chapter":"14","verse":"54","text":"Petro noluwo bangʼe gichien, modonjo kode nyaka e laru mar jadolo maduongʼ. Kanyo nobetie piny kaachiel gi jorito, kooyo mach e dwol."},{"book":"Mariko","chapter":"14","verse":"55","text":"Jodolo madongo gi jobuch Sanhedrin duto ne manyo ketho mane ginyalo donjonego Yesu mondo gingʼadne buch tho, to ne ok giyudo ketho moro amora kuome."},{"book":"Mariko","chapter":"14","verse":"56","text":"Ji mangʼeny bende ne jimbone wach ka giketo ketho mag miriambo e wiye, to wechegi ne ok chalre."},{"book":"Mariko","chapter":"14","verse":"57","text":"Bangʼe jomoko nochungʼ modonjone gi miriambo kawacho niya,"},{"book":"Mariko","chapter":"14","verse":"58","text":"“Ne wawinjo jali kawacho ni, ‘Abiro muko hekalu ma dhano ogeroni eka bangʼ ndalo adek to, abiro gero machielo ma ok olos gi lwet dhano.’ ”"},{"book":"Mariko","chapter":"14","verse":"59","text":"To kata mana gin bende wechegi ne ok chalre."},{"book":"Mariko","chapter":"14","verse":"60","text":"Eka jadolo maduongʼ nochungʼ malo e nyimgi mopenjo Yesu niya, “Dak idwok wachno? Ma wach manade ma jogi wacho kuomini?”"},{"book":"Mariko","chapter":"14","verse":"61","text":"To Yesu nolingʼ alingʼa thi ma ok odwoke."},{"book":"Mariko","chapter":"14","verse":"62","text":"Yesu nodwoke niya, “Ee, An. To unune Wuod Dhano kobet e bat korachwich mar Jal Maratego kendo kolor oa e boche polo.”"},{"book":"Mariko","chapter":"14","verse":"63","text":"Jadolo maduongʼ noyiecho lepe kowacho niya, “Pod wadwaro joneno mamoko nangʼo?"},{"book":"Mariko","chapter":"14","verse":"64","text":"Un uwegi usewinjo koyanyo Nyasaye. Uparo nade?”"},{"book":"Mariko","chapter":"14","verse":"65","text":"Eka jomoko nochako ngʼulo olawo kuome. Negitweyo wangʼe mi gigoye ngum, kagiwacho niya, “Hul ane ngʼa mogoyi.” Askeche to nongʼwane ka girodhe."},{"book":"Mariko","chapter":"14","verse":"66","text":"Kane oyudo Petro obet oko e laru, achiel kuom nyiri matiyone jadolo maduongʼ nobiro machiegni."},{"book":"Mariko","chapter":"14","verse":"67","text":"Ka noneno Petro kaoyo mach, nodhi machiegni kode morange matut, bangʼe owachone niya,"},{"book":"Mariko","chapter":"14","verse":"68","text":"To Petro nokwere kawacho niya, “Ok angʼeyo kendo kata winjo ok awinj tiend gima iwachono.” Bangʼe noa kanyo odhi e dhorangach."},{"book":"Mariko","chapter":"14","verse":"69","text":"Ka nyako ma jatichno nochako onene e dhorangach, nochako owacho ne joma ochungʼ kanyo niya, “Ngʼatni en achiel kuomgi.”"},{"book":"Mariko","chapter":"14","verse":"70","text":"To Petro nochako okwer kendo."},{"book":"Mariko","chapter":"14","verse":"71","text":"To en nochako kwongʼore mowachonegi koramo niya, “Ok angʼeyo ngʼat muwuoyo kuomeno.”"},{"book":"Mariko","chapter":"14","verse":"72","text":"Gikanyono thuon gweno nokok kendo mar ariyo. Eka Petro noparo wach mane oyudo Yesu osewachone niya, “Kapok thuon gweno okok nyadiriyo to wangʼ inikweda nyadidek.” Wachno nobedone malit mi nochako ywak."}]}