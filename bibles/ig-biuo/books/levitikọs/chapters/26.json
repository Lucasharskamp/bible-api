{"data":[{"book":"Levitikọs","chapter":"26","verse":"1","text":"“ ‘Unu emerela onwe unu arụsị26:1 Ọpụ 20:4 ọbụla, maọbụ guzobe oyiyi apịrị apị, maọbụ ogidi nkume ọbụla ọtọ, nye onwe unu. Unu edokwala nkume a pịrị apị ọbụla nʼala unu maka ịkpọ isiala nye ya. Abụ m Onyenwe anyị Chineke unu."},{"book":"Levitikọs","chapter":"26","verse":"2","text":"“ ‘Debenụ iwu niile m nyere maka ụbọchị Izuike m,26:2 Lev 19:30 sọpụkwaranụ ebe nsọ m. Abụ m Onyenwe anyị."},{"book":"Levitikọs","chapter":"26","verse":"3","text":"“ ‘Ọ bụrụ na unu ejegharịa nʼụkpụrụ m, lezie anya debe iwu m niile,"},{"book":"Levitikọs","chapter":"26","verse":"4","text":"aga m enye unu mmiri ozuzo nʼoge ya, nke ga-eme ka ala unu mịa ọtụtụ ihe ubi. Osisi unu niile ga-ejupụtakwa na mkpụrụ mgbe niile."},{"book":"Levitikọs","chapter":"26","verse":"5","text":"Unu ga-anọgide na-azọcha ọka tutu ruo mgbe unu ga-aghọ mkpụrụ vaịnị unu, owuwe ihe ubi mkpụrụ vaịnị unu ga-adịgidekwa ruo oge ịkụ mkpụrụ nʼubi. Nʼụzọ dị otu a, unu ga-enwe nri ga-ezuru unu, unu ga-ebikwa nʼudo nʼala unu."},{"book":"Levitikọs","chapter":"26","verse":"6","text":"“ ‘Aga m eme ka udo dịrị nʼala ahụ, unu ga-edina ala, ọ dịghịkwa onye ga-eme ka unu tụọ egwu ọbụla. Aga m ewezuga site nʼetiti unu ajọ anụ ọhịa, mma agha agaghị esitekwa nʼala unu bi nʼime ya gafee."},{"book":"Levitikọs","chapter":"26","verse":"7","text":"Unu ga-achụ ndị iro unu ọsọ. Ha ga-ada nʼihu unu site na mma agha."},{"book":"Levitikọs","chapter":"26","verse":"8","text":"Mmadụ ise nʼime unu ga-achụ narị mmadụ ọsọ. Narị mmadụ nʼetiti unu ga-achụkwa iri puku mmadụ ọsọ. Ndị iro unu ga-ada nʼihu unu site na mma agha."},{"book":"Levitikọs","chapter":"26","verse":"9","text":"“ ‘Aga m eji ihuọma leta unu, mee ka unu mụbaa ma jupụta nʼọnụọgụgụ. Aga m eme ka ọgbụgba ndụ m nʼebe unu nọ dịgide."},{"book":"Levitikọs","chapter":"26","verse":"10","text":"Unu ga-enwebiga mkpụrụ ubi oke ruo na mgbe unu ka nọ na-eri ndị ochie unu ga-ewezuga ha nʼakụkụ maka inye ohere iwebata ihe ubi ọhụrụ."},{"book":"Levitikọs","chapter":"26","verse":"11","text":"Aga m eme ka ebe obibi m dịrị nʼetiti unu. Agaghị m asọ unu oyi."},{"book":"Levitikọs","chapter":"26","verse":"12","text":"Aga m ejegharị nʼetiti unu, bụrụ Chineke unu, unu ga-abụkwa ndị m."},{"book":"Levitikọs","chapter":"26","verse":"13","text":"Nʼihi na abụ m Onyenwe anyị Chineke unu onye kpọpụtara unu site nʼala Ijipt, ka unu ghara ịbụ ndị ohu ọzọ. Etijiela m mkpọrọ igwe26:13 Ya bụ, yoku nke ịbụ ohu unu, mee ka unu bụrụ ndị ji nganga ejegharị."},{"book":"Levitikọs","chapter":"26","verse":"14","text":"“ ‘Ma ọ bụrụ na unu ajụ ige m ntị, jụkwa imezu ihe ndị a m nyere unu iwu ya,"},{"book":"Levitikọs","chapter":"26","verse":"15","text":"ọ bụrụ na unu ajụ ịgbaso ụkpụrụ m, sọọ iwu m ndị a oyi, si otu a mebie ọgbụgba ndụ m,"},{"book":"Levitikọs","chapter":"26","verse":"16","text":"mgbe ahụ, aga m eme ka oke ụjọ, na ọrịa na-ebibi ebibi, na ahụ ọkụ, bịakwasị unu. Ọrịa ndị a ga-eme ka anya unu daa mba, ọ ga-eripịakwa anụ ahụ unu. Unu ga-akụ mkpụrụ ubi nʼubi unu ma ndị iro unu ga-eri ha."},{"book":"Levitikọs","chapter":"26","verse":"17","text":"Aga m eguzo megide unu nʼoge ibu agha, mee ka ndị iro unu merie unu nʼagha. Unu ga-agba ọsọ mgbe onye ọbụla na-adịghị achụ unu ọsọ. Ndị kpọrọ unu asị ga-achịkwa unu."},{"book":"Levitikọs","chapter":"26","verse":"18","text":"“ ‘Ọ bụrụ na unu anọgidesie ike ju ige m ntị nʼagbanyeghị ihe ndị a, aga m enye unu ntaramahụhụ dị okpukpu asaa nʼihi mmehie unu."},{"book":"Levitikọs","chapter":"26","verse":"19","text":"Aga m etiji ịnya isi nganga unu, mee ka mbara eluigwe dịịrị unu dịka igwe, elu ala unu na-azọkwasị ụkwụ ga-adịkwa dịka bronz."},{"book":"Levitikọs","chapter":"26","verse":"20","text":"Unu ga-adọgbu onwe unu nʼọrụ nʼefu, nʼihi na ala unu agaghị emepụtara unu ihe omume ya, osisi nke ala unu agaghị amịkwa mkpụrụ ya."},{"book":"Levitikọs","chapter":"26","verse":"21","text":"“ ‘Ọ bụrụkwa na mgbe nke a mesịrị, unu anọgidekwa jụ ime ihe m nyere nʼiwu, aga m eme ka ntaramahụhụ unu dịrị ukwuu, ugboro asaa ọzọ, nʼihi mmehie unu."},{"book":"Levitikọs","chapter":"26","verse":"22","text":"Aga m ezite anụ ọhịa megide unu. Ha ga-adọgbu ụmụ unu, bibie anụ ụlọ unu, meekwa ka unu dị nta nʼọnụọgụgụ, ruo na ndị a ga-ahụ nʼokporoụzọ unu ga-adị ole na ole."},{"book":"Levitikọs","chapter":"26","verse":"23","text":"“ ‘Ọ bụrụkwa na unu anọgide jụ ịdọ aka na ntị m, chie ntị nọgide na-ebu agha nnupu isi unu megide m,"},{"book":"Levitikọs","chapter":"26","verse":"24","text":"mụ onwe m ga-ebu agha megide unu. Aga m eti unu ugbo ihe otiti asaa, nʼihi mmehie unu."},{"book":"Levitikọs","chapter":"26","verse":"25","text":"Aga m ewebata mma agha nʼebe unu nọ, ịbọ ọbọ nʼihi ọgbụgba ndụ m unu mebiri. Mgbe unu ga-agba ọsọ gbaba nʼobodo unu, aga m ezite ihe mbibi ga-ebibi unu nʼebe ahụ. Aga m enyefekwa unu nʼaka ndị iro unu."},{"book":"Levitikọs","chapter":"26","verse":"26","text":"Aga m eme ka unu hapụ inwe ihe oriri ga-ezuru unu. Otu ite nri naanị ka ndị inyom iri ga-eji sie nri ha nwere. Ha ga-eji ihe ọtụtụ tụọ ya mgbe ha na-eke ya. Unu ga-eri ya, ma afọ agaghị eju unu."},{"book":"Levitikọs","chapter":"26","verse":"27","text":"“ ‘Ọ bụrụkwa na unu agaa nʼihu jụ ige m ntị nʼagbanyeghị ihe ndị a, nọgide na-emegide m,"},{"book":"Levitikọs","chapter":"26","verse":"28","text":"mgbe ahụ, aga m egosi unu oke iwe m, nye unu ntaramahụhụ dị okpukpu asaa nʼihi mmehie unu."},{"book":"Levitikọs","chapter":"26","verse":"29","text":"Unu ga-eri anụ ụmụ unu ndị ikom, na anụ ụmụ unu ndị inyom."},{"book":"Levitikọs","chapter":"26","verse":"30","text":"Aga m ebibikwa ụlọ arụsị unu niile dị nʼelu ugwu, gbutuo ebe ịchụ aja niile unu na-esure ihe nsure ọkụ na-esi isi. Aga m atụkọta ozu unu nʼelu arụsị unu na-enweghị ume ndụ, ka unu bụrụ ihe m na-asọ oyi."},{"book":"Levitikọs","chapter":"26","verse":"31","text":"Aga m eme ka obodo unu niile tọgbọrọ nʼefu, kụdasịakwa ebe nsọ unu niile. Agaghị m anabatakwa isisi ụtọ nke aja unu."},{"book":"Levitikọs","chapter":"26","verse":"32","text":"Aga m eme ka ala unu tọgbọrọ nʼefu, mee ka ọnọdụ ịdị ala unu bụrụ ihe ga-eju ndị iro unu ga-ebi nʼime ya anya."},{"book":"Levitikọs","chapter":"26","verse":"33","text":"Aga m achụsa unu na mba niile, mịpụta mma agha m jiri ya chụso unu ọsọ. Ala unu ga-atọgbọrọ nʼefu, a ga-etikpọkwa obodo unu niile."},{"book":"Levitikọs","chapter":"26","verse":"34","text":"Mgbe ahụ, ala ahụ ga-ezu ike, ogologo oge ndị ahụ niile ọ ga-atọgbọrọ nʼefu. Mgbe unu ga-anọ dịka ndị ohu nʼala ndị iro unu. Ala ahụ ga-ezu ike, imejupụta afọ izuike ya niile."},{"book":"Levitikọs","chapter":"26","verse":"35","text":"Ogologo oge niile ala ahụ tọgbọrọ nʼefu, ala ahụ ga-ezu ike, ụdị izuike ọ na-enweghị nʼafọ izuike ndị ahụ unu bi nʼime ya."},{"book":"Levitikọs","chapter":"26","verse":"36","text":"“ ‘Ma ndị ahụ fọdụrụ ndụ nʼime unu, aga m etinye ịda mba nʼobi ha nʼala ndị iro ha. Mkpọtụ ahịhịa nke ifufe na-ebugharị ga-eme ka ha gbapụ ọsọ. Ha ga-agba ọsọ dịka ndị si nʼihu mma agha na-agba ọsọ. Ha ga-ada mgbe onye ọbụla na-adịghị achụ ha ọsọ."},{"book":"Levitikọs","chapter":"26","verse":"37","text":"Nʼezie, ha ga-agba ọsọ mgbe onye ọbụla na-adịghị achụ ha ọsọ. Ha ga-adagide ibe ha mgbe ha na-agba ọsọ a, dịka ndị si nʼebe a na-alụ agha na-agbapụ ọsọ. Unu agaghị enwe ike iguzo nʼihu ndị iro unu."},{"book":"Levitikọs","chapter":"26","verse":"38","text":"Unu ga-ala nʼiyi nʼetiti ndị mba ọzọ, ala ndị iro unu ga-eri unu."},{"book":"Levitikọs","chapter":"26","verse":"39","text":"Ndị ahụ a hapụrụ na ndụ nʼetiti unu ga-ata ahụhụ nʼala ndị iro ha nʼihi mmehie ha. Ha ga-atakwa ahụhụ nʼihi mmehie nke nna nna ha."},{"book":"Levitikọs","chapter":"26","verse":"40","text":"“ ‘Ma ọ bụrụ na ha ekwupụta mmehie26:40 1Jọn 1:9 ha niile, na mmehie niile nke ndị nna nna na ha na ha mehiere megide m, mmehie ekwesighị ntụkwasị obi ha, na mmehie nnupu isi ha, nke ha mehiere megide m,"},{"book":"Levitikọs","chapter":"26","verse":"41","text":"nke mere ka m doo onwe m imegide ha, na izipụ ha gaa nʼala ndị iro ha, ọ bụrụ na ha eweda onwe ha ala nabata ntaramahụhụ m nyere ha nʼihi mmehie ha"},{"book":"Levitikọs","chapter":"26","verse":"42","text":"aga m echeta ọgbụgba ndụ mụ na Jekọb gbara, ọgbụgba ndụ mụ na Aịzik gbara, na ọgbụgba ndụ mụ na Ebraham gbara. Aga m echeta ala ahụ."},{"book":"Levitikọs","chapter":"26","verse":"43","text":"Ma ala ahụ aghaghị ịtọgbọrọ nʼefu. Ọ ghakwaghị inwezu izuike ruuru ya, oge ndị ahụ ọ tọgbọrọ nʼefu, mgbe ha na-ebighị nʼime ya. Ha ga-anata ntaramahụhụ ruuru ha nʼihi na ha jụrụ iwu m, sọọkwa ụkpụrụ m oyi."},{"book":"Levitikọs","chapter":"26","verse":"44","text":"Ma ewezugakwa ihe ndị a niile, agaghị m ajụ ha,26:44 Rom 11:2 maọbụ sọọ ha oyi, ruo na ibibi ha kpamkpam mgbe ahụ ha nọ nʼala ndị iro ha. Agakwaghị m emebi ọgbụgba ndụ26:44 Dit 4:31 mụ na ha gbara nʼihi na abụ m Onyenwe anyị Chineke ha."},{"book":"Levitikọs","chapter":"26","verse":"45","text":"Kama nʼihi ha, aga m echeta ọgbụgba ndụ ahụ mụ na nna nna ha gbara, ịbụ Chineke ha, ndị ahụ m kpọpụtara site nʼala Ijipt nʼihu mba niile. Abụ m Onyenwe anyị.’ ”"},{"book":"Levitikọs","chapter":"26","verse":"46","text":"Ndị a bụ iwu, na ụkpụrụ na ndụmọdụ Onyenwe anyị guzobere nʼugwu Saịnaị, nʼetiti ya onwe ya, na ụmụ Izrel, site nʼaka Mosis.26:46 Lev 7:38; 27:34"}]}