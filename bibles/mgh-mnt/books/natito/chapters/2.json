{"data":[{"book":"Natito","chapter":"2","verse":"1","text":"Nansho inyuva mweettuchiheke attu malhove a Nlhuku arii phi e ikeekhene."},{"book":"Natito","chapter":"2","verse":"2","text":"Mwaahimerieke ashulhupalhe wiira eethimicheke, akhalheke attu o weewelhelha ashikhunanaya, o irusho, o upisha nrima ni o waattuna attu ni o uvilhelha."},{"book":"Natito","chapter":"2","verse":"3","text":"Ni chiichammo mweettuchiheke manyopani o wulhuvalha wiira amwooveke Nlhuku. Ahikhalhe attu o waapa akhunanaya ama ipotta cho uhapalhiya utheka. Eettuchiheke akhunanaya iphiro choombone,"},{"book":"Natito","chapter":"2","verse":"4","text":"wiira aalhake imialhi yaattune manyowannyaya ni achishaana aya,"},{"book":"Natito","chapter":"2","verse":"5","text":"yiitimarikheke ni vavawo ahikhalhe o unanara, anopangacha chittu chorera wo manyowannyaya, nlhove na Nlhuku nihiwe naaruwaniya."},{"book":"Natito","chapter":"2","verse":"6","text":"Thothoni tho, mwaamukeke ashimirawo wiira ni ayo yiithimicheke."},{"book":"Natito","chapter":"2","verse":"7","text":"Wo iphiro chonkhaye ni inyu mwaanene nkhalheke ntu o utwarihelhiya wo meetelho inyu oombone. Mwiilhipiheke wo malhove nnetuchiha inyu attu, mena nhipange thoko ncheche."},{"book":"Natito","chapter":"2","verse":"8","text":"Malhove aneettuchiha inyu akhalheke o ikuru ahinoovanyihiya, amalhaponi inyu awe oona ishoni ahikhalhaka ni ittu yo unanara yo unihukumulha."},{"book":"Natito","chapter":"2","verse":"9","text":"Ipotta ni ayo chiicho eetimarikheke wa manyaapwiiya aya aanaaruma ayo, yaatelhihaka wo mitheko chonkhaye chinopanga aya. Ahaanyihanaka,"},{"book":"Natito","chapter":"2","verse":"10","text":"mena wiiya nhakhu aya. Nansho, ooniheke nrima woombone ni ukhulhuvelhiya, echonihaka wo iphiro chonkhaye wiira meettuchiho a Nlhuku Moopolhi ihu phi o ikeekhene."},{"book":"Natito","chapter":"2","verse":"11","text":"Ukhalhawaya nnema wa Nlhuku unommwiiha noopo uhopatakulhiya wa attu onkhaye."},{"book":"Natito","chapter":"2","verse":"12","text":"Nnema wa Nlhuku unoniittuchiha hii ukhota nikakata no velhaponi va, nikhalhe wo uhihapalhiya, wo wiitimarikha ni wo uvarechesha ikekhiaye, uno ninthimichaka Nlhuku ninari bado velhaponi va,"},{"book":"Natito","chapter":"2","verse":"13","text":"niwehereraka nihuku no mpuha ninokhulhuvelha ihu, vanohalha aya upatakulhiya nthimicho wa Nlhuku mulhupalhe ni Moopolhi ihu, Yesu Kuristo."},{"book":"Natito","chapter":"2","verse":"14","text":"Yoyo aheekumiha mwanene wo nlhatu wihu wiira anoopolhe mu uhilhokani mwonkhaye anihapihaka ukhalha atakatifu awe, attu anovarechesha upangacha chittu choombone."},{"book":"Natito","chapter":"2","verse":"15","text":"Mwiittuchiheke chilha chittu chilha, nvarelhelhaka ikuru inyu uno mwaalheheraka ni waamuka attu anowiiwelhelhani. Ni vavawo hikhalhe ntu hinowiwelhelhani."}]}