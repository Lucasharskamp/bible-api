{"data":[{"book":"Genesis","chapter":"36","verse":"1","text":"Тӑм Исав тыхәԓ тэԓ, Едом ищи ԓўв."},{"book":"Genesis","chapter":"36","verse":"2","text":"Исав Ханаан мўв эвет эԓты нэӈәт ўс: Елон нэмпи хет ики Ада эвеԓ, пӑ Цивеон нэмпи ев ики Ана пŏхәԓ эви Оливема,"},{"book":"Genesis","chapter":"36","verse":"3","text":"Пӑ Васемафа, Измаил эви, Наваиоф апщи."},{"book":"Genesis","chapter":"36","verse":"4","text":"Ада Исав эԓты Елифаз сэма пайтәс, Васемафа Рагуил сэма пайтәс,"},{"book":"Genesis","chapter":"36","verse":"5","text":"Иеус, Иеглом пӑ Корей Оливема сэма пайтәс. Щит Ханаан мўвән сэма питәм Исав пŏхәт."},{"book":"Genesis","chapter":"36","verse":"6","text":"Щӑԓта Исав имиԓаԓ, пŏхԓаԓ, эвиԓаԓ пӑ хотәԓ хŏйатәт пӑ Ханаан мўвән шитәм тащԓаԓ хŏԓ ўсԓы, пӑ хŏԓ войԓаԓ, пŏрмасԓаԓ пиԓән па мўва мӑнәс, Иаков апщеԓ эԓты йэԓшәк,"},{"book":"Genesis","chapter":"36","verse":"7","text":"ԓын шек ар тащ тӑйсәтән, йӑха уԓты ӑт верәтсәтән, уԓты йŏхтәм мўвән хŏща тащԓын ӑт ԓэпсәт, ар тащ тӑйман урәӈән."},{"book":"Genesis","chapter":"36","verse":"8","text":"Исав, Едом ищи ԓўв, Сеир кевәӈ мўв хŏща уԓты питәс."},{"book":"Genesis","chapter":"36","verse":"9","text":"Тӑм Исав тыхәԓ тэԓ, едом йох ащи, Сеир кевәӈ мўв хŏща."},{"book":"Genesis","chapter":"36","verse":"10","text":"Тӑм Исав пŏхԓаԓ нэмәт: Елифаз, Исав Ада имеԓ пŏх, Рагуил, Исав Васемафа имеԓ пŏх."},{"book":"Genesis","chapter":"36","verse":"11","text":"Елифаз пŏхәт тӑйәс: Феман, Омар, Цефо, Гафам пӑ Кеназ."},{"book":"Genesis","chapter":"36","verse":"12","text":"Исав пŏх Елифаз Фамна ай нэ тӑйәс. Ԓўв Елифаза Амалик пŏх тӑйәс. Тӑми Исав Ада имеԓ йэԓԓы уԓты ԋаврэмәт."},{"book":"Genesis","chapter":"36","verse":"13","text":"Тӑм пӑ Рагуил пŏхәт: Нахаф пӑ Зерах, Шамма пӑ Миза. Щит Исав Васемафа имеԓ йэԓԓы уԓты ԋаврэмәт."},{"book":"Genesis","chapter":"36","verse":"14","text":"Тӑм Исав Оливема имеԓ пŏхәт, Цивеон ики Ана пŏхәԓ эви: ԓўв Исава Иеус, Иеглом пӑ Корей тӑйәс."},{"book":"Genesis","chapter":"36","verse":"15","text":"Тӑм Исав йэԓԓы уԓты ԋаврэмәт кўтән ун икет. Исав оԓәӈ пŏхәԓ Елифаз пŏхәт: ун ики Феман, ун ики Омар, ун ики Цефо, ун ики Кеназ."},{"book":"Genesis","chapter":"36","verse":"16","text":"Ун ики Корей, ун ики Гафам, ун ики Амалик. Щит Елифаз хот ун икет Едом мўвән; щит Исав Ада имеԓ йэԓԓы уԓты ԋаврэмәт."},{"book":"Genesis","chapter":"36","verse":"17","text":"Тӑм Исав пŏх Рагуил пŏхәт: ун ики Нахаф, ун ики Зерах, ун ики Шамма, ун ики Миза. Щит Рагуил ун икет Едом мўвән; щит Исав Васемафа имеԓ йэԓԓы уԓты ԋаврэмәт."},{"book":"Genesis","chapter":"36","verse":"18","text":"Тӑм Исав ими Оливема пŏхәт: ун ики Иеус, ун ики Иеглом, ун ики Корей. Щит Исав ими Оливема, Ана ики эви, эԓты уԓәм ун икет."},{"book":"Genesis","chapter":"36","verse":"19","text":"Тӑм Исав пŏхәт, пӑ ԓыв ун икиԓаԓ. Щит Едом хот."},{"book":"Genesis","chapter":"36","verse":"20","text":"Тӑм пӑ щи мўвән уԓәм Сеир нэмпи хоррей ики пŏхәт: Лотан, Шовал, Цивеон, Ана,"},{"book":"Genesis","chapter":"36","verse":"21","text":"Дишон, Эцер пӑ Дишан. Щит хоррей йох ун икет, Сеир пŏхәт, Едом мўвән."},{"book":"Genesis","chapter":"36","verse":"22","text":"Лотан пŏхәт усәт: Хори пӑ Геман; Лотан нэ апщи: Фамна."},{"book":"Genesis","chapter":"36","verse":"23","text":"Тӑм Шовал пŏхәт: Алван, Манахаф, Эвал, Шефо пӑ Онам."},{"book":"Genesis","chapter":"36","verse":"24","text":"Тӑм Цивеон пŏхәт: Аиа пӑ Ана. Тӑм щи Ана, хŏй хошәм йиӈкәт таԓ хишәӈ мўвән уйтәс, хун Цивеон ащеԓ осёл войәт шавийәс."},{"book":"Genesis","chapter":"36","verse":"25","text":"Тӑм Ана ики ԋаврэмәт: Дишон пӑ Оливема, Ана ики эви."},{"book":"Genesis","chapter":"36","verse":"26","text":"Тӑм Дишон пŏхәт: Хемдан, Эшбан, Ифран пӑ Херан."},{"book":"Genesis","chapter":"36","verse":"27","text":"Тӑм Эцер пŏхәт: Билган, Зааван пӑ Акан."},{"book":"Genesis","chapter":"36","verse":"28","text":"Тӑм Дишан пŏхәт: Уц пӑ Аран."},{"book":"Genesis","chapter":"36","verse":"29","text":"Тӑм хоррей йох ун икет: ун ики Лотан, ун ики Шовал, ун ики Цивеон, ун ики Ана,"},{"book":"Genesis","chapter":"36","verse":"30","text":"ун ики Дишон, ун ики Эцер, ун ики Дишан. Тӑм хоррей йох ун икет пӑ щит ԓыв рутԓаԓ нэмәт Сеир мўвән."},{"book":"Genesis","chapter":"36","verse":"31","text":"Тӑм хонәт Едом мўвән хонәта усәт, израиль йох хŏща хонәт этәм йӑм йэԓпийән."},{"book":"Genesis","chapter":"36","verse":"32","text":"Едомән хона Бела ус, Веор пŏх, ԓўв вошәԓ нэм Дингава."},{"book":"Genesis","chapter":"36","verse":"33","text":"Щӑԓта Бела пӑрәс, Иовав ԓўв йўпеԓән хона питәс, Зерах пŏх, Восор эԓты."},{"book":"Genesis","chapter":"36","verse":"34","text":"Иовав пӑрәс, Хушам ԓўв йўпеԓән хона питәс, Феман мўв эԓты."},{"book":"Genesis","chapter":"36","verse":"35","text":"Хушам пӑрәс, Гадад ԓўв йўпеԓән хона питәс, Бедад пŏх, ԓўв мадиан йох Моав мўв хӑрән ԉаԉән нŏх питсәԓы; Гадад вошәԓ нэм Авиф."},{"book":"Genesis","chapter":"36","verse":"36","text":"Гадад пӑрәс, Самла ԓўв йўпеԓән хона питәс, Масрека эԓты."},{"book":"Genesis","chapter":"36","verse":"37","text":"Самла пӑрәс, ԓўв йўпеԓән Саул хона питәс, ԓўв йŏхан пўӈәԓән омәсты Реховоф вош эԓты ус."},{"book":"Genesis","chapter":"36","verse":"38","text":"Саул пӑрәс, Баал-Ханан, Ахбор пŏх, ԓўв йўпеԓән хона питәс."},{"book":"Genesis","chapter":"36","verse":"39","text":"Баал-Ханан, Ахбор пŏх, пӑрәс, щӑԓта Гадар ԓўв йўпеԓән хона питәс; ԓўв вошәԓ нэм Пау; имеԓ нэм Мегетавеель, Мезагав ики Матреда пŏхәԓ эви."},{"book":"Genesis","chapter":"36","verse":"40","text":"Тӑм Исав эԓты мӑнәм ун икет нэмәт, рутԓаԓ щирән, мўвԓаԓ щирән, нэмԓаԓ щирән: ун ики Фимна, ун ики Алва, ун ики Иетеф,"},{"book":"Genesis","chapter":"36","verse":"41","text":"ун ики Оливема, ун ики Эла, ун ики Пинон,"},{"book":"Genesis","chapter":"36","verse":"42","text":"ун ики Кеназ, ун ики Феман, ун ики Мивцар,"},{"book":"Genesis","chapter":"36","verse":"43","text":"ун ики Магдиил, ун ики Ирам. Тӑм Едом мўв ун икет, вошԓаԓ щирән, ԓыв йошԓаԓән тӑйәм мўвеԓән. Щит иса Исав эԓты, едом йох ащи эԓты, мӑнәм рут."}]}