{"data":[{"book":"Sams-Zgame","chapter":"105","verse":"1","text":"Ra Anumzamofona agi'a aheta susu hunenteta, ranra eri'zama eri'nea zankura maka ama mopafima mani'naza vahera huama huta zamasamisune."},{"book":"Sams-Zgame","chapter":"105","verse":"2","text":"Anumzamofontega muse zagame huta susu huntesnune. Ana nehuta knare huno hentofa eri'zama eri'nea zankura vahera zamasamisune."},{"book":"Sams-Zgame","chapter":"105","verse":"3","text":"Anumzamofo agimo'ma ruotage'ma hu'nea zankura husga huntesune. Hagi Ra Anumzamofoma mono'ma hunentaza vahe'mota muse hiho."},{"book":"Sams-Zgame","chapter":"105","verse":"4","text":"Ra Anumzamofonku'ene agri hankave'agu'enena nehaketa, avugosafima kesunkura hake vava hanune."},{"book":"Sams-Zgame","chapter":"105","verse":"5","text":"Agrama ruzahu ruzahu eri'zama eri'nea zanku'ene kaguvaza eri fore nehuno, keaga refko hugahue huno'ma hu'nea zankura taganera okanisune."},{"book":"Sams-Zgame","chapter":"105","verse":"6","text":"Hagi Agri eri'za vahe Abrahamu mofavre naga'mota, agrama huhampri ramantegeta Jekopumpinti'ma fore'ma hu'naza vahe mani'naze."},{"book":"Sams-Zgame","chapter":"105","verse":"7","text":"Ra Anumzamo'a agrake tagri Anumzana mani'ne. Ana hu'neankino, maka ama mopafi vahera refko hunezmante."},{"book":"Sams-Zgame","chapter":"105","verse":"8","text":"Anumzamo'ma huhagerafi huvempagema hu'nea kegura maka zupa ageraokani antahi vava hugahie. Ana hu'neankino tauseni'a zupama fore hu anante anante'ma hu'za vanaza vahete'enena ana huvempa kemo'a mevava huno vugahie."},{"book":"Sams-Zgame","chapter":"105","verse":"9","text":"Hagi ana huhagerafi huvempagea Abrahamu'ene hu'neankino, ana huvempagea Aisakinte eri hankaveti'ne."},{"book":"Sams-Zgame","chapter":"105","verse":"10","text":"Anumzamo'a henka ana huvempama hu'neanke'a Jekopunte eriama nehuno, Israeli vahetera ana huvempa kemo'a mevava hugahie huno zamasami'ne."},{"book":"Sams-Zgame","chapter":"105","verse":"11","text":"Tamagrama eriterema hanare Kenani mopa tamisanugeta erisanti haresnageno, ana mopamo'a tamagri mopa mevava hugahie huno Anumzamo'a hu'ne."},{"book":"Sams-Zgame","chapter":"105","verse":"12","text":"Ama ana nanekema Anumzamo'ma hu'neana, Kenani vahe amu'nompina Israeli vahera kraga vahekna hu'za osi'a naga mani'nazageno anankea hu'ne."},{"book":"Sams-Zgame","chapter":"105","verse":"13","text":"Israeli vahe'mo'za vahe mopafine, ru kinimo'zama kegavama hu'naza mopafi mani'za vano vano hu'naze."},{"book":"Sams-Zgame","chapter":"105","verse":"14","text":"Hianagi Anumzamo'a zamatregeno mago'a vahe'mo'za zamazeri havizana osu'naze. Israeli vahetega Anumzamo'a anteno zamazeri haviza hunaku'ma nehaza kini vahera ha' kea huzamine."},{"book":"Sams-Zgame","chapter":"105","verse":"15","text":"Anumzamo'a huno nagrama huhampri'noa vahera zamavakora osiho huno nehuno, nagri kasnampa vahera zamazeri havizana osiho huno hu'ne."},{"book":"Sams-Zgame","chapter":"105","verse":"16","text":"Anage nehuno Kenani mopafina Anumzamo'a agatontoza atregeno ne-egeno, maka ne'zana eri fanane huvagare'ne."},{"book":"Sams-Zgame","chapter":"105","verse":"17","text":"Ana'ma nehuno'a mago ne' huntegeno ugoteno Isipi mopafima vu'neana Josefekino, kazo kazo eri'za erisanie hu'za zagoreti mizase'za avre'za vu'naze."},{"book":"Sams-Zgame","chapter":"105","verse":"18","text":"Ana hute'za seni nofiteti agafina anakizageno atagura nehige'za, ainireti rini tro hute'za anankempina rusi hu'naze."},{"book":"Sams-Zgame","chapter":"105","verse":"19","text":"Ana huno manino nevigeno ava'nama ke'nea zamo'ma efore'ma hania knamo'a ehanati'ne. Ana higeno Ra Anumzamo'a Josefena reheno ke'ne."},{"book":"Sams-Zgame","chapter":"105","verse":"20","text":"Hagi kini ne' Fero'a hige'za kinafintira Josefena katufente'naze. Vahete'ma kegavama hu'nea kini ne'mo hige'za kinafintira katu fentageno vu'ne."},{"book":"Sams-Zgame","chapter":"105","verse":"21","text":"Ana hutazageno kini ne'mo'a Josefena huhampri antegeno rankva manino, maka noma'afima me'nea zantera kegava nehuno, maka fenoma ante'nea zante'enena kegava hu'ne."},{"book":"Sams-Zgame","chapter":"105","verse":"22","text":"Ana hu'neankino agra amne kini ne'mofo eri'za vahera kina nompina zamavarenenteno, kini ne'mofoma antahintahima nemiza vahera rempi huzamigahie."},{"book":"Sams-Zgame","chapter":"105","verse":"23","text":"Hagi henka Israeli naga'mo'za Isipi mopafina efre'naze. Ana hutazageno Jekopu'a Hamu vahe mopafi kraga vahe seno emani'ne."},{"book":"Sams-Zgame","chapter":"105","verse":"24","text":"Anante Ra Anumzamo'a Agra'a Israeli vahera zamaza hige'za, rama'a mofavre kasezamante'naze. Ana hume nevu'za rama'a vahe ome forehu hakare hu'za ha' vahe'zamimofo hankavea zamagatere'naze."},{"book":"Sams-Zgame","chapter":"105","verse":"25","text":"Anante Anumzamo'a Isipi vahe antahi'zana eri rukrahe hige'za, Agri'a nagara Israeli vahera ha' rezamante'naze. Ana nehu'za Ra Anumzamofo Agri'a eri'zama eneriza Israeli vahe'ma zamazeri haviza hanaza kanku hake'naze"},{"book":"Sams-Zgame","chapter":"105","verse":"26","text":"Hianagi Ra Anumzamo'a eri'za vahe'a Mosesene, Aronine huhampari zanantegeke vu'na'e."},{"book":"Sams-Zgame","chapter":"105","verse":"27","text":"Ana higeke Hamu nagama Isipi mopafima nemaniza vahetera vuke, Ra Anumzamo'ma hu'nea kaguvazane, avamezanena ome eri fore hu'na'e."},{"book":"Sams-Zgame","chapter":"105","verse":"28","text":"Ra Anumzamo'a higeno Isipi mopafina hanizamo eme refite'ne. Na'ankure Anumzamofo nanekea ontahi'za Israeli vahera zamatrazage'za ovu'naza zante anara hu'ne."},{"book":"Sams-Zgame","chapter":"105","verse":"29","text":"Anumzamo'a maka tintamina eri rukrahe higeno, kora segeno ana timpima mani'naza nozameramimo'za fri vagare'naze."},{"book":"Sams-Zgame","chapter":"105","verse":"30","text":"Anantera hoga'mo'za Isipi mopafina avitete'za, kini ne'mo'ma nemasefinena mani vite'naze."},{"book":"Sams-Zgame","chapter":"105","verse":"31","text":"Ra Anumzamo'a kosine umpe umpe'ene huzmantege'za eri erintagu hu'za maka Isipi mopafina emani avite'naze."},{"book":"Sams-Zgame","chapter":"105","verse":"32","text":"Ko'mopa ko huntegeno ko'ma riaza huno eneramigeno, kopsi'na atregeno ru trage huteno tevenefa huno maka Isipi mopafina vuno eno huvagare'ne."},{"book":"Sams-Zgame","chapter":"105","verse":"33","text":"Isipi vahe'mokizmi waini hozane, fiki zafaraminena eri haviza nehuno, Isipi mopafima me'nea zafaramina rukrara karurupetre'ne."},{"book":"Sams-Zgame","chapter":"105","verse":"34","text":"Ana nehuno tusinasi kenutami huzmantege'za rama'a hu'za ohampriga'a e'naze."},{"book":"Sams-Zgame","chapter":"105","verse":"35","text":"Ana kenu'mo'za trazantamina vatri'za neza maka eri hana nehu'za, hozafi me'nea ne'zantamina ne'za maka eri vagare'naze."},{"book":"Sams-Zgame","chapter":"105","verse":"36","text":"Ana nehuno Anumzamo'a Isipi mopafina ese'ma kasezmante'nea agonesa anentatamina miko zamahe vaganereno, maka vahe'mo'za zage mofavregu'ma musema nehu'za hankavetie hu'zama nehaza ne' mofavre nagara zamahe vagare'ne."},{"book":"Sams-Zgame","chapter":"105","verse":"37","text":"Ra Anumzamo'ma vahe'a Israeli naga'ma zamavarege'za Isipiti'ma etirami'za e'naku'ma nehu'za, rama'a silvane golinena eri'ne'za e'naze. Magomo'e huno Israeli naga nofipintira tanafara osu'ne."},{"book":"Sams-Zgame","chapter":"105","verse":"38","text":"Israeli vahe'mo'zama Isipi mopama atre'za azage'za, Isipi vahe'mo'za tusi muse hu'naze. Na'ankure ko'ma Israeli vahe koro'ma hu'naza zanku anara hu'naze."},{"book":"Sams-Zgame","chapter":"105","verse":"39","text":"Anumzamo'a mago hampo antegeno Israeli vahera anteso hunezmantegeno, hanimpina tevenefanu remsahu zamante'ne."},{"book":"Sams-Zgame","chapter":"105","verse":"40","text":"Israeli vahe'mo'zama ne'zanku'ma antahigazageno'a, hifa namazaga atregeno ege'za ahe'za nenazageno, monafinti mana ne'zana atregeno ege'za eri'za nazageno zamura hu'ne."},{"book":"Sams-Zgame","chapter":"105","verse":"41","text":"Agra havea rutanegeno timo'a rumpasasa huno krohupeno eno, hagege kokampina ranti evu'ne."},{"book":"Sams-Zgame","chapter":"105","verse":"42","text":"E'inama hu'neana Anumzamo'a eri'za vahe'a Abrahamuma ruotge huvempa kema hunte'nea kegu agesa nentahino anara hu'ne"},{"book":"Sams-Zgame","chapter":"105","verse":"43","text":"Hagi Anumzamo'ma nagri nagare'ma huno huhampari zamante'nea Israeli vahe'ma, Isipiti'ma zamavareno ne-ege'za, ranke hu'za kezati'za musenkasea nehu'za e'naze."},{"book":"Sams-Zgame","chapter":"105","verse":"44","text":"Ana nehuno ru vahe'mokizmi mopa eri zami'ne. Ana hige'za ru vahe'mo'za maraguzati'za hankre'naza ne'za Israeli vahe'mo'za eri nafa'a hune'za vasage'za ne'naze."},{"book":"Sams-Zgame","chapter":"105","verse":"45","text":"Ama ana maka zama fore'ma hu'neana, Israeli vahe'mo'za nege'za, Anumzamofo kasegene tra kenena amage antesagu huno anara hu'ne. Ra Anumzamofona agi'a ahentesga hanune."}]}