{"data":[{"book":"Sofonjáš","chapter":"1","verse":"1","text":"Slovo Hospodinovo, kteréž se stalo k Sofoniášovi synu Chusi, syna Godoliášova, syna Amariášova, syna Ezechiášova, za dnů Joziáše syna Amonova, krále Judského."},{"book":"Sofonjáš","chapter":"1","verse":"2","text":"Zajisté že sklidím všecko se svrchku té země, praví Hospodin."},{"book":"Sofonjáš","chapter":"1","verse":"3","text":"Sklidím lidi i hovada, sklidím ptactvo nebeské i ryby mořské, i pohoršení s bezbožnými; vypléním, pravím, lidi se svrchku této země, praví Hospodin."},{"book":"Sofonjáš","chapter":"1","verse":"4","text":"Nebo vztáhna ruku svou na Judu a na všecky obyvatele Jeruzalémské, zahladím z místa tohoto ostatek Bále, i kněží jeho s jich pomocníky,"},{"book":"Sofonjáš","chapter":"1","verse":"5","text":"I ty, kteříž se klanějí na střechách vojsku nebeskému, i ty, kteříž klanějíce se, přisahají skrze Hospodina, i ty, kteříž přisahají skrze Melecha svého."},{"book":"Sofonjáš","chapter":"1","verse":"6","text":"I ty, kteříž zpět odcházejí, aby nenásledovali Hospodina, a kteříž nehledají Hospodina, aniž se ho dotazují."},{"book":"Sofonjáš","chapter":"1","verse":"7","text":"Umlkni před oblíčejem Panovníka Hospodina, nebo blízký jest den Hospodinův; přistrojil zajisté Hospodin obět, povolal pozvaných svých."},{"book":"Sofonjáš","chapter":"1","verse":"8","text":"I stane se v den oběti Hospodinovy, že navštívím knížata a syny královy i všecky, kteříž se obláčejí v roucho cizozemců."},{"book":"Sofonjáš","chapter":"1","verse":"9","text":"Navštívím v ten den i každého, kterýž vskakuje na prah, kteříž naplňují dům pánů svých nátiskem a lstí."},{"book":"Sofonjáš","chapter":"1","verse":"10","text":"I stane se v ten den, praví Hospodin, hlas křiku od brány rybné, a kvílení od druhé strany a třeskot veliký od pahrbků."},{"book":"Sofonjáš","chapter":"1","verse":"11","text":"Kvělte vy, kteříž bydlíte u vnitřku; nebo vyhlazen bude všecken obor kupců, vypléněni budou všickni snášející stříbro."},{"book":"Sofonjáš","chapter":"1","verse":"12","text":"I stane se v ten čas, že přehledávati budu Jeruzalém s lucernami, a navštívím muže, kteříž ulnuli v kvasnicích svých, kteříž říkají v srdci svém: Nečiniť dobře Hospodin, aniž zle činí."},{"book":"Sofonjáš","chapter":"1","verse":"13","text":"Nebo přijde statek jejich na rozchvátání, a domové jejich na zpuštění. Stavějí zajisté domy, ale nebudou v nich bydliti; a štěpují vinice, ale nebudou píti vína z nich."},{"book":"Sofonjáš","chapter":"1","verse":"14","text":"Blízký jest den Hospodinův veliký, blízký jest a rychlý velmi zvuk dne Hospodinova, tuť hořce křičeti bude udatný."},{"book":"Sofonjáš","chapter":"1","verse":"15","text":"Den rozhněvání bude ten den, den úzkosti a trápení, den zpuštění a to hrozného, den temnosti a mračna, den oblaku a mrákoty,"},{"book":"Sofonjáš","chapter":"1","verse":"16","text":"Den trouby a troubení proti městům hrazeným, a proti úhlům vysokým,"},{"book":"Sofonjáš","chapter":"1","verse":"17","text":"V němž úzkostmi sevru lidi, aby chodili jako slepí, nebo proti Hospodinu zhřešili. I vylita bude krev jejich jako prach, a těla jejich jako lejna."},{"book":"Sofonjáš","chapter":"1","verse":"18","text":"Ani stříbro jejich, ani zlato jejich nebude jich moci vytrhnouti v den rozhněvání Hospodinova; nebo ohněm horlivosti jeho sehlcena bude tato všecka země, proto že konec jistě rychlý učiní všechněm obyvatelům země."}]}