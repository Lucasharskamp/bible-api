{"data":[{"book":"ଏବ୍ରି","chapter":"3","verse":"1","text":"କ୍ରିସ୍ଟିଆନ୍‌ ସଃଙ୍ଗ୍‌ମଃନ୍‌ ଏ ଇସ୍ୱରାର୍‌ କୁଦାୟ୍‌ ଅୟ୍‌ଲାର୍‌ ପବିତ୍ର ବାୟ୍‌ବେଣିମଃନ୍, ଅଃମିମଃନାର୍‌ ବିସ୍ୱାସାର୍‌ କଃତା ହଃର୍କାରେ ପେରିତ୍‌ ଆର୍‌ ମୁଳ୍‌ ଜାଜକ୍‌ ଜିସୁର୍‌ କଃତା ବାବି ଦଃକା;"},{"book":"ଏବ୍ରି","chapter":"3","verse":"2","text":"ମସା ଜଃନ୍‌କାର୍‌ ଇସ୍ୱରାର୍‌ ଗଃର୍‌ ବିତ୍ରେ ବିସ୍ୱାସି ରିଲା, ଇସ୍ୱର୍‌ ବାଚ୍‌ଲା ଜିସୁ ସେରଃକମ୍‌ ଇ କାମେ ଇସ୍ୱର୍‌ ତଃୟ୍‌ ବିସ୍ୱାସି ରିଲା ।"},{"book":"ଏବ୍ରି","chapter":"3","verse":"3","text":"ଗଃର୍‌ ତଃୟ୍‌ହୁଣି ଗଃର୍‌ ତିଆର୍‌ କଃରୁ ଜଃନ୍‌କଃରି ଅଃଦିକ୍‌ ମାୟ୍‌ନ୍‌ ହାୟ୍‌ଦ୍‌, ସେବାନ୍ୟା ସେ ମସାର୍‌ ତଃୟ୍‌ହୁଣି ଅଃଦିକ୍‌ ଜଃଜ୍‌ମାନାର୍‌ ଜୟ୍‌ଗ୍‌ ବଃଲି ଗଃଣିତା ଅୟ୍‌ଆଚେ ।"},{"book":"ଏବ୍ରି","chapter":"3","verse":"4","text":"ଜଃନ୍‌କାର୍‌ କି ହଃତି ଗଃର୍‌ କୁୟ୍‌ ନୟ୍‌ଲେକ୍‌ କୁୟ୍‌ ଲକ୍‌ ତିଆର୍‌ କଃଲାର୍‌, ମଃତର୍‌ ସଃବୁ ବିସୟାର୍‌ ଜେ ତିଆର୍‌ କଃର୍ତା ଲକ୍‌, ସେ ଇସ୍ୱର୍‌ ।"},{"book":"ଏବ୍ରି","chapter":"3","verse":"5","text":"ଗଟ୍‌ ଦଃଙ୍ଗ୍‌ଳା ବାବେ ମସା ଇସ୍ୱରାର୍‌ ଗଃରେ ମାୟ୍‌ନ୍‌କାରି ବିସ୍ୱାସି ଲକ୍‌ରିଲା, ଆର୍‌ ତାର୍‌ କାମ୍‌ ଇସ୍ୱର୍‌ ଆଗେ ଜାଣାଉତାର୍‌ ବିସୟ୍‌ ହର୍‌ ରିଲା ।"},{"book":"ଏବ୍ରି","chapter":"3","verse":"6","text":"ମଃତର୍‌ କ୍ରିସ୍ଟ ତାର୍‌ ହୟ୍‌ସି ଇସାବେ ଇସ୍ୱରାର୍‌ ହୁରୁଣ୍‌ ଗଃରାର୍‌ ହର୍‌; ଜଦି ଅଃମିମଃନାର୍‌ ସାସ୍‌ ଆଚେ ତଃବେ ଗଃର୍ବାର୍‌ କଃତା ଜେ ଅଃମିମଃନାର୍‌ ବଃର୍ସା, ଅଃଟୁଆ ଆଚେ, ତଃବେ ଅଃମିମଃନ୍‌ ତ ତାର୍‌ ଗଃର୍‌ ।"},{"book":"ଏବ୍ରି","chapter":"3","verse":"7","text":"ବଃଲେକ୍‌ ପବିତ୍ର ଆତ୍ମା ଜଃନ୍‌କାର୍‌ କୟ୍‌ଦ୍‌,"},{"book":"ଏବ୍ରି","chapter":"3","verse":"8","text":"ଜଃନ୍‌କଃରି ରିସା ଜାତ୍‌ ଅଃଉତା ଟାଣେ ଆର୍‌ ବଃଟାୟ୍‌ ପରିକ୍ୟା ଦିନ୍ ଗଃଟିରିଲି,"},{"book":"ଏବ୍ରି","chapter":"3","verse":"9","text":"ସେ ବଃଟାୟ୍‌ ତୁମିମଃନାର୍‌ ଦାଦିବାବୁମଃନ୍ ପରିକ୍ୟା କଃରି ଅଃମିକ୍‌ ଲଳ୍‌ଲାୟ୍‌,"},{"book":"ଏବ୍ରି","chapter":"3","verse":"10","text":"ସେତାର୍‌ଗିନେ ଅଃମି ଇ ବଃଉଁସ୍‌ ଉହ୍ରେ ରିସା ଅୟ୍‌ କୟ୍‌ଲୁ,"},{"book":"ଏବ୍ରି","chapter":"3","verse":"11","text":"ଇତାକ୍‌ ମୁୟ୍‌ଁ ନିଜେ ରିସା ଅୟ୍‌ ସଃୟ୍‌ତ୍‌ କଃଲେ,"},{"book":"ଏବ୍ରି","chapter":"3","verse":"12","text":"ଏ ବାୟ୍‌ବେଣିମଃନ୍, ଜଃଗ୍ରାତ୍‌, ଅଃଉଆ ଜଃନ୍‌କଃରି ତୁମାର୍‌ କାର୍‌ ମଃନ୍‌ ଜିବନ୍‌ ଇସ୍ୱରାର୍‌ ବିସ୍ୱାସ୍‌ ତଃୟ୍‌ହୁଣି ଦୁରି ନଃଜଃଉଅ ।"},{"book":"ଏବ୍ରି","chapter":"3","verse":"13","text":"ମଃତର୍‌ କଃଡେବଃଳ୍‌ ହାହାର୍‌ ଟକ୍‌ତା ତଃୟ୍‌ ତୁମିମଃନାର୍‌ ବିତ୍ରେ କେ ଅଃଟୁଆ ମଃନାର୍‌ ଲକ୍‌ ଅୟ୍‌ଦ୍‌, ଇତାର୍‌ ଗିନେ ଆଜି ବେଳା ରେଉଁ ରେଉଁ ହଃତି ଦିନ୍ ଗଟ୍‌ଲକ୍‌ ଆରେକ୍‌ ଗଟେ ଲକେ ଉହ୍‌କାର୍‌ କଃର ।"},{"book":"ଏବ୍ରି","chapter":"3","verse":"14","text":"ବଃଲେକ୍‌ ଆରୁମେ ଅଃମିମଃନାର୍‌ ଜୁୟ୍‌ ବିସ୍ୱାସ୍‌ ରିଲି, ସେରି ଜଦି ସେସ୍‌ ହଃତେକ୍‌ ଦଃରି ରେଉଁନ୍ଦ୍, ତଃବେ କ୍ରିସ୍ଟର୍‌ ସଃଙ୍ଗାର୍‌ ବାଗିଦାରି ଅୟ୍‌ ରେଉଁନ୍ଦ୍ ।"},{"book":"ଏବ୍ରି","chapter":"3","verse":"15","text":"କଃତା ଆଚେ,"},{"book":"ଏବ୍ରି","chapter":"3","verse":"16","text":"ତଃବେ ଜୁୟ୍‌ ଲକ୍‌ମଃନ୍ ସୁଣି ରିସା କଃରାୟ୍‌ଲାୟ୍‌ ? ମସାର୍‌ ଦଃୟ୍‌ ମିସର୍‌ ଦେସେ ହୁଣି ଜୁୟ୍‌ ଲକ୍‌ମଃନ୍ ବାରାୟ୍‌ ଆସି ରିଲାୟ୍‌, ସେ ସଃବୁ ଲକ୍‌ମଃନ୍ କାୟ୍‌ ସେମଃନ୍ ନୟ୍‌ ?"},{"book":"ଏବ୍ରି","chapter":"3","verse":"17","text":"ଆର୍‌ ଜୁୟ୍‌ ଲକ୍‌ମଃନାର୍‌ ଉହ୍ରେ ଚାଳିସ୍‌ ବଃର୍ସ୍‌ ହଃତେକ୍‌ ସେ ରିସା ଅୟ୍‌ରିଲା ? ଜୁୟ୍‌ ଲକ୍‌ମଃନ୍ ହାହ୍‌ କଃରି ରିଲାୟ୍‌, ଜୁୟ୍‌ ଲକ୍‌ମଃନାର୍‌ ମଃଳ୍‌ ବଃଟାୟ୍‌ ହଃକାୟ୍‌ ଅୟ୍‌ରିଲି, କାୟ୍‌ ସେମଃନାର୍‌ ଉହ୍ରେ ନାୟ୍‌ ?"},{"book":"ଏବ୍ରି","chapter":"3","verse":"18","text":"ଇସ୍ୱର୍‌ ଜଃଡ୍‌ବଃଳ୍‌ ସଃୟ୍‌ତ୍‌ କଃରି କୟ୍‌ରିଲା ସେହର୍‌ “ମର୍‌ ବିସାଉଁଣି ତଃୟ୍‌ ହୁରୁ ନଃହାର୍‌ତି” ସେ ଇରି ଜାକେ କୟ୍‌ରିଲା ସେମଃନ୍ ଇସ୍ୱରାର୍‌ ବିରଦେ କୟ୍‌ରିଲା ଲକ୍‌ମଃନ୍ ।"},{"book":"ଏବ୍ରି","chapter":"3","verse":"19","text":"ବଃଲେକ୍‌ ଅଃମିମଃନ୍‌ ଦଃକୁଲୁ ଜେ, ସେମଃନାର୍‌ ଅବିସ୍ୱାସାର୍‌ ଗିନେ ସେମଃନ୍ ସେ ସଃୟ୍‌ତ୍‌ କଃଲା କିଣାନ୍ ଦେସେ ହୁରୁ ନଃହାୟ୍‌ଲାୟ୍‌ ।"}]}