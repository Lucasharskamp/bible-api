{"data":[{"book":"UMatewu","chapter":"6","verse":"1","text":"“Qaphelani ukuthi lingenzi izenzo zokulunga phambi kwabantu ukuze balibone. Nxa lisenza njalo kaliyikuba lomvuzo ovela kuYihlo ezulwini."},{"book":"UMatewu","chapter":"6","verse":"2","text":"Ngakho nxa lisipha abaswelayo, lingamemezeli indawo yonke njengokwenziwa ngabazenzisi emasinagogweni lasezitaladini ukuze badunyiswe ngabantu. Ngilitshela iqiniso, sebewemukele owabo umvuzo ngokugcweleyo."},{"book":"UMatewu","chapter":"6","verse":"3","text":"Kodwa nxa lina lisipha abaswelayo isandla senu sokhohlo kasingakwazi lokho esikwenzayo esokunene,"},{"book":"UMatewu","chapter":"6","verse":"4","text":"ukuze ukupha kwenu kube sensitha. Ngakho uYihlo obona okwenziwa ensitha uzalipha umvuzo wenu.”"},{"book":"UMatewu","chapter":"6","verse":"5","text":"“Nxa likhuleka lingabi njengabazenzisi ngoba bona bathanda ukukhuleka bemi emasinagogweni lasemakhoneni ezitalada ukuze babonwe ngabantu. Ngilitshela iqiniso ukuthi sebewutholile owabo umvuzo ngokugcweleyo."},{"book":"UMatewu","chapter":"6","verse":"6","text":"Nxa likhuleka, ngenani ezindlini zenu, livale iminyango beselikhuleka kuYihlo ongabonakaliyo. Ngakho uYihlo obona okwenziwa ensitha uzalipha umvuzo wenu."},{"book":"UMatewu","chapter":"6","verse":"7","text":"Njalo nxa likhuleka lingenzi ubugabazi, linqongoloza njengabahedeni ngoba bacabanga ukuthi bazezwakala ngenxa yamazwi abo amanengi."},{"book":"UMatewu","chapter":"6","verse":"8","text":"Lingabi njengabo ngoba uYihlo uyakwazi elikuswelayo loba lingakakuceli kuye.”"},{"book":"UMatewu","chapter":"6","verse":"9","text":"“Kumele likhuleke kanje:"},{"book":"UMatewu","chapter":"6","verse":"10","text":"umbuso wakho kawuze,"},{"book":"UMatewu","chapter":"6","verse":"11","text":"Siphe lamuhla isinkwa sethu sansukuzonke."},{"book":"UMatewu","chapter":"6","verse":"12","text":"Njalo usithethelele izono zethu,"},{"book":"UMatewu","chapter":"6","verse":"13","text":"Njalo ungasingenisi ekulingweni,"},{"book":"UMatewu","chapter":"6","verse":"14","text":"Ngoba nxa libathethelela abayabe belonile, uYihlo osezulwini laye uzalithethelela."},{"book":"UMatewu","chapter":"6","verse":"15","text":"Kodwa nxa lingabathetheleli abantu izono zabo, uYihlo kayikulithethelela lani izono zenu.”"},{"book":"UMatewu","chapter":"6","verse":"16","text":"“Lapho lizila ukudla, lingabonakali linyukubele njengalokhu okwenziwa ngabazenzisi ngoba bakhangeleka bedanile ebusweni babo ukuze abantu babone ukuthi bazilile. Ngilitshela iqiniso ngithi sebewutholile owabo umvuzo ngokugcweleyo."},{"book":"UMatewu","chapter":"6","verse":"17","text":"Kodwa lina nxa lizila, gcobani amafutha emakhanda enu, ligeze ubuso benu,"},{"book":"UMatewu","chapter":"6","verse":"18","text":"ukuze kungabonakali ebantwini ukuthi lizilile, kodwa kuYihlo kuphela ongabonakaliyo njalo yena obona okwenziwa ensitha uzalipha umvuzo wenu.”"},{"book":"UMatewu","chapter":"6","verse":"19","text":"“Lingazibutheleli inotho emhlabeni lapho okubhubhisa khona inondo lokuthomba njalo lapho okugqekeza khona amasela."},{"book":"UMatewu","chapter":"6","verse":"20","text":"Kodwa zibutheleleni inotho ezulwini lapho kungabhujiswa khona linondo lokuthomba njalo lapho okungagqekezi khona amasela."},{"book":"UMatewu","chapter":"6","verse":"21","text":"Ngoba lapho okulenotho yakho khona kulapho inhliziyo yakho ezakuba khona."},{"book":"UMatewu","chapter":"6","verse":"22","text":"Ilihlo liyisibane somzimba. Nxa amehlo akho elungile umzimba wakho wonke uzagcwala ukukhanya."},{"book":"UMatewu","chapter":"6","verse":"23","text":"Kodwa nxa amehlo akho engahlambulukanga umzimba wakho wonke uzagcwala ubumnyama. Nxa ukukhanya okungaphakathi kwakho kungumnyama, pho mkhulu kanganani lowomnyama!"},{"book":"UMatewu","chapter":"6","verse":"24","text":"Kakulanceku engakhonza amakhosi amabili. Funa izonde enye kodwa ithande enye, kumbe izinikele kwenye yeyise enye. Lingezake likhonze uNkulunkulu lemali.”"},{"book":"UMatewu","chapter":"6","verse":"25","text":"“Ngakho ngiyalitshela ukuthi lingakhathazeki ngokuphila kwenu, ukuthi lizakudlani loba lizanathani; kumbe ngemizimba yenu, ukuthi lizagqokani. Impilo kayiqakathekanga ukwedlula ukudla na, lomzimba ukwedlula izigqoko na?"},{"book":"UMatewu","chapter":"6","verse":"26","text":"Khangelani izinyoni zasemoyeni; kazihlanyeli, kazivuni kumbe ukubuthela eziphaleni kodwa uYihlo osezulwini uyazipha ukudla. Lina kaliqakathekanga ukwedlula zona na?"},{"book":"UMatewu","chapter":"6","verse":"27","text":"Ngubani kini othi ngokukhathazeka angezelele ihola elilodwa empilweni yakhe na?"},{"book":"UMatewu","chapter":"6","verse":"28","text":"Kanti lizihluphelani ngezigqoko na? Ake libone ukuthi amaluba eganga akhula njani. Kawasebenzi njalo aweluki."},{"book":"UMatewu","chapter":"6","verse":"29","text":"Kodwa ngilitshela ukuthi laye uSolomoni ekucwebezeleni kwakhe kazange acece njengawo."},{"book":"UMatewu","chapter":"6","verse":"30","text":"Nxa kuyiyo indlela uNkulunkulu ahlobisa ngayo utshani beganga, obukhona namuhla kodwa kusasa sebuphoselwa emlilweni, pho lina kazukuligqokisa ngcono yini, lina bokukholwa okuncinyane?"},{"book":"UMatewu","chapter":"6","verse":"31","text":"Ngakho lingazihluphi lisithi, ‘Sizakudlani?’ kumbe ‘Sizanathani?’ loba ‘Sizavunulani na?’"},{"book":"UMatewu","chapter":"6","verse":"32","text":"Ngoba abezizweni bagijimela zonke lezizinto kodwa uYihlo osezulwini uyakwazi ukuthi liyazidinga."},{"book":"UMatewu","chapter":"6","verse":"33","text":"Kodwa funani kuqala umbuso wakhe lokulunga kwakhe, kuzakuthi-ke zonke lezizinto liziphiwe lazo."},{"book":"UMatewu","chapter":"6","verse":"34","text":"Ngakho lingazihluphi ngelakusasa ngoba ikusasa lizazinqinekela lona. Usuku lunye ngalunye lulenhlupho zalo oluzaneleyo.”"}]}