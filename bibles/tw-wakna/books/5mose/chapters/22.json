{"data":[{"book":"5 Mose","chapter":"22","verse":"1","text":"Sɛ wuhu sɛ wo yɔnko Israelni bi nantwi anaa ne guan nam basabasa a, mmu wʼani ngu so; mmom kyere no kɔma ne wura."},{"book":"5 Mose","chapter":"22","verse":"2","text":"Sɛ ne wura nte mmɛn wo, anaasɛ wunnim no a, fa no kɔ wo fi kosi sɛ ne wura no bɛba abɛhwehwɛ no na wode nʼaboa ma no."},{"book":"5 Mose","chapter":"22","verse":"3","text":"Sɛ wuhu wo nua bi afurum anaa ne ntama anaa ne biribi a ayera a, yɛ no saa ara. Mmu wʼani ngu so."},{"book":"5 Mose","chapter":"22","verse":"4","text":"Sɛ wuhu sɛ wo yɔnko Israelni bi afurum anaa ne nantwi bi atew ahwe wɔ ɔkwan mu a, mmu wʼani ngu so. Kɔboa ne wura no na ɔmma aboa no so nnyina hɔ."},{"book":"5 Mose","chapter":"22","verse":"5","text":"Ɛnsɛ sɛ ɔbea hyɛ mmarima atade, saa ara nso na ɛnsɛ sɛ ɔbarima hyɛ mmea atade, efisɛ Awurade, mo Nyankopɔn no, kyi obiara a ɔyɛ eyi."},{"book":"5 Mose","chapter":"22","verse":"6","text":"Sɛ wokɔto anomaa berebuw wɔ ɔkwankyɛn, sɛ ɛhyɛ dua mu anaa ɛda fam, na sɛ anomaa no na butuw ne ba no so anaa obutuw nkesua so a, mfa anomaa no na ne ne ba no nkɔ."},{"book":"5 Mose","chapter":"22","verse":"7","text":"Wutumi fa ne ba no nanso hwɛ sɛ wobɛma ne na no akɔ, sɛnea ebesi wo yiye na wo nkwanna aware."},{"book":"5 Mose","chapter":"22","verse":"8","text":"Sɛ wusi ɔdan foforo a, yɛ ban fa wo dan no nkuruso no ho na obi amfi hɔ antew anhwe amma woamfa mogyahwiegu ho afɔdi amma wo ne wo dan no so."},{"book":"5 Mose","chapter":"22","verse":"9","text":"Nnua nnɔbae foforo biara wɔ bobe ntam wɔ wo bobeturo mu. Sɛ woyɛ saa a, na wo nnɔbae no ne bobeturo no so aba nyinaa ho agu fi."},{"book":"5 Mose","chapter":"22","verse":"10","text":"Nsa nantwi ne afurum mmɔ mu mfuntum afuw."},{"book":"5 Mose","chapter":"22","verse":"11","text":"Mfura ntama a wɔde kuntu ne sirikyi afra anwen."},{"book":"5 Mose","chapter":"22","verse":"12","text":"Yɛ ntama a wufura no ano anan no nyinaa mpɛsɛ."},{"book":"5 Mose","chapter":"22","verse":"13","text":"Sɛ ɔbarima ware ɔbea na ɔne no da na akyiri no ɔmpɛ no bio,"},{"book":"5 Mose","chapter":"22","verse":"14","text":"na enti ɔka ne ho asɛmmɔne, bɔ no din bɔne se, “Mewaree no no, manhu biribiara a ɛkyerɛ sɛ ɔyɛ ɔbabun,”"},{"book":"5 Mose","chapter":"22","verse":"15","text":"a, ɔbea no agya ne ne na wɔ ho kwan sɛ wɔde adansede a ɛkyerɛ sɛ wɔn babea no yɛ ɔbabun bɛkyerɛ kurow no mpanyimfo wɔ kurow no pon."},{"book":"5 Mose","chapter":"22","verse":"16","text":"Ɛsɛ sɛ ɔbea no agya ka kyerɛ wɔn se, “Mede me babea maa ɔbarima yi aware nanso ose ɔmpɛ no bio."},{"book":"5 Mose","chapter":"22","verse":"17","text":"Wagu nʼanim ase aka se, ‘Manhu sɛ wo babea no yɛ ɔbabun.’ Nanso adansede a ɛkyerɛ sɛ ɔyɛ ɔbabun no ni.” Afei, wɔbɛtrɛw ntama no mu wɔ kurow no mpanyimfo anim,"},{"book":"5 Mose","chapter":"22","verse":"18","text":"na mpanyimfo no bɛfrɛ ɔbarima no atwe nʼaso."},{"book":"5 Mose","chapter":"22","verse":"19","text":"Wɔbɛbɔ no ka kilogram baako sɛ wagu Israel ɔbabun no anim ase. Wobetua sika no ama ɔbea no agya. Afei, ɔbabea no bɛyɛ ɔbarima no yere a ɔrennyaa no bio."},{"book":"5 Mose","chapter":"22","verse":"20","text":"Sɛ ɛkɔba sɛ kwaadu a wɔde bɔɔ no no yɛ nokware na wɔannya adansede a ɛfa ne babunyɛ no ho ankyerɛ a,"},{"book":"5 Mose","chapter":"22","verse":"21","text":"wɔde ɔbea no bɛba nʼagya fi abɔntenpon ano na kurom hɔ mmarima asiw no abo akum no. Ɔnam aguamammɔ so ayɛ animguase ade wɔ Israel, bere a ɔne nʼawofo te. Ɛsɛ sɛ mutu saa bɔne no ase fi mo mu."},{"book":"5 Mose","chapter":"22","verse":"22","text":"Sɛ wohu sɛ ɔbarima bi ne ɔbarima foforo bi yere da a, ɛsɛ sɛ wokum ɔbarima a ɔne ɔbea no dae no ne ɔbea no nyinaa. Ɛsɛ sɛ mutu saa bɔne no ase wɔ Israel."},{"book":"5 Mose","chapter":"22","verse":"23","text":"Sɛ ɔbarima bi hyia ababaa a ɔyɛ ɔbabun a ɔne obi ahyehyɛ aware na ɔbarima no ne ababaa no da na sɛ saa asɛm no sii wɔ kurow no mu a,"},{"book":"5 Mose","chapter":"22","verse":"24","text":"ɛsɛ sɛ mode wɔn baanu no kɔ kurow no apon ano kosiw wɔn abo kum wɔn. Ababaa no di fɔ, efisɛ na ɔwɔ kurom nanso wanteɛteɛ mu ampɛ mmoa. Ɛsɛ sɛ ɔbarima no nso wu, efisɛ wafa obi yere. Ɛsɛ sɛ mutu saa bɔne no ase fi mo mu."},{"book":"5 Mose","chapter":"22","verse":"25","text":"Sɛ ɔbarima bi hyia ɔbea a obi ne no ahyehyɛ aware wɔ wuram, na ɔbarima no hyɛ no ne no da a, ɛsɛ sɛ wokum ɔbarima a ɔyɛɛ saa no nkutoo."},{"book":"5 Mose","chapter":"22","verse":"26","text":"Monnyɛ ababaa no hwee, efisɛ ɔnyɛɛ bɔne biara a ɛma ɔfata owu. Saa asɛm yi te sɛ obi a watow ahyɛ ne yɔnko so akum no,"},{"book":"5 Mose","chapter":"22","verse":"27","text":"efisɛ ɔbarima no hyiaa ɔbea no wɔ wuram, na asiwa no teɛteɛɛ mu de, nanso wannya ogyefo biara."},{"book":"5 Mose","chapter":"22","verse":"28","text":"Sɛ wɔkyere ɔbarima bi sɛ wahyɛ ababaa bi a obi ne no nhyehyɛe aware, ne no ada a,"},{"book":"5 Mose","chapter":"22","verse":"29","text":"ɛsɛ sɛ otua dwetɛ kilogram abien ne fa ma ababaa no agya. Na ɛno akyi no, ɛsɛ sɛ ɔbarima no ware ababaa no, efisɛ wagu nʼanim ase na ɔrentumi nnyae no aware da."},{"book":"5 Mose","chapter":"22","verse":"30","text":"Ɔbarima biara nni ho kwan sɛ ɔne nʼagya yere da; ɛnsɛ sɛ ogu nʼagya mpa ho fi."}]}