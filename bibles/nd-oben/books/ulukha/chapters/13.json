{"data":[{"book":"ULukha","chapter":"13","verse":"1","text":"Bakhona ababelapho ngalesosikhathi abatshela uJesu ngamaGalile uPhilathu axubanisa imihlatshelo yawo legazi lawo."},{"book":"ULukha","chapter":"13","verse":"2","text":"UJesu waphendula wathi, “Kambe likhumbula ukuthi amaGalile lawo ayeyizoni kulamanye amaGalile ngoba ahlupheka kanjalo na?"},{"book":"ULukha","chapter":"13","verse":"3","text":"Ngithi, hatshi! Kodwa, ngaphandle kokuba liphenduke lani lonke lizabhubha."},{"book":"ULukha","chapter":"13","verse":"4","text":"Kumbe labo abalitshumi lasificaminwembili abafayo baze bawelwe ngumphotshongo waseSilowami, licabanga ukuthi babonile okudlula bonke ababehlala eJerusalema na?"},{"book":"ULukha","chapter":"13","verse":"5","text":"Ngithi, hatshi! Kodwa, ngaphandle kokuba liphenduke lani lonke lizabhubha.”"},{"book":"ULukha","chapter":"13","verse":"6","text":"Wasebatshela umzekeliso lo wathi, “Indoda ethile yayilesihlahla somkhiwa uhlanyelwe esivinini sayo, yasisiyacinga izithelo kuwo, kodwa yaziswela."},{"book":"ULukha","chapter":"13","verse":"7","text":"Yasisithi kuleyondoda eyayigcina isivini, ‘Sekuyiminyaka emithathu ngilokhu ngisiza ngizofuna izithelo kulesisihlahla somkhiwa kodwa ngingatholi lutho. Sigamule! Senzani kambe siqeda ukudla emhlabathini?’"},{"book":"ULukha","chapter":"13","verse":"8","text":"Indoda yaphendula yathi, ‘Nkosi, ake usiyekele nje okomnyaka owodwa, kengisihlakulele kuhle ngithele umvundiso."},{"book":"ULukha","chapter":"13","verse":"9","text":"Singathela ngomnyaka ozayo, kuzabe kulungile! Kodwa singangatheli, usungasigamula.’ ”"},{"book":"ULukha","chapter":"13","verse":"10","text":"Ngelinye iSabatha uJesu wayefundisa kwelinye isinagogu,"},{"book":"ULukha","chapter":"13","verse":"11","text":"khonapho kulowesifazane owangenwa ngumoya wamenza waba yisilima okweminyaka elitshumi lasificaminwembili. Wayegogekile esehluleka ukuhlala aqonde."},{"book":"ULukha","chapter":"13","verse":"12","text":"Kwathi uJesu embona wambizela phambili wathi kuye, “Mama, usukhululwe ekugogekeni kwakho.”"},{"book":"ULukha","chapter":"13","verse":"13","text":"Wasebeka izandla zakhe phezu kwakhe, masinyane nje owesifazane watshwaphuluka, waqonda, wasedumisa uNkulunkulu."},{"book":"ULukha","chapter":"13","verse":"14","text":"Umphathi wesinagogu wacunuka ngoba uJesu wayesilise ngeSabatha, wathi ebantwini, “Ziyisithupha insuku zokwenza umsebenzi. Ngakho libobuya lizosiliswa ngalezonsuku, hatshi ngeSabatha.”"},{"book":"ULukha","chapter":"13","verse":"15","text":"INkosi yamphendula yathi, “Lina bazenzisi! Kalizikhululi yini lonke lapha izifuyo zenu ngeSabatha esibayeni liyezinathisa na?"},{"book":"ULukha","chapter":"13","verse":"16","text":"Manje-ke, owesifazane lo oyindodakazi ka-Abhrahama, obebotshwe nguSathane okweminyaka eminengi, elitshumi lasificaminwembili, lithi kangakhululwa yini ngeSabatha kulokho obekumbophile?”"},{"book":"ULukha","chapter":"13","verse":"17","text":"Wathi esekutshilo lokhu, bonke ababephikisana laye bayangeka, kodwa abantu babethokoza ngazozonke izinto ezimangalisayo ayezenza."},{"book":"ULukha","chapter":"13","verse":"18","text":"UJesu wasebuza wathi, “Umbuso kaNkulunkulu ufana lani na? Kambe ngiwulinganise lani?"},{"book":"ULukha","chapter":"13","verse":"19","text":"Unjengentanga yemastadi eyathathwa ngenye indoda yayihlanyela esivandeni sayo. Yamila yakhula yaba yisihlahla, izinyoni zemoyeni zahlala engatsheni zaso.”"},{"book":"ULukha","chapter":"13","verse":"20","text":"Waphinda wabuza wathi, “Ngiwufanise lani umbuso kaNkulunkulu na?"},{"book":"ULukha","chapter":"13","verse":"21","text":"Unjengemvubelo eyathathwa ngowesifazane wayixubanisa lempuphu enengi, yabila yagcwala inhlama yonke.”"},{"book":"ULukha","chapter":"13","verse":"22","text":"UJesu wasehamba engena emadolobheni lemizini efundisa, ejonge ukuya eJerusalema."},{"book":"ULukha","chapter":"13","verse":"23","text":"Omunye wambuza wathi, “Nkosi, ngabalutshwana kuphela abazasindiswa na?”"},{"book":"ULukha","chapter":"13","verse":"24","text":"“Zamani ngamandla ukuthi lingene ngomnyango omncinyane, ngoba ngiyalitshela ukuthi abanengi bazazama ukungena kodwa bazakwehluleka."},{"book":"ULukha","chapter":"13","verse":"25","text":"Angavele aphakame umninindlu avale umnyango lizakuma phandle liqoqode lincenga lisithi, ‘Nkosi, sivulele umnyango.’"},{"book":"ULukha","chapter":"13","verse":"26","text":"Lapho lizakuthi, ‘Sadla lawe, sanatha sonke, njalo wafundisa emigwaqweni yakithi.’"},{"book":"ULukha","chapter":"13","verse":"27","text":"Kodwa uzaphendula athi, ‘Kangilazi, njalo kangikwazi ukuthi livela ngaphi. Sukani kimi, lonke lina benzi bobubi!’"},{"book":"ULukha","chapter":"13","verse":"28","text":"Kuzakuba khona ukukhala lokugedla kwamazinyo nxa selibona u-Abhrahama, u-Isaka loJakhobe labo bonke abaphrofethi embusweni kaNkulunkulu, kodwa lina ngokwenu lilahlelwe phandle."},{"book":"ULukha","chapter":"13","verse":"29","text":"Abantu bazavela empumalanga lasentshonalanga kanye lasenhla laseningizimu, bathathe izindawo zabo edilini lombuso kaNkulunkulu."},{"book":"ULukha","chapter":"13","verse":"30","text":"Ngempela bakhona labo abangabokucina abazakuba ngabokuqala, labangabokuqala abazakuba ngabokucina.”"},{"book":"ULukha","chapter":"13","verse":"31","text":"Ngalesosikhathi abanye abaFarisi beza kuJesu bathi kuye, “Suka lapha uye kwenye indawo. UHerodi ufuna ukukubulala.”"},{"book":"ULukha","chapter":"13","verse":"32","text":"Waphendula wathi, “Hambani liyotshela ikhanka lelo lithi, ‘Ngizawaxotsha amadimoni, ngisilise abantu, lamuhla lakusasa langosuku lwesithathu ngize ngiyiphethe indima yami.’"},{"book":"ULukha","chapter":"13","verse":"33","text":"Loba kunjani kumele ngiqhubeke ngohambo lwami lamuhla lakusasa langelanga elilandelayo, ngoba ngempela kakho umphrofethi ongafela ngaphandle kweJerusalema!"},{"book":"ULukha","chapter":"13","verse":"34","text":"Jerusalema, Jerusalema, wena obulala abaphrofethi, ubakhande ngamatshe labo abathunywe kuwe, sekukanengi ngiloyisa ukuqoqa ndawonye abantwabakho, njengesikhukhukazi siqoqa amatsiyane aso ngaphansi kwamaphiko aso, kodwa wawulokhu ungafuni!"},{"book":"ULukha","chapter":"13","verse":"35","text":"Khangela, indlu yakho isitshiywe ilunxiwa. Ngiyalitshela, kalisayikungibona futhi lize lithi, ‘Ubusisiwe lowo obuya ngebizo leNkosi.’13.35 AmaHubo 118.26”"}]}