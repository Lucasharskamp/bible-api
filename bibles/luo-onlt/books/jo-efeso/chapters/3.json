{"data":[{"book":"Jo-Efeso","chapter":"3","verse":"1","text":"Mano emomiyo an Paulo asedoko misumba Kristo Yesu nikech un joma ok jo-Yahudi."},{"book":"Jo-Efeso","chapter":"3","verse":"2","text":"Adier usewinjo kaka Nyasaye nomiya tijni mar ngʼwono nikech un,"},{"book":"Jo-Efeso","chapter":"3","verse":"3","text":"tiende ni, chenro mopondono nolerna tiende kaka obet, mana kaka asendikonu gi weche manok."},{"book":"Jo-Efeso","chapter":"3","verse":"4","text":"Ka usomo barupano to ubiro medo ngʼeyo kaka winjona chal korka weche mopondo mag Kristo."},{"book":"Jo-Efeso","chapter":"3","verse":"5","text":"E ndalo machon Nyasaye ne ok oelo tiend wachni ne ji, to koro oseele kuom Roho, kokonyore gi jootene maler kod jonabi."},{"book":"Jo-Efeso","chapter":"3","verse":"6","text":"Wach mopondoni en ni kaluwore gi Injili, joma ok jo-Yahudi bende koro osebedo jocham girkeni kaachiel gi Israel, ka gin kaachiel kaka ringruok achiel, kendo giriwore kodwa e singruokni kuom Kristo Yesu."},{"book":"Jo-Efeso","chapter":"3","verse":"7","text":"Ne abedo misumba mar Injilini kuom mich mar ngʼwono mane Nyasaye omiya kaluwore gi tekone matiyo kuoma."},{"book":"Jo-Efeso","chapter":"3","verse":"8","text":"Kata obedo ni an e ngʼama tinie moloyo jo-Nyasaye duto to ngʼwononi nomiya mondo ayal ne joma ok jo-Yahudi mwandu ma ok rum mar Kristo;"},{"book":"Jo-Efeso","chapter":"3","verse":"9","text":"kendo mondo anyis ji duto ongʼe maler tichna kuom wach mopondoni, mosebedo kopandi kuom Nyasaye mane ochweyo gik moko duto e higni mokalo."},{"book":"Jo-Efeso","chapter":"3","verse":"10","text":"Dwaro mare ne en ni koro onyis kit rieko mar Nyasaye ni joloch gi weg teko manie polo, kokadho kuom kanisa."},{"book":"Jo-Efeso","chapter":"3","verse":"11","text":"Notimo ma kuom Kristo Yesu Ruodhwa, kaluwore gi dwarone mane osechano chakre chon ni notim."},{"book":"Jo-Efeso","chapter":"3","verse":"12","text":"Ka wan kuom Yesu kendo wayie kuome to wanyalo dhi e nyim Nyasaye ka wan thuolo chutho kendo ka wan gi chir."},{"book":"Jo-Efeso","chapter":"3","verse":"13","text":"Emomiyo akwayou ni kik chunyu nyosre nikech sand ma ayudo nikech un, ngʼeuru ni sandruokna ema miyou duongʼ."},{"book":"Jo-Efeso","chapter":"3","verse":"14","text":"Pile ago chonga piny e nyim Wuoro,"},{"book":"Jo-Efeso","chapter":"3","verse":"15","text":"nikech kuome ema dhoudi mag joma oyie kuom Kristo duto manie polo gi piny yudoe nyinge madier."},{"book":"Jo-Efeso","chapter":"3","verse":"16","text":"Alamo Nyasaye mondo kuom duongʼne mosiko omiu teko e ngimau duto kuom teko mar Roho mare,"},{"book":"Jo-Efeso","chapter":"3","verse":"17","text":"mondo omi Kristo osiki e chunyu kuom yie. Alamo bende ni ka usiko kuome kendo udongo e herane,"},{"book":"Jo-Efeso","chapter":"3","verse":"18","text":"mondo omi un kaachiel gi jomaler duto ungʼe hera mar Kristo, ma lachne, gi borne, kod borne modhi malo kod tutne odhiero dhano ngʼeyo."},{"book":"Jo-Efeso","chapter":"3","verse":"19","text":"Alamo mondo ungʼe hera modhiero ngʼeyo gi rieko duto, eka upongʼ gi kit Nyasaye duto."},{"book":"Jo-Efeso","chapter":"3","verse":"20","text":"Mad Jal maka wakwayo gimoro amora to chiwo mathoth moloyo kaka wakwaye kata kaka waparo, kuom tekone matiyo kuomwa,"},{"book":"Jo-Efeso","chapter":"3","verse":"21","text":"oyud duongʼ e kanyakla mar joma oyie kendo kuom Kristo Yesu e tienge duto manyaka chiengʼ. Amin."}]}