{"data":[{"book":"Luka","chapter":"20","verse":"1","text":"Dok je poučavao i naviještao Radosnu vijest u Hramu, priđu mu svećenički poglavari, pismoznanci i starješine"},{"book":"Luka","chapter":"20","verse":"2","text":"pa ga upitaju: “Tko ti je dao pravo da to činiš? Tko te je ovlastio za to?”"},{"book":"Luka","chapter":"20","verse":"3","text":"On im odgovori: “Upitat ću i ja vas. Recite mi:"},{"book":"Luka","chapter":"20","verse":"4","text":"je li Ivanovo krštenje bilo s neba ili od ljudi?”"},{"book":"Luka","chapter":"20","verse":"5","text":"Oni počnu umovati i međusobno raspravljati: “Ako kažemo da je s neba, pitat će nas zašto mu onda nismo vjerovali."},{"book":"Luka","chapter":"20","verse":"6","text":"A ako kažemo da je od ljudi, narod će nas kamenovati jer su uvjereni da je Ivan prorok.”"},{"book":"Luka","chapter":"20","verse":"7","text":"Zato odgovore Isusu da ne znaju odakle je."},{"book":"Luka","chapter":"20","verse":"8","text":"A Isus im reče: “Onda ni ja vama neću reći otkuda mi vlast!”"},{"book":"Luka","chapter":"20","verse":"9","text":"Isus zatim narodu ispriča prispodobu: “Neki čovjek posadi vinograd i iznajmi ga vinogradarima. Zatim otputovao na mnogo godina."},{"book":"Luka","chapter":"20","verse":"10","text":"Kad dođe vrijeme berbe, pošalje slugu da ubere njegov dio uroda. Ali vinogradari ga pretuku i pošalju natrag praznih ruku."},{"book":"Luka","chapter":"20","verse":"11","text":"Pošalje im zatim drugog slugu, ali oni i njega pretuku, izgrde i pošalju natrag praznih ruku."},{"book":"Luka","chapter":"20","verse":"12","text":"Pošalje im i trećega, ali oni ga rane i otjeraju ga."},{"book":"Luka","chapter":"20","verse":"13","text":"‘Što da učinim?’ pitao se vlasnik vinograda. ‘Poslat ću im svojega ljubljenog sina. Prema njemu će se valjda odnositi s poštovanjem.’"},{"book":"Luka","chapter":"20","verse":"14","text":"Ali kad vinogradari ugledaju sina, počnu umovati: ‘Ovaj će naslijediti imanje. Ubijmo ga pa ćemo se domognuti imanja umjesto njega!’"},{"book":"Luka","chapter":"20","verse":"15","text":"Izbace ga iz vinograda i ubiju."},{"book":"Luka","chapter":"20","verse":"16","text":"Doći će i pobiti te vinogradare, a vinograd dati u najam drugima.”"},{"book":"Luka","chapter":"20","verse":"17","text":"Ali Isus ih dobro promotri i reče: “A što onda znači onaj ulomak iz Svetoga pisma:"},{"book":"Luka","chapter":"20","verse":"18","text":"Padne li tko na taj kamen, smrskat će se, i padne li kamen na koga, satrt će ga.”"},{"book":"Luka","chapter":"20","verse":"19","text":"Pismoznanci i svećenički poglavari htjeli su ga uhvatiti jer su dobro znali da se ta prispodoba odnosi na njih, ali bojali su se naroda."},{"book":"Luka","chapter":"20","verse":"20","text":"Vrebajući ga, pošalju mu uhode koji su se izdavali za pravednike da ga uhvate u riječi pa da ga mogu predati upraviteljevoj vlasti."},{"book":"Luka","chapter":"20","verse":"21","text":"“Učitelju,” kazaše Isusu, “znamo da govoriš istinu i da si nepristran jer ne gledaš tko je tko, nego prema istini poučavaš putu Božjemu."},{"book":"Luka","chapter":"20","verse":"22","text":"Reci nam je li dopušteno plaćati porez caru ili nije.”"},{"book":"Luka","chapter":"20","verse":"23","text":"Isus prozre njihovo lukavstvo pa reče:"},{"book":"Luka","chapter":"20","verse":"24","text":"“Pokažite mi kovani novac.20:24 U grčkome: denar. Čiji su ovo lik i natpis na kovanici?”"},{"book":"Luka","chapter":"20","verse":"25","text":"“Onda dajte caru carevo, ali Bogu valja dati Božje”, reče im."},{"book":"Luka","chapter":"20","verse":"26","text":"Tako ga nisu uspjeli uhvatiti u riječi pred narodom, već su ušutjeli zadivljeni odgovorom."},{"book":"Luka","chapter":"20","verse":"27","text":"Tada dođu k njemu neki od saduceja, koji tvrde da nema uskrsnuća, i upitaju ga:"},{"book":"Luka","chapter":"20","verse":"28","text":"“Gospodine, Mojsije nam je dao zakon prema kojemu, umre li oženjen muškarac bez djece, njegov se brat mora oženiti njegovom udovicom kako bi ona rodila sina koji će naslijediti posjed umrloga i nositi njegovo ime.20:28 Ponovljeni zakon 25:5-6."},{"book":"Luka","chapter":"20","verse":"29","text":"Bilo je sedmero braće. Prvi se brat oženi i umre a da nije imao djece."},{"book":"Luka","chapter":"20","verse":"30","text":"Drugi se brat oženi njegovom udovicom, ali također umre,"},{"book":"Luka","chapter":"20","verse":"31","text":"treći i sva ostala braća također. Tako nijedan od sedmorice ne ostavi potomstva."},{"book":"Luka","chapter":"20","verse":"32","text":"Na posljetku umre i žena."},{"book":"Luka","chapter":"20","verse":"33","text":"Čija će onda ona biti žena o uskrsnuću kad je bila udana za svu sedmoricu?”"},{"book":"Luka","chapter":"20","verse":"34","text":"“Ljudi ovoga svijeta žene se i udaju,” odgovori im Isus,"},{"book":"Luka","chapter":"20","verse":"35","text":"“ali oni koji budu dostojni biti dionicima onoga svijeta i uskrsnuća od mrtvih, neće se ni ženiti ni udavati."},{"book":"Luka","chapter":"20","verse":"36","text":"Neće više moći ni umrijeti: bit će poput anđela. Oni su Božja djeca, djeca uskrsnuća."},{"book":"Luka","chapter":"20","verse":"37","text":"A da će mrtvi uskrsnuti, čak je i Mojsije potvrdio u ulomku o gorućem grmu gdje Gospodina naziva ‘Bogom Abrahamovim, Izakovim i Jakovljevim’ dugo nakon što su oni poumirali.20:37 Izlazak 3:6."},{"book":"Luka","chapter":"20","verse":"38","text":"A Bog nije Bog mrtvih, već Bog živih! Svi su oni za Boga živi.”"},{"book":"Luka","chapter":"20","verse":"39","text":"“Dobro si rekao, Učitelju!” rekoše neki pismoznanci."},{"book":"Luka","chapter":"20","verse":"40","text":"I više se nisu usuđivali išta ga upitati."},{"book":"Luka","chapter":"20","verse":"41","text":"Tada Isus upita njih: “Kako mogu tvrditi da je Mesija Davidov sin?"},{"book":"Luka","chapter":"20","verse":"42","text":"Pa sâm je David u Knjizi psalama napisao:"},{"book":"Luka","chapter":"20","verse":"43","text":"dok ti ne bacim pod noge tvoje neprijatelje.’20:42-43 Psalam 110:1."},{"book":"Luka","chapter":"20","verse":"44","text":"Sâm ga je David nazvao svojim Gospodinom. Kako bi mu onda mogao biti sin?”"},{"book":"Luka","chapter":"20","verse":"45","text":"Zatim pred svim narodom reče učenicima:"},{"book":"Luka","chapter":"20","verse":"46","text":"“Čuvajte se pismoznanaca! Vole se šetati u dugim haljinama i da ih ljudi pozdravljaju na trgovima. U sinagogama vole sjediti na počasnim mjestima, a na gozbama na pročelju stola."},{"book":"Luka","chapter":"20","verse":"47","text":"Besramno troše udovička dobra, a prikrivaju se dugačkim molitvama u javnosti. Oni će biti strože kažnjeni.”"}]}