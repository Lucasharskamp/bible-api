{"data":[{"book":"2. Korintským","chapter":"11","verse":"1","text":"Doufám, že mé skromné řádky nevyčerpaly ještě všechnu vaši trpělivost. Už jenom chviličku strpení, prosím vás."},{"book":"2. Korintským","chapter":"11","verse":"2","text":"Záleží mi totiž na vás, opravdu moc mi na vás záleží – ne méně než samotnému Bohu. Jako byste byli mou jedinou dcerou, kterou jsem zaslíbil jedinému muži – Kristu. Chci mu ji přivést čistou, nedotčenou. Teď mi však svírá srdce úzkost, aby vaše věrná a čistá láska k němu nebyla zkalena a pošpiněna nebo aby docela nezanikla."},{"book":"2. Korintským","chapter":"11","verse":"3-4","text":"Víte přece, jak chytře dokázal satan ošálit Evu v ráji! A vy s takovým klidem popřáváte sluchu každému, kdo vám předkládá jiného Krista než my a vnáší mezi vás cizího ducha a rozšiřuje jakési jiné poselství, než jste slyšeli od nás."},{"book":"2. Korintským","chapter":"11","verse":"5","text":"Mám za to, že si s těmi veleapoštoly v ničem nezadám."},{"book":"2. Korintským","chapter":"11","verse":"6","text":"Jestli jsem slabší řečník, tak alespoň vím, o čem mluvím. O tom jste se přece mohli už přesvědčit, vždyť jsem to nejednou dokázal."},{"book":"2. Korintským","chapter":"11","verse":"7","text":"Nebo jsem snad chybil tím, že jsem od vás za svou kazatelskou službu nepřijal žádný plat? Že jsem sám sebe ponižoval, abych vám pomohl výš?"},{"book":"2. Korintským","chapter":"11","verse":"8","text":"Můj pobyt u vás hradily jiné křesťanské obce – tak jsem je „vykořisťoval“, jen abych vám nebyl na obtíž."},{"book":"2. Korintským","chapter":"11","verse":"9","text":"A když mi došly peníze a neměl jsem co do úst, zase jsem vás nežádal o pomoc, protože mi vypomohli křesťané z Makedonie. Ani korunu jsem od vás nevzal a také v budoucnu nevezmu."},{"book":"2. Korintským","chapter":"11","verse":"10","text":"A jako že sloužím Kristově pravdě – tak a ne jinak to budu dělat po celém Řecku."},{"book":"2. Korintským","chapter":"11","verse":"11-12","text":"Proč? Protože vás snad nemám rád? Bůh ví, že mám. Chci vám i nadále sloužit bez jakékoliv odměny, aby ti lidé nemohli tvrdit, že v naší a jejich činnosti není žádný rozdíl."},{"book":"2. Korintským","chapter":"11","verse":"13","text":"Vždyť jsou to podvodníci, tihle „lžiapoštolové“, kteří se za Kristovy vyslance pouze vydávají!"},{"book":"2. Korintským","chapter":"11","verse":"14","text":"Není se tomu ovšem co divit, vždyť i sám satan na sebe často bere andělskou podobu."},{"book":"2. Korintským","chapter":"11","verse":"15","text":"Jaký tedy div, že jeho pomahači se maskují za služebníky Boží! Však je nakonec spravedlivá odplata nemine."},{"book":"2. Korintským","chapter":"11","verse":"16","text":"Věřte mi, že to mám v hlavě docela v pořádku. A jestli ne, jak někteří tvrdí, proč bych se nemohl jednou trochu pochlubit po jejich způsobu a vyložit vám nějaké ty svoje přednosti?"},{"book":"2. Korintským","chapter":"11","verse":"17-21","text":"Jako křesťanovi by se mi to ovšem dost příčilo, ale jako údajný blázen si to snad mohu dovolit. Vy jste přece tak moudří, že umíte být i k bláznům shovívaví! Nevadí vám, že vás tyranizují a vydírají, že vámi pohrdají a šlapou po vás. Tedy ano, přiznávám, že tohle bych já nedokázal."},{"book":"2. Korintským","chapter":"11","verse":"22","text":"A jaké jsou jejich další přednosti? Starobylý původ? Promiňte nerozumnému, můj není horší! Náboženské vzdělání? Ani v tom nejsem pozadu."},{"book":"2. Korintským","chapter":"11","verse":"23","text":"Prohlašují se za Kristovy služebníky? Když se již nerozumně chlubím, pak i v tom se jim více než vyrovnám! Kdo vynaložil pro Krista více potu? Kdo byl vícekrát ve vězení, vícekrát týrán, vícekrát riskoval svou kůži?"},{"book":"2. Korintským","chapter":"11","verse":"24","text":"Pětkrát mi nechali židé vysázet devětatřicet ran karabáčem na holá záda."},{"book":"2. Korintským","chapter":"11","verse":"25","text":"Třikrát mě zmlátili klacky, jednou dokonce kamenovali. Třikrát jsem zažil ztroskotání lodi, z toho jednou jsem noc a den strávil ve vlnách moře."},{"book":"2. Korintským","chapter":"11","verse":"26-27","text":"Kolikrát jsem cestoval stovky vyčerpávajících kilometrů, ohrožován rozvodněnými řekami, lupiči, vlastními soukmenovci i pohany. Smrt mi hrozila v rozběsněných davech i liduprázdných pouštích, na rozbouřeném moři i mezi falešnými bratry. Vím, co jsou bezesné noci a smrtelná únava, sžíravý hlad a mučivá žízeň, co je být na kost promrzlý a nemít se čím zahřát."},{"book":"2. Korintským","chapter":"11","verse":"28-29","text":"A k tomu navíc neustálé starosti, jak se vede mým křesťanským obcím. Odmítl jsem snad někdy pomoc někomu, koho tížilo svědomí? Netrápil jsem se snad, kdykoliv někdo kolísal ve víře?"},{"book":"2. Korintským","chapter":"11","verse":"30-31","text":"Když už jsem tedy nucen nějak se chlubit, budu mluvit o věcech, které neslouží ke cti mně, nýbrž Bohu. On – věčná sláva jeho jménu – ví, že nelžu."},{"book":"2. Korintským","chapter":"11","verse":"32","text":"V Damašku dal místodržící krále Arety hlídat městské brány, aby mě dopadl."},{"book":"2. Korintským","chapter":"11","verse":"33","text":"Nechal jsem se tedy spustit na laně z okna v městských branách a tak jsem z té pasti utekl. Co tomu říkáte?"}]}