{"data":[{"book":"Yohani","chapter":"16","verse":"1","text":"“Ndivawombela naha ili mukotoki kuleka ujumilu wenu."},{"book":"Yohani","chapter":"16","verse":"2","text":"Davavavingi munyumba shawu sha Chapanga, chipindi chikwisa chila kila mundu yavawulaya daamanyi akumuwushila Chapanga litambiku."},{"book":"Yohani","chapter":"16","verse":"3","text":"Vandu davagoli naha nongwa vamumanya ng'odu Tati na nenga."},{"book":"Yohani","chapter":"16","verse":"4","text":"Ndivawombela filongu afi, ili chipindi pachifika muvi na ngumbungumbu kucha ndivawombilili kala."},{"book":"Yohani","chapter":"16","verse":"5","text":"“Ponopa nguyenda kwa mweni yanayishili, lakini kwahela mundu yadasha nguyenda koti."},{"book":"Yohani","chapter":"16","verse":"6","text":"Ndivawombela naha, mundima shenu mumema ligafugafu."},{"book":"Yohani","chapter":"16","verse":"7","text":"Lakini ndivawombela nakaka, finofu kwa yumwi nenga kuwuka, kwanongwa nenga pang'uka ng'odu, dayisi ha Mtangi, ila pang'uka, dandimulayishi kwa yumwi."},{"book":"Yohani","chapter":"16","verse":"8","text":"Mweni payisa, davamanyishi vandu va pamlima milandu kucha vatoshangila milandu ya sambi na ugoleki na fiyilatili highilu ya Chapanga."},{"book":"Yohani","chapter":"16","verse":"9","text":"Vatoshangila milandu ya sambi, kwanongwa vajumila ng'odu nenga,"},{"book":"Yohani","chapter":"16","verse":"10","text":"Kwilata ugoleki kwanongwa nenga nguyenda kwa Tati, damung'oni kandi ha,"},{"book":"Yohani","chapter":"16","verse":"11","text":"vatoshangila mumilandu ya kuhigha, nongwa Lijangavandu mkomi wa mlima awu kahighiwa kala."},{"book":"Yohani","chapter":"16","verse":"12","text":"“Ngali na filongu fitangalili fya kuvawombela, lakini dafivi vitangalili munu kwa yumwi kufikamula fyosi."},{"book":"Yohani","chapter":"16","verse":"13","text":"Topi payisa Mfuki mweni, ayu ndi yalangusha unakaka wa Chapanga, davalongoshi muunakaka wosi, mweni davawombeli kwa uwesu waki mweni lakini davawombeli fyapikanila na fila dafiyisi kuwulongolu."},{"book":"Yohani","chapter":"16","verse":"14","text":"Mweni dajumi nenga, nongwa datoli fyang'ombilili avawombeli yumwi."},{"book":"Yohani","chapter":"16","verse":"15","text":"Fyosi fya Tati wangu fya nenga, ndi nongwa ndawombili Mfuki Mng'alili datoli fila fyindimugayilili avawombeli yumwi."},{"book":"Yohani","chapter":"16","verse":"16","text":"“Yikali chipindi chidokwa hela damung'oni ha, pambeli padokwa damung'oni.”"},{"book":"Yohani","chapter":"16","verse":"17","text":"Vandundami vaki vamu vayikanganikili, “Afi fya detili fina mana liki? Kutuwombela chisighala chipindi chidokwa datumuwoni ha na kudeta, ‘Samba kawuka, samba kawuya na akuyenda kwa Tati.’"},{"book":"Yohani","chapter":"16","verse":"18","text":"Vasiyala vakwidasha, ‘Chilongu liki achi chawomba?’ Tumanya ha chawomba.”"},{"book":"Yohani","chapter":"16","verse":"19","text":"Yesu kamanya kucha vadayila kumdasha, topi kavawombela, “Chimwidasha liki kucha ng'omba, samba ndivaleka damung'oni ha pambeli samba mung'ona."},{"book":"Yohani","chapter":"16","verse":"20","text":"Nakaka nguvawombela, yumwi damulili kunu pamu yidedeka, topi, mlima dausekeleli, yumwi damukalali, kukalala kwa yumwi dakughalambuki cheleli buja."},{"book":"Yohani","chapter":"16","verse":"21","text":"Mdala palela, kana lihingili nongwa saa yaki yifika ya kulela, leki palela mwana, akwivasuwa lila lihingili lya kulela kwanongwa ya cheleli."},{"book":"Yohani","chapter":"16","verse":"22","text":"Na yumwi wuwula, muna lung'ong'u, lakini nenga dandang'aniki na yumwi kandi, yumwi damumemi cheleli buja mumunda shyenu, kwahela yawesha kuvawushila seku shyenu."},{"book":"Yohani","chapter":"16","verse":"23","text":"Mulijuva lila damungonyi chindu ng'odu. Nakaka nguvawombela, Tati wa nenga davagayili chila chimumluva kwa litawa lyangu."},{"book":"Yohani","chapter":"16","verse":"24","text":"Mbaka ponopa munuva ng'odu chindu chochosi mulitawa lyangu. Muluvi, damupati, kusekelela kwa yumwi kuvi jola."},{"book":"Yohani","chapter":"16","verse":"25","text":"“Ng'omba kwa ng'ombelu ya kuyifwana na yumwi, kuvawombela milandu ayi. Saa yikwisa nenga danywangi kwa kuyifwana ha, dang'ombi lipala hela milandu ya Tati."},{"book":"Yohani","chapter":"16","verse":"26","text":"Mulijuva lila damuluvi kwa kupitila litawa lyangu, ngudeta ha kucha nenga dandivaluvili kwa Tati,"},{"book":"Yohani","chapter":"16","verse":"27","text":"Tati mweni kavatama yumwi. Kavatama yumwi kwanongwa mundama nenga na mujumila kucha nenga fuma kwa Chapanga."},{"book":"Yohani","chapter":"16","verse":"28","text":"Fuma kwa Tati, nyisa mumlima, ponopa nguwuleka mlima nguwuya kwa Tati wangu.”"},{"book":"Yohani","chapter":"16","verse":"29","text":"Pambeli vandundami vaki vamuwombela, “Ponopa ukuwomba lipala, ukudeta lipala ngajila chifisu mung'ombelu."},{"book":"Yohani","chapter":"16","verse":"30","text":"Tumanya kucha yuwi kumanya milandu yosi kwahela mundu wa kukudasha naha tujumila kucha yuwi kufuma kwa chapanga.”"},{"book":"Yohani","chapter":"16","verse":"31","text":"Yesu kavayangula, “Ponopa mukujumila?"},{"book":"Yohani","chapter":"16","verse":"32","text":"Dachisi chipindi na chiva kala, mwavosi damulekanili kila mundu na kaya yaki, damuneki weka, lakini nguva weka ha kwanongwa Tati wangu kava na nenga."},{"book":"Yohani","chapter":"16","verse":"33","text":"Ndivawombela naha ili yumwi muvi na kusika pamuva pamu na nenga. Vandu vamlima davavagoboli lakini mudindali! Mlima ndiwuwesha kala.”"}]}