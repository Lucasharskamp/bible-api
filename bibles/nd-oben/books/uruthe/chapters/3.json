{"data":[{"book":"URuthe","chapter":"3","verse":"1","text":"Ngelinye ilanga uNawomi, uninazala wathi kuye, “Ndodakazi yami, akungcono ngikudingele umuzi lapho ozagcineka khona kuhle na?"},{"book":"URuthe","chapter":"3","verse":"2","text":"UBhowazi lo obusebenza lamantombazana akhe, yisihlobo sethu. Ngobusuku balamhlanje uzabe esela ibhali esizeni."},{"book":"URuthe","chapter":"3","verse":"3","text":"Geza, uziqhole ngamakha, ugqoke izigqoko zakho zokuceca. Ubususiya esizeni, kodwa ungaze waziveza kuye aze aqede ukudla lokunatha."},{"book":"URuthe","chapter":"3","verse":"4","text":"Nxa eselala, uqaphelise indawo alala kuyo, ubusufika wambule ezinyaweni zakhe ulale lapho. Uzakutshela ukuthi wenzeni.”"},{"book":"URuthe","chapter":"3","verse":"5","text":"URuthe wathi, “Ngizakwenza lokho ongitshela khona.”"},{"book":"URuthe","chapter":"3","verse":"6","text":"Wasesuka waya esizeni, wenza konke ayekutshelwe nguninazala."},{"book":"URuthe","chapter":"3","verse":"7","text":"Kwathi uBhowazi esethabe kakhulu ngemva kokudla lokunatha, wasuka wayalala ekucineni kwenqumbi yamabele. URuthe wasondela ngokuthula, wembula inyawo zakhe, waselala lapho."},{"book":"URuthe","chapter":"3","verse":"8","text":"Kwathi phakathi kobusuku indoda yethuswa ngokuthile, yasiphenduka yathola owesifazane elele ezinyaweni zayo."},{"book":"URuthe","chapter":"3","verse":"9","text":"Yabuza yathi, “Ungubani wena?”"},{"book":"URuthe","chapter":"3","verse":"10","text":"Yena wathi, “UThixo akubusise, ndodakazi yami. Umusa wakho lo mkhulu ukwedlula lokho okwenze kuqala. Awuzange ukhethe ukulandelana lamajaha, ingabe nganothileyo loba angabayanga."},{"book":"URuthe","chapter":"3","verse":"11","text":"Ngakho-ke, ungesabi ndodakazi yami. Ngizakwenzela konke okucelayo. Bonke abantu bakulo umuzi bayakwazi ukuthi wena ungowesifazane oqotho."},{"book":"URuthe","chapter":"3","verse":"12","text":"Lanxa kuliqiniso ukuthi mina ngiyisihlobo esihlengayo, kodwa ukhona oyisihlobo esiseduze okwedlula mina."},{"book":"URuthe","chapter":"3","verse":"13","text":"Hlala lapha lobubusuku, kuthi ekuseni nxa efuna ukukuhlenga; uzakwenza njalo. Kodwa nxa engakavumi lokho, mina ngizakwenza lokho njengoba uThixo ephila. Lala lapha kuze kuse.”"},{"book":"URuthe","chapter":"3","verse":"14","text":"Ngakho walala kwaze kwasa, wasevuka engakananzelelwa muntu; uBhowazi wathi kuye, “Ungaze watshela muntu ukuthi ukhona owesifazane oke weza esizeni.”"},{"book":"URuthe","chapter":"3","verse":"15","text":"Wengeza wathi, “Letha kimi isembatho leso osembetheyo usivule.” Kwathi esenzenjalo, wathela kuso ibhali eyizilinganiso eziyisithupha wamethesa. Wasesuka wabuyela ngekhaya."},{"book":"URuthe","chapter":"3","verse":"16","text":"URuthe wathi efika kuninazala, uNawomi wabuza wathi, “Kuhambe njani ndodakazi yami?”"},{"book":"URuthe","chapter":"3","verse":"17","text":"wengeza esithi, “Ungiphe izilinganiso eziyisithupha zebhali wathi, ‘Ungaze wabuyela kunyokozala ungelalutho.’ ”"},{"book":"URuthe","chapter":"3","verse":"18","text":"UNawomi wasesithi, “Mana ndodakazi yami, uze ubone okuzakwenzakala. Umuntu lo kasoke aphumule indaba le ize ilungiswe lamhlanje.”"}]}