{"data":[{"book":"Yɛtɛ sɔtɔɛ","chapter":"19","verse":"1","text":"Kike saxan yati to dangi, kelife e mini Misira bɔxi ra tɛmui naxɛ, Isirayilakae naxa so Turusinina gbengberenyi ma."},{"book":"Yɛtɛ sɔtɔɛ","chapter":"19","verse":"2","text":"E to keli Refidimi, e naxa so Turusinina gbengberenyi ma, e yonkin geya ya tagi."},{"book":"Yɛtɛ sɔtɔɛ","chapter":"19","verse":"3","text":"Munsa naxa te geya fari sigafe Alatala yire. Alatala naxa a xili geya fari, a a masen a bɛ, «I xa a fala Isirayilakae Yaxuba bɔnsɔɛ bɛ,"},{"book":"Yɛtɛ sɔtɔɛ","chapter":"19","verse":"4","text":"‹Wo bara a to, n fe naxan nabaxi Misirakae ra. Wo bara a kolon n faxi wo ra n yire ki naxɛ. A luxi alɔ wo bakixi xɔni nan fari."},{"book":"Yɛtɛ sɔtɔɛ","chapter":"19","verse":"5","text":"Xa wo n xui suxu n ma saatɛ rakamalife ra, wo fama nɛ findide n ma ɲama sugandixi ra si birin ya ma. N gbe nan duniɲa birin na,"},{"book":"Yɛtɛ sɔtɔɛ","chapter":"19","verse":"6","text":"kɔnɔ wo tan findima n ma si sɛniyɛnxi nan na, naxan sɛrɛxɛdubɛ wali rabama.› I xa na masenyi ti Isirayilakae bɛ.»"},{"book":"Yɛtɛ sɔtɔɛ","chapter":"19","verse":"7","text":"Munsa naxa goro, a fori birin xili, a fa Alatala xa masenyi birin dɛntɛgɛ e bɛ."},{"book":"Yɛtɛ sɔtɔɛ","chapter":"19","verse":"8","text":"Ɲama birin naxa a fala, «Muxu Alatala xui birin suxuma nɛ.»"},{"book":"Yɛtɛ sɔtɔɛ","chapter":"19","verse":"9","text":"Alatala naxa a masen Munsa bɛ, «N fama wɔyɛnde i bɛ nuxui kui ɲama ya xɔri, alako e xa lanlanteya sa i ma tɛmui birin.»"},{"book":"Yɛtɛ sɔtɔɛ","chapter":"19","verse":"10","text":"Alatala naxa a masen Munsa bɛ, «A fala ɲama bɛ, e xa e yɛtɛ rasɛniyɛn to nun tina. E xa e xa dugie fan xa."},{"book":"Yɛtɛ sɔtɔɛ","chapter":"19","verse":"11","text":"E xa rɛdi tina bora ya ra, barima n fama nɛ gorode ɲama birin ya tode ra na lɔxɔɛ Turusinina geya fari."},{"book":"Yɛtɛ sɔtɔɛ","chapter":"19","verse":"12","text":"I xa naaninyi sa geya rabilinyi birin ma, i fa a fala ɲama bɛ, ‹Mixi yo naxa te geya fari, mixi yo naxa a makɔrɛ a ra, barima naxan yo din a ra, na kanyi faxama nɛ.›"},{"book":"Yɛtɛ sɔtɔɛ","chapter":"19","verse":"13","text":"Wo naxa wo bɛlɛxɛ din na kanyi ra, wo a magɔnɔ gɛmɛ ra han a faxa. Xa na mu, wo xa a masɔxɔ xalie ra. A findi daalise ra, a findi mixi ra, a lanma a xa faxa. Mixi mu lanma a xa te geya fari, fo sara xui na mini mixi sugandixi ndee fa te.»"},{"book":"Yɛtɛ sɔtɔɛ","chapter":"19","verse":"14","text":"Munsa to goro geya ma ɲama yire, a naxa marasɛniyɛnyi fe fala e bɛ, e xa e yɛtɛ nun e xa dugie rasɛniyɛn."},{"book":"Yɛtɛ sɔtɔɛ","chapter":"19","verse":"15","text":"A naxa a fala ɲama bɛ, «Wo xa wo yɛtɛ yailan tina bora ya ra. Sade fe naxa lu wo tan nun wo xa ginɛe tagi.»"},{"book":"Yɛtɛ sɔtɔɛ","chapter":"19","verse":"16","text":"A xi saxan lɔxɔɛ, galanyi nun seyamakɔnyi naxa bira bɔxi ma gɛɛsɛgɛ, nuxui ifɔɔrɔxi naxa to geya ma. Sara xui naxa mini sɛnbɛ ra. Ɲama birin naxa gaaxu."},{"book":"Yɛtɛ sɔtɔɛ","chapter":"19","verse":"17","text":"Munsa naxa ɲama mati geya lanbanyi Ala xui ramɛde."},{"book":"Yɛtɛ sɔtɔɛ","chapter":"19","verse":"18","text":"Tuuri nu na Turusinina geya ma, barima Alatala nu bara goro tɛ tagi. Na tuuri nu tema nɛ, alɔ fiili na gan. Geya nu sɛrɛnma sɛnbɛ ra."},{"book":"Yɛtɛ sɔtɔɛ","chapter":"19","verse":"19","text":"Sara xui nu sigama gbo ra. Na tɛmui Munsa naxa wɔyɛn, Ala naxa a yaabi."},{"book":"Yɛtɛ sɔtɔɛ","chapter":"19","verse":"20","text":"Alatala naxa goro Turusinina geya fari, a fa Munsa xili. Munsa to te naa,"},{"book":"Yɛtɛ sɔtɔɛ","chapter":"19","verse":"21","text":"Alatala naxa a masen a bɛ, «I xa goro, i xa a fala ɲama bɛ, e naxa wuruntun n tofe ra de, xa na mu a ra, a gbegbe faxama nɛ."},{"book":"Yɛtɛ sɔtɔɛ","chapter":"19","verse":"22","text":"Hali sɛrɛxɛdubɛ naxee e makɔrɛma n na, e xa e yɛtɛ rasɛniyɛn, alako n naxa fa e faxa.»"},{"book":"Yɛtɛ sɔtɔɛ","chapter":"19","verse":"23","text":"Munsa naxa a fala Alatala bɛ, «Ɲama mu nɔma tide Turusinina geya fari, barima i ɲan bara muxu yamari naaninyie xa sa geya rabilinyi ma, ɲama xa lu e xati ma.»"},{"book":"Yɛtɛ sɔtɔɛ","chapter":"19","verse":"24","text":"Alatala naxa a masen a bɛ, «I xa goro sinden Haruna fɔxɔ ra. Na tɛmui wo firin xa te. Sɛrɛxɛdubɛe nun ɲama naxa te de, xa na mu a ra, e faxama nɛ.»"},{"book":"Yɛtɛ sɔtɔɛ","chapter":"19","verse":"25","text":"Munsa naxa goro ɲama yire, a fa na masenyi ti e bɛ."}]}