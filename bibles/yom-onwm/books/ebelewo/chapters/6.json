{"data":[{"book":"Ebelewo","chapter":"6","verse":"1","text":"Diawu tubikeno viokisa thangu mu malongi ma thonono ma Klisto, vayi bika tubaluka kuidi malongi ma bakulutu mu kambu buela tula zifundasio. Bu dinsundula ti : balula khadulu yintotukilanga mu mavanga mannatanga ku lufua ayi mu minu mu Nzambi,"},{"book":"Ebelewo","chapter":"6","verse":"2","text":"mu malongi ma mbotokolo ayi ma thetokolo yi mioko, mu mfulukulu yi bafua ayi mu tsambusulu yi mvu ka mvu."},{"book":"Ebelewo","chapter":"6","verse":"3","text":"Buna buawu bobo tuela vanga enati Nzambi veni minsua."},{"book":"Ebelewo","chapter":"6","verse":"4","text":"Bila bulendi baka bubela ko ti batu bobo batuama kienzolo, bobo babimba lueki lu dikaba di Diyilu, bobo baba kithuadi mu Pheve Yinlongo,"},{"book":"Ebelewo","chapter":"6","verse":"5","text":"bobo babimba lueki lu Mambu ma Nzambi ayi lulendo lu tsungi yidi ku ntuala,"},{"book":"Ebelewo","chapter":"6","verse":"6","text":"vayi bawu bua, buna balendi buela vutuka balula mavanga ko bila balembo bandi muana Nzambi va dikulusi mu diambu diawu vekaayi balembo mfuisi tsoni va meso ma batu."},{"book":"Ebelewo","chapter":"6","verse":"7","text":"Bila ntoto wowo wunokonongo zimvula ziwombo ayi weti buta bikunusu binsadulungu kuidi batu bobo bakununu wawu, buna Nzambi wunsakumunanga ntoto beni."},{"book":"Ebelewo","chapter":"6","verse":"8","text":"Vayi enati ntoto beni weti buta zitsolokoto ayi zitsendi buna wusiedi kadi luvalu ko. Buna weka nduka singu bosi tsukuluꞌandi yoko ku mbazu."},{"book":"Ebelewo","chapter":"6","verse":"9","text":"A bakundi ba luzolo, ka diambu ko tuntuba bobo vayi diana tusidi ti lubeki mambu malutidi mu mboti, mannatanga ku phulusu."},{"book":"Ebelewo","chapter":"6","verse":"10","text":"Bila Nzambi widi wusonga ; kalendi zimbakana ko kisalu kioki lusala ayi luzolo lueno lolo lumonisa mu diambu di dizina diandi bu lusadila banlongo ayi lukidi ku basadila."},{"book":"Ebelewo","chapter":"6","verse":"11","text":"Tutidi ti kadika mutu mu beno kamonisa bufula bu phila yoyi mu diambu di keba diana di duka nate kuna tsukulu ;"},{"book":"Ebelewo","chapter":"6","verse":"12","text":"mu diambu lubika kituka miolo vayi lusokudila batu bobo beti vingila kiuka kioki bavanina tsila, mu minu ayi mu mvibudulu."},{"book":"Ebelewo","chapter":"6","verse":"13","text":"Nzambi bu kavana tsila kuidi Abalahami, Nzambi wulevila ndefi mu dizina diandi veka, bu kasia baka ko mutu wunkaka wunlutila wowo kafueti levila ndefi ;"},{"book":"Ebelewo","chapter":"6","verse":"14","text":"ayi wukamba ti : bukiedika, ndiela kusakumuna buwombo ayi ndiela todisa nkunꞌaku."},{"book":"Ebelewo","chapter":"6","verse":"15","text":"Mu mvibudulu yingolo Abalahami kavingidila ayi katambudila mambu momo mamvanina Nzambi tsila."},{"book":"Ebelewo","chapter":"6","verse":"16","text":"Bila batu beta levila ndefi mu dizina di mutu wunkaka wubalutidi. Bila, mu diambu diawu, ndefi yidi dimbu mu manisa ziphakazioso."},{"book":"Ebelewo","chapter":"6","verse":"17","text":"Diawu Nzambi bu kazola monisa kuidi batu bobo bela vinginina kiuka kiandi kioki kavanina tsila ti lukanu luandi lulendi baluka ko, buna wuleva ndefi."},{"book":"Ebelewo","chapter":"6","verse":"18","text":"Mu diambu di mambu muadi malendi viakana ko, mawu mammonisa ti Nzambi kalendi vuna ko. Mu mawu tubaka bu kindusulu mu simbidila diana diodi tukubukulu, beto tumana baka suamunu."},{"book":"Ebelewo","chapter":"6","verse":"19","text":"Diana diodi didi kuidi beto banga sengo kinsingiminanga muela, diana beni didi dikinda ayi dingolo. Diana beni dinkotanga, sabuka lido nate ku khati buangu kioki kilutidi nlongo,"},{"book":"Ebelewo","chapter":"6","verse":"20","text":"kuna ku kota Yesu banga ntuami ntuala, mu diambu dieto. Wuyikidi pfumu yi zinganga Nzambi mu zithangu zioso banga buididi Meleshisedeki."}]}