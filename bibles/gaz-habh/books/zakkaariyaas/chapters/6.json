{"data":[{"book":"Zakkaariyaas","chapter":"6","verse":"1","text":"Ani ammas ol nan milʼadhe; kunoo gaariiwwan afur kanneen gaarran lama jechuunis tulluuwwan naasii gidduu gad baʼan nan arge!"},{"book":"Zakkaariyaas","chapter":"6","verse":"2","text":"Gaariin jalqabaa fardeen didiimoo, lammaffaan gugurraa,"},{"book":"Zakkaariyaas","chapter":"6","verse":"3","text":"sadaffaan adaadii, afuraffaan immoo farda daamaa qaba ture; isaan hundinuu jajjaboo turan."},{"book":"Zakkaariyaas","chapter":"6","verse":"4","text":"Anis, “Yaa gooftaa ko, isaan kunneen maali?” jedheen ergamaa Waaqayyoo natti dubbachaa ture sana gaafadhe."},{"book":"Zakkaariyaas","chapter":"6","verse":"5","text":"Ergamaan Waaqayyoo sunis akkana jedhee naaf deebise; “Isaan kunneen hafuurota samii afran fuula Gooftaa lafa hundaa dura iddoo dhaabachaa turanii gad baʼanii dha."},{"book":"Zakkaariyaas","chapter":"6","verse":"6","text":"Kan fardeen gugurraa qabu gara biyya kaabaa deema; kan fardeen adaadii qabu gara biyya lixa biiftuu deema; kan fardeen daamaa qabu immoo gara biyya kibbaa deemaa.”"},{"book":"Zakkaariyaas","chapter":"6","verse":"7","text":"Fardeen jajjaboon sun yeroo gad baʼanitti guutummaa lafaa irra asii fi achi deemuu barbaadanii turan. Innis “Guutummaa lafaa irra deemaa!” jedheen. Kanaafuu isaan guutummaa lafaa irra deeman."},{"book":"Zakkaariyaas","chapter":"6","verse":"8","text":"Ergasii inni na waamee, “Ilaali, warri gara biyya kaabaa deeman sun biyya kaabaatti Hafuura koo boqochiisaniiru” naan jedhe."},{"book":"Zakkaariyaas","chapter":"6","verse":"9","text":"Ergasii dubbiin Waaqayyoo akkana jedhee gara koo dhufe;"},{"book":"Zakkaariyaas","chapter":"6","verse":"10","text":"“Boojiʼamtoota Baabilon irraa dhufan jechuunis Heldaayi, Xoobbiyaa fi Yedaaʼiyaa irraa meetii fi warqee fuudhi. Gaafasuma gara mana Yosiyaas ilma Sefaaniyaa dhaqi."},{"book":"Zakkaariyaas","chapter":"6","verse":"11","text":"Meetii fi warqee sana fuudhiitii gonfoo tolchi; gonfoo sanas mataa Iyyaasuu lubicha ol aanaa ilma Yehoozaadaaq irra kaaʼi."},{"book":"Zakkaariyaas","chapter":"6","verse":"12","text":"Waaqayyo Waan Hunda Dandaʼu akkana jedha, jedhii itti himi: ‘Kunoo namichi maqaan isaa Damee jedhamu tokko as jira; innis damee baasee iddoo isaatii dagaagee dhaqee mana qulqullummaa Waaqayyoo ijaara."},{"book":"Zakkaariyaas","chapter":"6","verse":"13","text":"Namni mana qulqullummaa Waaqayyoo ijaaru isa; inni ulfina uffatee teessoo isaa irra taaʼee ni bulcha. Inni teessoo isaa irratti luba taʼa. Walii galteen nagaas isaan lamaan gidduu ni jiraata.’"},{"book":"Zakkaariyaas","chapter":"6","verse":"14","text":"Gonfoon sunis yaadannoo Heelem, Xoobbiyaa, Yedaaʼiyaatii fi Heeni ilma Sefaaniyaa tiif mana qulqullummaa Waaqayyoo keessa ni kaaʼama."},{"book":"Zakkaariyaas","chapter":"6","verse":"15","text":"Warri fagoo jiraatan dhufanii ijaarsa mana qulqullummaa Waaqayyoo ni gargaaru; isinis akka Waaqayyo Waan Hunda Dandaʼu isinitti na erge ni beektu. Yoo isin akka gaarii Waaqayyo Waaqa keessaniif ajajamtan wanni kun ni taʼa.”"}]}