{"data":[{"book":"Hebrew","chapter":"8","verse":"1","text":"Hiwarakip eini'n nirilna chongru khetkha angme nitinchu, marwaanna Pathian reng in-ongna changtiangnga in-ong kha ka-ang Thiampu Kaliankhet eini'n ninei. Minpkla 110:1"},{"book":"Hebrew","chapter":"8","verse":"2","text":"Miring kut-ah insak ka-emak Pumi khan isak inthiang maichaam innsuungnga Inthiang Khet Munkhan thiampu kaliankhet eya Ama'n sepa itho kha eii."},{"book":"Hebrew","chapter":"8","verse":"3","text":"Thiampu kaliankhet rakip in Pathian diangnga kutchoi ngai khat-um inthooina sangai kape sik-ah inkadang eii, khawajarra eini Thiampu Kaliankhet innum angmekhat pesik anei ngersik asuok."},{"book":"Hebrew","chapter":"8","verse":"4","text":"Ama'n nuoipil chungnga leiom inchu, thiampu lei-enuni, ajarchu Jihudi ngai Dan dungjuiya kutchoi kapesik thiampu ngaikha inleiom suojei."},{"book":"Hebrew","chapter":"8","verse":"5","text":"Thiampu ngai'n inmani chuon inleitho kha inthiangnga marwaanna omchan khat-um raliim bitkha intho eii. Moses in itho khale in-angrip kha eii. Ama'n Inthiang Maichaam-inn asaksik phakhan, Pathian in Moses diangkhan ati, “Chingnga nangdiang naminmu omchan rakip ngaikha masialleiya sakro.” Suok 25:40"},{"book":"Hebrew","chapter":"8","verse":"6","text":"Takkha tuunchu, Jisu diang khan inmani ta neek-ah akalok thiampu chuon kha inpejei, ajarchu hiwahi akathakhet chong-inkhitna inkhat ejarra, Pathian li ama mi ngai karra inadapi inzootna kha-um akatha alei eii."},{"book":"Hebrew","chapter":"8","verse":"7","text":"Inzootna mansakhet khan insialna leiommak inchu, inni huuina hi arei enunijei."},{"book":"Hebrew","chapter":"8","verse":"8","text":"Takkha Pathian in ami ngai masialna kha amu phakhan hintia aril,"},{"book":"Hebrew","chapter":"8","verse":"9","text":"Hiwahi kei'n inpi-inpu ngaile inzootna kileibool khale in-ang nunijei"},{"book":"Hebrew","chapter":"8","verse":"10","text":"Tuun, hiwa inzootna hi eii kei'n Israel mi ngaile inruoiya kaboolsik"},{"book":"Hebrew","chapter":"8","verse":"11","text":"Inmani tu inkhat innum insap ngaidiang minchu nunu"},{"book":"Hebrew","chapter":"8","verse":"12","text":"Inmanu ngaikha kei'n kangaidam sik eii"},{"book":"Hebrew","chapter":"8","verse":"13","text":"Inzootna kathar khat nirilna hin, Pathian in ma-insa kha amaruo min-ejei; halli amaruo khat-um kheella hongkamaruo rakip kha innot-ah amangsik ejei."}]}