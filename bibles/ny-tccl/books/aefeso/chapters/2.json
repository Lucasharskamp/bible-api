{"data":[{"book":"Aefeso","chapter":"2","verse":"1","text":"Kunena za inu, kale munali akufa chifukwa cha zolakwa zanu ndi machimo anu,"},{"book":"Aefeso","chapter":"2","verse":"2","text":"mmene inu munkakhalamo pamene munkatsatira njira za dziko lapansi ndi za ulamuliro waufumu wa mlengalenga, mzimu umene ukugwira ntchito tsopano mwa amene samvera."},{"book":"Aefeso","chapter":"2","verse":"3","text":"Nthawi ina tonsefe tinalinso ndi moyo wonga wawo, tinkachitanso zilizonse zimene matupi ndi maganizo athu ankafuna. Mwachibadwa chathu, tinali oyenera chilango monga anthu ena onse."},{"book":"Aefeso","chapter":"2","verse":"4","text":"Koma chifukwa cha chikondi chake chachikulu pa ife, Mulungu amene ndi olemera mʼchifundo,"},{"book":"Aefeso","chapter":"2","verse":"5","text":"anatipanga kukhala amoyo ndi Khristu ngakhale pamene ife tinali akufa mu zolakwa zathu. Koma tinapulumutsidwa mwachisomo."},{"book":"Aefeso","chapter":"2","verse":"6","text":"Ndipo Mulungu anatiukitsa pamodzi ndi Khristu ndi kutikhazika pamodzi ndi Iye mmwamba mwa Khristu Yesu,"},{"book":"Aefeso","chapter":"2","verse":"7","text":"ndi cholinga chakuti mʼnthawi imene ikubwera, Iyeyo adzaonetse chuma choposa cha chisomo chake, choonetsedwa mwa kukoma mtima kwake kwa ife mwa Khristu Yesu."},{"book":"Aefeso","chapter":"2","verse":"8","text":"Pakuti mwapulumutsidwa mwachisomo, kudzera mʼchikhulupiriro ndipo izi sizochokera mwa inu eni, koma ndi mphatso ya Mulungu,"},{"book":"Aefeso","chapter":"2","verse":"9","text":"osati ndi ntchito, kuti wina aliyense asadzitamandire."},{"book":"Aefeso","chapter":"2","verse":"10","text":"Pakuti ndife ntchito ya Mulungu, olengedwa mwa Khristu Yesu kuti tichite ntchito zabwino, zimene Mulungu anazikonzeratu kale kuti tizichite."},{"book":"Aefeso","chapter":"2","verse":"11","text":"Chifukwa chake kumbukirani kuti poyamba inu amene munali anthu a mitundu ina mwachibadwa ndipo munkatchedwa “osachita mdulidwe” ndi amene amadzitcha okha “a mdulidwe” (zimene zinachitika mʼthupi ndi manja a anthu)."},{"book":"Aefeso","chapter":"2","verse":"12","text":"Kumbukirani kuti nthawi imene inu munali wopanda Khristu, simunkawerengedwa ngati nzika za Israeli ndipo munali alendo pa pangano la lonjezo, wopanda chiyembekezo ndi opanda Mulungu mʼdziko lapansi."},{"book":"Aefeso","chapter":"2","verse":"13","text":"Koma tsopano mwa Khristu Yesu, inu amene nthawi ina munali kutali, mwabweretsedwa pafupi kudzera mʼmagazi a Khristu."},{"book":"Aefeso","chapter":"2","verse":"14","text":"Pakuti Iye mwini ndiye mtendere wathu, amene anachita kuti awiri akhale mmodzi ndipo anagumula chotchinga, khoma la udani lotilekanitsa,"},{"book":"Aefeso","chapter":"2","verse":"15","text":"pothetsa mʼthupi lake lamulo pamodzi ndi zolamulira zake ndi malangizo. Cholinga chake chinali chakuti alenge mwa Iye mwini, munthu mmodzi watsopano kuchokera kwa abwino, motero nʼkupanga mtendere,"},{"book":"Aefeso","chapter":"2","verse":"16","text":"ndi kuyanjanitsa onse awiriwa mʼthupi lake kwa Mulungu, kudzera pa mtanda, umene Iye anaphapo udani wawo."},{"book":"Aefeso","chapter":"2","verse":"17","text":"Iye anabwera ndipo analalikira mtendere kwa inu amene munali kutali ndi mtendere ndiponso kwa iwonso amene anali pafupi."},{"book":"Aefeso","chapter":"2","verse":"18","text":"Pakuti mwa Iye, ife tonse titha kufika kwa Atate mwa Mzimu mmodzi."},{"book":"Aefeso","chapter":"2","verse":"19","text":"Kotero kuti, inu sindinunso alendo ndi adani, koma nzika pamodzi ndi anthu a Mulungu ndiponso a mʼbanja la Mulungu."},{"book":"Aefeso","chapter":"2","verse":"20","text":"Ndinu okhazikika pa maziko a atumwi ndi a aneneri, pamodzi ndi Khristu Yesu mwini ngati mwala wa pa ngodya."},{"book":"Aefeso","chapter":"2","verse":"21","text":"Mwa Iyeyo, nyumba yonse yalumikizidwa pamodzi ndipo yakwezedwa kukhala Nyumba yoyera mwa Ambuye."},{"book":"Aefeso","chapter":"2","verse":"22","text":"Ndipo mwa Iye, inunso mukamangidwa pamodzi ndi ena onse kukhala nyumba yokhalamo imene Mulungu amakhala mwa Mzimu wake."}]}