{"data":[{"book":"2 Korintierbrevet","chapter":"10","verse":"1","text":"Jag, Paulus, vädjar personligen vid den Smordes (Kristi) mildhet och godhet, jag som [enligt vissa, se vers 10] är så ”ödmjuk” när jag möter er ansikte mot ansikte, men ”modig” när jag är långt borta [och skriver mina brev]."},{"book":"2 Korintierbrevet","chapter":"10","verse":"2","text":"Jag bönfaller er [det starkaste ordet för vädjan], att när jag kommer [till er korintier] ska jag inte behöva vara så modig och bestämd mot några som menar att vi vandrar efter köttet (lever på världens sätt, har mänskliga motiv)."},{"book":"2 Korintierbrevet","chapter":"10","verse":"3","text":"För även om vi lever i världen (vandrar i köttet), strider vi inte på världens sätt (strider inte efter köttet med mänskliga vapen)."},{"book":"2 Korintierbrevet","chapter":"10","verse":"4","text":"För våra stridsvapen är inte köttsliga [av denna världen], utan kraftfulla (starka) inför Gud till att bryta (riva) ner fästen."},{"book":"2 Korintierbrevet","chapter":"10","verse":"5","text":"Vi bryter ner [med våra stridsvapen raserar vi] tankebyggnader (resonemang, beräkningar, spekulationer, argument) och varje hög mur (all höghet) som reser sig upp [lite i taget, mer och mer] mot kunskapen om Gud (Guds kunskap) – och vi leder varje tanke som en fånge in i lydnad för den Smorde (Messias – ordagrant: in i/fram till Kristi lydnad)."},{"book":"2 Korintierbrevet","chapter":"10","verse":"6","text":"Vi är beredda att straffa all olydnad så snart er lydnad [som församling] blivit fullständig."},{"book":"2 Korintierbrevet","chapter":"10","verse":"7","text":"Se vad som sker mitt framför er (vad som är helt uppenbart)! [Frasen kan också översättas ”Ni ser bara det som är på ytan” och syfta på de falska apostlarnas vältalighet och retorik.] Om någon är övertygad om att han tillhör den Smorde (Messias, Kristus), då ska han ha klart för sig att vi tillhör den Smorde lika mycket som han."},{"book":"2 Korintierbrevet","chapter":"10","verse":"8","text":"Ja, även om jag skulle vara ännu frimodigare med den auktoritet som Herren har gett oss för att bygga upp er, inte för att bryta ner er, så skulle jag inte behöva skämmas."},{"book":"2 Korintierbrevet","chapter":"10","verse":"9","text":"Jag vill inte att det ska verka som att jag vill skrämma er med mina brev."},{"book":"2 Korintierbrevet","chapter":"10","verse":"10","text":"Han [syftar troligen på den som ledde motståndet mot Paulus i Korint] säger:"},{"book":"2 Korintierbrevet","chapter":"10","verse":"11","text":"Den som säger så ska veta att sådana vi är i ord, i våra brev på håll, sådana är vi också i handling när vi är hos er."},{"book":"2 Korintierbrevet","chapter":"10","verse":"12","text":"Inte så att vi vågar jämföra eller mäta oss med vissa av dem som rekommenderar sig själva. De mäter sig med sig själva och jämför sig med sig själva, men de förstår ingenting."},{"book":"2 Korintierbrevet","chapter":"10","verse":"13","text":"Vi däremot berömmer oss inte gränslöst (utan förbehåll), utan håller oss inom gränsen för det område (gr. kanon, den måttstock, norm) som Gud har tilldelat oss, att vi skulle nå fram även till er."},{"book":"2 Korintierbrevet","chapter":"10","verse":"14","text":"Vi går inte för långt i vårt beröm, som om vi aldrig hade nått fram till er. Vi var ju de första som nådde er med den Smordes (Kristi) evangelium. [Paulus grundade församlingen i Korint, se 1 Kor 3:6.]"},{"book":"2 Korintierbrevet","chapter":"10","verse":"15","text":"Vi vill inte berömma oss gränslöst av andras arbete. Men när er tro växer hoppas vi att vårt arbetsfält (vårt inflytande) hos er ska utvidgas kraftigt."},{"book":"2 Korintierbrevet","chapter":"10","verse":"16","text":"Då kan vi förkunna evangeliet i områden bortom ert och behöver inte berömma oss av det som redan är uträttat på någon annans område."},{"book":"2 Korintierbrevet","chapter":"10","verse":"17","text":"Den som berömmer sig"},{"book":"2 Korintierbrevet","chapter":"10","verse":"18","text":"Det är ju inte den som rekommenderar sig själv som består provet, utan den som Herren rekommenderar."}]}