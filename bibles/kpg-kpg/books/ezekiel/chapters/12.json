{"data":[{"book":"Ezekiel","chapter":"12","verse":"1","text":"Dimaadua ga helekai mai,"},{"book":"Ezekiel","chapter":"12","verse":"2","text":"“Tangada dangada, goe e noho i baahi digau dee hagalongo. Digaula nadau golomada ge e dee gidee, digaula nadau dalinga ge e dee longono, idimaa digaula e hai baahi mai gi di Au.12.2 Isaiah 6.9-10; Jeremiah 5.21; Mark 8.18"},{"book":"Ezekiel","chapter":"12","verse":"3","text":"“Deenei laa, tangada dangada, hiina dau hii goloo gadoo be tangada e ulu gi daha mo dono henua, hagatanga gii hana i mua di dae mai di bouli. Heia digau huogodoo gi gidee doo hana gi tuai gowaa. Holongo digau dee hagalongo ga mmada adu gi di goe."},{"book":"Ezekiel","chapter":"12","verse":"4","text":"I di madagoaa dela e aa hua igolo, hiina dau hii goloo ang gi doo ulu gi daha, gei digaula ga gidee ginaadou goe e hagatanga i di hiahi be tangada e ulu gi daha mo dono henua."},{"book":"Ezekiel","chapter":"12","verse":"5","text":"Di madagoaa hua digaula ala e daumada goe, hagabongo ina dau bongoo i di abaaba o doo hale, ga daa mai dau hii goloo la i lodo di bongoo deelaa."},{"book":"Ezekiel","chapter":"12","verse":"6","text":"Heia digaula gi gidee ginaadou dau hagauda dau hii goloo gi hongo do bakau gaa hana gi malaelae gi lodo di bouli, gahu ina o golomada gi de gidee goe be goe e hana gi hee. Dau hai gaa hai le e hai di hagailoo ang gi digau Israel.”"},{"book":"Ezekiel","chapter":"12","verse":"7","text":"Gei au guu hai gii hai be di hai Dimaadua ne helekai mai bolo gi heia. I di laangi hua deelaa, gei au guu haa dagu hii goloo be tangada e ulu gi daha mo dono henua, gei i di hiahi ia di mee, gei au gaa geli dagu bongoo gi ogu lima i di abaaba dogu hale, ga ulu gi daha gaa hana. Nadau madagoaa e daumada au, gei au ga dahi aga dagu hii goloo gi hongo dogu bakau gaa hana."},{"book":"Ezekiel","chapter":"12","verse":"8","text":"Luada dono daiaa, gei Dimaadua ga helekai mai,"},{"book":"Ezekiel","chapter":"12","verse":"9","text":"“Kooe go tangada dangada, dolomeenei gei digau dee hagalongo ga heeu adu gi di goe be goe e hai dau aha."},{"book":"Ezekiel","chapter":"12","verse":"10","text":"Hagi anga ina gi digaula i nia mee ala e helekai iei Au, go Tagi go Yihowah, ang gi digaula. Nia helekai aanei e hai ang gi tangada aamua dela e dagi i Jerusalem mo ang gi digau huogodoo ala e noho i di gowaa deelaa."},{"book":"Ezekiel","chapter":"12","verse":"11","text":"Hagi anga ina gi digaula i dau mee dela nogo hai la di ada mee e hagamodongoohia di mee dela gaa hai ang gi digaula: Digaula gaa hai digau ala e llele gi daha i lodo di haingadaa, gaa hai digau galabudi."},{"book":"Ezekiel","chapter":"12","verse":"12","text":"Tangada aamua dela e dagi digaula gaa kae dana hii goloo i di bouli ga ulu gi daha i di bongoo ne hai go digaula i di abaaba deelaa. Mee ga abaaba ana golomada gi de gidee di gowaa dela e hana ginai."},{"book":"Ezekiel","chapter":"12","verse":"13","text":"Gei Au gaa huge dagu gubenge gaa hele a mee gi lodo, gei Au gaa lahi a mee gi Babylon, i di gowaa dela e made ai, gei mee gu dee gidee tenua deelaa.12.13 2 Kings 25.7; Jeremiah 52.11"},{"book":"Ezekiel","chapter":"12","verse":"14","text":"Au ga hagabagi digau o dono hale huogodoo gi nia gowaa huogodoo, madalia hogi ana gau hagamaamaa mono gau hagaloohi, gei nia daangada ga halahala digaula belee daaligi."},{"book":"Ezekiel","chapter":"12","verse":"15","text":"“I dogu madagoaa hagabagi digaula adu gi lodo nia henua ala i golo mo i lodo nia henua o digau tuadimee, gei digaula ga iloo laa bolo ma ko Au dela go Dimaadua."},{"book":"Ezekiel","chapter":"12","verse":"16","text":"Gei Au ga dumaalia ang gi hunu gau hogoohi i digaula gii too gi daha mo tauwa, mo tau hiigai mo tau magi, gei digaula ga modongoohia i lodo hua nia henua aalaa i di hai o nadau hai gulugulua ala nogo hai, ga iloo laa bolo ma ko Au dela go Dimaadua.”"},{"book":"Ezekiel","chapter":"12","verse":"17","text":"Dimaadua ga helekai mai,"},{"book":"Ezekiel","chapter":"12","verse":"18","text":"“Kooe go tangada dangada, bolebole i do madagoaa ma ga miami, bolebole gi do madagu i do madagoaa ma ga inu nia wai."},{"book":"Ezekiel","chapter":"12","verse":"19","text":"Hagailoo ina gi tenua hagatau bolo aanei la nia helekai mai baahi Tagi go Yihowah ang gi nia daangada Jerusalem ala e noho hua igolo i lodo nadau henua: Digaula ga polepole i di nadau madagoaa ma ga miami, mo di polepole gi di nadau mmaadagu i di nadau madagoaa ma ga inu nia wai. Nadau gowaa gaa hai nia anga gowaa, idimaa digau huogodoo ala e noho i tenua deelaa e oho agu haganoho."},{"book":"Ezekiel","chapter":"12","verse":"20","text":"Nia waahale ala e dogologo ono daangada dolomeenei gaa oho gi daha, gei tenua gaa hai di anga henua. Gei digaula ga iloo laa bolo ma ko Au go Dimaadua.”"},{"book":"Ezekiel","chapter":"12","verse":"21","text":"Dimaadua ga helekai mai,"},{"book":"Ezekiel","chapter":"12","verse":"22","text":"“Kooe go tangada dangada, digau Israel le e aha ala e helehelekai aga di agoago podo deenei: ‘Nia laangi la gu hagaodi, gei nia helekai kokohp la digi kila aga?’"},{"book":"Ezekiel","chapter":"12","verse":"23","text":"Helekai ang gi digaula nia mee ala e helekai iei Au, go Tagi go Yihowah, gi di mee deenei. Au ga hagalawa di agoago podo deenei, deai tangada i lodo Israel e helekai labelaa di agoago deenei ai. Helekai gi digaula di mee deenei: ‘Di madagoaa ga dau mai, gei nia kokohp la ga kila aga!’"},{"book":"Ezekiel","chapter":"12","verse":"24","text":"“Deai nia midi tilikai be nia helekai kokohp tilikai e kila aga i baahi digau Israel ai."},{"book":"Ezekiel","chapter":"12","verse":"25","text":"Au go Dimaadua ga helekai gi digaula, gei agu mee ala ga helekai iei Au la ga kila aga hua, hagalee hagaduai. I di waalooloo o godou mouli, Au ga hagagila aga agu helekai ala ne hai adu gi goodou, go digau e dee hagalongo, bolo e hai ko Au. Ko Au dela ne helekai.” Aanei la nnelekai mai baahi o Tagi go Yihowah."},{"book":"Ezekiel","chapter":"12","verse":"26","text":"Dimaadua ga helekai mai,"},{"book":"Ezekiel","chapter":"12","verse":"27","text":"“Kooe go tangada dangada, digau Israel e hagamaanadu bolo dau moe mo au helekai kokohp digi hagawoua bolo ga dau mai."},{"book":"Ezekiel","chapter":"12","verse":"28","text":"Helekai gi digaula bolo ko Au go Tagi go Yihowah dela e helekai: ‘Agu mee ala ne helekai iei Au la ga kila aga, hagalee hagaduai.’ Ko Au go Tagi go Yihowah ne helekai!”"}]}