{"data":[{"book":"ВЫСЛОЎІ","chapter":"3","verse":"1","text":"Сыне мой! навукі маёй не забывай, і запаведзі мае хай захоўвае сэрца тваё;"},{"book":"ВЫСЛОЎІ","chapter":"3","verse":"2","text":"бо даўжыні дзён, гадоў жыцьця і міру яны памножаць табе."},{"book":"ВЫСЛОЎІ","chapter":"3","verse":"3","text":"Літасьцівасьць і праўда хай не пакідаюць цябе; абвяжы імі шыю тваю, напішы іх на скрыжалі сэрца твайго:"},{"book":"ВЫСЛОЎІ","chapter":"3","verse":"4","text":"і здабудзеш мудрасьць і ласку ў вачах Бога і людзей."},{"book":"ВЫСЛОЎІ","chapter":"3","verse":"5","text":"Спадзявайся на Госпада ўсім сэрцам тваім і не кладзі надзеі на розум твой."},{"book":"ВЫСЛОЎІ","chapter":"3","verse":"6","text":"На ўсіх дарогах тваіх спазнавай Яго, і Ён выпрастуе шляхі твае."},{"book":"ВЫСЛОЎІ","chapter":"3","verse":"7","text":"Ня будзь мудрацом у вачах тваіх; бойся Госпада, і пазьбягай ліха;"},{"book":"ВЫСЛОЎІ","chapter":"3","verse":"8","text":"Гэта будзе здароўе целу твайму і ежа касьцям тваім."},{"book":"ВЫСЛОЎІ","chapter":"3","verse":"9","text":"Шануй Госпада ад імя твайго і ад пачаткаў усіх прыбыткаў тваіх;"},{"book":"ВЫСЛОЎІ","chapter":"3","verse":"10","text":"і напоўняцца засекі твае зь верхам, і чавільні твае будуць налівацца новым віном."},{"book":"ВЫСЛОЎІ","chapter":"3","verse":"11","text":"Пакараньня Гасподняга, сыне мой, не адхіляй, і ня лічы за лішніцу перасьцярогі Ягоныя;"},{"book":"ВЫСЛОЎІ","chapter":"3","verse":"12","text":"бо, каго любіць Гасподзь, таго карае і дабра зычыць таму, як бацька сыну свайму."},{"book":"ВЫСЛОЎІ","chapter":"3","verse":"13","text":"Шчасны той чалавек, які надбаў мудрасьць, і чалавек, які здабыў розум!"},{"book":"ВЫСЛОЎІ","chapter":"3","verse":"14","text":"Бо здабываньне яе лепшае за здабываньне срэбра, і прыбытку зь яе больш, чым ад золата."},{"book":"ВЫСЛОЎІ","chapter":"3","verse":"15","text":"Яна даражэйшая за каштоўныя камяні; і нішто з таго, што жадана табе, не зраўняецца зь ёю."},{"book":"ВЫСЛОЎІ","chapter":"3","verse":"16","text":"Даўгадзённасьць у правіцы ў яе, а ў лявіцы багацьце і слава;"},{"book":"ВЫСЛОЎІ","chapter":"3","verse":"17","text":"шляхі яе - шляхі прыемнасьці, і ўсе сьцежкі яе - мірныя."},{"book":"ВЫСЛОЎІ","chapter":"3","verse":"18","text":"Яна - дрэва жыцьця тым, што называюць яе, - і шчасныя тыя, што маюць яе!"},{"book":"ВЫСЛОЎІ","chapter":"3","verse":"19","text":"Гасподзь мудрасьцю ўтварыў зямлю, нябёсы паставіў розумам;"},{"book":"ВЫСЛОЎІ","chapter":"3","verse":"20","text":"Яго мудрасьцю адчыніліся бездані, і воблакі кропяць расою."},{"book":"ВЫСЛОЎІ","chapter":"3","verse":"21","text":"Сыне мой, ня ўпускай з вачэй тваіх гэтага; захоўвай здаровае мысьленьне і разважлівасьць:"},{"book":"ВЫСЛОЎІ","chapter":"3","verse":"22","text":"і яны будуць жыцьцём душы тваёй і акрасаю шыі тваёй."},{"book":"ВЫСЛОЎІ","chapter":"3","verse":"23","text":"Туды бясьпечна пойдзеш шляхам тваім і нага твая не спатыкнецца."},{"book":"ВЫСЛОЎІ","chapter":"3","verse":"24","text":"Калі ляжаш спаць, ня будзеш баяцца; і як засьнеш, сон твой салодкі будзе."},{"book":"ВЫСЛОЎІ","chapter":"3","verse":"25","text":"Не збаішся раптоўнага страху і пагібелі ад бязбожных, калі яна прыйдзе;"},{"book":"ВЫСЛОЎІ","chapter":"3","verse":"26","text":"бо Гасподзь будзе надзеяй тваёй і ўтрымае нагу тваю ад пасткі."},{"book":"ВЫСЛОЎІ","chapter":"3","verse":"27","text":"Не адмаўляйся рабіць дабро, калі яно трэба, калі рука твая можа зрабіць гэта."},{"book":"ВЫСЛОЎІ","chapter":"3","verse":"28","text":"Не кажы сябру твайму: «ідзі і прыйдзі зноў, і заўтра я дам», калі маеш з сабою."},{"book":"ВЫСЛОЎІ","chapter":"3","verse":"29","text":"Не намышляй супроць блізкага твайго ліха, калі ён бясьпечна жыве з табою."},{"book":"ВЫСЛОЎІ","chapter":"3","verse":"30","text":"Не сварыся з чалавекам бяз прычыны, калі ён не зрабіў табе благога."},{"book":"ВЫСЛОЎІ","chapter":"3","verse":"31","text":"Не зайздросьці посьпехам гвалтаўніка і не бяры сабе за прыклад шляхі ягоныя,"},{"book":"ВЫСЛОЎІ","chapter":"3","verse":"32","text":"бо Гасподзь грэбуе тым, хто распусны, а справядлівага даверам Сваім адарае."},{"book":"ВЫСЛОЎІ","chapter":"3","verse":"33","text":"Праклён Гасподні на дом бязбожніка, а дом пабожнага Ён дабраслаўляе."},{"book":"ВЫСЛОЎІ","chapter":"3","verse":"34","text":"Калі з блюзьнераў Ён насьміхаецца, дык пакорным дае мілату."},{"book":"ВЫСЛОЎІ","chapter":"3","verse":"35","text":"Мудрыя спадкуюць славу, а непапраўныя немысьлі - ганьбу."}]}