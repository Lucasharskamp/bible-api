{"data":[{"book":"1 ЦАРСТВАЎ","chapter":"12","verse":"1","text":"І сказаў Самуіл усяму Ізраілю: вось, Я паслухаўся голасу вашага ва ўсім, што вы казалі мне, і паставіў над вамі цара,"},{"book":"1 ЦАРСТВАЎ","chapter":"12","verse":"2","text":"і вось, цар ходзіць перад вамі; а я састарыўся і пасівеў; і сыны мае з вамі; а я хадзіў перад вамі з маладосьці маёй і да сёньня;"},{"book":"1 ЦАРСТВАЎ","chapter":"12","verse":"3","text":"вось я; сьведчыце на мяне перад Госпадам і прад памазанцам Ягоным, у каго я ўзяў вала, у каго ўзяў асла, каго пакрыўдзіў і каго ўціснуў, у каго ўзяў дарунак і заплюшчыў у справе ягонай вочы мае, - і я вярну вам."},{"book":"1 ЦАРСТВАЎ","chapter":"12","verse":"4","text":"І адказвалі: ты ня крыўдзіў нас і ня ўціскаў нас і нічога ні ў кога ня ўзяў."},{"book":"1 ЦАРСТВАЎ","chapter":"12","verse":"5","text":"І сказаў ён ім: сьведка на вас Гасподзь, і сьведка памазанец Ягоны ў гэты дзень, што вы не знайшлі нічога за мною. І сказалі: сьведка."},{"book":"1 ЦАРСТВАЎ","chapter":"12","verse":"6","text":"Тады Самуіл сказаў народу: сьведка Гасподзь, Які паставіў Майсея і Аарона і Які вывеў бацькоў вашых зь зямлі Егіпецкай."},{"book":"1 ЦАРСТВАЎ","chapter":"12","verse":"7","text":"А цяпер станьце, і я буду судзіцца з вамі прад Госпадам за ўсе дабрачынствы, якія зрабіў Ён вам і бацькам вашым."},{"book":"1 ЦАРСТВАЎ","chapter":"12","verse":"8","text":"Калі прыйшоў Якаў у Егіпет, і бацькі вашыя залямантавалі да Госпада, дык Гасподзь паслаў Майсея і Аарона, і яны вывелі бацькоў вашых зь Егіпта і пасялілі іх на месцы гэтым."},{"book":"1 ЦАРСТВАЎ","chapter":"12","verse":"9","text":"Але яны забылі Госпада Бога свайго, і Ён аддаў іх у рукі Сісары, ваеначальніка Асорскага, і ў рукі Філістымлянаў і ў рукі цара Маавіцкага, якія ваявалі супроць іх."},{"book":"1 ЦАРСТВАЎ","chapter":"12","verse":"10","text":"Але калі яны залямантавалі да Госпада і сказалі: «зграшылі мы, бо пакінулі Госпада і пачалі служыць Ваалам і Астартам, цяпер выратуй нас ад рукі ворагаў нашых і мы будзем служыць Табе»,"},{"book":"1 ЦАРСТВАЎ","chapter":"12","verse":"11","text":"тады Гасподзь паслаў Ераваала і Варака, і Ефтая і Самуіла, і выратаваў вас ад рукі ворагаў вашых, што атачалі вас, і вы жылі ў бясьпецы."},{"book":"1 ЦАРСТВАЎ","chapter":"12","verse":"12","text":"Але ўбачыўшы, што Наас, цар Аманіцкі, ідзе супроць вас, вы сказалі мне: «ня цар няхай валадарыць над намі», тым часам як Гасподзь Бог ваш - цар ваш."},{"book":"1 ЦАРСТВАЎ","chapter":"12","verse":"13","text":"Дык вось, вось цар, якога вы абралі, якога вы патрабавалі: вось, Гасподзь паставіў над вамі цара."},{"book":"1 ЦАРСТВАЎ","chapter":"12","verse":"14","text":"Калі будзеце баяцца Госпада і служыць Яму і слухаць голасу Ягонага, і ня будзеце супрацівіцца загадам Госпада, і будзеце і вы і цар ваш, які валадарыць над вамі, хадзіць за Госпадам Богам вашым;"},{"book":"1 ЦАРСТВАЎ","chapter":"12","verse":"15","text":"а калі ня будзеце слухаць голасу Госпада і пачняце супрацівіцца загадам Госпада, дык рука Госпада будзе супроць вас, як была супроць бацькоў вашых."},{"book":"1 ЦАРСТВАЎ","chapter":"12","verse":"16","text":"Цяпер станьце і паглядзеце на дзею вялікую, якую Гасподзь учыніў перад вачыма вашымі:"},{"book":"1 ЦАРСТВАЎ","chapter":"12","verse":"17","text":"ці ж ня жніва пшаніцы сёньня? але я паклічу Госпада, і пашле Ён гром і дождж, і вы ўведаеце і пабачыце, які вялікі грэх, які вы ўчынілі прад вачыма Госпада, просячы сабе цара."},{"book":"1 ЦАРСТВАЎ","chapter":"12","verse":"18","text":"І паклікаў Самуіл Госпада, і Гасподзь паслаў гром і дождж у той дзень; і прыйшоў увесь народ у вялікі страх ад Госпада і Самуіла."},{"book":"1 ЦАРСТВАЎ","chapter":"12","verse":"19","text":"І сказаў увесь народ Самуілу: памаліся за рабоў тваіх прад Госпадам Богам тваім, каб не памерці нам; бо да ўсіх грахоў нашых мы дадалі яшчэ грэх, калі прасілі сабе цара."},{"book":"1 ЦАРСТВАЎ","chapter":"12","verse":"20","text":"І адказваў Самуіл народу: ня бойцеся, грэх гэты вамі зроблены, але вы не адступайце толькі ад Госпада і служэце Госпаду ўсім сэрцам вашым"},{"book":"1 ЦАРСТВАЎ","chapter":"12","verse":"21","text":"і не навяртайцеся на сьлед нікчэмных багоў, якія не прынясуць карысьці і ня выбавяць, бо яны - нішто."},{"book":"1 ЦАРСТВАЎ","chapter":"12","verse":"22","text":"А Гасподзь не пакіне народу Свайго дзеля вялікага імя Свайго, бо Госпаду заўгодна было выбраць вас народам Сваім;"},{"book":"1 ЦАРСТВАЎ","chapter":"12","verse":"23","text":"і я таксама не дапушчу сабе грэху прад Госпадам, каб перастаць маліцца за вас, і буду настаўляць вас на шлях добры і просты;"},{"book":"1 ЦАРСТВАЎ","chapter":"12","verse":"24","text":"толькі бойцеся Госпада і служэце Яму ў ісьціне, ад усяго сэрца вашага, бо вы бачылі, якія вялікія дзеі Ён учыніў з вамі;"},{"book":"1 ЦАРСТВАЎ","chapter":"12","verse":"25","text":"калі ж вы будзеце рабіць ліхое, дык і вы і цар ваш загінеце."}]}