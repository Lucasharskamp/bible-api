{"data":[{"book":"1 karinthinaḥ","chapter":"10","verse":"1","text":"hē bhrātaraḥ, asmatpitr̥puruṣānadhi yūyaṁ yadajñātā na tiṣṭhatēti mama vāñchā, tē sarvvē mēghādhaḥsthitā babhūvuḥ sarvvē samudramadhyēna vavrajuḥ,"},{"book":"1 karinthinaḥ","chapter":"10","verse":"2","text":"sarvvē mūsāmuddiśya mēghasamudrayō rmajjitā babhūvuḥ"},{"book":"1 karinthinaḥ","chapter":"10","verse":"3","text":"sarvva ēkam ātmikaṁ bhakṣyaṁ bubhujira ēkam ātmikaṁ pēyaṁ papuśca"},{"book":"1 karinthinaḥ","chapter":"10","verse":"4","text":"yatastē'nucarata ātmikād acalāt labdhaṁ tōyaṁ papuḥ sō'calaḥ khrīṣṭaēva|"},{"book":"1 karinthinaḥ","chapter":"10","verse":"5","text":"tathā satyapi tēṣāṁ madhyē'dhikēṣu lōkēṣvīśvarō na santutōṣēti hētōstē prantarē nipātitāḥ|"},{"book":"1 karinthinaḥ","chapter":"10","verse":"6","text":"ētasmin tē 'smākaṁ nidarśanasvarūpā babhūvuḥ; atastē yathā kutsitābhilāṣiṇō babhūvurasmābhistathā kutsitābhilāṣibhi rna bhavitavyaṁ|"},{"book":"1 karinthinaḥ","chapter":"10","verse":"7","text":"likhitamāstē, lōkā bhōktuṁ pātuñcōpaviviśustataḥ krīḍitumutthitā itayanēna prakārēṇa tēṣāṁ kaiścid yadvad dēvapūjā kr̥tā yuṣmābhistadvat na kriyatāṁ|"},{"book":"1 karinthinaḥ","chapter":"10","verse":"8","text":"aparaṁ tēṣāṁ kaiścid yadvad vyabhicāraḥ kr̥tastēna caikasmin dinē trayōviṁśatisahasrāṇi lōkā nipātitāstadvad asmābhi rvyabhicārō na karttavyaḥ|"},{"book":"1 karinthinaḥ","chapter":"10","verse":"9","text":"tēṣāṁ kēcid yadvat khrīṣṭaṁ parīkṣitavantastasmād bhujaṅgai rnaṣṭāśca tadvad asmābhiḥ khrīṣṭō na parīkṣitavyaḥ|"},{"book":"1 karinthinaḥ","chapter":"10","verse":"10","text":"tēṣāṁ kēcid yathā vākkalahaṁ kr̥tavantastatkāraṇāt hantrā vināśitāśca yuṣmābhistadvad vākkalahō na kriyatāṁ|"},{"book":"1 karinthinaḥ","chapter":"10","verse":"11","text":"tān prati yānyētāni jaghaṭirē tānyasmākaṁ nidarśanāni jagataḥ śēṣayugē varttamānānām asmākaṁ śikṣārthaṁ likhitāni ca babhūvuḥ|"},{"book":"1 karinthinaḥ","chapter":"10","verse":"12","text":"ataēva yaḥ kaścid susthiraṁmanyaḥ sa yanna patēt tatra sāvadhānō bhavatu|"},{"book":"1 karinthinaḥ","chapter":"10","verse":"13","text":"mānuṣikaparīkṣātiriktā kāpi parīkṣā yuṣmān nākrāmat, īśvaraśca viśvāsyaḥ sō'tiśaktyāṁ parīkṣāyāṁ patanāt yuṣmān rakṣiṣyati, parīkṣā ca yad yuṣmābhiḥ sōḍhuṁ śakyatē tadarthaṁ tayā saha nistārasya panthānaṁ nirūpayiṣyati|"},{"book":"1 karinthinaḥ","chapter":"10","verse":"14","text":"hē priyabhrātaraḥ, dēvapūjātō dūram apasarata|"},{"book":"1 karinthinaḥ","chapter":"10","verse":"15","text":"ahaṁ yuṣmān vijñān matvā prabhāṣē mayā yat kathyatē tad yuṣmābhi rvivicyatāṁ|"},{"book":"1 karinthinaḥ","chapter":"10","verse":"16","text":"yad dhanyavādapātram asmābhi rdhanyaṁ gadyatē tat kiṁ khrīṣṭasya śōṇitasya sahabhāgitvaṁ nahi? yaśca pūpō'smābhi rbhajyatē sa kiṁ khrīṣṭasya vapuṣaḥ sahabhāgitvaṁ nahi?"},{"book":"1 karinthinaḥ","chapter":"10","verse":"17","text":"vayaṁ bahavaḥ santō'pyēkapūpasvarūpā ēkavapuḥsvarūpāśca bhavāmaḥ, yatō vayaṁ sarvva ēkapūpasya sahabhāginaḥ|"},{"book":"1 karinthinaḥ","chapter":"10","verse":"18","text":"yūyaṁ śārīrikam isrāyēlīyavaṁśaṁ nirīkṣadhvaṁ| yē balīnāṁ māṁsāni bhuñjatē tē kiṁ yajñavēdyāḥ sahabhāginō na bhavanti?"},{"book":"1 karinthinaḥ","chapter":"10","verse":"19","text":"ityanēna mayā kiṁ kathyatē? dēvatā vāstavikī dēvatāyai balidānaṁ vā vāstavikaṁ kiṁ bhavēt?"},{"book":"1 karinthinaḥ","chapter":"10","verse":"20","text":"tannahi kintu bhinnajātibhi ryē balayō dīyantē ta īśvarāya tannahi bhūtēbhyaēva dīyantē tasmād yūyaṁ yad bhūtānāṁ sahabhāginō bhavathētyahaṁ nābhilaṣāmi|"},{"book":"1 karinthinaḥ","chapter":"10","verse":"21","text":"prabhōḥ kaṁsēna bhūtānāmapi kaṁsēna pānaṁ yuṣmābhirasādhyaṁ; yūyaṁ prabhō rbhōjyasya bhūtānāmapi bhōjyasya sahabhāginō bhavituṁ na śaknutha|"},{"book":"1 karinthinaḥ","chapter":"10","verse":"22","text":"vayaṁ kiṁ prabhuṁ sparddhiṣyāmahē? vayaṁ kiṁ tasmād balavantaḥ?"},{"book":"1 karinthinaḥ","chapter":"10","verse":"23","text":"māṁ prati sarvvaṁ karmmāpratiṣiddhaṁ kintu na sarvvaṁ hitajanakaṁ sarvvam apratiṣiddhaṁ kintu na sarvvaṁ niṣṭhājanakaṁ|"},{"book":"1 karinthinaḥ","chapter":"10","verse":"24","text":"ātmahitaḥ kēnāpi na cēṣṭitavyaḥ kintu sarvvaiḥ parahitaścēṣṭitavyaḥ|"},{"book":"1 karinthinaḥ","chapter":"10","verse":"25","text":"āpaṇē yat krayyaṁ tad yuṣmābhiḥ saṁvēdasyārthaṁ kimapi na pr̥ṣṭvā bhujyatāṁ"},{"book":"1 karinthinaḥ","chapter":"10","verse":"26","text":"yataḥ pr̥thivī tanmadhyasthañca sarvvaṁ paramēśvarasya|"},{"book":"1 karinthinaḥ","chapter":"10","verse":"27","text":"aparam aviśvāsilōkānāṁ kēnacit nimantritā yūyaṁ yadi tatra jigamiṣatha tarhi tēna yad yad upasthāpyatē tad yuṣmābhiḥ saṁvēdasyārthaṁ kimapi na pr̥ṣṭvā bhujyatāṁ|"},{"book":"1 karinthinaḥ","chapter":"10","verse":"28","text":"kintu tatra yadi kaścid yuṣmān vadēt bhakṣyamētad dēvatāyāḥ prasāda iti tarhi tasya jñāpayituranurōdhāt saṁvēdasyārthañca tad yuṣmābhi rna bhōktavyaṁ| pr̥thivī tanmadhyasthañca sarvvaṁ paramēśvarasya,"},{"book":"1 karinthinaḥ","chapter":"10","verse":"29","text":"satyamētat, kintu mayā yaḥ saṁvēdō nirddiśyatē sa tava nahi parasyaiva|"},{"book":"1 karinthinaḥ","chapter":"10","verse":"30","text":"anugrahapātrēṇa mayā dhanyavādaṁ kr̥tvā yad bhujyatē tatkāraṇād ahaṁ kutō nindiṣyē?"},{"book":"1 karinthinaḥ","chapter":"10","verse":"31","text":"tasmād bhōjanaṁ pānam anyadvā karmma kurvvadbhi ryuṣmābhiḥ sarvvamēvēśvarasya mahimnaḥ prakāśārthaṁ kriyatāṁ|"},{"book":"1 karinthinaḥ","chapter":"10","verse":"32","text":"yihūdīyānāṁ bhinnajātīyānām īśvarasya samājasya vā vighnajanakai ryuṣmābhi rna bhavitavyaṁ|"},{"book":"1 karinthinaḥ","chapter":"10","verse":"33","text":"ahamapyātmahitam acēṣṭamānō bahūnāṁ paritrāṇārthaṁ tēṣāṁ hitaṁ cēṣṭamānaḥ sarvvaviṣayē sarvvēṣāṁ tuṣṭikarō bhavāmītyanēnāhaṁ yadvat khrīṣṭasyānugāmī tadvad yūyaṁ mamānugāminō bhavata|"}]}