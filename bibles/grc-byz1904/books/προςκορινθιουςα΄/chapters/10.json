{"data":[{"book":"ΠΡΟΣ ΚΟΡΙΝΘΙΟΥΣ Α΄","chapter":"10","verse":"1","text":"Οὐ θέλω δὲ ὑμᾶς ἀγνοεῖν, ἀδελφοί, ὅτι οἱ πατέρες ἡμῶν πάντες ὑπὸ τὴν νεφέλην ἦσαν, καὶ πάντες διὰ τῆς θαλάσσης διῆλθον,"},{"book":"ΠΡΟΣ ΚΟΡΙΝΘΙΟΥΣ Α΄","chapter":"10","verse":"2","text":"καὶ πάντες εἰς τὸν Μωϋσῆν ἐβαπτίσαντο ἐν τῇ νεφέλῃ καὶ ἐν τῇ θαλάσσῃ,"},{"book":"ΠΡΟΣ ΚΟΡΙΝΘΙΟΥΣ Α΄","chapter":"10","verse":"3","text":"καὶ πάντες τὸ αὐτὸ βρῶμα πνευματικὸν ἔφαγον,"},{"book":"ΠΡΟΣ ΚΟΡΙΝΘΙΟΥΣ Α΄","chapter":"10","verse":"4","text":"καὶ πάντες τὸ αὐτὸ πόμα πνευματικὸν ἔπιον· ἔπινον γὰρ ἐκ πνευματικῆς ἀκολουθούσης πέτρας, ἡ δὲ πέτρα ἦν ὁ Χριστός."},{"book":"ΠΡΟΣ ΚΟΡΙΝΘΙΟΥΣ Α΄","chapter":"10","verse":"5","text":"ἀλλ᾽ οὐκ ἐν τοῖς πλείοσιν αὐτῶν εὐδόκησεν ὁ Θεός· κατεστρώθησαν γὰρ ἐν τῇ ἐρήμῳ."},{"book":"ΠΡΟΣ ΚΟΡΙΝΘΙΟΥΣ Α΄","chapter":"10","verse":"6","text":"Ταῦτα δὲ τύποι ἡμῶν ἐγενήθησαν, εἰς τὸ μὴ εἶναι ἡμᾶς ἐπιθυμητὰς κακῶν, καθὼς κἀκεῖνοι ἐπεθύμησαν."},{"book":"ΠΡΟΣ ΚΟΡΙΝΘΙΟΥΣ Α΄","chapter":"10","verse":"7","text":"μηδὲ εἰδωλολάτραι γίνεσθε, καθώς τινες αὐτῶν, ὡς γέγραπται· ἐκάθισεν ὁ λαὸς φαγεῖν καὶ πιεῖν, καὶ ἀνέστησαν παίζειν."},{"book":"ΠΡΟΣ ΚΟΡΙΝΘΙΟΥΣ Α΄","chapter":"10","verse":"8","text":"μηδὲ πορνεύωμεν, καθώς τινες αὐτῶν ἐπόρνευσαν καὶ ἔπεσον ἐν μιᾷ ἡμέρᾳ εἰκοσιτρεῖς χιλιάδες."},{"book":"ΠΡΟΣ ΚΟΡΙΝΘΙΟΥΣ Α΄","chapter":"10","verse":"9","text":"μηδὲ ἐκπειράζωμεν τὸν Χριστόν, καθὼς καί τινες αὐτῶν ἐπείρασαν καὶ ὑπὸ τῶν ὄφεων ἀπώλοντο."},{"book":"ΠΡΟΣ ΚΟΡΙΝΘΙΟΥΣ Α΄","chapter":"10","verse":"10","text":"μηδὲ γογγύζετε, καθὼς καί τινες αὐτῶν ἐγόγγυσαν καὶ ἀπώλοντο ὑπὸ τοῦ ὀλοθρευτοῦ."},{"book":"ΠΡΟΣ ΚΟΡΙΝΘΙΟΥΣ Α΄","chapter":"10","verse":"11","text":"ταῦτα δὲ πάντα τύποι συνέβαινον ἐκείνοις, ἐγράφη δὲ πρὸς νουθεσίαν ἡμῶν, εἰς οὓς τὰ τέλη τῶν αἰώνων κατήντησεν."},{"book":"ΠΡΟΣ ΚΟΡΙΝΘΙΟΥΣ Α΄","chapter":"10","verse":"12","text":"Ὥστε ὁ δοκῶν ἑστάναι βλεπέτω μὴ πέσῃ."},{"book":"ΠΡΟΣ ΚΟΡΙΝΘΙΟΥΣ Α΄","chapter":"10","verse":"13","text":"πειρασμὸς ὑμᾶς οὐκ εἴληφεν εἰ μὴ ἀνθρώπινος· πιστὸς δὲ ὁ Θεός, ὃς οὐκ ἐάσει ὑμᾶς πειρασθῆναι ὑπὲρ ὃ δύνασθε, ἀλλὰ ποιήσει σὺν τῷ πειρασμῷ καὶ τὴν ἔκβασιν τοῦ δύνασθαι [ὑμᾶς] ὑπενεγκεῖν."},{"book":"ΠΡΟΣ ΚΟΡΙΝΘΙΟΥΣ Α΄","chapter":"10","verse":"14","text":"Διόπερ, ἀγαπητοί μου, φεύγετε ἀπὸ τῆς εἰδωλολατρίας."},{"book":"ΠΡΟΣ ΚΟΡΙΝΘΙΟΥΣ Α΄","chapter":"10","verse":"15","text":"ὡς φρονίμοις λέγω· κρίνατε ὑμεῖς ὅ φημι."},{"book":"ΠΡΟΣ ΚΟΡΙΝΘΙΟΥΣ Α΄","chapter":"10","verse":"16","text":"τὸ ποτήριον τῆς εὐλογίας ὃ εὐλογοῦμεν, οὐχὶ κοινωνία τοῦ αἵματος τοῦ Χριστοῦ ἐστι; τὸν ἄρτον ὃν κλῶμεν, οὐχὶ κοινωνία τοῦ σώματος τοῦ Χριστοῦ ἐστιν;"},{"book":"ΠΡΟΣ ΚΟΡΙΝΘΙΟΥΣ Α΄","chapter":"10","verse":"17","text":"ὅτι εἷς ἄρτος, ἓν σῶμα οἱ πολλοί ἐσμεν· οἱ γὰρ πάντες ἐκ τοῦ ἑνὸς ἄρτου μετέχομεν."},{"book":"ΠΡΟΣ ΚΟΡΙΝΘΙΟΥΣ Α΄","chapter":"10","verse":"18","text":"βλέπετε τὸν Ἰσραὴλ κατὰ σάρκα· οὐχὶ οἱ ἐσθίοντες τὰς θυσίας κοινωνοὶ τοῦ θυσιαστηρίου εἰσί;"},{"book":"ΠΡΟΣ ΚΟΡΙΝΘΙΟΥΣ Α΄","chapter":"10","verse":"19","text":"τί οὖν φημί; ὅτι εἴδωλόν τί ἐστιν; ἢ ὅτι εἰδωλόθυτόν τί ἐστιν;"},{"book":"ΠΡΟΣ ΚΟΡΙΝΘΙΟΥΣ Α΄","chapter":"10","verse":"20","text":"ἀλλ᾽ ὅτι ἃ θύει τὰ ἔθνη, δαιμονίοις θύει καὶ οὐ Θεῷ· οὐ θέλω δὲ ὑμᾶς κοινωνοὺς τῶν δαιμονίων γίνεσθαι."},{"book":"ΠΡΟΣ ΚΟΡΙΝΘΙΟΥΣ Α΄","chapter":"10","verse":"21","text":"οὐ δύνασθε ποτήριον Κυρίου πίνειν καὶ ποτήριον δαιμονίων· οὐ δύνασθε τραπέζης Κυρίου μετέχειν καὶ τραπέζης δαιμονίων·"},{"book":"ΠΡΟΣ ΚΟΡΙΝΘΙΟΥΣ Α΄","chapter":"10","verse":"22","text":"ἢ παραζηλοῦμεν τὸν Κύριον; μὴ ἰσχυρότεροι αὐτοῦ ἐσμεν;"},{"book":"ΠΡΟΣ ΚΟΡΙΝΘΙΟΥΣ Α΄","chapter":"10","verse":"23","text":"Πάντα μοι ἔξεστιν, ἀλλ᾽ οὐ πάντα συμφέρει· πάντα μοι ἔξεστιν, ἀλλ᾽ οὐ πάντα οἰκοδομεῖ."},{"book":"ΠΡΟΣ ΚΟΡΙΝΘΙΟΥΣ Α΄","chapter":"10","verse":"24","text":"μηδεὶς τὸ ἑαυτοῦ ζητείτω, ἀλλὰ τὸ τοῦ ἑτέρου ἕκαστος."},{"book":"ΠΡΟΣ ΚΟΡΙΝΘΙΟΥΣ Α΄","chapter":"10","verse":"25","text":"Πᾶν τὸ ἐν μακέλλῳ πωλούμενον ἐσθίετε μηδὲν ἀνακρίνοντες διὰ τὴν συνείδησιν·"},{"book":"ΠΡΟΣ ΚΟΡΙΝΘΙΟΥΣ Α΄","chapter":"10","verse":"26","text":"τοῦ γὰρ Κυρίου ἡ γῆ καὶ τὸ πλήρωμα αὐτῆς."},{"book":"ΠΡΟΣ ΚΟΡΙΝΘΙΟΥΣ Α΄","chapter":"10","verse":"27","text":"εἰ δέ τις καλεῖ ὑμᾶς τῶν ἀπίστων καὶ θέλετε πορεύεσθαι, πᾶν τὸ παρατιθέμενον ὑμῖν ἐσθίετε μηδὲν ἀνακρίνοντες διὰ τὴν συνείδησιν."},{"book":"ΠΡΟΣ ΚΟΡΙΝΘΙΟΥΣ Α΄","chapter":"10","verse":"28","text":"ἐὰν δέ τις ὑμῖν εἴπῃ, τοῦτο εἰδωλόθυτόν ἐστι, μὴ ἐσθίετε δι᾽ ἐκεῖνον τὸν μηνύσαντα καὶ τὴν συνείδησιν· τοῦ γὰρ Κυρίου ἡ γῆ καὶ τὸ πλήρωμα αὐτῆς."},{"book":"ΠΡΟΣ ΚΟΡΙΝΘΙΟΥΣ Α΄","chapter":"10","verse":"29","text":"συνείδησιν δὲ λέγω οὐχὶ τὴν ἑαυτοῦ, ἀλλὰ τὴν τοῦ ἑτέρου. ἱνατί γὰρ ἡ ἐλευθερία μου κρίνεται ὑπὸ ἄλλης συνειδήσεως;"},{"book":"ΠΡΟΣ ΚΟΡΙΝΘΙΟΥΣ Α΄","chapter":"10","verse":"30","text":"εἰ ἐγὼ χάριτι μετέχω, τί βλασφημοῦμαι ὑπὲρ οὗ ἐγὼ εὐχαριστῶ;"},{"book":"ΠΡΟΣ ΚΟΡΙΝΘΙΟΥΣ Α΄","chapter":"10","verse":"31","text":"Εἴτε οὖν ἐσθίετε εἴτε πίνετε εἴτε τι ποιεῖτε, πάντα εἰς δόξαν Θεοῦ ποιεῖτε."},{"book":"ΠΡΟΣ ΚΟΡΙΝΘΙΟΥΣ Α΄","chapter":"10","verse":"32","text":"ἀπρόσκοποι γίνεσθε καὶ Ἰουδαίοις καὶ Ἕλλησι καὶ τῇ ἐκκλησίᾳ τοῦ Θεοῦ,"},{"book":"ΠΡΟΣ ΚΟΡΙΝΘΙΟΥΣ Α΄","chapter":"10","verse":"33","text":"καθὼς κἀγὼ πάντα πᾶσιν ἀρέσκω, μὴ ζητῶν τὸ ἐμαυτοῦ συμφέρον, ἀλλὰ τὸ τῶν πολλῶν, ἵνα σωθῶσι."}]}