{"data":[{"book":"Jeremaia","chapter":"13","verse":"1","text":"Ikiavɨra Itir God kamaghɨn na mɨgɨa ghaze, “Nɨ mangɨ inir aghuitam givezegh, a ikegh. Egh inir kam isɨ dɨpam daghuan markɨ.”"},{"book":"Jeremaia","chapter":"13","verse":"2","text":"Ezɨ Ikiavɨra Itir God mɨkemezɨ moghɨra, kɨ ghua inir mam givezegha a ike."},{"book":"Jeremaia","chapter":"13","verse":"3","text":"Ezɨ Ikiavɨra Itir God ua kamaghɨn na mɨgei,"},{"book":"Jeremaia","chapter":"13","verse":"4","text":"“Inir nɨ ivezegha uan ivariam gikezir kam, a inigh dɨkavigh Peratɨn Fanemɨn mangɨ, egh inir kam isɨ dagɨar torimɨn aven a modogh.”13:4 Ziar kam Perat, gumazir maba kamaghɨn a gɨnɨghnɨsi, a Yufretisɨn Fanem."},{"book":"Jeremaia","chapter":"13","verse":"5","text":"Ezɨ kɨ Ikiavɨra Itir God mɨkemezɨ moghɨn amua, inir kam Peratɨn Fanemɨn a modo."},{"book":"Jeremaia","chapter":"13","verse":"6","text":"Ezɨ aruer avɨriba ghua gɨvazɨma, Ikiavɨra Itir God, ua kamaghɨn na mɨgei, “Nɨ dɨkavigh uamategh Peratɨn Fanemɨn mangɨ, egh kɨ nɨ mɨkemezɨ nɨ modozir nir kam uam a inigh.”"},{"book":"Jeremaia","chapter":"13","verse":"7","text":"Ezɨ kɨ Peratɨn ghugha, inim modozir danganim gutui. Egha kɨ inim inigha an garima, a ikuvigha gɨvagha, ua ingangariba an puvatɨ."},{"book":"Jeremaia","chapter":"13","verse":"8","text":"Ezɨ Ikiavɨra Itir God ua kamaghɨn na mɨgei,"},{"book":"Jeremaia","chapter":"13","verse":"9","text":"“Kɨ Ikiavɨra Itir God, kɨ kamaghɨn mɨgei: Kɨ Judaba ko Jerusalemia uari uan ziaba feir arazim abɨraghtɨ, me inir ikuvizir kamɨn mɨn ikuvightɨ, men ziar ekiam gɨvagham."},{"book":"Jeremaia","chapter":"13","verse":"10","text":"13:10 Jeremaia 9:14; 11:8; 16:12Gumazamizir arazir kurabagh amir kaba, me uan kuaribav konegha nan akaba baraghan aghua. Men naviba gavgavizɨ, me uan nɨghnɨzibar gɨn zui. Egha asebar gɨn ghua men ziaba fe. Egh gɨn gumazamizir kaba ikuvigham, mati inir kam ikuvigha ingangariba an puvatɨ."},{"book":"Jeremaia","chapter":"13","verse":"11","text":"Kɨ Ikiavɨra Itir God, kɨ ghaze, Kɨ faragha Israelɨn kantrin gumazamiziba ko Judan kantrin gumazamiziba bar me gamizɨ, me nan porogha gavgavizɨ moghɨn, mati gumazim inim isa uan ivariam gikegha, anemɨghɨrɨzɨ a gavgafi. Kɨ kamaghsua, me nan gumazamizibara ikɨ, egh nan ziam fɨ na bagh bar akuegh ziar ekiam na danɨngam. Ezɨ me na baragh nan gɨn mangan aghua.”"},{"book":"Jeremaia","chapter":"13","verse":"12","text":"Ikiavɨra Itir God ua na mɨgɨa ghaze, “Jeremaia, nɨ mangɨ kamaghɨn Israelia mɨkɨm suam, ‘Ikiavɨra Itir God, a Israelian God, a kamaghɨn mɨgɨa ghaze: Gumazamiziba wainɨn dɨpam isa nguazir mɨnebagh fusfuzɨ da izefe.’ Eghtɨ Jerusalemia ti oregh nɨ mɨkɨm suam, ‘Nɨ ghaze, e ti bizir kam gɨfozir puvatɨ, a?’"},{"book":"Jeremaia","chapter":"13","verse":"13","text":"Eghtɨ nɨ kamaghɨn me mɨkɨm, ‘Ikiavɨra Itir God kamaghɨn mɨgei, Kɨ uabɨ nguazir kamɨn itir gumazamiziba wainɨn dɨpam men gunasava ami, eghtɨ me bar onganigham. Devitɨn ikɨzimɨn atriviba ko, ofa gamir gumaziba ko, akam inigha izir gumaziba ko, Jerusalemɨn gumazamiziba bar, mati wainɨn dɨpam nguazir mɨnem gizɨvazɨ moghɨn, wainɨn dɨpam me gizɨvagham."},{"book":"Jeremaia","chapter":"13","verse":"14","text":"Kɨ gumazamizir kaba bar me gasɨghasigham, mati gumazim nguazir mɨneba isa uariv sosi da bɨaghiri moghɨn. Men ameboghfeziaba ko, boriba sara kɨ me gɨnɨghnɨgh men apangkuvighan kogham. Bizitam bar nan tuavim apɨrighan kogham. Kɨ Ikiavɨra Itir God, kɨ mɨkemegha gɨfa.’ ”"},{"book":"Jeremaia","chapter":"13","verse":"15","text":"Ia Judaba, Ikiavɨra Itir God, ia mɨkemegha gɨfa."},{"book":"Jeremaia","chapter":"13","verse":"16","text":"Ia datɨrɨghɨn Godɨn akurvazimɨn angazangarim bagha garavɨra iti."},{"book":"Jeremaia","chapter":"13","verse":"17","text":"Ia Ikiavɨra Itir Godɨn gumazamiziba, ia mati an sipsipɨn bɨzim,"},{"book":"Jeremaia","chapter":"13","verse":"18","text":"Ikiavɨra Itir God kamaghɨn na mɨgɨa ghaze:"},{"book":"Jeremaia","chapter":"13","verse":"19","text":"Apaniba izɨ Judan sautɨn amadaghan itir Distrik Negev, an itir nguibaba ekɨarugh dar dɨvazibar tiar akaba asegham."},{"book":"Jeremaia","chapter":"13","verse":"20","text":"“O Jerusalemɨn nguibar ekiam, nɨ kogh notɨn amadaghan izir mɨdorozir gumazibar gantɨ, me nɨ bagh izam."},{"book":"Jeremaia","chapter":"13","verse":"21","text":"Eghtɨ gumazir nɨ namakabagh amigha akurvaghiziba,"},{"book":"Jeremaia","chapter":"13","verse":"22","text":"Egh nɨ ti uan navir averiamɨn aven uabɨ uabɨn azangsɨgham,"},{"book":"Jeremaia","chapter":"13","verse":"23","text":"Eghtɨ Itiopian kantrin gumazamiziba, men mɨkarzir pɨziba, mɨkarzir ghurghuribar otivam, ti puvatɨ."},{"book":"Jeremaia","chapter":"13","verse":"24","text":"O Jerusalem, kɨ nɨn arazir kurar kam bangɨn"},{"book":"Jeremaia","chapter":"13","verse":"25","text":"Kɨ Ikiavɨra Itir God, kɨ ghaze,"},{"book":"Jeremaia","chapter":"13","verse":"26","text":"Kɨ uabɨ nɨn korotiam fegh uanaboghtɨ,"},{"book":"Jeremaia","chapter":"13","verse":"27","text":"Kɨ uabɨ gari, nɨ arazir bar kurar kɨ ifongezir puvatɨzibagh ami."}]}