{"data":[{"book":"Abaebbulaniya","chapter":"13","verse":"1","text":"Mweyongere okwagalananga ng’abooluganda."},{"book":"Abaebbulaniya","chapter":"13","verse":"2","text":"Temwerabiranga kusembeza bagenyi, kubanga waliwo abaasembeza bamalayika nga tebagenderedde."},{"book":"Abaebbulaniya","chapter":"13","verse":"3","text":"Mujjukirenga abasibe abali mu kkomera, nga muli nga abaasibirwa awamu n’abo. Munakuwaliranga wamu nabo ababonyaabonyezebwa, kubanga nammwe muli mu mubiri."},{"book":"Abaebbulaniya","chapter":"13","verse":"4","text":"Obufumbo mubussangamu ekitiibwa n’ebirayiro byabwo, kubanga abakaba n’abenzi Katonda alibasalira omusango, ne gubasinga."},{"book":"Abaebbulaniya","chapter":"13","verse":"5","text":"Mwewalenga omululu, bye mulina bibamalenga. Kubanga Katonda yagamba nti,"},{"book":"Abaebbulaniya","chapter":"13","verse":"6","text":"Kyetuva twogera n’obuvumu nti,"},{"book":"Abaebbulaniya","chapter":"13","verse":"7","text":"Mujjukirenga abakulembeze bammwe abaababuulira ekigambo kya Katonda, nga mutunuulira empisa zaabwe nga mugobereranga okukkiriza."},{"book":"Abaebbulaniya","chapter":"13","verse":"8","text":"Yesu Kristo nga bwe yali jjo, ne leero bw’ali era bw’aliba emirembe n’emirembe."},{"book":"Abaebbulaniya","chapter":"13","verse":"9","text":"Temusendebwasendebwanga kuyigiriza okw’engeri ennyingi ezitamanyiddwa. Kubanga kirungi omutima okunywezebwa ekisa, so si mu byokulya ebitagasa abo ababirya."},{"book":"Abaebbulaniya","chapter":"13","verse":"10","text":"Tulina ekyoto, abaweereza mu weema ey’Okukuŋŋaanirangamu kye batalina buyinza kuliirangako."},{"book":"Abaebbulaniya","chapter":"13","verse":"11","text":"Kabona Asinga Obukulu yatwalanga omusaayi gw’ebisolo, olw’ebibi, mu kifo ekitukuvu era n’ennyama yaabyo n’eyokerwa ebweru w’olusiisira."},{"book":"Abaebbulaniya","chapter":"13","verse":"12","text":"Noolwekyo ne Yesu kyeyava abonaabonera era n’afiira ebweru w’ekibuga alyoke atutukuze n’omusaayi gwe ye."},{"book":"Abaebbulaniya","chapter":"13","verse":"13","text":"Kale naffe tufulume tulage gy’ali ebweru w’olusiisira nga twetisse ekivume kye."},{"book":"Abaebbulaniya","chapter":"13","verse":"14","text":"Kubanga wano ku nsi tetulinaawo kibuga kya lubeerera, wabula tulindirira ekyo ekijja."},{"book":"Abaebbulaniya","chapter":"13","verse":"15","text":"Kale mu Yesu tuweerayo bulijjo ssaddaaka ey’okutendereza Katonda, kye kirabo eky’emimwa, nga twatula erinnya lye."},{"book":"Abaebbulaniya","chapter":"13","verse":"16","text":"Temwerabiranga kukola bulungi n’okugabananga; kubanga ssaddaaka eziri ng’ezo Katonda zimusanyusa."},{"book":"Abaebbulaniya","chapter":"13","verse":"17","text":"Muwulirenga abakulembeze bammwe era mubagonderenga, kubanga obuweereza bwabwe kwe kulabirira emyoyo gyammwe, balyoke bakikole n’essanyu nga tebeemulugunya. Kubanga bwe babeemulugunyiza tekibagasa mmwe."},{"book":"Abaebbulaniya","chapter":"13","verse":"18","text":"Mutusabirenga, kubanga tumanyidde ddala nga tulina omwoyo mulungi, era twagala okukolanga obulungi mu buli kimu."},{"book":"Abaebbulaniya","chapter":"13","verse":"19","text":"Era okusinga ennyo mbeegayirira munsabire ndyoke nkomewo mangu gye muli."},{"book":"Abaebbulaniya","chapter":"13","verse":"20","text":"Kale, Katonda ow’emirembe eyazuukiza Mukama waffe Yesu, Omusumba w’endiga omukulu ow’endagaano etaggwaawo gye yanyweza n’omusaayi gwe,"},{"book":"Abaebbulaniya","chapter":"13","verse":"21","text":"abawe buli kirungi kyonna kye mwetaaga okubasobozesa okukola by’ayagala, era atukozese ebisiimibwa mu maaso ge ng’ayita mu Yesu Kristo. Aweebwenga ekitiibwa emirembe n’emirembe. Amiina."},{"book":"Abaebbulaniya","chapter":"13","verse":"22","text":"Kaakano mbakuutira abooluganda, mugumiikirizenga ebibabuulirirwa, kubanga mbawandiikidde mu bigambo bitono."},{"book":"Abaebbulaniya","chapter":"13","verse":"23","text":"Mbategeeza nti muganda waffe Timoseewo yateebwa, bw’alijja amangu, ndijja naye eyo okubalaba."},{"book":"Abaebbulaniya","chapter":"13","verse":"24","text":"Mulamuse abakulembeze bammwe era n’abakkiriza bonna."},{"book":"Abaebbulaniya","chapter":"13","verse":"25","text":"Ekisa kibeerenga nammwe mwenna."}]}