{"data":[{"book":"SANG'HANO","chapter":"13","verse":"1","text":"Mdidale da wanhu wamtogole Kilisto ako kudiwambo da Antiokia kukala na wahokozi na wakulufunzi wakalile wokemigwa Banaba, Simioni yakalile na twaga diyagwe dikemigwa Munhu Mtitu, Lukio munhu wa Kilene, Manaeni yakalile yakulile mding'anda da Mndewa Helode Antipa, na Sauli."},{"book":"SANG'HANO","chapter":"13","verse":"2","text":"Viwakalile womtambikila Mndewa na kufunga, Loho wa Mulungu kalonga, “Nibagulileni Banaba na Sauli sama ya sang'hano iniwakemele.”"},{"book":"SANG'HANO","chapter":"13","verse":"3","text":"Avo viwamambukize kufunga na kutambika, wawekila makono gao na kuwatuma."},{"book":"SANG'HANO","chapter":"13","verse":"4","text":"Wabili waja watumigwa na Loho wa Mulungu wabita mkiwambo cha Seleusia, kulawa haja wakwela mmeli wachola kukisiwa cha Sipulo."},{"book":"SANG'HANO","chapter":"13","verse":"5","text":"Viwavikile mdiwambo da Salamisi, waupeta Usenga wa Mulungu mzing'anda za nhambiko za Wayahudi. Yohana, ayo vivija yakemigwe Maluko, kakala na hewo yowataza."},{"book":"SANG'HANO","chapter":"13","verse":"6","text":"Watembela wabita mkisiwa chose mbaka walawilila Pafosi. Haja wam'vika muhawi wa Kiyahudi na muhokozi wa uvwizi yokemigwa Bali Yesu."},{"book":"SANG'HANO","chapter":"13","verse":"7","text":"Yakalile munhu wa behi ng'hani na mkulu wa kisiwa kija yokemigwa Seligio Paulo, yakalile munhu m'bala ng'hani, ayo yagalile usenga ha Banaba na Sauli yolonda kuhulika Usenga wa Mulungu."},{"book":"SANG'HANO","chapter":"13","verse":"8","text":"Ila Elima ija imuhawi, kwavija ino iyo nhegulo ya twaga jake dikemigwa Bali Yesu muulonzi wa Kigiliki, kawabamilila na kugeza kumtenda ija imkulu wa kisiwa yaileme nhamanila ija."},{"book":"SANG'HANO","chapter":"13","verse":"9","text":"Ila Sauli, ayo vivija yakalile yokemigwa Paulo, kamemezwa Loho wa Mulungu kamulola ng'hani Elima"},{"book":"SANG'HANO","chapter":"13","verse":"10","text":"na kulonga, “Gweye kwa mwana wa Mwenembago na kwa mdumuka wa vinhu vose vilibule uzenzeleganye. Huleka kuzibulunya mbuli za Mndewa zilibule uzenzeleganye?"},{"book":"SANG'HANO","chapter":"13","verse":"11","text":"Avo lusango lwa Mndewa lwa hamoja nagwe, kowa kimbugumbugu, na mkipigiti kidodo hudaha kuwona mulangaza wa zua.”"},{"book":"SANG'HANO","chapter":"13","verse":"12","text":"Ija imkulu wa ikisiwa viyagonile gaja galawilile, katogola kwavija kakala yokanganya mafundo ga mbuli za Mndewa."},{"book":"SANG'HANO","chapter":"13","verse":"13","text":"Abaho, Paulo na wayage wakwela mmeli kulawa Pafosi wachola Pega ili muisi ya Pamfilia, na viwavikile haja, Yohana, ayo vivija yakalile yokemigwa Maluko, kawaleka kabwela Yelusalemu."},{"book":"SANG'HANO","chapter":"13","verse":"14","text":"Kulawa Pega, Paulo na Banaba wagendelela wachola kudiwambo da Antiokia muisi ya Pisidia. Mdizua da Mhumulo wengila mng'anda ya nhambiko wakala hasi."},{"book":"SANG'HANO","chapter":"13","verse":"15","text":"Viwamambukize kusoma Malagizo ga Musa na wahokozi, mkulu wa ing'anda ya nhambiko katuma munhu kumwao yolonga, “Ndugu zetu, kamba muna mbuli ya kuwagangamiza wanhu, mulonge.”"},{"book":"SANG'HANO","chapter":"13","verse":"16","text":"Paulo kenuka na kuwahungila mkono na kulonga, “Mweye wanhu wa Islaeli na mweye wanhu hamuli Wayahudi mumtambikila Mulungu, nhegelezeni!"},{"book":"SANG'HANO","chapter":"13","verse":"17","text":"Mulungu wa wanhu wa Islaeli kawasagula wahenga zetu na kawatenda wongezeke kipigiti viwakalile Misili na kuwalava muisi ija na mhiko ng'hulu."},{"book":"SANG'HANO","chapter":"13","verse":"18","text":"Kawazaganya mmilao malongo mane muluwala,"},{"book":"SANG'HANO","chapter":"13","verse":"19","text":"na kaibananga mitala saba ya Kanaani na kuwagwelela wanhu zake isi zao kamba uhazi wao."},{"book":"SANG'HANO","chapter":"13","verse":"20","text":"Mbuli zino zose zisola kamba milao mia nne na malongo matano."},{"book":"SANG'HANO","chapter":"13","verse":"21","text":"Abaho, wanhu walonda mndewa, na Mulungu kawagwelela Sauli mwanage Kishi, wa mtala wa Benjamini, yakalile yatawale milao malongo mane."},{"book":"SANG'HANO","chapter":"13","verse":"22","text":"Viyamsegeze Sauli, kamtenda Daudi yawe mndewa wao. Mulungu kalonga vino yomulonga Daudi, ‘Nimpata Daudi mwana wa Yese, munhu inimnogele, yondayagatende gose ganimulonda heyo yagatende.’"},{"book":"SANG'HANO","chapter":"13","verse":"23","text":"Kulawa mulukolo lwa munhu ino Mulungu kamgala Mkombola, Yesu, muisi ya Islaeli, kamba viyekile kilagano."},{"book":"SANG'HANO","chapter":"13","verse":"24","text":"Yesu viyakalile hanasonga sang'hano yake, Yohana kaupeta usenga wa kuleka vilozo na kubatizigwa mwa wanhu wose wa Islaeli."},{"book":"SANG'HANO","chapter":"13","verse":"25","text":"Yohana viyamambukize sang'hano yake, kalonga, ‘Mweye mokwagiza nie iyo munhu yalihi? Nie sio munhu ija imumtamanila kwiza, ila heyo kokwiza hachugu changu, ayo ng'hwabasa zake nie silondigwa kuzifungula.’"},{"book":"SANG'HANO","chapter":"13","verse":"26","text":"“Ndugu zangu, wana wa Ablaham, na mweye wanhu mumtambikila Mulungu mulekile kuwa Wayahudi, usenga uno wa ukombola tugaliligwa tweye!"},{"book":"SANG'HANO","chapter":"13","verse":"27","text":"Wanhu wa Yelusalemu na wakulu zao wa isi hawamtangile Yesu ama kuzitanga mbuli za wahokozi. Hata avo mkumtagusa Yesu kudanganhika, wazitenda mbuli zino za wahokozi ziwosoma Mazua gose ga Mhumulo zivikile."},{"book":"SANG'HANO","chapter":"13","verse":"28","text":"Hata kamba hawonile kilamso kimulumbile heyo kudanganhika, wamulongela Pilato yamtaguse ifa."},{"book":"SANG'HANO","chapter":"13","verse":"29","text":"Viwamambukize kutenda mbuli zose zayandikiligwe heyo, wamuhumulusa hasi kulawa mumsalaba na kumtambalika mdipanga."},{"book":"SANG'HANO","chapter":"13","verse":"30","text":"Ila Mulungu kamzusa kulawa mkudanganhika,"},{"book":"SANG'HANO","chapter":"13","verse":"31","text":"na mazua bwando kakala yokoneka na awo wakalile wotembela nayo kulawa Galilaya mbaka Yelusalemu. Awo sambi iwo wasindila mwa wanhu wa Islaeli."},{"book":"SANG'HANO","chapter":"13","verse":"32","text":"Tuwagalila Usenga Unogile awo Mulungu uwailagane na wahenga zetu,"},{"book":"SANG'HANO","chapter":"13","verse":"33","text":"katuvikizila tweye, wana zao, mkumzusa Yesu. Vivija, kamba vija viyandikigwe mzabuli ya ikabili ilonga,"},{"book":"SANG'HANO","chapter":"13","verse":"34","text":"Ikweli ya kamba, Mulungu kamzusa Yesu kulawa mkudanganhika, sambiyadanganhike kabili, ilongwa muna zimbuli zino,"},{"book":"SANG'HANO","chapter":"13","verse":"35","text":"Avo vivija kalonga mzabuli iyagwe,"},{"book":"SANG'HANO","chapter":"13","verse":"36","text":"Kwavija Daudi viyamalile kusang'hanikila mbuli za Mulungu mwa wanhu wa mulelo wake mwenyego, kadanganhika, kazikigwa hamoja na wahenga zake, na lukuli lwake lolela mdipanga."},{"book":"SANG'HANO","chapter":"13","verse":"37","text":"Ila munhu ija Mulungu iyamzusile holile."},{"book":"SANG'HANO","chapter":"13","verse":"38","text":"Avo, ndugu zangu, mbuli ino na itangike kumwenu kamba mkubitila Yesu mpeteligwa kugeligwa kumgongo kwa vilozo."},{"book":"SANG'HANO","chapter":"13","verse":"39","text":"Mkubitila Yesu iino, kila munhu yotogola kosegezelwa vilozo vose, vija havidahike kusegezigwa na Malagizo ga Musa."},{"book":"SANG'HANO","chapter":"13","verse":"40","text":"Avo teganyeni, gaja gandikigwe mkitabu cha wahokozi sambigawalawilile mweye."},{"book":"SANG'HANO","chapter":"13","verse":"41","text":"‘Loleni mweye mtenda mzihaka, kanganyeni na mdanganhike!"},{"book":"SANG'HANO","chapter":"13","verse":"42","text":"Paulo na Banaba viwakalile wolawa hanze, wanhu wawayalalila wazilonge mbuli zino kabili Mdizua diyagwe da Mhumulo."},{"book":"SANG'HANO","chapter":"13","verse":"43","text":"Mting'hano wa ing'anda ya nhambiko vuuigolile, Wayahudi bwando na waja Iwamhazi watogole kuwa Wayahudi wawakoleleza Paulo na Banaba. Paulo na Banaba wawayalalila wagendelele kukala mngekewa ya Mulungu."},{"book":"SANG'HANO","chapter":"13","verse":"44","text":"Zua diyagwe da Mhumulo, wanhu behi na wose wa mdiwambo dija waiting'hana kutegeleza Usenga wa Mndewa."},{"book":"SANG'HANO","chapter":"13","verse":"45","text":"Ila Wayahudi viwawene bwando da wanhu, wona migongo, wasonga kulonga mbuli za ufukuzi, kuno wozibeza mbuli zoyokala yolonga Paulo."},{"book":"SANG'HANO","chapter":"13","verse":"46","text":"Abaho, Paulo na Banaba wose wabili wenula dizwi walonga bila kidumbo wolonga, “Ilondigwa kamba, Usenga wa Mulungu ulondigwa tanhu upetigwe kumwenu. Ila muulema na kulamula mwemwe wenyego kukala kutali na ugima wa digunge, avo tweye sambi towahindukila Wamhazi."},{"book":"SANG'HANO","chapter":"13","verse":"47","text":"Kwavija Mndewa katushulutiza tweye yolonga,"},{"book":"SANG'HANO","chapter":"13","verse":"48","text":"Wamhazi viwahulike mbuli zino, wadeng'ha na kuuyenzi Usenga wa Mndewa, na wose wasaguligwe sama ya ugima wa digunge wamtogola Kilisto."},{"book":"SANG'HANO","chapter":"13","verse":"49","text":"Avo Usenga wa Mndewa wenela muisi ija yose."},{"book":"SANG'HANO","chapter":"13","verse":"50","text":"Ila Wayahudi wawaswagiza watwanzi wali na matwaga wakalile womdumba Mulungu na wakulu wa idiwambo. Na hewo kawagaza Paulo na Banaba na kuwawinga, wawalava hanze ya isi ija."},{"book":"SANG'HANO","chapter":"13","verse":"51","text":"Avo wakung'unha timbwisi dikalile mmagulu gao mkuwadukumiza na kuchola Ikonio."},{"book":"SANG'HANO","chapter":"13","verse":"52","text":"Na wanahina wa mdiwambo da Antiokia wakala wamemile deng'ho na Loho wa Mulungu."}]}