{"data":[{"book":"Maluko","chapter":"16","verse":"1","text":"Kuboka pi Lichoba li Kupomolela kupeta, Maliamu Magidalena na Salome na Maliamu amamundu Yakobo ngabaeme mauta ga kunungila ibe bukupakaye mmele gwa Yesu."},{"book":"Maluko","chapter":"16","verse":"2","text":"Lichoba lya jumapili kindabindabi, ngabajenda kulikabuli, lichoba apalitumbula kupita."},{"book":"Maluko","chapter":"16","verse":"3","text":"Na angweto ngababe bakalengelana, “Mene ojwapa kutubokea libwe paniango gu likabuli?”"},{"book":"Maluko","chapter":"16","verse":"4","text":"Nambu apabalolanga, ngibilibona libwe liboigwe. Na lyakiba libwe likolongwa muno."},{"book":"Maluko","chapter":"16","verse":"5","text":"Apabajingala mulikabuli, ngabammona kakombo jumwe ojwakwindite ngobo nhuu, atamite kingonu cha kalelo, ngabaomongwa muno."},{"book":"Maluko","chapter":"16","verse":"6","text":"Nambu kakombo jola ngabalengelanga, “Makaomwangaje,” manyi mampalanga Yesu jwa ku Nazaleti ojwabambigwe munchalaba. Ayokite, abije pamba. Nnolanga paali apabakiba banng'onakinge."},{"book":"Maluko","chapter":"16","verse":"7","text":"Nnyendange makalengelange akinapunji bakwe pamwe na Petulo kutenda apakunnongelelanga kwako ku Galilaya. Kwenio mamammona anda apannengelinge."},{"book":"Maluko","chapter":"16","verse":"8","text":"Ngababoka pilikabuli pala, bakalendema kukujogopa na mbwele. Bannengalingeje mundu kilebe chochoa, magambu batela kujogopa muno."},{"book":"Maluko","chapter":"16","verse":"9","text":"Yesu kuboka pa kuyoka kindabindabi lichoba lya Jumapili, ngatumbula kumpiti Maliamu Magidalena, Yesu ojwammoita michepela saba."},{"book":"Maluko","chapter":"16","verse":"10","text":"Maliamu Magdalena ngajabula, ngabalengela abakiba pamwe na Yesu. Bakiba bakakokaleka nu kuguta,"},{"book":"Maluko","chapter":"16","verse":"11","text":"na apabannyoa jwenio akalenga kutenda Yesu abi mmomi nu kutenda Maliamu Magdalena ammweni, baaminingije."},{"book":"Maluko","chapter":"16","verse":"12","text":"Kuboka penia Yesu ngabapitila akinapunji abena kongo agalambwike kumio. Akinapunji benia bakiba bakajenda kukijiji."},{"book":"Maluko","chapter":"16","verse":"13","text":"Angweto uyo ngabajenda, ngabalengela akajabe, nambu angweto uyo baaminingije."},{"book":"Maluko","chapter":"16","verse":"14","text":"Pukujomolela, Yesu ngabapitila akinapunji bakwe komi na jumwe ogubakiba bakalya. Ngabakalapila muno angweto, magambu gwangaamini gwabe nu kutauka kwabe, gambu baaminingeje abakiba bammweni kuboka pa kuyoka."},{"book":"Maluko","chapter":"16","verse":"15","text":"Ngabalengela, “Nnyendange kudunia joa makatangachange Nhwalo Gwambone ku kila mundu."},{"book":"Maluko","chapter":"16","verse":"16","text":"Ojwaamini nu kubatichigwa apaukomboligwa, jwanga amini apakuhukumigwa."},{"book":"Maluko","chapter":"16","verse":"17","text":"Ni iingi yenje ipaukengamana nababa abaamini, ku liina lyango bapakuboya michepela na bapakulongela kilonge kiyono."},{"book":"Maluko","chapter":"16","verse":"18","text":"Anda bakamwi lijoka andaje banywi kilebe chochoa china uchungu, chabengwaje, bapakubeka maboko gabe panani ja akatamwe, nangweto mabalama.”"},{"book":"Maluko","chapter":"16","verse":"19","text":"Kuboka pa Nngwana Yesu kujomo kulonge nabo, ngatoligwa kujenda Kumbengu nu kummeka kingonu cha kalelo cha Nnoongo."},{"book":"Maluko","chapter":"16","verse":"20","text":"Akinapunji ngabajenda nu kutangacha kila paali, na Angwana ngabakamwa liengo pamwe na angweto kuchalakicha nhwalo gwenio ku iingi eyikengamana nabo."}]}