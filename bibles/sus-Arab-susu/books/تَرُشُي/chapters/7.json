{"data":[{"book":"تَرُشُي","chapter":"7","verse":"1","text":"سّرّشّدُبّ كُنتِفِ نَشَ عٍتِيّن مَشْرِن، «نَشَن قَلَشِ عِ شُن مَ، نْندِ نَ عَ رَ؟»"},{"book":"تَرُشُي","chapter":"7","verse":"2","text":"عٍتِيّن نَشَ عٍ يَابِ، «ﭑ نفَشَكٍرٍنيِيٍ نُن ﭑ بَبَيٍ، وٌ وٌ تُلِ مَتِ ﭑ نَ. عَلَ دَرِيّ كَنيِ مِنِ نّ وٌن بَبَ عِبُرَهِمَ مَ عَ نُ نَ مٍسٌثٌتَمِيَ بْشِ مَ تّمُي نَشّ، بٍينُن عَ شَ سَبَتِ شَرَنِ."},{"book":"تَرُشُي","chapter":"7","verse":"3","text":"عَلَ نَشَ عَ قَلَ عَ بّ، ‹كٍلِ عِ شَ بْشِ نُن عِ شَبِلّ شُن، سِفَ بْشِ مَ ﭑ دّننَشّ مَسٍنمَ عِ بّ.›"},{"book":"تَرُشُي","chapter":"7","verse":"4","text":"عَوَ، عَ نَشَ مِنِ كَلِدِ بْشِ رَ، عَ سَ سَبَتِ شَرَنِ. مّننِ، عَ بَبَ قَشَ شَنبِ، عَلَ نَشَ عَ رَدَنفِ يِ بْشِ مَ وٌ سَبَتِشِ دّننَشّ يِ كِ تٌ."},{"book":"تَرُشُي","chapter":"7","verse":"5","text":"عَ مُ لِنفِرَ يٌ قِ عَ مَ يِ بْشِ كُي هَلِ سَنتِدٍ. كْنْ عَ نَشَ لَايِدِ تٌنفٌ عَ بّ، عَ قَمَ يِ بْشِ قِدٍ عَ تَن نُن عَ بْنسْي نَن مَ، هَلِ عَ قَشَ شَنبِ. نَ وَشَتِ دِ يٌ مُ نُ نَ عَ بّ سِندٍن.»"},{"book":"تَرُشُي","chapter":"7","verse":"6","text":"«عَلَ نَشَ عَ قَلَ عَ بّ، ‹عِ بْنسْي سَبَتِمَ بْشِ فبّتّ نَن مَ. مّننِ عٍ قِندِ مَ نّ كٌنيِيٍ رَ. عٍ عٍ حَشَنكَتَ حّ كّمّ نَانِ بُن.›"},{"book":"تَرُشُي","chapter":"7","verse":"7","text":"عَلَ مَن نَشَ عَ قَلَ، ‹ﭑ قَمَ نَ سِ مَكِيتِدٍ نَشَن عٍ رَ سٌمَ كٌنيِيَ كُي. نَ دَنفِ شَنبِ، عٍ كٍلِمَ نّ نَا، عٍ قَ ﭑ بَتُ بٍ.›»"},{"book":"تَرُشُي","chapter":"7","verse":"8","text":"«عَوَ، عَلَ نَشَ سُننَ سَاتّ قِ عِبُرَهِمَ مَ. عِبُرَهِمَ تٌ عِسِيَفَ بَرِ، عَ نَشَ عَ سُننَ عَ شِ سٌلٌمَسَشَن ندٍ مَ. عِسِيَفَ تٌ يَشُبَ بَرِ، عَ نَشَ عَ قَن سُننَ. يَشُبَ قَن نَشَ وٌن بٍنبَ قُ نُن قِرِنيِيٍ سُننَ.»"},{"book":"تَرُشُي","chapter":"7","verse":"9","text":"«وٌن بٍنبَيٍ نَشَ يُسُقُ تْونّ، عٍ نَشَ عَ مَتِ، عَ نَشَ قِندِ كٌنيِ رَ مِسِرَ بْشِ مَ."},{"book":"تَرُشُي","chapter":"7","verse":"10","text":"كْنْ عَلَ نَشَ لُ عَ قْشْ رَ. عَ نَشَ عَ رَ مِنِ عَ شَ كْنتْقِلِ بِرِن كُي. عَ نَشَ هِننّ نُن شَشِلِمَيَ قِ عَ مَ، عَلَكٌ عَ شَ رَقَن مِسِرَ مَنفّ مَ، نَشَن عَ قِندِ مِسِرَ فٌمِنَ نُن عَ شَ بَنشِ بِرِن شُنمَتِ رَ.»"},{"book":"تَرُشُي","chapter":"7","verse":"11","text":"«كَامّ شُنفبٍ نَشَ سٌ مِسِرَ بْشِ مَ عَ نُن كَنَان بْشِ. وٌن بَبَيٍ مُ نُ بَلٌي سْتْمَ، تْورّ نَشَ فبٌ."},{"book":"تَرُشُي","chapter":"7","verse":"12","text":"يَشُبَ نَشَ عَ مّ عَ مّنفِ نَ مِسِرَ بْشِ مَ. عَ نَشَ وٌن بَبَيٍ شّي نَا عَ سِنفٍ."},{"book":"تَرُشُي","chapter":"7","verse":"13","text":"عٍ شَ سِفّ قِرِن ندٍ، يُسُقُ نَشَ عَ يّتّ مَسٍن عَ قَقَشَكٍرٍنيِيٍ بّ، مِسِرَ مَنفّ قَن نَشَ يُسُقُ شَبِلّ رَكٌلٌن."},{"book":"تَرُشُي","chapter":"7","verse":"14","text":"عَوَ، يُسُقُ نَشَ عٍ شّي عَ بَبَ يَشُبَ تٌنفٌدٍ نُن عَ شَ دٍنبَيَ بِرِن. عٍ كْنتِ نُ سِفَشِ هَن مِشِ تٌنفٌ سٌلٌقٍرٍ عَ نُن سُولِ."},{"book":"تَرُشُي","chapter":"7","verse":"15","text":"يَشُبَ نَشَ فٌرٌ مِسِرَ، عَ قَشَ دّننَشّ عَ نُن وٌن بَبَيٍ."},{"book":"تَرُشُي","chapter":"7","verse":"16","text":"عٍ قُرٍيٍ نَشَ رَفبِلٍن سِكٍمِ، عٍ عٍ رَفَتَ فَبُرِ نَن كُي، عِبُرَهِمَ نَشَن سَرَ كْبِرِ رَ شَمٌرِ شَ دِيٍ مَ.»"},{"book":"تَرُشُي","chapter":"7","verse":"17","text":"«عَلَ شَ لَايِدِ رَكَمَلِ وَشَتِ تٌ مَكْرّ، لَايِدِ نَشَن تٌنفٌشِ عِبُرَهِمَ بّ، وٌن مَ حَمَ شُن نَشَ مَسَ مِسِرَ بْشِ مَ."},{"book":"تَرُشُي","chapter":"7","verse":"18","text":"كْنْ نَ شَنبِ مَنفّ فبّتّ نَشَ تِ نَشَن مُ نُ يُسُقُ شَ قٍ كٌلٌن."},{"book":"تَرُشُي","chapter":"7","verse":"19","text":"نَ مَنفّ نَشَ وٌن مَ حَمَ يَنقَ. عَ نَشَ وٌن بٍنبَيٍ حَشَنكَتَ، هَن عَ نَشَ عٍ يَامَرِ عٍ شَ عٍ شَ دِيْرّيٍ وْلّ، عَلَكٌ عٍ شَ قَشَ."},{"book":"تَرُشُي","chapter":"7","verse":"20","text":"نَ تّمُي عَننَبِ مُنسَ نَشَ بَرِ، عَلَ هِننّ نَشَن نَ. كِكٍ سَشَن عَ رَبَلٌقٍ عَ بَبَ شَ بَنشِ كُي."},{"book":"تَرُشُي","chapter":"7","verse":"21","text":"نَ شَنبِ عَ نَشَ عَ بّلّشّ بَ عَ مَ. مِسِرَ مَنفّ شَ دِ فِنّ قَ عَ تٌنفٌ، عَ نَشَ عَ رَ مْ عَلْ عَ شَ دِ."},{"book":"تَرُشُي","chapter":"7","verse":"22","text":"عَننَبِ مُنسَ نَشَ كٌلٌن سْتْ مِسِرَ شَ قٍ بِرِن مَ. عَ وْيّن كِ نُن عَ حّرّ كِ نَشَ سّنبّ سْتْ.»"},{"book":"تَرُشُي","chapter":"7","verse":"23","text":"«عَ تٌ حّ تٌنفٌ نَانِ سْتْ، عَ نَشَ وَ عَ نفَشَكٍرٍنيِيٍ كٌلٌنقٍ. عَ نَشَ سِفَ عَ بٌورٍ عِسِرَيِلَكَيٍ يِرٍ مَتٌدٍ."},{"book":"تَرُشُي","chapter":"7","verse":"24","text":"عَ تٌ مِسِرَكَ تٌ عَ قٍ حَاشِ نِيَقٍ عِسِرَيِلَكَ ندٍ رَ، عَننَبِ مُنسَ نَشَ عَ نفَشَكٍرٍنيِ شَ فٍرٍ سٌ، عَ نَشَ مِسِرَكَ قَشَ."},{"book":"تَرُشُي","chapter":"7","verse":"25","text":"عَ نَشَ عَ مَحْشُن عَ عَ نفَشَكٍرٍنيِيٍ عَ كٌلٌنمَ نّ عَلَ شْرّيَ قِمَ عٍ مَ عَ سَابُي نَن نَ، كْنْ عٍ مُ كٌلٌن سْتْ نَ مَ."},{"book":"تَرُشُي","chapter":"7","verse":"26","text":"نَ كُيٍ عِبَ، عَننَبِ مُنسَ نَشَ عِسِرَيِلَكَ قِرِن تٌ، عٍ نَ فٍرٍقٍ. عَ نَشَ كَتَ عٍ شَ لَن عٍ بٌرٍ مَ، عَ نَشَ عَ قَلَ عٍ بّ، ‹نفَشَكٍرٍنمَيٍ نَن نَ وٌ رَ. مُنقٍ رَ وٌ قٍ حَاشِ نِيَمَ وٌ بٌرٍ رَ؟›"},{"book":"تَرُشُي","chapter":"7","verse":"27","text":"كْنْ نَشَن نُ قٍ حَاشِ رَبَقٍ عَ نفَشَكٍرٍنيِ رَ، عَ نَشَ عَننَبِ مُنسَ رَدِن يّ، عَ عَ قَلَ عَ بّ، ‹ندٍ عِ تِشِ مَنفّ نُن كِيتِسَ رَ مُشُ شُن مَ؟"},{"book":"تَرُشُي","chapter":"7","verse":"28","text":"عِ وَشِ ﭑ قَشَقٍ نّ عَلْ عِ مِسِرَكَ قَشَشِ كِ نَشّ شٌرٌ؟›"},{"book":"تَرُشُي","chapter":"7","verse":"29","text":"عَننَبِ مُنسَ تٌ نَ وْيّنيِ مّ، عَ نَشَ عَ فِ. عَ نَشَ سَبَتِ مَدِيَن بْشِ مَ، عَ نَشَ دِ قِرِن بَرِ مّننِ.»"},{"book":"تَرُشُي","chapter":"7","verse":"30","text":"«حّ تٌنفٌ نَانِ دَنفِ شَنبِ، مَلٍكّ نَشَ مِنِ عَ مَ تّ شْورَ نَشَن نُ سَنسِ بِلِ فَنقٍ فبٍنفبٍرٍنيِ مَ، سِنَيِ فٍيَ قَرِ."},{"book":"تَرُشُي","chapter":"7","verse":"31","text":"عَننَبِ مُنسَ تٌ نَ قٍ تٌ، عَ نَشَ كَابَ. عَ تٌ عَ مَسٌ عَ رَ، عَ شَ عَ عِفبّ، عَ نَشَ مَرِفِ شُي مّ."},{"book":"تَرُشُي","chapter":"7","verse":"32","text":"‹عِ بَبَيٍ مَرِفِ عَلَ نَن ﭑ نَ، عِبُرَهِمَ، عِسِيَفَ، نُن يَشُبَ مَرِفِ عَلَ.› عَننَبِ مُنسَ نَشَ سّرّن، عَ نَشَ فَاشُ عَ عِفبّقٍ مَ."},{"book":"تَرُشُي","chapter":"7","verse":"33","text":"مَرِفِ نَشَ عَ قَلَ عَ بّ، ‹سَنكِرِ بَ عِ سَنيِ، بَرِ مَ عِ تِشِ دّننَشّ، بْشِ سّنِيّنشِ نَ عَ رَ."},{"book":"تَرُشُي","chapter":"7","verse":"34","text":"ﭑ بَرَ ﭑ مَ حَمَ شَ تْورّ تٌ مِسِرَ، ﭑ بَرَ عٍ كُتُن شُي مّ. ﭑ بَرَ فٌرٌ ﭑ شَ شْرّيَ قِ عٍ مَ. يَكْسِ، ﭑ شَ عِ شّي مِسِرَ.›"},{"book":"تَرُشُي","chapter":"7","verse":"35","text":"عَلَ عَننَبِ مُنسَ شّي نّ، عٍ عَ قَلَ نَشَن بّ، ‹ندٍ عِ تِشِ مَنفّ نُن كِيتِسَ رَ مُشُ شُن مَ.› مَلٍكّ نَشَن مِنِشِ عَ مَ تّ شْورَ عَ نَشَ عَ مَسٍن عَ بّ عَ شَ قِندِ مَنفّ نُن مَرَكِسِمَ رَ.»"},{"book":"تَرُشُي","chapter":"7","verse":"36","text":"«عَننَبِ مُنسَ نَن عِسِرَيِلَكَيٍ رَ مِنِ مِسِرَ بْشِ رَ. حّ تٌنفٌ نَانِ بُن مَ، عَ نَشَ تْنشُمَيٍ نُن كَابَنَكٌييٍ رَبَ مِسِرَ، شُلُنيُمِ بَا، نُن فبٍنفبٍرٍنيِ مَ."},{"book":"تَرُشُي","chapter":"7","verse":"37","text":"عَننَبِ مُنسَ تَن نَشَ عَ قَلَ عِسِرَيِلَ بّ، ‹عَلَ نَمِحْنمّ رَ مِنِمَ وٌ نفَشَكٍرٍنيِيٍ نَن يَ مَ نَشَن لُمَ عَلْ ﭑ تَن.›"},{"book":"تَرُشُي","chapter":"7","verse":"38","text":"وٌن بٍنبَيٍ حَمَ عٍ تٌ نُ مَلَنشِ فبٍنفبٍرٍنيِ مَ، مَلٍكّ نَشَ وْيّن عَننَبِ مُنسَ بّ سِنَيِ فٍيَ قَرِ. عَ سّرِيّ نَشَن مّشِ، عَ نَشَ نَ رَدَنفِ وٌن مَ.»"},{"book":"تَرُشُي","chapter":"7","verse":"39","text":"«كْنْ وٌن بٍنبَيٍ مُ تِن عَ شَ يَامَرِ سُشُدٍ. عٍ نَشَ عَ مَتَندِ، عٍ عٍ بْحّ تِ مِسِرَ رَ."},{"book":"تَرُشُي","chapter":"7","verse":"40","text":"عٍ نَشَ عَ قَلَ هَرُنَ بّ، ‹عَلَيٍ يَءِلَن وٌن بّ، نَشٍيٍ حّرّ مَ وٌن يَ رَ، بَرِ مَ يِ مُنسَ نَشَن وٌن نَمِنِشِ مِسِرَ، وٌن مُ عَ كٌلٌن سٍ نَشَن عَ سْتْشِ.›"},{"book":"تَرُشُي","chapter":"7","verse":"41","text":"عٍ نَشَ كُيٍ يَءِلَن نِنفٍ مِسَالِ رَ، عٍ قَ سّرّشّ بَ عَ بّ. عٍ نَشَ حّلّشِن نَ رَ، عٍ نَشَن يَءِلَنشِ عٍ بّلّشّيٍ رَ.»"},{"book":"تَرُشُي","chapter":"7","verse":"42","text":"«عَوَ، عَلَ نَشَ عَ كٌبٍ سٌ عٍ رَ، عَ نَشَ عٍ رَبٌلٌ، عٍ شَ تُنبُييٍ بَتُ، عَلْ عَ سّبّشِ نَمِحْنمّ شَ كِتَابُي كُي كِ نَشّ."},{"book":"تَرُشُي","chapter":"7","verse":"43","text":"وٌ بَرَ مْلْكْ كُيٍ بَتُ،"},{"book":"تَرُشُي","chapter":"7","verse":"44","text":"«عَلَ شَ هْرْ مْلِنفِرَ، عَ شَ سٍيدٍحْشْيَ سّبّلِ نَ دّننَشّ، نَ نُ نَ وٌن بٍنبَيٍ تَفِ فبٍنفبٍرٍنيِ مَ. عَلَ نُ بَرَ عَ مِسَالِ مَسٍن عَننَبِ مُنسَ بّ، عَ نَشَ عَ يَامَرِ عَ شَ عَ يَءِلَن نَ كِ."},{"book":"تَرُشُي","chapter":"7","verse":"45","text":"وٌن بٍنبَيٍ تٌ هْرْ مْلِنفِرَ سْتْ، عٍ نَشَ عَ شَنِن بْشِ مَ عَلَ سِ فبّتّيٍ كٍرِ دّننَشّ، يٌسُوٍ شَ يَامَرِ بُن مَ. عَ نَشَ لُ نَا هَن دَوُدَ شَ وَشَتِ.»"},{"book":"تَرُشُي","chapter":"7","verse":"46","text":"«دَوُدَ نَشَن نَقَنشِ عَلَ مَ، نَ نَشَ عَ مَشْرِن عَ شَ لِنفِرَ تِ عَ تَن يَشُبَ مَرِفِ عَلَ بّ."},{"book":"تَرُشُي","chapter":"7","verse":"47","text":"كْنْ سُلٍمَنِ نَن قَ نَ لِنفِرَ تِ عَلَ بّ."},{"book":"تَرُشُي","chapter":"7","verse":"48","text":"كْنْ عَلَ شِلِ شُنفبٍ كَنيِ مُ سَبَتِمَ عَدَ مَ شَ بَنشِ تِشِ كُي. نَمِحْنمّ نَ نَن مَسٍنشِ،"},{"book":"تَرُشُي","chapter":"7","verse":"49","text":"‹وٌ مَرِفِ نَشّ،"},{"book":"تَرُشُي","chapter":"7","verse":"50","text":"ﭑ تَن شَ مُ نَ بِرِن يَءِلَنشِ؟›»"},{"book":"تَرُشُي","chapter":"7","verse":"51","text":"«وٌ شَشِلِ نُن وٌ تُلِ شْرْشْ، وٌ سٌندٌنيِ مُ قَن. وٌ عَلَ شَشِلِ سّنِيّنشِ مَتَندِ مَ تّمُي بِرِن عَلْ وٌ بٍنبَيٍ عَ رَبَ كِ نَشّ."},{"book":"تَرُشُي","chapter":"7","verse":"52","text":"وٌ بٍنبَيٍ نَمِحْنمّيٍ بِرِن حَشَنكَتَ نّ. عٍ نَمِحْنمّيٍ قَشَ نّ، نَشٍيٍ نُ عَلَ شَ تِنشِنتْي شَ قَقٍ قَلَمَ. يَكْسِ وٌ بَرَ نَ قَن قَشَ."},{"book":"تَرُشُي","chapter":"7","verse":"53","text":"وٌ تَن نَشٍيٍ بَرَ عَلَ شَ سّرِيّ سْتْ مَلٍكّيٍ سَابُي رَ، وٌ مُ عَ رَبَتُشِ!»"},{"book":"تَرُشُي","chapter":"7","verse":"54","text":"عٍ تٌ يِ مَسٍنيِ مّ، عٍ نَشَ شْنْ هَن عٍ نُ عٍ حِنيِيٍ رَشِن."},{"book":"تَرُشُي","chapter":"7","verse":"55","text":"كْنْ عَلَ شَشِلِ سّنِيّنشِ نَشَ فٌرٌ عٍتِيّن مَ. عٍتِيّن تٌ عَ يَ بَنبَن كٌورٍ مَ، عَ نَشَ عَلَ شَ دَرِيّ تٌ، عَ مَن نَشَ عِسَ تٌ عَ تِشِ عَلَ يِرٍقَنيِ مَ."},{"book":"تَرُشُي","chapter":"7","verse":"56","text":"عَ نَشَ عَ مَسٍن، «ﭑ بَرَ كٌورٍ رَبِشِ تٌ، عَدَ مَ شَ دِ تِشِ عَلَ يِرٍقَنيِ مَ.»"},{"book":"تَرُشُي","chapter":"7","verse":"57","text":"حَمَ نَشَ سْنشْي رَتٍ، عٍ نَشَ عٍ تُلِ دّ سّ. عٍ بِرِن نَشَ بَفَن عَ مَ."},{"book":"تَرُشُي","chapter":"7","verse":"58","text":"عٍ نَشَ مِنِ عَ بُبُ رَ سِفَقٍ رَ تَا قَرِ مَ، عٍ عَ مَفْنْ هَن عَ نَشَ قَشَ. سٍيدٍيٍ نَشَ عٍ شَ دٌنمَيٍ سَ سّفّتَلَ ندٍ سَن مَ، نَشَن شِلِ سْلُ."},{"book":"تَرُشُي","chapter":"7","verse":"59","text":"عٍ نُ نَ عَ مَفْنْقٍ تّمُي نَشّ، عٍتِيّن نَشَ عَلَ مَشَندِ، «ﭑ مَرِفِ عِسَ، ﭑ نِي رَ سّنّ.»"},{"book":"تَرُشُي","chapter":"7","verse":"60","text":"نَ شَنبِ عَ نَشَ عَ شِنبِ سِن، عَ نَشَ عَ شُي عِتٍ، «ﭑ مَرِفِ، عِ نَشَ عٍ سُشُ يِ يُنُبِ مَ!» عَ فّ نَ قَلَدٍ تَن مُ عَ رَ، عَ نَشَ تَا مَسَرَ. سْلُ قَن نُ نَ عٍتِيّن قَشَقٍ كُي."}]}