{"data":[{"book":"Luka","chapter":"20","verse":"1","text":"Na rĩrĩ, mũthenya ũmwe akĩruta andũ kũu hekarũ-inĩ na akĩhunjagia Ũhoro-ũrĩa-Mwega-rĩ, athĩnjĩri-Ngai arĩa anene, na arutani a watho, hamwe na athuuri magĩũka kũrĩ we."},{"book":"Luka","chapter":"20","verse":"2","text":"Makĩmũũria atĩrĩ, “Twĩre wĩkaga maũndũ maya na ũhoti ũrĩkũ. Nũũ wakũheire ũhoti ũcio?”"},{"book":"Luka","chapter":"20","verse":"3","text":"Nake akĩmacookeria atĩrĩ, “O na niĩ nĩngũmũũria kĩũria."},{"book":"Luka","chapter":"20","verse":"4","text":"Ta njĩĩrai, ũbatithio wa Johana-rĩ, woimĩte igũrũ kana woimire kũrĩ andũ?”"},{"book":"Luka","chapter":"20","verse":"5","text":"Makĩaranĩria o ene ũhoro ũcio, makĩĩrana atĩrĩ, “Tũngiuga atĩ ‘Woimĩte igũrũ’ egũtũũria atĩrĩ, ‘Mwakĩregire kũmwĩtĩkia nĩkĩ?’"},{"book":"Luka","chapter":"20","verse":"6","text":"Ningĩ tuoiga atĩ ‘Woimĩte kũrĩ andũ’, andũ othe nĩmegũtũhũũra na mahiga nyuguto, nĩ ũndũ nĩmetĩkĩtie atĩ Johana aarĩ mũnabii.”"},{"book":"Luka","chapter":"20","verse":"7","text":"Nĩ ũndũ ũcio magĩcookeria Jesũ atĩrĩ, “Ithuĩ tũtiũĩ woimĩte kũ.”"},{"book":"Luka","chapter":"20","verse":"8","text":"Nake Jesũ akĩmeera atĩrĩ, “O na niĩ ndikũmwĩra njĩkaga maũndũ maya na ũhoti ũrĩkũ.”"},{"book":"Luka","chapter":"20","verse":"9","text":"Agĩcooka akĩhe andũ ũhoro na ngerekano akĩmeera atĩrĩ, “Mũndũ ũmwe nĩahaandire mũgũnda wake mĩthabibũ, na akĩũkomborithia arĩmi angĩ, agĩcooka agĩthiĩ kũndũ kũraya na agĩikara kuo ihinda iraaya."},{"book":"Luka","chapter":"20","verse":"10","text":"Na rĩrĩ, hĩndĩ ya magetha yakinya-rĩ, agĩtũma ndungata yake kũrĩ akombori acio nĩgeetha mamĩnengere maciaro mamwe ma mũgũnda ũcio wa mĩthabibũ. No akombori acio makĩmĩhũũra na makĩmĩingata ĩtarĩ na kĩndũ."},{"book":"Luka","chapter":"20","verse":"11","text":"Agĩcooka agĩtũma ndungata ĩngĩ, ĩyo o nayo makĩmĩhũũra makĩmĩconorithia na makĩmĩingata ĩtarĩ na kĩndũ."},{"book":"Luka","chapter":"20","verse":"12","text":"O rĩngĩ agĩtũma ndungata ya gatatũ, nao makĩmĩtiihangia na makĩmĩingata."},{"book":"Luka","chapter":"20","verse":"13","text":"“Nake mwene mũgũnda ũcio wa mĩthabibũ akĩĩyũria atĩrĩ, ‘Ngwĩka atĩa? Ngũtũma mũrũ wakwa, ũrĩa nyendete; hihi mahota kũmũhe gĩtĩĩo’."},{"book":"Luka","chapter":"20","verse":"14","text":"“No rĩrĩa akombori acio maamuonire, makĩarĩrĩria ũhoro ũcio. Makĩĩrana atĩrĩ, ‘Ũyũ nĩwe ũkaagaya mũgũnda ũyũ. Nĩtũmũũragei nĩguo igai rĩake rĩtuĩke riitũ.’"},{"book":"Luka","chapter":"20","verse":"15","text":"Nĩ ũndũ ũcio makĩmũruta nja ya mũgũnda ũcio wa mĩthabibũ, makĩmũũraga."},{"book":"Luka","chapter":"20","verse":"16","text":"Agooka oorage akombori acio, acooke ahe andũ angĩ mũgũnda ũcio.”"},{"book":"Luka","chapter":"20","verse":"17","text":"Jesũ akĩmarora, akĩmooria atĩrĩ, “Maandĩko marĩa mandĩkĩtwo atĩrĩ:"},{"book":"Luka","chapter":"20","verse":"18","text":"Mũndũ ũrĩa wothe ũkaagwĩra ihiga rĩu, nĩrĩkamuunanga, no ũrĩa rĩkaagwĩra nĩrĩkamũhehenja.”"},{"book":"Luka","chapter":"20","verse":"19","text":"Arutani a watho na athĩnjĩri-Ngai arĩa anene magĩcaria ũrĩa mangĩmũnyiitithia o na ihenya tondũ nĩmamenyire aaheanire ngerekano ĩyo akĩaria ũhoro wao. No nĩmetigagĩra andũ."},{"book":"Luka","chapter":"20","verse":"20","text":"O makĩmũtuĩragia-rĩ, makĩmũtũmĩra andũ a kũmũthigaana metuĩte andũ ega. Nao magĩthiĩ nĩgeetha mamũnyiite akiuga ũndũ mũũru, nĩguo mamũneane moko-inĩ ma wathani wa barũthi."},{"book":"Luka","chapter":"20","verse":"21","text":"Nĩ ũndũ ũcio athigaani acio makĩmũũria atĩrĩ, “Mũrutani, nĩtũũĩ wee waragia na ũkarutana maũndũ marĩa magĩrĩire, na atĩ ndũtĩagĩra andũ maũthĩ, no wee ũrutanaga ũhoro wa Ngai na ma, ũrĩa kwagĩrĩire."},{"book":"Luka","chapter":"20","verse":"22","text":"Atĩrĩrĩ, nĩtwagĩrĩirwo nĩ kũrutĩra Kaisari igooti kana ca?”20:22 Kuuga andũ marute igooti rĩa Kaisari nĩkũngĩarakaririe Ayahudi, na kuuga matikarute nĩkũngĩarakaririe anene a Roma."},{"book":"Luka","chapter":"20","verse":"23","text":"Nowe Jesũ akĩona ũhinga ũrĩa maarĩ naguo akĩmeera atĩrĩ,"},{"book":"Luka","chapter":"20","verse":"24","text":"“Ta nyoniai mbeeca cianyu. Mbica ĩno na rĩĩtwa rĩĩrĩ nĩ cia ũ?”"},{"book":"Luka","chapter":"20","verse":"25","text":"Makĩmũcookeria atĩrĩ, “Nĩ cia Kaisari.”"},{"book":"Luka","chapter":"20","verse":"26","text":"Nao makĩaga ũndũ wa kũmũnyiita naguo harĩ maũndũ marĩa aaririe arĩ mbere ya andũ. Na tondũ wa ũrĩa maagegirio nĩ ũrĩa aamacookeirie ũhoro-rĩ, magĩkira ki."},{"book":"Luka","chapter":"20","verse":"27","text":"Na rĩrĩ, andũ amwe a Asadukai, arĩa moigaga atĩ gũtirĩ ũhoro wa kũriũka, magĩũka kũrĩ Jesũ, makĩmũũria atĩrĩ,"},{"book":"Luka","chapter":"20","verse":"28","text":"“Mũrutani, Musa aatwandĩkĩire atĩ mũrũ wa nyina na mũndũ angĩkua atige mũtumia atarĩ na ciana-rĩ, mũndũ ũcio no nginya ahikie mũtumia ũcio watigwo nĩguo aciarĩre mũrũ wa nyina ciana."},{"book":"Luka","chapter":"20","verse":"29","text":"Na rĩrĩ, kwarĩ aanake mũgwanja a nyina ũmwe. Wa mbere akĩhikania na agĩkua, agĩtiga mũtumia atarĩ na ciana."},{"book":"Luka","chapter":"20","verse":"30","text":"Nake wa keerĩ,"},{"book":"Luka","chapter":"20","verse":"31","text":"na wa gatatũ makĩmũhikia, na makĩrũmanĩrĩra ũguo nginya wa mũgwanja; othe magĩkua, makĩmũtiga atarĩ na ciana."},{"book":"Luka","chapter":"20","verse":"32","text":"Marigĩrĩrio-inĩ, mũtumia ũcio o nake agĩkua."},{"book":"Luka","chapter":"20","verse":"33","text":"Rĩu-rĩ, hĩndĩ ya kũriũka agaakorwo arĩ mũtumia wa ũ harĩ acio mũgwanja, nĩgũkorwo othe nĩmamũhikĩtie?”"},{"book":"Luka","chapter":"20","verse":"34","text":"Jesũ akĩmacookeria atĩrĩ, “Andũ a ihinda rĩĩrĩ nĩo mahikaga na makahikania."},{"book":"Luka","chapter":"20","verse":"35","text":"No rĩrĩ, arĩa magaatuuo aagĩrĩru a gũkinya ihinda rĩu o na gũkinyanĩrio ihinda rĩa kũriũka kwa arĩa akuũ-rĩ, acio matikahikanagia o na kana mahikanagie."},{"book":"Luka","chapter":"20","verse":"36","text":"Andũ acio matigacooka gũkua; nĩgũkorwo makahaana ta araika. Andũ acio magakorwo marĩ ciana cia Ngai, nĩgũkorwo nĩ ciana cia ũhoro ũcio wa kũriũka."},{"book":"Luka","chapter":"20","verse":"37","text":"Naguo ũhoro wa atĩ andũ arĩa akuũ nĩmariũkagio-rĩ, Musa o nake nĩawonanirie harĩa haarĩ kĩhinga kĩrĩa gĩakanaga mwaki na gĩtihĩe, rĩrĩa eetire Mwathani ‘Ngai wa Iburahĩmu, na Ngai wa Isaaka, na Ngai wa Jakubu.’"},{"book":"Luka","chapter":"20","verse":"38","text":"We ti Ngai wa arĩa akuũ, no nĩ wa arĩa marĩ muoyo, nĩgũkorwo harĩ we andũ othe arĩa marĩ muoyo matũũragio nĩwe.”"},{"book":"Luka","chapter":"20","verse":"39","text":"Nao andũ amwe a arutani a watho makĩmwĩra atĩrĩ, “Mũrutani, nĩwoiga wega!”"},{"book":"Luka","chapter":"20","verse":"40","text":"Na gũtirĩ mũndũ o na ũmwe wageririe kũmũũria ciũria ingĩ."},{"book":"Luka","chapter":"20","verse":"41","text":"Jesũ agĩcooka akĩmooria atĩrĩ, “Andũ moigaga Kristũ nĩ mũriũ wa Daudi nĩ ũndũ wa kĩĩ?"},{"book":"Luka","chapter":"20","verse":"42","text":"Daudi we mwene nĩoigĩte ibuku-inĩ rĩa Thaburi atĩrĩ:"},{"book":"Luka","chapter":"20","verse":"43","text":"nginya ngaatũma thũ ciaku"},{"book":"Luka","chapter":"20","verse":"44","text":"Atĩrĩrĩ, Daudi aamwĩtire ‘Mwathani’. Angĩgĩcooka gũtuĩka mũriũ wake atĩa?”"},{"book":"Luka","chapter":"20","verse":"45","text":"O andũ acio othe mathikĩrĩirie, Jesũ akĩĩra arutwo ake atĩrĩ,"},{"book":"Luka","chapter":"20","verse":"46","text":"“Mwĩmenyererei arutani a watho. O mendaga gũthiĩ mehumbĩte nguo ndaaya, na makenda kũgeithagio ndũnyũ-inĩ, na gũikaragĩra itĩ iria cia bata thunagogi-inĩ, o na gũikara handũ ha andũ arĩa atĩĩku maruga-inĩ."},{"book":"Luka","chapter":"20","verse":"47","text":"No nĩo matoonyagĩrĩra atumia a ndigwa makamatunya nyũmba ciao, na nĩguo meyonanie, makahooya mahooya maraihu. Andũ ta acio nĩmakaherithio mũno makĩria.”"}]}