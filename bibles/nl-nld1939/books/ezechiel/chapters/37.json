{"data":[{"book":"Ezechiel","chapter":"37","verse":"1","text":"De hand van Jahweh raakte mij aan; in de geest van Jahweh voerde Hij mij weg, en liet mij neer midden in de vallei: en die lag vol beenderen!"},{"book":"Ezechiel","chapter":"37","verse":"2","text":"Aan alle kanten leidde Hij mij er langs; en ik zag, dat ze over de gehele uitgestrektheid van het dal zeer talrijk waren en zeer dor."},{"book":"Ezechiel","chapter":"37","verse":"3","text":"Toen vroeg Hij mij: Mensenkind, zullen deze beenderen weer levend worden? Ik antwoordde: Heer Jahweh, Gij weet het."},{"book":"Ezechiel","chapter":"37","verse":"4","text":"En Hij sprak tot mij: Ge moet over deze beenderen profeteren en zeggen: Dorre beenderen, luistert naar het woord van Jahweh!"},{"book":"Ezechiel","chapter":"37","verse":"5","text":"Dit zegt Jahweh tot deze beenderen: Waarachtig, Ik ga een geest in u brengen, opdat ge weer levend wordt."},{"book":"Ezechiel","chapter":"37","verse":"6","text":"Ik zal u spieren opleggen, vlees over u laten groeien, een huid over u heen trekken en een geest in u storten, opdat ge levend wordt. Zo zult ge erkennen, dat Ik Jahweh ben!"},{"book":"Ezechiel","chapter":"37","verse":"7","text":"Ik profeteerde, zoals mij bevolen was. En terwijl ik profeteerde, hoorde ik een geluid; er ontstond een gedruis, doordat de beenderen zich naar elkander toe bewogen, het ene been naar het andere."},{"book":"Ezechiel","chapter":"37","verse":"8","text":"En terwijl ik toekeek, kwamen er spieren op en vlees, en trok er een huid overheen; maar nog waren ze levenloos."},{"book":"Ezechiel","chapter":"37","verse":"9","text":"Toen sprak Hij tot mij: Ge moet tot de geest profeteren. Profeteer mensenkind, en zeg tot de geest: Zo spreekt Jahweh, de Heer! Kom, o geest, van de vier windstreken, en blaas in deze doden, opdat ze levend worden!"},{"book":"Ezechiel","chapter":"37","verse":"10","text":"Ik profeteerde, zoals Hij Mij bevolen had; en de geest kwam erin, zodat ze begonnen te leven en recht overeind gingen staan: een indrukwekkende menigte!"},{"book":"Ezechiel","chapter":"37","verse":"11","text":"Daarna verklaarde Hij mij: Mensenkind, deze beenderen betekenen het gehele huis van Israël. Zie, zij zuchten: Verdord zijn onze beenderen, vervlogen is onze hoop, het is met ons gedaan!"},{"book":"Ezechiel","chapter":"37","verse":"12","text":"Daarom moet ge profeteren en zeggen: Zo spreekt Jahweh, de Heer! Waarachtig, Ik ga uw graven openen, u opwekken uit uw graven, o mijn volk, en u terugbrengen naar Israëls grond."},{"book":"Ezechiel","chapter":"37","verse":"13","text":"Zo zult ge erkennen, dat Ik Jahweh ben! En als Ik uw graven heb geopend, en u heb opgewekt uit uw graven, o mijn volk,"},{"book":"Ezechiel","chapter":"37","verse":"14","text":"dan stort Ik u mijn geest in, zodat ge levend wordt, en vestig Ik u op uw eigen grond. Zo zult ge erkennen, dat Ik, Jahweh, het gezegd en gedaan heb, spreekt Jahweh!"},{"book":"Ezechiel","chapter":"37","verse":"15","text":"Het woord van Jahweh werd tot mij gericht:"},{"book":"Ezechiel","chapter":"37","verse":"16","text":"Mensenkind, ge moet een stok nemen en daarop schrijven: “Juda en de Israëlieten, die daarbij horen”. Neem dan een andere stok, en schrijf daarop: “Josef en het hele huis van Israël, dat daarbij hoort.”"},{"book":"Ezechiel","chapter":"37","verse":"17","text":"Leg ze dan over elkaar, de een over de ander, zodat ze in uw hand een eenheid vormen."},{"book":"Ezechiel","chapter":"37","verse":"18","text":"Als dan uw volksgenoten tegen u zeggen: Wilt ge ons niet uitleggen, wat ge daarmee bedoelt,"},{"book":"Ezechiel","chapter":"37","verse":"19","text":"antwoord hun dan: Dit zegt Jahweh, de Heer! Waarachtig, Ik neem de stok van Josef en van de stammen Israëls, die daarbij behoren, en voeg ze bij de stok van Juda, om er één stok van te maken, dat ze in mijn hand een eenheid vormen."},{"book":"Ezechiel","chapter":"37","verse":"20","text":"Terwijl ge de stokken, waarop ge geschreven hebt, voor hun ogen in uw hand houdt,"},{"book":"Ezechiel","chapter":"37","verse":"21","text":"moet ge tot hen zeggen: Zo spreekt Jahweh, de Heer! Zie, Ik haal de zonen Israëls weg uit de volken, waarheen ze zich begeven moesten, en ga ze bijeenbrengen van alle kanten. Dan breng Ik ze terug op hun eigen grond,"},{"book":"Ezechiel","chapter":"37","verse":"22","text":"maak ze tot één volk in het land, op de bergen van Israël. Eén koning zal over hen allen heersen; nimmermeer zullen ze twee volken vormen, of in twee koninkrijken verdeeld zijn."},{"book":"Ezechiel","chapter":"37","verse":"23","text":"Nimmermeer zullen ze zich verontreinigen door hun schandgoden, hun gruwelbeelden en al hun afdwalingen. Ik zal ze bevrijden van al de gruwelen, waaraan ze zich bezondigd hebben; Ik zal ze reinigen, en ze zullen voor Mij een volk, en Ik zal een God voor hen zijn."},{"book":"Ezechiel","chapter":"37","verse":"24","text":"Dan zal mijn dienaar David over hen als koning heersen: één herder voor hen allen. Ze zullen leven naar mijn geboden, en mijn wetten nauwkeurig onderhouden."},{"book":"Ezechiel","chapter":"37","verse":"25","text":"Dan zullen ze wonen in het land, dat Ik aan mijn dienaar Jakob heb gegeven, en waar hun voorvaderen hebben gewoond. Dan zullen zij het zelf bewonen, zij en hun kinderen en hun kleinkinderen tot in eeuwigheid toe, en mijn dienaar David zal hun vorst zijn tot in eeuwigheid."},{"book":"Ezechiel","chapter":"37","verse":"26","text":"Dan zal Ik met hen een vredesbond sluiten: een eeuwigdurend verbond, en hun mijn genade en zegen schenken. Ik zal mijn heiligdom in hun midden plaatsen tot in eeuwigheid,"},{"book":"Ezechiel","chapter":"37","verse":"27","text":"en mijn woning zal onder hen gevestigd zijn: Ik zal hun een God, zij Mij een volk zijn!"},{"book":"Ezechiel","chapter":"37","verse":"28","text":"Dan zullen de volken erkennen, dat Ik, Jahweh, Israël heb geheiligd, als mijn heiligdom onder hen gevestigd blijft voor eeuwig!"}]}