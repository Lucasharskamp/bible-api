{"data":[{"book":"Yohani","chapter":"2","verse":"1","text":"Lishaka lya tatu kuweriti ndowa mulushi lwa Kana, kumkowa Galilaya. Mawu gwakuwi Yesu kaweriti palaa,"},{"book":"Yohani","chapter":"2","verse":"2","text":"Yesu pamuhera na wafundwa wakuwi nawomberi wawashemiriti ku ndowa."},{"book":"Yohani","chapter":"2","verse":"3","text":"Divayi payiperiti, mawu gwa Yesu kamgambira, “Kwahera divayi.”"},{"book":"Yohani","chapter":"2","verse":"4","text":"Yesu kamwankula, “Mawu, nagung'ambira shakutenda. Saa yaneni yankali.”"},{"book":"Yohani","chapter":"2","verse":"5","text":"Mawu gwa Yesu kawagambira wantumintumi, “Mtendi shoseri shakawagambireni.”"},{"book":"Yohani","chapter":"2","verse":"6","text":"Palii paweriti na vulu sita zya mabuwi na kila lumu luweziti kutulwa mashi shyasi sha madebi mawili ama matatu. Iweriti wayitula paliii toziya ya shitiba sha Shiyawudi sha kunawira."},{"book":"Yohani","chapter":"2","verse":"7","text":"Yesu kawagambira wantumini, “Mumemiziyi viwiga avi mashi.” Nawomberi wavimemiziya mashi nduu,"},{"book":"Yohani","chapter":"2","verse":"8","text":"shakapanu kawagambira, “Vinu mteki mashi aga mwakamjegeri mkulu gwa msambu.” Womberi watola mashi na kumjegera yomberi,"},{"book":"Yohani","chapter":"2","verse":"9","text":"su vinu mashi gagalambusiwa gawera divayi na kagalawalira. Mkulu gwa msambu kavimana ndiri kwayilawiriti divayi, su wantumintumi pawatekiti mashi wavimaniti, mkulu gwa msambu kamshemiti mpalu gwa ndowa"},{"book":"Yohani","chapter":"2","verse":"10","text":"kamgambira, “Kila muntu kaitandaga divayi iherepa huti ata pawikuta kala, kaitandaga ilii ifaa ndiri. Kumbiti gwenga guitula divayi iherepa mpaka vinu!”"},{"book":"Yohani","chapter":"2","verse":"11","text":"Yesu katenda liuzauza ali lya kwanja haku Kana mu Galilaya, kaulanguziya ukwisa wakuwi na wafundwa wakuwi wamjimira."},{"book":"Yohani","chapter":"2","verse":"12","text":"Pagalawiriti kala aga, Yesu pamuhera na mawu gwakuwi na walongu wakuwi na wafundwa wagenditi Kafarinaumu na walikaliti kuliya mashaka gavuwa ndiri."},{"book":"Yohani","chapter":"2","verse":"13","text":"Msambu gwa Pasaka gwa Wayawudi guweriti gwa pakwegera, su Yesu kagenditi Yerusalemu."},{"book":"Yohani","chapter":"2","verse":"14","text":"Mnumba nkulu ya Mlungu kawawoniti wantu wankuwuza wang'ombi na wakondolu na wangunda na viraa wantu wamonga wankuvunjira mpiya pawalivaga pameza zawu. 14"},{"book":"Yohani","chapter":"2","verse":"15","text":"Kanyawiti ntomondu ya lugoyi na kawawinga wavigongolu woseri walawi kunja kwa Numba nkulu ya Mlungu, pamuhera na wakondolu na wang'ombi, kazigalambuziya meza zawatendiriti kuvunjira mpiya na kuzipalasiya mpiya zawu,"},{"book":"Yohani","chapter":"2","verse":"16","text":"na kawagambira walii woseri yawaweriti wankuwuza wangunda, “Muusii vintu avi panu! Muleki kutenda numba ya Tati gwangu iweri pahala pa soku!”"},{"book":"Yohani","chapter":"2","verse":"17","text":"Wafundwa wakuwi waliholiti Malembu ntambu yagalembitwi, “Mlungu, kulilaviya kwaneni munumba mwaku kuyaka mumoyu mwangu gambira motu.”"},{"book":"Yohani","chapter":"2","verse":"18","text":"Wakulu wa Shiyawudi wamu wamkosiya Yesu, “Hagutendi liuzauza gaa kutulanguziya twenga handa gwana uwezu kutenda vitwatira avi?”"},{"book":"Yohani","chapter":"2","verse":"19","text":"Yesu kawankula, “Hambomoli Numba nkulu ya Mlungu ayi, neni hanuyijengi kayi kwa mashaka matatu.”"},{"book":"Yohani","chapter":"2","verse":"20","text":"Wayawudi wamkosiya, “Numba nkulu ya Mlungu ayi waijengiti kwa mivinja milongu msheshi na sita! Hashi, gwenga hagujengi kwa mashaka matatu?”"},{"book":"Yohani","chapter":"2","verse":"21","text":"Kumbiti numba nkulu ya Mlungu Yesu yakayitakuliti ndo nshimba yakuwi."},{"book":"Yohani","chapter":"2","verse":"22","text":"Su pakazyukisiwitwi kulawa kwa wahowiti, wafundwa wakuwi waliholiti handa katakuliti aga na wagaaminiti Malembu Mananagala na shilii shakatakuliti Yesu."},{"book":"Yohani","chapter":"2","verse":"23","text":"Yesu pakaweriti Yerusalemu shipindi sha msambu gwa Pasaka, wantu wavuwa wamjimiriti pawawoniti mauzauza gakatenditi."},{"book":"Yohani","chapter":"2","verse":"24","text":"Yesu kalilaviya ndiri kwa womberi, toziya kayimaniti myoyu yawu woseri."},{"book":"Yohani","chapter":"2","verse":"25","text":"Kafira ndiri wamgambiri shoseri kuusu wantu, toziya kavimaniti weri vitwatira vyoseri yaviweriti mumyoyu mwawu."}]}