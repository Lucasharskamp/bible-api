{"data":[{"book":"Jób","chapter":"7","verse":"1","text":"Zdaliž nemá vyměřeného času člověk na zemi? A dnové jeho jako dnové nájemníka."},{"book":"Jób","chapter":"7","verse":"2","text":"Jako služebník, kterýž touží po stínu, a jako nájemník, jenž očekává skonání díla svého:"},{"book":"Jób","chapter":"7","verse":"3","text":"Tak jsou mi dědičně přivlastněni měsícové marní, a noci plné trápení jsou mi odečteny."},{"book":"Jób","chapter":"7","verse":"4","text":"Jestliže ležím, říkám: Kdy vstanu? A pomine noc? Tak pln bývám myšlení až do svitání."},{"book":"Jób","chapter":"7","verse":"5","text":"Tělo mé odíno jest červy a strupem i prachem, kůže má puká se a rozpouští."},{"book":"Jób","chapter":"7","verse":"6","text":"Dnové moji rychlejší byli nežli člunek tkadlce, nebo stráveni jsou bez prodlení."},{"book":"Jób","chapter":"7","verse":"7","text":"Rozpomeň se, ó Pane, že jako vítr jest život můj, a oko mé že více neuzří dobrých věcí,"},{"book":"Jób","chapter":"7","verse":"8","text":"Aniž mne spatří oko, jenž mne vídalo. Oči tvé budou ke mně, a mne již nebude."},{"book":"Jób","chapter":"7","verse":"9","text":"Jakož oblak hyne a mizí, tak ten, kterýž sstupuje do hrobu, nevystoupí zase,"},{"book":"Jób","chapter":"7","verse":"10","text":"Aniž se opět navrátí do domu svého, aniž ho již více pozná místo jeho."},{"book":"Jób","chapter":"7","verse":"11","text":"Protož nemohuť já zdržeti úst svých, mluvím v ssoužení ducha svého, naříkám v hořkosti duše své."},{"book":"Jób","chapter":"7","verse":"12","text":"Zdali jsem já mořem čili velrybem, že jsi mne stráží osadil?"},{"book":"Jób","chapter":"7","verse":"13","text":"Když myslím: Potěší mne lůže mé, poodejme naříkání mého postel má:"},{"book":"Jób","chapter":"7","verse":"14","text":"Tedy mne strašíš sny, a viděními děsíš mne,"},{"book":"Jób","chapter":"7","verse":"15","text":"Tak že sobě zvoluje zaškrcení duše má, a smrt nad život."},{"book":"Jób","chapter":"7","verse":"16","text":"Mrzí mne, nebuduť déle živ. Poodstupiž ode mne, nebo marní jsou dnové moji."},{"book":"Jób","chapter":"7","verse":"17","text":"Co jest člověk, že ho sobě tak vážíš, a že tak o něj pečuješ?"},{"book":"Jób","chapter":"7","verse":"18","text":"A že ho navštěvuješ každého jitra, a každé chvíle jej zkušuješ?"},{"book":"Jób","chapter":"7","verse":"19","text":"Dokudž se neodvrátíš ode mne, a nedáš mi aspoň polknouti mé sliny?"},{"book":"Jób","chapter":"7","verse":"20","text":"Zhřešil jsem, což mám učiniti, ó strážce lidský? Proč jsi mne položil za cíl sobě, tak abych sám sobě byl břemenem?"},{"book":"Jób","chapter":"7","verse":"21","text":"Nýbrž proč neodejmeš přestoupení mého, a neodpustíš nepravosti mé? Nebo již v zemi lehnu. Potom bys mne i pilně hledal, nebude mne."}]}