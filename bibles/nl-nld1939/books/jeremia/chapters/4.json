{"data":[{"book":"Jeremia","chapter":"4","verse":"1","text":"Israël, zo ge u waarachtig bekeert, Moogt ge u weer tot Mij wenden, spreekt Jahweh; En wanneer ge uw gruwelen wegdoet, Hoeft ge mijn aanschijn niet langer te vluchten."},{"book":"Jeremia","chapter":"4","verse":"2","text":"Wanneer ge zweert: “Bij het leven van Jahweh!” En ge doet het waarachtig, eerlijk, oprecht: Dan zullen de volkeren in u zich zegenen, In u zich beroemen."},{"book":"Jeremia","chapter":"4","verse":"3","text":"Want zo spreekt Jahweh Tot de mannen van Juda en Jerusalem: Ge moet een nieuw land gaan ontginnen, Niet langer tussen doornen zaaien."},{"book":"Jeremia","chapter":"4","verse":"4","text":"Besnijdt u voor Jahweh, uw God, Neemt de voorhuid weg van uw hart: Mannen van Juda, Bewoners van Jerusalem!"},{"book":"Jeremia","chapter":"4","verse":"5","text":"Anders laait mijn gramschap op als een vuur, Verbrandt, en niemand kan blussen, Om de boosheid van uw werken: Is de godsspraak van Jahweh! Roept het in Juda, meldt het in Jerusalem, Blaast de bazuin in het land; Schreeuwt het overal uit: Verzamelt u; We vluchten de versterkte steden in!"},{"book":"Jeremia","chapter":"4","verse":"6","text":"Neemt de banier op en vlucht naar de Sion, Redt u, en houdt u niet op; Want uit het noorden laat Ik een onheil komen, Een ontzettende ramp!"},{"book":"Jeremia","chapter":"4","verse":"7","text":"De leeuw is uit zijn struiken gesprongen, De volkenverslinder is opgerukt uit zijn hol, Om uw land tot een steppe te maken, Uw steden te verwoesten en te ontvolken."},{"book":"Jeremia","chapter":"4","verse":"8","text":"Kleedt u in zakken, Jammert en huilt; Want Jahweh’s ziedende gramschap Wijkt niet van ons."},{"book":"Jeremia","chapter":"4","verse":"9","text":"Op die dag: is de godsspraak van Jahweh: Zullen koning en vorsten radeloos staan, De priesters wanhopig, De profeten ontsteld."},{"book":"Jeremia","chapter":"4","verse":"10","text":"Ze roepen: Ach Jahweh, mijn Heer, Gij hebt dus dit volk en Jerusalem bedrogen. Gij hebt gezegd: Ge zult vrede hebben; En het zwaard bedreigt nu ons leven."},{"book":"Jeremia","chapter":"4","verse":"11","text":"In die tijd zal men roepen Tot dit volk en Jerusalem: Een verschroeiende wind uit de dorre woestijn Breekt los op de dochter van mijn volk."},{"book":"Jeremia","chapter":"4","verse":"12","text":"Niet om te wannen, niet om te ziften: Een rukwind komt, door Mij gestuurd; Want nu is de beurt aan Mij gekomen, Om hun vonnis te vellen."},{"book":"Jeremia","chapter":"4","verse":"13","text":"Zie, als onweerswolken daagt hij op, Als een wervelwind rollen zijn wagens, Vlugger dan adelaars rennen zijn paarden: Wee ons, we zijn verloren!"},{"book":"Jeremia","chapter":"4","verse":"14","text":"Jerusalem, reinig uw hart toch van boosheid, Opdat ge nog redding moogt vinden. Hoe lang toch zullen in uw borst Uw zondige gedachten nog wonen?"},{"book":"Jeremia","chapter":"4","verse":"15","text":"Hoort; een tijding uit Dan, Een ongeluksbode uit Efraïms bergen!"},{"book":"Jeremia","chapter":"4","verse":"16","text":"Meldt het aan Sion: “Daar zijn ze!” Bericht het in Jerusalem! Belegeraars komen uit verre landen, Heffen hun strijdkreet aan tegen de steden van Juda,"},{"book":"Jeremia","chapter":"4","verse":"17","text":"Omsingelen het als veldbewakers: Omdat het Mij heeft getart, is de godsspraak van Jahweh!"},{"book":"Jeremia","chapter":"4","verse":"18","text":"Uw handel en wandel Hebben u dit verdiend; Uw eigen boosheid maakt het zo bitter, En wondt u het hart."},{"book":"Jeremia","chapter":"4","verse":"19","text":"Mijn borst, mijn borst; ik krimp ineen, O, de wand van mijn hart; Hoe bonst mijn hart, Ik kan het niet stillen! Want ik hoor het geschal der trompetten, Het lawaai van de krijg;"},{"book":"Jeremia","chapter":"4","verse":"20","text":"Ruïne dreunt neer op ruïne, Het hele land is verwoest. Plotseling liggen mijn tenten vernield, In een oogwenk mijn zeilen;"},{"book":"Jeremia","chapter":"4","verse":"21","text":"Hoe lang nog moet ik de krijgsbanier zien, De bazuin horen schallen!"},{"book":"Jeremia","chapter":"4","verse":"22","text":"Want mijn volk is verdwaasd: ze kennen Mij niet; Onverstandige kinderen, zonder begrip; Volleerd alleen in de boosheid, Maar te dom, om het goede te doen."},{"book":"Jeremia","chapter":"4","verse":"23","text":"Ik zie de aarde al: ze is woest en leeg; De hemel: weg is zijn licht;"},{"book":"Jeremia","chapter":"4","verse":"24","text":"Ik zie de bergen: ze rillen, En al de heuvels: ze beven."},{"book":"Jeremia","chapter":"4","verse":"25","text":"Ik zie: geen mensen meer over, Alle vogels in de lucht zijn gevlogen;"},{"book":"Jeremia","chapter":"4","verse":"26","text":"Ik zie: de boomgaard een steppe, alle steden verwoest, Door Jahweh, om zijn ziedende toorn."},{"book":"Jeremia","chapter":"4","verse":"27","text":"Want zo spreekt Jahweh: Het hele land zal worden verwoest, Al verniel Ik het niet voor altijd;"},{"book":"Jeremia","chapter":"4","verse":"28","text":"De aarde zal er om treuren, De hemel daarboven om rouwen. Want Ik heb het gezegd, En heb het besloten; Ik heb er geen spijt van, Ik kom er niet meer op terug."},{"book":"Jeremia","chapter":"4","verse":"29","text":"Voor het geschreeuw van ruiters en schutters Is het hele land op de vlucht; Ze kruipen in struiken, en klimmen op rotsen, Alle steden liggen verlaten, niemand die er meer woont."},{"book":"Jeremia","chapter":"4","verse":"30","text":"En gij wordt verwoest, wat ge ook doet: Al steekt ge u in purper, omhangt u met goud, Al puilen uw ogen door smink: Tevergeefs dirkt ge u op. Uw minnaars stoten u weg, Ze eisen uw leven;"},{"book":"Jeremia","chapter":"4","verse":"31","text":"Ik hoor al het gillen als van een vrouw in haar weeën, Het krijten als bij een eerste kind. Het is het kermen van de dochter van Sion, Die naar adem snakt, de handen wringt. Wee mij! O, ik bezwijk Onder de slagen der beulen!"}]}