{"data":[{"book":"مَتِي","chapter":"9","verse":"1","text":"عِسَ تٌ بَكِ كُنكُي كُي، عَ نَشَ بَا عِفِرِ، عَ سٌ عَ شْنيِ تَا كُي."},{"book":"مَتِي","chapter":"9","verse":"2","text":"مِشِ ندٍيٍ نَشَ قَ نَمَتّ ندٍ رَ عِسَ شْن مَ، عَ سَشِ دَفِ مَ. عِسَ تٌ عٍ شَ دَنشَنِيَ تٌ، عَ نَشَ عَ قَلَ نَمَتّ بّ، «ﭑ مَ دِ، لِمَنِيَ تٌنفٌ، عِ شَ يُنُبِيٍ بَرَ شَقَرِ.»"},{"book":"مَتِي","chapter":"9","verse":"3","text":"نَ كُي، سّرِيّ كَرَ مْشْ ندٍيٍ نَشَ عَ قَلَ عٍ بْحّ مَ، «يِ شّمّ نَ عَلَ رَ سْتْقٍ نّ يِ كِ.»"},{"book":"مَتِي","chapter":"9","verse":"4","text":"كْنْ عِسَ تٌ نُ عٍ شَ مَحْشُنيِ كٌلٌن، عَ نَشَ عَ مَسٍن عٍ بّ، «مُنقٍ رَ مَحْشُنيِ كٌبِيٍ نَ وٌ بْحّ مَ؟"},{"book":"مَتِي","chapter":"9","verse":"5","text":"وْيّنيِ مُندُن سْونّيَ، عَ قَلَقٍ ‹عِ شَ يُنُبِيٍ بَرَ شَقَرِ،› كَ عَ قَلَقٍ ‹كٍلِ، عِ شَ عِ حّرّ›؟"},{"book":"مَتِي","chapter":"9","verse":"6","text":"ﭑ شَ عَ مَسٍن وٌ بّ عَ عَدَ مَ شَ دِ نْمَ يُنُبِ شَقَرِدٍ دُنِحَ مَ.» عِسَ نَشَ عَ مَسٍن نَمَتّ بّ، «كٍلِ، عِ شَ عِ شَ دَفِ تٌنفٌ، عِ شَ سِفَ عِ شْنيِ.»"},{"book":"مَتِي","chapter":"9","verse":"7","text":"نَمَتّ نَشَ كٍلِ، عَ سِفَ عَ شْنيِ."},{"book":"مَتِي","chapter":"9","verse":"8","text":"حَمَ تٌ نَ تٌ، عٍ نَشَ فَاشُ، عٍ نُ قَ عَلَ مَتْشْ، نَشَن نَ سّنبّ مْولِ قِشِ عَدَ مَدِيٍ مَ."},{"book":"مَتِي","chapter":"9","verse":"9","text":"عِسَ تٌ كٍلِ نَ، عَ نَشَ شّمّ ندٍ تٌ نَشَن شِلِ مَتِيُ، عَ دْشْشِ دُوتِ مَشِلِدٍ. عِسَ نَشَ عَ قَلَ عَ بّ، «بِرَ ﭑ قْشْ رَ.» مَتِيُ نَشَ كٍلِ، عَ بِرَ عَ قْشْ رَ."},{"book":"مَتِي","chapter":"9","verse":"10","text":"لْشْ ندٍ عِسَ نُن عَ قْشِرَبِرّيٍ نُ نَ عٍ دّفٍقٍ مَتِيُ شْنيِ. دُوتِ مَشِلِيٍ نُن يُنُبِتْي فبٍفبٍ نَشَ قَ، عٍ بِرِن نَشَ عٍ دّفٍ قْلْ يِرٍ كٍرٍن."},{"book":"مَتِي","chapter":"9","verse":"11","text":"قَرِ سّنِيٍ تٌ نَ تٌ، عٍ نَشَ عِسَ قْشِرَبِرّيٍ مَشْرِن، «مُنقٍ رَ وٌ كَرَ مْشْ نُن دُوتِ مَشِلِيٍ نُن يُنُبِتْييٍ عٍ دّفٍمَ يِرٍ كٍرٍن؟»"},{"book":"مَتِي","chapter":"9","verse":"12","text":"عِسَ تٌ نَ مّ، عَ نَشَ عَ قَلَ، «مِشِ يَلَنشِ هَيِ مُ نَ سٍرِبَ مَ. قُرٍ مَ نَن هَيِ نَ سٍرِبَ مَ."},{"book":"مَتِي","chapter":"9","verse":"13","text":"وٌ سِفَ، وٌ سَ قَهَامُي سْتْ يِ مَسٍنيِ مَ، ‹هِننّ رَقَن ﭑ مَ دَنفِقٍ سّرّشّ رَ.› ﭑ مُ قَشِ تِنشِنتْييٍ شَ شِلِدٍ. ﭑ قَشِ يُنُبِتْييٍ نَن شِلِدٍ.»"},{"book":"مَتِي","chapter":"9","verse":"14","text":"نَ تّمُي عَننَبِ يَيَ قْشِرَبِرّيٍ نَشَ قَ عِسَ يِرٍ، عٍ عَ مَشْرِن، «مُنقٍ رَ مُشُ تَن نُن قَرِ سّنِيٍ سُنيِ سُشُمَ، كْنْ عِ قْشِرَبِرّيٍ تَن مُ سُنمَ؟»"},{"book":"مَتِي","chapter":"9","verse":"15","text":"عِسَ نَشَ عٍ يَابِ، «فِنّقٍنيِ شَ قُتِشِرِ شُلُنيِ، عَ بٌورٍيٍ نْمَ سُننُندٍ عَ نَ عٍ قّ مَ تّمُي نَشّ؟ لْشْي قَمَ، فِنّقٍنيِ بَمَ نّ عٍ يِ رَ. نَ وَشَتِ تَن، عٍ سُنيِ سُشُمَ نّ."},{"book":"مَتِي","chapter":"9","verse":"16","text":"مِشِ يٌ مُ دُفِ قٌرِ لٌنثٌمَ دُفِ نّينّ رَ، شَ نَ مُ عَ رَ نَ دُفِ نّينّ شُنتُنيِ نَن دُفِ قٌرِ عِبّندُنمَ، دُفِ عِبْو دَنفِ عَ سِنفٍ رَ."},{"book":"مَتِي","chapter":"9","verse":"17","text":"مِشِ مَن مُ وّنِ نّينّ سَمَ لّبّ قٌرِ كُي، شَ نَ مُ عَ رَ نَ وّنِ نّينّ نَ قُنتُ، وّنِ لّبّ قٌرِ بُلَمَ نّ، وّنِ قِلِ، عَ سَسٍ قَن كَنَ. وّنِ نّينّ سَمَ لّبّ نّينّ نَن كُي، عَلَكٌ وّنِ يٌ، وّنِ سَسٍ يٌ، عٍ بِرِن شَ رَفَتَ عَ قَنيِ رَ.»"},{"book":"مَتِي","chapter":"9","verse":"18","text":"عِسَ تٌ نُ نَ نَ قٍيٍ مَسٍنقٍ عٍ بّ، مَنفّ ندٍ نَشَ قَ، عَ سُيِدِ عِسَ بّ، عَ عَ قَلَ عَ بّ، «ﭑ مَ دِ فِنّ بَشِ قَشَدٍ يَ، كْنْ شَ عِ سِفَ، عِ نَشَ عِ بّلّشّ سَ عَ مَ، عَ مَن كٍلِمَ نّ.»"},{"book":"مَتِي","chapter":"9","verse":"19","text":"عِسَ نَشَ كٍلِ، عٍ نُن عَ قْشِرَبِرّيٍ نَشَ بِرَ نَ مَنفّ قْشْ رَ."},{"book":"مَتِي","chapter":"9","verse":"20","text":"نَ تّمُي، فِنّ ندٍ نَشَن شَ كِكٍ وَلِ مُ نُ عَ عِتِمَ حّ قُ نُن قِرِن بُن مَ، عَ نَشَ قَ عِسَ شَنبِ رَ، عَ عَ بّلّشّ دِن عَ شَ دٌنمَ سَنبُنيِ رَ،"},{"book":"مَتِي","chapter":"9","verse":"21","text":"بَرِ مَ عَ نُ عَ قَلَقٍ عَ يّتّ مَ، «شَ ﭑ نْ ﭑ بّلّشّ دِندٍ عِسَ شَ دٌنمَ فبَنسَن نَ، ﭑ يَلَنمَ نّ.»"},{"book":"مَتِي","chapter":"9","verse":"22","text":"عِسَ تٌ عَ مَقِندِ، عَ فِنّ تٌ، عَ نَشَ عَ قَلَ عَ بّ، «ﭑ مَ دِ، لِمَنِيَ، عِ شَ دَنشَنِيَ بَرَ عِ رَيَلَن.» كٍرٍن نَ، فِنّ نَشَ يَلَن."},{"book":"مَتِي","chapter":"9","verse":"23","text":"عِسَ تٌ سٌ مَنفّ شْنيِ، عَ نَشَ حَمَ لِ نَا، عٍ سْنشْقٍ، شُلٍ قٍمَيٍ قَن بَرَ قَ حْن يِرٍ. عَ نَشَ عَ قَلَ عٍ بّ،"},{"book":"مَتِي","chapter":"9","verse":"24","text":"«وٌ سِفَ، بَرِ مَ يِ فِنّدِ مّدِ مُ قَشَشِ. عَ نَ شِقٍ نّ.» عٍ نَشَ يٌ عَ مَ، عٍ عَ مَيٍلٍ."},{"book":"مَتِي","chapter":"9","verse":"25","text":"عَ تٌ حَمَ رَ مِنِ تَندٍ، عَ نَشَ سٌ بَنشِ كُي. عَ نَشَ فِنّدِ مّدِ بّلّشّ سُشُ، فِنّدِ مّدِ نَشَ كٍلِ."},{"book":"مَتِي","chapter":"9","verse":"26","text":"نَ شِبَارُ نَشَ يٍنسٍن نَ يِرٍ بِرِن نَ."},{"book":"مَتِي","chapter":"9","verse":"27","text":"عِسَ تٌ كٍلِ مّننِ، دْنشُي قِرِن نَشَ بِرَ عَ قْشْ رَ، عٍ نُ عٍ شُي عِتٍ عَ بّ، «دَوُدَ شَ دِ، كِنِكِنِ مُشُ مَ!»"},{"book":"مَتِي","chapter":"9","verse":"28","text":"عِسَ تٌ سٌ بَنشِ، دْنشُييٍ نَشَ عٍ مَسٌ عَ رَ. عَ نَشَ عٍ مَشْرِن، «وٌ لَشِ عَ رَ عَ ﭑ نْمَ وٌ رَيَلَندٍ؟» عٍ نَشَ عَ يَابِ، «عِيٌ، مَرِفِ.»"},{"book":"مَتِي","chapter":"9","verse":"29","text":"عِسَ نَشَ عَ بّلّشّيٍ سَ عٍ يَ مَ، عَ عَ قَلَ عٍ بّ، «وٌ وَشْنقٍ شَ رَبَ وٌ بّ عَلْ وٌ لَشِ عَ رَ كِ نَشّ.»"},{"book":"مَتِي","chapter":"9","verse":"30","text":"عٍ يَيٍ نَشَ رَبِ كٍرٍن نَ. عِسَ نَشَ عَ مَتِنتِن عٍ رَ عَ شْرْشْي رَ، «مِشِ يٌ نَشَ يِ قٍ كٌلٌن.»"},{"book":"مَتِي","chapter":"9","verse":"31","text":"كْنْ عٍ تٌ مِنِ، عٍ نَشَ سِفَ عِسَ شَ قٍ قَلَ رَ نَ بْشِ يِرٍ بِرِن."},{"book":"مَتِي","chapter":"9","verse":"32","text":"عِسَ نُن عَ قْشِرَبِرّيٍ تٌ نُ كٍلِقٍ نَا، مِشِ ندٍ نَشَ قَ شّمّ ندٍ رَ عَ شْن مَ حِننّ نُ بَرَ نَشَن قِندِ بٌبٌي رَ."},{"book":"مَتِي","chapter":"9","verse":"33","text":"عِسَ تٌ نَ حِننّ كٍرِ، بٌبٌي نَشَ وْيّن. حَمَ نَشَ كَابَ، عٍ عَ قَلَ، «يِ قٍ مْولِ سِنفٍ مُ نُ تٌ عِسِرَيِلَ بْشِ مَ.»"},{"book":"مَتِي","chapter":"9","verse":"34","text":"كْنْ قَرِ سّنِيٍ تَن نَشَ عَ قَلَ، «عَ حِننّيٍ كٍرِ مَ حِننّ مَنفّ نَن سَابُي رَ.»"},{"book":"مَتِي","chapter":"9","verse":"35","text":"عِسَ نَشَ تَايٍ بِرِن عِحّرّ، عَ شُنفبٍ نُن عَ شُرِ. عَ نُ مِشِيٍ شَرَنمَ عٍ شَ سَلِدٍيٍ كُي، عَ نُ عٍ كَوَندِ عَلَ شَ مَنفّيَ شَ شِبَارُ قَنيِ رَ، عَ نُ قُرٍ مَ مْولِ بِرِن نَيَلَن."},{"book":"مَتِي","chapter":"9","verse":"36","text":"عَ نُ حَمَ تٌمَ تّمُي نَشّ، عَ نُ كِنِكِنِمَ عٍ مَ، بَرِ مَ سّنبّ نُن لِمَنِيَ بِرِن نُ بَشِ عٍ يِ. عٍ نُ لُشِ نّ عَلْ يّشّي نَشٍيٍ مَكَنتَمَ مُ نَ."},{"book":"مَتِي","chapter":"9","verse":"37","text":"نَ كُي، عَ نَشَ عَ قَلَ عَ قْشِرَبِرّيٍ بّ، «شّ شَبَ وَلِ بٍلٍبٍلٍ نَن نَ، كْنْ وَلِكّيٍ تَن شُرُن."},{"book":"مَتِي","chapter":"9","verse":"38","text":"وٌ شّ كَنيِ مَشَندِ عَلَكٌ عَ شَ وَلِكّيٍ رَ سَنبَ عَ شَ شّ شَبَدٍ.»"}]}