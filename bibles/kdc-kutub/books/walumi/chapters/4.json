{"data":[{"book":"Walumi","chapter":"4","verse":"1","text":"Vino tulonge choni mbuli ya Abulahamu, muhenga wetu, kaifunza choni?"},{"book":"Walumi","chapter":"4","verse":"2","text":"Maza Abulahamu yatendigwe kanoga mgameso ga Imulungu mbuli ya zija ziyasang'hane, yahawile na kinhu cha kuigodela, lakini siyo mgameso ga Imulungu."},{"book":"Walumi","chapter":"4","verse":"3","text":"Maandiko Gang'alile golonga, “Abulahamu kamtamanila Imulungu, na mbuli ya kumtamanila kwake, Imulungu kamgesa kanoga.”"},{"book":"Walumi","chapter":"4","verse":"4","text":"Munhu yahasang'hana halihigwa kamba nhunza, lakini kolihigwa kamba fungu jake."},{"book":"Walumi","chapter":"4","verse":"5","text":"Lakini munhu yoleka kutamanila sang'hano zake mwenyego, ila komtamanila Imulungu yozigela kumgongo nzambi za wanhu, avo Imulungu kodigesa tamanilo da munhu ayo na komtenda yanoge mgameso gake."},{"book":"Walumi","chapter":"4","verse":"6","text":"Nayo Daudi kalonga mbuli iino, viyalongile mbuli ya kumweda kwa munhu yagesigwe na Imulungu kanoga, bila kulola gaja gayasang'hane."},{"book":"Walumi","chapter":"4","verse":"7","text":"“Wamweda wanhu waja nzambi zao zigeligwa kumgongo"},{"book":"Walumi","chapter":"4","verse":"8","text":"Kamweda munhu ija nzambi zake Mndewa honda yazigese!”"},{"book":"Walumi","chapter":"4","verse":"9","text":"Vino kumweda kuno kuyalongile Daudi ni kwa wanhu waja wengile kumbi waiyeka? Bule! Vivija kwa wanhu hawengile kumbi. Kamba vinisongile kulonga, “Abulahamu kamtamanila Imulungu, na kwa kumtamanila kwake, Imulungu kamgesa kanoga.”"},{"book":"Walumi","chapter":"4","verse":"10","text":"Vino Abulahamu kagesigwa kipindi gani? Yang'hali hana kwingila kumbi hebu viyengile kumbi? Yang'hali hanakwingila kumbi na siyo viyengile kumbi."},{"book":"Walumi","chapter":"4","verse":"11","text":"Abulahamu kengila kumbi kumwande, kwingila kumbi kwake kukala kilaguso kilaguse kuwa Imulungu kamgesa kanoga mbuli ya kumtamanila kwake yang'hali hanakwingila kumbi. Avo Abulahamu yuyo tata wa wanhu wose omtamanila Imulungu hata kamba hawengile kumbi na wanhu awo ogesigwa na Imulungu wanoga."},{"book":"Walumi","chapter":"4","verse":"12","text":"Vivija Abulahamu iyo tata wa wanhu wose wengile kumbi, lakini siyo kwavija wengila kumbi kwiiyeka, ila kwavija okweleleza nzila iija ya kumtamanila Imulungu iyaikweleleze tataetu Abulahamu yang'hali hanakwingila kumbi."},{"book":"Walumi","chapter":"4","verse":"13","text":"Imulungu kamulongela Abulahamu na lukolo lwake kuwa isi yose yokuwa yao, siyo kwavija Abulahamu kagagoga Malagizo, lakini kwavija kamtamanila Imulungu, nayo Imulungu kamtenda kanoga mgameso gake."},{"book":"Walumi","chapter":"4","verse":"14","text":"Kwavija kamba kija kiyalongile Imulungu ogweleligwa waja ogagoga Malagizo waiyeka, baho tamanilo jao kwa Imulungu dabule kinhu na vivija kija kiyalongile Imulungu siyo kinhu."},{"book":"Walumi","chapter":"4","verse":"15","text":"Malagizo gogala ng'hasiliki za Imulungu, lakini kamba kuduhu Malagizo, kuduhu kubena Malagizo."},{"book":"Walumi","chapter":"4","verse":"16","text":"Avo kija kiyalongile Imulungu kiza kwa kutamanila, ili kubitila ng'hekewa ya Imulungu kwa vovose wagweleligwe nhunza wanhu wa lukolo lose lwa Abulahamu, siyo kwa waja ogagoga Malagizo waiyeka, lakini vivija kwa waja omtamanila Imulungu kamba viyatendile Abulahamu, yeli tata wa siye wose."},{"book":"Walumi","chapter":"4","verse":"17","text":"Kamba Maandiko Gang'alile vigalonga, “Nikusagula uwe tata wa isi nyingi.” Avo mbuli azo za kweli mgameso ga Imulungu, iyamtamanile Abulahamu, Imulungu yowazilibula wanhu wafile, na kwa lagizo jake vinhu havikalile baho, vabaho."},{"book":"Walumi","chapter":"4","verse":"18","text":"Abulahamu katogola na katamanila, hamoja kukala kuduhu kinhu cha kutamanila, na avo kawa tata wa isi nyingi. Kamba Maandiko Gang'alile vigalonga, “Wanhu wa lukolo lwako okuwa wengi.”"},{"book":"Walumi","chapter":"4","verse":"19","text":"Abulahamu kakala na miyaka gana dimoja, lakini tamanilo jake kwa Imulungu hadihunguke hamoja kajuwa kakala yalalile ng'hani, na mwehe wake Sala sambo ikala imalile."},{"book":"Walumi","chapter":"4","verse":"20","text":"Abulahamu halekile kutamanila kiyalongile Imulungu, lakini tamanilo jake kwa Imulungu dimgangamiza na kamgwaa ukulu Imulungu."},{"book":"Walumi","chapter":"4","verse":"21","text":"Kajuwa goya kuwa Imulungu kodaha kutenda kija kiyamulongele."},{"book":"Walumi","chapter":"4","verse":"22","text":"Lekaavo Abulahamu kwa kumtamanila Imulungu, “Kagesigwa na Imulungu kanoga.”"},{"book":"Walumi","chapter":"4","verse":"23","text":"Ulonzi wa, “kagesigwa na Imulungu kanoga” hawandikigwe kumwake yaiyeka,"},{"book":"Walumi","chapter":"4","verse":"24","text":"vivija wandikigwa kumwetu kuwa togesigwa na Imulungu tunoga kwa kumtogola Imulungu yamzilibule Mndewa wetu Yesu, kwa wafile."},{"book":"Walumi","chapter":"4","verse":"25","text":"Heyo kalavigwa yafe kwa nzambi zetu, abaho kazilibuka ili Imulungu yatutende tunoge mgameso gake."}]}