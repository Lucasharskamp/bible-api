{"data":[{"book":"یوحنا","chapter":"18","verse":"1","text":"پس از پایان دعا، عیسی با شاگردانش به باغی از درختان زیتون واقع در آن سوی درهٔ قدرون رفت."},{"book":"یوحنا","chapter":"18","verse":"2","text":"یهودای خائن نیز آن محل را می‌شناخت، زیرا عیسی و شاگردانش بارها در آنجا گرد آمده بودند."},{"book":"یوحنا","chapter":"18","verse":"3","text":"پس یهودا به همراه سربازان و محافظین مخصوص معبد که کاهنان اعظم و فریسیان در اختیارش گذاشته بودند، با اسلحه و مشعلها و چراغها وارد باغ شدند."},{"book":"یوحنا","chapter":"18","verse":"4","text":"عیسی با اینکه می‌دانست چه در انتظار اوست، جلو رفت و از ایشان پرسید: «چه کسی را می‌خواهید؟»"},{"book":"یوحنا","chapter":"18","verse":"5","text":"جواب دادند: «عیسای ناصری را!»"},{"book":"یوحنا","chapter":"18","verse":"6","text":"به محض اینکه گفت من خودم هستم، همه عقب‌عقب رفتند و بر زمین افتادند."},{"book":"یوحنا","chapter":"18","verse":"7","text":"عیسی باز از ایشان پرسید: «چه کسی را می‌خواهید؟»"},{"book":"یوحنا","chapter":"18","verse":"8","text":"فرمود: «من که گفتم خودم هستم. اگر مرا می‌خواهید، بگذارید اینها بروند.»"},{"book":"یوحنا","chapter":"18","verse":"9","text":"او چنین کرد تا آنچه قبلاً گفته بود به انجام برسد که: «هیچ‌یک از کسانی را که به من بخشیدی، از دست ندادم.»18‏:9 یوحنا ۶‏:۳۹."},{"book":"یوحنا","chapter":"18","verse":"10","text":"در همین وقت، شمعون پطرس شمشیر خود را کشید و گوش راست خادم کاهن اعظم را برید. نام آن خادم مالخوس بود."},{"book":"یوحنا","chapter":"18","verse":"11","text":"عیسی به پطرس فرمود: «شمشیرت را غلاف کن. آیا جامی را که پدرم به من داده است، نباید بنوشم؟»"},{"book":"یوحنا","chapter":"18","verse":"12","text":"آنگاه سربازان و فرماندهان و محافظین معبد یهود عیسی را گرفتند و دستهای او را بستند،"},{"book":"یوحنا","chapter":"18","verse":"13","text":"و او را نخست نزد حنا، پدرزن قیافا که در آن سال کاهن اعظم بود، بردند."},{"book":"یوحنا","chapter":"18","verse":"14","text":"قیافا همان است که به سران قوم یهود گفته بود که بهتر است یک نفر برای قوم بمیرد."},{"book":"یوحنا","chapter":"18","verse":"15","text":"شمعون پطرس و نیز یک شاگرد دیگر، عیسی را دنبال کردند. آن شاگرد چون با کاهن اعظم آشنا بود، توانست به‌همراه عیسی داخل خانهٔ کاهن اعظم شود."},{"book":"یوحنا","chapter":"18","verse":"16","text":"ولی پطرس پشت در ماند، تا اینکه آن شاگرد دیگر آمد و با کنیزی که دربان آنجا بود، گفتگو کرد و پطرس را با خود به داخل خانه برد."},{"book":"یوحنا","chapter":"18","verse":"17","text":"آن کنیز از پطرس پرسید: «آیا تو از شاگردان عیسی هستی؟» جواب داد: «نه، نیستم.»"},{"book":"یوحنا","chapter":"18","verse":"18","text":"بیرون، هوا سرد بود. پس خدمتکاران و مأموران، آتشی درست کردند و دور آن جمع شدند. پطرس نیز به میان ایشان رفت تا خود را گرم کند."},{"book":"یوحنا","chapter":"18","verse":"19","text":"در داخل، کاهن اعظم، از عیسی دربارهٔ شاگردان و تعالیم او سؤالاتی کرد."},{"book":"یوحنا","chapter":"18","verse":"20","text":"عیسی جواب داد: «همه می‌دانند من چه تعلیمی می‌دهم. من آشکارا در کنیسه‌ها و در معبد موعظه کرده‌ام؛ تمام سران قوم یهود سخنان مرا شنیده‌اند و به کسی مخفیانه چیزی نگفته‌ام."},{"book":"یوحنا","chapter":"18","verse":"21","text":"چرا این سؤال را از من می‌کنی؟ از کسانی بپرس که سخنانم را شنیده‌اند. آنان خوب می‌دانند من چه گفته‌ام.»"},{"book":"یوحنا","chapter":"18","verse":"22","text":"وقتی این را گفت، یکی از نگهبانان معبد که آنجا ایستاده بود، به عیسی سیلی زد و گفت: «به کاهن اعظم اینطور جواب می‌دهی؟»"},{"book":"یوحنا","chapter":"18","verse":"23","text":"عیسی جواب داد: «اگر سخنی ناراست گفتم، آن را ثابت کن. ولی اگر سخنم راست است، چرا سیلی می‌زنی؟»"},{"book":"یوحنا","chapter":"18","verse":"24","text":"سپس حنا عیسی را دست بسته، نزد قیافا فرستاد که او نیز کاهن اعظم بود."},{"book":"یوحنا","chapter":"18","verse":"25","text":"در حالی که شمعون پطرس در کنار آتش ایستاده بود و خود را گرم می‌کرد، یک نفر دیگر از او پرسید: «مگر تو از شاگردان او نیستی؟»"},{"book":"یوحنا","chapter":"18","verse":"26","text":"یکی از خدمتکاران کاهن اعظم که از خویشان کسی بود که پطرس گوشش را بریده بود، گفت: «مگر من خودم تو را در باغ با عیسی ندیدم؟»"},{"book":"یوحنا","chapter":"18","verse":"27","text":"باز پطرس حاشا کرد. همان لحظه خروس بانگ زد."},{"book":"یوحنا","chapter":"18","verse":"28","text":"نزدیک صبح، بازجویی از عیسی تمام شد. پس قیافا او را به کاخ فرماندار رومی فرستاد. یهودیان برای اینکه نجس نشوند، داخل کاخ نشدند، چون اگر داخل می‌شدند دیگر نمی‌توانستند در مراسم عید پِسَح و مراسم قربانی شرکت کنند."},{"book":"یوحنا","chapter":"18","verse":"29","text":"پس فرماندار رومی که نامش پیلاتُس بود، بیرون آمد و پرسید: «اتهام این شخص چیست؟ چه شکایتی از او دارید؟»"},{"book":"یوحنا","chapter":"18","verse":"30","text":"جواب دادند: «اگر مجرم نبود، او را به تو تسلیم نمی‌کردیم.»"},{"book":"یوحنا","chapter":"18","verse":"31","text":"پیلاتُس گفت: «پس او را ببرید و مطابق قوانین مذهبی خودتان محاکمه کنید.»"},{"book":"یوحنا","chapter":"18","verse":"32","text":"این مطابق پیشگویی خود عیسی بود که فرموده بود به چه طریقی باید بمیرد.18‏:32 نگاه کنید به یوحنا ۱۲‏:۳۲‏‑۳۳."},{"book":"یوحنا","chapter":"18","verse":"33","text":"پیلاتُس به داخل کاخ برگشت و دستور داد عیسی را نزد او بیاورند. آنگاه از او پرسید: «آیا تو پادشاه یهود هستی؟»"},{"book":"یوحنا","chapter":"18","verse":"34","text":"عیسی پرسید: «آیا این سؤال خودت است، یا دیگران در مورد من به تو گفته‌اند؟»"},{"book":"یوحنا","chapter":"18","verse":"35","text":"پیلاتُس گفت: «مگر من یهودی هستم که این چیزها را از من می‌پرسی؟ قوم خودت و کاهنانشان تو را به اینجا آورده‌اند. چه کرده‌ای؟»"},{"book":"یوحنا","chapter":"18","verse":"36","text":"عیسی فرمود: «پادشاهی من یک پادشاهی زمینی نیست. اگر بود، پیروانم می‌جنگیدند تا در چنگ سران قوم یهود گرفتار نشوم. پادشاهی من متعلق به این دنیا نیست.»"},{"book":"یوحنا","chapter":"18","verse":"37","text":"پیلاتُس پرسید: «به هر حال منظورت این است که تو پادشاهی؟»"},{"book":"یوحنا","chapter":"18","verse":"38","text":"پیلاتُس گفت: «حقیقت چیست؟»"},{"book":"یوحنا","chapter":"18","verse":"39","text":"ولی رسم این است که در هر عید پِسَح یک زندانی را برای شما آزاد کنم. آیا می‌خواهید پادشاه یهود را آزاد کنم؟»"},{"book":"یوحنا","chapter":"18","verse":"40","text":"ولی جماعت فریاد زدند: «نه، او را نه! باراباس را می‌خواهیم!» (باراباس یک انقلابی شورشی بود.)"}]}