{"data":[{"book":"2 Atesalonike","chapter":"2","verse":"1","text":"Nambi'yambi' mwalongo bitu, tupala longela bu'kana no buyangana kwa Bwana witu Yesu Kilisitu, na mwatwaalu'a kongolekana li'nga tama pamope nakwe."},{"book":"2 Atesalonike","chapter":"2","verse":"2","text":"Tunnu'ba kanemuyu'ngu'ye nyopa no ba na kyukala mana mwayu'wa lisu'ba lyo buya kwa Bwana Yesu litimile. Mala yi'ngi' muyu'wine go muabali ya ulondoli, au go ala, au ga balua yaibayilwa panga yumi kasitu."},{"book":"2 Atesalonike","chapter":"2","verse":"3","text":"Kanemuyi'ki'ti mundu ywoywoti ankonge kwa likowe lyolyoti. Kwa mwanjaa lisu'ba lyo lyaisali pangali wi'ti' bandu baingi kunkana Nnu'ngu', kai' Mundu Nnau, ywaalu'a langamiswa muno, aabonekana."},{"book":"2 Atesalonike","chapter":"2","verse":"4","text":"Ywembe wi'ti' aalu'a kana na kwibi'ka panani ya kila kili'be sakikemelwa nnu'ngu' na kukikilikitya. Kai' aalu'a yingya no tama mu Nyumba ya Nnu'ngu' na kwikwi'ya panga ywembe nga Nnu'ngu'."},{"book":"2 Atesalonike","chapter":"2","verse":"5","text":"Buli, muku'mbu'kyali panga naatikummakianga aga goti nsimu panaabile pamope na mwenga?"},{"book":"2 Atesalonike","chapter":"2","verse":"6","text":"Mwenga mutangite panga kibile kili'be sakinkanikiya aywo Mundu Nnau kwa nambi'yambi', li'nga abonekane kwa nsimu waupalikwa."},{"book":"2 Atesalonike","chapter":"2","verse":"7","text":"Ata nambi'yambi' makakala ga ulau gagaiyilwe gapanga kasi. Lakini, aabonekali mpaka yu'lu' ywankanikiya aabu'yi'lwe."},{"book":"2 Atesalonike","chapter":"2","verse":"8","text":"Apo Mundu Nnau ngaalu'a pitya. Lakini Bwana Yesu aammulaga kwa mbu'mwo bai, na kunnangamisa kwa utukupu wo isa kwake."},{"book":"2 Atesalonike","chapter":"2","verse":"9","text":"Isa kwake Mundu Nnau ywo lyapanga lyengo lya Ibilisi kwo pi'tya makakala, myanju na mangelongelo ga ubu'su'."},{"book":"2 Atesalonike","chapter":"2","verse":"10","text":"Aakonga kwa kila sampuli ya ulau balu' boti bababile mundi'la yo oba. Bembe bakana kuuyi'ki'tya ukakape li'nga bapate kosopolelwa."},{"book":"2 Atesalonike","chapter":"2","verse":"11","text":"Kwa nyo Nnu'ngu' aalei bakongelwe li'nga bau'bi'li ubu'su'."},{"book":"2 Atesalonike","chapter":"2","verse":"12","text":"Apo, boti bangali u'bi'lya ukakape no pulaikya sambi, baalu'a ukumilwa."},{"book":"2 Atesalonike","chapter":"2","verse":"13","text":"Lakini mwalongo mwamupendilwe na Bwana, tupalikwa kunsukulu Nnu'ngu' pangali kotoka kwa kitumbu sinu mwenga. Kwa mwanjaa Nnu'ngu' aatikunsawa bu'ka kwai'mbu' li'nga mupoki ukosopoli kwo peleteyelwa na Loo Mpeleteu, na kwa kuu'bi'lya ukakape."},{"book":"2 Atesalonike","chapter":"2","verse":"14","text":"Nnu'ngu' aatikunkema li'nga mupoki ukosopoli wo kwa ndi'la ya Abali Inannoga yatwaalike kasinu. Ankemite li'nga mupoki utukupu wa Bwana witu Yesu Kilisitu."},{"book":"2 Atesalonike","chapter":"2","verse":"15","text":"Nambi'yambi' mwalongo bitu, muyi'me kwo kangamala na kugakamwa mayi'gano gamupoki kwa ndi'la ya maalo gitu au kwa balua yitu."},{"book":"2 Atesalonike","chapter":"2","verse":"16","text":"Tunnu'ba Bwana witu Yesu Kilisitu mwene na Nnu'ngu' Tati' bitu, ywatupendile na kwa ngu'ngu' yake ngatupeya amani yangayomoka na mau'bi'lyo manogau,"},{"book":"2 Atesalonike","chapter":"2","verse":"17","text":"aasenge na kunkangamaya, li'nga mukombwe longela no panga manogau goti."}]}