{"data":[{"book":"ДРУГІ ЗАКОН","chapter":"18","verse":"1","text":"Сьвятарам лявітам, усяму калену Лявіінаму, ня будзе долі і дзялянкі зь Ізраілем: яны павінны карміцца ахвярамі Госпада і Ягонай доляй;"},{"book":"ДРУГІ ЗАКОН","chapter":"18","verse":"2","text":"дзялянкі ж ня будзе яму сярод братоў ягоных: Сам Гасподзь дзялянка ягоная, як казаў Ён яму."},{"book":"ДРУГІ ЗАКОН","chapter":"18","verse":"3","text":"Вось што павінна быць удзелена сьвятарам ад народа, ад тых, што прыносяць у ахвяру валоў альбо авечак: трэба аддаваць сьвятарам лапатку, сківіцы і шлунак;"},{"book":"ДРУГІ ЗАКОН","chapter":"18","verse":"4","text":"таксама пачаткі ад хлеба твайго, віна твайго і алею твайго, і пачаткі ад воўны з авечак тваіх аддавай яму,"},{"book":"ДРУГІ ЗАКОН","chapter":"18","verse":"5","text":"бо яго выбраў Гасподзь, Бог твой, з усіх плямёнаў тваіх, каб ён стаяў служыць у імя Госпада, сам і сыны ягоныя ва ўсе дні."},{"book":"ДРУГІ ЗАКОН","chapter":"18","verse":"6","text":"І калі лявіт прыйдзе з аднаго селішча твайго, з усёй зямлі Ізраіля, дзе ён жыў, і прыйдзе з жаданьня душы сваёй на месца, якое выбера Гасподзь,"},{"book":"ДРУГІ ЗАКОН","chapter":"18","verse":"7","text":"і будзе служыць у імя Госпада Бога свайго, як і ўсе браты яго лявіты, якія стаяць там прад Госпадам, -"},{"book":"ДРУГІ ЗАКОН","chapter":"18","verse":"8","text":"дык няхай яны карыстаюцца аднолькавай доляй, звыш атрыманага ад продажу бацькоўскай маёмасьці."},{"book":"ДРУГІ ЗАКОН","chapter":"18","verse":"9","text":"Калі ты ўвойдзеш у зямлю, якую дае табе Гасподзь, Бог твой, тады не навучыся рабіць брыдоты, якія рабілі народы гэтыя:"},{"book":"ДРУГІ ЗАКОН","chapter":"18","verse":"10","text":"не павінен быць у цябе той, хто праводзіць сына свайго альбо дачку сваю праз агонь, ні вяшчун, ні варажбіт, ні чарнакніжнік, ні чарадзей,"},{"book":"ДРУГІ ЗАКОН","chapter":"18","verse":"11","text":"ні змусьнік, які заклінае духаў, ні чараўнік, які апытвае нябожчыкаў;"},{"book":"ДРУГІ ЗАКОН","chapter":"18","verse":"12","text":"бо агідны прад Госпадам кожны, хто робіць гэта, і якраз за гэтыя мярзоты Гасподзь, Бог твой, праганяе іх ад аблічча твайго;"},{"book":"ДРУГІ ЗАКОН","chapter":"18","verse":"13","text":"будзь беспахібны прад Госпадам, Богам тваім;"},{"book":"ДРУГІ ЗАКОН","chapter":"18","verse":"14","text":"бо народы гэтыя, якіх ты праганяеш, слухаюць варажбітоў і чараўнікоў, а табе ня тое даў Гасподзь, Бог твой."},{"book":"ДРУГІ ЗАКОН","chapter":"18","verse":"15","text":"Прарока спасярод цябе, з братоў тваіх, як мяне, паставіць табе Гасподзь, Бог твой, - Яго слухайце, -"},{"book":"ДРУГІ ЗАКОН","chapter":"18","verse":"16","text":"бо ты прасіў у Госпада, Бога твайго, каля Харыва ў дзень сходу, кажучы: хай не пачую больш голасу Госпада, Бога майго, і агню гэтага вялікага хай не пабачу болей, каб мне не памерці."},{"book":"ДРУГІ ЗАКОН","chapter":"18","verse":"17","text":"І сказаў мне Гасподзь: добра тое, што яны казалі;"},{"book":"ДРУГІ ЗАКОН","chapter":"18","verse":"18","text":"Я пастаўлю ім Прарока спасярод братоў іхніх, такога як ты, і ўкладу словы Мае ў вусны Ягоныя, і Ён будзе гаварыць ім усё, што Я загадаю Яму;"},{"book":"ДРУГІ ЗАКОН","chapter":"18","verse":"19","text":"а хто не паслухае слоў Маіх, якія гаварыцьме імем Маім, з таго Я спаганю;"},{"book":"ДРУГІ ЗАКОН","chapter":"18","verse":"20","text":"а прарока, які асьмеліцца гаварыць Маім імем тое, чаго Я не загадаў яму гаварыць, і які будзе гаварыць імем багоў іншых, такога прарока аддайце сьмерці."},{"book":"ДРУГІ ЗАКОН","chapter":"18","verse":"21","text":"І калі скажаш у сэрцы тваім: «як мы пазнаем слова, якое не Гасподзь гаварыў?»"},{"book":"ДРУГІ ЗАКОН","chapter":"18","verse":"22","text":"Калі прарок скажа імем Госпада, а слова тое ня спраўдзіцца, дык не Гасподзь казаў тое слова, а казаў гэта прарок ад дзёрзкасьці сваёй, - ня бойся яго."}]}