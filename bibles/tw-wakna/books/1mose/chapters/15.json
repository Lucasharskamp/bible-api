{"data":[{"book":"1 Mose","chapter":"15","verse":"1","text":"Eyinom akyi no, Awurade kasa kyerɛɛ Abram wɔ anisoadehu mu se,"},{"book":"1 Mose","chapter":"15","verse":"2","text":"Abram nso buae se, “Awurade Nyankopɔn, dɛn na wode bɛma me wɔ bere a minni ɔba. Onipa a obedi mʼade no yɛ Damaskoni Elieser?”"},{"book":"1 Mose","chapter":"15","verse":"3","text":"Na Abram toaa so se, “Wommaa me mma nti, akoa a wɔwoo no wɔ me fi no na obedi mʼade.”"},{"book":"1 Mose","chapter":"15","verse":"4","text":"Na Awurade ka kyerɛɛ Abram se, “Saa ɔbarima yi renni wʼade da, gye wʼankasa wo yafunumma.”"},{"book":"1 Mose","chapter":"15","verse":"5","text":"Onyankopɔn de Abram kɔɔ afikyiri, na ɔka kyerɛɛ no se, “Ma wʼani so hwɛ soro na hwɛ sɛ wubetumi akan soro nsoromma ana.” Afei, Onyankopɔn ka kyerɛɛ Abram se, “Saa ara na wʼasefo bɛdɔɔso nen.”"},{"book":"1 Mose","chapter":"15","verse":"6","text":"Abram gyee asɛm a Awurade kae no dii. Ne saa nti, Awurade buu no onipa trenee."},{"book":"1 Mose","chapter":"15","verse":"7","text":"Awurade Nyankopɔn ka kyerɛɛ Abram bio se, “Mene Awurade a mede wo fi Ur a ɛwɔ Kaldeafo asase so bae sɛ mede saa asase yi rema wo sɛ wʼagyapade.”"},{"book":"1 Mose","chapter":"15","verse":"8","text":"Nanso Abram kae se, “Ɔsorosoro Awurade, ɛbɛyɛ dɛn na mehu sɛ asase no bɛyɛ me dea?”"},{"book":"1 Mose","chapter":"15","verse":"9","text":"Awurade ka kyerɛɛ Abram se, “Fa nantwi ba a wadi mfe abiɛsa, abirekyibere a wadi mfe abiɛsa, Odwennini a wadi mfe abiɛsa, agyenkuku ne aborɔnoma ba brɛ me.”"},{"book":"1 Mose","chapter":"15","verse":"10","text":"Abram de eyinom nyinaa brɛɛ Onyankopɔn, paapae wɔn mu abien abien, na ɔde afaafa no kyerɛkyerɛɛ anim, de guguu hɔ. Na nnomaa no de, wampaapae wɔn mu."},{"book":"1 Mose","chapter":"15","verse":"11","text":"Na apete besisii mmoa no afunu so no, Abram pam wɔn."},{"book":"1 Mose","chapter":"15","verse":"12","text":"Bere a owia rekɔtɔ no, Abram daa hatee, na sum kabii a ɛyɛ hu tɔɔ ne so."},{"book":"1 Mose","chapter":"15","verse":"13","text":"Afei, Awurade ka kyerɛɛ Abram se, “Gye di sɛ wʼasefo bɛyɛ ahɔho wɔ asase a ɛnyɛ wɔn dea so. Wɔbɛyɛ nkoa wɔ ɔman no mu, asom, na wɔayɛ wɔn ayayade mfe ahannan."},{"book":"1 Mose","chapter":"15","verse":"14","text":"Nanso mɛtwe saa ɔman a wʼasefo bɛsom wɔn no aso, na ɛno akyi no, wobefi ɔman a wɔsom mu no mu aba sɛ adefo."},{"book":"1 Mose","chapter":"15","verse":"15","text":"Wo de, wubewu asomdwoe mu. Wubenyin akyɛ yiye ansa na woawu."},{"book":"1 Mose","chapter":"15","verse":"16","text":"Nanso awo ntoatoaso a ɛto so anan no mu, wʼasefo bɛsan aba saa ɔman yi mu bio. Efisɛ saa bere yi, Amorifo a wɔte saa asase yi so nnɛ yi bɔne a wɔyɛ no nnya nnuu nea wɔtwe wɔn aso ma ɛyɛ yiye ɛ.”"},{"book":"1 Mose","chapter":"15","verse":"17","text":"Na ɛbaa sɛ owia kɔtɔe, na sum durui no, Abram huu ogyaframa bi sɛ ɛrefi wusiw ne ogyatɛn a ɛredɛw bɛfaa mmoa a wɔakum wɔn no afunu afaafa no ntam."},{"book":"1 Mose","chapter":"15","verse":"18","text":"Saa da no ara, Awurade ne Abram yɛɛ apam, kae se, “Mede saa asase a efi Misraim asubɔnten no ho, de kosi asubɔnten kɛse Eufrate ho bɛma wo ne wʼasefo."},{"book":"1 Mose","chapter":"15","verse":"19","text":"Saa ara nso na mede Kenifo, Kenesifo, Kadmonifo,"},{"book":"1 Mose","chapter":"15","verse":"20","text":"Hetifo, Perisifo, Refaimfo,"},{"book":"1 Mose","chapter":"15","verse":"21","text":"Amorifo, Kanaanfo, Girgasifo ne Yebusifo nsase nyinaa bɛma wo ne wʼasefo no.”"}]}