{"data":[{"book":"Philemon","chapter":"1","verse":"1","text":"Paul, Christa Jisu sik-ah mikhumna ah kaom khat-um einile ulenai ka-eii Timothy inmani inni'n,"},{"book":"Philemon","chapter":"1","verse":"2","text":"halli ninainu Apphia diang khat-um einile raalmi ka-eii Archippus, han nang inna inchun koisuok ngaidiang: Col 4:17"},{"book":"Philemon","chapter":"1","verse":"3","text":"Nipa Pathian khat-um Pumi Jisu Christa in nangnidiang riangwai li kadai kha inapeii erase."},{"book":"Philemon","chapter":"1","verse":"4","text":"Philemon, Kei'n Pathian kaniracham, kei'n nang sik-ah kani halli Pathian kha kaminpaak."},{"book":"Philemon","chapter":"1","verse":"5","text":"Ajarchu Pathian mi ngai rakip niminriang khat-um Pumi Jisu ningamna kha kei'n kajet."},{"book":"Philemon","chapter":"1","verse":"6","text":"Eini'n Christa diangnga nimu akatha phur rakip ngaihi inmani'n injetwiak nasik ranak-ah nang ngamna kha narilnasik-ah kei'n Pathian diang kani."},{"book":"Philemon","chapter":"1","verse":"7","text":"Minriang kaom Philemon, nang minriangna khan keidiang rokna angjet khat-um masokna kamujei, ajarchu nang in Pathian mi ngai malungkha naminrokjei."},{"book":"Philemon","chapter":"1","verse":"8","text":"Hiwasik jarra kei'n ranak kaneiya thosik kasuok hi thoro tiya Christa diang ulenai inkhat-ah chongpeii napethei eii."},{"book":"Philemon","chapter":"1","verse":"9","text":"Takkha Paul kei'n, Christa Jisu sik-ah chuonkatho, halli tuun Christa Jisu sik-ah mikhumna ah kaom ka-e innum,1:9: Christa Jisu sik-ah chuonkatho, halli tuun Christa Jisu sik-ah mikhumna ah kaom; emakli upa ka-eii, han Christa Jisu sik-ah tuun tuun mikhumna ah kaom. minriang jarra, kei'n nangdiang ngaidam kinani eii."},{"book":"Philemon","chapter":"1","verse":"10","text":"Kei'n mikhumna ah kaompha Christa diang kasapa kimin ejei Onesimus rathuulla kei'n nangdiang ngaidam kinani eii. Col 4:9"},{"book":"Philemon","chapter":"1","verse":"11","text":"Aphakhat ama hi nangdiang nemna kaboi alei-eii, takkha tuunchu ama hi nang sik-um kei sik-um nemna kaomkha1:11: Greek chongnga Onesimus tinachu “Nemna kaom.” ejei."},{"book":"Philemon","chapter":"1","verse":"12","text":"Kamalung ka-ejei Onesimus hi nangdiang kei'n inlet-ah kiheitirnook ejei."},{"book":"Philemon","chapter":"1","verse":"13","text":"Kei'n chongkahoi jarra mikhumna ah kaomlaiseng kei kanasan sik-ah ama hi kakoolla nang rathuulla kadazoot."},{"book":"Philemon","chapter":"1","verse":"14","text":"Takkha nang izoot omlekleiya kei'n iteii thonuning, nazootmak pumma nitho elekleiya; khawa rathuulla nang in nazootli napum tak-in karok-ah nithokha kamanuom."},{"book":"Philemon","chapter":"1","verse":"15","text":"Onesimus apha bongkhat nangdiangnga inphut isikha apha rakip-ah nangdiang kaom enasik bit-ah kasuok kha eii."},{"book":"Philemon","chapter":"1","verse":"16","text":"Onesimus suok enunijei, takkha suok neek-ah katha kha eii. Christa diang minriang kaom unai kha ejei. Kei'n ama hi kaminriang takkha nang indoom ama hi suok inkhat-ah khat-um Pumi diang ulenai inkhat-ah naminriang doomsik eii."},{"book":"Philemon","chapter":"1","verse":"17","text":"Nang in keihi nachuon thopui inkhat-ah nanalei inchu, nang in kei nanadonsik angnga ama hi donthar nookro."},{"book":"Philemon","chapter":"1","verse":"18","text":"Ama'n nangdiang kadikmak khat-um intuol om-inchu keidiang na-ep ro."},{"book":"Philemon","chapter":"1","verse":"19","text":"Paul kei'n kakut tak-ah kimajia kha eii: kei'n kanathuulsik eii. Takkha nang ringkhuo ah keidiang ni-intuol hichu kei'n rilnuningjei."},{"book":"Philemon","chapter":"1","verse":"20","text":"Minriang kaom suopui, Pumi sik-ah hiwahi nathopi inlang Christa diang kamalung naminrokpiro."},{"book":"Philemon","chapter":"1","verse":"21","text":"Kei'n kimajiale inruoiya kana-ngamna, khachu kei itihi nang in thonate tia kingamnabit elekleiya nang in kheella thonate tia kalei."},{"book":"Philemon","chapter":"1","verse":"22","text":"Hile inruoiya kei omnasik-ah nang inna omna mun inkhat leiboolro ajarchu kei'n nangni koolla juonasik nangni'n Pathian ningni kha namasangjeiti tia kangamna."},{"book":"Philemon","chapter":"1","verse":"23","text":"Christa Jisu sik-ah keile mikhumna ah kaomsuom Epaphras in minpaakna chong anahongminchoi Col 1:7; 4:12"},{"book":"Philemon","chapter":"1","verse":"24","text":"halli khale in-ang rip-ah kachuon thopui Mark, Aristarchus, Demas khat-um Luke inmani innum minpaakna chong innahongminchoi. Chuon 12:12,25; 13:13; 15:37-39; 19:29; 27:2; Col 4:10,14; 2 Tim 4:10,11"},{"book":"Philemon","chapter":"1","verse":"25","text":"Pumi Jisu Christa riangwai kha nangni rakip chungnga kaom kha erase."}]}