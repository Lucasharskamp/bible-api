{"data":[{"book":"Hosea","chapter":"3","verse":"1","text":"Ningĩ Jehova akĩnjĩĩra atĩrĩ, “Thiĩ, wonie mũtumia waku wendo rĩngĩ, o na gũtuĩka nĩendetwo nĩ mũndũ ũngĩ na nĩ mũtharia. Mwende o ta ũrĩa Jehova endete andũ a Isiraeli, o na gũtuĩka nĩmagarũrũkagĩra ngai ingĩ na makenda keki iria nyamũre cia thabibũ nyũmũ.”"},{"book":"Hosea","chapter":"3","verse":"2","text":"Nĩ ũndũ ũcio ngĩmũgũra na thogora wa cekeri ikũmi na ithano3:2 nĩ ta giramu 170 cia betha, na ta homeri na letheku ĩmwe3:2 nĩ ta kilo 330 ya cairi."},{"book":"Hosea","chapter":"3","verse":"3","text":"Ngĩcooka ngĩmwĩra atĩrĩ, “Nĩũgũtũũrania na niĩ matukũ maingĩ, na no nginya ũtige ũmaraya na ndũkendane na mũndũ ũngĩ, na niĩ nĩngũtũũrania nawe.”"},{"book":"Hosea","chapter":"3","verse":"4","text":"Nĩgũkorwo andũ a Isiraeli nĩmegũtũũra matukũ maingĩ matarĩ na mũthamaki kana mũnene, na matarĩ na igongona kana mahiga maamũre, na matarĩ na ebodi kana mũhianano."},{"book":"Hosea","chapter":"3","verse":"5","text":"Thuutha ũcio andũ a Isiraeli nĩmagacooka na marongorie Jehova Ngai wao na Daudi mũthamaki wao. Nĩmagooka makĩinainaga kũrĩ Jehova na kũrĩ irathimo ciake matukũ-inĩ ma mũthia."}]}