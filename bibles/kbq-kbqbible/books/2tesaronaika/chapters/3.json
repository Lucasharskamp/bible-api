{"data":[{"book":"2 Tesaronaika","chapter":"3","verse":"1","text":"Hanki huvagare nanekea, nenfugata nunamu hunerantenkeno, tamagripima hu'neazana huno Ramofo nanekemo'a, maka kokantega ame huno vuno e'no nehina, ragi amiho."},{"book":"2 Tesaronaika","chapter":"3","verse":"2","text":"Ana nehanageno, tagrira fatgo osu vahe'ene havi vahepintira tahokeno tavregahie. Na'ankure zamagra maka'mo'za zamentinti osu vahe mani'naze."},{"book":"2 Tesaronaika","chapter":"3","verse":"3","text":"Hianagi Ramo'a hugahuema haniaza hu'nekino, havi avu'avazama nehia ne'mo'ma tamazeri haviza huzankura kegava huramantegahie."},{"book":"2 Tesaronaika","chapter":"3","verse":"4","text":"Tagra, tamagrikura hugahaze huta Ramofompina antahineramunankita, tamagrama nehazazana mago'ene nehutma, hihoma hutama huramante'nonazana hugahaze."},{"book":"2 Tesaronaika","chapter":"3","verse":"5","text":"Ramo'a tamagrira Anumzamofo avesizana tamagu'afina eriama nehina, Kraisi'ma hu'neaza hutma kazigazi hutma vugahaze."},{"book":"2 Tesaronaika","chapter":"3","verse":"6","text":"Hagi menina nenafugata anage huta hanave kea neramasamune, Ranti Jisas Kraisi agifina, eri'zama eri naneke rempima hunezamunke'za novariri'za, feru nemaniza tafuhe'ina zmatretma ogantu maniho."},{"book":"2 Tesaronaika","chapter":"3","verse":"7","text":"Na'ankure tamagra antahinaze, tagrama rempima hurami'nona avu'avazamofo negetma avaririho. Na'ankure tagra amu'nontamifima tavesrama osu,"},{"book":"2 Tesaronaika","chapter":"3","verse":"8","text":"magomofo bretia amanea erita o'nenonanki mizaseta neneta, tamagrima knama tamizankura maraguzatita hanine zagenena erizana e'nerune."},{"book":"2 Tesaronaika","chapter":"3","verse":"9","text":"Hianagi tagra mago'a neza taminageta e'rinakura nosunanagi, tagra knare tavutavama huza tamaveri hanunketma, tamagra ana tavu'tavaza avaririhogu anara nehune."},{"book":"2 Tesaronaika","chapter":"3","verse":"10","text":"Na'ankure tamagranema manineta, amanahu avu'avaza hugahaze huta hanave kea tamasami'none. Mago vahe'mo'ma eri'zama e'orinakuma hania vahe'mo'a, ne'zana onegahie."},{"book":"2 Tesaronaika","chapter":"3","verse":"11","text":"Na'ankure tagrama antahunana amu'nontamifina mago'amo'za erizana e'noriza, vahe'mofo zanku zamagenke nehu'za, eri'za e'ori feru vahe nemanize."},{"book":"2 Tesaronaika","chapter":"3","verse":"12","text":"Menina e'inahu vahe'mofona, Ramofo Jisas Kraisimpina hanavege huta zamazeri hanave'netita, akohe'za mani'ne'za zamagrazmi zamazampinti erizana eri'za, nomanizazmia retro hu'za maniho huta nehune."},{"book":"2 Tesaronaika","chapter":"3","verse":"13","text":"Hianagi tamagra nerafugata, knare tamavu'tmavama huzankura tamavesra osino huta nehune."},{"book":"2 Tesaronaika","chapter":"3","verse":"14","text":"Iza'o ama avompima kre'nona kemofoma amagema ontesimofona, anamofona keni hunetama, agranena tragoteta omaninkeno agra agazegu hino."},{"book":"2 Tesaronaika","chapter":"3","verse":"15","text":"Hugahianagi, ha vahetamignara anamofona huonteho, hianagi nerafuga haviza hunane hutma azeri fatgo hiho."},{"book":"2 Tesaronaika","chapter":"3","verse":"16","text":"Menina rimpa fru Ramo, Agra'a maka knama hakare'zama hanafina, tamarimpa frua tamigahie. Ramo'a makamotane manisie."},{"book":"2 Tesaronaika","chapter":"3","verse":"17","text":"Nagra'a Polina ama musenkea nazanko avona nentena, e'inahukna hu'na krenoankita kegahaze."},{"book":"2 Tesaronaika","chapter":"3","verse":"18","text":"Rantimofo Jisas Kraisi asunkuzamo'a makamotma tamagrane mesie."}]}