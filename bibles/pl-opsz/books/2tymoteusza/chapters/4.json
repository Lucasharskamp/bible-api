{"data":[{"book":"2 Tymoteusza","chapter":"4","verse":"1","text":"Gdy Chrystus Jezus powróci w chwale, aby ustanowić swoje królestwo, wtedy będzie sądził wszystkich ludzi—zarówno żywych, jak i umarłych. Stojąc przed obliczem Boga i Chrystusa, proszę cię więc:"},{"book":"2 Tymoteusza","chapter":"4","verse":"2","text":"Głoś słowo Boże i bądź gotowy w każdej sytuacji—bez względu na okoliczności. Ostrzegaj ludzi, zwracaj im uwagę na ich grzechy, ale również podnoś ich na duchu, okazując im cierpliwość i nauczając ich."},{"book":"2 Tymoteusza","chapter":"4","verse":"3","text":"Przyjdzie bowiem czas, że ludzie nie będą chcieli słuchać zdrowej nauki, ale według swoich własnych upodobań będą dobierać sobie nauczycieli, którzy powiedzą im to, co chcą usłyszeć."},{"book":"2 Tymoteusza","chapter":"4","verse":"4","text":"Przestaną słuchać prawdy, ale będą skłonni wierzyć w różne niedorzeczne historie."},{"book":"2 Tymoteusza","chapter":"4","verse":"5","text":"Bądź więc ostrożny i wytrwale znoś cierpienia. Pamiętaj też o powierzonym ci zadaniu głoszenia dobrej nowiny i wywiąż się z tego, czego się podjąłeś."},{"book":"2 Tymoteusza","chapter":"4","verse":"6","text":"Mówię o tym, bo nadchodzi dla mnie czas złożenia ofiary Bogu i zbliża się chwila mojego odejścia."},{"book":"2 Tymoteusza","chapter":"4","verse":"7","text":"Dobrze walczyłem dla Pana. Ukończyłem bieg i zachowałem wiarę."},{"book":"2 Tymoteusza","chapter":"4","verse":"8","text":"Teraz zaś w niebie czeka na mnie wieniec, który Pan—sprawiedliwy Sędzia—wręczy mi w dniu swojego przyjścia. Zresztą nie tylko ja otrzymam tę nagrodę, ale wszyscy, którzy z utęsknieniem czekają na Jego powrót."},{"book":"2 Tymoteusza","chapter":"4","verse":"9","text":"Tymoteuszu, postaraj się szybko do mnie przybyć,"},{"book":"2 Tymoteusza","chapter":"4","verse":"10","text":"bo jestem tu prawie sam. Demas pokochał ten świat i opuścił mnie, udając się do Tesaloniki. Krescens odszedł do Galacji, a Tytus—do Dalmacji."},{"book":"2 Tymoteusza","chapter":"4","verse":"11","text":"Pozostał ze mną tylko Łukasz. Wyruszając do mnie, zabierz ze sobą Marka, gdyż potrzebuję jego pomocny."},{"book":"2 Tymoteusza","chapter":"4","verse":"12","text":"Tychika sam wysłałem do Efezu."},{"book":"2 Tymoteusza","chapter":"4","verse":"13","text":"Przynieś ze sobą mój płaszcz, który zostawiłem w Troadzie u Karposa, oraz moje księgi, zwłaszcza pergaminy."},{"book":"2 Tymoteusza","chapter":"4","verse":"14","text":"Aleksander, kowal, wyrządził mi wiele złego—Pan go za to ukarze."},{"book":"2 Tymoteusza","chapter":"4","verse":"15","text":"Uważaj jednak na niego, gdyż ostro sprzeciwiał się naszej nauce."},{"book":"2 Tymoteusza","chapter":"4","verse":"16","text":"Podczas mojej pierwszej rozprawy w sądzie nikt nie udzielił mi pomocy. Wszyscy mnie opuścili. Mam nadzieję, że Bóg im to wybaczy."},{"book":"2 Tymoteusza","chapter":"4","verse":"17","text":"Ale Pan był ze mną i dodał mi sił, abym mógł dokończyć dzieło, którego się podjąłem, i by wszyscy poganie mogli usłyszeć dobrą nowinę. Można więc powiedzieć, że zostałem wyrwany z samej paszczy lwa."},{"book":"2 Tymoteusza","chapter":"4","verse":"18","text":"Pan zawsze wybawia mnie z każdej opresji i w końcu doprowadzi mnie do swojego królestwa w niebie. Jemu niech będzie wieczna chwała. Amen!"},{"book":"2 Tymoteusza","chapter":"4","verse":"19","text":"Pozdrów ode mnie Pryscyllę i Akwilę oraz domowników Onezyfora."},{"book":"2 Tymoteusza","chapter":"4","verse":"20","text":"Erast pozostał w Koryncie, a Trofima, ze względu na chorobę, zostawiłem w Milecie."},{"book":"2 Tymoteusza","chapter":"4","verse":"21","text":"Postaraj się przybyć tu przed zimą."},{"book":"2 Tymoteusza","chapter":"4","verse":"22","text":"Niech Pan będzie blisko ciebie i niech obdarza cię swoją łaską!"}]}