{"data":[{"book":"התגלות","chapter":"20","verse":"1","text":"אחרי כן ראיתי מלאך יורד מן השמים, ובידו מפתח התהום ושרשרת גדולה וכבדה."},{"book":"התגלות","chapter":"20","verse":"2","text":"המלאך תפס את התנין – הלא הוא הנחש הקדמוני, המלשין, השטן – וכבלו בשרשרת למשך אלף שנים."},{"book":"התגלות","chapter":"20","verse":"3","text":"המלאך השליכו אל התהום, סגר ונעל את פי התהום, כדי שהשטן לא יוכל להתעות יותר את העמים עד שיחלפו אלף השנים. בתום אלף השנים הוא ישוחרר לזמן קצר."},{"book":"התגלות","chapter":"20","verse":"4","text":"לאחר מכן ראיתי כיסאות שעליהם ישבו מקבלי סמכות המשפט. ראיתי גם את נשמותיהם של אלה אשר נרצחו על־שום עדותם למען ישוע המשיח ולמען דבר אלוהים, ואת נשמותיהם של אלה אשר לא השתחוו לחיה ולפסלה, ולא נשאו את אות החותם של החיה על מצחם או זרועם. כל אלה קמו לתחייה ומלכו עם המשיח אלף שנים."},{"book":"התגלות","chapter":"20","verse":"5","text":"זאת תחיית המתים הראשונה. (יתר המתים קמו לתחייה רק לאחר אלף השנים)."},{"book":"התגלות","chapter":"20","verse":"6","text":"ברוכים וקדושים אלה שקמים בתחייה הראשונה; המוות השני לא יפגע בהם, כי יהיו כוהנים לאלוהים ולמשיחו וימלכו איתו אלף שנים."},{"book":"התגלות","chapter":"20","verse":"7","text":"בתום אלף השנים ישוחרר השטן ממאסרו."},{"book":"התגלות","chapter":"20","verse":"8","text":"הוא ילך להתעות את עמי־העולם – את גוג ומגוג שמספר צבאם כחול אשר על שפת הים – ויסיתם להילחם נגד אלוהים."},{"book":"התגלות","chapter":"20","verse":"9","text":"הצבא האדיר הזה יעלה ויתפשט על מרחבי הארץ, ויתקיף את מחנה בני־אלוהים ואת (ירושלים) העיר האהובה. ברם אלוהים יוריד עליהם אש מן השמים שתשרוף אותם."},{"book":"התגלות","chapter":"20","verse":"10","text":"השטן אשר הסיתם יושלך לאגם אש וגופרית, מקום שאליו הושלכו החיה ונביא השקר, והם יתייסרו יומם ולילה לעולם ועד."},{"book":"התגלות","chapter":"20","verse":"11","text":"לאחר מכן ראיתי כיסא גדול ולבן, וראיתי גם את היושב עליו – זה אשר מפניו נמלטו הארץ והשמים, אך לא מצאו מקום להסתתר."},{"book":"התגלות","chapter":"20","verse":"12","text":"ראיתי את המתים, את הקטנים והגדולים, עומדים לפני כיסא אלוהים; ראיתי ספרים נפתחים, ביניהם גם ספר החיים, והמתים נשפטו לפי מעשיהם הכתובים בספרים."},{"book":"התגלות","chapter":"20","verse":"13","text":"הים נאלץ להשיב את המתים הקבורים בו. גם המוות והשאול נאלצו להשיב את מתיהם, וכל אחד נשפט בהתאם למעשיו."},{"book":"התגלות","chapter":"20","verse":"14","text":"המוות והשאול הושלכו לאגם האש, שהוא המוות השני."},{"book":"התגלות","chapter":"20","verse":"15","text":"כל אלה שלא נכתב שמם בספר החיים הושלכו גם הם לאגם האש."}]}