{"data":[{"book":"Lakkoobsa","chapter":"20","verse":"1","text":"Jiʼa jalqabaatti waldaan Israaʼelootaa guutuun Gammoojjii Siin gaʼe; isaanis Qaadesh keessa turan. Miiriyaamis achitti duutee awwaalamte."},{"book":"Lakkoobsa","chapter":"20","verse":"2","text":"Waldaan sun bishaan hin qabu ture; kanaafuu waldaan sun Musee fi Arooniin mormuuf walitti qabame."},{"book":"Lakkoobsa","chapter":"20","verse":"3","text":"Isaanis akkana jedhanii Musee fi Arooniin lolan; “Maaloo utuu nus gaafuma obboloonni keenya fuula Waaqayyoo duratti duʼan sana duunee jiraannee!"},{"book":"Lakkoobsa","chapter":"20","verse":"4","text":"Isin maaliif waldaa Waaqayyoo gammoojjii kanatti fiddan? Akka nuu fi horiin keenya asitti dhumnuufii?"},{"book":"Lakkoobsa","chapter":"20","verse":"5","text":"Maaliif biyya Gibxiitii iddoo hamaa kanatti gad nu baaftan? Iddoon kun midhaan yookaan harbuu yookaan ija wayinii yookaan roomaanii hin qabu. Bishaan dhugaatiis hin jiru!”"},{"book":"Lakkoobsa","chapter":"20","verse":"6","text":"Musee fi Aroon waldaa biraa gara balbala dunkaana wal gaʼii deemanii addaan lafatti gombifaman; ulfinni Waaqayyoos isaanitti mulʼate."},{"book":"Lakkoobsa","chapter":"20","verse":"7","text":"Waaqayyos Museedhaan akkana jedhe;"},{"book":"Lakkoobsa","chapter":"20","verse":"8","text":"“Ulee sana fuudhiitii, atii fi obboleessi kee Aroonis waldaa walitti qabaa. Fuuluma isaanii durattis kattaa sanatti dubbadhaa; kattaan sunis bishaan baasa. Atis kattaa sana keessaa waldaadhaaf bishaan baafta; akkasiin isaanii fi horiin isaanii bishaan dhuguu dandaʼu.”"},{"book":"Lakkoobsa","chapter":"20","verse":"9","text":"Kanaafuu Museen akkuma inni isa ajaje sanatti ulee fuula Waaqayyoo dura jiru sana fuudhe."},{"book":"Lakkoobsa","chapter":"20","verse":"10","text":"Musee fi Aroon kattaa sana duratti waldaa walitti qaban; Museenis waldaa sanaan, “Finciltoota nana, mee dhagaʼaa; nu kattaa kana keessaa bishaan isinii baasuu qabnaa?” jedhe."},{"book":"Lakkoobsa","chapter":"20","verse":"11","text":"Museen harka ol fudhatee ulee isaa sanaan yeroo lama kattaa sana dhaʼe. Bishaan achi keessaa lolaanaan waldaa fi horiin isaanii dhugan."},{"book":"Lakkoobsa","chapter":"20","verse":"12","text":"Waaqayyo garuu Musee fi Arooniin akkana jedhe; “Sababii isin fuula Israaʼelootaa duratti akka qulqullummaa kootiitti na kabajjanii natti amanuu diddaniif, isin biyya ani isaanii kenne sanatti waldaa kana hin galchitan.”"},{"book":"Lakkoobsa","chapter":"20","verse":"13","text":"Kun bishaan Mariibaa, lafa Israaʼeloonni itti Waaqayyoon wal dhabanii fi lafa inni itti akka qulqulluu taʼe gidduu isaaniitti of argisiisee ti."},{"book":"Lakkoobsa","chapter":"20","verse":"14","text":"Museen akkana jedhee Qaadesh irraa mootii Edoomiitti ergamoota erge:"},{"book":"Lakkoobsa","chapter":"20","verse":"15","text":"Abbootiin keenya Gibxitti gad buʼan; nus waggaa hedduu achi jiraanne. Warri Gibxis nuu fi abbootii keenya cunqursan;"},{"book":"Lakkoobsa","chapter":"20","verse":"16","text":"garuu nu Waaqayyotti iyyaannaan, inni nu dhagaʼee ergamaa isaa ergee biyya Gibxii nu baase."},{"book":"Lakkoobsa","chapter":"20","verse":"17","text":"Maaloo mee akka biyya kee keessa baanee dabarru nuu eeyyami. Nu lafa qotiisaa yookaan iddoo dhaabaa wayinii tokko keessa iyyuu hin yaanu yookaan bishaan boolla bishaanii tokkoo iyyuu si duraa hin dhugnu. Nu karaa mootichaa irra godaanna malee hamma daarii kee keessaa baanutti bitaa mirgatti hin gorru.”"},{"book":"Lakkoobsa","chapter":"20","verse":"18","text":"Edoom immoo akkana jedhee deebii kenne:"},{"book":"Lakkoobsa","chapter":"20","verse":"19","text":"Israaʼeloonnis akkana jedhanii deebii kennan:"},{"book":"Lakkoobsa","chapter":"20","verse":"20","text":"Isaan amma illee akkana jedhanii deebisan:"},{"book":"Lakkoobsa","chapter":"20","verse":"21","text":"Sababii Edoom biyya ofii isaa keessaan darbuu isaan dhowweef Israaʼeloonni isaan irraa deebiʼan."},{"book":"Lakkoobsa","chapter":"20","verse":"22","text":"Sabni Israaʼel hundinuu Qaadeshii kaʼee Tulluu Hoori gaʼe."},{"book":"Lakkoobsa","chapter":"20","verse":"23","text":"Waaqayyos Tulluu Hoori cinatti daangaa Edoom biratti Musee fi Arooniin akkana jedhe;"},{"book":"Lakkoobsa","chapter":"20","verse":"24","text":"“Aroon gara abbootii isaatti walitti qabama. Sababii isin lachuu bishaan Mariibaa biratti ajaja kootti finciltaniif, inni biyya ani Israaʼelootaaf kennutti hin galu."},{"book":"Lakkoobsa","chapter":"20","verse":"25","text":"Aroonii fi ilma isaa Eleʼaazaar fuudhiitii Tulluu Hooritti ol baasi."},{"book":"Lakkoobsa","chapter":"20","verse":"26","text":"Aroon irraa uffata isaa baasiitii ilma isaa Eleʼaazaaritti uffisi; Aroon gara abbootii isaatti walitti qabamaatii. Inni achitti duʼa.”"},{"book":"Lakkoobsa","chapter":"20","verse":"27","text":"Museen akkuma Waaqayyo isa ajaje sana godhe: Isaanis utuma waldaan Israaʼel guutuun ilaaluu Tulluu Hooritti ol baʼan."},{"book":"Lakkoobsa","chapter":"20","verse":"28","text":"Museenis uffata Aroon irraa baasee ilma isaa Eleʼaazaaritti uffise. Aroonis achuma tulluu sana gubbaatti duʼe. Musee fi Eleʼaazaaris tulluu sana irraa gad buʼan;"},{"book":"Lakkoobsa","chapter":"20","verse":"29","text":"yommuu waldaan Israaʼel hundi akka Aroon duʼe dhagaʼetti manni Israaʼel guutuun bultii soddoma booʼeef."}]}