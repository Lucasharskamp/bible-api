{"data":[{"book":"Mathayo","chapter":"25","verse":"1","text":"“Wakati huo, Ufalme wa Mbinguni utakuwa kama wanawali kumi waliochukua taa zao na kwenda kumlaki bwana arusi."},{"book":"Mathayo","chapter":"25","verse":"2","text":"Watano wao walikuwa wapumbavu na watano walikuwa wenye busara."},{"book":"Mathayo","chapter":"25","verse":"3","text":"Wale wapumbavu walichukua taa zao lakini hawakuchukua mafuta ya akiba,"},{"book":"Mathayo","chapter":"25","verse":"4","text":"lakini wale wenye busara walichukua taa zao na mafuta ya akiba kwenye vyombo."},{"book":"Mathayo","chapter":"25","verse":"5","text":"Bwana arusi alipokawia kuja wale wanawali wote wakasinzia na kulala."},{"book":"Mathayo","chapter":"25","verse":"6","text":"“Usiku wa manane pakawa na kelele: ‘Tazameni, huyu hapa bwana arusi! Tokeni nje mkamlaki!’"},{"book":"Mathayo","chapter":"25","verse":"7","text":"“Ndipo wale wanawali wote wakaamka na kuzitengeneza taa zao."},{"book":"Mathayo","chapter":"25","verse":"8","text":"Wale wapumbavu wakawaambia wale wenye busara, ‘Tupatieni mafuta yenu kidogo; taa zetu zinazimika.’"},{"book":"Mathayo","chapter":"25","verse":"9","text":"“Lakini wale wenye busara wakawajibu, ‘Sivyo, hayatutoshi sisi na ninyi pia. Afadhali mwende kwa wauzao mkajinunulie mafuta yenu.’"},{"book":"Mathayo","chapter":"25","verse":"10","text":"“Nao walipokuwa wakienda kununua mafuta, bwana arusi akafika. Wale wanawali waliokuwa tayari wakaingia ndani pamoja naye kwenye karamu ya arusi na mlango ukafungwa."},{"book":"Mathayo","chapter":"25","verse":"11","text":"“Baadaye wale wanawali wengine nao wakaja, wakaita, ‘Bwana! Bwana! Tufungulie mlango!’"},{"book":"Mathayo","chapter":"25","verse":"12","text":"“Lakini yeye bwana arusi akawajibu, ‘Amin, amin nawaambia, siwajui ninyi!’"},{"book":"Mathayo","chapter":"25","verse":"13","text":"“Kwa hiyo kesheni, kwa sababu hamjui siku wala saa."},{"book":"Mathayo","chapter":"25","verse":"14","text":"“Tena, Ufalme wa Mbinguni ni kama mtu aliyetaka kusafiri, naye akawaita watumishi wake na kuweka mali yake kwenye uangalizi wao."},{"book":"Mathayo","chapter":"25","verse":"15","text":"Mmoja akampa talanta25:15 Talanta moja ilikuwa sawa na mshahara wa kibarua wa miaka 15. tano, mwingine talanta mbili, na mwingine talanta moja. Kila mmoja alipewa kwa kadiri ya uwezo wake. Kisha yeye akasafiri."},{"book":"Mathayo","chapter":"25","verse":"16","text":"Yule aliyepewa talanta tano akaenda mara moja akafanya nazo biashara akapata talanta nyingine tano zaidi."},{"book":"Mathayo","chapter":"25","verse":"17","text":"Yule aliyepewa talanta mbili akafanya vivyo hivyo, akapata nyingine mbili zaidi."},{"book":"Mathayo","chapter":"25","verse":"18","text":"Lakini yule mtumishi aliyekuwa amepokea talanta moja, alikwenda akachimba shimo ardhini na kuificha ile fedha ya bwana wake."},{"book":"Mathayo","chapter":"25","verse":"19","text":"“Baada ya muda mrefu, yule bwana wa wale watumishi akarudi na kufanya hesabu nao."},{"book":"Mathayo","chapter":"25","verse":"20","text":"Yule mtumishi aliyepokea talanta tano akaja, akaleta nyingine tano zaidi. Akasema, ‘Bwana uliweka kwenye uangalizi wangu talanta tano. Tazama, nimepata faida ya talanta tano zaidi.’"},{"book":"Mathayo","chapter":"25","verse":"21","text":"“Bwana wake akamwambia, ‘Umefanya vizuri sana, mtumishi mwema na mwaminifu! Umekuwa mwaminifu kwa vitu vichache; nami nitakuweka kuwa msimamizi wa vitu vingi. Njoo ushiriki katika furaha ya bwana wako!’"},{"book":"Mathayo","chapter":"25","verse":"22","text":"“Yule mwenye talanta mbili naye akaja. Akasema, ‘Bwana, uliweka kwenye uangalizi wangu talanta mbili. Tazama nimepata hapa talanta mbili zaidi.’"},{"book":"Mathayo","chapter":"25","verse":"23","text":"“Bwana wake akajibu, ‘Umefanya vizuri sana, mtumishi mwema na mwaminifu. Umekuwa mwaminifu kwa vitu vichache; nami nitakuweka kuwa msimamizi wa vitu vingi. Njoo ushiriki katika furaha ya bwana wako!’"},{"book":"Mathayo","chapter":"25","verse":"24","text":"“Kisha yule mtumishi aliyepokea talanta moja akaja, akasema, ‘Bwana, nilijua kwamba wewe ni mtu mgumu, unayevuna mahali usipopanda na kukusanya mahali usipotawanya mbegu."},{"book":"Mathayo","chapter":"25","verse":"25","text":"Kwa hiyo niliogopa, nikaenda, nikaificha talanta yako ardhini. Tazama, hii hapa ile iliyo mali yako.’"},{"book":"Mathayo","chapter":"25","verse":"26","text":"“Bwana wake akajibu, ‘Wewe mtumishi mwovu na mvivu! Ulijua kwamba ninavuna mahali nisipopanda na kukusanya mahali nisipotawanya mbegu."},{"book":"Mathayo","chapter":"25","verse":"27","text":"Vyema basi, ingekupasa kuweka fedha yangu kwa watoa riba, ili nirudipo, nichukue ile iliyo yangu na faida yake."},{"book":"Mathayo","chapter":"25","verse":"28","text":"“ ‘Basi mnyangʼanyeni hiyo talanta, mkampe yule mwenye talanta kumi."},{"book":"Mathayo","chapter":"25","verse":"29","text":"Kwa maana kila mtu aliye na kitu atapewa zaidi, naye atakuwa navyo tele. Lakini yule asiye na kitu, hata kile alicho nacho atanyangʼanywa."},{"book":"Mathayo","chapter":"25","verse":"30","text":"Nanyi mtupeni huyo mtumishi asiyefaa nje, kwenye giza, mahali ambako kutakuwa na kilio na kusaga meno.’"},{"book":"Mathayo","chapter":"25","verse":"31","text":"“Mwana wa Adamu atakapokuja katika utukufu wake na malaika wote watakatifu pamoja naye, ndipo atakapoketi juu ya kiti cha enzi cha utukufu wake."},{"book":"Mathayo","chapter":"25","verse":"32","text":"Mataifa yote watakusanyika mbele zake, naye atawatenga kama mchungaji anavyotenga kondoo na mbuzi."},{"book":"Mathayo","chapter":"25","verse":"33","text":"Atawaweka kondoo upande wake wa kuume, na mbuzi upande wake wa kushoto."},{"book":"Mathayo","chapter":"25","verse":"34","text":"“Ndipo Mfalme atawaambia wale walioko upande wake wa kuume, ‘Njooni, ninyi mliobarikiwa na Baba yangu; urithini Ufalme ulioandaliwa kwa ajili yenu tangu kuumbwa kwa ulimwengu."},{"book":"Mathayo","chapter":"25","verse":"35","text":"Kwa maana nilikuwa na njaa mkanipa chakula, nilikuwa na kiu mkaninywesha, nilikuwa mgeni mkanikaribisha,"},{"book":"Mathayo","chapter":"25","verse":"36","text":"nilikuwa uchi mkanivika, nilikuwa mgonjwa mkanitunza, nami nilikuwa kifungoni mkaja kunitembelea.’"},{"book":"Mathayo","chapter":"25","verse":"37","text":"“Ndipo wale wenye haki watakapomjibu, ‘Bwana, ni lini tulikuona ukiwa na njaa tukakulisha, au ukiwa na kiu tukakunywesha?"},{"book":"Mathayo","chapter":"25","verse":"38","text":"Lini tulikuona ukiwa mgeni tukakukaribisha, au ukiwa uchi tukakuvika?"},{"book":"Mathayo","chapter":"25","verse":"39","text":"Tena ni lini tulikuona ukiwa mgonjwa tukakutunza, au ukiwa kifungoni tukakutembelea?’"},{"book":"Mathayo","chapter":"25","verse":"40","text":"“Naye Mfalme atawajibu, ‘Amin nawaambia, kwa jinsi mlivyomtendea mmojawapo wa hawa ndugu zangu walio wadogo, mlinitendea mimi.’"},{"book":"Mathayo","chapter":"25","verse":"41","text":"“Kisha atawaambia wale walio upande wake wa kushoto, ‘Ondokeni kwangu, ninyi mliolaaniwa, nendeni kwenye moto wa milele ulioandaliwa kwa ajili ya ibilisi na malaika zake."},{"book":"Mathayo","chapter":"25","verse":"42","text":"Kwa maana nilikuwa na njaa hamkunipa chakula, nilikuwa na kiu hamkuninywesha,"},{"book":"Mathayo","chapter":"25","verse":"43","text":"nilikuwa mgeni nanyi hamkunikaribisha, nilikuwa uchi hamkunivika, nilikuwa mgonjwa hamkunitunza, na nilikuwa gerezani nanyi hamkuja kunitembelea.’"},{"book":"Mathayo","chapter":"25","verse":"44","text":"“Ndipo wao pia watajibu, ‘Bwana ni lini tulikuona ukiwa na njaa au kiu, au ukiwa mgeni au uchi, au ukiwa mgonjwa na kifungoni na hatukukuhudumia?’"},{"book":"Mathayo","chapter":"25","verse":"45","text":"“Naye atawajibu, ‘Amin nawaambia, kwa jinsi ambavyo hamkumtendea mmojawapo wa hawa ndugu zangu walio wadogo, hamkunitendea mimi.’"},{"book":"Mathayo","chapter":"25","verse":"46","text":"“Ndipo hawa watakapoingia kwenye adhabu ya milele, lakini wale wenye haki wataingia katika uzima wa milele.”"}]}