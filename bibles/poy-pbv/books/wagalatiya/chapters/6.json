{"data":[{"book":"Wagalatiya","chapter":"6","verse":"1","text":"Walongu wangu, handa pamumwona muntu yoseri kagomiziwa na shidoda shoseri, su mwenga yamuwera wa shirohu mumwuziyi muntu ayu kwa rohu ya upoli pamulilola weri maweni su namujerwa viraa."},{"book":"Wagalatiya","chapter":"6","verse":"2","text":"Mulitangi mwenga kwa mwenga mushida zyenu, kwa njira ayi hamulitimizi lagaliru lya Kristu."},{"book":"Wagalatiya","chapter":"6","verse":"3","text":"Muntu pakalihola mweni kuwera shintu, kumbiti kashintu ndiri, ayu kalizyanga mweni."},{"book":"Wagalatiya","chapter":"6","verse":"4","text":"Kumbiti kila muntu kaguloli weri mgenderanu gwakuwi mweni, su kawezi kulizyuma mweni pota na kulifaniziya na muntu yumonga."},{"book":"Wagalatiya","chapter":"6","verse":"5","text":"Toziya kila muntu hakapapi shisanka shakuwi mweni."},{"book":"Wagalatiya","chapter":"6","verse":"6","text":"Ulii yakafundwa mushisoweru sha Mlungu, su kamubaguliri mfunda gwakuwi muviherepa vyoseri."},{"book":"Wagalatiya","chapter":"6","verse":"7","text":"Namulizyanga maweni, Mlungu hapeni katenderwi lidufiya. Toziya shilii shakayala muntu ndo hakashibenangi."},{"book":"Wagalatiya","chapter":"6","verse":"8","text":"Yoseri yakayala kwa mafiliru ga vidoda vyaviwera mngati mwakuwi, kwa mafiliru aga hakabenangi uharibisiya, kumbiti ulii yakayala kwa kumfiriziya Rohu Mnanagala, mu Rohu ayu hakabenangi ukomu wa mashaka goseri."},{"book":"Wagalatiya","chapter":"6","verse":"9","text":"Su natutoka kutenda maheri, toziya hatubenangi kwa shipindi shashifaa patuwuya ndiri kumbeli."},{"book":"Wagalatiya","chapter":"6","verse":"10","text":"Su patuwera na lupenu, tuwatenderi maheri wantu woseri, asa walii yawawera pamuhera na twenga mukumjimira Kristu."},{"book":"Wagalatiya","chapter":"6","verse":"11","text":"Muloli ntambu yanemba kwa lilembu likulu, kwa liwoku lyangu namweni!"},{"book":"Wagalatiya","chapter":"6","verse":"12","text":"Woseri yawafira kuwoneka waherepa kwa vitwatira vya nshimba, walii yawafira wawalazimishani mwenga kwingiziwa jandu handa lilangaliru kuwera mwenga mwapakati pa wantu wa Mlungu, wankutenda hangu su washapiri kutabisiwa toziya ya kubwera lupingika lwa Kristu Mlopoziya."},{"book":"Wagalatiya","chapter":"6","verse":"13","text":"Ata walii yawayingiziwa jandu, wagajimira ndiri Malagaliru Mlungu gakamupananiti Musa, kumbiti wankufira mwenga mwingiziwi jandu su wapati kulitumbira toziya ya nshimba zyenu."},{"book":"Wagalatiya","chapter":"6","verse":"14","text":"Kumbiti neni hapeni nulitumbi nakamu shoseri kumbiti hera lupingika lwa Mtuwa gwetu Yesu Kristu, toziya kwa njira ya lupingika alu, vitwatira vya pasipanu vihowa kwaneni, naneni nhowa kwa vitwatira vya pasipanu."},{"book":"Wagalatiya","chapter":"6","verse":"15","text":"Kwingiziwa jandu ama kwingiziwa ndiri jandu shintu ndiri, shintu shashifaa ndo kuwera shiwumbi sha syayi."},{"book":"Wagalatiya","chapter":"6","verse":"16","text":"Na woseri yawafata mafundu aga mumakaliru gawu, ponga na lusungu viweri kwa womberi na viweri kwa Israeli, wantu wa Mlungu."},{"book":"Wagalatiya","chapter":"6","verse":"17","text":"Su vinu, muntu yoseri nakangaziya kayi toziya nana makovu munshimba yangu yanugapatiti toziya ya Yesu."},{"book":"Wagalatiya","chapter":"6","verse":"18","text":"Walongu wangu, manemu ga Mtuwa gwetu Yesu Kristu gaweri pamuhera na rohu zyenu. Yina haa."}]}