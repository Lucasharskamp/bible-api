{"data":[{"book":"Kulawa","chapter":"37","verse":"1","text":"Bezaleli katenda sanduku da lagano kwa mbao za mkese, utali wake ukala mkono umoja na nusu na ugazi wake ukala mkono umoja na utali wake kwa kuchola uchanha ukala mkono umoja."},{"book":"Kulawa","chapter":"37","verse":"2","text":"Kadibaka sanduku dijo zahabu inogile kunze na mgati, na kadizungulusila lugigo lwa zahabu."},{"book":"Kulawa","chapter":"37","verse":"3","text":"Abaho kaditendela sanduku dijo vipete vine va zahabu na kavigela mmagulu gake mane, kila mgulu kipete kimoja."},{"book":"Kulawa","chapter":"37","verse":"4","text":"Vivija kasongola mango za muhamvi na kazibaka zahabu,"},{"book":"Kulawa","chapter":"37","verse":"5","text":"mango azo kazigela mna ivipete vili kila mwambu wa disanduku, ili dipapigwe."},{"book":"Kulawa","chapter":"37","verse":"6","text":"Abaho kasongola ngubiko aho hozigeligwa kumgongo nzambi, ngubiko ayo kaitenda kwa zahabu inogile, utali wake ukala mkono umoja na nusu na ugazi wake ukala mkono umoja."},{"book":"Kulawa","chapter":"37","verse":"7","text":"Vivija kasongola viumbe vibili kwa zahabu, abaho kavika mumgwazo wa ingubiko,"},{"book":"Kulawa","chapter":"37","verse":"8","text":"imoja kamwika mwambu uno na iyagwe mwambu uyagwe kuno na kuno. Kavika viumbe avo mumgwazo wa ingubiko, lakini viilumba na ingubiko."},{"book":"Kulawa","chapter":"37","verse":"9","text":"Viumbe awo wailola na mabawa gao gayanzanza uchanha ya ingubiko."},{"book":"Kulawa","chapter":"37","verse":"10","text":"Vivija Bezaleli katenda meza ya mbao za mkese ikala na utali wa mkono umoja na ugazi wa nusu mkono na utali wa kuchola uchanha ukala behi na kuvika mkono umoja."},{"book":"Kulawa","chapter":"37","verse":"11","text":"Kaibaka meza ayo zahabu inogile na kaizungulusila lugigo lwa zahabu,"},{"book":"Kulawa","chapter":"37","verse":"12","text":"abaho kaizungulusila lubao luli na ugazi wa ganza na kalubaka zahabu,"},{"book":"Kulawa","chapter":"37","verse":"13","text":"na kaitendela vipete vine va zahabu na kavigela mna gamagulu gake mane."},{"book":"Kulawa","chapter":"37","verse":"14","text":"Abaho vipete avo kagela behi na luja ulubao luyazunguluse mwiimeza ili kuipapila imeza."},{"book":"Kulawa","chapter":"37","verse":"15","text":"Vivija kasongola mango za muhamvi, na kazibaka zahabu, mango azo zikala za kupapila ayo imeza."},{"book":"Kulawa","chapter":"37","verse":"16","text":"Abaho katenda sahani na vikasi, vivija katenda bilika na vibakuli va kugidila nhosa ya ung'waji. Viya vose avo kavitenda kwa zahabu inogile."},{"book":"Kulawa","chapter":"37","verse":"17","text":"Abaho katenda kingolobweda cha zahabu inogile, dako jake na mgimbo wake ukala umoja, vikasi vake na vifundo vake na maluwa gake vose kavitenda kwa kihande kimoja cha zahabu."},{"book":"Kulawa","chapter":"37","verse":"18","text":"Matambi sita galawilila mumgimbo wa ikingolobweda, matambi madatu mwambu uno na madatu mwambu uyagwe."},{"book":"Kulawa","chapter":"37","verse":"19","text":"Kila tambi dikala na vifundo vidatu kamba vigali maluwa ga mulozi kila dimoja na vifundo vake na luwa jake."},{"book":"Kulawa","chapter":"37","verse":"20","text":"Na umgimbo wa ikingolobweda kauhamba na vifundo vine viigalile kamba viwili mulozi una vifundo na maluwa."},{"book":"Kulawa","chapter":"37","verse":"21","text":"Kila hanhu hogotela matambi mabili ili kuvikiza matambi sita ga ikingolobweda, hasi yake keka kifundo kimoja."},{"book":"Kulawa","chapter":"37","verse":"22","text":"Vifundo vivo na matambi gake vikala kinhu kimoja na ikingolobweda na vose kavitenda kwa zahabu inogile."},{"book":"Kulawa","chapter":"37","verse":"23","text":"Katenda taa saba za ikingolobweda, vivija katenda viya va kugogela makala ga moto na viya va kuhalila moto kwa zahabu inogile."},{"book":"Kulawa","chapter":"37","verse":"24","text":"Kasola kilo malongo madatu na tano za zahabu inogile katendela acho ikingolobweda na viya vake vose."},{"book":"Kulawa","chapter":"37","verse":"25","text":"Abaho Bezaleli katenda upango kwa mbao za mkese, mbuli ya kusomela ubani. Upango awo uigala, utali wake na ugazi wake ukala nusu mkono, na utali wake kuchola uchanha ukala mkono umoja. Mhembe zake zilawilila na zikala kinhu kimoja na awo uupango."},{"book":"Kulawa","chapter":"37","verse":"26","text":"Kaubaka upango awo zahabu inogile. Mwambu wa uchanha, banzi zose za mulubavu na mzimhembe, vivija kauzungulusila lugigo lwa zahabu."},{"book":"Kulawa","chapter":"37","verse":"27","text":"Abaho katenda vipete vibili va zahabu na kavigela hasi ya ulugigo mna zibanzi zake mbili ziilola. Vipete avo vigogeleza zimango kipindi cha kuupapa uupango."},{"book":"Kulawa","chapter":"37","verse":"28","text":"Vivija katenda mango za muhamvi na kazibaka zahabu."},{"book":"Kulawa","chapter":"37","verse":"29","text":"Abaho katenda mavuta gang'alile ga kubaka na ubani unung'hila goya uhanganyigwe vinogile kamba munhu yotenda mavuta gonung'hila goya."}]}