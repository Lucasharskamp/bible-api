{"data":[{"book":"Luke","chapter":"20","verse":"1","text":"Dahi laangi hua, Jesus nogo agoago gi nia daangada i lodo di Hale Daumaha i di Longo Humalia, gei nia dagi hai mee dabu mo digau haga donudonu haganoho ngaadahi mo nia dagi mmaadua ga lloomoi,"},{"book":"Luke","chapter":"20","verse":"2","text":"ga helekai gi Mee, “Hagia mai gi gimaadou be nia mogobuna dagi mai ihee ala e hai ai au mee aanei? Ma koai dela ne gowadu di mogobuna dagi e hai au mee aanei?”"},{"book":"Luke","chapter":"20","verse":"3","text":"Jesus ga helekai gi digaula, “Dolomeenei gei Au e heeu adu dagu mee: Hagia mai,"},{"book":"Luke","chapter":"20","verse":"4","text":"nia mogobuna a John nogo hai ana babdais, la ne lloomoi i baahi o God, be mai i baahi nia daangada?”"},{"book":"Luke","chapter":"20","verse":"5","text":"Gei digaula ga helehelekai i nadau mehanga, “Gidaadou la ga helekai bolo aha? Maa gidaadou ga helekai boloo: ‘Ne loomoi i baahi o God,’ gei Mee ga helekai boloo, ‘Malaa e aha goodou hagalee hagadonu John?’"},{"book":"Luke","chapter":"20","verse":"6","text":"Gei gidaadou ma ga helekai boloo, ‘Ne loomoi i baahi nia daangada,’ gei digau dogologo aanei ga dilidili gidaadou, idimaa digaula e hai bolo John la di soukohp.”"},{"book":"Luke","chapter":"20","verse":"7","text":"Gei digaula ga helekai, “Gimaadou e de iloo be nia mogobuna a maa ne gaamai i hee.”"},{"book":"Luke","chapter":"20","verse":"8","text":"Gei Jesus ga helekai gi digaula, “Au hagalee hagi adu hogi be nia mogobuna dagi ni ooi ala e hai ai agu mee aanei.”"},{"book":"Luke","chapter":"20","verse":"9","text":"Jesus gaa kai dana ala kai gi digaula, “Taane ne dogi dana hadagee waini, gaa wanga gi ana gau benebene hadagee, geia gaa hana haga mogowaa gu duai nau.20.9 Isaiah 5.1"},{"book":"Luke","chapter":"20","verse":"10","text":"Gaa dae mai di madagoaa dela e hadi ai nia huwa o di hadagee, gei mee ga hagau dana hege belee kumi dono duhongo i nia huwa o di hadagee waini deelaa. Gei digau benebene hadagee ga daaligi di hege deelaa, ga hagau a mee gii hana ana mee ne kae ai."},{"book":"Luke","chapter":"20","verse":"11","text":"Gei mee ga hagau labelaa dana huai hege, gei digaula ga daaligi labelaa a mee, gaa hai a mee hagahuaidu, ga hagau a mee gii hana ana mee ne kae ai."},{"book":"Luke","chapter":"20","verse":"12","text":"Gei mee ga hagau togodolu hege, gei digaula ga daaligi a mee gi moholehole labelaa, gaa hudu a mee gi daha."},{"book":"Luke","chapter":"20","verse":"13","text":"Gei tangada dana hadagee waini deelaa, ga helekai, ‘Au gaa hai dagu aha? Au ga hagau hua go dagu dama daane donu hagalabagau. Holongo digaula ga hagalaamua laa a mee!’"},{"book":"Luke","chapter":"20","verse":"14","text":"Malaa, digau benebene di hadagee deelaa ne mmada gi mee, ga helekai i nadau mehanga, ‘Deenei la go tama daane donu tangada dana hadagee waini. Gidaadou ga daaligi a mee gii made, gei ono maluagina gaa hai nia mee ni gidaadou.’"},{"book":"Luke","chapter":"20","verse":"15","text":"Gei digaula gaa hudu a mee gi daha mo di hadagee waini, ga daaligi a mee gii made.”"},{"book":"Luke","chapter":"20","verse":"16","text":"Mee ga hanimoi, ga daaligi digau benebene hadagee aalaa, gaa wanga di hadagee gi nnuai gau benebene hadagee.”"},{"book":"Luke","chapter":"20","verse":"17","text":"Jesus gaa mmada gi digaula ga helekai, “Malaa, di Beebaa Dabu deenei le e hai bolo aha,"},{"book":"Luke","chapter":"20","verse":"18","text":"“Digau huogodoo ala ga hingahinga gi hongo di hadu deelaa, la ga mooho haga ligiligi, gei di hadu deelaa ma gaa doo gi hongo tangada, gei tangada deelaa la ga mooho haga ligiligi, guu hai hua nia gelegele.”"},{"book":"Luke","chapter":"20","verse":"19","text":"Digau haga donudonu haganoho mo nia dagi aamua hai mee dabu ne hagamada belee galabudi Jesus i di madagoaa hua deelaa, idimaa digaula gu iloo bolo di ala kai a Mee ne hai, le e hai baahi ang gi ginaadou, gei digaula e mmaadagu i nia daangada."},{"book":"Luke","chapter":"20","verse":"20","text":"Digaula ga halahala di madagoaa humalia, ga hagau nia daane ala e haga maanadu bolo ginaadou le e donu, e hagalongo hagammuni gi nnelekai a Jesus gii mee ginaadou di haga hala a Jesus e lahi a Mee gi nia mogobuna gabunga o di gobinaa o Rome."},{"book":"Luke","chapter":"20","verse":"21","text":"Digau madamada gaiaa aanei ga helekai gi Jesus, “Tangada Agoago, gimaadou gu iloo bolo au mee ala nogo agoago ai le e donu. Gimaadou e iloo labelaa bolo Goe hagalee haga dahidamee nia haganoho nia daangada, ge e agoago hua di tonu a God mo dono hiihai gi nia daangada."},{"book":"Luke","chapter":"20","verse":"22","text":"Hagia mai be di maa e hai baahi gi tadau haganoho maa gidaadou gaa hui dagitedi gi di king o Rome be deeai?”"},{"book":"Luke","chapter":"20","verse":"23","text":"Gei Jesus gu iloo Ia di hai haga magiaa digaula, ga helekai,"},{"book":"Luke","chapter":"20","verse":"24","text":"“Gaamai tei bahihadu silber. Di ada mo di ingoo ni ooi aanei i hongo di maa?”"},{"book":"Luke","chapter":"20","verse":"25","text":"Gei Jesus ga helekai, “Malaa, huia gi di king o Rome nia mee a di king, ge huia gi God nia mee a God.”"},{"book":"Luke","chapter":"20","verse":"26","text":"Digaula gu deemee di haga hala a Mee i mua nia daangada, guu noho dee muu, gu goboina i ana helekai."},{"book":"Luke","chapter":"20","verse":"27","text":"Hunu Sadduccee, ala e hai bolo nia daangada le hagalee mouli aga, ne lloomoi gi Jesus ga helekai,20.27 Nnegau 23.8"},{"book":"Luke","chapter":"20","verse":"28","text":"“Meenei, Tangada Agoago, Moses ne hihi taganoho deenei, bolo taane ma gaa made, ga diiagi dono lodo nau dama ai, gei tuaahina daane o maa e hai gii lodo gi di ahina deelaa, gaa hai nau dama, ga hagaingoo bolo nia dama ni taane dela ne made.20.28 Deuteronomy 25.5"},{"book":"Luke","chapter":"20","verse":"29","text":"Taga haanau daane dogohidu i golo. Tama daane madua gaa hai dono lodo gi di ahina deelaa, gaa made, gei digi hai dana dama."},{"book":"Luke","chapter":"20","verse":"30","text":"Nomuli, gei togolua duaahina daane o maa gaa lodo gi di ahina deelaa."},{"book":"Luke","chapter":"20","verse":"31","text":"Nomuli go togodolu duaahina daane. Taga haanau dogohidu huogodoo guu mmade, nadau dama gi di ahina deelaa ai."},{"book":"Luke","chapter":"20","verse":"32","text":"Haga muliagina, gei di ahina deelaa la gaa made."},{"book":"Luke","chapter":"20","verse":"33","text":"Malaa, i di laangi dela e mouli aga nia daangada, di ahina deelaa la gaa hai di lodo ni ooi? Idimaa, tagahaanau dogohidu huogodoo guu lodo gi di ahina deelaa!”"},{"book":"Luke","chapter":"20","verse":"34","text":"Gei Jesus ga helekai gi digaula, “Nia daane mono ahina dolomeenei e haga hai lodo,"},{"book":"Luke","chapter":"20","verse":"35","text":"gei nia daane mono ahina ala e tau ang gi di mouli aga mai di made mo e mouli i di madagoaa dela e hanimoi, la hagalee haga hai lodo."},{"book":"Luke","chapter":"20","verse":"36","text":"Digaula gaa hai be digau di langi, ga deemee di mmade. Digaula nia dama ni God, idimaa, digaula ne mouli aga mai i di made."},{"book":"Luke","chapter":"20","verse":"37","text":"Gei Moses gu haga modongoohia haga madammaa bolo digau ala ne mmade le e mouli aga. Di kai o di laagau duduia dela ne ulaula, Moses ne helekai i Dimaadua bolo Mee go di God o Abraham, di God Isaac, mo di God Jacob.20.37 Exodus 3.6"},{"book":"Luke","chapter":"20","verse":"38","text":"Mee di God ni digau mouli, hagalee ni digau mmade, idimaa digau huogodoo le e mouli ang gi Mee.”"},{"book":"Luke","chapter":"20","verse":"39","text":"Hunu gau haga donudonu haganoho ga helekai aga, “Meenei Tangada Agoago, e donu go dau helekai deenaa!”"},{"book":"Luke","chapter":"20","verse":"40","text":"Idimaa, digaula gu mmaadagu di heeu labelaa nadau mee gi Mee."},{"book":"Luke","chapter":"20","verse":"41","text":"Jesus ga heeu gi digaula, “Ma e hai behee dela digaula e helekai bolo di Mesaia la di hagadili ni David?"},{"book":"Luke","chapter":"20","verse":"42","text":"Idimaa, David gu helekai i lodo di Beebaa Pisalem, boloo,"},{"book":"Luke","chapter":"20","verse":"43","text":"gaa dae loo gi dagu dugu o hagadaumee"},{"book":"Luke","chapter":"20","verse":"44","text":"“David ne gahi a Mee bolo dono Dagi, malaa, e hai behee di Mesaia gaa hai di hagadili ni David?”"},{"book":"Luke","chapter":"20","verse":"45","text":"I di madagoaa digau huogodoo nogo hagalongo gi Mee, gei Jesus ga helekai gi ana dama agoago,"},{"book":"Luke","chapter":"20","verse":"46","text":"“Gii pula i goodou gi dee hai be digau haga donudonu haganoho ala e hiihai e heehee i lodo nadau gahu lloo, e hiihai bolo nia daangada gi hai nadau hagaaloho ge hagalaamua ginaadou i lodo nia gowaa huihui mee. Digaula e hilihili nia lohongo aamua i lodo nia synagogee mo nia gowaa ala koia e humalia i lodo nia hagamiami."},{"book":"Luke","chapter":"20","verse":"47","text":"Digaula e kae nia haga humalia o nia ahina guu mmade nadau lodo ge gaiaa digaula i nadau hale, gei e dalodalo lloo! Di hagaduadua digaula la koia e huaidu huoloo!”"}]}