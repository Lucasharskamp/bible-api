{"data":[{"book":"1 Jana","chapter":"1","verse":"1","text":"Pragnę napisać do was o Słowie dającym życie, które istnieje od samego początku, a które my usłyszeliśmy, zobaczyliśmy na własne oczy, a nawet dotykaliśmy własnymi rękoma."},{"book":"1 Jana","chapter":"1","verse":"2","text":"Ten, który daje życie, objawił się, a my Go zobaczyliśmy. Dlatego teraz, jako naoczni świadkowie, mówimy wam o życiu wiecznym, które było u Boga Ojca i objawiło się nam."},{"book":"1 Jana","chapter":"1","verse":"3","text":"Mówimy o tym, co sami widzieliśmy i słyszeliśmy. Pragniemy bowiem tworzyć z wami wspólnotę, która opiera się na bliskiej więzi z Ojcem i Jego Synem, Jezusem Chrystusem."},{"book":"1 Jana","chapter":"1","verse":"4","text":"Piszemy wam o tym, ponieważ sprawia nam to ogromną radość."},{"book":"1 Jana","chapter":"1","verse":"5","text":"Pragniemy przekazać wam słowa Jezusa, który powiedział nam, że Bóg jest czystym światłem, oddzielonym od wszelkiej ciemności."},{"book":"1 Jana","chapter":"1","verse":"6","text":"Jeśli mówimy więc, że jesteśmy Jego przyjaciółmi, a żyjemy w duchowej ciemności, jesteśmy kłamcami i nie trzymamy się prawdy."},{"book":"1 Jana","chapter":"1","verse":"7","text":"Jeśli jednak żyjemy w Bożym świetle, to tworzymy wspólnotę, a przelana krew Jezusa Chrystusa, Syna Bożego, oczyszcza nas ze wszystkich grzechów."},{"book":"1 Jana","chapter":"1","verse":"8","text":"Jeśli twierdzimy, że nie popełniliśmy grzechu, oszukujemy samych siebie i rozmijamy się z prawdą."},{"book":"1 Jana","chapter":"1","verse":"9","text":"Jeśli jednak wyznajemy swoje grzechy Bogu, On przebacza je nam i oczyszcza z wszelkich przewinień. Jest bowiem wierny i prawy."},{"book":"1 Jana","chapter":"1","verse":"10","text":"Twierdząc, że nie popełniliśmy grzechu, robimy z Niego kłamcę i nie trzymamy się Jego słowa."}]}