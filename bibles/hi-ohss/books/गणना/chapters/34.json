{"data":[{"book":"गणना","chapter":"34","verse":"1","text":"इसके बाद याहवेह ने मोशेह को आज्ञा दी,"},{"book":"गणना","chapter":"34","verse":"2","text":"“तुम इस्राएलियों को यह आदेश दो: ‘जब तुम कनान देश में प्रवेश करो, तो यही वह देश होगा, जो तुम्हारे उत्तराधिकार के लिए ठहराया गया है—हां, कनान देश उसकी सीमाओं सहित:"},{"book":"गणना","chapter":"34","verse":"3","text":"“ ‘तुम्हारे देश का दक्षिण क्षेत्र ज़िन के निर्जन प्रदेश से एदोम की सीमा तक पूर्व में लवण-सागर तक होगी."},{"book":"गणना","chapter":"34","verse":"4","text":"तब तुम्हारी सीमा मुड़कर दक्षिण से अक्रब्बीम की चढ़ाई की ओर होगी और ज़िन की दिशा में बढ़ती जाएगी और इसका अंत होगा कादेश-बरनेअ का दक्षिण. यह हाज़ार अद्दार पहुंचकर आज़मोन से"},{"book":"गणना","chapter":"34","verse":"5","text":"मिस्र की नदी की ओर हो जाएगी और सागर तट पर जाकर खत्म हो जाएगी."},{"book":"गणना","chapter":"34","verse":"6","text":"पश्चिमी सीमा के विषय में, महासागर34:6 महासागर अर्थात् भूमध्य सागर अर्थात् इसका सारा तट यही तुम्हारी पश्चिमी सीमा होगी."},{"book":"गणना","chapter":"34","verse":"7","text":"तुम्हारी उत्तरी सीमा: तुम अपनी सीमा रेखा भूमध्य-सागर से लेकर होर पर्वत तक डालोगे."},{"book":"गणना","chapter":"34","verse":"8","text":"तब तुम होर पर्वत से लबो-हामाथ तक सीमा रेखा डालोगे और सीमा का समापन होगा ज़ेदाद पर."},{"book":"गणना","chapter":"34","verse":"9","text":"सीमा रेखा ज़िफरोन की दिशा में आगे बढ़ेगी और इसका समापन होगा हाज़ार-एनान पर; यह होगी तुम्हारी उत्तरी सीमा."},{"book":"गणना","chapter":"34","verse":"10","text":"पूर्वी सीमा के लिए तुम हाज़ार-एनान से शेफम तक रेखा डालोगे,"},{"book":"गणना","chapter":"34","verse":"11","text":"सीमा रेखा शेफम से रिबलाह, जो एइन के पूर्व में है, की दिशा में बढ़ेगी. यह सीमा नीचे की ओर आगे बढ़कर किन्‍नेरेथ झील की ढलान पर पहुंचेगी."},{"book":"गणना","chapter":"34","verse":"12","text":"फिर सीमा यरदन की दिशा में जाएगी और लवण-सागर पर जा समाप्‍त हो जाएगी."},{"book":"गणना","chapter":"34","verse":"13","text":"फिर मोशेह ने इस्राएलियों को यह आदेश दिया: “यही है, वह देश, जिसका बंटवारा तुम्हें पासा फेंककर अधिकार के लिए करना है, जिसे याहवेह ने साढ़े नौ गोत्रों को देने का आदेश दिया है."},{"book":"गणना","chapter":"34","verse":"14","text":"रियूबेन गोत्र के वंशजों ने अपने पितरों के कुलों के अनुसार अपना अंश प्राप्‍त कर लिया है, वैसे ही गाद गोत्र के वंशजों ने और मनश्शेह के आधे गोत्र ने भी अपना अंश प्राप्‍त कर लिया है."},{"book":"गणना","chapter":"34","verse":"15","text":"यरदन के इसी ओर, येरीख़ो के सामने भूमि के भाग पर सूर्योदय की दिशा, पूर्व में, इन ढाई गोत्रों ने अपना अपना निर्धारित भाग प्राप्‍त कर लिया है.”"},{"book":"गणना","chapter":"34","verse":"16","text":"याहवेह ने मोशेह को आज्ञा दी,"},{"book":"गणना","chapter":"34","verse":"17","text":"“मीरास के रूप में भूमि बांटने के लिए चुने गए व्यक्ति ये हैं: पुरोहित एलिएज़र तथा नून के पुत्र यहोशू."},{"book":"गणना","chapter":"34","verse":"18","text":"मीरास बांटने के लिए तुम हर एक गोत्र में से एक प्रधान चुनोगे."},{"book":"गणना","chapter":"34","verse":"19","text":"“चुने गए व्यक्ति ये हैं:"},{"book":"गणना","chapter":"34","verse":"20","text":"शिमओन के वंशजों में से अम्मीहूद का पुत्र शमुएल;"},{"book":"गणना","chapter":"34","verse":"21","text":"बिन्यामिन के वंशजों में से कीसलोन का पुत्र एलिदाद;"},{"book":"गणना","chapter":"34","verse":"22","text":"दान के वंशजों में से योगली का पुत्र बुक्की प्रधान था;"},{"book":"गणना","chapter":"34","verse":"23","text":"योसेफ़ के वंशजों में से, मनश्शेह के वंशजों का प्रधान था एफ़ोद का पुत्र हन्‍निएल;"},{"book":"गणना","chapter":"34","verse":"24","text":"योसेफ़ के पुत्र एफ्राईम के गोत्र में से नेता शिफतन के पुत्र केमुएल थे;"},{"book":"गणना","chapter":"34","verse":"25","text":"एफ्राईम के वंशजों में से प्रधान था पारनाख का पुत्र एलिज़ाफ़ान;"},{"book":"गणना","chapter":"34","verse":"26","text":"इस्साखार के वंशजों में से चुना गया प्रधान था, अज्जान का पुत्र पालतिएल;"},{"book":"गणना","chapter":"34","verse":"27","text":"आशेर के वंशजों से चुना गया प्रधान था शेलोमी का पुत्र अहीहूद;"},{"book":"गणना","chapter":"34","verse":"28","text":"नफताली के वंशजों में से चुना गया प्रधान था अम्मीहूद का पुत्र पेदेहेल.”"},{"book":"गणना","chapter":"34","verse":"29","text":"ये सब वे हैं, जिन्हें इस्राएलियों को कनान देश में मीरास की भूमि बांटने का आदेश दिया गया था."}]}