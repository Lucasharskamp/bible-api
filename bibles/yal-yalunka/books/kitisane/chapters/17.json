{"data":[{"book":"Kitisane","chapter":"17","verse":"1","text":"Xɛmɛna nde yi Efirami geya yireni nun, a yi xili nɛn Mike."},{"book":"Kitisane","chapter":"17","verse":"2","text":"Lɔxɔna nde, a yi a fala a nga xa, a naxa, “Muxuna nde i ya gbeti gbanan wuli keden kɛmɛn tongo nɛn, i yi na kanna danga n yɛɛ xɔri, n tan nan a tongo, a n yii.” A nga yi a fala a xa, a naxa, “Alatala xa barakan sa n ma dii xɛmɛna fe yi.”"},{"book":"Kitisane","chapter":"17","verse":"3","text":"A yi na gbetin naxɛtɛ a nga ma. A nga yi a fala a xa, a naxa, “N waxi gbetini ito dɛntɛgɛ feni Alatala xa, alogo sawurana nde xa rafala i xa gbeti raxulunxi igen na. Iki, n bata a so i yii.”"},{"book":"Kitisane","chapter":"17","verse":"4","text":"A gbetin so a nga yii, a nga yi gbetin gbanan kɛmɛ firin tongo, a yi gbetin so wure raxulunna yii. Na yi sawurana nde rafala gbeti raxulunxin na. A yi sa a ti Mike a banxini."},{"book":"Kitisane","chapter":"17","verse":"5","text":"Kidena nde yi Mike konni. A bata yi batu sena nde rafala e nun suxure gbɛtɛye, a yi a dii xɛmɛ keden findi e ki muxun na."},{"book":"Kitisane","chapter":"17","verse":"6","text":"Na waxatini, manga mi yi Isirayila yi, birin yi a kɛnɛn feen nan ligama."},{"book":"Kitisane","chapter":"17","verse":"7","text":"Lewi bɔnsɔnna banxulanna nde yi Bɛtɛlɛmi taani Yuda yamanani."},{"book":"Kitisane","chapter":"17","verse":"8","text":"Na xɛmɛn yi keli Bɛtɛlɛmi yi Yuda yamanani, alogo a xa sa dɔxɔ yire gbɛtɛ yi. A to yi sigama, a yi sa Efirami geya yiren li, siga han Mike a banxina."},{"book":"Kitisane","chapter":"17","verse":"9","text":"Mike yi a fala a xa, a naxa, “I kelixi minɛn?” A yi a yabi, a naxa, “Lewi bɔnsɔnna muxun nan n na, keli Bɛtɛlɛmi taani Yuda yi, n dɔxɔde fenna nin.”"},{"book":"Kitisane","chapter":"17","verse":"10","text":"Mike yi a fala a xa, a naxa, “Lu n konni, i findi n ma denbayana saraxaraliin na, n na i saren fiyɛ gbeti gbanan fu ra ɲɛɛn ma, e nun dugina ndee nun donsena.” Lewi bɔnsɔnna muxun na yi so a konni."},{"book":"Kitisane","chapter":"17","verse":"11","text":"A yi tin luyɛ Mike konni, naxan a yengi dɔxɔ a xɔn alo a diina."},{"book":"Kitisane","chapter":"17","verse":"12","text":"Na banxulanna yi yigiya Mike konni, a findi a saraxaraliin na."},{"book":"Kitisane","chapter":"17","verse":"13","text":"Mike yi a fala, a naxa, “Waxatina nde Alatala fa hinanma nɛn n na bayo Lewi bɔnsɔnna muxuna nde n konni saraxaraliyani.”"}]}