{"data":[{"book":"গণনা পুস্তক","chapter":"1","verse":"1","text":"ইস্রায়েলীরা মিশর থেকে বের হয়ে আসার পর দ্বিতীয় বছরের, দ্বিতীয় মাসের, প্রথম দিনে, সদাপ্রভু সীনয় মরুভূমিতে সমাগম তাঁবুর মধ্যে মোশির সঙ্গে কথা বললেন। তিনি বললেন,"},{"book":"গণনা পুস্তক","chapter":"1","verse":"2","text":"“গোষ্ঠী এবং পরিবার অনুযায়ী, সমস্ত ইস্রায়েলী সম্প্রদায়ের জনগণনা করো। প্রত্যেক ব্যক্তির নাম, এক এক করে তালিকাভুক্ত করতে হবে।"},{"book":"গণনা পুস্তক","chapter":"1","verse":"3","text":"ইস্রায়েলের সমস্ত পুরুষ কুড়ি বছর বা তারও বেশি বয়স্ক ব্যক্তিদের, যারা সেনাদলে কাজ করতে সক্ষম, তুমি ও হারোণ, শ্রেণিবিভাগ অনুসারে তাদের গণনা করো।"},{"book":"গণনা পুস্তক","chapter":"1","verse":"4","text":"প্রত্যেক গোষ্ঠীর মধ্যে একজন ব্যক্তি, যে তাদের কুলের পুরোধা, সে তোমাদের সাহায্য করবে।"},{"book":"গণনা পুস্তক","chapter":"1","verse":"5","text":"“যে সমস্ত ব্যক্তি তোমাদের সহকারী হবে, তাদের নাম হল:"},{"book":"গণনা পুস্তক","chapter":"1","verse":"6","text":"শিমিয়োন থেকে সূরীশদ্দয়ের ছেলে শলুমীয়েল;"},{"book":"গণনা পুস্তক","chapter":"1","verse":"7","text":"যিহূদা থেকে অম্মীনাদবের ছেলে নহশোন;"},{"book":"গণনা পুস্তক","chapter":"1","verse":"8","text":"ইষাখর থেকে সূয়ারের ছেলে নথনেল;"},{"book":"গণনা পুস্তক","chapter":"1","verse":"9","text":"সবূলূন থেকে হেলোনের ছেলে ইলীয়াব;"},{"book":"গণনা পুস্তক","chapter":"1","verse":"10","text":"যোষেফের ছেলেদের মধ্য থেকে,"},{"book":"গণনা পুস্তক","chapter":"1","verse":"11","text":"বিন্যামীন থেকে গিদিয়োনির ছেলে অবীদান;"},{"book":"গণনা পুস্তক","chapter":"1","verse":"12","text":"দান থেকে অম্মীশদ্দয়ের ছেলে অহীয়েষর;"},{"book":"গণনা পুস্তক","chapter":"1","verse":"13","text":"আশের থেকে অক্রণের ছেলে পগীয়েল;"},{"book":"গণনা পুস্তক","chapter":"1","verse":"14","text":"গাদ থেকে দ্যূয়েলের ছেলে ইলীয়াসফ;"},{"book":"গণনা পুস্তক","chapter":"1","verse":"15","text":"নপ্তালি থেকে ঐননের ছেলে অহীরঃ।”"},{"book":"গণনা পুস্তক","chapter":"1","verse":"16","text":"সমাজের মধ্য থেকে এই ব্যক্তিদের নিযুক্ত করা হল। তারা নিজের নিজের গোষ্ঠীর নেতা ছিলেন। ইস্রায়েলী গোষ্ঠীসমূহের তারা শীর্ষস্থানীয় ব্যক্তি ছিলেন।"},{"book":"গণনা পুস্তক","chapter":"1","verse":"17","text":"যাদের নাম দেওয়া হয়েছিল, মোশি ও হারোণ সেই ব্যক্তিদের নিলেন।"},{"book":"গণনা পুস্তক","chapter":"1","verse":"18","text":"দ্বিতীয় মাসের প্রথম দিনে, তাঁরা সমস্ত সমাজকে একত্র হওয়ার আহ্বান দিলেন। জনতার পৈতৃক কুল তাদের গোষ্ঠী ও পরিবার অনুযায়ী সূচিত হচ্ছিল, যাদের বয়স কুড়ি বা তারও বেশি, সেই সমস্ত পুরুষ ব্যক্তিরই নাম এক একজন করে তালিকাভুক্ত করা হয়েছিল,"},{"book":"গণনা পুস্তক","chapter":"1","verse":"19","text":"যে রকম সদাপ্রভু মোশিকে আদেশ দিয়েছিলেন। তিনি সীনয় মরুভূমিতেই তাদের গণনা করেছিলেন।"},{"book":"গণনা পুস্তক","chapter":"1","verse":"20","text":"ইস্রায়েলের বড়ো ছেলে রূবেণের উত্তরসূরিদের মধ্য থেকে,"},{"book":"গণনা পুস্তক","chapter":"1","verse":"21","text":"রূবেণ গোষ্ঠীর জনসংখ্যা ছিল 46,500।"},{"book":"গণনা পুস্তক","chapter":"1","verse":"22","text":"শিমিয়োনের উত্তরসূরিদের মধ্য থেকে,"},{"book":"গণনা পুস্তক","chapter":"1","verse":"23","text":"শিমিয়োন গোষ্ঠীর জনসংখ্যা ছিল 59,300।"},{"book":"গণনা পুস্তক","chapter":"1","verse":"24","text":"গাদের উত্তরসূরিদের মধ্য থেকে,"},{"book":"গণনা পুস্তক","chapter":"1","verse":"25","text":"গাদ গোষ্ঠীর জনসংখ্যা ছিল 45,650।"},{"book":"গণনা পুস্তক","chapter":"1","verse":"26","text":"যিহূদার উত্তরসূরিদের মধ্য থেকে,"},{"book":"গণনা পুস্তক","chapter":"1","verse":"27","text":"যিহূদা গোষ্ঠীর জনসংখ্যা ছিল 74,600।"},{"book":"গণনা পুস্তক","chapter":"1","verse":"28","text":"ইষাখরের উত্তরসূরিদের মধ্য থেকে,"},{"book":"গণনা পুস্তক","chapter":"1","verse":"29","text":"ইষাখর গোষ্ঠীর জনসংখ্যা ছিল 54,400।"},{"book":"গণনা পুস্তক","chapter":"1","verse":"30","text":"সবূলূনের উত্তরসূরিদের মধ্য থেকে,"},{"book":"গণনা পুস্তক","chapter":"1","verse":"31","text":"সবূলূন গোষ্ঠীর জনসংখ্যা ছিল 57,400।"},{"book":"গণনা পুস্তক","chapter":"1","verse":"32","text":"যোষেফের সন্তানদের মধ্য থেকে,"},{"book":"গণনা পুস্তক","chapter":"1","verse":"33","text":"ইফ্রয়িম গোষ্ঠীর জনসংখ্যা ছিল 40,500।"},{"book":"গণনা পুস্তক","chapter":"1","verse":"34","text":"মনঃশির উত্তরসূরিদের মধ্য থেকে,"},{"book":"গণনা পুস্তক","chapter":"1","verse":"35","text":"মনঃশি গোষ্ঠীর জনসংখ্যা ছিল 32,200।"},{"book":"গণনা পুস্তক","chapter":"1","verse":"36","text":"বিন্যামীনের উত্তরসূরিদের মধ্য থেকে,"},{"book":"গণনা পুস্তক","chapter":"1","verse":"37","text":"বিন্যামীন গোষ্ঠীর জনসংখ্যা ছিল 35,400।"},{"book":"গণনা পুস্তক","chapter":"1","verse":"38","text":"দানের উত্তরসূরিদের মধ্য থেকে,"},{"book":"গণনা পুস্তক","chapter":"1","verse":"39","text":"দান গোষ্ঠীর জনসংখ্যা ছিল 62,700।"},{"book":"গণনা পুস্তক","chapter":"1","verse":"40","text":"আশেরের উত্তরসূরিদের মধ্য থেকে,"},{"book":"গণনা পুস্তক","chapter":"1","verse":"41","text":"আশের গোষ্ঠীর জনসংখ্যা ছিল 41,500।"},{"book":"গণনা পুস্তক","chapter":"1","verse":"42","text":"নপ্তালির উত্তরসূরিদের মধ্য থেকে,"},{"book":"গণনা পুস্তক","chapter":"1","verse":"43","text":"নপ্তালি গোষ্ঠীর জনসংখ্যা ছিল 53,400।"},{"book":"গণনা পুস্তক","chapter":"1","verse":"44","text":"মোশি ও হারোণ এবং নিজের নিজের গোষ্ঠীর প্রতিনিধিস্বরূপ ইস্রায়েলের বারোজন নেতা, এই ব্যক্তিদের গণনা করেছিলেন।"},{"book":"গণনা পুস্তক","chapter":"1","verse":"45","text":"সমস্ত ইস্রায়েলী, যাদের বয়স কুড়ি বছর এবং তারও বেশি, যারা ইস্রায়েলী সেনাবাহিনীতে কাজ করতে সক্ষম ছিল তাদের নিজের নিজের গোষ্ঠী অনুসারে গণিত হয়েছিল।"},{"book":"গণনা পুস্তক","chapter":"1","verse":"46","text":"এই সমগ্র জনগোষ্ঠীর সংখ্যা ছিল 6,03,550 জন।"},{"book":"গণনা পুস্তক","chapter":"1","verse":"47","text":"লেবীয় গোষ্ঠীভুক্ত পরিবারগুলি অন্যদের সঙ্গে গণিত হয়নি।"},{"book":"গণনা পুস্তক","chapter":"1","verse":"48","text":"সদাপ্রভু মোশিকে বলেছিলেন,"},{"book":"গণনা পুস্তক","chapter":"1","verse":"49","text":"“তুমি অবশ্যই লেবির গোষ্ঠীকে গণনা করবে না অথবা অন্যান্য ইস্রায়েলীদের সঙ্গে তাদের সংখ্যা যুক্ত করবে না।"},{"book":"গণনা পুস্তক","chapter":"1","verse":"50","text":"তার পরিবর্তে, লেবীয়দের নিয়োগ করবে, যেন তারা সাক্ষ্যস্বরূপ উপাসনা-তাঁবু, তার আসবাব এবং তার মধ্যবর্তী সমস্ত দ্রব্যের তত্ত্বাবধায়ক হয়। তারা উপাসনা-তাঁবু ও তার সমস্ত দ্রব্য বহন করবে; তারা তার তত্ত্বাবধান করবে এবং তার চতুর্দিকে ছাউনি স্থাপন করবে।"},{"book":"গণনা পুস্তক","chapter":"1","verse":"51","text":"যখনই উপাসনা-তাঁবুর স্থানান্তরের প্রয়োজন হবে, লেবীয়েরা তা খুলে ফেলবে। যখন উপাসনা-তাঁবু স্থাপন করতে হবে, লেবীয়েরাই তা করবে। অন্য যে কেউ তার নিকটবর্তী হয়, তাকে বধ করতে হবে।"},{"book":"গণনা পুস্তক","chapter":"1","verse":"52","text":"ইস্রায়েলীরা তাদের নিজের তাঁবু, শ্রেণী অনুসারে প্রত্যেকজন তার নিজস্ব ছাউনিতে, নিজেরাই পতাকার তলায় স্থাপন করবে।"},{"book":"গণনা পুস্তক","chapter":"1","verse":"53","text":"কিন্তু লেবীয়েরা, সাক্ষ্যস্বরূপ উপাসনা-তাঁবুর চারিদিকে তাদের ছাউনি স্থাপন করবে যেন আমার ক্রোধ ইস্রায়েলী সমাজের উপরে না বর্তায়। লেবীয়েরাই সাক্ষ্যস্বরূপ উপাসনা-তাঁবুর তত্ত্বাবধানের জন্য দায়ী হবে।”"},{"book":"গণনা পুস্তক","chapter":"1","verse":"54","text":"ইস্রায়েলীরা এই সমস্তই সঠিক করেছিল, যে রকম সদাপ্রভু মোশিকে আদেশ দিয়েছিলেন।"}]}