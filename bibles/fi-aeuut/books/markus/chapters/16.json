{"data":[{"book":"Markus","chapter":"16","verse":"1","text":"Kun sapatti seuraavana iltana päättyi, Maria Magdaleena, Salome ja Maria, Jaakobin äiti, menivät ostamaan balsamointivoiteita."},{"book":"Markus","chapter":"16","verse":"2","text":"Seuraavana aamuna he lähtivät jo auringonnousun aikaan viemään niitä haudalle."},{"book":"Markus","chapter":"16","verse":"3","text":"Matkalla he miettivät, miten ihmeessä saisivat vieritetyksi syrjään suuren kiven, joka sulki hautakammion oviaukon."},{"book":"Markus","chapter":"16","verse":"4","text":"Mutta paikalle tullessaan he näkivät, että kivi oli jo siirretty syrjään."},{"book":"Markus","chapter":"16","verse":"5","text":"He menivät hautakammioon sisälle, ja siellä, oikealla puolella, istui nuori mies, jolla oli valkoiset vaatteet."},{"book":"Markus","chapter":"16","verse":"6","text":"mutta enkeli sanoi: »Älkää pelästykö. Tehän etsitte Jeesusta, nasaretilaista, joka ristiinnaulittiin. Ei hän ole täällä! Hän on palannut elämään. Katsokaa, tässä hänen ruumiinsa oli."},{"book":"Markus","chapter":"16","verse":"7","text":"Menkää nyt viemään tämä sanoma Pietarille ja muille hänen oppilailleen: Jeesus menee teidän edellänne Galileaan. Te saatte nähdä hänet siellä, aivan niin kuin hän teille ilmoitti ennen kuolemaansa.»"},{"book":"Markus","chapter":"16","verse":"8","text":"Naiset pakenivat kiireesti haudalta. He olivat niin säikähdyksissään, etteivät uskaltaneet puhua kenellekään näkemästään."},{"book":"Markus","chapter":"16","verse":"9","text":"Jeesuksen ylösnousemus tapahtui varhain sunnuntaiaamuna. Ensimmäinen ihminen, joka hänet näki, oli Maria Magdaleena – nainen, jonka hän oli vapauttanut seitsemästä riivaajahengestä."},{"book":"Markus","chapter":"16","verse":"10,11","text":"Maria löysi Jeesuksen oppilaat murheen murtamina ja vakuutti heille innoissaan, että hän oli nähnyt Jeesuksen ja että tämä oli elossa. Mutta kukaan ei uskonut häntä."},{"book":"Markus","chapter":"16","verse":"12","text":"Myöhemmin Jeesus ilmestyi kahdelle miehelle, jotka olivat matkalla Jerusalemista maaseudulle. He eivät ensin tunteneet häntä, koska hän oli erilainen kuin ennen."},{"book":"Markus","chapter":"16","verse":"13","text":"Kun he viimein tajusivat, kuka hän oli, he ryntäsivät takaisin Jerusalemiin kertomaan toisille, mutta heitäkään ei uskottu."},{"book":"Markus","chapter":"16","verse":"14","text":"Vielä myöhemmin Jeesus ilmestyi yhdelletoista oppilaalleen näiden ollessa aterialla. Hän moitti heitä epäuskosta – että he olivat itsepäisesti kieltäytyneet uskomasta niitä, jotka olivat nähneet hänet ylösnousseena."},{"book":"Markus","chapter":"16","verse":"15","text":"Sitten hän sanoi heille: »Menkää nyt kaikkialle maailmaan ja kertokaa Jumalan hyvä uutinen kaikille ihmisille."},{"book":"Markus","chapter":"16","verse":"16","text":"Ne, jotka uskovat ja kastetaan, saavat ikuisen elämän. Mutta ne, jotka kieltäytyvät uskomasta, tuomitaan."},{"book":"Markus","chapter":"16","verse":"17","text":"Ne, jotka uskovat, saavat minulta voiman tehdä tunnustekoja: minun nimessäni he ajavat pahoja henkiä ihmisistä ja puhuvat uusilla16:17 Sana »uusi» ei esiinny kaikissa vanhoissa käsikirjoituksissa. kielillä."},{"book":"Markus","chapter":"16","verse":"18","text":"He voivat koskea turvallisesti jopa käärmeisiin, ja jos he juovat jotakin myrkyllistä, se ei vahingoita heitä. He panevat myös kätensä sairaiden päälle ja parantavat heidät.»"},{"book":"Markus","chapter":"16","verse":"19","text":"Kun Herra Jeesus oli lakannut puhumasta heille, hänet kohotettiin ylös taivaaseen, ja hän istui Jumalan oikealle puolelle."},{"book":"Markus","chapter":"16","verse":"20","text":"Jeesuksen oppilaat lähtivät viemään kaikkialle ilosanomaa Jeesuksesta. Herra oli heidän kanssaan ja vahvisti heidän puheensa todeksi antamalla ihmeiden seurata heidän sanojaan."}]}