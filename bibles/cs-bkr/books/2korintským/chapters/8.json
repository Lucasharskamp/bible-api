{"data":[{"book":"2 Korintským","chapter":"8","verse":"1","text":"Známuť pak vám činíme, bratří, milost Boží, danou zborům Macedonským,"},{"book":"2 Korintským","chapter":"8","verse":"2","text":"Že v mnohém zkušení rozličných soužení rozhojnilá radost jejich a převeliká chudoba jejich rozhojněna jest v bohatství upřímnosti jejich."},{"book":"2 Korintským","chapter":"8","verse":"3","text":"Nebo svědectví jim vydávám, že podle možnosti, ba i nad možnost hotovi byli sděliti se,"},{"book":"2 Korintským","chapter":"8","verse":"4","text":"Mnohými žádostmi prosíce nás, abychom té milosti jejich a obcování služebnost (v rozdělování toho svatým) na se přijali."},{"book":"2 Korintským","chapter":"8","verse":"5","text":"A netoliko tak učinili, jakž jsme se nadáli, ale sami sebe nejprve dali Pánu, a i nám také u vůli Boží,"},{"book":"2 Korintským","chapter":"8","verse":"6","text":"Tak že jsme musili napomenouti Tita, aby jakož byl prve započal, tak také i dokonal při vás milost tuto."},{"book":"2 Korintským","chapter":"8","verse":"7","text":"A protož jakž ve všech věcech jste hojní, totiž u víře i v řeči i v známosti i ve všeliké snažnosti i v lásce vaší k nám, tak i v této milosti hojní buďte."},{"book":"2 Korintským","chapter":"8","verse":"8","text":"Ne jako rozkazuje, toto pravím, ale příčinou jiných snažnosti i vaši upřímou lásku zkušenou ukázati chtěje."},{"book":"2 Korintským","chapter":"8","verse":"9","text":"Nebo znáte milost Pána našeho Jezukrista, že pro vás učiněn jest chudý, jsa bohatý, abyste vy jeho chudobou zbohatli."},{"book":"2 Korintským","chapter":"8","verse":"10","text":"A k tomuť vám radu dávám; nebo jest vám to užitečné, kteříž jste netoliko činiti, ale i chtíti prve začali léta předešlého."},{"book":"2 Korintským","chapter":"8","verse":"11","text":"Protož nyní již to skutkem vykonejte, aby jakož hotové bylo chtění, tak také bylo i vykonání z toho, což máte."},{"book":"2 Korintským","chapter":"8","verse":"12","text":"Nebo jest-liť prve vůle hotová, podle toho, což kdo má, vzácná jest Bohu, ne podle toho, čehož nemá."},{"book":"2 Korintským","chapter":"8","verse":"13","text":"Nebo ne proto vás ponoukám, aby jiným bylo polehčení, a vám soužení, ale rovnost ať jest; nyní přítomně vaše hojnost spomoziž jejich chudobě,"},{"book":"2 Korintským","chapter":"8","verse":"14","text":"Aby potom také jejich hojnost vaší chudobě byla ku pomoci, aby tak byla rovnost;"},{"book":"2 Korintským","chapter":"8","verse":"15","text":"Jakož psáno: Kdo mnoho nasbíral, nic mu nezbývalo, a kdo málo, neměl nedostatku."},{"book":"2 Korintským","chapter":"8","verse":"16","text":"Ale díka Bohu, kterýž takovouž snažnost k službě vám dal v srdce Titovo,"},{"book":"2 Korintským","chapter":"8","verse":"17","text":"Takže to napomenutí naše ochotně přijal, anobrž jsa v lásce k vám opravdový, sám z své dobré vůle šel k vám."},{"book":"2 Korintským","chapter":"8","verse":"18","text":"Poslaliť jsme pak s ním bratra toho, kterýž má velikou chválu v evangelium po všech sbořích,"},{"book":"2 Korintským","chapter":"8","verse":"19","text":"(A netoliko to, ale také losem vyvolen jest od církví za tovaryše putování našeho, s touto milostí, kteroužto sloužíme k slávě Pánu a k vyplnění vůle vaší,)"},{"book":"2 Korintským","chapter":"8","verse":"20","text":"Varujíce se toho, aby nám někdo neutrhal pro tu hojnost, kterouž my přisluhujeme,"},{"book":"2 Korintským","chapter":"8","verse":"21","text":"Dobré opatrujíce netoliko před obličejem Páně, ale i před lidmi."},{"book":"2 Korintským","chapter":"8","verse":"22","text":"Poslali jsme pak s nimi bratra našeho, kteréhož jsme mnohokrát ve mnohých věcech zkusili, že jest pilný, a nyní mnohem pilnější bude pro mnohé doufání mé o vás."},{"book":"2 Korintským","chapter":"8","verse":"23","text":"Z strany Tita víte, že jest tovaryš můj, a mezi vámi pomocník můj; a z strany bratří našich, že jsou poslové církví a sláva Kristova."},{"book":"2 Korintským","chapter":"8","verse":"24","text":"Protož jistoty lásky vaší a chlouby naší o vás, k nim dokažte, před obličejem církví."}]}