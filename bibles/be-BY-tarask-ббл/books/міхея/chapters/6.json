{"data":[{"book":"МІХЕЯ","chapter":"6","verse":"1","text":"Слухайце, што кажа Гасподзь; устань, судзіся перад гарамі, і пагоркі няхай чуюць голас твой!"},{"book":"МІХЕЯ","chapter":"6","verse":"2","text":"Слухайце, горы, суд Гасподні, і вы, цьвёрдыя асновы зямлі, бо ў Госпада - суд з народам Сваім, і зь Ізраілем Ён спаборнічае."},{"book":"МІХЕЯ","chapter":"6","verse":"3","text":"Народзе мой! што зрабіў Я табе і чым абцяжарваў цябе? адказвай Мне."},{"book":"МІХЕЯ","chapter":"6","verse":"4","text":"Я вывеў цябе зь зямлі Егіпецкай і выкупіў цябе з дома рабства і паслаў перад табою Майсея, Арона і Марыям."},{"book":"МІХЕЯ","chapter":"6","verse":"5","text":"Народзе Мой! успомні, што намышляў Валак, цар Маавіцкі, і што адказваў яму Валаам, сын Вэораў і што рабілася ад Сітыма да Галгалаў, каб спазнаць табе праведня дзеі Гасподнія."},{"book":"МІХЕЯ","chapter":"6","verse":"6","text":"«З чым стаць мне перад Госпадам, пакланіцца перад Богам Нябесным? Ці стаць перад Ім з цэласпаленьнямі, зь цялятамі-аднагодкамі?"},{"book":"МІХЕЯ","chapter":"6","verse":"7","text":"Але ці можна дагадзіць Госпаду тысячамі бараноў альбо безьлічнымі патокамі алею? Ці ж бо дам Яму першынца майго за злачынства маё і плод чэрава майго - за грэх душы маёй?»"},{"book":"МІХЕЯ","chapter":"6","verse":"8","text":"О, чалавеча! сказана табе, што - дабро, і чаго патрабуе ад цябе Гасподзь: дзейнічаць справядліва, любіць справы міласэрнасьці і пакорнамудра хадзіць перад Богам тваім."},{"book":"МІХЕЯ","chapter":"6","verse":"9","text":"Голас Госпада кліча да горада, і мудрасьць нямее перад імем Тваім: слухайце жазло і Таго, хто паставіў яго."},{"book":"МІХЕЯ","chapter":"6","verse":"10","text":"Ці не знаходзяцца і цяпер у доме ў бязбожнага скарбы бязбожнасьці і паменшаная мера, агідная?"},{"book":"МІХЕЯ","chapter":"6","verse":"11","text":"Ці магу я быць чысты з вагамі няправільнымі і з падманнымі гірамі ў торбе?"},{"book":"МІХЕЯ","chapter":"6","verse":"12","text":"Так і гэтак багацеі яго поўныя няпраўды, і жыхары яго кажуць ману, і язык іхні ёсьць падман у вуснах іхніх,"},{"book":"МІХЕЯ","chapter":"6","verse":"13","text":"дык і Я нявылечна ўражу цябе спусташэньнем за грахі твае."},{"book":"МІХЕЯ","chapter":"6","verse":"14","text":"Ты будзеш есьці - і ня будзеш сыты; пустата будзе ўсярэдзіне ў цябе; будзеш ашчаджаць, але не ашчадзіш, а што ашчадзіш, тое аддам мечу."},{"book":"МІХЕЯ","chapter":"6","verse":"15","text":"Будзеш сеяць, а жаць ня будзеш; будзеш чавіць алівы - і ня будзеш умашчвацца алеем; начавіш вінаграднага соку, а віна піць ня будзеш."},{"book":"МІХЕЯ","chapter":"6","verse":"16","text":"Захаваліся ў вас звычаі Аўрамія і ўсе справы дому Ахававага, і вы робіце паводле парадаў іхніх; і аддам Я цябе спусташэньню і жыхароў тваіх - пасьмяяньню, і вы панесяце нагану народу Майго."}]}