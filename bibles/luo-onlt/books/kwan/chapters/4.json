{"data":[{"book":"Kwan","chapter":"4","verse":"1","text":"Jehova Nyasaye nowacho ne Musa gi Harun niya,"},{"book":"Kwan","chapter":"4","verse":"2","text":"“Kwan jo-Kohath ma gin bad jo-Lawi kaluwore gi gwengegi kod dhoutgi."},{"book":"Kwan","chapter":"4","verse":"3","text":"Kwan chwo duto mahikgi chakore piero adek nyaka piero abich mabiro tiyo e Hemb Romo."},{"book":"Kwan","chapter":"4","verse":"4","text":"“Tij jo-Kohath e Hemb Romo en rito gik maler moloyo."},{"book":"Kwan","chapter":"4","verse":"5","text":"Ka udar kama ujote, to Harun kod yawuote nyaka donji ei hema mi gigol pasia kendo giumgo Sandug Muma."},{"book":"Kwan","chapter":"4","verse":"6","text":"Bangʼe gium nangani gi piende monyongʼ mayom mag le mag nembe, kendo giyar suka marambulu bangʼe giket sirni mitingʼego."},{"book":"Kwan","chapter":"4","verse":"7","text":"“Nyaka gipedh mesa manie Nyim Nyasaye gi kitamba marambulu, bangʼe giket sende e wiye, gi dise kod bakunde, gi njage mar chiwo misango miolo piny; bende gine ni makati man kanyo seche duto kik rum."},{"book":"Kwan","chapter":"4","verse":"8","text":"Nyaka gipedh nanga ewi gigi duto kendo giumgi gi piende monyongʼ mayom mag le mag nembe bangʼe giket sirni mitingʼego."},{"book":"Kwan","chapter":"4","verse":"9","text":"“Nyaka gikaw nanga marambulu kendo gium rachungi taya ma en kar keto gima chiwo ler, kaachiel gi techene, gi gima ingʼadogo otambi kod odheru, kod njage duto mikanoe mo."},{"book":"Kwan","chapter":"4","verse":"10","text":"Bangʼe to nyaka giume gi piende monyongʼ mayom mag le mag nembe kaachiel gi gige duto kendo gikete e sirni mitingʼego."},{"book":"Kwan","chapter":"4","verse":"11","text":"“Nyaka gipedh nanga marambulu ewi kendo mar misango mar dhahabu bangʼe giume gi piende monyongʼ mayom mag le mag nembe kendo giket sirni mitingʼego kuonde mowinjore."},{"book":"Kwan","chapter":"4","verse":"12","text":"“Nyaka gikaw gik moko duto motiyogo e tij dolo e kama ler mar lemo, kendo gibogi gi suka marambulu, kod piende monyongʼ mayom mag le mag nembe, bangʼe giketgi e sirni mitingʼego oliero liero."},{"book":"Kwan","chapter":"4","verse":"13","text":"“Nyaka gigol buru oko e kendo mar misango mar mula bangʼe gipedh suka maralik e wiye."},{"book":"Kwan","chapter":"4","verse":"14","text":"Bangʼ mano giniket gik michiemogo mag dolo e kar kendo mar misango, kaachiel gi gige chiedo, uma mar chwoyo ringʼo, opawo kod bakunde mikirogo remo. Nyaka gipedh raum mar piende monyongʼ mayom mag le mag nembe e wiye kendo giket sirni mitingʼego kuonde mowinjore."},{"book":"Kwan","chapter":"4","verse":"15","text":"“Bangʼ ka Harun gi yawuote osetieko umo gik maler mitiyogo kod gik maler duto mamoko, kendo ka kambi oseikore mar wuok, to jo-Kohath koro nyaka bi mondo oti tij tingʼo. Kik gimul gik maler, nimar ka gitimo kamano to ginitho. Jo-Kohath nyaka tingʼ gigo mantiere ei Hemb Romo."},{"book":"Kwan","chapter":"4","verse":"16","text":"“Eliazar wuod Harun, jadolo, nochungʼne mo mar taya, ubani mangʼwe ngʼar, chiwo mar cham michiwo kinde ka kinde, kod mor pwodhruok. Nyaka obed jarit mar kar lemo duto kod gik moko duto manie iye, kaachiel gi gik maler molosego kod gik moko duto mokan kanyo.”"},{"book":"Kwan","chapter":"4","verse":"17","text":"Jehova Nyasaye nowacho ne Musa gi Harun niya,"},{"book":"Kwan","chapter":"4","verse":"18","text":"“Neuru ni dhout jo-Kohath ok ogol oko kuom jo-Lawi,"},{"book":"Kwan","chapter":"4","verse":"19","text":"mondo omi gibed mangima kendo kik githo ka gibiro machiegni gi gik maler moloyo. Timnegiuru kama: Harun gi yawuote mondo odhi ei kama ler mar lemo kendo gimi ngʼato ka ngʼato tije kod gima onego otingʼ."},{"book":"Kwan","chapter":"4","verse":"20","text":"To dhout jo-Kohath kik donji nikech dipo ka gigoyo wangʼ-gi kuom gik maler mi githo.”"},{"book":"Kwan","chapter":"4","verse":"21","text":"Jehova Nyasaye nowacho ne Musa niya,"},{"book":"Kwan","chapter":"4","verse":"22","text":"“Kwan joka Gershon kaluwore gi anywolagi kod dhoutgi."},{"book":"Kwan","chapter":"4","verse":"23","text":"Kwan chwo duto mahikgi en piero adek nyaka piero abich, ma gin joma obiro konyo tich mar Hemb Romo."},{"book":"Kwan","chapter":"4","verse":"24","text":"“Ma e tich ma joka Gershon biro timo ka gitiyo kendo ka gitingʼo misigo:"},{"book":"Kwan","chapter":"4","verse":"25","text":"Gibiro tingʼo pasia moumgo kar lemo, Hemb Romo, gik moumego kod piende monyongʼ mayom mag le mag nam moumgo wiye, moumgo dhoranga Hemb Romo,"},{"book":"Kwan","chapter":"4","verse":"26","text":"pasia mag laru molworo kar lemo kod kendo mar misango, pasia mar dhorangach, tonde kod gik moko duto mitiyogo kanyo. Joka Gershon nyaka ti tije duto madwarore mondo oti kanyo."},{"book":"Kwan","chapter":"4","verse":"27","text":"Tijegi duto, bedni en tingʼo kata tich moro amora nyaka tim ka Harun kod yawuote ema oteloe. Unupog-gi tich monego gitim."},{"book":"Kwan","chapter":"4","verse":"28","text":"Ma e tich ma dhout Gershon onego tim e Hemb Romo. Ithamar wuod Harun jadolo ema notelne tijegi."},{"book":"Kwan","chapter":"4","verse":"29","text":"“Kwan jo-Merari kaluwore gi dhoutgi kod anywolagi."},{"book":"Kwan","chapter":"4","verse":"30","text":"Kwan joma chwo duto mahikgi piero adek nyaka piero abich mabiro konyo e tich mar Hemb Romo."},{"book":"Kwan","chapter":"4","verse":"31","text":"Ma e tich ma gibiro tiyo e Hemb Romo: ginitingʼ yiende moten-go kar lemo, fito mage, sirni kod mise,"},{"book":"Kwan","chapter":"4","verse":"32","text":"kaachiel gi sirni molworo laru man-gi mise, sigingi mag hema, tonde, gi gik moko duto mitiyogo kanyo kendo ngʼato ka ngʼato nyaka mi gik monego otingʼ."},{"book":"Kwan","chapter":"4","verse":"33","text":"Ma e tich ma dhood Merari onego ti e Hemb Romo kotelnegi gi Ithamar wuod Harun jadolo.”"},{"book":"Kwan","chapter":"4","verse":"34","text":"Musa, Harun kod jotend oganda mar jo-Israel nokwano jo-Kohath kaluwore gi dhoutgi kod anywolagi."},{"book":"Kwan","chapter":"4","verse":"35","text":"Chwo duto mahikgi piero adek nyaka piero abich mane obiro tiyo e tij Hemb Romo,"},{"book":"Kwan","chapter":"4","verse":"36","text":"kokwan kaluwore gi dhoutgi, ne romo ji alufu ariyo mia abiriyo gi piero abich (2,750)."},{"book":"Kwan","chapter":"4","verse":"37","text":"Mano e kar romb jogo duto mane oa e dhout jo-Kohath mane otiyo e Hemb Romo. Musa kod Harun nokwanogi kaluwore gi chik mane Jehova Nyasaye ogolo kokalo kuom Musa."},{"book":"Kwan","chapter":"4","verse":"38","text":"Jo-Gershon nokwan kaluwore gi dhoutgi kod anywolagi."},{"book":"Kwan","chapter":"4","verse":"39","text":"Chwo duto mahikgi piero adek nyaka piero abich mane obiro tich e Hemb Romo,"},{"book":"Kwan","chapter":"4","verse":"40","text":"kokwan kaluwore gi dhoutgi kod anywolagi, ne romo ji alufu ariyo mia auchiel gi piero adek (2,630)."},{"book":"Kwan","chapter":"4","verse":"41","text":"Mano e kar romb jogo mane oa e dhout anywola mar Gershon mane otiyo e Hemb Romo. Musa kod Harun nokwanogi kaluwore gi chik Jehova Nyasaye."},{"book":"Kwan","chapter":"4","verse":"42","text":"Jo-Merari nokwan kaluwore gi dhoutgi kod anywolagi."},{"book":"Kwan","chapter":"4","verse":"43","text":"Chwo duto mahikgi piero adek nyaka piero adek gabich mane obiro chiwo kony e tich mar Hemb Romo,"},{"book":"Kwan","chapter":"4","verse":"44","text":"kokwan kaluwore gi dhoutgi ne romo ji alufu adek gi mia ariyo (3,200)."},{"book":"Kwan","chapter":"4","verse":"45","text":"Ma e kar kwan joka Merari duto. Musa kod Harun nokwanogi kaluwore gi chik mane Jehova Nyasaye ochiwo kokalo kuom Musa."},{"book":"Kwan","chapter":"4","verse":"46","text":"Omiyo Musa, Harun kod jotend Israel nokwano jo-Lawi duto kaluwore gi dhoutgi kod anywolagi."},{"book":"Kwan","chapter":"4","verse":"47","text":"Chwo duto mahikgi piero adek nyaka piero abich mane obiro tiyo e Hemb Romo"},{"book":"Kwan","chapter":"4","verse":"48","text":"ne romo ji alufu aboro mia abich gi piero aboro (8,580)."},{"book":"Kwan","chapter":"4","verse":"49","text":"Kaluwore gi chik Jehova Nyasaye mane omiyo Musa, ngʼato ka ngʼato nomi tije."}]}