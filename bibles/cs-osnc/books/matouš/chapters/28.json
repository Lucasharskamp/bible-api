{"data":[{"book":"Matouš","chapter":"28","verse":"1","text":"Na úsvitu neděle se Marie Magdaléna a ta druhá Marie vypravily k hrobu."},{"book":"Matouš","chapter":"28","verse":"2","text":"Nastalo silné zemětřesení. Boží anděl sestoupil s nebe, odvalil kámen a sedl si na něj."},{"book":"Matouš","chapter":"28","verse":"3","text":"Zářil jako blesk a jeho oděv byl bílý jako sníh."},{"book":"Matouš","chapter":"28","verse":"4","text":"Strážci byli tak vyděšeni, že se nemohli ani hnout."},{"book":"Matouš","chapter":"28","verse":"5","text":"Anděl promluvil k ženám: „Nebojte se, vím, že hledáte Ježíše, který byl ukřižován."},{"book":"Matouš","chapter":"28","verse":"6","text":"Ale on tu již není, vstal opět k životu, jak to předpověděl. Pojďte se podívat do hrobu."},{"book":"Matouš","chapter":"28","verse":"7","text":"A teď si pospěšte a řekněte jeho učedníkům, že vstal z mrtvých a jde napřed do Galileje, kde ho uvidíte. To jsem vám měl vyřídit.“"},{"book":"Matouš","chapter":"28","verse":"8","text":"S bázní, a přece s velkou radostí opustily ženy rychle hrob a běžely to oznámit učedníkům."},{"book":"Matouš","chapter":"28","verse":"9","text":"Na cestě se setkaly se samým Ježíšem. Pozdravil je a ony padly na kolena a objímaly jeho nohy."},{"book":"Matouš","chapter":"28","verse":"10","text":"Ježíš jim řekl: „Nebojte se, jen jděte za mými bratry a řekněte jim, ať jdou do Galileje a tam se setkáme.“"},{"book":"Matouš","chapter":"28","verse":"11","text":"Po odchodu žen se někteří strážci odebrali do města, aby ohlásili velekněžím všechno, co se stalo."},{"book":"Matouš","chapter":"28","verse":"12-13","text":"Ti hned svolali poradu s ostatními židovskými představiteli, aby se dohodli, co dělat. Potom štědře podplatili vojáky, aby mluvili shodně s nimi: „V noci jsme usnuli, a zatímco jsme spali, přišli Ježíšovi učedníci a ukradli jeho tělo.“"},{"book":"Matouš","chapter":"28","verse":"14","text":"Pak vojákům slíbili, že doslechne-li se o tom místodržitel, uchlácholí ho a postarají se, aby z toho vyvázli bez nepříjemností."},{"book":"Matouš","chapter":"28","verse":"15","text":"Vojáci si tedy vzali peníze a rozhlašovali, k čemu byli navedeni. Tato verze se mezi židy rozšířila, takže tomu věří dodnes."},{"book":"Matouš","chapter":"28","verse":"16","text":"Jedenáct apoštolů šlo do Galileje, na horu, kterou Ježíš určil jako místo setkání."},{"book":"Matouš","chapter":"28","verse":"17","text":"Tam ho uviděli, klaněli se mu, ale někteří pochybovali, že to je skutečně on."},{"book":"Matouš","chapter":"28","verse":"18","text":"Ježíš jim řekl: „Je mi dána veškerá moc na nebi i na zemi."},{"book":"Matouš","chapter":"28","verse":"19","text":"Proto jděte a získávejte mi následovníky ve všech národech, křtěte je ve jméno Otce, Syna i Ducha svatého."},{"book":"Matouš","chapter":"28","verse":"20","text":"Veďte tyto nové učedníky k tomu, aby poslouchali všechny příkazy, které jsem vám dal. A spoléhejte na to, že já jsem vždy s vámi až do konce světa.“"}]}