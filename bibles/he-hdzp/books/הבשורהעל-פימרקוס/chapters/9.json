{"data":[{"book":"הבשורה על-פי מרקוס","chapter":"9","verse":"1","text":"ישוע המשיך לדבר אל תלמידיו: ”אני אומר לכם, שאחדים מכם העומדים כאן היום יזכו לחיות ולראות את מלכות אלוהים באה בגבורה!“"},{"book":"הבשורה על-פי מרקוס","chapter":"9","verse":"2","text":"כעבור שישה ימים לקח ישוע את פטרוס, יעקב ויוחנן ועלה איתם על פסגת הר גבוה. רק ארבעתם היו שם."},{"book":"הבשורה על-פי מרקוס","chapter":"9","verse":"3","text":"בגדיו הבריקו והלבינו עד מאוד."},{"book":"הבשורה על-פי מרקוס","chapter":"9","verse":"4","text":"והנה הופיעו אליהו הנביא ומשה רבנו והחלו לדבר עם ישוע."},{"book":"הבשורה על-פי מרקוס","chapter":"9","verse":"5","text":"”רבי, כמה טוב שאנחנו כאן!“ קרא פטרוס. ”אנחנו ניבנה כאן שלוש סוכות לכבוד – לך, למשה ולאליהו!“"},{"book":"הבשורה על-פי מרקוס","chapter":"9","verse":"6","text":"פטרוס לא ידע מה לומר, כי התלמידים היו מבוהלים וחסרי מילים."},{"book":"הבשורה על-פי מרקוס","chapter":"9","verse":"7","text":"בעודו מדבר סכך עליהם ענן, ומתוכו קרא קול: ”זהו בני האהוב, שמעו בקולו!“"},{"book":"הבשורה על-פי מרקוס","chapter":"9","verse":"8","text":"התלמידים הביטו סביבם וגילו שאליהו ומשה נעלמו, וישוע לבדו נותר עמם."},{"book":"הבשורה על-פי מרקוס","chapter":"9","verse":"9","text":"כאשר ירדו מההר ישוע ציווה עליהם שלא יספרו לאיש את מה שראו, עד לאחר שיקום מן המתים."},{"book":"הבשורה על-פי מרקוס","chapter":"9","verse":"10","text":"השלושה לא גילו את הדבר לאיש, אולם שוחחו על כך בינם לבין עצמם, ולעיתים קרובות תהו למה התכוון ישוע כשאמר שיקום מן המתים."},{"book":"הבשורה על-פי מרקוס","chapter":"9","verse":"11","text":"התלמידים שאלו את ישוע מדוע הסופרים אומרים שאליהו הנביא צריך לבוא תחילה (לפני המשיח)."},{"book":"הבשורה על-פי מרקוס","chapter":"9","verse":"12-13","text":"ישוע השיב שאליהו באמת צריך לבוא קודם וישליט סדר בכל, ושלמעשה אליהו כבר בא ואותם האנשים נהגו בו באופן מחפיר – בדיוק כפי שניבאו הנביאים. ”למה אתם חושבים שהתכוונו הנביאים כשניבאו שהמשיח יסבול עינויים וחרפה?“ שאל."},{"book":"הבשורה על-פי מרקוס","chapter":"9","verse":"14","text":"למרגלות ההר הם פגשו את תשעת התלמידים האחרים, מוקפים בקהל רב ומתווכחים עם כמה סופרים."},{"book":"הבשורה על-פי מרקוס","chapter":"9","verse":"15","text":"הקהל הביט בישוע בכבוד ובהערצה, וכולם רצו לקבל את פניו."},{"book":"הבשורה על-פי מרקוס","chapter":"9","verse":"16","text":"”על מה אתם מתווכחים?“ שאל ישוע."},{"book":"הבשורה על-פי מרקוס","chapter":"9","verse":"17","text":"איש מהקהל השיב: ”רבי, הבאתי אליך את בני שתרפא אותו; נכנס בו שד המונע ממנו לדבר."},{"book":"הבשורה על-פי מרקוס","chapter":"9","verse":"18","text":"בכל פעם שהשד תוקף את הילד הוא משליך אותו על הרצפה, והילד האומלל מזיל ריר מפיו, שיניו נוקשות וכוחותיו עוזבים אותו. ביקשתי מתלמידיך לגרש את השד, אך הם לא יכלו לעשות זאת.“"},{"book":"הבשורה על-פי מרקוס","chapter":"9","verse":"19","text":"”הו, דור חסר־אמונה,“ אמר ישוע, ”עד מתי יהיה עלי לסבול אתכם? הביאו אלי את הילד.“"},{"book":"הבשורה על-פי מרקוס","chapter":"9","verse":"20","text":"הם הביאו אליו את הילד, אך ברגע שראה השד את ישוע הוא תקף את הילד, הפיל אותו על הרצפה וריר נזל מפיו."},{"book":"הבשורה על-פי מרקוס","chapter":"9","verse":"21","text":"”מתי החלו ההתקפות האלה?“ שאל ישוע."},{"book":"הבשורה על-פי מרקוס","chapter":"9","verse":"22","text":"”לעיתים קרובות מנסה השד לדחוף את הילד לתוך אש או לתוך מים, כדי להרוג אותו. אנא, רחם עלינו ועזור לנו, אם אתה יכול.“"},{"book":"הבשורה על-פי מרקוס","chapter":"9","verse":"23","text":"”אם אני יכול?“ אמר ישוע. ”אם אתה מאמין, הכול אפשרי ובר ביצוע!“"},{"book":"הבשורה על-פי מרקוס","chapter":"9","verse":"24","text":"”אני מאמין! אנא עזור לי וחזק את אמונתי!“ התחנן האב בבכי."},{"book":"הבשורה על-פי מרקוס","chapter":"9","verse":"25","text":"כשראה ישוע שהקהל הולך ורב, נזף בשד ופקד: ”שד חרש ואילם, אני מצווה עליך לעזוב את הילד הזה ולא לשוב אליו לעולם!“"},{"book":"הבשורה על-פי מרקוס","chapter":"9","verse":"26","text":"השד פרץ בצעקה מפחידה ושוב השליך את הילד על הרצפה ויצא ממנו. הוא נראה כגופה לכן עבר לחש בקהל: הילד מת."},{"book":"הבשורה על-פי מרקוס","chapter":"9","verse":"27","text":"אולם ישוע אחז בידו ועזר לו לעמוד על רגליו, והילד הזדקף – בריא לגמרי."},{"book":"הבשורה על-פי מרקוס","chapter":"9","verse":"28","text":"כאשר נשאר ישוע בבית עם תלמידיו לבדם, הם שאלו אותו: ”מדוע לא יכולנו אנחנו לגרש את השד?“"},{"book":"הבשורה על-פי מרקוס","chapter":"9","verse":"29","text":"”זהו מקרה מיוחד שדורש תפילה וצום“, השיב ישוע."},{"book":"הבשורה על-פי מרקוס","chapter":"9","verse":"30-31","text":"הם עזבו את האזור ההוא ועברו דרך הגליל. ישוע לא סיפר לאיש על בואם, כי רצה לבלות זמן מה עם תלמידיו ולהכינם לקראת מה שעומד לקרות לו. ”בן־האדם עומד להימסר לידי אויביו“, פתח ישוע. ”הם יהרגו אותו, אולם לאחר שלושה ימים יקום לתחייה.“"},{"book":"הבשורה על-פי מרקוס","chapter":"9","verse":"32","text":"התלמידים לא הבינו למה התכוון, אך חששו לשאול אותו."},{"book":"הבשורה על-פי מרקוס","chapter":"9","verse":"33","text":"כשהגיעו לכפר־נחום ונכנסו לבית מארחיהם שאל ישוע את תלמידיו: ”על מה התווכחתם בדרך?“"},{"book":"הבשורה על-פי מרקוס","chapter":"9","verse":"34","text":"הם התביישו לספר לו, משום שהתווכחו מי החשוב ביניהם."},{"book":"הבשורה על-פי מרקוס","chapter":"9","verse":"35","text":"ישוע התיישב, קרא אליו את התלמידים ואמר: ”מי שרוצה להיות הראשון צריך להיות האחרון – עליו לשרת את כולם!“"},{"book":"הבשורה על-פי מרקוס","chapter":"9","verse":"36","text":"ישוע קרא אליו ילד קטן והציג אותו לפניהם. הוא חיבק את הילד והכריז:"},{"book":"הבשורה על-פי מרקוס","chapter":"9","verse":"37","text":"”כל המקבל ילד קטן כזה בשמי – כאילו מקבל אותי; וכל המקבל אותי – מקבל את אבי אשר שלח אותי.“"},{"book":"הבשורה על-פי מרקוס","chapter":"9","verse":"38","text":"יוחנן תלמידו פנה אליו ואמר: ”רבי, ראינו איש שמגרש שדים בשמך ואמרנו לו לחדול מכך, כי אין הוא שייך לקבוצתנו.“"},{"book":"הבשורה על-פי מרקוס","chapter":"9","verse":"39","text":"”אל תמנעו ממנו,“ אמר להם ישוע, ”כי מי שעושה דברים כאלה בשמי לא ידבר עלי רעות."},{"book":"הבשורה על-פי מרקוס","chapter":"9","verse":"40","text":"כל מי שאינו נגדנו הוא לצידנו."},{"book":"הבשורה על-פי מרקוס","chapter":"9","verse":"41","text":"מי שייתן לכם אפילו כוס מים בלבד, משום שאתם שלי, אני מבטיח לכם שיקבל את שכרו."},{"book":"הבשורה על-פי מרקוס","chapter":"9","verse":"42","text":"אבל אוי למי שיגרום לילד המאמין בי לאבד את אמונתו! לאדם כזה מוטב שיקשרו אבן כבדה לצווארו ויטביעו אותו בים."},{"book":"הבשורה על-פי מרקוס","chapter":"9","verse":"43-44","text":"”אם ידך גורמת לך לחטוא – קצץ אותה! מוטב לחיות עם יד אחת בלבד ולחיות חיי נצח, מאשר ללכת לגיהינום, אל האש שלא תכבה, עם שתי ידיים."},{"book":"הבשורה על-פי מרקוס","chapter":"9","verse":"45","text":"אם רגלך גורמת לך לחטוא – כרות אותה! מוטב להיות קיטע ולחיות חיי נצח, מאשר להיות בעל שתי רגליים שמוליכות אותך לגיהינום."},{"book":"הבשורה על-פי מרקוס","chapter":"9","verse":"46","text":"שם לא תמות התולעת (שתכרסם בהם), והאש לא תכבה לעולם."},{"book":"הבשורה על-פי מרקוס","chapter":"9","verse":"47","text":"”אם עינך גורמת לך לחטוא – עקור אותה! מוטב להיכנס למלכות אלוהים עיוור למחצה, מאשר להישאר בעל שתי עיניים בגיהינום,"},{"book":"הבשורה על-פי מרקוס","chapter":"9","verse":"48","text":"מקום שבו התולעת לא תמות לעולם, והאש לא תכבה לעולם."},{"book":"הבשורה על-פי מרקוס","chapter":"9","verse":"49-50","text":"כל אדם יומלח באש. המלח הוא טוב, אך אם הוא מאבד את מליחותו הוא חסר תועלת; כיצד תוכלו להשיב לו את הטעם? על כן שימרו על המלח הנמצא בקרבכם וחיו בשלום איש עם רעהו.“"}]}