{"data":[{"book":"Matteus","chapter":"9","verse":"1","text":"Senere steg Jesus ombord i en båt og seilte over til Kapernaum, byen der han bodde."},{"book":"Matteus","chapter":"9","verse":"2","text":"Vel framme kom noen til ham med en lam som lå på en båre. Da Jesus så hvor stor tro de hadde, sa han til den lamme: ”Vær ikke lei deg, sønnen min. Jeg har tilgitt syndene dine!”"},{"book":"Matteus","chapter":"9","verse":"3","text":"Noen av de skriftlærde9:3 Fariseerne var eksperter på loven, som er et annet navn for hele den jødiske Skriften, det vil si Bibelens første del, den som vi kaller Det gamle testamente. mumlet da for seg selv: ”Han spotter9:3 Å spotte er å håne og snakke dårlig om noe som er hellig. og gjør seg selv til Gud!”"},{"book":"Matteus","chapter":"9","verse":"4","text":"Men Jesus visste hva de tenkte og spurte dem: ”Hvorfor tenker dere onde tanker?"},{"book":"Matteus","chapter":"9","verse":"5","text":"Er det ikke like umulig for et menneske å si til den lamme: ’Reis deg opp og gå’ som å si: ’Jeg tilgir deg syndene dine’?”"},{"book":"Matteus","chapter":"9","verse":"6","text":"Så vendte han seg til den lamme og sa: ”For å bevise at jeg, Menneskesønnen9:6 ”Menneskesønnen” er et hebraisk ord for å si ”av mennesker”. Det var en tittel på Messias, den lovede kongen, hentet fra Daniel 7:13-14., har makt til å tilgi synder her på jorden, sier jeg til deg: ’Reis deg opp, ta båren din og gå hjem!’ ”"},{"book":"Matteus","chapter":"9","verse":"7","text":"Og mannen reiste seg og gikk hjem."},{"book":"Matteus","chapter":"9","verse":"8","text":"Da folket så det som skjedde, ble de helt forskrekket. De hyllet Gud for at han hadde gitt en slik makt til mennesker."},{"book":"Matteus","chapter":"9","verse":"9","text":"Da Jesus gikk videre, fikk han se en toller9:9 Tollerne var jøder som arbeidet med å ta inn skatt til romerne, og de var foraktet av alle. som het Matteus, sitte utenfor tollboden sin. ”Kom og bli min disippel”, sa Jesus til ham. Matteus reiste seg og fulgte Jesus."},{"book":"Matteus","chapter":"9","verse":"10","text":"Senere da Jesus og disiplene spiste sammen i hjemmet til Matteus, var også mange av tollerens gamle kolleger blant gjestene, og en del andre ukjente folk."},{"book":"Matteus","chapter":"9","verse":"11","text":"Fariseerne9:11 Fariseerne var et religiøst parti blant jødene. De var svært nøye med å følge hele Moseloven og hadde for øvrig lagt til egne regler og forskrifter. var opprørt. ”Hvordan kan mesteren deres synke så dypt at han spiser sammen med tollere og syndere?” spurte de disiplene. Jesus hørte det og sa:"},{"book":"Matteus","chapter":"9","verse":"12","text":"”Det er ikke de friske som trenger lege, men de syke."},{"book":"Matteus","chapter":"9","verse":"13","text":"Gå bort og forsøk å forstå det Gud mener når han sier: ’Jeg vil heller at dere viser hverandre kjærlighet, enn at dere ofrer til meg.’9:13 Se Hosea 6:6. Min oppgave her på jorden er å føre syndere tilbake til Gud, ikke å ta hånd om dem som allerede følger hans vilje.”"},{"book":"Matteus","chapter":"9","verse":"14","text":"En dag kom disiplene til døperen Johannes og spurte Jesus: ”Hvorfor faster ikke disiplene dine, slik vi og fariseerne9:14 Fariseerne var et religiøst parti blant jødene. De var svært nøye med å følge hele Moseloven og hadde for øvrig lagt til egne regler og forskrifter. gjør?”"},{"book":"Matteus","chapter":"9","verse":"15","text":"Jesus svarte: ”Bryllupsgjestene kan vel ikke sørge og gå sultne uten mat mens brudgommen ennå er hos dem? Men en dag skal han bli tatt fra dem, og da kommer de til å faste."},{"book":"Matteus","chapter":"9","verse":"16","text":"Det finnes en tid og plass for alt. Ingen lapper for eksempel et gammelt klesplagg med et stykke nytt tøy som aldri har blitt vasket, for da krymper det nye tøyet og river i stykker plagget, slik at hullet blir enda større."},{"book":"Matteus","chapter":"9","verse":"17","text":"Ingen øser heller ny vin i gamle skinnsekker, for når vinen gjærer, blir sekkene sprengt og ødelagt, og vinen renner ut. Nei, ny vin blir lagret i nye sekker, for da blir både vinen og sekkene bevart.”"},{"book":"Matteus","chapter":"9","verse":"18","text":"Mens Jesus sa dette, kom en mann som var leder for synagogen9:18 Forstandere for jødene sine gudstjenester. og falt ned for han. ”Datteren min er nettopp død”, sa han. ”Kom og legg hendene på henne, så får hun livet tilbake.”"},{"book":"Matteus","chapter":"9","verse":"19","text":"Da reiste Jesus seg og fulgte med mannen, sammen med disiplene. Men mens de var på vei til hjemmet hans, kom"},{"book":"Matteus","chapter":"9","verse":"20","text":"en kvinne, som i tolv års tid hadde lidd av fryktelige blødninger. Hun nærmet seg Jesus bakfra og rørte ved dusken på kappen hans."},{"book":"Matteus","chapter":"9","verse":"21","text":"Hun tenkte: ”Om jeg bare får røre ved klærne hans kommer jeg til å bli frisk.”"},{"book":"Matteus","chapter":"9","verse":"22","text":"Da vendte Jesus seg rundt og fikk se henne: ”Min datter”, sa han, ”vær ikke urolig!9:22 I følge den jødiske loven var en kvinne med blødninger uverdig til å komme innfor Gud, og alle som rørte ved henne eller klærne hennes, ble uverdige. De må etterpå gå gjennom spesielle seremonier for å bli renset. Se Tredje Mosebok 15:19-30. Din tro har hjulpet deg.” Og fra dette øyeblikket av var kvinnen frisk."},{"book":"Matteus","chapter":"9","verse":"23","text":"Da Jesus kom fram til huset der lederen for synagogen bodde og hørte sørgemusikken og fikk se alle menneskene som gråt høyt og jamret seg,"},{"book":"Matteus","chapter":"9","verse":"24","text":"sa han: ”Gå ut herfra. Jenta er ikke død. Hun sover bare.”"},{"book":"Matteus","chapter":"9","verse":"25","text":"Men da folket hadde blitt jaget ut av huset, gikk Jesus inn i rommet der jenta lå, og tok henne i hånden. Straks reiste hun seg opp og var helt frisk."},{"book":"Matteus","chapter":"9","verse":"26","text":"Ryktet om det fantastiske som hadde skjedd, spredde seg som en løpeild i hele området."},{"book":"Matteus","chapter":"9","verse":"27","text":"Da Jesus dro fra hjemmet til jenta fulgte to blinde menn etter han og ropte: ”Jesus, du som skal arve kong Davids trone,9:27 På gresk: Davids sønn. Det var en tittel som jødene ga Messias, den lovede kongen. ha medfølelse med oss!”"},{"book":"Matteus","chapter":"9","verse":"28","text":"De gikk etter ham helt inn i huset der han bodde. Og Jesus spurte dem: ”Tror dere at jeg kan helbrede dere?”"},{"book":"Matteus","chapter":"9","verse":"29","text":"Da rørte han ved øynene deres og sa: ”Etter som dere tror, skal det også bli slik.”"},{"book":"Matteus","chapter":"9","verse":"30","text":"Plutselig kunne de se!"},{"book":"Matteus","chapter":"9","verse":"31","text":"Til tross for det han sa, var snart ryktet om han ute over hele distriktet."},{"book":"Matteus","chapter":"9","verse":"32","text":"Da de to mennene var på vei bort, kom noen til Jesus med en besatt som ikke kunne snakke."},{"book":"Matteus","chapter":"9","verse":"33","text":"Jesus drev ut den onde ånden, og straks kunne mannen snakke. Folket ble helt forundret og sa: ”Aldri før har noe slikt skjedd i Israel!”"},{"book":"Matteus","chapter":"9","verse":"34","text":"Da fariseerne9:34 Fariseerne var et religiøst parti blant jødene. hørte dette, sa de: ”Han driver ut de onde åndene med hjelp av Satan, som er høvding for de onde åndene!”"},{"book":"Matteus","chapter":"9","verse":"35","text":"Jesus gikk omkring til alle småplassene og byene og underviste i synagogene9:35 Synagogen er jødene sitt bygg for gudstjenester.. Hvor han enn kom, fortalte han det glade budskapet om at Gud vil frelse menneskene og gjøre dem til sitt eget folk.9:35 På gresk: evangelium om riket. Han helbredet alle slags sykdommer og plager."},{"book":"Matteus","chapter":"9","verse":"36","text":"Da han la merke til alt folket, fikk han medfølelse med dem, De hadde store problemer og visste ikke hvor de kunne få hjelp. De var som sauer uten gjeter."},{"book":"Matteus","chapter":"9","verse":"37","text":"”Høsten er stor, men arbeiderne er få”, sa han til disiplene."},{"book":"Matteus","chapter":"9","verse":"38","text":"”Be derfor den som har ansvaret for innhøstingen, at han sender ut flere arbeidere på feltet.”"}]}