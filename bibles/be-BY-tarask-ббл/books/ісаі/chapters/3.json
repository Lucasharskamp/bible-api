{"data":[{"book":"ІСАІ","chapter":"3","verse":"1","text":"Вось, Гасподзь, Гасподзь Саваоф, адбярэ ў Ерусаліма і ў Юды посах і кій, усякае сілкаваньне хлебам і ўсякае сілкаваньне вадою,"},{"book":"ІСАІ","chapter":"3","verse":"2","text":"адважнага правадыра і ваяра, судзьдзю і прарока, і празорцу і старца,"},{"book":"ІСАІ","chapter":"3","verse":"3","text":"пяцідзясяцкага, і заможніка, і радцу, і мудрага мастака, і майстра ў слове."},{"book":"ІСАІ","chapter":"3","verse":"4","text":"І дам ім хлапцоў у начальнікі, і дзеці будуць валадарыць над імі."},{"book":"ІСАІ","chapter":"3","verse":"5","text":"І ў народзе адзін будзе прыгнятацца другім, і кожны блізкім сваім; малады будзе нахабна заносіцца над старым, і прасталюднік над заможнікам."},{"book":"ІСАІ","chapter":"3","verse":"6","text":"Тады ўхопіцца чалавек за брата свайго, у сямэі бацькі свайго, і скажа: «у цябе ёсьць адзеньне, будзь нашым правадыром, і хай будуць гэтыя руіны пад рукою тваёю»."},{"book":"ІСАІ","chapter":"3","verse":"7","text":"А ён з прысягаю скажа: «не магу загоіць ранаў грамадства; і ў маім доме няма ні хлеба, ні вопраткі; не рабеце мяне правадыром народу»."},{"book":"ІСАІ","chapter":"3","verse":"8","text":"Так рухнуў Ерусалім, і ўпаў Юда, бо язык іх і дзеі іхнія - супроць Госпада, абразьлівыя вачам славы Ягонай."},{"book":"ІСАІ","chapter":"3","verse":"9","text":"Выраз іх твараў сьведчыць супроць іх, і пра грэх свой яны расказваюць адкрыта, як Садомляне, не хаваюць: гора душы іхняй! бо самі на сябе наклікаюць ліха."},{"book":"ІСАІ","chapter":"3","verse":"10","text":"Скажэце праведніку, што добра яму: бо ён будзе есьці плады ўчынкаў сваіх;"},{"book":"ІСАІ","chapter":"3","verse":"11","text":"а беззаконьніку гора: бо будзе яму адплата за дзеі рук ягоных."},{"book":"ІСАІ","chapter":"3","verse":"12","text":"Прыгнятальнікі народу Майго - дзеці, і жанчыны валадараць над ім. Народзе Мой! правадыры твае ўводзяць цябе ў аблуду, і дарогу сьцежак тваіх папсавалі."},{"book":"ІСАІ","chapter":"3","verse":"13","text":"Паўстаў Гасподзь на суд - і стаіць, каб судзіць народы."},{"book":"ІСАІ","chapter":"3","verse":"14","text":"Гасподзь уступае ў суд са старэйшынамі народу Свайго і з князямі яго: вы спустошылі вінаграднік; нарабаванае ў беднага - у вашых дамах."},{"book":"ІСАІ","chapter":"3","verse":"15","text":"Навошта ўціскаеце люд Мой і прыгнятаеце бедных? кажа Гасподзь, Гасподзь Саваоф."},{"book":"ІСАІ","chapter":"3","verse":"16","text":"І сказаў Гасподзь: за тое, што пышаюцца дочкі Сіёна, і ганарыста ходзяць, падняўшы шыю, і спакушаюць вачыма, і выступаюць гардзейскай хадою, і брынчаць ланцужкі на іхніх нагах,"},{"book":"ІСАІ","chapter":"3","verse":"17","text":"сьпляшывіць Гасподзь цемя дочкам Сіёна, і адкрые Гасподзь сарамату іхнюю."},{"book":"ІСАІ","chapter":"3","verse":"18","text":"У той дзень адбярэ Гасподзь аздобы: прыгожыя ланцужкі на нагах і спражкі, і зорачкі, і дыядэмы,"},{"book":"ІСАІ","chapter":"3","verse":"19","text":"завушніцы, і пацеркі, і наплечнікі, і вяслы і бранзалеткі, і паясы, і пляшачкі з пахошчамі, і падвескі чароўныя,"},{"book":"ІСАІ","chapter":"3","verse":"20","text":"пярсьцёнкі і колцы ў нос,"},{"book":"ІСАІ","chapter":"3","verse":"21","text":"вопратку і сподняе, і хусткі, і кашалькі,"},{"book":"ІСАІ","chapter":"3","verse":"22","text":"сьветлыя шаты і вэлюмы, і павязкі, і покрывы."},{"book":"ІСАІ","chapter":"3","verse":"23","text":"І будзе замест пахошчаў смурод, і замест пояса будзе вяроўка, і замест кудзерак плешына, і замест багатае шаты вярэта цесная, замест хараства кляймо ганьбы."},{"book":"ІСАІ","chapter":"3","verse":"24","text":"Мужчыны твае загінуць ад меча, і адважнікі твае - на вайне."},{"book":"ІСАІ","chapter":"3","verse":"25","text":"І будуць енчыць і плакаць брамы сталіцы, і будзе яна сядзець на зямлі спусташэньня."}]}