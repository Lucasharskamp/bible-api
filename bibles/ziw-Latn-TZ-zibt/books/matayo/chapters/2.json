{"data":[{"book":"Matayo","chapter":"2","verse":"1","text":"Yesu elekagwa mo mzi wa Beselehemu uko Yudeya, mwe chipindi umo Helode endaga Seuta. Vikaheza, wantu wamanyi wa ntondo weza wakalaila ntendele yo ulailo wa zuwa wa Yelusalemu,"},{"book":"Matayo","chapter":"2","verse":"2","text":"niyo wauza, “Ekuhi umwana elekwe, akunga atende Seuta ywa Wayahudi? Chiwona ntondo yakwe umo ikalaila ko ulailo we dizuwa, ivyo chiza kumvikila.”"},{"book":"Matayo","chapter":"2","verse":"3","text":"Seuta Helode eze eve ayo, engilwa ni chinyulu, hamwenga na chila yumwenga wo mzi wa Yelusalemu."},{"book":"Matayo","chapter":"2","verse":"4","text":"Awetanga wakulu wa walavyantambiko wose hamwenga na wahinyi wa Sigilizi na kuwauza, “Kulisito Mkombola nelekwe kuhi?”"},{"book":"Matayo","chapter":"2","verse":"5","text":"Wahitula, Nelekwe mo mzi wa Beselehemu, uko Yudeya. Vino nivyo alongile, muwoni"},{"book":"Matayo","chapter":"2","verse":"6","text":"Beselehemu mwe isi ya Yuda,"},{"book":"Matayo","chapter":"2","verse":"7","text":"Vikaheza Helode awetanga wamanyi wa ntondo wajeni walaile ko ulailo we dizuwa ko mdugano wa chinyele nakubunkula chipindi cha chindedi chilaile intondo."},{"book":"Matayo","chapter":"2","verse":"8","text":"Niyo awasigila waite Beselehemu kwa sigilizi zino, “Hitani mkalonde vyedi mwana alekwe, aho namumwone, mwize mnigambile, chani nami hamvikile.”"},{"book":"Matayo","chapter":"2","verse":"9","text":"Weze waheze kumwiva Seuta, watoza sila waita, ntondo nayo waiwonaga ko ulailo we dizuwa yawalongoza hadya eli umwana."},{"book":"Matayo","chapter":"2","verse":"10","text":"Weze waiwone intondo, niyo weleleswa."},{"book":"Matayo","chapter":"2","verse":"11","text":"Wengila mwe nyumba, weze wamwone umwana hamwenga na mamiyakwe Maliyamu, wafika madi kumvikila. Walavya majeleko yawo na kumwinka, zahabu, mavuta ya yombe kulu yakwitangwa manemane na uvumba."},{"book":"Matayo","chapter":"2","verse":"12","text":"Niyo wauya kwe kaya yawo kwa sila ntuhu, kwaviya Chohile awafundaga mwe sozi wasekuya kwa Helode."},{"book":"Matayo","chapter":"2","verse":"13","text":"Weze wahalawe mndima ywa kwembingu ywa Zumbe amlaila Yusufu mwe sozi nakumgamba, “Helode namlonde umwana chani amkome. Ivyo halaweni, mguhe umwana hamwenga na mamiyakwe mnyilikile Misili, mwikale uko kubula hadya hunga hugambile uhalawe.”"},{"book":"Matayo","chapter":"2","verse":"14","text":"Ivyo ahalawa, amguha umwana hamwenga na mamiyakwe nechilo na kwita Misili,"},{"book":"Matayo","chapter":"2","verse":"15","text":"hantu ekalaga kubula mo kubanika kwa Helode. Vino vyadamanyikaga saviya Zumbe alongaga kujinkila muwoni vilaila chindedi, “Simwitanga Mwanangu kulaila Misili.”"},{"book":"Matayo","chapter":"2","verse":"16","text":"Helode eze abunkule kugamba wajeni walaile ko ulailo we dizuwa wamzunguluka, kengilwa ni maya. Alavya sigilizi za kukoma wana chilume mwe Beselehemu hamwenga na we mjihi wata mihilimo midi na wadodo wawo. Vino vyadamanyikaga kutimilana na viya amanyaga kwa awajeni mwe chipindi che ntondo yalailaga."},{"book":"Matayo","chapter":"2","verse":"17","text":"Naho uwoni wa muwoni Yelemiya wachintaga saviya alongaga,"},{"book":"Matayo","chapter":"2","verse":"18","text":"“Izwi diivika kulaila uko Lama,"},{"book":"Matayo","chapter":"2","verse":"19","text":"Helode eze abanike mndima ywa kwembingu ywa Zumbe amwizila Yusufu mwe sozi uko Misili,"},{"book":"Matayo","chapter":"2","verse":"20","text":"na kumgamba, “Halawe, mguhe umwana hamwenga na mamiyakwe mfose muye mwe isi ya Izulaeli, kwaviya wadya nawakaunga wamkome umwana wabanika.”"},{"book":"Matayo","chapter":"2","verse":"21","text":"Elo Yusufu ahalawa, amguha umwana hamwenga na mamiyakwe, wafosa wauya Izulaeli."},{"book":"Matayo","chapter":"2","verse":"22","text":"Mna Yusufu eze eve kugamba Alikelayo nendile akalongoza hantu ha tatiyakwe Helode saviya zumbe ywa Yudeya, nakogoha kwita uko. Enkagwa sigilizi mwe sozi, ivyo aita mwe si ya Galilaya."},{"book":"Matayo","chapter":"2","verse":"23","text":"Kaita kwikala mwe mzi ukwitangwa Nazaleti. Ivyo viya wawoni walongaga vilaila, “Netangwe Mntu ywa Nazaleti.”"}]}