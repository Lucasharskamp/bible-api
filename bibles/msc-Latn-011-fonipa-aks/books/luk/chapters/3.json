{"data":[{"book":"LUK","chapter":"3","verse":"1","text":"Nba, Rɔmu mansaba Tiberi la mansaya san tan ni looluna, Ponse Pilate tɛrɛ ye Jude mara kun na, ni Herodi tɛrɛ ye Kalile mara kun na, ni a kɔrɔcɛ Filipe tɛrɛ ye Iture ni Tirakoniti marailu kun na, a ni Lisaniyasi tɛrɛ ye Abilɛni mara kun na."},{"book":"LUK","chapter":"3","verse":"2","text":"Anasi ni Kayifasi tɛrɛ ye sarakalasela kuntiibaya la."},{"book":"LUK","chapter":"3","verse":"3","text":"Yaya wulira wo rɔ, ka wa kawandili kɛ Juridɛn Ba fan dɔ. A ka a fɔ mɔɔilu yɛ ko ii ye sun ji rɔ tubi kanma, sa Alla ri yafa ii julumun dɔ."},{"book":"LUK","chapter":"3","verse":"4","text":"Wo kɛra ikomin Nabi Esayi ka a sɛbɛ ɲa mɛn ma ko:"},{"book":"LUK","chapter":"3","verse":"5","text":"Dinban kɔndɔla bɛɛ ye lafa."},{"book":"LUK","chapter":"3","verse":"6","text":"Wo wa kɛ, adamadenilu bɛɛ ri Alla la kisi ko yen.»"},{"book":"LUK","chapter":"3","verse":"7","text":"Jama tɛrɛ ye nala Yaya ma sun ji rɔ kanma. A ka a fɔ doilu yɛ ko: «Aileilu fɔnfɔnni, yon ka Alla la kititɛɛ ɲafɔ ai yɛ?"},{"book":"LUK","chapter":"3","verse":"8","text":"Ai ye kɛwali kɛ ikomin jiri den mɛn da yiraka ko ai tubini. Ai kana a fɔ ai jɛrɛ yɛ ko ‹Iburahima ye an fa le ri.› Baa n ye fɔla ai yɛ ko Alla ri se kaba ɲin kɛla Iburahima denilu di."},{"book":"LUK","chapter":"3","verse":"9","text":"Sisen, tɛɛran da wuli jiri lulu tɛɛ kanma. Jiri mɛnilu tɛ den ɲuma kɛla, woilu ri tɛɛ ka lafili ta rɔ.»"},{"book":"LUK","chapter":"3","verse":"10","text":"Mɔɔilu ka Yaya maɲininka ko: «An ye nfen de kɛ wo rɔ?»"},{"book":"LUK","chapter":"3","verse":"11","text":"Yaya ka ii jabi: «Duruki kɔrɔbila fila ye mɛn bolo, wo ye fɛriyatɔ sɔ duruki kelen na. Dɔɔnin fen tii, wo fanan ye mɔɔ sɔ wo ɲa ma.»"},{"book":"LUK","chapter":"3","verse":"12","text":"Niisankɔmirala doilu fanan nani sun ji rɔ kanma. Ii ka Yaya maɲininka ko: «Karanmɔɔ, an ye nfen de kɛ wo rɔ?»"},{"book":"LUK","chapter":"3","verse":"13","text":"A ka a fɔ ii yɛ ko: «Ai ka kan ka jate mɛn mira mansa yɛ, ai ye dan wo ma. Ai kana foyi la wo kan.»"},{"book":"LUK","chapter":"3","verse":"14","text":"Kɛlɛden doilu fanan nara a maɲininka ko: «Andeilu don? Andeilu ka kan ka nfen de kɛ wo rɔ?» A ka ii jabi: «Ai kana mɔɔ bolofen si mira a la fanka la. Ai kana maborili kɛ wuya la fanan. Ai ye ai wasa don ai sara rɔ.»"},{"book":"LUK","chapter":"3","verse":"15","text":"Ii bɛɛ tɛrɛ ye imirila ii jusu rɔ ko: «Mɔɔ Ɲenematɔmɔnin mɛn ko fɔni, Yaya le wo ri wo rɔ wa?» Baa, mɔɔilu tɛrɛ ye wo kisiba makɔnɔla."},{"book":"LUK","chapter":"3","verse":"16","text":"Ka bɛn ii miriya wo ma, Yaya ka a fɔ ii yɛ ko: «Nde ye ai sunna ji rɔ, kɔni dogbɛrɛ natɔ n kɔ, mɛn fanka ka bon n ta ri. Hali ka n birin ka a la sanbara julu fulɛn a yɛ, wo ka bon nde ma. Ale natɔ ai sunna Alla la Nii Sɛniman dɔ, a ni ta!"},{"book":"LUK","chapter":"3","verse":"17","text":"A la fɛrɛ ye a bolo, a ri a la sɛnɛ suman bu ni a fofo ni a kisɛ bɔ a ɲɔɔn dɔ fɛrɛ mɛn na. A wa wuli wo baara kanma, a ri suman kisɛ ni a bu bɔ ɲɔɔn dɔ. A ri suman kisɛ kɛ bondon kɔndɔ, ka ban ka bu bɛɛ janin ta la. Ta wo ye ta sabali ri, mɛn tɛ ban habadan.»"},{"book":"LUK","chapter":"3","verse":"18","text":"Yaya ka fen siyaman fɔ ii yɛ, ka ii kawandi, ka Alla la kibaro ɲuma lase ii ma."},{"book":"LUK","chapter":"3","verse":"19","text":"Yaya ka jamanatii Herodi jalaki fanan, ka a masɔrɔn a tun da a kɔrɔcɛ muso Herodiyasi mira a la. Yaya ka Herodi jalaki kojuu siyaman dɔ."},{"book":"LUK","chapter":"3","verse":"20","text":"Jalakili wo gbara Herodi la, fɔɔ ka Yaya mira ka a bila kaso la. Herodi ka kojuu kɛ wo rɔ, ka wo fanan la a la kojuu tɔilu bɛɛ kan."},{"book":"LUK","chapter":"3","verse":"21","text":"Mɔɔilu ye nala sun ji rɔ kanma tuma mɛn na, Isa fanan nara a sun diya ji rɔ3.21 Wo tuma, Yaya ma bila kaso la burun.. Ka Isa to Alla matarala sun ji rɔ diya ye, sankolo lakara."},{"book":"LUK","chapter":"3","verse":"22","text":"Alla la Nii Sɛniman ka kanba fari ɲɔɔn ta ka jii Isa kan. Kumakan do bɔra sankolo rɔ ka a fɔ ko: «N niikan dencɛ le i ri. I duman n yɛ kosɛbɛ!»"},{"book":"LUK","chapter":"3","verse":"23","text":"Isa bɔra sun ji rɔ diya ka a la baara damira. Wo ka a tɛrɛn a ra san bisawa ɲɔɔn sɔrɔn. Mɔɔilu tɛrɛ a jatela Yusufu dencɛ le ri."},{"book":"LUK","chapter":"3","verse":"24","text":"Heli tɛrɛ Matati den de ri."},{"book":"LUK","chapter":"3","verse":"25","text":"Yusufu tɛrɛ Matatiyasi den de ri."},{"book":"LUK","chapter":"3","verse":"26","text":"Nakayi tɛrɛ Maati den de ri."},{"book":"LUK","chapter":"3","verse":"27","text":"Joda tɛrɛ Jowanan den de ri."},{"book":"LUK","chapter":"3","verse":"28","text":"Nɛri tɛrɛ Mɛlɛki den de ri."},{"book":"LUK","chapter":"3","verse":"29","text":"Eri tɛrɛ Josuwe den de ri."},{"book":"LUK","chapter":"3","verse":"30","text":"Lebi tɛrɛ Simeyɔn den de ri."},{"book":"LUK","chapter":"3","verse":"31","text":"Eliyakimu tɛrɛ Mɛliya den de ri."},{"book":"LUK","chapter":"3","verse":"32","text":"Mansa Dawuda tɛrɛ Jɛsɛ den de ri."},{"book":"LUK","chapter":"3","verse":"33","text":"Nasun tɛrɛ Aminadabu den de ri."},{"book":"LUK","chapter":"3","verse":"34","text":"Yahuda tɛrɛ Yakuba den de ri."},{"book":"LUK","chapter":"3","verse":"35","text":"Nakori tɛrɛ Seruki den de ri."},{"book":"LUK","chapter":"3","verse":"36","text":"Sala tɛrɛ Kanaan den de ri."},{"book":"LUK","chapter":"3","verse":"37","text":"Lamɛki tɛrɛ Metusalemu den de ri."},{"book":"LUK","chapter":"3","verse":"38","text":"Kenan tɛrɛ Enosi den de ri."}]}