{"data":[{"book":"Hebritɔwo","chapter":"10","verse":"1","text":"Se la nye nu nyui siwo gbɔna la ƒe vɔvɔli ko, eye menye nua ŋutɔwo o. Le susu sia ta la, vɔsa siwo wowɔna agbadree ƒe sia ƒe la mate ŋu awɔ ame siwo va subɔnɛ la blibo gbeɖe o."},{"book":"Hebritɔwo","chapter":"10","verse":"2","text":"Ne ɖe vɔsa mawo te ŋu wɔ wo blibo la, ne womedzudzɔ vɔsasa oa? Elabena anye ne vɔsa la kɔ ame siwo sanɛ la ŋuti zi ɖeka hena ɣeyiɣiawo katã, eye woƒe dzitsinyawo magabu fɔ wo le woƒe nu vɔ̃wo ta o."},{"book":"Hebritɔwo","chapter":"10","verse":"3","text":"Ke vɔsa mawo ɖoa ŋku nu vɔ̃ dzi na ameawo ƒe sia ƒe,"},{"book":"Hebritɔwo","chapter":"10","verse":"4","text":"elabena mele bɔbɔe be nyitsuwo kple gbɔ̃wo ƒe ʋu naɖe nu vɔ̃ ɖa o."},{"book":"Hebritɔwo","chapter":"10","verse":"5","text":"Eya ta esi Kristo va xexea me la, egblɔ be:"},{"book":"Hebritɔwo","chapter":"10","verse":"6","text":"eye numevɔsa kple nu vɔ̃ vɔsawo hã medzea ŋuwò o."},{"book":"Hebritɔwo","chapter":"10","verse":"7","text":"Tete megblɔ be, ‘Nyee nye esi,"},{"book":"Hebritɔwo","chapter":"10","verse":"8","text":"Gbã la, egblɔ be, “Vɔsawo, numemewo kple numevɔsawo kple nu vɔ̃ vɔsawo la, mèdi wo o, eye womedzea ŋuwò hã o.” Togbɔ be se la bia be woawɔ wo hã."},{"book":"Hebritɔwo","chapter":"10","verse":"9","text":"Tete wògblɔ be, “Nyee nye esi, meva be mawɔ wò lɔlɔ̃nu.” Ale wòɖe se gbãtɔ la ɖa be wòaɖo evelia anyi."},{"book":"Hebritɔwo","chapter":"10","verse":"10","text":"Eye to Mawu ƒe lɔlɔ̃nuwɔwɔ me wowɔ mí kɔkɔe to Yesu Kristo ƒe ŋutilã si wòtsɔ sa vɔe hena ɣeyiɣiwo katã la me."},{"book":"Hebritɔwo","chapter":"10","verse":"11","text":"Nunɔla la wɔa eƒe vɔsasadɔwo gbe sia gbe, eye nenema ke wòwɔ vɔsa mawo ke edziedzi, vɔsa siwo mate ŋu aɖe nu vɔ̃ ɖa akpɔ gbeɖe o."},{"book":"Hebritɔwo","chapter":"10","verse":"12","text":"Ke esi nunɔla sia ya sa vɔ ɖe nu vɔ̃wo ta zi ɖeka hena ɣeyiɣiawo katã la eyi ɖanɔ Mawu ƒe nuɖusime."},{"book":"Hebritɔwo","chapter":"10","verse":"13","text":"Tso ɣe ma ɣi la, ele lalam be woatsɔ eƒe futɔwo awɔ eƒe afɔɖodzinui."},{"book":"Hebritɔwo","chapter":"10","verse":"14","text":"Elabena to vɔsa ɖeka si wòwɔ me la, ewɔ ame siwo ŋuti kɔm wòle la blibo tegbetegbe le Mawu ƒe ŋkume."},{"book":"Hebritɔwo","chapter":"10","verse":"15","text":"Gbɔgbɔ Kɔkɔe hã ɖi ɖase tso esia ŋuti; gbã la egblɔ be,"},{"book":"Hebritɔwo","chapter":"10","verse":"16","text":"“Esia nye nu si mabla kpli wo le ɣeyiɣi ma megbe,"},{"book":"Hebritɔwo","chapter":"10","verse":"17","text":"Egagblɔ kpe ɖe eŋu be,"},{"book":"Hebritɔwo","chapter":"10","verse":"18","text":"Eye afi si wotsɔ nu siawo ke le la, vɔsasa ɖe nu vɔ̃ ta megahiã o."},{"book":"Hebritɔwo","chapter":"10","verse":"19","text":"Eya ta nɔvi lɔlɔ̃wo, esime kakaɖedzi le mía si be miage ɖe Kɔkɔeƒe ƒe Kɔkɔeƒe la to Yesu ƒe ʋu me ŋuti la,"},{"book":"Hebritɔwo","chapter":"10","verse":"20","text":"eʋu mɔ yeye kple mɔ gbagbe na mí to xɔmetsovɔ si nye eƒe ŋutilã la me."},{"book":"Hebritɔwo","chapter":"10","verse":"21","text":"Eye esi nunɔlagã le mía si le Mawu ƒe aƒe nu ta la,"},{"book":"Hebritɔwo","chapter":"10","verse":"22","text":"mina míate ɖe Mawu ŋu le dzi vavã me kple xɔse ƒe kakaɖedzi blibo la me kple dzi siwo ŋu wohlẽ ʋu ɖo be wòaklɔ mía ŋuti tso dzitsinya vɔ̃ɖiwo me, eye wòale tsi na míaƒe ŋutilãwo kple tsi zɔzrɔ̃e."},{"book":"Hebritɔwo","chapter":"10","verse":"23","text":"Mina míalé mɔkpɔkpɔ si me míeʋu la me ɖe asi maʋamaʋãe, elabena ame si do ŋugbea la nye nuteƒewɔla."},{"book":"Hebritɔwo","chapter":"10","verse":"24","text":"Eye mina míabu ale si míado ŋusẽ mía nɔewo la ŋuti be woayi dzi le lɔlɔ̃ kple dɔ nyui wɔwɔ me."},{"book":"Hebritɔwo","chapter":"10","verse":"25","text":"Migana míagbɔdzɔ le míaƒe takpeƒewo dede me o, abe ale si ame aɖewo tsɔe ɖo dɔe nɔa kuvia wɔm ene o, ke boŋ mina míade dzi ƒo na mía nɔewo, vevietɔ esi mienyae be eƒe ŋkeke la te tu aƒe kpokploe."},{"book":"Hebritɔwo","chapter":"10","verse":"26","text":"Ne míebua le nu vɔ̃ wɔwɔ dzi, esi míenya nyateƒe la vɔ megbe la, vɔsasa ɖe nu vɔ̃wo ta aɖeke megali o,"},{"book":"Hebritɔwo","chapter":"10","verse":"27","text":"ke nu si ko míanɔ mɔ kpɔm na le ŋɔdzi gã aɖe me lae nye ʋɔnudɔdrɔ̃ kple dzo bibi si ava fia Mawu ƒe futɔwo."},{"book":"Hebritɔwo","chapter":"10","verse":"28","text":"Ame sia ame si ada le Mose ƒe se dzi la, woƒua kpee nublanuimakpɔmakpɔtɔe le ɖaseɖila eve alo etɔ̃ ƒe nya nu."},{"book":"Hebritɔwo","chapter":"10","verse":"29","text":"Tohehe gã kae miesusu be mehedze na ame si titi afɔ ɖe Mawu ƒe Vi la dzi oa? Ame si do ŋunyɔ nubabla la ƒe ʋu si klɔ eŋuti la abe nu makɔmakɔ wònye ene, eye wòdzu amenuveve ƒe Gbɔgbɔ la?"},{"book":"Hebritɔwo","chapter":"10","verse":"30","text":"Elabena míenya ame si gblɔ be, “Hlɔ̃biabia la tɔnyee, maɖo eteƒe nɛ,” egagblɔ hã be, “Aƒetɔ la adrɔ̃ ʋɔnu eƒe dukɔ la.”"},{"book":"Hebritɔwo","chapter":"10","verse":"31","text":"Enye ŋɔdzinu be ame aɖe nage ɖe Mawu gbagbe la ƒe asi me."},{"book":"Hebritɔwo","chapter":"10","verse":"32","text":"Miɖo ŋku ŋkeke siwo do ŋgɔ la dzi esi miexɔ kekeli la vɔ la, mienɔ te sesĩe to ʋiʋli geɖewo me, mieto fukpekpe hã me kalẽtɔe."},{"book":"Hebritɔwo","chapter":"10","verse":"33","text":"Ɣe aɖewo ɣi la wodzua mi le dutoƒo, eye wotia mia yome, ɣe bubu ɣiwo la, mienɔ te kpe ɖe ame siwo nɔ xaxa mawo ke me la ŋuti."},{"book":"Hebritɔwo","chapter":"10","verse":"34","text":"Miefa konyi kple ame siwo wode gaxɔ me, eye esi woxɔ miaƒe nunɔamesiwo le mia si akpasesẽtɔe la, miexɔe kple dzidzɔ, elabena miawo ŋutɔ mienyae be nunɔamesi siwo nyo sãa wu, eye womenyunyɔna o la le mia si."},{"book":"Hebritɔwo","chapter":"10","verse":"35","text":"Eya ta dzi megaɖe le mia ƒo o, elabena miaƒe dzideƒo ahe fetu geɖe vɛ na mi."},{"book":"Hebritɔwo","chapter":"10","verse":"36","text":"Ele be miado vevie, ale be ne miewɔ Mawu ƒe lɔlɔ̃nu la, miaxɔ nu si ƒe ŋugbe wòdo la."},{"book":"Hebritɔwo","chapter":"10","verse":"37","text":"Elabena le ɣeyiɣi kpui aɖe megbe la,"},{"book":"Hebritɔwo","chapter":"10","verse":"38","text":"Ke nye dzɔdzɔetɔ la anɔ agbe to xɔse me."},{"book":"Hebritɔwo","chapter":"10","verse":"39","text":"Ke míawo ya míele abe ame siwo de megbe, eye wotsrɔ̃ la ene o, ke boŋ míenye ame siwo xɔe se, eye míekpɔ ɖeɖe."}]}