{"data":[{"book":"Mateyi","chapter":"19","verse":"1","text":"Yesu akamalili kudeta filongu fila, kawuka Galilaya, kayenda Yudeya kumwambu ya lweni Yoludani."},{"book":"Mateyi","chapter":"19","verse":"2","text":"Vandu vatangalili vamukovikela, mweni kavalowola."},{"book":"Mateyi","chapter":"19","verse":"3","text":"Mafwalisayu vamu vamwisilili, vamudasha kwa kumushengeta, “Wuli, malawu vetu vakujumisha mlumi kumleka mdala mundu kwanongwa yoyosi?”"},{"book":"Mateyi","chapter":"19","verse":"4","text":"Yesu kavayangula, “Wuli, musoma duhu Mumayandiku Vang'alili, kucha pakwandi Chapanga amulumbili mundu mlumi na mdala,"},{"book":"Mateyi","chapter":"19","verse":"5","text":"Chapanga adetili, ‘Kwa nongwa ayi mlulumi damuleki Tati waki na mawaki davayibavi na mdala mundu na veni davavi yumu?’"},{"book":"Mateyi","chapter":"19","verse":"6","text":"Ponopa, veni vavili kandi ha ila mundu yumu. Topi chavikili pamu Chapanga, mundu akotoo kuchilekanisha.”"},{"book":"Mateyi","chapter":"19","verse":"7","text":"Lakini Mafwalisayu vamudasha, “Nongwa liki Musa atulayishili kumleka mdala mbaka yiyandikiwi talaka ndi alekiwi?”"},{"book":"Mateyi","chapter":"19","verse":"8","text":"Yesu kavayangula, “Musa avajumishili kuvaleka vadala venu nongwa ndima shenu sidindala. Lakini yavelili nahawu ha Chapanga palumbeyi mlima."},{"book":"Mateyi","chapter":"19","verse":"9","text":"Topi, nguvawombela, mundu yamleka mdala mundu na kumuheta wingi akali akagola uwoni, ila paamleka kwanongwa ya uwoni wa mdala yula.”"},{"book":"Mateyi","chapter":"19","verse":"10","text":"Vanachuli vaki vamuwombela, “Kucha milandu ya mlumi na mdala yiva naha, ngiba kuleka kuheta.”"},{"book":"Mateyi","chapter":"19","verse":"11","text":"Yesu kavawombela, “Vosi ha yivawesha kupokela chilongu achi, ila vala hela yavatangili Chapanga."},{"book":"Mateyi","chapter":"19","verse":"12","text":"Nongwa kuna nongwa simu simugola mundu aleki kuheta, vamonga kwanongwa vawoneka nahawu na vamonga kwanongwa vagoliwa nahawu na vandu na vamonga vawona ngiba vakotoo kuheta kwanongwa ya wutwa wa kumbindi kwa Chapanga. Yawesha kupokela ng'ulilu ayi apokeli.”"},{"book":"Mateyi","chapter":"19","verse":"13","text":"Pambeli vandu vamuyeghela Yesu vana vadokwa avavikili mawoku na kuvadadavila kwa Chapanga. Lakini vanachuli vavalakalila."},{"book":"Mateyi","chapter":"19","verse":"14","text":"Yesu kadeta, “Muvaleki vana ava vayisi kwa nenga, mukotoo kuvakana nongwa Wutwa wa kumbindi kwa Chapanga ndi wa vandu yivaveli kucha vana ava.”"},{"book":"Mateyi","chapter":"19","verse":"15","text":"Topi, kavavikila mawoku, pambeli kawuka."},{"book":"Mateyi","chapter":"19","verse":"16","text":"Mundu yumu ayisili kwa Yesu, kamudasha, “Muwula, goli chindu liki chinofu ili ndiwupati unofu wa jola?”"},{"book":"Mateyi","chapter":"19","verse":"17","text":"Yesu kamuwombela, “Mbona ukudasha milandu ya nyanyi? Kuna yumu hela yaveli msangi. Pawudayila kwingila muunofu wa jola, koli Malawu va Chapanga.”"},{"book":"Mateyi","chapter":"19","verse":"18","text":"Yula mundu kamudasha, malawu voti?"},{"book":"Mateyi","chapter":"19","verse":"19","text":"vapikanishi tati waku na mawu waku na umutami mjofi mwawu ngimu witama umweni.”"},{"book":"Mateyi","chapter":"19","verse":"20","text":"Yula chijana kamuwombela, “Fyosi afi ndifikola: chamunu goli liki?”"},{"book":"Mateyi","chapter":"19","verse":"21","text":"Yesu kamuwombela, “Leki ukudayila kuva nyanyi, yendi kawuli mali shaku, mbiya dawusipati uvapi vagaju na yuwi dawuvi na lusanja kwa Chapanga pambeli wisi ungovikeli.”"},{"book":"Mateyi","chapter":"19","verse":"22","text":"Yula chijana papikanishili afi, kawuka kunu pang'ong'oteka, nongwa aveli mlundamali."},{"book":"Mateyi","chapter":"19","verse":"23","text":"Topi Yesu kavawombela vanachuli vaki, “Nakaka nguvawombela, yidindala munu kwa mulundamali kwingila Muwutwa wa kumbindi kwa Chapanga."},{"book":"Mateyi","chapter":"19","verse":"24","text":"Kandi nguvawombela, yipusuka nendu kwa ndembu kwingila muchilanga cha sasiya, pitu mulundamali kwingila muwutwa wa kumbindi kwa Chapanga,”"},{"book":"Mateyi","chapter":"19","verse":"25","text":"Vala vanachuli pavapikanishili nawula vajinga munu, vamudasha, “Leki yiva nahawu, ghani dalowoki?”"},{"book":"Mateyi","chapter":"19","verse":"26","text":"Yesu kavalola, kadeta, “kwa mundu fidindala, lakini kwa Chapanga findu fyosi fipusuka.”"},{"book":"Mateyi","chapter":"19","verse":"27","text":"Pambeli Petili kadeta, “Yufwi tufileka fyosi tukukovikela, datupati liki?”"},{"book":"Mateyi","chapter":"19","verse":"28","text":"Yesu kavawombela, “Nguvawombela nakaka mwana wa mundu payikala muchigoda cha wutwa wa muukomi, yumwi lilongu na vavili yimungovikela damwikali mufigoda pamuvahigha makabila lilongu na vavili va Isilaeli."},{"book":"Mateyi","chapter":"19","verse":"29","text":"Na mundu yayilekili nyumba, mlongu awu muhaja, tati awu mawu, vana awu fitava kwanongwa ya nenga, dapokeli myanja mya na nendu, dapati na unofu wa jola."},{"book":"Mateyi","chapter":"19","verse":"30","text":"Lakini yivaveli vakwaa davavi kumbeli na yivavelili kumbeli davavi vakwaa."}]}