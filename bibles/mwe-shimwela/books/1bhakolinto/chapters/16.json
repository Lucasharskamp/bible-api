{"data":[{"book":"1 Bhakolinto","chapter":"16","verse":"1","text":"Nnaino, ga mishango ku bhandunji bha ukonjelo bha ku Yelushalemu, ntendanje malinga shinajiye ku makanisha ga Shilambo sha ku Galatia."},{"book":"1 Bhakolinto","chapter":"16","verse":"2","text":"Lyubha lya Jumapili kila mundu munkumbi gwenunji, agoye mmbiya malinga shapatile, nkupinga pushing'ishepo nnaishumbuyanje kushoya mishango kabhili."},{"book":"1 Bhakolinto","chapter":"16","verse":"3","text":"Mobha gushing'ishe kungwenunji, shinaatumanje bhushimwaagulanje munkumbi gwenunji bhala, bhapelekanje bhaluwa na mishango jenunji ku Yelushalemu."},{"book":"1 Bhakolinto","chapter":"16","verse":"4","text":"Ipingwaga na nne nyende, bhai shinyende na bhanganyabho."},{"book":"1 Bhakolinto","chapter":"16","verse":"5","text":"Shing'ishe kungwenunji mbitilaga ku Shalambo sha Makedonia, pabha mbinga pitila kweneko."},{"book":"1 Bhakolinto","chapter":"16","verse":"6","text":"Pana shindame kunngwenunji kashoko, eu shindame na mmanganya mobha gowe ga shipwepwe, nkupinga nnyangutilanje mmwanja gwangu kokowe kushinyende."},{"book":"1 Bhakolinto","chapter":"16","verse":"7","text":"Ngapinga pita kungwenunji shangu, nipelenganya na mwanja. Pabha ngunaganishiya kulonjeya na mmanganya, Bhakulungwa bhapingaga."},{"book":"1 Bhakolinto","chapter":"16","verse":"8","text":"Ikabheje shindame ku Epesho mpaka lyubha lya shikukuu ja Pentekoshite."},{"book":"1 Bhakolinto","chapter":"16","verse":"9","text":"Pabha njipata lilanga lya kamula liengo lyangu, ikabhe bhandaukanga ni bhabhagwinji."},{"book":"1 Bhakolinto","chapter":"16","verse":"10","text":"Ibhaga a Timoteo shibhaishe kunngwenunji, mwaaposhelanje ukoto, bhanakole lipamba mobha gushibhatame kungwenunji, pabha bhanaatenda liengo lya Bhakulungwa malinga nne."},{"book":"1 Bhakolinto","chapter":"16","verse":"11","text":"Kwa nneyo mundu jojowe anaanyegaye, ikabhe mwaajangutilanje bhajende mwanja gwabho kwa ulele, nkupinga bhakabhuje, pabha nne na Bhakilishitu ajangunji tunakwaalinda."},{"book":"1 Bhakolinto","chapter":"16","verse":"12","text":"Ga a Apolo apwetu, njikwaashondelesheya kaje, bhaishe kungwenunji na ashaapwetu, ikabheje bhakaapinga kuika nnaino, ikabhe shibhaishe pushibhapate malangapo."},{"book":"1 Bhakolinto","chapter":"16","verse":"13","text":"Nnaiibhukanje, nnjimangananje mwishimilikenje nngulupai na nkolanje makangala na mashili."},{"book":"1 Bhakolinto","chapter":"16","verse":"14","text":"Kila shindu shinkutendanga ntendanje kwa pingana."},{"book":"1 Bhakolinto","chapter":"16","verse":"15","text":"Ashaalongo ajangunji, mwaamanyinji ashaalongo ajabho a Shitepana kuti, bhanganyabho ni bhantai poshela ngulupai ja Shikilishitu ku Akaya, na bhashinkuengwanga kwaakamulilanga liengo bhandunji bha ukonjelo. Ngunakunshondelesheyanga ashaalongo ajangu,"},{"book":"1 Bhakolinto","chapter":"16","verse":"16","text":"mwaakundanje na nkaguyanje ukulongoya gwa bhandunji malinga bhanganyabho, na kila akamula liengo na bhanganyabho."},{"book":"1 Bhakolinto","chapter":"16","verse":"17","text":"Numbe nne ngunaangalala ga ika kwabhonji a Shitepana na a Potonatushi na a Kaiko, pabha bhashimbanganga indu yatubhile kopoka kunngwenunji ila."},{"book":"1 Bhakolinto","chapter":"16","verse":"18","text":"Pabha bhashinkuangalayanga ntima gwangu na mitima jenunji. Kwa nneyo inapwaa kwaakumbushilanga bhandunji malinga bhanganyabha."},{"book":"1 Bhakolinto","chapter":"16","verse":"19","text":"Makanisha gowe ga ku Ashia ganakunnamushilanga. A Akula na a Pilishika pamo na bhandu bhowe bha a Nnungu bhalinginji nnyumba jabhonji, bhanakunnamushilanga nkulundana kwenunji na Bhakulungwa."},{"book":"1 Bhakolinto","chapter":"16","verse":"20","text":"Bhakilishitu ajetunji bhowe bhanakunnamushilanga. Na mmowe nnamushilananje nkupingana kwa ukonjelo."},{"book":"1 Bhakolinto","chapter":"16","verse":"21","text":"Nne a Pauli ngunakunnamushilanga, nilijandika kwa nkono gwangu namwene."},{"book":"1 Bhakolinto","chapter":"16","verse":"22","text":"Jojowe akakwaapinga Bhakulungwa aloshwe, Nnjiye Mmakulungwa!"},{"book":"1 Bhakolinto","chapter":"16","verse":"23","text":"Nema ja Bhakulungwa a Yeshu jibhe na mmanganya."},{"book":"1 Bhakolinto","chapter":"16","verse":"24","text":"Kupinga kwangu nne kubhe na mmnganya nkulundana na a Kilishitu Yeshu."}]}