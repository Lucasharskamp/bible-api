{"data":[{"book":"Djela Apostolska","chapter":"8","verse":"1","text":"Savao je odobravao Stjepanovo smaknuće."},{"book":"Djela Apostolska","chapter":"8","verse":"2","text":"Neki pobožni ljudi pokopali su Stjepana i održali veliko žalovanje za njim."},{"book":"Djela Apostolska","chapter":"8","verse":"3","text":"Savao je pak pustošio Crkvu. Išao je od kuće do kuće te muškarce i žene odvlačio i predavao u tamnicu."},{"book":"Djela Apostolska","chapter":"8","verse":"4","text":"Ali vjernici koji su pobjegli iz Jeruzalema posvuda su išli navješćujući Radosnu vijest o Isusu."},{"book":"Djela Apostolska","chapter":"8","verse":"5","text":"Filip je, primjerice, otišao u Samariju i ondje ljudima propovijedao o Kristu."},{"book":"Djela Apostolska","chapter":"8","verse":"6","text":"Mnoštvo je jednodušno prihvaćalo Filipove riječi slušajući ga i gledajući čudesa koja je činio."},{"book":"Djela Apostolska","chapter":"8","verse":"7","text":"Izgonio je mnoge nečiste duhove koji su vrišteći izlazili iz opsjednutih. Iscijelio je mnoge uzete i hrome."},{"book":"Djela Apostolska","chapter":"8","verse":"8","text":"U tomu je gradu tako zavladala velika radost."},{"book":"Djela Apostolska","chapter":"8","verse":"9","text":"Neki čovjek imenom Šimun već se dugo ondje bavio čarobnjaštvom. Opčaravao je narod i izdavao se za velikog čovjeka."},{"book":"Djela Apostolska","chapter":"8","verse":"10","text":"Samarijanci su mu se, od najmanjega do najvećega, priklanjali i nazivali ga “velikim” i “Božjom silom”."},{"book":"Djela Apostolska","chapter":"8","verse":"11","text":"Činili su to zato što ih je dugo opčaravao svojim vradžbinama."},{"book":"Djela Apostolska","chapter":"8","verse":"12","text":"Ali tada su povjerovali Filipu koji je navješćivao Radosnu vijest o Božjemu kraljevstvu i imenu Isusa Krista. Krstili su se muškarci i žene."},{"book":"Djela Apostolska","chapter":"8","verse":"13","text":"I sam je Šimun povjerovao i krstio se te slijedio Filipa kuda god je išao. Zadivljeno je promatrao čudesa i znamenje koje je Filip činio."},{"book":"Djela Apostolska","chapter":"8","verse":"14","text":"Kad su apostoli u Jeruzalemu čuli da su u Samariji prihvatili Božju riječ, pošalju onamo Petra i Ivana."},{"book":"Djela Apostolska","chapter":"8","verse":"15","text":"Oni dođu i pomole se za obraćenike da prime Svetoga Duha."},{"book":"Djela Apostolska","chapter":"8","verse":"16","text":"Jer Sveti Duh još nije sišao ni na koga od njih. Bili su samo kršteni u ime Gospodina Isusa."},{"book":"Djela Apostolska","chapter":"8","verse":"17","text":"Polagali su ruke na njih te su primali Svetoga Duha."},{"book":"Djela Apostolska","chapter":"8","verse":"18","text":"Kad je Šimun vidio da ljudi primaju Svetoga Duha kad apostoli na njih polože ruke, ponudi apostolima novac:"},{"book":"Djela Apostolska","chapter":"8","verse":"19","text":"“Dajte i meni tu moć da svatko na koga položim ruke primi Svetoga Duha!”"},{"book":"Djela Apostolska","chapter":"8","verse":"20","text":"Ali Petar mu odgovori: “Propao i taj novac i ti skupa s njim! Misliš li da Božji dar možeš kupiti novcem?"},{"book":"Djela Apostolska","chapter":"8","verse":"21","text":"Ti na ovo nemaš pravo jer ti srce nije pravo pred Bogom!"},{"book":"Djela Apostolska","chapter":"8","verse":"22","text":"Obrati se od svoje zloće i moli se Gospodinu pa će ti možda oprostiti nakane zlog srca."},{"book":"Djela Apostolska","chapter":"8","verse":"23","text":"Vidim da si pun gorčine i okovan grijehom.”"},{"book":"Djela Apostolska","chapter":"8","verse":"24","text":"“Vi se za mene molite Gospodinu da me ne snađe to što ste rekli!” odgovori Šimun."},{"book":"Djela Apostolska","chapter":"8","verse":"25","text":"Pošto su svjedočili i propovijedali Božju riječ u Samariji, Petar i Ivan vratili su se u Jeruzalem. Putem su se zaustavljali u samarijskim selima navješćujući Radosnu vijest."},{"book":"Djela Apostolska","chapter":"8","verse":"26","text":"A Filipu reče anđeo Gospodnji: “Kreni na jug pustom cestom što iz Jeruzalema vodi u Gazu.”"},{"book":"Djela Apostolska","chapter":"8","verse":"27","text":"I Filip pođe. Susretne nekog Etiopljanina, dvorskog rizničara, visokog dostojanstvenika etiopske kraljice, kandake. On je išao u Jeruzalem da se pokloni Bogu."},{"book":"Djela Apostolska","chapter":"8","verse":"28","text":"Vraćajući se iz Jeruzalema sjedio je u kočiji i čitao naglas iz Knjige proroka Izaije."},{"book":"Djela Apostolska","chapter":"8","verse":"29","text":"Sveti Duh reče Filipu: “Priđi i hodaj uz kočiju!”"},{"book":"Djela Apostolska","chapter":"8","verse":"30","text":"Filip pritrči. Začuje kako čovjek čita Izaiju pa upita: “Razumijete li to što čitate?”"},{"book":"Djela Apostolska","chapter":"8","verse":"31","text":"“A kako da razumijem ako me tko ne pouči?” odgovori čovjek. Zamoli Filipa da se popne u kočiju i sjedne do njega."},{"book":"Djela Apostolska","chapter":"8","verse":"32","text":"Čitao je ovaj ulomak:"},{"book":"Djela Apostolska","chapter":"8","verse":"33","text":"Ponižen je i lišen pravde."},{"book":"Djela Apostolska","chapter":"8","verse":"34","text":"Dostojanstvenik zatim upita Filipa: “Reci mi, molim te, govori li to prorok o sebi ili o kome drugome?”"},{"book":"Djela Apostolska","chapter":"8","verse":"35","text":"Filip mu, počevši od toga ulomka, objasni evanđelje i navijesti Isusa."},{"book":"Djela Apostolska","chapter":"8","verse":"36","text":"Vozeći se tako naiđu na neku vodu, a dostojanstvenik upita: “Evo vode! Što me priječi da se krstim?”8:36 Neki rukopisi sadržavaju i 37. stih: “Možeš se krstiti”, odgovori Filip, “ako vjeruješ svim srcem.” Dostojanstvenik odgovori: “Vjerujem da je Isus Krist Božji Sin.”"},{"book":"Djela Apostolska","chapter":"8","verse":"38","text":"Zapovjedi da kočija stane pa obojica siđu do vode. Filip ga ondje krsti."},{"book":"Djela Apostolska","chapter":"8","verse":"39","text":"Kad su izišli iz vode, Sveti Duh ponese Filipa i dostojanstvenik ga više nije vidio. On radosno nastavi svojim putem,"},{"book":"Djela Apostolska","chapter":"8","verse":"40","text":"a Filip se nađe u gradu Azotu. Kud god je išao, putem je po gradovima propovijedao Radosnu vijest sve dok nije stigao u Cezareju."}]}