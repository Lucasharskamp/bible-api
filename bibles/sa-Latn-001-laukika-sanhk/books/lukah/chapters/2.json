{"data":[{"book":"lUkaH","chapter":"2","verse":"1","text":"aparaJca tasmin kAle rAjyasya sarvveSAM lokAnAM nAmAni lekhayitum agastakaisara AjJApayAmAsa|"},{"book":"lUkaH","chapter":"2","verse":"2","text":"tadanusAreNa kurINiyanAmani suriyAdezasya zAsake sati nAmalekhanaM prArebhe|"},{"book":"lUkaH","chapter":"2","verse":"3","text":"ato heto rnAma lekhituM sarvve janAH svIyaM svIyaM nagaraM jagmuH|"},{"book":"lUkaH","chapter":"2","verse":"4","text":"tadAnIM yUSaph nAma lekhituM vAgdattayA svabhAryyayA garbbhavatyA mariyamA saha svayaM dAyUdaH sajAtivaMza iti kAraNAd gAlIlpradezasya nAsaratnagarAd"},{"book":"lUkaH","chapter":"2","verse":"5","text":"yihUdApradezasya baitlehamAkhyaM dAyUdnagaraM jagAma|"},{"book":"lUkaH","chapter":"2","verse":"6","text":"anyacca tatra sthAne tayostiSThatoH sato rmariyamaH prasUtikAla upasthite"},{"book":"lUkaH","chapter":"2","verse":"7","text":"sA taM prathamasutaM prAsoSTa kintu tasmin vAsagRhe sthAnAbhAvAd bAlakaM vastreNa veSTayitvA gozAlAyAM sthApayAmAsa|"},{"book":"lUkaH","chapter":"2","verse":"8","text":"anantaraM ye kiyanto meSapAlakAH svameSavrajarakSAyai tatpradeze sthitvA rajanyAM prAntare prahariNaH karmma kurvvanti,"},{"book":"lUkaH","chapter":"2","verse":"9","text":"teSAM samIpaM paramezvarasya dUta Agatyopatasthau; tadA catuSpArzve paramezvarasya tejasaH prakAzitatvAt te'tizazaGkire|"},{"book":"lUkaH","chapter":"2","verse":"10","text":"tadA sa dUta uvAca mA bhaiSTa pazyatAdya dAyUdaH pure yuSmannimittaM trAtA prabhuH khrISTo'janiSTa,"},{"book":"lUkaH","chapter":"2","verse":"11","text":"sarvveSAM lokAnAM mahAnandajanakam imaM maGgalavRttAntaM yuSmAn jJApayAmi|"},{"book":"lUkaH","chapter":"2","verse":"12","text":"yUyaM (tatsthAnaM gatvA) vastraveSTitaM taM bAlakaM gozAlAyAM zayanaM drakSyatha yuSmAn pratIdaM cihnaM bhaviSyati|"},{"book":"lUkaH","chapter":"2","verse":"13","text":"dUta imAM kathAM kathitavati tatrAkasmAt svargIyAH pRtanA Agatya kathAm imAM kathayitvezvarasya guNAnanvavAdiSuH, yathA,"},{"book":"lUkaH","chapter":"2","verse":"14","text":"sarvvordvvasthairIzvarasya mahimA samprakAzyatAM| zAntirbhUyAt pRthivyAstu santoSazca narAn prati||"},{"book":"lUkaH","chapter":"2","verse":"15","text":"tataH paraM teSAM sannidhe rdUtagaNe svargaM gate meSapAlakAH parasparam avecan Agacchata prabhuH paramezvaro yAM ghaTanAM jJApitavAn tasyA yAtharyaM jJAtuM vayamadhunA baitlehampuraM yAmaH|"},{"book":"lUkaH","chapter":"2","verse":"16","text":"pazcAt te tUrNaM vrajitvA mariyamaM yUSaphaM gozAlAyAM zayanaM bAlakaJca dadRzuH|"},{"book":"lUkaH","chapter":"2","verse":"17","text":"itthaM dRSTvA bAlakasyArthe proktAM sarvvakathAM te prAcArayAJcakruH|"},{"book":"lUkaH","chapter":"2","verse":"18","text":"tato ye lokA meSarakSakANAM vadanebhyastAM vArttAM zuzruvuste mahAzcaryyaM menire|"},{"book":"lUkaH","chapter":"2","verse":"19","text":"kintu mariyam etatsarvvaghaTanAnAM tAtparyyaM vivicya manasi sthApayAmAsa|"},{"book":"lUkaH","chapter":"2","verse":"20","text":"tatpazcAd dUtavijJaptAnurUpaM zrutvA dRSTvA ca meSapAlakA Izvarasya guNAnuvAdaM dhanyavAdaJca kurvvANAH parAvRtya yayuH|"},{"book":"lUkaH","chapter":"2","verse":"21","text":"atha bAlakasya tvakchedanakAle'STamadivase samupasthite tasya garbbhasthiteH purvvaM svargIyadUto yathAjJApayat tadanurUpaM te tannAmadheyaM yIzuriti cakrire|"},{"book":"lUkaH","chapter":"2","verse":"22","text":"tataH paraM mUsAlikhitavyavasthAyA anusAreNa mariyamaH zucitvakAla upasthite,"},{"book":"lUkaH","chapter":"2","verse":"23","text":"\"prathamajaH sarvvaH puruSasantAnaH paramezvare samarpyatAM,\" iti paramezvarasya vyavasthayA"},{"book":"lUkaH","chapter":"2","verse":"24","text":"yIzuM paramezvare samarpayitum zAstrIyavidhyuktaM kapotadvayaM pArAvatazAvakadvayaM vA baliM dAtuM te taM gRhItvA yirUzAlamam AyayuH|"},{"book":"lUkaH","chapter":"2","verse":"25","text":"yirUzAlampuranivAsI zimiyonnAmA dhArmmika eka AsIt sa isrAyelaH sAntvanAmapekSya tasthau kiJca pavitra AtmA tasminnAvirbhUtaH|"},{"book":"lUkaH","chapter":"2","verse":"26","text":"aparaM prabhuNA paramezvareNAbhiSikte trAtari tvayA na dRSTe tvaM na mariSyasIti vAkyaM pavitreNa AtmanA tasma prAkathyata|"},{"book":"lUkaH","chapter":"2","verse":"27","text":"aparaJca yadA yIzoH pitA mAtA ca tadarthaM vyavasthAnurUpaM karmma karttuM taM mandiram AninyatustadA"},{"book":"lUkaH","chapter":"2","verse":"28","text":"zimiyon Atmana AkarSaNena mandiramAgatya taM kroDe nidhAya Izvarasya dhanyavAdaM kRtvA kathayAmAsa, yathA,"},{"book":"lUkaH","chapter":"2","verse":"29","text":"he prabho tava dAsoyaM nijavAkyAnusArataH| idAnIntu sakalyANo bhavatA saMvisRjyatAm|"},{"book":"lUkaH","chapter":"2","verse":"30","text":"yataH sakaladezasya dIptaye dIptirUpakaM|"},{"book":"lUkaH","chapter":"2","verse":"31","text":"isrAyelIyalokasya mahAgauravarUpakaM|"},{"book":"lUkaH","chapter":"2","verse":"32","text":"yaM trAyakaM janAnAntu sammukhe tvamajIjanaH| saeva vidyate'smAkaM dhravaM nayananagocare||"},{"book":"lUkaH","chapter":"2","verse":"33","text":"tadAnIM tenoktA etAH sakalAH kathAH zrutvA tasya mAtA yUSaph ca vismayaM menAte|"},{"book":"lUkaH","chapter":"2","verse":"34","text":"tataH paraM zimiyon tebhya AziSaM dattvA tanmAtaraM mariyamam uvAca, pazya isrAyelo vaMzamadhye bahUnAM pAtanAyotthApanAya ca tathA virodhapAtraM bhavituM, bahUnAM guptamanogatAnAM prakaTIkaraNAya bAlakoyaM niyuktosti|"},{"book":"lUkaH","chapter":"2","verse":"35","text":"tasmAt tavApi prANAH zUlena vyatsyante|"},{"book":"lUkaH","chapter":"2","verse":"36","text":"aparaJca Azerasya vaMzIyaphinUyelo duhitA hannAkhyA atijaratI bhaviSyadvAdinyekA yA vivAhAt paraM sapta vatsarAn patyA saha nyavasat tato vidhavA bhUtvA caturazItivarSavayaHparyyanataM"},{"book":"lUkaH","chapter":"2","verse":"37","text":"mandire sthitvA prArthanopavAsairdivAnizam Izvaram asevata sApi strI tasmin samaye mandiramAgatya"},{"book":"lUkaH","chapter":"2","verse":"38","text":"paramezvarasya dhanyavAdaM cakAra, yirUzAlampuravAsino yAvanto lokA muktimapekSya sthitAstAn yIzorvRttAntaM jJApayAmAsa|"},{"book":"lUkaH","chapter":"2","verse":"39","text":"itthaM paramezvarasya vyavasthAnusAreNa sarvveSu karmmasu kRteSu tau punazca gAlIlo nAsaratnAmakaM nijanagaraM pratasthAte|"},{"book":"lUkaH","chapter":"2","verse":"40","text":"tatpazcAd bAlakaH zarIreNa vRddhimetya jJAnena paripUrNa AtmanA zaktimAMzca bhavitumArebhe tathA tasmin IzvarAnugraho babhUva|"},{"book":"lUkaH","chapter":"2","verse":"41","text":"tasya pitA mAtA ca prativarSaM nistArotsavasamaye yirUzAlamam agacchatAm|"},{"book":"lUkaH","chapter":"2","verse":"42","text":"aparaJca yIzau dvAdazavarSavayaske sati tau parvvasamayasya rItyanusAreNa yirUzAlamaM gatvA"},{"book":"lUkaH","chapter":"2","verse":"43","text":"pArvvaNaM sampAdya punarapi vyAghuyya yAtaH kintu yIzurbAlako yirUzAlami tiSThati| yUSaph tanmAtA ca tad aviditvA"},{"book":"lUkaH","chapter":"2","verse":"44","text":"sa saGgibhiH saha vidyata etacca budvvA dinaikagamyamArgaM jagmatuH| kintu zeSe jJAtibandhUnAM samIpe mRgayitvA taduddeà¥‡zamaprApya"},{"book":"lUkaH","chapter":"2","verse":"45","text":"tau punarapi yirUzAlamam parAvRtyAgatya taM mRgayAJcakratuH|"},{"book":"lUkaH","chapter":"2","verse":"46","text":"atha dinatrayAt paraM paNDitAnAM madhye teSAM kathAH zRNvan tattvaM pRcchaMzca mandire samupaviSTaH sa tAbhyAM dRSTaH|"},{"book":"lUkaH","chapter":"2","verse":"47","text":"tadA tasya buddhyA pratyuttaraizca sarvve zrotAro vismayamApadyante|"},{"book":"lUkaH","chapter":"2","verse":"48","text":"tAdRzaM dRSTvA tasya janako jananI ca camaccakratuH kiJca tasya mAtA tamavadat, he putra, kathamAvAM pratItthaM samAcarastvam? pazya tava pitAhaJca zokAkulau santau tvAmanvicchAvaH sma|"},{"book":"lUkaH","chapter":"2","verse":"49","text":"tataH sovadat kuto mAm anvaicchataM? piturgRhe mayA sthAtavyam etat kiM yuvAbhyAM na jJAyate?"},{"book":"lUkaH","chapter":"2","verse":"50","text":"kintu tau tasyaitadvAkyasya tAtparyyaM boddhuM nAzaknutAM|"},{"book":"lUkaH","chapter":"2","verse":"51","text":"tataH paraM sa tAbhyAM saha nAsarataM gatvA tayorvazIbhUtastasthau kintu sarvvA etAH kathAstasya mAtA manasi sthApayAmAsa|"},{"book":"lUkaH","chapter":"2","verse":"52","text":"atha yIzo rbuddhiH zarIraJca tathA tasmin Izvarasya mAnavAnAJcAnugraho varddhitum Arebhe|"}]}