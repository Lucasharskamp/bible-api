{"data":[{"book":"కీర్తన","chapter":"72","verse":"1","text":"దేవా, రాజుకు నీ న్యాయవిధులను, రాకుమారుడికి నీ నీతిని తెలియజెయ్యి."},{"book":"కీర్తన","chapter":"72","verse":"2","text":"అతడు నీతిని బట్టి నీ ప్రజలకు, న్యాయవిధులను బట్టి పేదవారికి న్యాయం తీరుస్తాడు గాక."},{"book":"కీర్తన","chapter":"72","verse":"3","text":"నీతిని బట్టి పర్వతాలు, కొండలు ప్రజలకు క్షేమం కలిగిస్తాయి గాక."},{"book":"కీర్తన","chapter":"72","verse":"4","text":"ప్రజల్లో పేదవారికి అతడు న్యాయం తీరుస్తాడు గాక. అక్కరలో ఉన్నవారి పిల్లలను రక్షించి, బాధపెట్టే వారిని నలగగొడతాడు గాక."},{"book":"కీర్తన","chapter":"72","verse":"5","text":"సూర్యచంద్రులు ఉన్నంత కాలం, తరతరాల్లో ప్రజలు నీలో భయభక్తులు చూపుతారు గాక."},{"book":"కీర్తన","chapter":"72","verse":"6","text":"కోసిన గడ్డిపై కురిసే వానలాగా, భూమిని తడిపే మంచి వర్షంలాగా అతడు దిగి వస్తాడు గాక."},{"book":"కీర్తన","chapter":"72","verse":"7","text":"అతని కాలంలో నీతిమంతులు వర్ధిల్లుతారు గాక. చంద్రుడు గతించే వరకూ క్షేమాభివృద్ధి ఉండు గాక."},{"book":"కీర్తన","chapter":"72","verse":"8","text":"సముద్రం నుండి సముద్రం వరకూ, యూఫ్రటీసు నది మొదలుకుని భూదిగంతాల వరకూ అతని ఆధిపత్యం వ్యాపిస్తుంది గాక."},{"book":"కీర్తన","chapter":"72","verse":"9","text":"ఎడారి ప్రజలు72:9 ఎడారి ప్రజలు అతని శత్రువులు  అతనికి లోబడతారు గాక. అతని శత్రువులు నేల మట్టి నాకుతారు గాక."},{"book":"కీర్తన","chapter":"72","verse":"10","text":"తర్షీషు రాజులు, ద్వీపాల రాజులు కప్పం చెల్లిస్తారు గాక. షేబ రాజులు, సెబా రాజులు కానుకలు తీసుకు వస్తారు గాక."},{"book":"కీర్తన","chapter":"72","verse":"11","text":"రాజులందరూ అతని ఎదుట సాగిలపడతారు గాక. అన్యజనాలు అతనికి సేవ చేస్తారు గాక."},{"book":"కీర్తన","chapter":"72","verse":"12","text":"ఎందుకంటే అక్కరలో ఉన్నవారు మొర పెట్టినప్పుడు అతడు వారికి సహాయం చేస్తాడు. సహాయం దొరకని పేదలను అతడు విడిపిస్తాడు."},{"book":"కీర్తన","chapter":"72","verse":"13","text":"నిరుపేదల పట్లా అక్కరలో ఉన్నవారి పట్లా అతడు జాలి చూపుతాడు. పేదల ప్రాణాలను అతడు రక్షిస్తాడు."},{"book":"కీర్తన","chapter":"72","verse":"14","text":"బలాత్కారం నుండీ హింస నుండీ అతడు వారి ప్రాణాన్ని విమోచిస్తాడు. వారి ప్రాణం72:14 ప్రాణం రక్తం అతని దృష్టికి విలువైనది."},{"book":"కీర్తన","chapter":"72","verse":"15","text":"రాజు చిరంజీవి అవుతాడు గాక. షేబ బంగారం అతనికి ఇస్తారు గాక. అతని క్షేమం కోసం ప్రజలు ఎప్పుడూ ప్రార్థన చేస్తారు గాక. దేవుడు రోజంతా అతణ్ణి దీవిస్తాడు గాక."},{"book":"కీర్తన","chapter":"72","verse":"16","text":"దేశంలో, పర్వత శిఖరాల మీదా ధాన్యం సమృద్ధిగా పండు గాక. వారి పంటలు గాలికి లెబానోను వృక్షాలలాగా ఊగుతూ ఉంటాయి గాక. పట్టణ ప్రజలు భూమి మీది పచ్చికలాగా వర్ధిల్లుతారు గాక."},{"book":"కీర్తన","chapter":"72","verse":"17","text":"రాజు నామం శాశ్వతంగా నిలుస్తుంది గాక. అతని పేరు సూర్యుడున్నంత కాలం నిలబడుతుంది గాక. అతనిని బట్టి ప్రజలు దీవెనలు పొందుతారు గాక. అన్యజనాలు అతడు ధన్యుడని చెప్పుకుంటారు గాక."},{"book":"కీర్తన","chapter":"72","verse":"18","text":"ఇశ్రాయేలు దేవుడైన యెహోవా స్తుతులు పొందుతాడు గాక. ఆయన ఒక్కడే ఆశ్చర్యకార్యాలు చేసేవాడు."},{"book":"కీర్తన","chapter":"72","verse":"19","text":"ఆయన మహిమగల నామం నిరంతరం స్తుతులు పొందుతుంది గాక. ఈ భూమి అంతా ఆయన మహిమతో నిండి ఉంటుంది గాక. ఆమేన్‌. ఆమేన్‌."},{"book":"కీర్తన","chapter":"72","verse":"20","text":"యెష్షయి కొడుకు దావీదు ప్రార్థనలు ముగిశాయి."}]}