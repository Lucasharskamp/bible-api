{"data":[{"book":"Mahte","chapter":"25","verse":"1","text":"Acunkäna, Khankhaw Pe cun nglamica xa, ami meiim jah ceh lü ca mbumki a na do khaia, citkie üng tängki ni."},{"book":"Mahte","chapter":"25","verse":"2","text":"“Mhma cun am cingcai u, akce mhma ta cingcaikie."},{"book":"Mahte","chapter":"25","verse":"3","text":"“Am cingcaikie cun ami meiim cehpüi u lü meitui um üng am ceheisih u."},{"book":"Mahte","chapter":"25","verse":"4","text":"“Acunsepi, akcinge cun ami meiim üng meitui a bea thea um üng meitui abe ceheisihkie."},{"book":"Mahte","chapter":"25","verse":"5","text":"“Ca mbumki am pha law nai se, ami van ngam u lü ipeikie."},{"book":"Mahte","chapter":"25","verse":"6","text":"“Mthan nglunga, ‘Ca mbumki law ve, law lü do law ua,’ ti lü ngpyang kthai ngthang lawki."},{"book":"Mahte","chapter":"25","verse":"7","text":"“Nglamica he cun ami van xak law u lü ami mei ime jah pyaneikie."},{"book":"Mahte","chapter":"25","verse":"8","text":"“Am cingcaikie naw, ‘Akcinge üng nami meitui jah pe lawca ua, kami meiim thi law hlü ve’ ami ti."},{"book":"Mahte","chapter":"25","verse":"9","text":"“Akcinge naw, ‘Kaa, keimi ja nangmia phäh meitui am khäk hlü ve. Cit lü namimäta phäh va khyäiei ua’ ami ti."},{"book":"Mahte","chapter":"25","verse":"10","text":"“Acunüng, meitui khyäi khai hea ami va ceh k’um üng, ca mbumki law lü meitui taki he cun am atänga ca mbumnaka jah lutpüi lü ksawh ami khaih u."},{"book":"Mahte","chapter":"25","verse":"11","text":"“Acunkäna, nglamica kce he pi law hnga u lü, ‘Bawipa aw, Bawipa aw, lut law hnga vang ung’ ami ti."},{"book":"Mahte","chapter":"25","verse":"12","text":"“Ani naw, ‘Akcanga ka ning jah mthehki, nangmi am ning jah ksing nawng’ a ti."},{"book":"Mahte","chapter":"25","verse":"13","text":"“Ia kcün ja amhnüp üng Khyanga Capa law be khai ti, am nami ksingkia kya se, a na ngcüngceiei ua."},{"book":"Mahte","chapter":"25","verse":"14","text":"“Khankhaw Pe cun khyang mat kdunglawng hü khai naw a mpyae jah khü lü a khawhkhyeme jah mceisaki am tängki ni."},{"book":"Mahte","chapter":"25","verse":"15","text":"“Ami khyaihnak üng ngkäkia, mat üng ngui thawng mhma, mat üng thawng nghngih ja mat üng thawng at cima jah pe hüt lü kdung hüki."},{"book":"Mahte","chapter":"25","verse":"16","text":"“Thawng mhma yahki naw ta cit ktäi lü a ngui cun am kungpang hü lü thawng mhmaa a pungsak."},{"book":"Mahte","chapter":"25","verse":"17","text":"“Acukba bäa thawng nghngih yahki naw pi thawng nghngiha a pungsak."},{"book":"Mahte","chapter":"25","verse":"18","text":"“Cunüngpi, thawng mat yahki naw ta amahpa ngui cun cehpüi lü mdek k’uma a va cümin."},{"book":"Mahte","chapter":"25","verse":"19","text":"“Khawvei angsawk käna ami mahpa law be lü a jah pet hüt nguia mawng a jah kthäh."},{"book":"Mahte","chapter":"25","verse":"20","text":"“Thawng mhma yahkia mpya naw ta a yaha ngui thawng mhma lawpüi lü, ‘Ka mahpa aw, thawng mhma na na pet hüt; tenga, thawng mhma ka yahsih ni’ ti lü a msum be."},{"book":"Mahte","chapter":"25","verse":"21","text":"“Amahpa naw, ‘Daw ve, nang hin daw lü sitihkia mpya ni; apica üng na sitihkia kyase, kei naw khawhaha ka ning ap khai ni. Law lü na mahpaa dä ayüma jekyaia’ a ti."},{"book":"Mahte","chapter":"25","verse":"22","text":"“Acunüng, thawng nghngih yahki pi law hnga lü a yaha ngui thawng nghngih lawpüi lü, ‘Ka mahpa aw, thawng nghngih na na pet hüt; tenga, thawng nghngih ka yahsih ni’ a ti."},{"book":"Mahte","chapter":"25","verse":"23","text":"“Amahpa naw, ‘Daw ve, nang hin daw lü sitihkia mpya ni; apica üng na sitihkia kyase, kei naw khawhah ka ning ap khai ni. Law lü na mahpaa dä ayüma jekyaia’ a ti."},{"book":"Mahte","chapter":"25","verse":"24","text":"“Thawng mat yahki pi law lü, ‘Ka mahpa aw, nang cun na khaki, am na sawnaka na atki, mci am na phuhnakaa pi na mcunki’ ti ka ksingki."},{"book":"Mahte","chapter":"25","verse":"25","text":"“Acunakyase kyühei lü, ka va citki naw mdek k’uma ka k’uhin ni. Tenga, acuna mä se na ka bi bea,” a ti."},{"book":"Mahte","chapter":"25","verse":"26","text":"“Amahpa naw, ‘Nang mpya kse, mpya kdam! Am ka sawnaka ka atki, mci am ka phuhnaka ka mcunki’ ti na ksingki am niki aw?"},{"book":"Mahte","chapter":"25","verse":"27","text":"“Ka ngui cun ngui cümnak ima jah va kpuki se, ka law be üng ka ngui pung se ka yah be vai sü."},{"book":"Mahte","chapter":"25","verse":"28","text":"“Tuh ta, hina veia ngui la be lü ngui thawng xa taki üng pe ua."},{"book":"Mahte","chapter":"25","verse":"29","text":"25:29: Mt 13:12; Mk 4:25; Lk 8:18“Isetiakyaküng, khawkän yah thei lü taki üng, a tak law dämdäm vaia pet sih vai. Cunüngpi, i pi am ta lü am sui theiki üng, a takca naküt huh be vai."},{"book":"Mahte","chapter":"25","verse":"30","text":"25:30: Mt 8:12; 22:13; Lk 13:28“Ia pi am ngmangnaka mpya, anghmüpnak, kpunga va xawt tawn hü ua. Acuia khuikha mpyensetnak am mnicui hakyet lü ve khai,’ ti lü a jah mtheh."},{"book":"Mahte","chapter":"25","verse":"31","text":"“Khyanga Capa cun Sangpuxanga mäiha a khankhawngsä ngcime am atänga a law be üng, a Bawingawhnak üng ngaw khai."},{"book":"Mahte","chapter":"25","verse":"32","text":"“A maa, khyang mjü naküt ngcun law khaie. Acunüng toksäm naw a toe mee ksung üngkhyüh a jah mtaia kba khyang mjü naküt cun jah mtai law khai."},{"book":"Mahte","chapter":"25","verse":"33","text":"“Khyang ngsungpyune cun a khet da jah ta lü, akce he cun a kcawng da jah ta khai."},{"book":"Mahte","chapter":"25","verse":"34","text":"“Acunüng, Sangpuxang naw a khet da kae üng, ‘Law ua, ka pa naw dawkyanak am a ning jah kbe, khawmdek angtüi üngkhyüh nami phäha pyan päng Khankhaw Pe cen ka na ua."},{"book":"Mahte","chapter":"25","verse":"35","text":"‘Ei ka cawi üng na na tumbeiki; tui ka xai üng tui na na peki; Khina ka kya üng pi na ima na na khin naki;"},{"book":"Mahte","chapter":"25","verse":"36","text":"‘Suisak kpuma ka ve üng, nami na msuimsaki; am ka phetyai üng, nami na msümcei büktengki; thawng ima ka ve üng pi, ka veia nami lawki he,’ ti law khai."},{"book":"Mahte","chapter":"25","verse":"37","text":"“Khyang ngsungpyune naw, ‘Bawipa aw, itüh üng ei cawiki se ning hmu u lü, kami ning mbei ni? Itüh üng tui xaiki se tui kami ning tu ni?"},{"book":"Mahte","chapter":"25","verse":"38","text":"‘Itüh üng, khina kya lü, kami ning khinnak ni? Itüh üng suisak kpuma veki se, kami ning msuimsak ni?"},{"book":"Mahte","chapter":"25","verse":"39","text":"‘Itüh üng am phetyai lü thawng ima veki se, kami ning bükteng law ni? ami ti."},{"book":"Mahte","chapter":"25","verse":"40","text":"“Sangpuxang naw, ‘Akcanga ka ning jah mthehki, hina ka hnükläke üngka akdikca säiha khana nami bi naküt cun keia phäh nami bi ni,’ ti law khai."},{"book":"Mahte","chapter":"25","verse":"41","text":"“Acunkäna, a kcawng da kae üng, ‘Pamhnama yünsenak khameikie aw, Khawyam ja a khankhawngsä hea phäha pyang mulaia ka venak üngkhyüh cit ua."},{"book":"Mahte","chapter":"25","verse":"42","text":"‘Isetiüng, ei ka cawi üng, ei am na mbei uki; tui xai üng se, awk vai tui am na pe uki;"},{"book":"Mahte","chapter":"25","verse":"43","text":"‘Khina ka kyak üngpi am nami na khinaki; suisak kpuma ve üng se, am nami na msuimsaki; am ka phetyai lü thawng ima ka um üng pi, am nami na bükteng lawki.’"},{"book":"Mahte","chapter":"25","verse":"44","text":"“Acunüng, amimi naw, ‘Bawipa aw, itüh üng ei cawi lü, tui ngaih lü, khina kya lü, akpuma na ve, am phetyai lü thawng ima veki se, ning hmu u lü, am kami ning kueiki ni?” ti law khaie."},{"book":"Mahte","chapter":"25","verse":"45","text":"“Sangpuxang naw, ‘Akcanga ka ning jah mthehki, hina akdikca kuei vai nami hai cun Kei nami na haia kyaki,’ ti lü, jah msang be."},{"book":"Mahte","chapter":"25","verse":"46","text":"25:46: Dan 12:2“Acunüng, acun he avan angsäia khuikhatnak mulaia cit u se, ngsungpyunkie ta angsäia xünnaka cit khaie” a ti."}]}