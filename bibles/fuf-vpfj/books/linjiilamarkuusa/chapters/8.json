{"data":[{"book":"LINJIILA MARKUUSA","chapter":"8","verse":"1","text":"E ɗen balɗe ɗon, nde tawnoo jamaa moolanaaɗo kadi no ɗon, awa kadi alaa ko ɓe ɲaama, Iisaa noddi taalibaaɓe mun ɓen, o wi'i:"},{"book":"LINJIILA MARKUUSA","chapter":"8","verse":"2","text":"«Oo jamaa no yurmammi, wonii nii balɗe tati hiɓe wondi e an, ɓe alaa ko ɓe ɲaama."},{"book":"LINJIILA MARKUUSA","chapter":"8","verse":"3","text":"Si mi yiltii ɓe ka maɓɓe hiɓe weelaa, ɓe lo'ay ka laawol, ko fii woɓɓe e maɓɓe ko ka woɗɗi iwi.»"},{"book":"LINJIILA MARKUUSA","chapter":"8","verse":"4","text":"Kono taalibaaɓe makko ɓen jaabii mo, wi'i: «Ko honto men heɓata bireedi e ndee nokkuure wulɗinnde ko haarata ɓee?»"},{"book":"LINJIILA MARKUUSA","chapter":"8","verse":"5","text":"Iisaa landii ɓe, wi'i: «Ko bireediije jelu marɗon?»"},{"book":"LINJIILA MARKUUSA","chapter":"8","verse":"6","text":"Onsay o torii jamaa on jooɗagol ka leydi, o ƴetti bireediije ɗen jeeɗiɗi. Ɓay o jarnii Alla, o taƴiti, o jonni taalibaaɓe makko ɓen fii yo ɓe hewtin jamaa on, kamɓe kadi ɓe hewtini."},{"book":"LINJIILA MARKUUSA","chapter":"8","verse":"7","text":"Tawi hiɓe marnoo kadi liƴƴi seeɗa. Ɗun kadi, ɓay Iisaa gaynii du'aade, o wi'i yo ɓe hewtin ɓe."},{"book":"LINJIILA MARKUUSA","chapter":"8","verse":"8","text":"Ɓe ɲaami haa ɓe haari, mooɓitaa debeeje jeeɗiɗi tew ko lutti."},{"book":"LINJIILA MARKUUSA","chapter":"8","verse":"9","text":"Tawi ɓen ko wa ɓe worɓe guluuje nayo. Ɓawto ɗun Iisaa yilti ɓe."},{"book":"LINJIILA MARKUUSA","chapter":"8","verse":"10","text":"Ontuma o bakodi e taalibaaɓe makko ɓen e laana ndiyan, o yahi e ndii leydi Dalmanuuta."},{"book":"LINJIILA MARKUUSA","chapter":"8","verse":"11","text":"Onsay *Fariisiyaaɓe ɓen ari, fuɗɗii yeddondirde e Iisaa. Ɓe landii mo fii ndarndagol mo, yo o hollu ɓe maande iwrunde ka kammu."},{"book":"LINJIILA MARKUUSA","chapter":"8","verse":"12","text":"Iisaa taƴiti foofaango tiiɗungo, o wi'i: «Ko fii honɗun nguu jamaanu landorta maande? Ka haqiiqa mi andinii on, nguu jamaanu jonnetaake maande.»"},{"book":"LINJIILA MARKUUSA","chapter":"8","verse":"13","text":"Onsay o acci ɓe ɗon, o bakii kadi e laana fii lumbugol gaɗa."},{"book":"LINJIILA MARKUUSA","chapter":"8","verse":"14","text":"Laatii taalibaaɓe ɓen yejjiti ƴettorde bireedi, tawi ko bireediwal gootal pet ɓe mari ka nder laana."},{"book":"LINJIILA MARKUUSA","chapter":"8","verse":"15","text":"Iisaa yamiri ɓe ɗunɗoo, o wi'i: «Reenee fota e lewen Fariisiyaaɓe ɓen e lewen *Heroodu on.»"},{"book":"LINJIILA MARKUUSA","chapter":"8","verse":"16","text":"Taalibaaɓe ɓen wi'indiri: «Ko o wi'iri ɗun, ko fii en maraa bireedi.»"},{"book":"LINJIILA MARKUUSA","chapter":"8","verse":"17","text":"Iisaa andi ko ɓe wi'i kon, o wi'i ɓe: «Ko fii honɗun wi'anɗon ko ɓay on maraa bireedi? E on andaali, e on faamaali kadi? E hara ɓerɗe mon ɗen sattii?"},{"book":"LINJIILA MARKUUSA","chapter":"8","verse":"18","text":"Hiɗon jogii gite, e hara on yi'ataa? Hiɗon mari noppi, e hara on nanataa?"},{"book":"LINJIILA MARKUUSA","chapter":"8","verse":"19","text":"Fewndo mi taƴiti bireediije ɗen jowi fii yimɓe ɓen guluuje njowo, e on anditaali ko debeeje jelu heewuɗe tew kunte bireedi artirnoɗon?»"},{"book":"LINJIILA MARKUUSA","chapter":"8","verse":"20","text":"«Ɓay kadi mi taƴitii bireediije ɗen jeeɗiɗi fii yimɓe ɓen guluuje nayo, ko debeeje jelu tew kunte bireedi artirnoɗon?»"},{"book":"LINJIILA MARKUUSA","chapter":"8","verse":"21","text":"O wi'i ɓe kadi: «Hara on faamaali haa jooni?»"},{"book":"LINJIILA MARKUUSA","chapter":"8","verse":"22","text":"Ɓawto ɗun ɓe yahi Bayti-Sa'iida. Ɓe addani mo bunɗo, ɓe jeeji mo yo o meemu mo fii yo o sellin mo."},{"book":"LINJIILA MARKUUSA","chapter":"8","verse":"23","text":"Onsay o jogii jungo bunɗo on, o naɓi mo ka ɓaawo hoɗo. O waɗi tuuta ka gite on, o *fawi juuɗe makko ɗen e hoore makko, o landii mo, o wi'i: «Hiɗa yi'ude goɗɗun?»"},{"book":"LINJIILA MARKUUSA","chapter":"8","verse":"24","text":"O ɓanti gite ɗen, o wi'i: «Miɗo haccaade yimɓe, kono miɗo yiirude ɓe wa leɗɗe wonɗe yahude.»"},{"book":"LINJIILA MARKUUSA","chapter":"8","verse":"25","text":"Iisaa waɗiti kadi juuɗe ɗen ka gite makko. Bunɗo on ndaari tenƴini, o ndikki, o yi'i fow ko laaɓi."},{"book":"LINJIILA MARKUUSA","chapter":"8","verse":"26","text":"Onsay Iisaa immintini mo yo o hootu ka makko e hoore himo wi'a: «Wota a naatu ka hoɗo.»"},{"book":"LINJIILA MARKUUSA","chapter":"8","verse":"27","text":"Nde Iisaa naatunoo e koɗooli Seezariiya-Filiipu ɗin, o landii taalibaaɓe makko ɓen ngal landal ɗoo, o wi'i: «E wi'i yimɓe ɓen, ko hombo woni lan min?»"},{"book":"LINJIILA MARKUUSA","chapter":"8","verse":"28","text":"Ɓe jaabii mo: «Woɓɓe no wi'a ko onon woni Yaayaa lootaynooɗo on, woɓɓe kadi no wi'a ko onon woni Iiliiya, woɓɓe goo kadi no wi'a ko on goɗɗo goo e annabaaɓe ɓen.»"},{"book":"LINJIILA MARKUUSA","chapter":"8","verse":"29","text":"O landii ɓe kadi, o wi'i: «Onon non wi'uɗon ko hombo woni lan min?»"},{"book":"LINJIILA MARKUUSA","chapter":"8","verse":"30","text":"Iisaa yamiri ɓe, tentini, wota ɓe wowlan hay gooto ko hombo woni mo."},{"book":"LINJIILA MARKUUSA","chapter":"8","verse":"31","text":"Onsay o fuɗɗii ɓe jannude wonde bee *Ɓii-Aaden on tampa fota, awa kadi mawɓe ɓen e hooreeɓe *yottinooɓe sadaka ɓen haa naɓani jannooɓe fii Sariya on wikkoyto mo, o waree, o immintinoyee ka ɲalaande tammere."},{"book":"LINJIILA MARKUUSA","chapter":"8","verse":"32","text":"Tawi ko no laaɓiri o yewtata ɗii piiji. Petruusu pottini mo sera, o woni mo e felugol."},{"book":"LINJIILA MARKUUSA","chapter":"8","verse":"33","text":"Kono Iisaa yeƴƴitii, o ndaari taalibaaɓe makko ɓen, o feli Petruusu, o wi'i mo: «Yilto ɓaawo an, yo Ibuliisa, ko fii miijooji maa ɗin hinaa ɗi Alla, kono ko ɗi yimɓe ɓen!»"},{"book":"LINJIILA MARKUUSA","chapter":"8","verse":"34","text":"Onsay o noddi jamaa on e taalibaaɓe makko ɓen, o wi'i ɓe: «Kala faalaaɗo jokkude lan, yo o hayfintino, o ƴetta *leggal makko altindiraangal ngal,"},{"book":"LINJIILA MARKUUSA","chapter":"8","verse":"35","text":"Kala faalaaɗo dandude ngurndan mun, ɗan hayriray mo, kono kala non mo ngurndan mun hayriraa sabu an min e Kibaaru Moƴƴo on, haray ontigi dandoyay ɗan."},{"book":"LINJIILA MARKUUSA","chapter":"8","verse":"36","text":"E ko nafa honɗun woodani neɗɗo heɓugol aduna on fow, hayra wonkii mun kin?"},{"book":"LINJIILA MARKUUSA","chapter":"8","verse":"37","text":"Maa ko honɗun neɗɗo ittata fii sottugol wonkii mun kin?"},{"book":"LINJIILA MARKUUSA","chapter":"8","verse":"38","text":"Awa kadi, kala hersirɗo lan, hersiri konguɗi an ɗin e hakkunde oo jamaa jinoowo waɗa junuubi, Ɓii-Aaden on kadi hersiroyay mo tuma o ardoyi e mangural Ben makko ngal wondude e malaa'ikaaɓe laaɓuɓe ɓen.»"}]}