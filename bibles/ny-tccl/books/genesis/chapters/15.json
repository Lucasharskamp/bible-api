{"data":[{"book":"Genesis","chapter":"15","verse":"1","text":"Zitatha izi, Yehova anayankhula ndi Abramu mʼmasomphenya nati:"},{"book":"Genesis","chapter":"15","verse":"2","text":"Koma Abramu anati, “Haa! Ambuye Yehova, mukhoza kundipatsa chiyani popeza ndikanali wopanda mwana ndipo amene adzatenge chuma changa ndi Eliezara wa ku Damasiko?"},{"book":"Genesis","chapter":"15","verse":"3","text":"Inu simunandipatse ana kotero kuti wantchito wa ku nyumba kwanga ndiye amene adzalowe mʼmalo mwanga.”"},{"book":"Genesis","chapter":"15","verse":"4","text":"Yehova anayankhula naye nati: “Munthu uyu sadzalowa mʼmalo mwako, koma mwana wako weniweni wamwamuna, wobereka wekha ndiye adzalowe mʼmalo mwako.”"},{"book":"Genesis","chapter":"15","verse":"5","text":"Yehova anapita naye Abramu panja nati, “Tayangʼana kumwambaku, ndipo chifukwa cha chimenechi uwerenge nyenyezi ngati ungathe kuziwerenga.” Ndipo anamuwuza kuti, “Ndi mmene adzakhalire ana ako ndi zidzukulu zako.”"},{"book":"Genesis","chapter":"15","verse":"6","text":"Abramu anakhulupirira Yehova, ndipo ichi chinamuchititsa kukhala wolungama."},{"book":"Genesis","chapter":"15","verse":"7","text":"Ndipo anamuwuza kuti, “Ine ndine Yehova amene ndinakuchotsa iwe ku mzinda wa Uri wa ku Akaldeya kuti ndikupatse dziko ili kuti likhale lako.”"},{"book":"Genesis","chapter":"15","verse":"8","text":"Koma Abramu anati, “Haa! Ambuye Yehova, kodi ndingadziwe bwanji kuti lidzakhaladi langa?”"},{"book":"Genesis","chapter":"15","verse":"9","text":"Kotero Yehova anati kwa iye, “Kanditengere kamsoti kangʼombe ka zaka zitatu, kamsoti ka mbuzi ka zaka zitatu, ndi nkhosa yayimuna ya zaka zitatu pamodzi ndi nkhunda ndi kamwana ka njiwa.”"},{"book":"Genesis","chapter":"15","verse":"10","text":"Abramu anabweretsadi zonsezi nadula chilichonse pakati nʼkuzindandalika, chidutswa chilichonse kuyangʼanana ndi chinzake; koma njiwa ndi nkhunda sanazidule pakati."},{"book":"Genesis","chapter":"15","verse":"11","text":"Pamene miphamba inabwera kuti itole nyama ija, Abramu anayipirikitsa."},{"book":"Genesis","chapter":"15","verse":"12","text":"Pamene dzuwa limalowa Abramu anagona tulo tofa nato ndipo mdima wandiweyani ndi wochititsa mantha unamuphimba."},{"book":"Genesis","chapter":"15","verse":"13","text":"Tsono Yehova anati kwa iye, “Uyenera kudziwa mosakayika kuti zidzukulu zako zidzakhala alendo mʼdziko lachilendo ndipo zidzakhala akapolo ndi kuzunzidwa zaka 400."},{"book":"Genesis","chapter":"15","verse":"14","text":"Koma ndidzalanga dziko limene zidzukulu zako zidzagwireko ukapolo ndipo pambuyo pake iwo adzatulukamo ndi chuma chambiri."},{"book":"Genesis","chapter":"15","verse":"15","text":"Komabe iweyo udzamwalira mu mtendere ndi kuyikidwa mʼmanda utakalamba bwino."},{"book":"Genesis","chapter":"15","verse":"16","text":"Patapita mibado inayi, adzukulu ako adzabwereranso kuno popeza tchimo la Aamori silinafike pachimake kuti alangidwe.”"},{"book":"Genesis","chapter":"15","verse":"17","text":"Dzuwa litalowa ndipo mdima utagwa, panaoneka mʼphika wofuka nthunzi ya moto ndi sakali yoyaka ndipo zinadutsa pakati pa zidutswa za nyama zija."},{"book":"Genesis","chapter":"15","verse":"18","text":"Pa tsiku limenelo, Yehova anachita pangano ndi Abramu nati, “Ndikulonjeza kuti ndidzapereka dziko ili kwa zidzukulu zako, kuchokera ku mtsinje wa ku Igupto mpaka ku mtsinje waukulu wa Yufurate."},{"book":"Genesis","chapter":"15","verse":"19","text":"Ndidzakupatsani dziko la Akeni, Akenizi, Akadimoni,"},{"book":"Genesis","chapter":"15","verse":"20","text":"Ahiti, Aperezi, Arefaimu,"},{"book":"Genesis","chapter":"15","verse":"21","text":"Aamori, Akanaani, Agirigasi ndi Ayebusi.”"}]}