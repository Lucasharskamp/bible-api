{"data":[{"book":"Luka","chapter":"1","verse":"1","text":"Mkulu Teofilo"},{"book":"Luka","chapter":"1","verse":"2","text":"Wawandikaga vint'hu viya kisimuilwe ni wadya waonaga vint'hu ivo kukongela nk'hongo, na wadya wabilikizaga Imbuli Yedi."},{"book":"Luka","chapter":"1","verse":"3","text":"Kwa ivo mkulu Teofilo, kwaviya name hizungula ukindedi we zimbuli izi kukongela nk'hongo, hiona vedi niwawandikile kwa uwedi vint'hu ivo vose vilaile."},{"book":"Luka","chapter":"1","verse":"4","text":"Hitenda ivi vileke weye nawe umanye kindedi che vint'hu vose uhinizwe."},{"book":"Luka","chapter":"1","verse":"5","text":"Umwo Helode andaga seuta ywa Uyahudi, handaga na mlava nt'hambiko zina dyakwe Zakalia. Uyo andaga yumwenga mwe difyo dya walava nt'hambiko dya Abiya. Mkaziwe etangagwa Elizabeti, naye andaga ni ywa lukolo lwa mlava nt'hambiko etangwe Haluni."},{"book":"Luka","chapter":"1","verse":"6","text":"Wose waidi wandaga wazumilwa kunda wedi ha meso ha Mnungu, naho waitozaga kwa kindedi Imiko yose ya Zumbe."},{"book":"Luka","chapter":"1","verse":"7","text":"Wandaga hawana mwana kwaviya Elizabeti andaga hana cheleko, naho wose waidi wadalahalisaga."},{"book":"Luka","chapter":"1","verse":"8","text":"Zuwa dimwenga Zakalia andaga mwe Nyumba nk'hulu ya Mnungu akadamanya ndima yakwe yo ulava nt'hambiko, enga viya akudamanyaga mwo luzo lwakwe."},{"book":"Luka","chapter":"1","verse":"9","text":"Enga viya chandile kihendo cha walava nt'hambiko, usaguzi umgweela Zakalia kwingila mwe Nyumba nk'hulu ya Zumbe kufunk'hiza ubani."},{"book":"Luka","chapter":"1","verse":"10","text":"Fyo dya want'hu dyandaga dikuse dimlombeza Mnungu umo ubani wandaga ukafunk'hizwa."},{"book":"Luka","chapter":"1","verse":"11","text":"Niyo mtumigwa ywa Zumbe amlaila no kukimala hakulume he kilingo cho kufunk'hizila ubani."},{"book":"Luka","chapter":"1","verse":"12","text":"Zakalia eze amuone, niyo etuka na kwingilwa ni wogofi."},{"book":"Luka","chapter":"1","verse":"13","text":"Mna yudya mtumigwa ywa kwe Mbingu niyo amgamba Zakalia, “Usekogoha! Mnungu keva kulombeza kwako. Mkazio Elizabeti naakwelekele mwana kilume, nawe noumwitange Yohana."},{"book":"Luka","chapter":"1","verse":"14","text":"Weye nawe nounde na kinyemi na kusekeela, naho want'hu wose nawande na kinyemi kwa kwelekwa kwakwe."},{"book":"Luka","chapter":"1","verse":"15","text":"Naande mkulu ha meso ha Zumbe, naho haanywe divai hegu mp'hombe. Naamemezwe Muye ywa Mnungu kukongela dizuwa dyo kwelekwa kwakwe."},{"book":"Luka","chapter":"1","verse":"16","text":"Naawavuze want'hu wengi wa Izilaeli kwa Zumbe Mnungu ywawe."},{"book":"Luka","chapter":"1","verse":"17","text":"Naye naamlongoele Zumbe kwa Muye wa Eliya no ludole lwakwe vileke aihitule mioyo ya welesi waivane na wana wawe no kuwagela want'hu wasaguke ubala wa want'hu watendigwe kunda wedi hameso ha Mnungu no kumwiikila Mnungu want'hu waikilwe lumwe.”"},{"book":"Luka","chapter":"1","verse":"18","text":"Zakalia niyo amgamba mtumigwa ywa kwe Mbingu, “Nenimanye vivihi zimbuli izi? Miye hidalahala, naho hata mkazangu naye kadalahala.”"},{"book":"Luka","chapter":"1","verse":"19","text":"Mtumigwa ywa kwe mbingu niyo amgamba, “Ni miye Gabilieli hukimala hameso ha Mnungu anitumile nize nilonge na weye na kukugambila mbuli ino iyedi."},{"book":"Luka","chapter":"1","verse":"20","text":"Mna kwaviya huhuwile ulosi wangu, houdahe kulonga kubula mwe dizuwa idyo, aho zimbuli izo nezilaile.”"},{"book":"Luka","chapter":"1","verse":"21","text":"Want'hu wandile kuse wakamgoja Zakalia, niyo weheelwa kwaviya ekalise kufosa kwe Nyumba ink'hulu ya Mnungu."},{"book":"Luka","chapter":"1","verse":"22","text":"Eze afosele kuse, niyo anda hakudaha kulonga nawo. Woho nawo niyo wabunk'hula kugamba nakaona maona mwe Nyumba nk'hulu ya Mnungu. Kwaviya hadahile kulonga, naakalonga nawo kwa vilagiso."},{"book":"Luka","chapter":"1","verse":"23","text":"Zakalia eze abinde indima yakwe niyo auya kaya."},{"book":"Luka","chapter":"1","verse":"24","text":"Yeze yomboke mazuwa mageke, Elizabeti uyo mkaziwe niyo enula nda, niyo yanda hahalaile he nyumba yakwe kwa miezi mishano."},{"book":"Luka","chapter":"1","verse":"25","text":"Niyo agamba, “Zumbe kanidamanyila mbuli ino! Haluse kanionela mbazi, naho kaniusila soni zangu mwa want'hu.”"},{"book":"Luka","chapter":"1","verse":"26","text":"Mwo mwezi wa mtandatu wo ubovu wa Elizabeti, Mnungu amtumaga mtumigwa ywa kwe Mbingu etangwe Gabilieli kwe isi ye Galilaya, mwo mzi ukwitangwa Nazaleti."},{"book":"Luka","chapter":"1","verse":"27","text":"Nakanda na ulosi kwa mwali na mazanga akwitangwa Maliamu. Mndele uyu andaga katumizwa ni mgosi yumwenga etangagwa Yusufu, andaga ywo lukolo lwa zumbe Daudi."},{"book":"Luka","chapter":"1","verse":"28","text":"Mtumigwa ywa kwe mbingu niyo amwizila mwali uyo niyo amgamba, “Ndamsa! Zumbe e hamwenga na weye, naho kakuvikila vitendese.”"},{"book":"Luka","chapter":"1","verse":"29","text":"Maliamu niyo engilwa ni kinyulu kwa udya ulosi wa mtumigwa ywa kwe mbingu, naho niyo ehelwa mbuli idya nivo yagaaze."},{"book":"Luka","chapter":"1","verse":"30","text":"Mna mtumigwa ywa kwe mbingu niyo amgamba, “Maliamu, usekogoha! Mnungu kakulagisa uwedi wakwe."},{"book":"Luka","chapter":"1","verse":"31","text":"Kaula, nowinule nda, naho noweleke mwana kilume, zina dyakwe noumwitange Yesu."},{"book":"Luka","chapter":"1","verse":"32","text":"Naande mkulu naho neetangwe Mwana ywa Mnungu e Kulanga. Zumbe Mnungu naamwink'he difumbi dyo useuta enga viya andaga mkale ywakwe Daudi."},{"book":"Luka","chapter":"1","verse":"33","text":"Naande Seuta we cheleko cha Yakobo mazuwa yose, naho uzumbe wakwe wa ulo na ulo!”"},{"book":"Luka","chapter":"1","verse":"34","text":"Maliamu niyo amgamba yudya mtumigwa ywa kwe mbingu, “Miye ni mwali na mazanga. Elo neinde vihi mbuli ino?”"},{"book":"Luka","chapter":"1","verse":"35","text":"Mtumigwa ywa kwe mbingu niyo amhitula, “Muye ywa Mnungu naakwizile, naho ludole lwa Mnungu ekulanga nelukugubike. Kwaivo mwana akuunga elekwe neetangwe, akukile Mwana Mnungu."},{"book":"Luka","chapter":"1","verse":"36","text":"Naho, kaula nduguyo Elizabeti kenula ubovu wa mwana kilume mwo udala wakwe naho uno ni mwezi wa mtandatu. Naakalongwa hakudaha kweleka, mna ivi haluse mbovu ywa miezi mtandatu iivo adalahale."},{"book":"Luka","chapter":"1","verse":"37","text":"Kwaviya hadihali Mnungu heekudaha kudidamanya!”"},{"book":"Luka","chapter":"1","verse":"38","text":"Maliamu niyo amgamba, “Miye ni mndima ywa Zumbe, nevinde kwangu enga ivo ukulonga.” Mtumigwa ywa kwe mbingu niyo ahalawa no kuita."},{"book":"Luka","chapter":"1","verse":"39","text":"Akajika aho, Maliamu niyo akeika lumwe na kutenda ludole kwita ko mzi umwe vigulu va isi ya Uyahudi."},{"book":"Luka","chapter":"1","verse":"40","text":"Niyo engila kwe nyumba ye Zakalia niyo kumlamsa Elizabeti."},{"book":"Luka","chapter":"1","verse":"41","text":"Elizabeti eze eve Maliamu akamlamsa, kazana niyo katugusa mwe inda mwakwe. Elizabeti nakamemezwa Muye ywa Mnungu,"},{"book":"Luka","chapter":"1","verse":"42","text":"niyo alonga kwa izwi kulu, “Weye kuvikilwa kujink'ha wavele wose, na mwana ukuunga umweleke kavikilwa!"},{"book":"Luka","chapter":"1","verse":"43","text":"Nii mbuli ino ink'hulu ikanilaila miye, nine dya Zumbe ywangu kwiza kunitalamkila?"},{"book":"Luka","chapter":"1","verse":"44","text":"Nize nive du indamsa yako, kazana kwe zinda zangu niyo katugusa kwa kinyemi."},{"book":"Luka","chapter":"1","verse":"45","text":"Kaula kinyemi unanacho weye uhuwile mbuli ya Zumbe, kwaviya neinde kindedi kwako.”"},{"book":"Luka","chapter":"1","verse":"46","text":"Maliamu niyo agamba,"},{"book":"Luka","chapter":"1","verse":"47","text":"no muye wangu welelwa"},{"book":"Luka","chapter":"1","verse":"48","text":"kwaviya anikumbukile, mndima ywakwe mkiwa!"},{"book":"Luka","chapter":"1","verse":"49","text":"kwe zimbuli zakwe zink'hulu Mnungu wo Udahi anidamanyile."},{"book":"Luka","chapter":"1","verse":"50","text":"Kukongela cheleko iki na kugendeela"},{"book":"Luka","chapter":"1","verse":"51","text":"Kadamanya vint'hu vikulu kwa mkono wakwe."},{"book":"Luka","chapter":"1","verse":"52","text":"Kawakinya maseuta kulawa mwe difumbi dyo useuta,"},{"book":"Luka","chapter":"1","verse":"53","text":"Kawegusa wata sala kwa vint'hu vedi,"},{"book":"Luka","chapter":"1","verse":"54","text":"Kamwambiza mtumwa ywakwe Izilaeli,"},{"book":"Luka","chapter":"1","verse":"55","text":"kwa tati yetu Ibulahimu,"},{"book":"Luka","chapter":"1","verse":"56","text":"Maliamu nakekala na Elizbeti miezi mitatu, niyo auya kaya kwakwe."},{"book":"Luka","chapter":"1","verse":"57","text":"Lupisi lwa Elizabeti wa kweleka uze ubule, niyo eleka mwana kilume."},{"book":"Luka","chapter":"1","verse":"58","text":"Want'hu we haguhi naye hamwenga na wanduguze weze weve ivo Zumbe kamuwonela mbazi, niyo wanda na kinyemi hamwenga naye."},{"book":"Luka","chapter":"1","verse":"59","text":"Umwana eze abule mazuwa mnane, niyo want'hu wagenda kumvina. Waungaga wamwink'he zina niye Zakalia, idizina dya ise."},{"book":"Luka","chapter":"1","verse":"60","text":"Mna nine niyo alemela no kuwagamba, “Bule! Dizina dyakwe neetangwe Yohana.”"},{"book":"Luka","chapter":"1","verse":"61","text":"Niyo wamgamba, “Mna hahali mnt'hu mwe lukolo lwenyu mta dizina idyo?”"},{"book":"Luka","chapter":"1","verse":"62","text":"Niyo wamuuza ise kwa vilagiso vileke awagambile kugamba umwana etangwe ani."},{"book":"Luka","chapter":"1","verse":"63","text":"Zakalia niyo alombeza kabao kakwe kwo kuwandikila, niyo awandika mwe kabao kadya, “Zina dyakwe ni Yohana.” Want'hu wose niyo weheleswa!"},{"book":"Luka","chapter":"1","verse":"64","text":"Ahadya Zakalia niyo apata udahi wa kulonga naho, naho niyo akonga kumtogola Mnungu."},{"book":"Luka","chapter":"1","verse":"65","text":"Want'hu we haguhi naye niyo wengilwa ni wogofi, niyo imbuli idya yagendezwa mwe vigulu ve isi ya Uyahudi."},{"book":"Luka","chapter":"1","verse":"66","text":"Na wose wevile zimbuli izo niyo nawakeuza mwe mioyo yawe, “Mwana uyu na ande mwana ywa vivihi? Kwaviya ludole lwa Zumbe lwihamwenga na yehe.”"},{"book":"Luka","chapter":"1","verse":"67","text":"Zakalia, ise dya Yohana niyo amemezwa Muye ywa Mnungu, niyo akonga kulotela."},{"book":"Luka","chapter":"1","verse":"68","text":"“Atogolwe Zumbe, Mnungu ywa Izilaeli!"},{"book":"Luka","chapter":"1","verse":"69","text":"Kakikimalisila uyokozi una ludole,"},{"book":"Luka","chapter":"1","verse":"70","text":"Enga viya alongaga kwa milomo ya walotezi wakwe wakukile"},{"book":"Luka","chapter":"1","verse":"71","text":"kugamba naakiyokole kulawa mwa wank'hondo wetu,"},{"book":"Luka","chapter":"1","verse":"72","text":"Nakagamba nawaonele mbazi wakale wetu,"},{"book":"Luka","chapter":"1","verse":"73","text":"Nakamlapila Ibulahimu mkale ywetu"},{"book":"Luka","chapter":"1","verse":"74","text":"kugamba naakikombole suwe"},{"book":"Luka","chapter":"1","verse":"75","text":"kwa kukuka na kuzumilwa kunda wedi hameso hakwe,"},{"book":"Luka","chapter":"1","verse":"76","text":"Nawe mwanangu, nowitangwe mlotezi ywa Mnungu ekulanga vitendese."},{"book":"Luka","chapter":"1","verse":"77","text":"kuwagambila want'hu wakwe kugamba nawayokolwe,"},{"book":"Luka","chapter":"1","verse":"78","text":"Mnungu ywetu ana mbazi na moyo wedi."},{"book":"Luka","chapter":"1","verse":"79","text":"kuwamulikila want'hu wose wakwikala kwe kizuli che file,"},{"book":"Luka","chapter":"1","verse":"80","text":"Yudya mwana niyo akula akongozekela umwili hamwenga no muye. Niyo ekala kwe nyika mpaka mwe dizuwa diya awalailaga want'hu wa Izilaeli."}]}