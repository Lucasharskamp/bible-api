{"data":[{"book":"1. Korintským","chapter":"2","verse":"1","text":"Bratři, když jsem vám hlásal poselství o Kristu, také jsem nepřišel s nějakými zvlášť výřečnými proslovy nebo kdovíjak učenými výklady."},{"book":"1. Korintským","chapter":"2","verse":"2","text":"Rozhodl jsem se totiž, že pokud budu u vás, nechci mluvit o ničem jiném než právě o Kristu, a to o Kristu ukřižovaném."},{"book":"1. Korintským","chapter":"2","verse":"3-4","text":"Často se mi třásl hlas, musel jsem překonávat slabost a všelijaké obavy. A jestli vás nakonec něco přesvědčilo, tak to nebyla moje učenost nebo výmluvnost, nýbrž moc Božího Ducha."},{"book":"1. Korintským","chapter":"2","verse":"5","text":"A to je dobře, protože vaše víra nemá stát na lidské moudrosti, ale na moci Boží."},{"book":"1. Korintským","chapter":"2","verse":"6","text":"Je pochopitelné, že pokročilejším křesťanům předkládáme i náročnější učení. Nejsou to ovšem poznatky přírodních nebo společenských věd,"},{"book":"1. Korintským","chapter":"2","verse":"7","text":"nýbrž pravdy pocházející z Boha, a proto bez Božího přispění zůstávají tajemné a skryté. Bůh už před věky připravil moudrý plán, jak nás převést do své nebeské slávy."},{"book":"1. Korintským","chapter":"2","verse":"8","text":"Nikdo z těch, kdo vládnou světu, neměl o nich tušení. Jinak by byli nemohli Krista ukřižovat."},{"book":"1. Korintským","chapter":"2","verse":"9","text":"My hlásáme, jak stojí i v Písmu:"},{"book":"1. Korintským","chapter":"2","verse":"10","text":"Nám to Bůh odhalil prostřednictvím svého Ducha, kterému nic není skryto."},{"book":"1. Korintským","chapter":"2","verse":"11-12","text":"Jako nitro člověka je přístupné jen vlastnímu vědomí každého jedince, tak i Boží myšlení je známé jen Božímu Duchu, takže jenom s jeho pomocí můžeme poznat, co všechno nám Bůh daroval."},{"book":"1. Korintským","chapter":"2","verse":"13","text":"Když o těchto věcech mluvíme, nejde nám o to, aby to vypadalo „rozumně“, ale nasloucháme prostě tomu, co nám „napovídá“ Boží Duch, a jeho myšlenky tlumočíme slovy, která nám dává."},{"book":"1. Korintským","chapter":"2","verse":"14","text":"Člověku vyzbrojenému jen vrozenými schopnostmi jsou ovšem pravdy Božího Ducha proti mysli. Zdají se mu hloupé a nepochopitelné, protože pochopit se dají jen s pomocí Ducha."},{"book":"1. Korintským","chapter":"2","verse":"15","text":"Kdo je však proniknut Božím Duchem, dovede ke všemu zaujmout jasný postoj a nemusí se ohlížet, co tomu řeknou lidé;"},{"book":"1. Korintským","chapter":"2","verse":"16","text":"vždyť nikdo z nich nestojí ve svém poznání nad Bohem. Naše myšlenky pak vycházejí ze stejného zdroje jako myšlenky Kristovy."}]}