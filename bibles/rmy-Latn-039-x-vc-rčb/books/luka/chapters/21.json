{"data":[{"book":"Luka","chapter":"21","verse":"1","text":"O Isus ando Hramo dikhlas e barvalen sar čhon ande riznica love sago daro e Devlešće."},{"book":"Luka","chapter":"21","verse":"2","text":"A dikhla vi varesošće čore udovica savi čhutas okote samo duj majcikne kovanice."},{"book":"Luka","chapter":"21","verse":"3","text":"Thaj phendas: “Čačes, phenav tumenđe akaja čori udovice čhutas majbut savorendar."},{"book":"Luka","chapter":"21","verse":"4","text":"Kaj savora von dine katar piro viško, a voj katar piro čorpe dijas sa so silat.”"},{"book":"Luka","chapter":"21","verse":"5","text":"Dok varesave učenikurja ćerenas svato pale godova sar si o Hramo šukar ukrasime e barenca thaj e ukrasenca save e manuša andine e Devlešće, a o Isus phendas:"},{"book":"Luka","chapter":"21","verse":"6","text":"“Avela e vrjama kana katar akava so dićhen či ačhela ni bar pe bareste. Svako avela harado.”"},{"book":"Luka","chapter":"21","verse":"7","text":"E učenikurja phučline les: “Sikavneja, a kana godova avela? Thaj sar džanasa kaj godova uskoro avela?”"},{"book":"Luka","chapter":"21","verse":"8","text":"A vo phendas lenđe: “Len sama te na aven hohade kaj but džene avena ande mungro alav thaj phenena korkoro pale peste kaj si von o Mesija thaj phenena: ‘avili e vrjama’ Na džan pale lende!"},{"book":"Luka","chapter":"21","verse":"9","text":"Kana ašunena pale raturja thaj pale pobune, na daran. Kaj sa godova trubul te avel, ali godova još naj odma o krajo.”"},{"book":"Luka","chapter":"21","verse":"10","text":"Askal još phendas lenđe: “O them borilape protiv aver them, thaj e carurja protiv aver carurja."},{"book":"Luka","chapter":"21","verse":"11","text":"Pe sa e riga e themešće avena e potresurja, bokhalipe thaj nasvalipe. Po nebo avena čudesne znakurja savendar dela e dar pe sa o them."},{"book":"Luka","chapter":"21","verse":"12","text":"Ali majsigo katar sa akava astarena tumen thaj tradena tumen. Predaina tumen e manušenđe ande sinagoge te sudin tumenđe. Inđarena tumen angle carurja thaj angle upravitelja zato kaj sledin man."},{"book":"Luka","chapter":"21","verse":"13","text":"Godova avela tumari prilika te den svedočanstvo."},{"book":"Luka","chapter":"21","verse":"14","text":"Zato zapamtin na majanglal te gndin so phenena ande tumari obrana!"},{"book":"Luka","chapter":"21","verse":"15","text":"Me dava tumen alava thaj kasavi mudrost savjaće naštik proturečila niti te oduprilpe ni jek tumaro protivniko."},{"book":"Luka","chapter":"21","verse":"16","text":"A izdaina tumen čak vi tumare dada, deja, phrala, drugarja thaj tumari familija. Varesaven tumendar vi mudarena."},{"book":"Luka","chapter":"21","verse":"17","text":"Savora mrzana tumen zato kaj sledin man."},{"book":"Luka","chapter":"21","verse":"18","text":"Ali či perela ni jek bal21,18 ni jek bal O Isus phenel pale jek majcikno deo pe manušesko telo. Vo naglasil kaj či propadnila sasto manuš. O Isus već phendas kaj varesave lendar avena mudarde, pa varesave gndin kaj akava značil kaj lenđe či avela duhovno naudime. katar tumaro šoro."},{"book":"Luka","chapter":"21","verse":"19","text":"Tumare duše spasina pes zbog godova, ako či odustanin.”"},{"book":"Luka","chapter":"21","verse":"20","text":"O Isus nastavisarda te phenel lenđe: “A kana dićhena kaj e vojska opkolisardas o Jerusalim, askal džanen kaj avili paše e vrjama kaj avela opustošime."},{"book":"Luka","chapter":"21","verse":"21","text":"Okola save araćhen pes ande Judejsko regija neka našen ande gore thaj save si ando gav neka inkljen andar leste, a ni o kola save si ando polje neka či boldenpe ando gav."},{"book":"Luka","chapter":"21","verse":"22","text":"Kaj ande godola đesa avela e Devlešći kazna te pherdol sa so ramol ando Sveto lil."},{"book":"Luka","chapter":"21","verse":"23","text":"Jao e khamne manušnjenđe thaj okolenđe save den čuči ande kola đesa! Kaj avena e bare nevolje pe phuv, thaj e Devlesko gnjevo pe akala manuša."},{"book":"Luka","chapter":"21","verse":"24","text":"Avena mudarde katar o oštro mačo, thaj avena inđarde ando ropstvo pe sasto them. A o Jerusalim uštavena okola save či džanen palo Del dok či isteknil e vrjama okolenđi save či džanen palo Del.”"},{"book":"Luka","chapter":"21","verse":"25","text":"O Isus phenda: “Pojavina pes e znakurja po kham thaj po čhonut thaj pe čereja. A e theme pe phuv astarela o očaj zbog e huka thaj e talasurja andar o more."},{"book":"Luka","chapter":"21","verse":"26","text":"O them merela e daratar thaj katar godova kaj ažućarena so avela pe akava them, kaj vi e sile e nebošće uzdrmina pes."},{"book":"Luka","chapter":"21","verse":"27","text":"Askal dićhena man, e Manušešće Čhaves, sar avav pe oblakurja ande bari sila thaj ande bari slava."},{"book":"Luka","chapter":"21","verse":"28","text":"Kana počnila sa godova te avel, ušten thaj vazden tumare šore kaj o Del uskoro oslobodila tumen.”"},{"book":"Luka","chapter":"21","verse":"29","text":"Pale godova o Isus phendas lenđe e usporedba: “Dićhen e smokva ili bilo savo aver kaš."},{"book":"Luka","chapter":"21","verse":"30","text":"Kana dićhen kaj mućen e patrja, korkoro već džanen kaj si o milaj paše."},{"book":"Luka","chapter":"21","verse":"31","text":"Gajda vi tumen kana dićhen kaj sa godova avel pale soste phenavas tumenđe, šaj aven sigurne kaj si paše o carstvo e Devlesko."},{"book":"Luka","chapter":"21","verse":"32","text":"Čačes, phenav tumenđe, kaj akava naraštaj21,32 akava naraštaj Postojin različite načinurja te haćarelpe akava redko: 1. akaja generacija značil okola save sas džude ande vrjama dok o Isus ćerelas svato, a godova značil kaj uništilape o Jerusalim thaj e aver znakurja save anena dži ke Hristosko povratko počnila te dogodinpe dok si von džude dik; 2. akaja generacija značil vrsta manuša save si bilačhe thaj suprotinpe e Isusešće, a godova značil kaj uvek avela bipaćale save suprotivina pe e Isusešće sa dži ko trenutko kana vo boldela pe pe phuv; 3. akaja generacija značil “akaja rasa” thaj odnosil pe pe židovurja, so značil kaj e židovsko rasa či naćhela majsigo nego so o Isus boldela pes, ili 4. akaja generacija značil e manuša save traina ande vrjama e carošći, thaj godova značil, kana dogodina pes e događaja save si spomenime ande stihurja 25–26, o Isus boldela pe pe phuv palo trajo godole generacijako.  sigurno či naćhela dok sa akava či avel."},{"book":"Luka","chapter":"21","verse":"33","text":"E phuv thaj o nebo naćhena, ali mungre alava ačhena zauvek.”"},{"book":"Luka","chapter":"21","verse":"34","text":"O Isus phenda lenđe: “Len sama te či zuravol tumaro ilo ando handžvalipe palo habe thaj ando matipe ili ande trajošće brige thaj te či iznenadil tumen godova đes,"},{"book":"Luka","chapter":"21","verse":"35","text":"savo avela sago zamka, pe sa e manuša save train pe sasti phuv."},{"book":"Luka","chapter":"21","verse":"36","text":"Zato stražarin thaj molin tumen e Devlešće te šaj naćhen sa kava so trubul te avel thaj te ačhen sago pobednikurja angle mande, e Manušešće Čhaveste.”"},{"book":"Luka","chapter":"21","verse":"37","text":"O Isus svako đes sikavelas ando Hramo, a raćasa inkljelas thaj raćarelas pe maslinsko gora."},{"book":"Luka","chapter":"21","verse":"38","text":"A sa o them već katar e rano detharin avenas leste ando Hramo te ašunen les."}]}