{"data":[{"book":"1 Corinthians","chapter":"3","verse":"1","text":"Ogu ihoo duaahina nei, au digi helekai adu gi goodou be tangada e helekai gi digau gu iai nadau Hagataalunga, gei au ne helekai be tangada ne helekai gi digau henuailala, ala e hai be nia dama lligi nadau hagadonu Christ."},{"book":"1 Corinthians","chapter":"3","verse":"2","text":"Au ne haangai goodou gi nia milugu, hagalee nia meegai hamaaloo, idimaa goodou digi togomaalia gi nia maa, gei dolomeenei, goodou digi togomaalia hua igolo gi nia maa,3.2 Hebrews 5.12-13"},{"book":"1 Corinthians","chapter":"3","verse":"3","text":"idimaa, goodou e mouli hua igolo i di mouli o henuailala. Ma ga gila aga tubua i godou mehanga, ga hai baahi ang gi tangada nei mo tangada nei, nia mee aanei la hagalee haga modongoohia bolo goodou digau ni henuailala, e daudali nia hai o henuailala?"},{"book":"1 Corinthians","chapter":"3","verse":"4","text":"Tangada i goodou ga helekai boloo, “Au e daudali a Paul,” gei tangada i golo e helekai boloo, “Au e daudali a Apollos” malaa, godou hangaahai la go nnangaahai o digau henuailala!3.4 1 Corinthians 1.12"},{"book":"1 Corinthians","chapter":"3","verse":"5","text":"Apollos la koai? Paul la koai? Gimaua nia daangada hua hai hegau ni God ala ne laha mai goodou gi lodo di hagadonu. Gimaua tei gii hai dana duhongo hegau dela ne gaamai go Tagi bolo gi heia."},{"book":"1 Corinthians","chapter":"3","verse":"6","text":"Au e haga nonnono agu lii laagau, gei Apollos e haga magalillili nia maa gi nia wai, ma go God dela e haga tomo aga nia laagau.3.6 Nnegau 18.4-11,24-28"},{"book":"1 Corinthians","chapter":"3","verse":"7","text":"Tangada dela e haga nonnono, be tangada dela e haga magalillili di laagau deelaa, la hagalee hagalabagau. Tangada e hagalabagau la deelaa go God, idimaa, go Mee dela e haga tomo aga di laagau."},{"book":"1 Corinthians","chapter":"3","verse":"8","text":"Tangada dela e haga nonnono mo tangada dela e haga magalillili, la hagalee hai geegee. Gei God gaa hui meemaa gi di hui dela e tau anga gi nau ngalua ala nogo hai."},{"book":"1 Corinthians","chapter":"3","verse":"9","text":"Idimaa, gimaua la tagadau ihoo hai hegau ni God, goodou go di gowaa dogi mee ni God, di hale a God."},{"book":"1 Corinthians","chapter":"3","verse":"10","text":"Au gu hai hegau gi dogu duhongo hegau dela ne dugu mai go God, gu ngalua iei au gadoo be tangada e iloo di hau hale, ne haga noho di hagamau o di maa. Gei tuai dangada ga haga duu aga dono hale i hongo di hagamau deelaa. Tangada nei mo tangada nei i goodou gii mmada gi humalia i dana hau di hale."},{"book":"1 Corinthians","chapter":"3","verse":"11","text":"Idimaa God guu lawa di haganoho a Jesus Christ bolo go Mee hua dela go di hagamau, di hagamau e hagaduu aga i golo ai."},{"book":"1 Corinthians","chapter":"3","verse":"12","text":"Hunu gau ga haga duu aga nadau hale i hongo di hagamau deenei, e hai hegau gi nia goolo, be nia silber, be nia hadu hagalabagau. Hunu gau e hai hegau gi nia laagau, be nia geinga, be nia lau laagau mae."},{"book":"1 Corinthians","chapter":"3","verse":"13","text":"Malaa, tahidamee o nnegau digau hau hale ga haga modongoohia aga i di Laangi o Christ, idimaa, i di laangi deelaa, di ahi e haga modongoohia aga tahidamee nia ngalua o digau hau hale."},{"book":"1 Corinthians","chapter":"3","verse":"14","text":"Maa nia moomee o digau hau hale la ne hau i hongo di hagamau deenei, la ga hagalee wwele i di ahi deelaa, digaula e kae nadau hui."},{"book":"1 Corinthians","chapter":"3","verse":"15","text":"Maa nia moomee o tangada ma gaa wwele, geia gu luudi nia mee huogodoo. Gei mee ga mouli be tangada dela ma ga ulu mai gi daha mo di ahi deelaa."},{"book":"1 Corinthians","chapter":"3","verse":"16","text":"Goodou digi iloo bolo goodou la di hale daumaha ni God, gei di Hagataalunga o God le e noho i godou lodo?!3.16 1 Corinthians 6.19; 2 Corinthians 6.16"},{"book":"1 Corinthians","chapter":"3","verse":"17","text":"Tangada ma ga oho di hale daumaha o God, gei God ga oho a mee, idimaa, di hale o God le e dabuaahia, malaa ma go goodou ala go di hale daumaha a God."},{"book":"1 Corinthians","chapter":"3","verse":"18","text":"Hudee halahalau ina goodou. Maa tangada i goodou bolo ia tangada kabemee i henuailala nei, geia gii hai tangada dadaulia, gei dono kabemee la gaa donu."},{"book":"1 Corinthians","chapter":"3","verse":"19","text":"Idimaa, nia mee ala bolo nia kabemee o henuailala nei, le e balumee i mua o God. Di Beebaa Dabu e helekai,"},{"book":"1 Corinthians","chapter":"3","verse":"20","text":"Di Beebaa Dabu gu helekai labelaa,"},{"book":"1 Corinthians","chapter":"3","verse":"21","text":"Deenei laa, hudee hagaamu ina nia mee tangada ala e mee di hai! Nia mee aanei huogodoo la ni goodou:"},{"book":"1 Corinthians","chapter":"3","verse":"22","text":"Paul, Apollos mo Peter, henuailala nei, di mouli mo di made, di madagoaa dolomeenei mo di madagoaa ga dau mai, nia mee aanei huogodoo ni goodou."},{"book":"1 Corinthians","chapter":"3","verse":"23","text":"Gei goodou nia dama ni Christ, gei Christ ni God."}]}