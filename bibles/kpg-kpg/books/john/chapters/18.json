{"data":[{"book":"John","chapter":"18","verse":"1","text":"I muli ana dalodalo aanei, Jesus mo ana dama agoago gaa hula gi di baahi dela i golo tama monowai Kidron. Gei di maa di hadagee i di gowaa deelaa, Jesus mo ana dama agoago gaa hula gi golo."},{"book":"John","chapter":"18","verse":"2","text":"Malaa, Judas, dela ga hagi anga a Jesus, e iloo ia di gowaa deelaa, idimaa, nia madagoaa e logo Jesus mo ana dama agoago e nnoo mau e heheetugi i di gowaa deelaa."},{"book":"John","chapter":"18","verse":"3","text":"Malaa, Judas gaa hana gi di hadagee deelaa, e lahi ana gau dauwa o Rome, mono gau hagaloohi di Hale Daumaha ala ne hagau go nia dagi hai mee dabu mo nia Pharisee. Digaula gu ulu nadau goloo dauwa, e kae nadau malama mono ahi ulaula."},{"book":"John","chapter":"18","verse":"4","text":"Jesus le e iloo nia mee huogodoo ala gaa hai ang gi de Ia, ge Ia ga duu mai gi digaula, ga helekai, “Ma koai dela e halahala go koodou?”"},{"book":"John","chapter":"18","verse":"5","text":"Digaula ga helekai gi Mee, “Jesus o Nazareth.”"},{"book":"John","chapter":"18","verse":"6","text":"Di madagoaa Jesus ne helekai gi digaula boloo, “Au go Mee,” digaula ga mmaanege gi muli, gaa tinga gi lala."},{"book":"John","chapter":"18","verse":"7","text":"Jesus ga heeu labelaa gi digaula, “Ma koai dela e halahala go goodou?”"},{"book":"John","chapter":"18","verse":"8","text":"Jesus ga helekai, “Au guu lawa di hagi adu gi goodou bolo Au go Mee. Maa goodou e halahala Au, hagau ina digau aanei gii hula.”"},{"book":"John","chapter":"18","verse":"9","text":"Mee ne helekai beenei, bolo gii donu ana helekai ala ne hai, “Tamana, tangada e dahi i au daangada ala ne gaamai gi di Au e ngala ai.”"},{"book":"John","chapter":"18","verse":"10","text":"Simon Peter dana hulumanu dauwa, ga dahi aga di maa, gaa tuu talinga gau donu o di hege tagi hai mee dabu. Di ingoo di hege deelaa, la go Malchus."},{"book":"John","chapter":"18","verse":"11","text":"Jesus ga helekai gi Peter, “Duguina dau hulumanu gi dono lohongo! Goe e hagabau bolo Au hagalee belee inu di ibu o di hagaduadua Tamana dela e gaamai gi di Au?”18.11 Matthew 26.39; Mark 14.36; Luke 22.42"},{"book":"John","chapter":"18","verse":"12","text":"Nia gau dauwa o Rome mo nadau dagi dauwa, mo digau hagaloohi o Jew gaa kumi Jesus, ga lawalawa,"},{"book":"John","chapter":"18","verse":"13","text":"gaa lahi a Mee matagidagi gi Annas. Go Mee dela tamana dauaga a Caiaphas, di tagi aamua hai mee dabu i di ngadau deelaa."},{"book":"John","chapter":"18","verse":"14","text":"Ma go Caiaphas dela ne helekai hagamaamaa gi digau o Jew bolo ma koia e humalia maa tangada hua e dahi e made ang gi nia daangada huogodoo.18.14 John 11.49-50"},{"book":"John","chapter":"18","verse":"15","text":"Simon Peter mo tama agoago dela i golo ga lloo adu i muli o Jesus. Di tagi aamua hai mee dabu e modongoohia tama agoago dela i golo. Tama agoago deelaa guu hana madalia a Jesus gi lodo di abaaba di hale tagi aamua hai mee dabu."},{"book":"John","chapter":"18","verse":"16","text":"Peter le e duu hua i malaelae i baahi di bontai, gei tama agoago dela e iloo di tagi hai mee dabu, gaa hana gi muli ga helekai gi di ahina dela i di bontai, gi hagaulu mai a Peter."},{"book":"John","chapter":"18","verse":"17","text":"Tama ahina nogo i di ngudu di bontai ga heeu gi Peter, “Ma kooe tangada e dahi i nia dama agoago a Taane deelaa!”"},{"book":"John","chapter":"18","verse":"18","text":"Di madagoaa gu magalillili huoloo, gei nia hege mono gau hagaloohi ne akaa di nadau ahi belee haga mahanahana ginaadou, gei Peter ga hanadu, gaa duu i baahi digaula belee haga mahana."},{"book":"John","chapter":"18","verse":"19","text":"Tagi aamua hai mee dabu e heheeu gi Jesus i di gili nia dama agoago a Maa mo nia agoago a Maa."},{"book":"John","chapter":"18","verse":"20","text":"Jesus ga helekai gi mee, “Au nogo helehelekai hua haga mmaa gi digau huogodoo. Au nogo agoago i lodo nia synagogee mo i lodo di Hale Daumaha i nia gowaa ala e lloomoi nia daangada gi di gowaa e dahi. Au digi helekai hagammuni."},{"book":"John","chapter":"18","verse":"21","text":"Malaa, au heeu le e hai mai eimaha? Heeu gi nia daangada ala ne longono ginaadou Au. Heeu gi digaula be Au ne helekai gi digaula bolo aha. Digaula e iloo agu helekai.”"},{"book":"John","chapter":"18","verse":"22","text":"Di madagoaa Jesus ne helekai beenei, tangada hagaloohi dela e duu i baahi o Mee gaa paa a Jesus, ga helekai, “Deenaa hua dau helekai e helekai gi tangada aamua hai mee dabu?!”"},{"book":"John","chapter":"18","verse":"23","text":"Jesus ga helekai gi mee, “Maa Au gu helekai hala, haga modongoohia ina gi digau huogodoo aanei di hala deelaa. Maa Au e donu hua, malaa goe ne paa Au eiaha?”"},{"book":"John","chapter":"18","verse":"24","text":"Annas gaa lahi a Mee gi Caiaphas, go tagi aamua hai mee dabu, ga lawalawa hua igolo."},{"book":"John","chapter":"18","verse":"25","text":"Peter le e duu hua i golo, e haga mahanahana, gei digau ala i golo ga helekai gi mee, “Kooe tangada labelaa e dahi i nia dama agoago Taane deelaa!”"},{"book":"John","chapter":"18","verse":"26","text":"Tangada e dahi i nia hege tagi aamua hai mee dabu, e hai dangada gi taane dela ne tuu dono dalinga go Peter, ga helekai aga, “Au gu mmada adu gi di goe nogo madalia a Mee i lodo di hadagee!”"},{"book":"John","chapter":"18","verse":"27","text":"Peter ga helekai labelaa, “Deeai!” Di madagoaa hua deelaa, teduu gaa wolo."},{"book":"John","chapter":"18","verse":"28","text":"Heniheni loo, gei digaula gaa lahi a Jesus gi daha mo di hale o Caiaphas gi di hale o di gobinaa o Rome. Gei digau o Jew la digi ulu gi lodo di gowaa deelaa, idimaa, digaula e hiihai bolo ginaadou belee noho madammaa gii mee ginaadou di miami Tagamiami Pasoobaa."},{"book":"John","chapter":"18","verse":"29","text":"Pilate ga ulu gi malaelae, ga heeu, “Goodou e hai bolo taane deenei le e hala di aha?”"},{"book":"John","chapter":"18","verse":"30","text":"Digaula ga helekai gi mee, “Gimaadou e hagalee laha mai a Mee gi di goe, maa Mee digi hai dana hala.”"},{"book":"John","chapter":"18","verse":"31","text":"Pilate ga helekai gi digaula, “Lahia a Mee, gabunga ina gii hai be godou haganoho donu.”"},{"book":"John","chapter":"18","verse":"32","text":"(Di hai deenei ne hai bolo gii donu ai telekai a Jesus dono haga modongoohia aga di hagadilinga made dela gaa made ieia.)18.32 John 3.14; 12.32"},{"book":"John","chapter":"18","verse":"33","text":"Pilate ga ulu gi lodo dono hale, ga gahigahi a Jesus, ga heeu gi Mee, “Ma Kooe dela go di king o digau o Jew?”"},{"book":"John","chapter":"18","verse":"34","text":"Jesus ga heeu, “Di heeu deenaa ne hanimoi i do baahi, be hunu daangada ne hagi adu Au gi di goe?”"},{"book":"John","chapter":"18","verse":"35","text":"Pilate ga helekai, “Goe hagabau bolo au tangada o Jew? O daangada donu mo nia dagi hai mee dabu ala ne laha mai Goe gi di au. Goe ne hai dau aha?”"},{"book":"John","chapter":"18","verse":"36","text":"Jesus ga helekai, “Dogu henua la hagalee ni henuailala. Maa nei bolo dogu henua la ni henuailala, digau ala e daudali Au, gu heebagi gi dee lahi Au gi digau aamua o Jew. Dogu henua dagi la hagalee ni henuailala.”"},{"book":"John","chapter":"18","verse":"37","text":"Gei Pilate ga heeu gi Mee, “Malaa Goe di king?”"},{"book":"John","chapter":"18","verse":"38","text":"Pilate ga heeu, “Di tonu la di aha?”"},{"book":"John","chapter":"18","verse":"39","text":"Nnangaahai godou mouli, au e hagamehede tangada e dahi i digau lawalawa i di madagoaa di Pasoobaa. Goodou e hiihai bolo au gi haga mehede ina adu gi goodou di King o digau o Jew?”"},{"book":"John","chapter":"18","verse":"40","text":"Digaula gaa wwolo gi nua gi telekai a maa, ga helekai, “Deeai! Hagalee go Mee! Gimaadou e hiihai gi Barabbas!” (Barabbas la tangada huaidu)."}]}