{"data":[{"book":"Eksodo","chapter":"17","verse":"1","text":"Gulu lonse la Aisraeli linachoka ku chipululu cha Sini, ndi kumayenda malo ndi malo monga momwe anawalamulira Yehova. Iwo anamanga misasa yawo ku Refidimu koma kunalibe madzi woti anthu onse ndi kumwa."},{"book":"Eksodo","chapter":"17","verse":"2","text":"Kotero iwo anakangana ndi Mose nati, “Tipatse madzi akumwa.”"},{"book":"Eksodo","chapter":"17","verse":"3","text":"Koma anthu anali ndi ludzu pamenepo ndipo anangʼungʼudza pamaso pa Mose namufunsa kuti, “Kodi nʼchifukwa chiyani unatitulutsa mʼdziko la Igupto kuti ife, ana athu pamodzi ndi ziweto zathu tife ndi ludzu?”"},{"book":"Eksodo","chapter":"17","verse":"4","text":"Ndipo Mose anapemphera kwa Yehova, “Kodi ndichite chiyani ndi anthu awa? Iwo atsala pangʼono kundigenda ndi miyala.”"},{"book":"Eksodo","chapter":"17","verse":"5","text":"Yehova anati kwa Mose, “Pita patsogolo pa anthuwo. Tenga ndodo imene unamenyera nyanja ya Nailo pamodzi ndi akuluakulu ena a Israeli ndi kunyamuka."},{"book":"Eksodo","chapter":"17","verse":"6","text":"Ine ndidzayima patsogolo pako pafupi ndi thanthwe la ku Horebu. Ukamenye thanthwelo, madzi adzatuluka kuti anthu amwe.” Motero Mose anachita zimenezi pamaso pa akuluakulu a Israeli."},{"book":"Eksodo","chapter":"17","verse":"7","text":"Ndipo iye anatcha malowo Masa ndi Meriba chifukwa Aisraeli anakangana ndi kuyesa Yehova ponena kuti, “Kodi pakati pathu pali Yehova kapena palibe?”"},{"book":"Eksodo","chapter":"17","verse":"8","text":"Amaleki anabwera ku Refidimu kudzamenyana ndi Aisraeli."},{"book":"Eksodo","chapter":"17","verse":"9","text":"Mose anati kwa Yoswa, “Sankha amuna amphamvu ndipo upite ukamenyane ndi Amaleki. Mawa ndidzayima pamwamba pa phiri nditagwira ndodo ya Mulungu.”"},{"book":"Eksodo","chapter":"17","verse":"10","text":"Ndipo Yoswa anachitadi monga Mose anamulamulira. Iye anapita kukamenyana ndi Aamaleki ndipo Mose, Aaroni ndi Huri anapita pamwamba pa phiri."},{"book":"Eksodo","chapter":"17","verse":"11","text":"Mose ankati akakweza manja ake, Aisraeli amapambana, koma akatsitsa manja akewo Amaleki amapambana."},{"book":"Eksodo","chapter":"17","verse":"12","text":"Manja a Mose atatopa, Aaroni ndi Huri anatenga mwala ndi kuyika pansi ndipo Mose anakhalapo. Aaroni ndi Huri anagwirizitsa manja a Mose wina mbali ina winanso mbali ina. Choncho manja a Mose analimba mpaka kulowa kwa dzuwa."},{"book":"Eksodo","chapter":"17","verse":"13","text":"Kotero Yoswa anagonjetsa asilikali ankhondo a Amaleki ndi lupanga."},{"book":"Eksodo","chapter":"17","verse":"14","text":"Kenaka Yehova anati kwa Mose, “Lemba izi mʼbuku kuti zidzakumbukirike ndipo uwonetsetse kuti Yoswa amve zimenezi, chifukwa Ine ndidzafafaniziratu Amaleki pa dziko lapansi, kotero kuti palibe amene adzawakumbukire.”"},{"book":"Eksodo","chapter":"17","verse":"15","text":"Mose anamanga guwa lansembe ndipo analitcha Yehova Chipambano Changa (Yehova Nisi)."},{"book":"Eksodo","chapter":"17","verse":"16","text":"Ndipo anati, “Kwezani mbendera ya Yehova. Yehova adzachitabe nkhondo ndi mibado yonse ya Aamaleki.”"}]}