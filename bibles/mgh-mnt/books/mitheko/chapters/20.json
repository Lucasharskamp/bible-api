{"data":[{"book":"Mitheko","chapter":"20","verse":"1","text":"Injoove ilhe yatondoveke, Napaolo yaheehana vamoka owiittucha alhe, nkayaahelha wo waavaha malhove o waahelha nrima. Yamalheke nkayaarwaa Umakedoniya."},{"book":"Mitheko","chapter":"20","verse":"2","text":"Yahovira mmawani mwo cheechiyo ilhapo chiyo yaavahaka attu malhove menchi o waahelha nrima. Nkayaaphiya Uyunani,"},{"book":"Mitheko","chapter":"20","verse":"3","text":"waakhanlhe aya wo mieri miraru. Vaari aya echeshaka rata wo nkwaha wo Usiriya, yahochuwelha miruku chaapangia ni Ayahudi cho waapangelha chittu cho unanara. Paahi etu nkayaahokolhia wo uvirelha Umakedoniya."},{"book":"Mitheko","chapter":"20","verse":"4","text":"Aattukanne ni Nasopatro mwaana a Napirho, o Ubereya, tho ni Naaristako ni Nasekundo o Uthesalonike ni Nagayo ukhuma Uderbe ni Natimotheo ni Natikiko ni Natrofimo o Uasiya."},{"book":"Mitheko","chapter":"20","verse":"5","text":"Yayo ahoholhelha ni unilhitelhelha Utroa."},{"book":"Mitheko","chapter":"20","verse":"6","text":"Ni hii, yamalheke isikuukuu yo mikatte cho uhichukumanihiya, nahowelha imeli Ufilipi ni yavireke mahuku mararu nkanaaphwanya Utroa. Nkanaakhalha wowo ijuma imoka."},{"book":"Mitheko","chapter":"20","verse":"7","text":"Nihuku no Jumaamosi nahokumaana wiira nimiee nkatte. Ukhalhawaya Napaolo yaalhakenlhe uthama waashelhe waya, yahaahimiachera attu Nlhove na Nlhuku ni waarerihana wo uthepa mpaka uhiyu iriyari."},{"book":"Mitheko","chapter":"20","verse":"8","text":"Ikhandiri chinchi chahopharihelhiya nchuumbani inupa yo nchulhu mwaari ihu ninakhanlhe."},{"book":"Mitheko","chapter":"20","verse":"9","text":"Napaolo vaari aya athepaka uhimiacha Nlhove na Nlhuku, mmirawo mmoka eehaniya Yutiko aakhanlhe vandirishani ahochokholha uhichilha vakanivakani. Ikhove nkachankusha, nkaathoromwaa vathi ukhuma inupa yo nchulhu yo neraru. Nkaarokottiya nakhwilhe."},{"book":"Mitheko","chapter":"20","verse":"10","text":"Nansho Napaolo nkayaakhuruwa vathi, nkayooroma nkayankumbatira eeraka, “Nhikelhiye nipampa, nkumi ulha!”"},{"book":"Mitheko","chapter":"20","verse":"11","text":"Yamalheke nkaawelha tho uchulhu nkayaamia nkatte nkayaalhia. Nkayaathepa uhimiacha Nlhove na Nlhuku mpaka mapikoosha, nkayaathama."},{"book":"Mitheko","chapter":"20","verse":"12","text":"Attu alhe nkayankusha mwammirawo ulhe unrweeha uwaani nari nkumi, uno anateelhiye chinene."},{"book":"Mitheko","chapter":"20","verse":"13","text":"Hiyaano nkanaawelha imeli nkanaholhelha Uaso wakaakushilhe ihu Napaolo. Ukhalhawaya anilhehenre wiira yahothanana uphiya wowo wo iphiro yo vathi."},{"book":"Mitheko","chapter":"20","verse":"14","text":"Paahi, nkayaaniphwanya Uaso, nkanaakusha mmelini nkanaarwaa Umitilene."},{"book":"Mitheko","chapter":"20","verse":"15","text":"Ukhuma wowo nahorwaa ni uphiya Ukiyo waashelhe waya. Nihuku no nayelhi nahophiya Usamo ni waashelhe waya nahophiya Umileto."},{"book":"Mitheko","chapter":"20","verse":"16","text":"Napaolo yahoona wiira awelhe imeli wo uhivirelha Uefeso wiira ahicherewe chinene Uasiya. Wo uchuwelha wiira yaari yaakuvelhaka uphiya Uyerusalemu nihuku no isikuukuu yo Pentekote yoriaka."},{"book":"Mitheko","chapter":"20","verse":"17","text":"Vaari aya Umileto Napaolo yahorweha nttenga wa ashulhupalhe o nlhoko wa attu anrumelhenlhe Kuristo no Uefeso wiira awe yaakumanane."},{"book":"Mitheko","chapter":"20","verse":"18","text":"Ashulhupalhe alhe yaweekeru, Napaolo nkayeerelha, “Nhochuwelha chenre aka wo ukhalha ni inyu mwaatti mahuku onkhaye uchokholhaka nihuku kiphiilhe aka Uasiya wiikani nne."},{"book":"Mitheko","chapter":"20","verse":"19","text":"Nhochuwelha chinre aka wo uvara ntheko wa Athithi, wo wiitimarikha chinene, wo miithori ni itatako chikipantte wo miruku cho uhilhoka cha Ayahudi."},{"book":"Mitheko","chapter":"20","verse":"20","text":"Nhochuwelha wiira akaahiilhe ata vakani uuhimiacherani Nlhove na Nlhuku ni uwiittuchihani voonene ni mmanupani mwinyu ittu iriyoothe yo uukavihani."},{"book":"Mitheko","chapter":"20","verse":"21","text":"Kahaamuka Ayahudi ni Ayunani wiira onkhaye ahiye uwonya waya anrukunuwelhe Nlhuku, apishe nrima ni waarumelhelha Athithi Yesu Kuristo."},{"book":"Mitheko","chapter":"20","verse":"22","text":"Vano etu, wo wiiwelhelha Iphumu ya Nlhuku, kinokelha Uyerusalemu kihichuwelhaka chinohalha ukipatta wowo."},{"book":"Mitheko","chapter":"20","verse":"23","text":"Ittu inochuwelhihiya aka ni Iphumu ya Nlhuku kila iwani, irii imoka. Waamukiya wiira uttukiya ni utwarushiya phi nokilhitelhelha."},{"book":"Mitheko","chapter":"20","verse":"24","text":"Nansho, khakinolhoha ukumi aka ukhalha ittu chinene uwannyaka, ihikhalhe utimiriha urumiya waka ni ntheko ukivanhe aya Athithi Yesu kipange, yaani kihimiecheshe Malhove Orera o nnema wa Nlhuku."},{"book":"Mitheko","chapter":"20","verse":"25","text":"“Kihovira mmwannyu mwaattiva onkhaye kihimiachaka Imwene ya Nlhuku. Ni vano etu, kihochuwelha wiira khaawo ata mmoka inyu nohalha ukoona tho."},{"book":"Mitheko","chapter":"20","verse":"26","text":"Paahi etu, lhelho nna kinouhimeriani vo ureraru wiira, akirina nlhatu wo unanara vachulhu iphome ya ntu riyoothe!"},{"book":"Mitheko","chapter":"20","verse":"27","text":"Ukhalhawaya akihiilhe ata vakani uuhimeriani mattunelho a Nlhuku onkhaye."},{"book":"Mitheko","chapter":"20","verse":"28","text":"Paahi etu, mwiichinanelheke mwaashinene, nshungeke mphingo wa attu nvahiye inyu ni Iphumu ya Nlhuku wiira mwaalhelhe. Nshungeke attu o nlhoko wa attu anrumelhenlhe Kuristo na Nlhuku nipantte awe wo iphome yo Mwaamwanawe."},{"book":"Mitheko","chapter":"20","verse":"29","text":"“Kihochuwelha rata chene wiira vanothama aka miichi cho uchacha chinoukelhelhani ni umwarusha mphingo, chihoonelhaka ikiriri yoyo mphingo uyo."},{"book":"Mitheko","chapter":"20","verse":"30","text":"Ikatema inoowa, attu o munlhokoni mwinyu vanohalha aya uhimiacha mwaha wo woothacha wiira yaapoterihe owiittucha anonrumelhelha Kuristo wiira yaatware yayo attu ayo."},{"book":"Mitheko","chapter":"20","verse":"31","text":"Paahi etu nshiheke muupuwelhaka wiira wo iyaakha taaru, uthana ni uhiyu, kahomwiittuchiha kila mmoka inyu kunlhaka."},{"book":"Mitheko","chapter":"20","verse":"32","text":"“Vano etu, kinouhiyani mmathathani mwaya Athithi Nlhuku ni nttenga wo nnema waya unooria uuthekani ni uuvahani ibarakha yenshe awe wa attu ahapihilhe awe."},{"book":"Mitheko","chapter":"20","verse":"33","text":"Mii ata mena vamoka akanvekenlhe ntu riyoothe nchurukhu mena idhahabu mena ikuwo."},{"book":"Mitheko","chapter":"20","verse":"34","text":"Mwaattiva mwaashinene mwahokoona vaavara aka mitheko wo wiikavihera wo miono chaka kimwanene, wiira kipatte chaathanana aka ni cha akhunanaka."},{"book":"Mitheko","chapter":"20","verse":"35","text":"Wo kila iphiro kihowoonihani wiira wo uvara ntheko thoko chommo, ninoothananiya waakavihera attu ahineechoria, nuupuwelhaka malhove a Athithi Yesu anene venre aya, ‘Ahoreeriya chinene anokumiha upwaha ampochera.’ ”"},{"book":"Mitheko","chapter":"20","verse":"36","text":"Napaolo amalhiheke wulhumacha yayo, ahokhoroma vamoka ni attu alhe onkhaye, nkayaanlhapelha Nlhuku."},{"book":"Mitheko","chapter":"20","verse":"37","text":"Nkayaalhehana wo ukumbatirana ni Napaolo, onkhaye yunlhaka."},{"book":"Mitheko","chapter":"20","verse":"38","text":"Nlhove naahenlhe ihuzuni chinene attu naari noolhumanche aya Napaolo wiira khanowa ooniya tho. Paahi, nkayaavelhelhiya mpaka umeelini."}]}