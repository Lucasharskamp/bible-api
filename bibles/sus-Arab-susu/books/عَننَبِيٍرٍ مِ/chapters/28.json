{"data":[{"book":"عَننَبِ يٍرٍ مِ","chapter":"28","verse":"1","text":"يُدَيَ مَنفّ سٍدٍكِيَ شَ مَنفّيَ حّ نَانِ، كِكٍ سُولِ ندٍ رَ، عَسُرُ شَ دِ عَننَبِ شَنَنِيَ فَبَيٌنكَ نَشَ وْيّن عَلَتَلَ شَ هْرْ مْبَنشِ كُي سّرّشّدُبّيٍ نُن حَمَ يَ شْرِ."},{"book":"عَننَبِ يٍرٍ مِ","chapter":"28","verse":"2","text":"عَ نَشّ، «عِسِرَيِلَ مَرِفِ عَلَتَلَ بَرَ عَ مَسٍن، ‹ﭑ قَمَ نّ بَبِلْن مَنفّ شَ يَامَرِ كَنَدٍ."},{"book":"عَننَبِ يٍرٍ مِ","chapter":"28","verse":"3","text":"بٍينُن حّ قِرِن شَ كَمَلِ، ﭑ مَن قَمَ نّ عَلَتَلَ شَ هْرْ مْلِنفِرَ شُنمَسٍ بِرِن نَفبِلٍندٍ بٍ، بَبِلْن مَنفّ نٍبُكَدَنسَرِ نَشَن تٌنفٌ، عَ عٍ شَنِن بَبِلْن بْشِ مَ."},{"book":"عَننَبِ يٍرٍ مِ","chapter":"28","verse":"4","text":"عَلَتَلَ شَ مَسٍنيِ نَن يَ، ﭑ مَن قَمَ نّ يٍهٌيَكِمِ شَ دِ، يُدَيَ مَنفّ يٍهٌيَكِنِ رَفبِلٍندٍ، عَ نُن مِشِ بِرِن نَشٍيٍ نُ شَنِنشِ بَبِلْن. ﭑ بَبِلْن مَنفّ شَ يَامَرِ كَنَمَ نّ.›»"},{"book":"عَننَبِ يٍرٍ مِ","chapter":"28","verse":"5","text":"عَننَبِ يٍرٍ مِ نَشَ عَننَبِ شَنَنِيَ يَابِ سّرّشّدُبّيٍ نُن حَمَ يَ شْرِ عَلَتَلَ شَ هْرْ مْبَنشِ كُي."},{"book":"عَننَبِ يٍرٍ مِ","chapter":"28","verse":"6","text":"عَننَبِ يٍرٍ مِ نَشَ عَ قَلَ، «عَمِنَ، عَلَتَلَ شَ عَ رَبَ نَ كِ. عَلَتَلَ شَ عِ شَ مَسٍنيِ رَكَمَلِ. عَ شَ عَ شَ هْرْ مْبَنشِ شُنمَسٍيٍ رَفبِلٍن بٍ كٍلِقٍ بَبِلْن بْشِ مَ، عَ نُن عِسِرَيِلَ حَمَ نَشٍيٍ نَ كٌنيِيَ كُي مّننِ."},{"book":"عَننَبِ يٍرٍ مِ","chapter":"28","verse":"7","text":"كْنْ ﭑ شَ عَ قَلَ عِ بّ، عَ نُن حَمَ بِرِن بّ، وٌ شَ وٌ تُلِ مَتِ ﭑ نَ."},{"book":"عَننَبِ يٍرٍ مِ","chapter":"28","verse":"8","text":"كَبِ تّمُي شْننَكُيٍ بٍينُن وٌن مَ وَشَتِ، نَمِحْنمّيٍ بَرَ مَسٍنيِ تِ حَمَنّيٍ نُن مَنفّيَيٍ شِلِ مَ، عَ قَلَقٍ رَ عٍ شَ فٍرٍ سْتْ، تْورّ، نُن قُرٍ حَاشِ."},{"book":"عَننَبِ يٍرٍ مِ","chapter":"28","verse":"9","text":"كْنْ شَ عَ سَ لِ نَمِحْنمّ ندٍ مَسٍنيِ تِ بْحّسَ شَ قٍ رَ، قٌ نَ مَسٍنيِ شَ كَمَلِ نّ بٍينُن مِشِيٍ شَ عَ كٌلٌن عَلَتَلَ نَن نَ نَمِحْنمّ شّيشِ.»"},{"book":"عَننَبِ يٍرٍ مِ","chapter":"28","verse":"10","text":"عَننَبِ شَنَنِيَ نَشَ كَرَقٌي بَ عَننَبِ يٍرٍ مِ كْن مَ، عَ نَشَ عَ عِفِرَ."},{"book":"عَننَبِ يٍرٍ مِ","chapter":"28","verse":"11","text":"نَ كُي عَ نَشَ عَ قَلَ حَمَ بّ، «عَلَتَلَ شَ مَسٍنيِ نَن يَ. بٍينُن حّ قِرِن، ﭑ قَمَ نّ بَبِلْن مَنفّ نٍبُكَدَنسَرِ شَ يَامَرِ بَدٍ حَمَنّ بِرِن مَ.» عَننَبِ يٍرٍ مِ نَشَ سِفَ."},{"book":"عَننَبِ يٍرٍ مِ","chapter":"28","verse":"12","text":"عَننَبِ شَنَنِيَ تٌ فّ عَننَبِ يٍرٍ مِ شَ كَرَقٌي عِفِرَدٍ، عَلَتَلَ نَشَ يِ مَسٍنيِ تِ عَننَبِ يٍرٍ مِ بّ،"},{"book":"عَننَبِ يٍرٍ مِ","chapter":"28","verse":"13","text":"«سِفَ، عِ سَ عَ قَلَ شَنَنِيَ بّ، ‹عَلَتَلَ بَرَ عَ مَسٍن عِ بّ، عِ بَرَ كَرَقٌي وُرِ دَاشِ عِفِرَ، كْنْ ﭑ قَمَ كَرَقٌي وُرٍ دَاشِ نَن نَفٌرٌدٍ عِ كْن مَ.›"},{"book":"عَننَبِ يٍرٍ مِ","chapter":"28","verse":"14","text":"عِسِرَيِلَ مَنفّ عَلَتَلَ شَ مَسٍنيِ نَن يَ، ‹ﭑ قَمَ كَرَقٌي وُرٍ دَاشِ نَن سَدٍ حَمَنّ بِرِن كْن مَ، عَلَكٌ عٍ شَ لُ بَبِلْن مَنفّ نٍبُكَدَنسَرِ شَ يَامَرِ بُن مَ. ﭑ مَن بَرَ وُلَءِ سُبٍ بِرِن سَ عَ سَفٌي.›»"},{"book":"عَننَبِ يٍرٍ مِ","chapter":"28","verse":"15","text":"عَننَبِ يٍرٍ مِ نَشَ عَ قَلَ شَنَنِيَ بّ، «عِ تُلِ مَتِ شَنَنِيَ. عَلَتَلَ شَ مُ عِ شّيشِ. عِ شَشِلِسَ وْيّنيِ نَشَن قَلَقٍ حَمَ بّ، عَ قِندِشِ وُلٍ نَن نَ."},{"book":"عَننَبِ يٍرٍ مِ","chapter":"28","verse":"16","text":"عَلَتَلَ نَشَ عَ مَسٍن، ‹ﭑ شَ عَ قَلَ عِ بّ، ﭑ عِ كٍرِ مَ نّ يِ بْشِ مَ، عِ قَ قَشَ تٌوقَرٍ، بَرِ مَ عِ بَرَ عَلَتَلَ شَ مَسٍنيِ مَتَندِ.›»"},{"book":"عَننَبِ يٍرٍ مِ","chapter":"28","verse":"17","text":"عَننَبِ شَنَنِيَ نَشَ قَشَ نَ حّ كُي، كِكٍ سٌلٌقٍرٍ ندٍ."}]}