{"data":[{"book":"Adiyisɛm","chapter":"12","verse":"1","text":"Afei, nsɛnkyerɛnneɛ kɛseɛ bi daa ne ho adi wɔ ɔsoro. Ɔbaa bi, na nʼatadeɛ yɛ owia a ɔsrane wɔ ne nan ase, na nsoromma dumienu ahenkyɛ hyɛ no."},{"book":"Adiyisɛm","chapter":"12","verse":"2","text":"Na ɔnyem a ɔrebɛwo, na awoyea enti, na ɔresu."},{"book":"Adiyisɛm","chapter":"12","verse":"3","text":"Nsɛnkyerɛnneɛ kɛseɛ foforɔ bi daa ne ho adi wɔ ɔsoro. Ɔwɔ kɔkɔɔ kakraka bi, na ne ti yɛ nson na ɔwɔ mmɛn edu a ahenkyɛ hyehyɛ ebiara so."},{"book":"Adiyisɛm","chapter":"12","verse":"4","text":"Ɔde ne dua twee nsoromma a ɛwɔ ɔsoro no mu nkyɛmu mmiɛnsa mu baako too wɔn guu fam. Ɔgyinaa ɔbaa a ɔrewo no anim, sɛdeɛ ɛbɛyɛ a ɔwo ɔba no to hɔ ara pɛ, ɔbɛfa abɔfra no awe."},{"book":"Adiyisɛm","chapter":"12","verse":"5","text":"Afei, ɔbaa no woo abarimaa a ɔde nsa a ɛyɛ den bɛdi aman nyinaa so. Nanso, wɔhwim abɔfra no kɔɔ Onyankopɔn ne nʼahennwa ho."},{"book":"Adiyisɛm","chapter":"12","verse":"6","text":"Ɔbaa no dwane kɔɔ ɛserɛ so baabi a Onyankopɔn asiesie ama no a wɔbɛhwɛ no yie wɔ nnafua apem ahanu ne aduosia mu."},{"book":"Adiyisɛm","chapter":"12","verse":"7","text":"Afei, ɔko sii ɔsoro hɔ. Mikael ne nʼabɔfoɔ ko tiaa ɔwɔ no, ɛnna ɔno nso ne nʼabɔfoɔ ko tiaeɛ."},{"book":"Adiyisɛm","chapter":"12","verse":"8","text":"Nanso, wɔdii ɔwɔ no so nkonim na wɔamma ɔne nʼabɔfoɔ antena ɔsoro bio."},{"book":"Adiyisɛm","chapter":"12","verse":"9","text":"Wɔtoo ɔwɔ kakraka no tweneeɛ. Ɔno ne ɔwɔ dada no a wɔfrɛ no ɔbonsam a ɔdaadaa ewiase nyinaa no. Wɔtoo ɔno ne nʼabɔfoɔ nyinaa guu asase so."},{"book":"Adiyisɛm","chapter":"12","verse":"10","text":"Afei, metee nne denden bi wɔ ɔsoro a ɛka sɛ,"},{"book":"Adiyisɛm","chapter":"12","verse":"11","text":"Yɛn nuanom no nam Odwammaa no mogya so"},{"book":"Adiyisɛm","chapter":"12","verse":"12","text":"Enti, mo ɔsoro ne mo a motete hɔ no,"},{"book":"Adiyisɛm","chapter":"12","verse":"13","text":"Ɛberɛ a ɔwɔ no hunuu sɛ wɔato no atwene asase so no, ɔtaa ɔbaa a wawo abarimaa no."},{"book":"Adiyisɛm","chapter":"12","verse":"14","text":"Wɔmaa ɔbaa no ɔkɔdeɛ ntaban akɛseɛ mmienu, sɛdeɛ ɛbɛyɛ a ɔbɛtumi atu akɔ baabi a wɔasiesie ama no wɔ ɛserɛ so hɔ a wɔbɛhwɛ no mfeɛ mmiɛnsa ne fa sɛdeɛ ɔwɔ no renni nʼakyi bio."},{"book":"Adiyisɛm","chapter":"12","verse":"15","text":"Afei, ɔwɔ no puu nsuo te sɛ asubɔnten dii ɔbaa no akyi sɛdeɛ ɛbɛyɛ a, ɛbɛfa no."},{"book":"Adiyisɛm","chapter":"12","verse":"16","text":"Nanso, asase boaa ɔbaa no. Ɛbuee nʼanom nom nsuo a ɔwɔ no pu guu hɔ no nyinaa."},{"book":"Adiyisɛm","chapter":"12","verse":"17","text":"Ɔwɔ no bo fuu ɔbaa no, enti ɔkɔeɛ de ntɔkwa kɔkaa ɔbaa no asefoɔ a wɔaka a ɛyɛ wɔn a wɔdi Onyankopɔn mmara so na wɔgye nokorɛ a Yesu ada no adi no di."},{"book":"Adiyisɛm","chapter":"12","verse":"18","text":"Na ɔwɔ no kɔgyinaa mpoano hɔ."}]}