{"data":[{"book":"2 Koningen","chapter":"21","verse":"1","text":"Manasses was twaalf jaar oud, toen hij koning werd. Hij regeerde vijf en vijftig jaar te Jerusalem. Zijn moeder heette Chefsiba."},{"book":"2 Koningen","chapter":"21","verse":"2","text":"Hij deed wat kwaad was in de ogen van Jahweh, en volgde de verfoeilijke practijken van de volkeren, die Jahweh voor de Israëlieten had uitgedreven."},{"book":"2 Koningen","chapter":"21","verse":"3","text":"Hij herbouwde de offerhoogten, die zijn vader Ezekias had verwoest, richtte altaren op voor Báal, en maakte een heilige zuil, zoals Achab, de koning van Israël, gedaan had. Ook wierp hij zich ter aarde voor heel het hemelse heir, en diende het."},{"book":"2 Koningen","chapter":"21","verse":"4","text":"Zelfs bouwde hij altaren in de tempel van Jahweh, waarvan Jahweh gezegd had: Te Jerusalem zal Ik mijn Naam doen wonen!"},{"book":"2 Koningen","chapter":"21","verse":"5","text":"In beide voorhoven van de tempel van Jahweh richtte hij altaren op voor heel het hemelse heir."},{"book":"2 Koningen","chapter":"21","verse":"6","text":"Zijn zoon heeft hij in het vuur geofferd; hij maakte zich schuldig aan waarzeggerij en wichelarij, en stelde geestenbezweerders en toekomstvoorspellers aan. Hij deed dus al wat maar kwaad was in de ogen van Jahweh, om Hem te tergen."},{"book":"2 Koningen","chapter":"21","verse":"7","text":"Zelfs maakte hij een Asjerabeeld, en plaatste het in de tempel, waarvan Jahweh tot David en zijn zoon Salomon gezegd had: “In dit huis en te Jerusalem, dat Ik uit al de stammen van Israël heb verkoren, zal Ik mijn Naam voor altijd doen wonen."},{"book":"2 Koningen","chapter":"21","verse":"8","text":"En wanneer de kinderen van Israël mijn geboden en de wet, die Ik door mijn dienaar Moses heb afgekondigd, getrouw onderhouden, zal Ik hen nooit meer verjagen uit het land, dat Ik aan hun vaderen gegeven heb.”"},{"book":"2 Koningen","chapter":"21","verse":"9","text":"Maar ze hebben niet willen luisteren; want Manasses heeft ze verleid, om meer kwaad te bedrijven, dan de volkeren, die Jahweh bij de komst van de Israëlieten had uitgeroeid."},{"book":"2 Koningen","chapter":"21","verse":"10","text":"Daarom sprak Jahweh door zijn dienaren de profeten:"},{"book":"2 Koningen","chapter":"21","verse":"11","text":"Omdat Manasses, de koning van Juda, deze verfoeilijkheden heeft bedreven, waardoor hij meer kwaad deed dan vroeger de Amorieten, en omdat hij ook Juda met zijn schandgoden heeft doen zondigen,"},{"book":"2 Koningen","chapter":"21","verse":"12","text":"daarom spreekt Jahweh, Israëls God! Ik ga zulk een onheil brengen over Jerusalem en Juda, dat de oren van iedereen, die het hoort, zullen tuiten."},{"book":"2 Koningen","chapter":"21","verse":"13","text":"Ik zal het meetsnoer van Samaria en het schietlood van Achabs huis over Jerusalem trekken, en Jerusalem uitwassen, zoals men een schotel wast en omlegt."},{"book":"2 Koningen","chapter":"21","verse":"14","text":"Het overschot van mijn erfdeel zal Ik verstoten en het aan zijn vijanden overleveren, om door hen beroofd en uitgeplunderd te worden."},{"book":"2 Koningen","chapter":"21","verse":"15","text":"Want zij hebben gedaan wat kwaad was in mijn ogen, en Mij voortdurend getart, van de dag af, dat hun vaderen uit Egypte trokken, tot de dag van vandaag."},{"book":"2 Koningen","chapter":"21","verse":"16","text":"Bovendien heeft Manasses, afgezien van de zonden, waartoe hij de Judeërs verleidde, en waardoor zij zich tegenover Jahweh misdroegen, nog stromen onschuldig bloed vergoten, zodat Jerusalem er boordevol van werd."},{"book":"2 Koningen","chapter":"21","verse":"17","text":"De verdere geschiedenis van Manasses, met al wat hij deed, en de zonden, die hij bedreef, is beschreven in het boek der kronieken van de koningen van Juda."},{"book":"2 Koningen","chapter":"21","verse":"18","text":"Hij ging bij zijn vaderen te ruste, en werd in de tuin van zijn paleis, de tuin van Oezza, begraven. Zijn zoon Amon volgde hem op."},{"book":"2 Koningen","chapter":"21","verse":"19","text":"Amon was twee en twintig jaar oud, toen hij koning werd, en hij regeerde twee jaar te Jerusalem. Zijn moeder heette Mesjoellémet, en was de dochter van Charoes uit Jotba."},{"book":"2 Koningen","chapter":"21","verse":"20","text":"Hij deed wat kwaad was in de ogen van Jahweh, zoals zijn vader Manasses."},{"book":"2 Koningen","chapter":"21","verse":"21","text":"In alles volgde hij zijn vader na. Hij diende de schandgoden, die zijn vader gediend had, en wierp zich voor hen neer."},{"book":"2 Koningen","chapter":"21","verse":"22","text":"Maar Jahweh, den God zijner vaderen, verliet hij, en bewandelde de weg van Jahweh niet."},{"book":"2 Koningen","chapter":"21","verse":"23","text":"De hovelingen van koning Amon smeedden een samenzwering tegen hem, en doodden hem in zijn paleis."},{"book":"2 Koningen","chapter":"21","verse":"24","text":"Maar het gewone volk vermoordde allen, die tegen koning Amon hadden samengespannen, en riep zijn zoon Josias tot koning uit in zijn plaats."},{"book":"2 Koningen","chapter":"21","verse":"25","text":"De verdere geschiedenis van Amon, met wat hij deed, is beschreven in het boek der kronieken van de koningen van Juda."},{"book":"2 Koningen","chapter":"21","verse":"26","text":"Hij werd in het graf van zijn vader in de tuin van Oezza begraven. Zijn zoon Josias volgde hem op."}]}