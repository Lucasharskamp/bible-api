{"data":[{"book":"МАРКА","chapter":"1","verse":"1","text":"Пачатак Дабравесьця Ісуса Хрыста, Сына Божага,"},{"book":"МАРКА","chapter":"1","verse":"2","text":"як напісана ў прарокаў: «вось, Я пасылаю анёла Майго перад Табою»."},{"book":"МАРКА","chapter":"1","verse":"3","text":"«Голас таго, хто кліча ў пустыні: падрыхтуйце шлях Госпаду, простымі зрабеце сьцежкі Яму»."},{"book":"МАРКА","chapter":"1","verse":"4","text":"Зьявіўся Ян, хрысьцячы ў пустыні і прапаведуючы хрышчэньне пакаяньня на дараваньне грахоў."},{"book":"МАРКА","chapter":"1","verse":"5","text":"І выходзілі да яго ўся краіна Юдэйская і Ерусалімляне; і хрысьціліся ў яго ўсе ў рацэ Ярдане, спавядаючыся ў грахах сваіх."},{"book":"МАРКА","chapter":"1","verse":"6","text":"А ў Яна была вопратка зь вярблюджага воласу і скураны пояс на паясьніцы ягонай, і еў акрыды і дзікі мёд."},{"book":"МАРКА","chapter":"1","verse":"7","text":"І прапаведаваў, кажучы: ідзе за мною Мацнейшы за мяне, у Якога я ня варты, нахіліўшыся, разьвязаць рэмень абутку Ягонага;"},{"book":"МАРКА","chapter":"1","verse":"8","text":"я хрысьціў вас вадою, а Ён будзе хрысьціць вас Духам Сьвятым."},{"book":"МАРКА","chapter":"1","verse":"9","text":"І было ў тыя дні, прыйшоў Ісус з Назарэта Галілейскага і хрысьціўся ў Яна ў Ярдане."},{"book":"МАРКА","chapter":"1","verse":"10","text":"І калі выходзіў з вады, убачыў адразу Ян, як адчыніліся нябёсы, і Духа, як голуба, Які сыходзіў на Яго."},{"book":"МАРКА","chapter":"1","verse":"11","text":"І голас быў зь нябёсаў: «Ты Сын Мой Любасны, Якога Я ўпадабаў»."},{"book":"МАРКА","chapter":"1","verse":"12","text":"І адразу пасьля гэтага Дух вядзе Яго ў пустыню."},{"book":"МАРКА","chapter":"1","verse":"13","text":"І быў Ён там у пустыні сорак дзён, спакушаны сатаною, і быў са зьвярамі; і анёлы слугавалі Яму."},{"book":"МАРКА","chapter":"1","verse":"14","text":"А пасьля таго, як прададзены быў Ян, прыйшоў Ісус ў Галілею, прапаведуючы Дабравесьце Царства Божага,"},{"book":"МАРКА","chapter":"1","verse":"15","text":"і кажучы, што прыйшоў час і наблізілася Царства Божае: пакайцеся і веруйце ў Дабравесьце."},{"book":"МАРКА","chapter":"1","verse":"16","text":"А праходзячы каля мора Галілейскага, убачыў Сымона і Андрэя, брата ягонага, якія закідвалі мярэжы ў мора, бо яны былі рыбакі."},{"book":"МАРКА","chapter":"1","verse":"17","text":"І сказаў ім Ісус: ідзеце за Мною, і Я зраблю вас лаўцамі людзей."},{"book":"МАРКА","chapter":"1","verse":"18","text":"І яны адразу, пакінуўшы мярэжы свае, пайшлі за Ім."},{"book":"МАРКА","chapter":"1","verse":"19","text":"І прайшоўшы адтуль далей, Ён угледзеў Якава Зевядзеевага і Яна, брата ягонага, таксама ў лодцы; яны ладзілі мярэжы,"},{"book":"МАРКА","chapter":"1","verse":"20","text":"і адразу заклікаў іх. І яны, пакінуўшы бацьку свайго Зевядзея ў лодцы з работнікамі, пайшлі за Ім."},{"book":"МАРКА","chapter":"1","verse":"21","text":"І прыходзяць у Капернаум; і неўзабаве ў суботу ўвайшоў Ён у сынагогу і вучыў."},{"book":"МАРКА","chapter":"1","verse":"22","text":"І зьдзіўляліся з вучэньня Ягонага, бо Ён вучыў іх як той, хто ўладу мае, а не як кніжнікі."},{"book":"МАРКА","chapter":"1","verse":"23","text":"У сынагозе іхняй быў чалавек, апанаваны духам нячыстым, і закрычаў:"},{"book":"МАРКА","chapter":"1","verse":"24","text":"кінь, што Табе да нас, Ісусе Назаранін? Ты прыйшоў пагубіць нас! ведаю Цябе, хто Ты, Сьвяты Божы."},{"book":"МАРКА","chapter":"1","verse":"25","text":"Але Ісус загразіў яму, кажучы: змоўкні і выйдзі зь яго."},{"book":"МАРКА","chapter":"1","verse":"26","text":"Тады дух нячысты, скалануўшы яго і закрычаўшы зычным голасам, выйшаў зь яго."},{"book":"МАРКА","chapter":"1","verse":"27","text":"І жахнуліся ўсе, і пыталіся адзін у аднаго: што гэта? што гэта за вучэньне новае, што Ён і духам нячыстым загадвае і яны слухаюцца Яго."},{"book":"МАРКА","chapter":"1","verse":"28","text":"І хутка разышлася пра Яго пагалоска па ўсіх землях вакол Галілеі."},{"book":"МАРКА","chapter":"1","verse":"29","text":"Выйшаўшы неўзабаве з сынагогі, прыйшлі ў дом Сымона і Андрэя зь Якавам і Янам."},{"book":"МАРКА","chapter":"1","verse":"30","text":"А Сымонава цешча ляжала ў гарачцы; і адразу кажуць Яму пра яе."},{"book":"МАРКА","chapter":"1","verse":"31","text":"Падышоўшы, Ён падняў яе, узяў яе за руку; і гарачка адразу пакінула яе, і яна пачала слугаваць ім."},{"book":"МАРКА","chapter":"1","verse":"32","text":"А як зьмяркалася, калі заходзіла сонца, прыносілі да Яго ўсіх хворых і апанаваных дэманамі."},{"book":"МАРКА","chapter":"1","verse":"33","text":"І ўвесь горад сабраўся да дзьвярэй."},{"book":"МАРКА","chapter":"1","verse":"34","text":"І Ён ацаліў многіх, што цярпелі ад розных хваробаў; выгнаў шмат дэманаў і не дазваляў дэманам гаварыць, бо яны ведалі, што Ён Хрыстос."},{"book":"МАРКА","chapter":"1","verse":"35","text":"А нараніцу, устаўшы на досьвітку, выйшаў і пайшоў у пустэльнае месца, і там маліўся."},{"book":"МАРКА","chapter":"1","verse":"36","text":"Сымон і тыя, хто быў зь Ім, пайшлі за Ім;"},{"book":"МАРКА","chapter":"1","verse":"37","text":"і, знайшоўшы Яго, кажуць Яму: усе шукаюць Цябе."},{"book":"МАРКА","chapter":"1","verse":"38","text":"Ён кажа ім: хадзем у бліжэйшыя селішчы і гарады, каб Мне і там зьвеставаць, бо Я на тое і прыйшоў."},{"book":"МАРКА","chapter":"1","verse":"39","text":"І Ён зьвеставаў у сынагогах іхніх па ўсёй Галілеі, і выганяў дэманаў."},{"book":"МАРКА","chapter":"1","verse":"40","text":"Прыходзіць да Яго пракажоны і, просячы Яго на каленях, кажа Яму: калі хочаш, можаш мяне ачысьціць."},{"book":"МАРКА","chapter":"1","verse":"41","text":"Ісус, умілажаліўшыся зь яго, працягнуў руку, дакрануўся да яго і сказаў яму: хачу, ачысьціся."},{"book":"МАРКА","chapter":"1","verse":"42","text":"Пасьля гэтага слова праказа адразу сыйшла зь яго, і ён стаўся чыстым."},{"book":"МАРКА","chapter":"1","verse":"43","text":"І гнеўна выгаварыўшы яму, адразу прагнаў яго"},{"book":"МАРКА","chapter":"1","verse":"44","text":"і сказаў яму: глядзі, нікому нічога не кажы; а ідзі, пакажыся сьвятару і ахвяруй за ачышчэньне тваё, што загадаў Майсей, на сьведчаньне ім."},{"book":"МАРКА","chapter":"1","verse":"45","text":"А ён, выйшаўшы, пачаў абвяшчаць і расказваць пра тое, што адбылося, так што Ісус ня мог ужо адкрыта ўвайсьці ў горад, а быў звонку, у мясьцінах пустэльных. І прыходзілі да Яго адусюль."}]}