{"data":[{"book":"1. Johanneksen kirje","chapter":"5","verse":"1","text":"Jos uskot, että Jeesus on Messias – Jumalan Poika ja sinun pelastajasi – niin olet Jumalan lapsi. Ja kaikki, jotka rakastavat Isää, rakastavat myös hänen lapsiaan."},{"book":"1. Johanneksen kirje","chapter":"5","verse":"2","text":"Tiedät rakastavasi toisia Jumalan lapsia, kun rakastat Jumalaa ja tottelet häntä."},{"book":"1. Johanneksen kirje","chapter":"5","verse":"3","text":"Jumalan rakastaminen on sitä, että teemme, mihin hän meitä kehottaa, eikä se ole ensinkään vaikeaa."},{"book":"1. Johanneksen kirje","chapter":"5","verse":"4","text":"Jokainen Jumalan lapsi pystyy näet Kristuksen avulla voittamaan halunsa pahaan."},{"book":"1. Johanneksen kirje","chapter":"5","verse":"5","text":"Kuinka ihminen pystyy taistelemaan ja voittamaan tässä voimien mittelyssä, ellei usko, että Jeesus on Jumalan Poika!"},{"book":"1. Johanneksen kirje","chapter":"5","verse":"6,7,8","text":"Me tiedämme, että hän on Jumalan Poika, sillä Jeesusta kastettaessa taivaasta kuului Jumalan ääni, joka vakuutti niin. Sama toistui vähän ennen Jeesuksen kuolemaa.5:6,7,8 Sananmukaisesti: »tämä on se, joka tuli veren ja veden kautta». Ks. Matt. 3:16,17; Luuk. 9:31,35; Joh. 12:27,28,32,33. Tämän jakeen muunlaisetkin tulkinnat ovat mahdollisia. Meillä on siis kolme todistajaa: Pyhän Hengen ääni sydämessämme sekä taivaasta Jeesusta kastettaessa ja taas ennen hänen kuolemaansa kuulunut ääni.5:6,7,8 Sananmukaisesti: »Henki, vesi ja veri». Kaikki kolme vakuuttavat samaa: Jeesus Kristus on Jumalan Poika.5:6,7,8 Sisältyy ajatukseen."},{"book":"1. Johanneksen kirje","chapter":"5","verse":"9","text":"Ihmisen uskotaan puhuvan totta silloin, kun hän todistaa oikeudessa. Jumalan todistus on vielä luotettavampi, ja hän sanoo, että Jeesus on hänen Poikansa."},{"book":"1. Johanneksen kirje","chapter":"5","verse":"10","text":"Kaikki, jotka tämän uskovat, myös tietävät sisimmässään, että se on totta. Joka ei usko, mitä Jumala on ilmoittanut Pojastaan, pitää Jumalaa valehtelijana."},{"book":"1. Johanneksen kirje","chapter":"5","verse":"11","text":"Mitä Jumala sitten on ilmoittanut? Hän on sanonut antaneensa meille Pojassaan ikuisen elämän."},{"book":"1. Johanneksen kirje","chapter":"5","verse":"12","text":"Jokainen, joka uskoo Jumalan Poikaan, elää siis ikuista elämää. Mutta se, joka ei usko Jumalan Poikaan, ei saa elää."},{"book":"1. Johanneksen kirje","chapter":"5","verse":"13","text":"Olen kirjoittanut tämän teille, jotka uskotte Jumalan Poikaan, jotta varmasti tietäisitte saaneenne ikuisen elämän."},{"book":"1. Johanneksen kirje","chapter":"5","verse":"14","text":"Varmaa on myös, että hän kuulee meitä aina, kun pyydämme häneltä sellaista, mikä on hänen tahtonsa mukaista."},{"book":"1. Johanneksen kirje","chapter":"5","verse":"15","text":"Jos tiedämme, että hän todella kuulee meitä, kun puhumme hänelle ja pyydämme jotain, silloin voimme olla myös varmat siitä, että hän vastaa meille."},{"book":"1. Johanneksen kirje","chapter":"5","verse":"16","text":"Jos näet kristityn tekevän syntiä tavalla, joka ei tuota hänelle kuolemaa, pyydä Jumalaa antamaan hänelle anteeksi. Hän saakin elää, ellei ole tehnyt kuolemaa tuottavaa syntiä5:16 Viittaus Pyhän Hengen pilkkaamiseen. Tällainen ihminen on täysin paaduttanut sydämensä ja tehnyt näin itsensä kykenemättömäksi ottamaan vastaan anteeksiantamusta.. Jos hän sen on tehnyt, hänen puolestaan on turha rukoilla."},{"book":"1. Johanneksen kirje","chapter":"5","verse":"17","text":"Kaikki väärä on tietenkin syntiä. Mutta en tarkoita nyt näitä tavallisia syntejä, vaan sitä, josta seuraa kuolema."},{"book":"1. Johanneksen kirje","chapter":"5","verse":"18","text":"Kukaan, joka on tullut Jumalan perheen jäseneksi, ei tee tahallaan syntiä. Kristus, Jumalan Poika, suojelee häntä niin, ettei saatana saa hänestä yliotetta."},{"book":"1. Johanneksen kirje","chapter":"5","verse":"19","text":"Me tiedämme olevamme Jumalan lapsia ja tajuamme koko meitä ympäröivän maailman olevan pahan vallassa."},{"book":"1. Johanneksen kirje","chapter":"5","verse":"20","text":"Tiedämme myös että Kristus, Jumalan Poika, on tullut maailmaan, jotta ymmärtäisimme, millainen on ainoa oikea Jumala. Nyt elämme Jumalan yhteydessä, koska olemme yhteydessä Jeesukseen Kristukseen, hänen Poikaansa. Hän itse on ainoa oikea Jumala ja ikuisesti kestävä elämä."},{"book":"1. Johanneksen kirje","chapter":"5","verse":"21","text":"Rakkaat lapset, pysykää erossa kaikesta, mikä voi tulla teille tärkeämmäksi kuin Jumala."}]}