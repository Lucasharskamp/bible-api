{"data":[{"book":"ЯНА","chapter":"15","verse":"1","text":"Я - сапраўдная Вінаградная Лаза, а Айцец Мой - Вінаградар;"},{"book":"ЯНА","chapter":"15","verse":"2","text":"кожную зь Мяне галінку, якая ня родзіць плоду, Ён абцінае; і кожную, якая родзіць плод, ачышчае, каб больш урадзіла плоду."},{"book":"ЯНА","chapter":"15","verse":"3","text":"Вы ўжо ачышчаныя праз слова, якое Я прапаведаваў вам."},{"book":"ЯНА","chapter":"15","verse":"4","text":"Заставайцеся ўва Мне, і Я ў вас. Як галіна ня можа радзіць плоду сама сабою, калі ня будзе на лазе, так і вы, калі ня будзеце ўва Мне."},{"book":"ЯНА","chapter":"15","verse":"5","text":"Я - Лаза, а вы галіны; хто застаецца ўва Мне, і Я ў ім, той родзіць многа плоду, бо безь Мяне ня можаце рабіць нічога."},{"book":"ЯНА","chapter":"15","verse":"6","text":"Хто не застаецца ўва Мне, той будзе выкінуты прэч, як галіна, і засохне; а такія галіны зьбіраюць і кідаюць у вагонь, і яны згараюць;"},{"book":"ЯНА","chapter":"15","verse":"7","text":"калі застанецеся ўва Мне, і словы Мае ў вас застануцца, дык, чаго ні захочаце, прасеце, і будзе вам."},{"book":"ЯНА","chapter":"15","verse":"8","text":"Тым праславіцца Айцец Мой, калі вы ўродзіце многа плоду, і будзеце Маімі вучнямі."},{"book":"ЯНА","chapter":"15","verse":"9","text":"Як палюбіў Мяне Айцец, і Я палюбіў вас; заставайцеся ў любові Маёй,"},{"book":"ЯНА","chapter":"15","verse":"10","text":"калі наказы Мае выканаеце, застанецеся ў любові Маёй, як і Я выканаў наказы Айца Майго і застаюся ў Яго любові."},{"book":"ЯНА","chapter":"15","verse":"11","text":"Гэта сказаў Я вам, каб радасьць Мая ў вас заставалася і радасьць вашая была поўная."},{"book":"ЯНА","chapter":"15","verse":"12","text":"Гэта ёсьць запаведзь Мая, палюбеце ж адзін аднаго, як Я палюбіў вас."},{"book":"ЯНА","chapter":"15","verse":"13","text":"Няма большае за тую любоў, як калі хто пакладзе душу сваю за сяброў сваіх."},{"book":"ЯНА","chapter":"15","verse":"14","text":"Вы сябры Мае, калі выконваеце тое, што Я наказваю вам;"},{"book":"ЯНА","chapter":"15","verse":"15","text":"Я ўжо не называю вас рабамі, бо раб ня ведае, што робіць гаспадар ягоны; а Я назваў вас сябрамі, бо сказаў вам усё, што чуў ад Айца Майго."},{"book":"ЯНА","chapter":"15","verse":"16","text":"Ня вы Мяне выбралі, а Я вас выбраў і паставіў вас, каб вы ішлі і радзілі плод, і каб плод ваш заставаўся, каб, чаго ні папросіце ў Айца ў імя Маё, Ён даў вам."},{"book":"ЯНА","chapter":"15","verse":"17","text":"Гэта наказваю вам: любеце ж адзін аднаго."},{"book":"ЯНА","chapter":"15","verse":"18","text":"Калі сьвет вас ненавідзіць, ведайце, што Мяне раней за вас зьненавідзеў."},{"book":"ЯНА","chapter":"15","verse":"19","text":"Калі б вы былі ад сьвету, дык сьвет любіў бы сваё; а як вы не ад сьвету, а Я Вас выбраў ад сьвету, таму ненавідзіць вас сьвет."},{"book":"ЯНА","chapter":"15","verse":"20","text":"Памятайце слова, якое Я сказаў вам: раб ня большы за гаспадара свайго. Калі Мяне гналі, гнацьмуць і вас; калі Маё слова захоўвалі, будуць захоўваць і ваша;"},{"book":"ЯНА","chapter":"15","verse":"21","text":"але ўсё тое зробяць вам за імя Маё, ня ведаюць бо Таго, Хто паслаў Мяне."},{"book":"ЯНА","chapter":"15","verse":"22","text":"Калі б Я ня прыйшоў і не казаў ім, дык ня мелі б грэху; а цяпер ня маюць дараваньня ў грэху сваім."},{"book":"ЯНА","chapter":"15","verse":"23","text":"Хто ненавідзіць Мяне, ненавідзіць і Айца Майго;"},{"book":"ЯНА","chapter":"15","verse":"24","text":"калі б Я ня ўчыніў паміж імі дзеяў, якіх ніхто іншы ня ўчыняў, дык ня мелі б грэху; а цяпер і бачылі, і ўзьненавідзелі і Мяне і Айца Майго."},{"book":"ЯНА","chapter":"15","verse":"25","text":"Але хай збудзецца слова, напісанае ў законе іхнім: «зьненавідзелі Мяне марна»."},{"book":"ЯНА","chapter":"15","verse":"26","text":"Калі ж прыйдзе Суцешнік, Якога Я пашлю вам ад Айца, Дух праўды, Які ад Айца зыходзіць, Ён будзе сьведчыць пра Мяне;"},{"book":"ЯНА","chapter":"15","verse":"27","text":"А таксама і вы будзеце сьведчыць, бо вы ад пачатку са Мною."}]}