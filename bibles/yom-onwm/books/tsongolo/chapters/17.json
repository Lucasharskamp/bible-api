{"data":[{"book":"Tsongolo","chapter":"17","verse":"1","text":"Mbasi yimosi, mu tsambuadi di zimbasi ziozi zisimba tsambuadi di zimbungu, yiyiza kukhamba :"},{"book":"Tsongolo","chapter":"17","verse":"2","text":"Mintinu mi ntoto mivanga yandi kitsuza ayi bobo bamvuandanga va ntoto bakolo vinu yi kitsuza kiandi."},{"book":"Tsongolo","chapter":"17","verse":"3","text":"Buna wunzamuna mu pheve ku dikanga ; ndimona nketo wumosi wuvuanda va mbata bulu kimosi kimbuaki, kiwala mazina ma mvuezolo. Kiba ayi tsambuadi di mintu ayi dikumi di ziphoka."},{"book":"Tsongolo","chapter":"17","verse":"4","text":"Nketo beni wuvuata minledi midi mbuaki yi fufulu ayi mi mbuaki ; wuvuata nolo, matadi ma thalu ayi nzimbu. Mu koko kuandi muba mbungu yi nolo yi wala mambu ma khakumusu ayi ma mvindu yi kitsuza kiandi."},{"book":"Tsongolo","chapter":"17","verse":"5","text":"Va mbulu andi vasonama dizina : “Mansueki, Babiloni dinneni ; ngudi yi bankua kitsuza ayi yi mambu ma khakumusu va ntoto”."},{"book":"Tsongolo","chapter":"17","verse":"6","text":"Buna ndimona nketo beni wukolo menga ma banlongo ayi menga ma bambangi ba Yesu. Bu ndimmona, ndisimina ngolo."},{"book":"Tsongolo","chapter":"17","verse":"7","text":"Mbasi yikhamba :"},{"book":"Tsongolo","chapter":"17","verse":"8","text":"Bulu kioki wumueni, kiba ayi kisiedi ko, kiela totukila ku diyengaayi kiela kuenda ku nzimbala. Batu bobo bamvuandanga va ntoto, bobo mazinamawu masi ko masonama mu buku yi luzingu, tona vana thonono nzabela simina bu bela mona bulu kioki kiba vayi kisiedi ko ayi kiela kuiza."},{"book":"Tsongolo","chapter":"17","verse":"9","text":"Vava vadi diela didi nduenga."},{"book":"Tsongolo","chapter":"17","verse":"10","text":"mintanu mibua, wumosi wulembo yadi mu thangu yayi bosi wunkakakayizidi ko. Vayi bu kela kuiza, kela zingila ko thangu yiwombo."},{"book":"Tsongolo","chapter":"17","verse":"11","text":"Vayi mu diambu di bulu kioki kiba ayi kisiedi ko, kiawu ntinuwu nana. Widi wumosi mu tsambuadi di mintinu ayi wunkuenda ku nzimbala."},{"book":"Tsongolo","chapter":"17","verse":"12","text":"Dikumi di ziphoka ziozi wumueni zidi dikumi di mintinu miomi mitambudi ko kipfumu vayi miela tambula lulendo, mu thangu yimosi, banga mintinu. Miela tambula lulendo beni va kimosi ayi bulu."},{"book":"Tsongolo","chapter":"17","verse":"13","text":"Mintinu miami, babo babeki diyindu dimosi kaka ; bamvananga zingoloziawu ayi lulendo luawu kuidi bulu."},{"book":"Tsongolo","chapter":"17","verse":"14","text":"Bela nuanisa muana dimemi ayi Muana dimemi diela kuba nungabila niandi Pfumu yi bapfumu ayi Ntinu wu mintinu. Ayi bobo kavuidi, bobo batelo, basobolo ayi bakuikama bela nunga yandi va kimosi."},{"book":"Tsongolo","chapter":"17","verse":"15","text":"Buna wukhamba :"},{"book":"Tsongolo","chapter":"17","verse":"16","text":"Vayi dikumi di ziphoka ziozi mueni va kimosi ayi bulu biela lenda nkua kitsuza ayi biela kunziona bima biandi bioso ayi biela kumbika pheni nkua, biela dia nsuni andi ayi biela kunyoka ku mbazu."},{"book":"Tsongolo","chapter":"17","verse":"17","text":"Bila Nzambi wutula mu mintima miawu lukanu lu vangila luzolo luandi ayi lubela mayindu mamosi mu vana kipfumu kiawu kuidi bulu nate mambu ma Nzambi mela duka."},{"book":"Tsongolo","chapter":"17","verse":"18","text":"Ayi nketo wowo wumueni wunsundula divula dinneni dinyadila mintinu mioso mi ntoto."}]}