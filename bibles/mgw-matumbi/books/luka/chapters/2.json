{"data":[{"book":"Luka","chapter":"2","verse":"1","text":"Masu'ba galu' nkulungwa ywa Kiroma ywakemelwage Agusito aoniye lilu'nga kwapala bandu boti panni'ma babalangilwe."},{"book":"Luka","chapter":"2","verse":"2","text":"Awo ngawai ntumbwo wo balangilwa bandu, masu'ba go Kulenio aai mpi'ndo ywa nkoa wa Silia."},{"book":"Luka","chapter":"2","verse":"3","text":"Bandu boti baayi'i balangilwa, kila mundu pakilambo sake sabelekulile."},{"book":"Luka","chapter":"2","verse":"4","text":"Yusupu nembe aayabwi mwanja bu'ka kukilambo sa Nasaleti kuwilaya ya Galilaya li'nga akabalangilwe. Mwanjaa ywembe aabile mulukolo lwa Daudi, aayi'i kukilambo sa Betelehemu, kunkoa wa Yudea kwaabelekuli nkulungwa Daudi."},{"book":"Luka","chapter":"2","verse":"5","text":"Aayi'i balangilwa pamope na Malia nnwawa ywankobekage, naywembe pamasu'ba go aai ntopelwe."},{"book":"Luka","chapter":"2","verse":"6","text":"Pabaabile kwo, ngaliika lisu'ba lyake lyo komboka."},{"book":"Luka","chapter":"2","verse":"7","text":"Ngakomboka mwana nnalu'me mmele wake, anng'walike tugu'bo twa kyana na kunng'onjeka mukili'lyo sa ng'ombe mwanjaa baapatikeli poogonjo, nyumba ya ageni yai yatwi'la."},{"book":"Luka","chapter":"2","verse":"8","text":"AsungiPandu po paabile na asungi ba ngondolo, babakelekage kilo mumakwabo li'ndi'la myugo yabe."},{"book":"Luka","chapter":"2","verse":"9","text":"Malaika wa Bwana ngaapitya kwa kiimuimu, na bweya wa utukupu wa Bwana ngawamulikya pu'pu'lu'. Baatiyogopa muno."},{"book":"Luka","chapter":"2","verse":"10","text":"Malaika ngaabakia, “Kanemuyogope! Ninnetyangite abali inannoga yo napusika muno, yailu'a kwapata bandu boti."},{"book":"Luka","chapter":"2","verse":"11","text":"Mwanjaa li'no pansengo wa Daudi abelikwe Nkosopoli, abelikwe kwa kitumbu sinu mwenga nga Kilisitu Bwana."},{"book":"Luka","chapter":"2","verse":"12","text":"Na wu'no walu'a panga mwanju kasinu, panga mukankwemba mwana kilekeleke banng'walike ngu'bo ya kyana banng'onjike mukili'lyo sa ng'ombe.”"},{"book":"Luka","chapter":"2","verse":"13","text":"Popopo lipi'nga lya malaika ba kunani ngalilu'mbana na aywo malaika kabannumba Nnu'ngu' kababaya,"},{"book":"Luka","chapter":"2","verse":"14","text":"“Utukupu kwa Nnu'ngu' kunani,"},{"book":"Luka","chapter":"2","verse":"15","text":"Bu'ka pabaabu'i abo malaika buyangania kunani, asungi ngababakiana, “Tuyende nswaa mpaka ku Betelehemu tukalibone likowe li' lyatubakie Bwana.”"},{"book":"Luka","chapter":"2","verse":"16","text":"Bai, baayi'i kwo talima, ngabaakwemba Malia, Yusupu, na yu'lu' mwana kilekeleke banng'onjike mukili'lyo sa ng'ombe."},{"book":"Luka","chapter":"2","verse":"17","text":"Abo asungi pabaamweni mwana ywo, ngabaabakia bandu boti makowe gabagayu'wine bu'kana na aywo mwana."},{"book":"Luka","chapter":"2","verse":"18","text":"Boti pabayu'wine go, baatisangala bu'kana na makowe gababakiyilwe na asungi."},{"book":"Luka","chapter":"2","verse":"19","text":"Lakini Malia aagabi'i mumwoyo wake goti no gania."},{"book":"Luka","chapter":"2","verse":"20","text":"Balu' asungi, baabuyangani kasabe ku'no kabankwi'ya Nnu'ngu' no lumba uku'lu' wake kwa goti gabaagayu'wine na kugabona, gabi kati mwabaabakiyilwe."},{"book":"Luka","chapter":"2","verse":"21","text":"Pagapite masu'ba manane bu'ka belekwa, lisu'ba lya kumwina liku'mbi' mwana, bantinike lina lyake Yesu. Lina lyo aatinilwe na malaika masu'ba ata ndumbo ya mwana we anayi'mali."},{"book":"Luka","chapter":"2","verse":"22","text":"Pagaikite masu'ba go peleteyelwa Yusupu na Malia kati mwaipalilwage na salya ya Musa, abelei bo bampu'twi mwana no yenda nakwe ku Yelusalemu li'nga bampiye kwa Nnu'ngu'."},{"book":"Luka","chapter":"2","verse":"23","text":"Musalya ya Bwana Nnu'ngu' iandikilwe, “Kila mwana mmele nnalu'me abaulilwe kwa Bwana.”"},{"book":"Luka","chapter":"2","verse":"24","text":"Kai', baayi'i li'nga bapiye salaka ndutu abi'li' au mabunda gabi'li' ga ngunda, kati mwaipalikwage musalya ya Bwana."},{"book":"Luka","chapter":"2","verse":"25","text":"Pamasu'ba go akwo Yelusalemu, kwai na mundu yumo mwene aki na kunkilikitya Nnu'ngu' lina lyake akemelwage Simioni, ywembe ali'ndage kwa kilu'lu' kosopolelwa kwa Isilaili. Loo Mpeleteu aabile pamope nakwe."},{"book":"Luka","chapter":"2","verse":"26","text":"Loo Mpeleteu aamumukuli panga kiwo kinkolyali pangali kummona Kilisitu wa Bwana, Nkulungwa ywalondolilwe."},{"book":"Luka","chapter":"2","verse":"27","text":"Bai, kalongoyelwa na Loo Mpeleteu, Simioni aayingi mulua lwa Nyumba ya Nnu'ngu'. Abelei ba Yesu pabannetike mwana wabe mulua lwa Nyumba ya Nnu'ngu', bampangi kati mwaipalikwage na salya,"},{"book":"Luka","chapter":"2","verse":"28","text":"Simioni aampoki mwana Yesu mumaboko gake ku'no kankwi'ya Nnu'ngu', kabaya,"},{"book":"Luka","chapter":"2","verse":"29","text":"“Nambi'yambi' Bwana utimisike malagano gako,"},{"book":"Luka","chapter":"2","verse":"30","text":"Maana kwa minyo gangu' niubweni ukosopoli wauuletike"},{"book":"Luka","chapter":"2","verse":"31","text":"waubi'i wiso ubonekane na mili'ma yoti."},{"book":"Luka","chapter":"2","verse":"32","text":"Bweya wawaalu'a kwamulikya bandu ba panja,"},{"book":"Luka","chapter":"2","verse":"33","text":"Tati' na mau' bake Yesu baatisangala kwa makowe gaalongei Simioni kwa abali ya mwana."},{"book":"Luka","chapter":"2","verse":"34","text":"Simioni aatikwayalya, ammakie Malia mau' bake, “Mwana yu' alu'a panga kitumbu so oba no kosopolelwa kwa bandu baingi mu Isilaili. Nembe alu'a panga kati mwanju wo kanilwa na bandu,"},{"book":"Luka","chapter":"2","verse":"35","text":"li'nga gabagania bandu baingi kwo iya gaumukulwe. Na wenga wamwene, lwu'ngu' lwalubile kati lipanga linola lwalu'a kuoma pamwoyo wako.”"},{"book":"Luka","chapter":"2","verse":"36","text":"Kwaabile na nnondoli wa Nnu'ngu' nnwawa nng'oi muno lina lyake Ana, biti Fanueli wa kabila lya Asheli. Bu'ka ku'nda, aatami na nsengowe myaka saba bai."},{"book":"Luka","chapter":"2","verse":"37","text":"Kai', aatami wangali nnalu'me mpaka paikiye upi'ndo wa myaka samanini na nsese. Nsimu awo woti, aatami palua lwa Nyumba ya Nnu'ngu' kwo punga no lu'ba kilo na muntwekati."},{"book":"Luka","chapter":"2","verse":"38","text":"Popopo ngaisa Ana na kunnumba Nnu'ngu' no baya makowe ga mwana ywo kwa bandu boti babalolelage kombolelwa kwa Yelusalemu."},{"book":"Luka","chapter":"2","verse":"39","text":"Abo abelei pabaayomwi panga goti gagaamulilwe na salya ya Bwana, baabuyangani kasabe Nasaleti, kuwilaya ya Galilaya."},{"book":"Luka","chapter":"2","verse":"40","text":"Mwana ngaku'la, aayendeli pata makakala, aatwi'li ikima na ngu'ngu' ya Nnu'ngu' yaai pamope nakwe."},{"book":"Luka","chapter":"2","verse":"41","text":"Abelei bake baai na salya yo yenda ku Yelusalemu kila mwaka masu'ba ga si'li'ku'si'li'ku' ya Pasika."},{"book":"Luka","chapter":"2","verse":"42","text":"Mwana paikiye myaka ku'mi na ibi'li', baayi'i boti kati mwaibile salya yabe ya kila mwaka."},{"book":"Luka","chapter":"2","verse":"43","text":"Paiyomwike si'li'ku'si'li'ku', baatumbwi mwanja wo buyangania kasabe, lakini Yesu aaigali ku Yelusalemu wangali abelei bake tanga panga bannei nsu'gu'."},{"book":"Luka","chapter":"2","verse":"44","text":"Bembe bawasage aalongwaniye na lipi'nga lya babalongolile. Baayi'i mwanja wa kutwa banammonali, ngabatumbwa kumpala mwababile alongo na mambwiga."},{"book":"Luka","chapter":"2","verse":"45","text":"Pabakotwike kummona baabuyangani ku Yelusalemu kumpala."},{"book":"Luka","chapter":"2","verse":"46","text":"Lisu'ba lyenetatu ngabankwemba mulua lwa Nyumba ya Nnu'ngu', atami pakatikati ya balimu ba salya, kaapi'kani'a na kwalaluya maswali."},{"book":"Luka","chapter":"2","verse":"47","text":"Boti babannyu'wine makowe gake baagasangalike malango gake na mu'lu' mwayangwae kwa ikima."},{"book":"Luka","chapter":"2","verse":"48","text":"Abelei bake pabaamweni, baatisangala. Malia mau' bake ngabannaluya, “Wamwana wangu', mwanjaa namani utupangite nyo? Tati' bako na nenga twendekupala, malango gaatuobike.”"},{"book":"Luka","chapter":"2","verse":"49","text":"Ywembe ngayangwa, “Mwanjaa namani munipalage? Mwatangikeli panga, nipalilwa tama munyumba ya Tati' bangu'?”"},{"book":"Luka","chapter":"2","verse":"50","text":"Lakini abelei bake baatangiteli makowe go galombolya namani."},{"book":"Luka","chapter":"2","verse":"51","text":"Bai, baabuyangine nakwe mpaka ku Nasaleti, na apeyage isima yabe yoti. Mau' bake baagabi'kite makowe ago goti pamwoyo wabe."},{"book":"Luka","chapter":"2","verse":"52","text":"Nembe Yesu aayendeli ku'la kimalango na kyi'mo, no pendelwa na Nnu'ngu' na bandu."}]}