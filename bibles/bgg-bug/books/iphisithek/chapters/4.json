{"data":[{"book":"Iphisithek","chapter":"4","verse":"1","text":"Chiihphado gu nathek shii khung, nyieliieshii gu è Ithong blia rek pha chiang è gu shii phatheg hà chab muii pha ji ro: Nathek shii ho pha ishak shii Hamangkhung-aphuii è phrai ne ruii pha ji shii ji duiine chai sieng bo."},{"book":"Iphisithek","chapter":"4","verse":"2","text":"Idang jum, mieng, nane zud rek bo. Nawaithek chung zud rai srane miie doh yi bo."},{"book":"Iphisithek","chapter":"4","verse":"3","text":"Ragung è nathek shii liijiing è ò phang phi pha òjia shii ragia pha nawaithek ro wie ji rek bidiang bo."},{"book":"Iphisithek","chapter":"4","verse":"4","text":"Ichiih ne siu jia bie chiih-è Ragung jia bie ro. Ji duiine Hamangkhung-aphuii è nathek shii ho pha luthong jia bie ro."},{"book":"Iphisithek","chapter":"4","verse":"5","text":"Ichiih ne Ithong jia bie ro, migi jia bie, khowo jia bie ro;"},{"book":"Iphisithek","chapter":"4","verse":"6","text":"Ichiih shii zab pha bran ro Hamangkhung-aphuii nane Aphuii ne jia bie ro, ai ne zab pha Ithong ro, zab re-è blia rek ne chiih-è zab shii um ro."},{"book":"Iphisithek","chapter":"4","verse":"7","text":"Gethek zab shii ne Masi è awai è yang ne nyie phi pha bajo wie lasen ji mua ro."},{"book":"Iphisithek","chapter":"4","verse":"8","text":"Jigigam shii yao pha duiine,"},{"book":"Iphisithek","chapter":"4","verse":"9","text":"Thuh shii, ai laziung wuii dun rone yao pha miyaosiu jine nyie ga? Hì pha miyaosiu ne ai ne igobi sohnyiak pha bajo luii shii wuii marui ro."},{"book":"Iphisithek","chapter":"4","verse":"10","text":"Ji-è hanyie yi buzam wuii pha ji ne laziung, hamangkhungthek è de lakhung hà wuii dun ne airo um pha ji zab pha hamangnyiak rog shii zan dun ro."},{"book":"Iphisithek","chapter":"4","verse":"11","text":"Hìne ai hanyie branthek shii lasenthek phi muii pha ji ro;"},{"book":"Iphisithek","chapter":"4","verse":"12","text":"Ai è ji rek pha ji ne Masipho ro blia rek yi pha zab pha Hamangkhung-aphuii bran shii saro phi, nyieliieshii Masi ro siu ji rung pha rek."},{"book":"Iphisithek","chapter":"4","verse":"13","text":"Chiih-è ji-è gethek ne migi ò shii rek srane chiih-è gethek khani ne Dufuii Hamangkhung-aphuii hà rek; gethek de bran weg rey ne, bajo giu Masi ro ley giu jihà thok ruii phro."},{"book":"Iphisithek","chapter":"4","verse":"14","text":"Chiihphado, khasauthek è shau srane thelaithalai pha hasam khinrin pha bran miyao ji shii shau ne, hanyie è ithek ro thaluii pha briakthek ji è gai shii awie pha lumuii hà lua noh pha jihà ne gethek ne ani asi sha ro."},{"book":"Iphisithek","chapter":"4","verse":"15","text":"Jiphachiang shii, ragung pha miie è izai yao ne, gethek ne hanyie yi khrug Masi ro zab pha lumuii è sieng chid phro."},{"book":"Iphisithek","chapter":"4","verse":"16","text":"Ai phrai pha ji zab pha yoyo siu ichuathek ne ò shii rey ro, chiih-è zab pha rung ji è nyie phi pha rog shii zab pha siu ne ò rey bo. Ji-è zab yo ichua ji blia yi isiie è rek mage shii, zab siu ne sieng srane miie shii awailum ne rab dun."},{"book":"Iphisithek","chapter":"4","verse":"17","text":"Chiihphado, Ithong beng è, gu nathek shii phriie phro: Migi-arekpho duiine asieng rabo, hanyie è nowthek yi pha ji ne adunmey pha ro"},{"book":"Iphisithek","chapter":"4","verse":"18","text":"chiih-è hanyie khani yi igiia hà um lei ne. Ithek ne Hamangkhung-aphuii è phi pha chai shii ne mathang oi ro, chiih-è ithek ne zab athieg pho nane lawasdai ro."},{"book":"Iphisithek","chapter":"4","verse":"19","text":"Ithek ro wo pha than pha ji ne zab san dun ro; ithek ne awaithek zia pha blia shii zab phi muii chiih-è zab pha awie pha manathek athung pha rek lumao ro."},{"book":"Iphisithek","chapter":"4","verse":"20","text":"Jithek ne nathek è Masi chiang dab pha ji asi ro!"},{"book":"Iphisithek","chapter":"4","verse":"21","text":"Nathek ne izai ai chiang yoijong iwa chiih-è airo luagiengpho duiine nathek ne izai Isu shii um pha ji de dabjong ro."},{"book":"Iphisithek","chapter":"4","verse":"22","text":"Nathek è sieng pha ihèg nyie shii sieng yi pha ji è nathek ro ihèg lajia pha ji è ruang rek bo, ihèg lajia pha khinrin ne chiid pha ji è srobro rekjong ro."},{"book":"Iphisithek","chapter":"4","verse":"23","text":"Nathek ro lubuthek nane khanithek ne jong pha iwo rab bo,"},{"book":"Iphisithek","chapter":"4","verse":"24","text":"nyie yi Hamangkhung-aphuii mia ne zen ne awailum ne izai chai shii dong pha ji ne miang nane gang ro chiih-è ji pha iwo lajia shii guii bo."},{"book":"Iphisithek","chapter":"4","verse":"25","text":"Chiihphado, khlam pha ne oi sha ro! Zab ne airo ijak migipho shii izai yao bo, nyieliieshii gethek zab ne Isu siu shii ne ò pha bran ro."},{"book":"Iphisithek","chapter":"4","verse":"26","text":"Nathek lijieg arone, nathek ro lijieg ji è layog hà anoh yi rabo, chiih-è idang inai lijieg ne arai rabo."},{"book":"Iphisithek","chapter":"4","verse":"27","text":"Sakhathong shii chua aphi rabo."},{"book":"Iphisithek","chapter":"4","verse":"28","text":"Nathek riaopho arone, ariao sha pha gak bo chiih-è ji pha chiang shii, blia rek pha jao ne wiang ne awai chai shii isiie rai ne dusho shii nong phi bo."},{"book":"Iphisithek","chapter":"4","verse":"29","text":"Awie pha rey pha miyaogamthek ayao rabo, jimagungde ji è ne wie rey ne chiih-è nyie chiid pha ji phi pha ji shii rab pha miyaogamthek yao bie bo. Ji-è nathek nyie yao pha ji ne nathek shii nuiiphothek shii wie rey yi bo."},{"book":"Iphisithek","chapter":"4","verse":"30","text":"Chiih-è Hamangkhung-aphuii ro Ragung So shii azo yi rabo; chiih-è nathek shii Hamangkhung-aphuii ne muspho rone Ragung è cheb rab ro, Zai yao dang Hamangkhung-aphuii è nathek shii ichad rek phi pha Inai ne thok ruii phro."},{"book":"Iphisithek","chapter":"4","verse":"31","text":"Nathek ro khowthek, lajia nane lijieg pha ji ne ruang rek muii bo. Din ne aziak sha pha chiih-è makhak-ariing, nyie shii magunde khiijai pha athan yi rabo."},{"book":"Iphisithek","chapter":"4","verse":"32","text":"Jiphachiang shii, jum rek ne gai shii bushun rek bo, chiih-è Hamangkhung-aphuii è Masi chiang nathek shii khung phi pha ji duiine gai jia shii khung phi bo."}]}