{"data":[{"book":"Wijsheid","chapter":"11","verse":"1","text":"Zij liet hun ondernemingen slagen Onder leiding van een heilig profeet."},{"book":"Wijsheid","chapter":"11","verse":"2","text":"Ze trokken door een onbewoonbare steppe, En richtten hun tenten op in onbegaanbare oorden;"},{"book":"Wijsheid","chapter":"11","verse":"3","text":"Ze boden weerstand tegen hun vijanden, En sloegen hun tegenstanders af."},{"book":"Wijsheid","chapter":"11","verse":"4","text":"Als ze dorst hadden, riepen ze tot U; En uit een steile rots ontvingen ze water, En lessing van hun dorst uit harde steen."},{"book":"Wijsheid","chapter":"11","verse":"5","text":"Ja, hetzelfde, dat hun vijanden als straf overkwam Werd hùn een zegen in hun nood."},{"book":"Wijsheid","chapter":"11","verse":"6","text":"Want terwijl de altijdstromende bron van de Nijl Door walgelijk bloed werd vertroebeld,"},{"book":"Wijsheid","chapter":"11","verse":"7","text":"Tot straf voor hun bevel, om de kinderen te doden, Gaaft Gij hùn onverhoopt rijkelijk water."},{"book":"Wijsheid","chapter":"11","verse":"8","text":"Maar door hun eigen dorst hebt Gij hun getoond, Hoe Gij hun vijanden eens hadt gestraft;"},{"book":"Wijsheid","chapter":"11","verse":"9","text":"Want door die beproeving, die een liefdevolle terechtwijzing was, Begrepen zij de kwelling der bozen, die in toorn werden gestraft."},{"book":"Wijsheid","chapter":"11","verse":"10","text":"Hen toch hebt Gij als een waarschuwend vader beproefd, Maar de anderen als een streng vorst gericht en gestraft."},{"book":"Wijsheid","chapter":"11","verse":"11","text":"Hun kwelling bleef na het vertrek der eersten even groot als tevoren;"},{"book":"Wijsheid","chapter":"11","verse":"12","text":"Ja, een dubbele smart greep hen aan: Hun zuchten bij de herinnering aan het verleden."},{"book":"Wijsheid","chapter":"11","verse":"13","text":"Toen ze immers vernamen, dat hun eigen plagen Voor de eersten in weldaad verkeerden, erkenden ze de hand des Heren."},{"book":"Wijsheid","chapter":"11","verse":"14","text":"Want dien ze te vondeling hadden gelegd en spottend afgewezen, Moesten ze ten slotte bewondering schenken, Daar ze zelf een heel andere dorst leden dan de rechtvaardigen."},{"book":"Wijsheid","chapter":"11","verse":"15","text":"Omdat ze, door hun dwaze, goddeloze gedachten misleid, Redeloos gedierte en nietige insecten vereerden, Hebt Gij hun een menigte redeloze dieren gezonden als straf,"},{"book":"Wijsheid","chapter":"11","verse":"16","text":"Om hun te leren, dat men gestraft wordt in hetgeen men misdoet."},{"book":"Wijsheid","chapter":"11","verse":"17","text":"Want het was niet moeilijk geweest voor uw almachtige hand, Die toch de aarde gemaakt heeft uit vormloze stof, Hun een menigte beren te zenden of grimmige leeuwen,"},{"book":"Wijsheid","chapter":"11","verse":"18","text":"Of nieuw-geschapen, ongekende, woedende beesten. Beesten, die gloeiende adem uitsnuiven of sissende wolken rook, Of die vreselijke vonken uit de ogen schieten;"},{"book":"Wijsheid","chapter":"11","verse":"19","text":"Die niet slechts door hun geweld hen hadden kunnen verdelgen, Maar wier aanblik alleen hen van schrik had doen sterven."},{"book":"Wijsheid","chapter":"11","verse":"20","text":"Ook zonder dat hadden ze door één windstoot kunnen vallen, Door uw wraakgericht achtervolgd, En voortgejaagd door uw machtige adem; Maar Gij hebt alles geordend naar maat, getal en gewicht."},{"book":"Wijsheid","chapter":"11","verse":"21","text":"Zeker, Gij kunt overal uw grote macht ontplooien; Wie zou er kunnen weerstaan aan de kracht van uw arm?"},{"book":"Wijsheid","chapter":"11","verse":"22","text":"Want heel de aarde is voor U als een stofje op de weegschaal, Als een dauwdruppel, die 's morgens neervalt op het land."},{"book":"Wijsheid","chapter":"11","verse":"23","text":"Maar Gij ontfermt U over allen, omdat Gij alles vermoogt; Gij let niet op de zonden der mensen, opdat zij zich bekeren."},{"book":"Wijsheid","chapter":"11","verse":"24","text":"Want Gij omsluit in uw liefde alles wat er bestaat, En verafschuwt niets van wat Gij gemaakt hebt. Ja, als Gij iets haat, hadt Gij het niet geschapen."},{"book":"Wijsheid","chapter":"11","verse":"25","text":"Hoe zou iets kunnen bestaan, als Gij het niet wilt; Of iets kunnen standhouden, als Gij het niet roept?"},{"book":"Wijsheid","chapter":"11","verse":"26","text":"Maar Gij spaart alles, omdat het van U is, Gij, minnaar van al wat leeft, o Heer!"}]}