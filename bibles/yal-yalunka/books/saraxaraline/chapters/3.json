{"data":[{"book":"Saraxaraline","chapter":"3","verse":"1","text":"“Xa muxuna nde a ɲingen bama bɔɲɛ xunbeli saraxan na, a xɛmɛna hanma a gilɛna, a xa fa ɲingen na Alatala yɛtagi fɛ mi naxan na."},{"book":"Saraxaraline","chapter":"3","verse":"2","text":"A xa a yiin sa ɲingen xunna ma, a yi a kɔɛ raxaba Naralan Bubun so dɛɛn na. Saraxaraline, Harunaa diine xa a wunla so saraxa ganden dɛxɔnne birin ma."},{"book":"Saraxaraline","chapter":"3","verse":"3","text":"A xa a subeni itoe ba a ra, a ne rali Alatala ma tɛɛn na: turen naxanye buru subene ma, e nun naxanye singanxi e ra,"},{"book":"Saraxaraline","chapter":"3","verse":"4","text":"a gbingi ra xɛlɛ firinne, e nun turen naxanye e ma a gbingini, farafaran naxan bɔɲɛn ma naxan nun gbingi ra xɛlɛne bama."},{"book":"Saraxaraline","chapter":"3","verse":"5","text":"Harunaa diine xa ne sa tɛɛni saraxa ganden fari, e nun saraxa gan daxin naxanye yegene fari tɛɛni. Saraxan nan na ra naxan nalima tɛɛn na. A xirin nafan Alatala ma.”"},{"book":"Saraxaraline","chapter":"3","verse":"6","text":"“Xa a xuruse xunxurin nan bama bɔɲɛ xunbeli saraxan na Alatala xa, a xa a xɛmɛn hanma a gilɛɛn ba fɛ mi naxan na."},{"book":"Saraxaraline","chapter":"3","verse":"7","text":"Xa a yɛxɛɛn ba, a xa a xali Alatala yɛtagi."},{"book":"Saraxaraline","chapter":"3","verse":"8","text":"A xa a yiin sa xuruseen xunna ma a yi a kɔɛ raxaba Naralan Bubun so dɛɛn na. Harunaa diine xa a wunla so saraxa ganden dɛxɔnne birin ma."},{"book":"Saraxaraline","chapter":"3","verse":"9","text":"A xa a subeni itoe tongo bɔɲɛ xunbeli saraxan na, a ne rali Alatala ma tɛɛn na: a turena, a xunla nun a turene birin, naxan baxi a gbingi xɔnna ma, a turen naxanye birin a buru subene ma e nun naxanye singanxi e ra,"},{"book":"Saraxaraline","chapter":"3","verse":"10","text":"a gbingi ra xɛlɛ firinne, e nun turen naxanye e ma a gbingini, farafaran naxan bɔɲɛn ma naxan bama e nun gbingi ra xɛlɛne."},{"book":"Saraxaraline","chapter":"3","verse":"11","text":"Saraxaraliin ne sama nɛn tɛɛni saraxa ganden fari. Donseen nan na ra naxan nalixi Alatala ma tɛɛn na.”"},{"book":"Saraxaraline","chapter":"3","verse":"12","text":"“Xa a siin nan bama, a xa a xali Alatala yɛtagi."},{"book":"Saraxaraline","chapter":"3","verse":"13","text":"A xa a yiin sa xuruseen xunna ma a yi a kɔɛ raxaba Naralan Bubun yɛtagi. Harunaa diine xa a wunla so saraxa ganden dɛxɔnne ma."},{"book":"Saraxaraline","chapter":"3","verse":"14","text":"A xa a subeni itoe tongo, a ne rali Alatala ma tɛɛn na: a turen birin naxanye a buru subene ma e nun naxanye singanxi e ra,"},{"book":"Saraxaraline","chapter":"3","verse":"15","text":"a gbingi ra xɛlɛ firinne, e nun turen naxanye e ma a gbingini, farafaran naxan bɔɲɛn ma naxan bama e nun gbingi ra xɛlɛne."},{"book":"Saraxaraline","chapter":"3","verse":"16","text":"Saraxaraliin xa ne birin sa tɛɛni saraxa ganden fari. Donseen na a ra naxan nalima tɛɛn na. A xirin nafan Alatala ma. Alatala nan gbee a turen birin na.”"},{"book":"Saraxaraline","chapter":"3","verse":"17","text":"“Habadan sariyan na a ra waxati famatɔne birin yi, ɛ na dɔxɔ dɛdɛ yi: Ɛ nama suben turen don, ɛ nama suben wunla don.”"}]}