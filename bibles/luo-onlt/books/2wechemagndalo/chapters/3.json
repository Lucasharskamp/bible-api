{"data":[{"book":"2 Weche Mag Ndalo","chapter":"3","verse":"1","text":"Bangʼe Solomon nochako gero hekalu mar Jehova Nyasaye Jerusalem e got Moria kama Jehova Nyasaye nofwenyore ne Daudi wuon mare. Ne en e kar dino cham mar Arauna ja-Jebus kama Daudi nochiwo."},{"book":"2 Weche Mag Ndalo","chapter":"3","verse":"2","text":"Nochako gedo odiechiengʼ mar ariyo e dwe mar ariyo e higa mar angʼwen mar lochne."},{"book":"2 Weche Mag Ndalo","chapter":"3","verse":"3","text":"Mise mar gero hekalu mar Jehova Nyasaye mane Solomon oketo ne en kama: borne ne romo fut piero aboro gaboro gi nus, lachne ne romo fut piero ariyo gochiko gi nus kaluwore gi rapim machon."},{"book":"2 Weche Mag Ndalo","chapter":"3","verse":"4","text":"Bor mar agola mane ni e nyim hekalu ne romo fut piero ariyo gochiko gi nus maromre gi lach mar hekalu kendo borne modhi malo ne romo fut piero ariyo gochiko gi nus."},{"book":"2 Weche Mag Ndalo","chapter":"3","verse":"5","text":"Nochwado i hekalu kod yiend saipras kendo ne omuone kod dhahabu maler moketogi gi othidhe kod thiwni."},{"book":"2 Weche Mag Ndalo","chapter":"3","verse":"6","text":"Nolicho hekalu gi kite ma nengogi tek, kendo notiyo kod dhahabu mogol Parvaim."},{"book":"2 Weche Mag Ndalo","chapter":"3","verse":"7","text":"Nobawo hekalu gi dhahabu koda ka sirni, gi Sirni mag dhoudi gi yiend tado, kor udi gi dhoudi, kendo nogoro malaika mar kerubi e kor udi."},{"book":"2 Weche Mag Ndalo","chapter":"3","verse":"8","text":"Ne ogero Kama Ler Moloyo kendo borne ne romo gi lach hekalu, borne gi lachne ne en fut piero ariyo gochiko gi nus. Ne omuono iye gi dhahabu maler ma pekne romo kilo alufu piero ariyo."},{"book":"2 Weche Mag Ndalo","chapter":"3","verse":"9","text":"Pek dhahabu mar musmal mane otiyogo ne romo nus kilo. Nobawo udi mamalo bende gi dhahabu."},{"book":"2 Weche Mag Ndalo","chapter":"3","verse":"10","text":"E Kama Ler Moloyo nopayo kerubi ariyo kendo obawogi kod dhahabu."},{"book":"2 Weche Mag Ndalo","chapter":"3","verse":"11","text":"Bor mar bwomb kerubi ne en mita ochiko. Bwomb kerubi achiel ne romo fut aboro kendo nomulo kor hekalu to eka bwombe machielo ma borne bende ne fut aboro nomulo bwomb kerubi machielo."},{"book":"2 Weche Mag Ndalo","chapter":"3","verse":"12","text":"Machalre bende, bwomb kerubi achiel machielo borne ne romo fut aboro kendo nomulo bath hekalu komachielo, to bwombe machielo ma bende borne ne romo fut aboro nomulo bwomb kerubi mokwongo."},{"book":"2 Weche Mag Ndalo","chapter":"3","verse":"13","text":"Bwomb kerubigo noyarore maromo fut piero ariyo gochiko gi nus. Kerubigo nochungʼ ka ngʼiyo dir ot maduongʼ."},{"book":"2 Weche Mag Ndalo","chapter":"3","verse":"14","text":"Noloso pasia mar nanga marambulu, gi maralik, gi makwar kod law mayom motwangʼe kido mar kerubi."},{"book":"2 Weche Mag Ndalo","chapter":"3","verse":"15","text":"E nyim hekalu noloso sirni ariyo ma borgi ne romo fut piero abich gariyo gi nus koriw kendo noum wi moro ka moro gi gima borne romo fut aboro."},{"book":"2 Weche Mag Ndalo","chapter":"3","verse":"16","text":"Noloso thiwni kendo oketogi ewi sirnigo. Bende noloso gik mongʼinore ongʼinore mia achiel mag mula kendo nolierogi e thiwnigo."},{"book":"2 Weche Mag Ndalo","chapter":"3","verse":"17","text":"Nochungo sirnigo e nyim hekalu koketo achiel yo milambo to machielo yo nyandwat. Mane oketo yo milambo noluongo ni Jakin to manoketo nyandwat noluongo ni Boaz."}]}