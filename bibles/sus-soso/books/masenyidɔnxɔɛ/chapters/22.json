{"data":[{"book":"Masenyi Dɔnxɔɛ","chapter":"22","verse":"1","text":"Wo na wo ngaxakerenyi xa ninge, xa na mu a ra a xa yɛxɛɛ to, a murutaxi, wo naxa wo kobe ti a ra. Wo lan nɛ wo xa a xanin a kanyi xɔn ma."},{"book":"Masenyi Dɔnxɔɛ","chapter":"22","verse":"2","text":"Xa wo ngaxakerenyi yire makuya, xa na mu wo mu a kanyi kolon, wo xa xuruse xanin wo xɔnyi. Wo a ragata han beenun wo a kanyi toma tɛmui naxɛ, wo fa a so a yi ra."},{"book":"Masenyi Dɔnxɔɛ","chapter":"22","verse":"3","text":"Wo na mɔɔli nan nabama wo ngaxakerenyi xa sofale fan na, a xa donma, a nun a gbe se naxan birin lɔɛxi a ma. Wo mu lan wo xa wo kobe ti a ra."},{"book":"Masenyi Dɔnxɔɛ","chapter":"22","verse":"4","text":"Xa wo bara wo ngaxakerenyi xa sofale, xa na mu a ra a xa ninge to, a bara bira kira xɔn ma, wo mu lan wo xa wo kobe ti a ra. Wo lan nɛ wo xa kafu a ma a rakelide."},{"book":"Masenyi Dɔnxɔɛ","chapter":"22","verse":"5","text":"Ginɛ mu lan a xa xɛmɛ dugi so. Xɛmɛ fan mu lan a xa ginɛ dugi so. Mixi naxee na fe mɔɔli rabama, na kanyie mu rafan Marigi Alatala ma."},{"book":"Masenyi Dɔnxɔɛ","chapter":"22","verse":"6","text":"Wo na a to kira xɔn ma, xɔni bara a tɛɛ sa wuri kɔn na, xa na mu a ra bɔxi ma, a nga felenxi a xɛlɛ ma, xa na mu a ra a xa die ma, wo mu lan wo xa a nga nun a xa die birin tongo."},{"book":"Masenyi Dɔnxɔɛ","chapter":"22","verse":"7","text":"Wo lan nɛ wo xa a nga tan nabɛɲin, a xa siga, wo fa die tan tongo. Na kui wo fama nɛ simaya xɔnkuye nun hɛɛri sɔtɔde."},{"book":"Masenyi Dɔnxɔɛ","chapter":"22","verse":"8","text":"Xa wo banxi nɛɛnɛ ti, wo lan nɛ wo xa bilixi nde rabilin banxi fuge ra, alako mixi naxee tema naa, e naxa bira, e fa faxa wo saabui ra."},{"book":"Masenyi Dɔnxɔɛ","chapter":"22","verse":"9","text":"Wo mu lan wo xa sansi gbɛtɛ si wo xa wɛni bilie ya ma, xa na mu a ra a bogi fama findide se raharamuxi nan na."},{"book":"Masenyi Dɔnxɔɛ","chapter":"22","verse":"10","text":"Wo nɛ yire buxama, wo mu lan wo xa ninge nun sofale xiri e boore ra sari ra."},{"book":"Masenyi Dɔnxɔɛ","chapter":"22","verse":"11","text":"Wo mu lan wo xa sose ragoro wo ma naxan masunbuxi dugi yɛxɛɛ xabe daaxi nun gɛsɛ fute daaxi ra."},{"book":"Masenyi Dɔnxɔɛ","chapter":"22","verse":"12","text":"Wo gɛsɛ nan nafalama ponpon na wo a singan wo xa dugi tuxui naanie ra, wo naxan felenma wo ma."},{"book":"Masenyi Dɔnxɔɛ","chapter":"22","verse":"13","text":"Xa a sa li xɛmɛ nde naxa ginɛ dɔxɔ, e kafu, kɔnɔ a xa fe to raɲaaxu xɛmɛ ma,"},{"book":"Masenyi Dɔnxɔɛ","chapter":"22","verse":"14","text":"a a xili kana wɔyɛn kobi ra, a nu fa a fala, «N bara yi ginɛ dɔxɔ, kɔnɔ muxu to kafu n naxa a li a bara futi kana,»"},{"book":"Masenyi Dɔnxɔɛ","chapter":"22","verse":"15","text":"Na tɛmui ginɛ baba nun a nga xa ginɛdimɛdi dugi xanin taa forie xɔn ma taa sode dɛ ra, naxan a masenxi a e xa di futi rasoxi."},{"book":"Masenyi Dɔnxɔɛ","chapter":"22","verse":"16","text":"A baba xa a tagi raba, «N bara n ma di ginɛ fi yi xɛmɛ ma, kɔnɔ a mu rafan a ma sɔnɔn."},{"book":"Masenyi Dɔnxɔɛ","chapter":"22","verse":"17","text":"A fa wule nan safe a xun ma a a mu futi rasoxi.» Na tɛmui tɛmɛdi xa mixie xa na ginɛdimɛdi dugi itala taa forie ya i."},{"book":"Masenyi Dɔnxɔɛ","chapter":"22","verse":"18","text":"Taa forie na na to, e xa na xɛmɛ suxu, e xa a ɲaxankata."},{"book":"Masenyi Dɔnxɔɛ","chapter":"22","verse":"19","text":"E na a makiiti, e xa alamani bolon a ma naxan findima kɔbiri kole kɛmɛ sofe ra tɛmɛdi baba yi ra, Isirayila ginɛ xili kanafe ma. Na xanbi a lan nɛ ginɛ xa gbilen xɛmɛ xɔnyi, na xɛmɛ naxa mɛɛ a ra abadan."},{"book":"Masenyi Dɔnxɔɛ","chapter":"22","verse":"20","text":"Kɔnɔ xa futi kanafe fa sa findi nɔndi ra, ginɛdimɛdi dugi yo mu na naxan a masenma a bara futi raso,"},{"book":"Masenyi Dɔnxɔɛ","chapter":"22","verse":"21","text":"na ginɛ xa xanin a baba xa banxi sode dɛ ra, taa mixie fa a magɔnɔ gɛmɛ ra han a faxa, barima a bara fe kobi raba ginɛ mu lan a xa naxan naba Isirayila bɔxi ma, xɛmɛ fe kolonfe ra a na a baba xa nɔɛ bun ma tɛmui naxɛ. Wo fe ɲaaxi ɲɔnma wo tagi na ki nɛ."},{"book":"Masenyi Dɔnxɔɛ","chapter":"22","verse":"22","text":"Xa wo xɛmɛ suxu, e nun ginɛ xɛmɛ taa idɔxɔɛ saxi, na fe kobi raba firinyie lan nɛ e xa faxa, ginɛ nun xɛmɛ. Wo fe ɲaaxi ɲɔnma na ki nɛ wo tagi Isirayila bɔxi ma."},{"book":"Masenyi Dɔnxɔɛ","chapter":"22","verse":"23","text":"Xa xɛmɛ naralan ginɛ dimɛdi nde ra taa kui, kote bara dɔxɔ naxan ma fe ra, a fa a futi kana,"},{"book":"Masenyi Dɔnxɔɛ","chapter":"22","verse":"24","text":"wo xa na mixi firinyie xanin taa sode dɛ ra, wo e magɔnɔ gɛmɛ ra han e xa faxa. Yi ginɛ dimɛdi faxaxi nɛ, barima a mu sɔnxɔɛ ratexi taa kui. Xɛmɛ fan faxaxi nɛ, barima a bara ginɛ futi kana kote bara dɔxɔ naxan ma fe ra. Wo fe ɲaaxi ɲɔnma wo tagi na ki nɛ."},{"book":"Masenyi Dɔnxɔɛ","chapter":"22","verse":"25","text":"Kɔnɔ xa xɛmɛ naralan ginɛ dimɛdi ra wula i, kote bara dɔxɔ naxan ma fe ra, a naxa dutun a ma, a a futi kana, na xɛmɛ nan keren lan a xa faxa."},{"book":"Masenyi Dɔnxɔɛ","chapter":"22","verse":"26","text":"Wo naxa fefe raba ginɛ dimɛdi tan na, barima a mu fe ɲaaxi yo rabaxi a lan a xa faxa naxan ma. Yi fe maniyaxi nɛ alɔ xɛmɛ naxan waxi a boore faxafe."},{"book":"Masenyi Dɔnxɔɛ","chapter":"22","verse":"27","text":"Na naralanyi rabaxi wula nɛ. Hali yi ginɛ dimɛdi xɛmɛ kanyi sɔnxɔɛ rate nu, mixi yo mu sɔtɔma naxan nɔma a ratangade."},{"book":"Masenyi Dɔnxɔɛ","chapter":"22","verse":"28","text":"Xa xɛmɛ naralan ginɛ dimɛdi ra kote mu nu dɔxɔ naxan ma fe ra, a naxa bagan a ma, a a futi kana, mixi nde fa e suxu na fe xun,"},{"book":"Masenyi Dɔnxɔɛ","chapter":"22","verse":"29","text":"na xɛmɛ kɔbiri kole tongo suuli nan soma ginɛ baba yi ra, a fa yi ginɛ dɔxɔ, barima a bara a futi kana. A xa simaya kui, a mu lan a xa mɛɛ na ginɛ ra."}]}