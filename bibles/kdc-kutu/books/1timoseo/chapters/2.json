{"data":[{"book":"1 Timoseo","chapter":"2","verse":"1","text":"Tanhu, mulongeleni Mulungu gaja gomulonda, mumpule Mulungu na muwapulile wanhu wayagwe na mumgwee nhogolwa kwa sama ya wanhu wose,"},{"book":"1 Timoseo","chapter":"2","verse":"2","text":"mpuleni Mulungu kwa sama ya wandewa na wanhu wose wayagwe weli na ukulu mziisi, muladi tukale na tindiwalo na tukale moyo hole na kumdumba Mulungu na kutenda ganogile."},{"book":"1 Timoseo","chapter":"2","verse":"3","text":"Mbuli ayo inoga na yomnogela Mulungu Mkombola wetu,"},{"book":"1 Timoseo","chapter":"2","verse":"4","text":"yolonda wanhu wose wakomboligwe na waujuwe ukweli."},{"book":"1 Timoseo","chapter":"2","verse":"5","text":"Kwavija hana Mulungu imoja na hana imoja yotenda Mulungu na wanhu wailumbe, munhu ayo Yesu Kilisito,"},{"book":"1 Timoseo","chapter":"2","verse":"6","text":"yailavile mwenyego kutenda wanhu wose wakomboligwe, mbuli ino ayo iyalaguse Mulungu mna ikipindi kinogile."},{"book":"1 Timoseo","chapter":"2","verse":"7","text":"Lekaavo nhumigwa kamba mtumigwa na mfundiza kwa wanhu haweli Wayahudi, kuwapetela usenga wa kutamanila na ukweli. Niye siviza bule, nolonga ukweli!"},{"book":"1 Timoseo","chapter":"2","verse":"8","text":"Avo mwahaiting'hana kumtambikila Mulungu, nolonda wanhu wailavile kwa Mulungu na wodaha kwinula makono gao na kumpula Mulungu bila kugevuzika hebu bamila."},{"book":"1 Timoseo","chapter":"2","verse":"9","text":"Vivija nolonda watwanzi wavale goya viwalo vao na wawe na nzewele, siyo kwa kugesa kuluka mvili kwa zahabu na lulu hebu viwalo va bei ng'hulu,"},{"book":"1 Timoseo","chapter":"2","verse":"10","text":"lakini kwa sang'hano zinogile, kamba viilondeka kwa watwanzi womtambikila Mulungu."},{"book":"1 Timoseo","chapter":"2","verse":"11","text":"Watwanzi wolondeka wanyamale kipindi munhu iyagwe kolonga na waifunze kwa uhole."},{"book":"1 Timoseo","chapter":"2","verse":"12","text":"Niye siwatogolela bule watwanzi wafundize hebu wawe na ukulu kwa wambigalo, wolondeka wanyamale kipindi munhu iyagwe kolonga."},{"book":"1 Timoseo","chapter":"2","verse":"13","text":"Kwavija Adamu heyo yasongile kuumbigwa, abaho Hawa."},{"book":"1 Timoseo","chapter":"2","verse":"14","text":"Vivija siyo Adamu ayo yaviziligwe ila mtwanzi ayo yaviziligwe na kabena lagizo da Mulungu."},{"book":"1 Timoseo","chapter":"2","verse":"15","text":"Lakini mtwanzi kokalizigwa kipindi viyolela wana, kamba yahagendelela kukala kwa kutamanila na kung'ala na unogelwa na kwa kutenda gago gose kwa kugesa vinogile."}]}