{"data":[{"book":"Jezussirach","chapter":"20","verse":"1","text":"Soms is een terechtwijzing wel wat ontijdig; Zwijgen kan soms verstandig zijn."},{"book":"Jezussirach","chapter":"20","verse":"2","text":"Toch is het beter, te berispen dan te razen; Want wie bekent, wordt voor slechter bewaard."},{"book":"Jezussirach","chapter":"20","verse":"4","text":"Als een ontmande, die in hartstocht een jonkvrouw onteert: Zo is hij, die een berisping geeft met geweld."},{"book":"Jezussirach","chapter":"20","verse":"5","text":"Er zijn er, die hun wijsheid tonen door zwijgen, Zoals anderen zich gehaat maken door hun gepraat."},{"book":"Jezussirach","chapter":"20","verse":"6","text":"Er zijn er, die zwijgen, bij gebrek aan een antwoord, Maar anderen zwijgen, en wachten hun tijd."},{"book":"Jezussirach","chapter":"20","verse":"7","text":"De wijze zwijgt, tot zijn tijd is gekomen, Maar de zwetser en dwaze let op geen tijd."},{"book":"Jezussirach","chapter":"20","verse":"8","text":"Aan een praatvaar heeft men een hekel, En wie zich veel aanmatigt, wordt gehaat."},{"book":"Jezussirach","chapter":"20","verse":"9","text":"Een schijnbaar succes strekt den mens soms tot onheil, En een gewin wordt soms een verlies."},{"book":"Jezussirach","chapter":"20","verse":"10","text":"Soms brengt een geschenk u geen voordeel, En soms wordt het dubbel vergolden."},{"book":"Jezussirach","chapter":"20","verse":"11","text":"Soms vindt men vernedering in plaats van glorie, En anderen heffen na de vernedering het hoofd omhoog."},{"book":"Jezussirach","chapter":"20","verse":"12","text":"De een koopt veel voor weinig geld, Een ander betaalt het zevenvoudig."},{"book":"Jezussirach","chapter":"20","verse":"13","text":"De wijze maakt zich bemind met spreken, Het vleien der dwazen is tevergeefs."},{"book":"Jezussirach","chapter":"20","verse":"14","text":"Het geschenk van een dwaas zal u niet baten, Want in plaats van één heeft hij vele ogen;"},{"book":"Jezussirach","chapter":"20","verse":"15","text":"Hij geeft slechts weinig, maar doet veel verwijten, En zet zijn mond als een omroeper open. Vandaag zal hij lenen, morgen eist hij het terug; Hoe hatelijk is zo'n mens!"},{"book":"Jezussirach","chapter":"20","verse":"16","text":"De dwaas moet zeggen: Ik heb geen vriend; Ik ontvang geen dank voor mijn gaven."},{"book":"Jezussirach","chapter":"20","verse":"17","text":"Die zijn brood eten, hebben een valse tong; Wat lachen zij hem dikwijls uit! Want zonder takt deelt hij uit, wat hij moest behouden, Met wat hij niet hoeft te behouden."},{"book":"Jezussirach","chapter":"20","verse":"18","text":"Liever een gladde vloer dan een gladde tong; Daardoor komt de boze spoedig ten val."},{"book":"Jezussirach","chapter":"20","verse":"19","text":"Een ontijdig woord is als een onaangenaam mens; Een onbeschaafd man heeft het steeds in de mond."},{"book":"Jezussirach","chapter":"20","verse":"20","text":"Een spreuk uit de mond van een dwaas heeft geen waarde; Want hij zegt ze niet op de rechte tijd."},{"book":"Jezussirach","chapter":"20","verse":"21","text":"Soms wordt men door armoe belet om te zondigen; Men heeft dan ook geen last van de wroeging."},{"book":"Jezussirach","chapter":"20","verse":"22","text":"Maar velen storten zich in het verderf door schaamte, En gaan te gronde om wille van een dwaas;"},{"book":"Jezussirach","chapter":"20","verse":"23","text":"Zij doen aan een vriend beloften uit menselijk opzicht, En maken hem zo tot vijand om niet."},{"book":"Jezussirach","chapter":"20","verse":"24","text":"De leugen is een lelijke vlek op den mens; Toch vindt men ze dikwijls in de mond van onbeheersten."},{"book":"Jezussirach","chapter":"20","verse":"25","text":"Beter een dief, dan wie altijd liegt; Maar beiden oogsten verderf."},{"book":"Jezussirach","chapter":"20","verse":"26","text":"Het gedrag van een leugenaar is eerloos, En zijn schande kleeft hem altijd aan."},{"book":"Jezussirach","chapter":"20","verse":"27","text":"Wie wijs is in het spreken, brengt zichzelf vooruit; Want een verstandig mens behaagt aan de groten."},{"book":"Jezussirach","chapter":"20","verse":"28","text":"Wie het land bewerkt, maakt hoge schelven, Maar wie gerechtigheid oefent, wordt zelf verheven."},{"book":"Jezussirach","chapter":"20","verse":"29","text":"Giften en geschenken verblinden het oog van den wijze, En houden als een muilkorf de berisping terug in zijn mond."},{"book":"Jezussirach","chapter":"20","verse":"30","text":"Verborgen wijsheid en een verstopte schat: Wat voor nut hebben beide?"},{"book":"Jezussirach","chapter":"20","verse":"31","text":"Beter een mens, die zijn dwaasheid verbergt, Dan een, die zijn wijsheid verstopt."}]}