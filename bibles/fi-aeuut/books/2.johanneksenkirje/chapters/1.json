{"data":[{"book":"2. Johanneksen kirje","chapter":"1","verse":"1,2","text":"Lähettäjä: Johannes, seurakunnan johtaja1:1,2 Sananmukaisesti: »vanhin».."},{"book":"2. Johanneksen kirje","chapter":"1","verse":"3","text":"Isä Jumala ja hänen Poikansa Jeesus Kristus antavat meille armonsa, rauhansa, totuutensa ja rakkautensa."},{"book":"2. Johanneksen kirje","chapter":"1","verse":"4","text":"Olen täällä pannut ilokseni merkille, että seuraatte totuutta ja elätte niin kuin Jumala on käskenyt."},{"book":"2. Johanneksen kirje","chapter":"1","verse":"5","text":"Ystävät, muistutan teitä vielä vakavasti käskystä, jonka alunpitäen saimme Jumalalta: meidän kristittyjen on rakastettava toisiamme."},{"book":"2. Johanneksen kirje","chapter":"1","verse":"6","text":"Jos rakastamme Jumalaa, teemme kaiken mitä hän pyytää. Ja hän on alusta asti käskenyt meidän rakastaa toisiamme."},{"book":"2. Johanneksen kirje","chapter":"1","verse":"7","text":"Varokaa niitä monia harhaoppisia, jotka eivät usko, että Jeesus Kristus tuli maan päälle ihmisenä ja että hänellä oli samanlainen ruumis kuin meilläkin. He ovat totuuden ja Kristuksen vastustajia."},{"book":"2. Johanneksen kirje","chapter":"1","verse":"8","text":"Pitäkää huolta siitä, ettette anna heidän johtaa itseänne harhaan ja menetä palkintoanne, jonka tähden olemme nähneet paljon vaivaa. Katsokaa, että saatte Herralta täyden palkan."},{"book":"2. Johanneksen kirje","chapter":"1","verse":"9","text":"Jos poikkeatte Kristuksen opista, kadotatte yhteyden Jumalaan. Mutta jos olette sille uskollisia, teillä on sekä Isä että Poika."},{"book":"2. Johanneksen kirje","chapter":"1","verse":"10","text":"Jos joku haluaa opettaa teitä, vaikkei itse usko sitä mitä Jeesus opetti, älkää kutsuko häntä kotiinne. Älkää millään tavalla rohkaisko häntä."},{"book":"2. Johanneksen kirje","chapter":"1","verse":"11","text":"Jos sen tekisitte, osallistuisitte hänen pahoihin tekoihinsa."},{"book":"2. Johanneksen kirje","chapter":"1","verse":"12","text":"Minulla olisi paljon sanottavaa. En kuitenkaan halua kirjoittaa enempää, vaan yritän päästä pian tapaamaan teitä. Voimme sitten puhua kaikesta ja nauttia yhdessäolosta."},{"book":"2. Johanneksen kirje","chapter":"1","verse":"13","text":"Tämän seurakunnan jäsenet lähettävät teille terveisiä."}]}