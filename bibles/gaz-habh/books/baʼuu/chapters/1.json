{"data":[{"book":"Baʼuu","chapter":"1","verse":"1","text":"Maqaan ilmaan Israaʼel kanneen maatii isaanii qabatanii Yaaqoob wajjin Gibxi dhaqanii kanaa dha:"},{"book":"Baʼuu","chapter":"1","verse":"2","text":"Ruubeen, Simiʼoon, Lewwii fi Yihuudaa;"},{"book":"Baʼuu","chapter":"1","verse":"3","text":"Yisaakor, Zebuuloonii fi Beniyaam;"},{"book":"Baʼuu","chapter":"1","verse":"4","text":"Daanii fi Niftaalem;"},{"book":"Baʼuu","chapter":"1","verse":"5","text":"Namoonni sanyii Yaaqoob irraa dhalatan walumaa galatti torbaatama turan; Yoosef durumaanuu Gibxi ture."},{"book":"Baʼuu","chapter":"1","verse":"6","text":"Yoosefii fi obboloota isaa hundi, dhaloonni sun hundinuus, ni duʼan."},{"book":"Baʼuu","chapter":"1","verse":"7","text":"Israaʼeloonni garuu horanii akka malee baayʼatan; baayʼataniis akka malee jabaatan; biyyattii keessas ni guutan."},{"book":"Baʼuu","chapter":"1","verse":"8","text":"Ergasii mootiin waaʼee Yoosef hin beekin haaraan tokko bulchaa Gibxi taʼe."},{"book":"Baʼuu","chapter":"1","verse":"9","text":"Innis saba isaatiin akkana jedhe; “Kunoo, Israaʼeloonni nu caalaa baayʼataniiru; nu caalaas jabaataniiru."},{"book":"Baʼuu","chapter":"1","verse":"10","text":"Kottaa akka isaan kana caalaa hin baayʼanneef, yoo waraanni kaʼes diinota keenya gargaaranii akka nu hin waraannee fi akka biyyattii keessaa baqatanii hin baaneef haxxummaadhaan isaan qabna.”"},{"book":"Baʼuu","chapter":"1","verse":"11","text":"Kanaafuu itti gaafatamtoota isaan cunqursanii hojii humnaa hojjechiisan isaanitti muudan; Israaʼeloonnis Fiitoomii fi Raamsee magaalaawwan waa itti kuusan godhanii Faraʼooniif ijaaran."},{"book":"Baʼuu","chapter":"1","verse":"12","text":"Isaan garuu hamma cunqursaan isaanitti jabaachaa deeme sana baayʼatanii lafa guutan; kana irratti warri Gibxi saba Israaʼel sodaatan."},{"book":"Baʼuu","chapter":"1","verse":"13","text":"Warri Gibxis Israaʼelootatti gara jabinaan isaan hojjechiifatan."},{"book":"Baʼuu","chapter":"1","verse":"14","text":"Isaanis suphee fi xuubii hojjechiisuudhaan, lafa qotiisaa keessas hojii garaa garaa hunda hojjechiisuudhaan hojii itti cimsanii jireenya isaanitti hadheessan; warri Gibxi hojii jabaa jara hojjechiisan hunda keessatti garaa isaaniif hin laafan ture."},{"book":"Baʼuu","chapter":"1","verse":"15","text":"Mootiin Gibxi deessistoota Ibrootaa kanneen Siipaaraa fi Fuuhaa jedhamaniin akkana jedhe;"},{"book":"Baʼuu","chapter":"1","verse":"16","text":"“Isin yommuu dubartoota Ibrootaa daʼumsa irratti gargaartanii fi barcuma daʼumsaa irratti isaan argitan, yoo dhiira taʼe ajjeesaa; yoo durba taate immoo haa jiraattuu dhiisaa.”"},{"book":"Baʼuu","chapter":"1","verse":"17","text":"Deessistoonni sun garuu waan Waaqa sodaataniif, waan mootiin Gibxi isaanitti hime sana hin goone; ijoollee dhiiraas akka isaan jiraataniif dhiisan."},{"book":"Baʼuu","chapter":"1","verse":"18","text":"Mootiin Gibxis deessistoota sana ofitti waamee, “Isin maaliif waan kana gootan? Maaliifis ijoollee dhiiraa akka isaan jiraataniif dhiiftan?” jedhee isaan gaafate."},{"book":"Baʼuu","chapter":"1","verse":"19","text":"Deessistoonni sunis, “Dubartoonni Ibrootaa akka dubartoota warra Gibxi miti; isaan waan jajjaboo taʼaniif utuu deessistoonni isaan bira hin gaʼin daʼanii nama eegu” jedhanii Faraʼooniif deebisan."},{"book":"Baʼuu","chapter":"1","verse":"20","text":"Waaqnis deessistoota sanaaf waan gaarii godhe; Israaʼeloonnis baayʼatanii akka malee jabaatan."},{"book":"Baʼuu","chapter":"1","verse":"21","text":"Sababii isaan Waaqa sodaataniif Waaqni deessistoota sanaaf maatii ofii isaanii kenneef."},{"book":"Baʼuu","chapter":"1","verse":"22","text":"Kana irratti Faraʼoon, “Ilma dhalatu hunda laga Abbayyaa keessa buusaa; durbi hundi garuu haa jiraattuu dhiisaa” jedhee saba isaa hunda ajaje."}]}