{"data":[{"book":"Luka","chapter":"5","verse":"1","text":"Dok je jednom stajao na obali Genezaretskoga jezera5:1 Galilejskog jezera, Galilejskog mora. a mnoštvo je nagrnulo k njemu da sluša Božju riječ,"},{"book":"Luka","chapter":"5","verse":"2","text":"Isus ugleda dvije lađice koje su ribari ostavili uz obalu jer su ispirali mreže."},{"book":"Luka","chapter":"5","verse":"3","text":"Uđe u jednu od njih te zamoli Šimuna, kojemu je pripadala, da ju malo odgurne od obale. Zatim sjedne i počne iz lađice poučavati narod."},{"book":"Luka","chapter":"5","verse":"4","text":"Kad je završio s govorom, reče Šimunu: “Izvezi natrag na pučinu, pa bacite mreže za lov!”"},{"book":"Luka","chapter":"5","verse":"5","text":"“Gospodine,” reče mu Šimun, “cijelu smo noć teško radili i ništa nismo uhvatili, ali kad ti tako kažeš, bacit ću mreže.”"},{"book":"Luka","chapter":"5","verse":"6","text":"Kad su ih bacili, u njih se uhvati toliko riba da su se razdirale."},{"book":"Luka","chapter":"5","verse":"7","text":"Ribari stanu mahati svojim drugovima u drugoj lađici da im priskoče u pomoć. Oni dođu, pa napune obje lađice ribom tako da su gotovo tonule."},{"book":"Luka","chapter":"5","verse":"8","text":"Kad je to vidio Šimun Petar, padne na koljena pred Isusom i reče mu: “Gospodine, udalji se od mene jer sam odviše grešan da bih ti bio blizu!”"},{"book":"Luka","chapter":"5","verse":"9","text":"Silna lovina riba zaprepastila je njega i sve koji su bili s njime,"},{"book":"Luka","chapter":"5","verse":"10","text":"pa tako i Šimunove drugove Jakova i Ivana, Zebedejeve sinove."},{"book":"Luka","chapter":"5","verse":"11","text":"Oni izvuku lađice na kopno, a zatim sve ostave i pođu za njim."},{"book":"Luka","chapter":"5","verse":"12","text":"U nekome mjestu gdje je Isus boravio pojavi se iznenada pred njim čovjek pun gube. Čim spazi Isusa, baci se pred njega ničice, licem prema zemlji, i zamoli ga: “Gospodine, ako hoćeš, možeš me iscijeliti!”"},{"book":"Luka","chapter":"5","verse":"13","text":"Isus ispruži ruku i dotakne ga. “Hoću!” reče. “Budi čist!” I guba odmah nestane."},{"book":"Luka","chapter":"5","verse":"14","text":"Isus mu zapovjedi: “Nikome o tomu ne govori, već idi ravno svećeniku te sa sobom ponesi žrtveni dar prema Mojsijevu zakonu kao javno svjedočanstvo svojeg ozdravljenja.”"},{"book":"Luka","chapter":"5","verse":"15","text":"Ali glas o Isusu pronosio se sve dalje, pa je golemo mnoštvo naroda nahrupilo da ga sluša i da ozdravi od bolesti."},{"book":"Luka","chapter":"5","verse":"16","text":"A on je odlazio moliti se na samotna mjesta."},{"book":"Luka","chapter":"5","verse":"17","text":"Jednoga dana dok je Isus poučavao, ondje su sjedili farizeji i pismoznanci koji su došli iz svih galilejskih i judejskih sela i iz Jeruzalema, a njega je sila Gospodnja poticala da iscjeljuje."},{"book":"Luka","chapter":"5","verse":"18","text":"Neki ljudi donijeli su uzetog čovjeka na nosilima. Htjeli su ga unijeti unutra i položiti pred Isusa,"},{"book":"Luka","chapter":"5","verse":"19","text":"ali nisu se kroz mnoštvo uspjeli probiti do njega. Zato se popnu na krov, načine otvor među crepovima te ga s nosilima spuste među mnoštvo pred Isusa."},{"book":"Luka","chapter":"5","verse":"20","text":"Kad Isus vidje njihovu vjeru, reče bolesniku: “Čovječe, oprošteni su ti grijesi!”"},{"book":"Luka","chapter":"5","verse":"21","text":"Pismoznanci i farizeji nato počnu umovati: “Tko je ovaj da tako huli? Tko može opraštati grijehe osim jedinoga Boga!”"},{"book":"Luka","chapter":"5","verse":"22","text":"Isus prozre njihovo umovanje, pa ih upita: “Zašto to smatrate hulom?"},{"book":"Luka","chapter":"5","verse":"23","text":"Što je lakše reći: ‘Grijesi su ti oprošteni’ ili ‘Ustani i idi’?"},{"book":"Luka","chapter":"5","verse":"24","text":"Dokazat ću vam da ja, Sin Čovječji, imam vlast na zemlji opraštati grijehe.” Okrene se zatim prema uzetome i reče: “Zapovijedam ti: ustani, uzmi nosila i idi kući!”"},{"book":"Luka","chapter":"5","verse":"25","text":"Čovjek smjesta ustane te naočigled svih uzme nosila i ode slaveći Boga."},{"book":"Luka","chapter":"5","verse":"26","text":"Nato sve obuzme zanos, pa su slavili Boga i silno prestrašeni govorili: “Ovo što smo danas vidjeli je čudesno!”"},{"book":"Luka","chapter":"5","verse":"27","text":"Izlazeći nakon toga, Isus ugleda ubirača poreza5:27 Ubirači poreza bili su u to doba omraženi u narodu zbog suradnje s okupatorskim vlastima i zbog toga što su iznuđivali novac od siromašnoga puka. imenom Levi kako sjedi u svojemu uredu te ga pozove: “Pođi za mnom!”"},{"book":"Luka","chapter":"5","verse":"28","text":"Levi nato ustane, ostavi sve te pođe za njim."},{"book":"Luka","chapter":"5","verse":"29","text":"Poslije Levi u svojemu domu priredi veliku gozbu u čast Isusu. S njima je za stolom sjedilo mnogo ubirača poreza i drugih uzvanika."},{"book":"Luka","chapter":"5","verse":"30","text":"A farizeji i pismoznanci negodovali su i govorili učenicima: “Zašto jedete i pijete s ubiračima poreza i drugim grešnicima?”"},{"book":"Luka","chapter":"5","verse":"31","text":"Isus im odgovori: “Ne treba liječnik zdravima, nego bolesnima."},{"book":"Luka","chapter":"5","verse":"32","text":"Nisam došao zvati pravednike na obraćenje, već grešnike.”"},{"book":"Luka","chapter":"5","verse":"33","text":"Oni mu nato prigovore: “Ivanovi i farizejski učenici često poste i mole se, a tvoji jedu i piju!”"},{"book":"Luka","chapter":"5","verse":"34","text":"Isus im odgovori: “Zar možete siliti svatove da poste dok je mladoženja s njima?"},{"book":"Luka","chapter":"5","verse":"35","text":"Ali doći će dani kada će im ugrabiti mladoženju. Tada će postiti.”"},{"book":"Luka","chapter":"5","verse":"36","text":"Zatim im Isus to objasni prispodobom: “Nitko neće rupu na starome odijelu zakrpati tkaninom koju je otparao s novoga jer bi tako poderao i novo odijelo, a starome odijelu krpa s novoga ionako ne bi pristajala."},{"book":"Luka","chapter":"5","verse":"37","text":"I nitko ne ulijeva novo vino u stare mjehove jer bi se od njega raspuknuli. Tako bi se i vino prolilo i mjehovi uništili."},{"book":"Luka","chapter":"5","verse":"38","text":"Zato novo vino mora se ulijevati u nove mješine."},{"book":"Luka","chapter":"5","verse":"39","text":"I nitko pijući staro vino ne poželi piti novo. ‘Staro je bolje’, kažu.”"}]}