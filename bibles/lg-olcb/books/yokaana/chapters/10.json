{"data":[{"book":"Yokaana","chapter":"10","verse":"1","text":"“Ddala ddala mbagamba nti atayita mu mulyango ng’ayingira mu kisibo ky’endiga, naye n’alinnyira awalala, oyo aba mubbi era munyazi."},{"book":"Yokaana","chapter":"10","verse":"2","text":"Naye ayingirira mu mulyango, ye musumba w’endiga."},{"book":"Yokaana","chapter":"10","verse":"3","text":"Era oyo omuggazi amuggulirawo, n’endiga ziwulira eddoboozi lye, aziyita amannya gaazo n’azifulumya ebweru."},{"book":"Yokaana","chapter":"10","verse":"4","text":"Azikulembera ne zimugoberera, kubanga zimanyi eddoboozi lye."},{"book":"Yokaana","chapter":"10","verse":"5","text":"Omulala gwe zitamanyi, tezimugoberera, zimudduka buddusi kubanga tezimanyi ddoboozi lye.”"},{"book":"Yokaana","chapter":"10","verse":"6","text":"Yesu n’abagerera olugero olwo, kyokka bo, ebyo tebaabitegeera."},{"book":"Yokaana","chapter":"10","verse":"7","text":"Awo Yesu kyeyava ayongera n’abagamba nti, “Ddala ddala mbagamba nti nze mulyango gw’endiga."},{"book":"Yokaana","chapter":"10","verse":"8","text":"Abalala bonna abansooka baali babbi era banyazi, n’endiga tezaabawuliriza."},{"book":"Yokaana","chapter":"10","verse":"9","text":"Nze mulyango; buli ayingirira mu Nze alirokoka. Aliyingira, n’afuluma n’aliisibwa mu ddundiro."},{"book":"Yokaana","chapter":"10","verse":"10","text":"Omubbi ky’ajjirira kwe kubba n’okutta n’okuzikiriza. Nze najja, zibe n’obulamu, era zibe nabwo mu bujjuvu."},{"book":"Yokaana","chapter":"10","verse":"11","text":"“Nze musumba omulungi. Omusumba omulungi awaayo obulamu bwe olw’endiga."},{"book":"Yokaana","chapter":"10","verse":"12","text":"Omupakasi, atali musumba, endiga nga si zize, bw’alaba omusege nga gujja adduka n’aleka awo endiga, omusege ne guzirumba ne guzisaasaanya."},{"book":"Yokaana","chapter":"10","verse":"13","text":"Akola atyo kubanga mupakasi, so n’endiga tazifaako."},{"book":"Yokaana","chapter":"10","verse":"14","text":"“Nze ndi musumba mulungi, n’endiga zange nzimanyi era nazo zimmanyi."},{"book":"Yokaana","chapter":"10","verse":"15","text":"Nga Kitange bw’ammanyi, era nga nange bwe mmumanyi, bwe ntyo bwe mpaayo obulamu bwange olw’endiga."},{"book":"Yokaana","chapter":"10","verse":"16","text":"Nnina n’endiga endala ezitali za mu kisibo kino, nazo kiŋŋwanidde okuzireeta, era nazo ziriwulira eddoboozi lyange, endiga zonna ne ziba ekisibo kimu era ne ziba n’omusumba omu."},{"book":"Yokaana","chapter":"10","verse":"17","text":"Kitange kyava anjagala, kubanga mpaayo obulamu bwange ndyoke mbweddize."},{"book":"Yokaana","chapter":"10","verse":"18","text":"Tewali n’omu abunzigyako, wabula mbuwaayo lwa kwagala kwange. Nnina obuyinza okubuwaayo, era nnina obuyinza okubweddizza. Ekyo Kitange ye yakindagira.”"},{"book":"Yokaana","chapter":"10","verse":"19","text":"Yesu bwe yayogera bw’atyo, empaka mu Bayudaaya, ne zisituka buto."},{"book":"Yokaana","chapter":"10","verse":"20","text":"Bangi ku bo ne bagamba nti, “Aliko dayimooni oba si kyo alaluse. Lwaki mumuwuliriza?”"},{"book":"Yokaana","chapter":"10","verse":"21","text":"Abalala ne bagamba nti, “Ebigambo bino si bya muntu aliko dayimooni. Dayimooni asobola okuzibula amaaso ga bamuzibe?”"},{"book":"Yokaana","chapter":"10","verse":"22","text":"Mu Yerusaalemi mwalimu embaga ey’Okutukuza, era bwali budde bwa butiti."},{"book":"Yokaana","chapter":"10","verse":"23","text":"Yesu yali mu Yeekaalu ng’atambula mu kifo ekiyitibwa Ekisasi kya Sulemaani."},{"book":"Yokaana","chapter":"10","verse":"24","text":"Awo Abayudaaya ne bamwetooloola ne bamugamba nti, “Olituusa ddi okutubuusisabuusisa? Obanga ggwe Kristo kale tubuulirire ddala.”"},{"book":"Yokaana","chapter":"10","verse":"25","text":"Yesu n’addamu nti, “Nababuulira dda naye temukkiriza. Ekikakasa ebyo gy’emirimu gye nkola mu linnya lya Kitange."},{"book":"Yokaana","chapter":"10","verse":"26","text":"Naye mmwe temunzikiriza kubanga temuli ba mu ndiga zange."},{"book":"Yokaana","chapter":"10","verse":"27","text":"Endiga zange zitegeera eddoboozi lyange, era nzimanyi era zingoberera."},{"book":"Yokaana","chapter":"10","verse":"28","text":"Nziwa obulamu obutaggwaawo, era tezigenda kuzikirira. Tewali n’omu ayinza kuzisikula mu mikono gyange,"},{"book":"Yokaana","chapter":"10","verse":"29","text":"kubanga Kitange yazimpa, era ye tewali amusinga maanyi, noolwekyo tewali asobola kuzisikula kuva mu mukono gwa kitange."},{"book":"Yokaana","chapter":"10","verse":"30","text":"Nze ne Kitange tuli omu.”"},{"book":"Yokaana","chapter":"10","verse":"31","text":"Awo Abayudaaya ne bakwata amayinja okumukuba."},{"book":"Yokaana","chapter":"10","verse":"32","text":"Yesu n’abagamba nti, “Mwalaba ebyamagero bingi Kitange bye yankozesa, kiruwa ku ebyo kye musinziirako okunkuba amayinja?”"},{"book":"Yokaana","chapter":"10","verse":"33","text":"Ne bamuddamu nti, “Tetukuvunaana lwa birungi by’okola wabula lwa kubanga ovvoola; ggwe oli muntu buntu naye weeyita Katonda.”"},{"book":"Yokaana","chapter":"10","verse":"34","text":"Yesu n’abaddamu nti, “Tekyawandiikibwa mu mateeka gammwe nti, Katonda yagamba nti, ‘Muli bakatonda’?"},{"book":"Yokaana","chapter":"10","verse":"35","text":"Obanga abo abaweebwa ekigambo kya Katonda, yabayita bakatonda, ate ng’Ebyawandiikibwa tebidiba,"},{"book":"Yokaana","chapter":"10","verse":"36","text":"ate Nze, Kitange gwe yatukuza n’antuma mu nsi, lwaki mugamba nti avvoola kubanga ŋŋambye nti, Ndi Mwana wa Katonda?"},{"book":"Yokaana","chapter":"10","verse":"37","text":"Obanga sikola ebyo Kitange by’ayagala nkole, kale temunzikiriza;"},{"book":"Yokaana","chapter":"10","verse":"38","text":"naye obanga nkola by’ayagala, newaakubadde Nze temunzikiriza waakiri mukkirize ebyo bye nkola mulyoke mutegeere nti Kitange ali mu Nze, era nange ndi mu Kitange.”"},{"book":"Yokaana","chapter":"10","verse":"39","text":"Awo ne bagezaako nate okumukwata, kyokka ne yeemulula."},{"book":"Yokaana","chapter":"10","verse":"40","text":"N’addayo emitala wa Yoludaani mu kifo Yokaana gye yasooka okubatiriza, n’abeera eyo."},{"book":"Yokaana","chapter":"10","verse":"41","text":"Abantu bangi ne bajja gy’ali nga bagamba nti, “Yokaana teyakola byamagero, naye buli kimu kye yayogera ku muntu ono kyali kya mazima.”"},{"book":"Yokaana","chapter":"10","verse":"42","text":"Bangi ne bamukkiririza eyo."}]}