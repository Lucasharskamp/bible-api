{"data":[{"book":"מעשי השליחים","chapter":"18","verse":"1","text":"לאחר מכן עזב פולוס את אתונה ובא לקורינתוס."},{"book":"מעשי השליחים","chapter":"18","verse":"2","text":"שם הוא התוודע אל יהודי יליד פונטוס, בשם עקילס, אשר הגיע לא־מזמן מאיטליה יחד עם אשתו פריסקילה. עקילס ופריסקילה נמלטו למעשה מאיטליה, משום שהקיסר קלודיוס ציווה לגרש את כל היהודים מרומא."},{"book":"מעשי השליחים","chapter":"18","verse":"3","text":"מאחר שהזוג עסק במקצועו של פולוס – אריגת יריעות אוהלים – החליט פולוס לגור בביתם ולעבוד יחד איתם."},{"book":"מעשי השליחים","chapter":"18","verse":"4","text":"כל שבת ביקר פולוס בבית־הכנסת וניסה לשכנע בדבריו גם את היהודים וגם את היוונים."},{"book":"מעשי השליחים","chapter":"18","verse":"5","text":"לאחר שהגיעו סילא וטימותיוס ממקדוניה, הקדיש פולוס את כל זמנו להטפה ולהוכחת משיחותו של ישוע ליהודים."},{"book":"מעשי השליחים","chapter":"18","verse":"6","text":"אולם כשהתנגדו היהודים לפולוס וגידפו את ישוע, ניער פולוס את האבק מבגדיו ואמר: ”דמכם בראשכם! עשיתי את המוטל עלי, ומצפוני נקי. מעתה ואילך אלך לגויים!“"},{"book":"מעשי השליחים","chapter":"18","verse":"7","text":"הוא יצא מבית־הכנסת ועבר לגור בביתו של טיטוס יוסטוס, איש ירא־אלוהים שגר בקרבת מקום."},{"book":"מעשי השליחים","chapter":"18","verse":"8","text":"אולם קריספוס – ראש בית־הכנסת – וכל בני ביתו האמינו באדון. גם קורינתיים רבים שהקשיבו לפולוס האמינו לדבריו ונטבלו במים."},{"book":"מעשי השליחים","chapter":"18","verse":"9","text":"לילה אחד דיבר האדון ישוע אל פולוס בחזיון ואמר: ”אל תפחד! המשך לבשר ואל תחדל,"},{"book":"מעשי השליחים","chapter":"18","verse":"10","text":"כי אני איתך! איש לא יפגע בך לרעה, כי אנשים רבים בעיר הזאת שייכים לי.“"},{"book":"מעשי השליחים","chapter":"18","verse":"11","text":"וכך נשאר פולוס באותה עיר כשנה וחצי ולימד את דבר אלוהים."},{"book":"מעשי השליחים","chapter":"18","verse":"12","text":"אולם כשנתמנה גליון למושל אכיה, ארגנו היהודים הפגנת מחאה נגד פולוס, והעמידוהו לדין לפני המושל."},{"book":"מעשי השליחים","chapter":"18","verse":"13","text":"”האיש הזה מסית את בני־האדם לעבוד את אלוהים בדרך המנוגדת לחוק הרומאי!“ האשימו אותו."},{"book":"מעשי השליחים","chapter":"18","verse":"14","text":"אולם עוד לפני שהספיק פולוס לפתוח את פיו ולהגן על עצמו, פנה גליון אל מאשימיו ואמר: ”הקשיבו, יהודים: אילו הבאתם לפני מקרה פשע, הייתי חייב להקשיב לכם,"},{"book":"מעשי השליחים","chapter":"18","verse":"15","text":"אולם כיוון שזוהי שאלה של הגדרות מילוליות, של שמות, מושגים ומונחים בנושא הדת שלכם, טפלו בכך אתם בעצמכם. אינני מעוניין לדון בעניין!“"},{"book":"מעשי השליחים","chapter":"18","verse":"16","text":"והוא גירש אותם מאולם המשפט."},{"book":"מעשי השליחים","chapter":"18","verse":"17","text":"הם הלכו ותפסו את סוסתניס, שנבחר לא־מזמן לראש בית־הכנסת, הכו אותו ועשו בו שפטים לפני כסא המשפט, אך לגליון לא היה אכפת."},{"book":"מעשי השליחים","chapter":"18","verse":"18","text":"פולוס נשאר בקורינתוס עוד זמן־מה, ולאחר מכן נפרד לשלום מן המאמינים והפליג לסוריה יחד עם פריסקילה ועקילס. בקנכרי גילח פולוס את שער ראשו, משום שנדר נדר מסוים."},{"book":"מעשי השליחים","chapter":"18","verse":"19","text":"כשהגענו לנמל אפסוס, הוא הלך לבית־הכנסת כדי לשוחח עם היהודים."},{"book":"מעשי השליחים","chapter":"18","verse":"20","text":"הם ביקשו ממנו להישאר אצלם עוד ימים אחדים, אך פולוס השיב שאין לו זמן לכך."},{"book":"מעשי השליחים","chapter":"18","verse":"21-22","text":"”אני מוכרח להגיע לירושלים לפני החג“, אמר להם. ”אולם אם ירצה השם, אשוב לבקר אתכם.“"},{"book":"מעשי השליחים","chapter":"18","verse":"23","text":"לאחר ששהה זמן־מה באנטיוכיה, המשיך בדרכו ועבר באזור גלטיה ובפריגיה. בכל מקום ביקר אצל המאמינים, עודד אותם ועזר להם להתחזק באמונתם."},{"book":"מעשי השליחים","chapter":"18","verse":"24","text":"באותם ימים הגיע לאפסוס יהודי יליד אלכסנדריה, אפולוס שמו, אשר היה מטיף ומורה מוכשר ובקיא בתנ״ך."},{"book":"מעשי השליחים","chapter":"18","verse":"25-26","text":"הוא היה מלומד בדרך האדון, ולימד היטב על־אודות ישוע, אבל ידע על טבילת יוחנן בלבד. בהתלהבות רבה ובאומץ לב הטיף אפולוס בבית הכנסת: פריסקילה ועקילס שמעו את דרשתו המרשימה והזמינו אותו לביתם והסבירו לו את דרך אלוהים ביתר דיוק."},{"book":"מעשי השליחים","chapter":"18","verse":"27","text":"אפולוס החליט לנסוע ליוון, והאחים עודדו אותו לעשות כן. הם כתבו מכתב למאמינים ביוון וביקשו מהם לקבלו בחמימות. לאחר שהגיע ליוון השתמש בו אלוהים לחיזוק הקהילה המקומית,"},{"book":"מעשי השליחים","chapter":"18","verse":"28","text":"מפני שהצליח לסתור את טענות היהודים בוויכוחים פומביים, והוכיח לכולם, מתוך הכתוב בתנ״ך, שישוע הוא המשיח."}]}