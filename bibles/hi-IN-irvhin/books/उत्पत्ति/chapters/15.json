{"data":[{"book":"उत्पत्ति","chapter":"15","verse":"1","text":"इन बातों के पश्चात् यहोवा का यह वचन दर्शन में अब्राम के पास पहुँचा “हे अब्राम, मत डर; मैं तेरी ढाल और तेरा अत्यन्त बड़ा प्रतिफल हूँ।”"},{"book":"उत्पत्ति","chapter":"15","verse":"2","text":"अब्राम ने कहा, “हे प्रभु यहोवा, मैं तो सन्तानहीन15:2 सन्तानहीन: अब्राम अब भी निर्वंश और भूमिहीन है, और परमेश्वर ने इस विषय में की गई अपनी प्रतिज्ञाओं के विषय में अब तक कुछ भी करने का संकेत नहीं दिया था।  हूँ, और मेरे घर का वारिस यह दमिश्कवासी एलीएजेर होगा, अतः तू मुझे क्या देगा?”"},{"book":"उत्पत्ति","chapter":"15","verse":"3","text":"और अब्राम ने कहा, “मुझे तो तूने वंश नहीं दिया, और क्या देखता हूँ, कि मेरे घर में उत्पन्न हुआ एक जन मेरा वारिस होगा।”"},{"book":"उत्पत्ति","chapter":"15","verse":"4","text":"तब यहोवा का यह वचन उसके पास पहुँचा, “यह तेरा वारिस न होगा, तेरा जो निज पुत्र होगा, वही तेरा वारिस होगा।”"},{"book":"उत्पत्ति","chapter":"15","verse":"5","text":"और उसने उसको बाहर ले जाकर कहा, “आकाश की ओर दृष्टि करके तारागण को गिन, क्या तू उनको गिन सकता है?” फिर उसने उससे कहा, “तेरा वंश ऐसा ही होगा।” (रोम. 4:18)"},{"book":"उत्पत्ति","chapter":"15","verse":"6","text":"उसने यहोवा पर विश्वास किया15:6 उसने यहोवा पर विश्वास किया: अब्राम ने यहोवा पर, उसकी प्रतिज्ञा पर विश्वास किया, जबकि वर्तमान में कुछ भी नहीं था और तर्कसंगत अवरोध उसके सामने थे। ; और यहोवा ने इस बात को उसके लेखे में धार्मिकता गिना। (रोम. 4:3)"},{"book":"उत्पत्ति","chapter":"15","verse":"7","text":"और उसने उससे कहा, “मैं वही यहोवा हूँ जो तुझे कसदियों के ऊर नगर से बाहर ले आया, कि तुझको इस देश का अधिकार दूँ।”"},{"book":"उत्पत्ति","chapter":"15","verse":"8","text":"उसने कहा, “हे प्रभु यहोवा मैं कैसे जानूँ कि मैं इसका अधिकारी होऊँगा?”"},{"book":"उत्पत्ति","chapter":"15","verse":"9","text":"यहोवा ने उससे कहा, “मेरे लिये तीन वर्ष की एक बछिया, और तीन वर्ष की एक बकरी, और तीन वर्ष का एक मेढ़ा, और एक पिण्डुक और कबूतर का एक बच्चा ले।”"},{"book":"उत्पत्ति","chapter":"15","verse":"10","text":"और इन सभी को लेकर, उसने बीच से दो टुकड़े कर दिया और टुकड़ों को आमने-सामने रखा पर चिड़ियों के उसने टुकड़े नहीं किए।"},{"book":"उत्पत्ति","chapter":"15","verse":"11","text":"जब माँसाहारी पक्षी लोथों पर झपटे, तब अब्राम ने उन्हें उड़ा दिया।"},{"book":"उत्पत्ति","chapter":"15","verse":"12","text":"जब सूर्य अस्त होने लगा, तब अब्राम को भारी नींद आई; और देखो, अत्यन्त भय और महा अंधकार ने उसे छा लिया।"},{"book":"उत्पत्ति","chapter":"15","verse":"13","text":"तब यहोवा ने अब्राम से कहा, “यह निश्चय जान कि तेरे वंश पराए देश में परदेशी होकर रहेंगे, और उस देश के लोगों के दास हो जाएँगे; और वे उनको चार सौ वर्ष तक दुःख देंगे;"},{"book":"उत्पत्ति","chapter":"15","verse":"14","text":"फिर जिस देश के वे दास होंगे उसको मैं दण्ड दूँगा: और उसके पश्चात् वे बड़ा धन वहाँ से लेकर निकल आएँगे। (निर्ग. 12:36)"},{"book":"उत्पत्ति","chapter":"15","verse":"15","text":"तू तो अपने पितरों में कुशल के साथ मिल जाएगा; तुझे पूरे बुढ़ापे में मिट्टी दी जाएगी।"},{"book":"उत्पत्ति","chapter":"15","verse":"16","text":"पर वे चौथी पीढ़ी में यहाँ फिर आएँगे: क्योंकि अब तक एमोरियों का अधर्म पूरा नहीं हुआ हैं।”"},{"book":"उत्पत्ति","chapter":"15","verse":"17","text":"और ऐसा हुआ कि जब सूर्य अस्त हो गया15:17 जब सूर्य अस्त हो गया: दिन ढल गया और वाचा औपचारिक रूप से अब पूरी हुई। अब्राम परमेश्वर की प्रतिज्ञा पर विश्वास करने की चरम पर था। वह विश्वास का पिता होने की स्थिति पर पहुँच गया।  और घोर अंधकार छा गया, तब एक अँगीठी जिसमें से धुआँ उठता था और एक जलती हुई मशाल दिखाई दी जो उन टुकड़ों के बीच में से होकर निकल गई।"},{"book":"उत्पत्ति","chapter":"15","verse":"18","text":"उसी दिन यहोवा ने अब्राम के साथ यह वाचा बाँधी, “मिस्र के महानद से लेकर फरात नामक बड़े नद तक जितना देश है,"},{"book":"उत्पत्ति","chapter":"15","verse":"19","text":"अर्थात्, केनियों, कनिज्जियों, कदमोनियों,"},{"book":"उत्पत्ति","chapter":"15","verse":"20","text":"हित्तियों, परिज्जियों, रापाइयों,"},{"book":"उत्पत्ति","chapter":"15","verse":"21","text":"एमोरियों, कनानियों, गिर्गाशियों और यबूसियों का देश, मैंने तेरे वंश को दिया है।”"}]}