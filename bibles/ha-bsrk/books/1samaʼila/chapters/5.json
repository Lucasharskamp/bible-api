{"data":[{"book":"1 Samaʼila","chapter":"5","verse":"1","text":"Bayan Filistiyawa sun ƙwace akwatin alkawarin Allah, sai suka ɗauke shi daga Ebenezer suka kai shi Ashdod."},{"book":"1 Samaʼila","chapter":"5","verse":"2","text":"Sa’an nan suka ɗauki akwatin alkawarin suka kai shi cikin haikalin gunkinsu Dagon, suka ajiye kusa da Dagon."},{"book":"1 Samaʼila","chapter":"5","verse":"3","text":"Kashegari da safe da mutanen Ashdod suka farka sai ga Dagon ya fāɗi a gaban akwatin alkawarin Ubangiji. Sai suka ɗauki Dagon suka ajiye a wurin zamansa."},{"book":"1 Samaʼila","chapter":"5","verse":"4","text":"Amma kashegari kuma da safe suka farka sai ga Dagon ya fāɗi a ƙasa a gaban akwatin alkawarin Ubangiji! Kansa ya fashe, hannuwansa kuma sun kakkarye sun zube a madogarar ƙofa; jikinsa ne kaɗai ya rage."},{"book":"1 Samaʼila","chapter":"5","verse":"5","text":"Saboda haka firistocin Dagon da waɗanda suke sujada a haikalin Dagon ba sa taka bakin ƙofar Dagon a Ashdod har wa yau."},{"book":"1 Samaʼila","chapter":"5","verse":"6","text":"Hannun Ubangiji kuwa ya yi nauyi a bisa Ashdod da kewayenta. Ya kawo hallaka ga dukansu, ya kuma buga su da marurai."},{"book":"1 Samaʼila","chapter":"5","verse":"7","text":"Da mutanen Ashdod suka ga abin da yake faruwa, sai suka ce, “Lalle Akwatin Alkawarin Allah na Isra’ila ba zai kasance da mu ba, domin hannunsa yana da nauyi a kanmu da bisan Dagon allahnmu.”"},{"book":"1 Samaʼila","chapter":"5","verse":"8","text":"Saboda haka suka kira duka shugabannin Filistiyawa suka tambaye su, suka ce, “Me za mu da akwatin alkawarin Allahn Isra’ila?”"},{"book":"1 Samaʼila","chapter":"5","verse":"9","text":"Amma bayan sun kai shi can, sai hannun Ubangiji ya yi gāba da birnin, aka jefa shi cikin wani mawuyacin hali. Ya buga mutanen birnin da marurai, babba da yaro."},{"book":"1 Samaʼila","chapter":"5","verse":"10","text":"Sai suka aika da akwatin alkawarin Allah zuwa Ekron."},{"book":"1 Samaʼila","chapter":"5","verse":"11","text":"Saboda haka suka kira ga dukan shugabannin Filistiyawa suka ce, “Ku komar da akwatin alkawarin Allah na Isra’ila inda ya fito; in ba haka ba zai kashe mu da mutanenmu.” Gama mutuwa ta cika garin da tsoro. Hannun Allah ya yi nauyi a kansa."},{"book":"1 Samaʼila","chapter":"5","verse":"12","text":"Waɗanda ba su mutu ba kuwa, sun kamu da marurai. Kukan birnin kuwa ta hau har zuwa sama."}]}