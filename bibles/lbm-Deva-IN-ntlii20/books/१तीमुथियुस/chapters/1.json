{"data":[{"book":"१ तीमुथियुस","chapter":"1","verse":"1","text":"हमरो उद्धारकर्ता परमेश्वर अऊर हमरी आशा को आधार मसीह यीशु की आज्ञा सी मसीह यीशु को प्रेरित पौलुस को तरफ सी हय।"},{"book":"१ तीमुथियुस","chapter":"1","verse":"2","text":"तीमुथियुस को नाम जो विश्वास म मोरो सच्चो बेटा हय: पिता परमेश्वर, अऊर हमरो प्रभु मसीह यीशु को तरफ सी तोख कृपा, दया अऊर शान्ति मिलती रहेंन।"},{"book":"१ तीमुथियुस","chapter":"1","verse":"3","text":"जसो मय न मकिदुनिया ख जातो समय तोख समझायो होतो, कि इफिसुस म रह्य क कुछ लोगों ख बिनती करी कि झूठी शिक्षा मत दे,"},{"book":"१ तीमुथियुस","chapter":"1","verse":"4","text":"उन्ख तुम असो कहो कि जो उन पुरानी काल्पनिक कहानियों अऊर अनन्त वंशावलियों पर मन नहीं लगाये, जिन्कोसी झगड़ा होवय हंय, अऊर यो परमेश्वर को काम नहीं, यो विश्वास द्वारा हय।"},{"book":"१ तीमुथियुस","chapter":"1","verse":"5","text":"आज्ञा को उद्देश यो हय कि प्रेम, शुद्ध मन अऊर अच्छो विवेक, अऊर निष्कपट विश्वास को द्वारा आवय हय।"},{"book":"१ तीमुथियुस","chapter":"1","verse":"6","text":"इन ख छोड़ क कितनो लोग फालतु बात को तरफ भटक गयो हंय,"},{"book":"१ तीमुथियुस","chapter":"1","verse":"7","text":"अऊर व्यवस्थापक त बननो चाहवय हंय, पर जो बाते कह्य अऊर जिन ख मजबुतायी सी बोलय हंय, उन्ख समझय भी नहाय।"},{"book":"१ तीमुथियुस","chapter":"1","verse":"8","text":"पर हम जानजे हंय कि यदि कोयी व्यवस्था ख ठीक रीति सी काम म लाये त ऊ ठीक हय।"},{"book":"१ तीमुथियुस","chapter":"1","verse":"9","text":"हम यो भी जानजे हय कि व्यवस्था अच्छो लोग को लायी नहाय पर व्यवस्था तोड़न वालो, विद्रोही, परमेश्वर को अपमान करन वालो, पापियों, अपवित्र अऊर अधार्मिक आदमियों, माय बाप को, हत्या करन वालो।"},{"book":"१ तीमुथियुस","chapter":"1","verse":"10","text":"व्यभिचारियों, पुरुषगामियों, गुलामों ख बेचन वालो, झूठ बोलन वालो, अऊर झूठी गवाही देन वालो, अऊर इन्को अलावा सच्चो सिद्धान्त की शिक्षा को सब विरोधियों को लायी ठहरायो गयो हय।"},{"book":"१ तीमुथियुस","chapter":"1","verse":"11","text":"यो सुसमाचार महिमामय परमेश्वर जेको जवर पूरी आशीषें हय ओको द्वारा मोख सौंप्यो गयो हय।"},{"book":"१ तीमुथियुस","chapter":"1","verse":"12","text":"मय अपनो प्रभु मसीह यीशु को जेन मोख सामर्थ दियो हय, धन्यवाद करू हय कि ओन मोख विश्वास लायक समझ क अपनो सेवा लायी चुन लियो हय।"},{"book":"१ तीमुथियुस","chapter":"1","verse":"13","text":"१:१३ प्रेरितों ८:३; ९:४,५मय त फिर भी पहिले निन्दा करन वालो, अऊर सतावन वालो, अऊर हिन्सा करन वालो होतो, तब भी मोरो पर दया भयी, कहालीकि मय न अविश्वास की दशा म बिना समझ्यो यो काम करत होतो।"},{"book":"१ तीमुथियुस","chapter":"1","verse":"14","text":"अऊर हमरो प्रभु को अनुग्रह ऊ विश्वास अऊर प्रेम को संग जो मसीह यीशु म हय, बहुतायत सी भयो।"},{"book":"१ तीमुथियुस","chapter":"1","verse":"15","text":"या बात सच अऊर हर तरह सी मानन लायक हय मसीह यीशु पापियों को उद्धार करन लायी जगत म आयो, उन म सी सब सी बड़ो पापी मय आय।"},{"book":"१ तीमुथियुस","chapter":"1","verse":"16","text":"पर मोरो पर येकोलायी दया भयी कि मय सब सी बड़ो पापी म यीशु मसीह अपनी पूरी सहनशीलता दिखाये, कि जो लोग ओको पर विश्वास करेंन हि अनन्त जीवन लायी मय एक आदर्श बनू।"},{"book":"१ तीमुथियुस","chapter":"1","verse":"17","text":"अब अनन्त युग को राजा मतलब अविनाशी, अनदेखे, केवल एक परमेश्वर को आदर अऊर महिमा हमेशा होती रहे। आमीन।"},{"book":"१ तीमुथियुस","chapter":"1","verse":"18","text":"हे मोरो बेटा तीमुथियुस, जो तोरो बारे म वचन कि भविष्यवानी करी गयी होती ओको अनुसार, मय आज्ञा देऊ हय कि तय वचन ख अवजार को अनुसार अच्छी लड़ाई लड़तो रहे,"},{"book":"१ तीमुथियुस","chapter":"1","verse":"19","text":"अऊर विश्वास अऊर ऊ अच्छो विवेक ख पकड़्यो रख, जेक नकारन को वजह कितनो को विश्वास रूपी जहाज डुब गयो।"},{"book":"१ तीमुथियुस","chapter":"1","verse":"20","text":"उनच म सी हुमिनयुस अऊर सिकन्दर हंय, जिन्ख मय न शैतान ख सौंप दियो हय कि ताकी ऊ सिखे कि दूसरों की निन्दा करनो बन्द कर दे।"}]}