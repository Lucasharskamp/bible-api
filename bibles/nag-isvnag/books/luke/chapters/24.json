{"data":[{"book":"Luke","chapter":"24","verse":"1","text":"Etiya hapta laga poila din24.1 Sunday te, etu mahila khan24.1 Jisu logot Galilee pora aha mahila khan.  kobor usorte ahise, mitha sugandh tel aru dawai jugut kori kene anise."},{"book":"Luke","chapter":"24","verse":"2","text":"Kintu taikhan dikhise kobor bondh kori kene rakha pathor to hataikena ase,"},{"book":"Luke","chapter":"24","verse":"3","text":"kintu taikhan bhitor te jai kene Probhu Jisu laga gaw to dikha nai."},{"book":"Luke","chapter":"24","verse":"4","text":"Aru eneka hoise, jitia kobor te Jisu laga gaw dikha nai, taikhan asurit hoise. Aru achanak pora, duijon manu boga kapra lagai kene taikhan usorte khara hoise."},{"book":"Luke","chapter":"24","verse":"5","text":"Aru, mahila khan bhoi lagikena matha niche kori kene matite girise, etu manu khan pora mahila khan ke hudise, “Tumikhan jinda manu ke mora khan majote kele bisari ase?24.5 Rev. 1:18; Mark 16:5-6."},{"book":"Luke","chapter":"24","verse":"6","text":"Tai yate nai, kintu jinda hoise! Yaad koribi kineka Tai tumikhan ke koisele Galilee te thaka homoi te,"},{"book":"Luke","chapter":"24","verse":"7","text":"koisele Manu laga Putro kineka paapi manu hathte di dibo aru Taike Cross te morai dibo, aru tin dinte Tai aru bhi jinda hoi jabo.”"},{"book":"Luke","chapter":"24","verse":"8","text":"Titia mahila khan Jisu laga kotha monte yaad ahise,"},{"book":"Luke","chapter":"24","verse":"9","text":"aru jitia kobor pora wapas jaise, taikhan jai kene egaroh jon chela aru sob manu khan ke khobor di dise."},{"book":"Luke","chapter":"24","verse":"10","text":"Aru Mary Magdalene, Joanna, aru Mary James laga ama aru mahila khan jai kene chela khan ke khobor di dise."},{"book":"Luke","chapter":"24","verse":"11","text":"Kintu etu khobor to chela khan misa bhabise, aru mahila khan kowa kotha to biswas kora nai."},{"book":"Luke","chapter":"24","verse":"12","text":"Hoile bhi Peter to uthi kene, Jisu laga kobor te polaikene jaise, aru usor pora saise aru khali Jisu ke bandi rakha mihin kapra he dikhise. Aru tai bahar te ulaikena ki hoise etu bhabise."},{"book":"Luke","chapter":"24","verse":"13","text":"Aru ek din, duijon manu ekta bosti te jai thakise. Jerusalem pora sath mil24.13 Jerusalem pora 11 km dur te ase. dur thaka Emmaus bosti te."},{"book":"Luke","chapter":"24","verse":"14","text":"Etu din khan te ki hoise eitu khan sob laga kotha khan koi kene jai thakise."},{"book":"Luke","chapter":"24","verse":"15","text":"Aru eneka hoise, taikhan kotha patikena jai thaka homoi te, Jisu taikhan usorte achanak pora ahi kene taikhan eke logote jai thakise."},{"book":"Luke","chapter":"24","verse":"16","text":"Kintu taikhan suku pora Jisu ke chini bole para nai."},{"book":"Luke","chapter":"24","verse":"17","text":"Titia Jisu taikhan ke hudise, “Tumikhan ki kotha patikena mon dukh pora jai ase?” Taikhan khara hoi jaise, mon dukh pora."},{"book":"Luke","chapter":"24","verse":"18","text":"Kintu ekjon Cleopas pora Jisu ke hudise, “Apuni Jerusalem te ekla ahise naki aru ki hoise etu najane?”"},{"book":"Luke","chapter":"24","verse":"19","text":"Titia Jisu taikhan ke hudise, “Yate ki hoise?” Taikhan koise, “Nazareth Jisu laga kotha, kun ekjon manu thakise, aru asurit kaam aru kotha para Isor usorte aru sob manu nimite Tai ekjon dangor bhabobadi thakise,"},{"book":"Luke","chapter":"24","verse":"20","text":"Aru mukhyo purohit khan aru cholawta khan pora Taike dhorise aru bodnam kori kene Cross te morai dise."},{"book":"Luke","chapter":"24","verse":"21","text":"Kintu moi khan biswas kori thakise Tai he Israel manu ke mukti dibo. Kintu etu sob pura hoi kene, aji tin din hoi jaise."},{"book":"Luke","chapter":"24","verse":"22","text":"Kintu kunba mahila khan kobor te joldi jai kene, amikhan ke ahi kene asurit kotha koise."},{"book":"Luke","chapter":"24","verse":"23","text":"Aru taikhan Jisu laga gaw to kobor bhitor te dikha nai, taikhan sorgodoth khan ke darshan korise koise aru Jisu jinda ase koise."},{"book":"Luke","chapter":"24","verse":"24","text":"Kintu amikhan logote thaka kunba kobor sabole jaise aru jineka mahila khan pora koise eneka he dikhise, kintu Jisu ke ta te dikha nai.”"},{"book":"Luke","chapter":"24","verse":"25","text":"Titia Jisu taikhan ke koise, “O murkho aru mon chutu kori thaka khan jun khan bhabobadi khan pora ki koise etu sobke biswas kore!"},{"book":"Luke","chapter":"24","verse":"26","text":"Etu dorkar thaka nai naki Khrista dukh paikena, aru bhi Isor laga mohima te huma bole?”"},{"book":"Luke","chapter":"24","verse":"27","text":"Moses pora suru kori kene aru kiman bhabobadi khan thakise, taikhan ke ki pobitro kotha te Tai nimite likha ase etu bujhi bole dise24.27 John 1:45; Luke 24:44; Deu. 18:15.."},{"book":"Luke","chapter":"24","verse":"28","text":"Taikhan jabole thaka bosti te ponchise, aru Jisu age te jabo nisena korise."},{"book":"Luke","chapter":"24","verse":"29","text":"Kintu taikhan pora Taike anurodh kori kene koise, “Amikhan logote thakibi, aji laga din to khotom hobole hoise.” Aru Jisu taikhan logote thaki bole jaise."},{"book":"Luke","chapter":"24","verse":"30","text":"Aru eneka hoise, jitia taikhan eke logote bohise, Tai roti loise, aru asirbad korise, aru bhangi kene taikhan ke dise."},{"book":"Luke","chapter":"24","verse":"31","text":"Titia taikhan laga suku khuli se, aru taikhan Taike chini paise, aru Jisu taikhan usor pora Atma hoi kene jai jaise."},{"book":"Luke","chapter":"24","verse":"32","text":"Taikhan ekjon-ekjon logote kotha patise, “Moi khan laga mon to joli thaka nai naki, jitia Tai amikhan logote ahi thakise, aru jitia Isor laga kotha to puri kene hunai sile?”"},{"book":"Luke","chapter":"24","verse":"33","text":"Etu homoi te taikhan uthise, aru Jerusalem te wapas jaise. Egaroh chela khan eke logote joma hoi thakise, aru dusra khan bhi eke logote thakise."},{"book":"Luke","chapter":"24","verse":"34","text":"Aru koise, “Hosa pora Probhu jinda hoise, aru Simon usorte ahise.”"},{"book":"Luke","chapter":"24","verse":"35","text":"Titia rasta te ki hoise etu sob taikhan ke koi dise, kineka Jisu amikhan ke dikhai dise jitia Tai roti bhangise."},{"book":"Luke","chapter":"24","verse":"36","text":"Jitia taikhan etu kotha khan koi thakise, Jisu taikhan majote ahikena khara hoi kene koise, “Tumikhan uporte shanti thakibi.”"},{"book":"Luke","chapter":"24","verse":"37","text":"Kintu taikhan asurit hoise, aru bisi bhoi lagise, taikhan bhabise ekjon bhoot taikhan laga usorte ahise."},{"book":"Luke","chapter":"24","verse":"38","text":"Titia Jisu taikhan ke koise, “Tumikhan kele bhoi lagise, aru kele monte alag bhabona kori ase?"},{"book":"Luke","chapter":"24","verse":"39","text":"Ami laga hath aru theng to sabi, etu Moi he ase. Moike chui kene sabi kele atma to mangso aru hardi nathake, kintu Moi logot eitu khan thaka tumikhan dikhi ase.”"},{"book":"Luke","chapter":"24","verse":"40","text":"Jitia Tai etu kotha koise, Tai laga hath aru theng taikhan ke dikhai dise."},{"book":"Luke","chapter":"24","verse":"41","text":"Aru etu homoi te taikhan bisi asurit aru khushi pora biswas nakora nisena hoi jaise, Tai aru taikhan ke koise, “Tumikhan logote kiba khabole ase naki?”"},{"book":"Luke","chapter":"24","verse":"42","text":"Titia taikhan Jisu ke jolai rakha maas khabole dise,"},{"book":"Luke","chapter":"24","verse":"43","text":"aru taikhan usorte Jisu etu loi kene khaise."},{"book":"Luke","chapter":"24","verse":"44","text":"Titia tai koise, “Etu Ami laga kotha ase, Ami jinda thaka homoi te tumikhan ke ki koisele, Moses laga kitab te aru bhabobadi khan aru Bhajan Geet te Ami nimite ki likha ase, etu sob pura hobo lage.”"},{"book":"Luke","chapter":"24","verse":"45","text":"Titia Isor laga kotha bujhi bole taikhan laga dimag khuli dise, etu pichete Jisu taikhan ke koise,"},{"book":"Luke","chapter":"24","verse":"46","text":"“Etu nimite Isor kotha te eneka likha ase: Khrista dukh pabo, aru mora pora tin dinte jee uthibo24.46 Isa. 53:5; Luke 24:7;"},{"book":"Luke","chapter":"24","verse":"47","text":"aru mon ghura bole aru paap pora khyama pabole sob desh te prochar koribo, Jerusalem pora shuru hobo."},{"book":"Luke","chapter":"24","verse":"48","text":"Tumikhan etu sob laga gawahi hobo."},{"book":"Luke","chapter":"24","verse":"49","text":"Moi tumikhan ke Baba pora ki kosom dise, etu te pathai ase. Kintu tumikhan Jerusalem chari kene najabi jitia tak sorgo laga takot tumikhan uporte nahe.”"},{"book":"Luke","chapter":"24","verse":"50","text":"Aru Jisu taikhan ke olop dur Bethany te loi jaise, aru Tai laga hath uthaikene, taikhan ke asirbad korise."},{"book":"Luke","chapter":"24","verse":"51","text":"Etiya eneka hoise, jitia Tai pora taikhan ke asirbad kori thakise, etu somoite badal ahikena Jisu ke uthaikene sorgote loi jaise24.51 Acts1:9; Psa. 47:5.."},{"book":"Luke","chapter":"24","verse":"52","text":"Taikhan Jisu ke mohima kori thakise, aru khushi anondo pora Jerusalem te wapas jaise,"},{"book":"Luke","chapter":"24","verse":"53","text":"aru taikhan mondoli te jai kene Isor ke dhanyavad aru aradhana kori thakise."}]}