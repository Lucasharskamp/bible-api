{"data":[{"book":"Otkrivenje","chapter":"20","verse":"1","text":"Ugledam zatim anđela kako silazi s neba noseći ključeve bezdana i velike okove."},{"book":"Otkrivenje","chapter":"20","verse":"2","text":"On ščepa Zmaja, tu staru Zmiju, đavla, Sotonu, i okuje ga na tisuću godina."},{"book":"Otkrivenje","chapter":"20","verse":"3","text":"Baci ga u bezdan, koji zatvori i zapečati da Sotona više ne zavodi narode dok se ne navrši tisuću godina. Poslije će ga nakratko morati odvezati."},{"book":"Otkrivenje","chapter":"20","verse":"4","text":"Vidio sam zatim prijestolja. Ljudi koji su na njih sjeli dobili su vlast da sude. Vidio sam duše onih kojima je odrubljena glava zbog svjedočenja za Isusa i zbog naviještanja Božje riječi te duše svih onih koji se nisu poklonili Zvijeri ni njezinu kipu, koji nisu primili žig na čelo ni na ruku. Oni su ponovno oživjeli i kraljevali s Kristom tisuću godina."},{"book":"Otkrivenje","chapter":"20","verse":"5","text":"To je prvo uskrsnuće. Drugi mrtvi nisu oživjeli dok se ne navrši tisuću godina."},{"book":"Otkrivenje","chapter":"20","verse":"6","text":"Blaženi su i sveti dionici prvoga uskrsnuća. Nad njima druga smrt ne vlada—oni će biti Božje i Kristovo svećenstvo i vladat će s Kristom tisuću godina."},{"book":"Otkrivenje","chapter":"20","verse":"7","text":"Kad prođe tisuću godina, Sotona će biti oslobođen iz zatvora."},{"book":"Otkrivenje","chapter":"20","verse":"8","text":"Izići će i zavesti narode iz svih krajeva svijeta, koje nazivaju Gog i Magog, i okupiti ih za bitku. Bit će ih neizmjerno mnogo—poput pijeska na morskoj obali."},{"book":"Otkrivenje","chapter":"20","verse":"9","text":"Vidio sam ih kako su se okupili na prostranoj poljani i opkolili Božji narod i njihov voljeni grad. Ali uto s neba sune na njih oganj i proždre ih."},{"book":"Otkrivenje","chapter":"20","verse":"10","text":"Zatim će đavao, koji ih je prevario, biti bačen u ognjeno jezero s gorućim sumporom, gdje će već biti Zvijer i lažni prorok. Ondje će danonoćno trpjeti muke u vijeke vjekova."},{"book":"Otkrivenje","chapter":"20","verse":"11","text":"Ugledam zatim veliko bijelo prijestolje i Onoga koji na njemu sjedi. Zemlja i nebo pobjegnu pred njegovim licem i nestanu."},{"book":"Otkrivenje","chapter":"20","verse":"12","text":"I vidim: mrtvi, mali i veliki, stoje pred Božjim prijestoljem. Otvore se sve knjige, pa i Knjiga života. I mrtvi su suđeni prema onome što je u knjigama zapisano—prema svojim djelima."},{"book":"Otkrivenje","chapter":"20","verse":"13","text":"More preda svoje mrtvace, smrt i podzemlje također. I svima je suđeno prema njihovim djelima."},{"book":"Otkrivenje","chapter":"20","verse":"14","text":"A smrt i podzemlje bačeni su u ognjeno jezero. To ognjeno jezero jest druga smrt."},{"book":"Otkrivenje","chapter":"20","verse":"15","text":"I svi koji nisu zapisani u Knjizi života bačeni su u ognjeno jezero."}]}