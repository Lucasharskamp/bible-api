{"data":[{"book":"ΠΡΟΣ ΚΟΡΙΝΘΙΟΥΣ Α","chapter":"3","verse":"1","text":"Καὶ ἐγώ, ἀδελφοί, οὐκ ἠδυνήθην λαλῆσαι ὑμῖν ὡς πνευματικοῖς, ἀλλ᾿ ὡς σαρκικοῖς, ὡς νηπίοις ἐν Χριστῷ."},{"book":"ΠΡΟΣ ΚΟΡΙΝΘΙΟΥΣ Α","chapter":"3","verse":"2","text":"Γάλα ὑμᾶς ἐπότισα, καὶ οὐ βρῶμα· οὔπω γὰρ ἠδύνασθε, ἀλλ᾿ οὔτε ἔτι νῦν δύνασθε·"},{"book":"ΠΡΟΣ ΚΟΡΙΝΘΙΟΥΣ Α","chapter":"3","verse":"3","text":"ἔτι γὰρ σαρκικοί ἐστε· ὅπου γὰρ ἐν 3.3 ὑμῖν ¦ ἡμῖν Bez.ὑμῖν ζῆλος καὶ ἔρις καὶ διχοστασίαι, οὐχὶ σαρκικοί ἐστε, καὶ κατὰ ἄνθρωπον περιπατεῖτε;"},{"book":"ΠΡΟΣ ΚΟΡΙΝΘΙΟΥΣ Α","chapter":"3","verse":"4","text":"Ὅταν γὰρ λέγῃ τις, Ἐγὼ μέν εἰμι Παύλου, ἕτερος δέ, Ἐγὼ Ἀπολλώ, οὐχὶ σαρκικοί ἐστε;"},{"book":"ΠΡΟΣ ΚΟΡΙΝΘΙΟΥΣ Α","chapter":"3","verse":"5","text":"Τίς οὖν ἐστι Παῦλος, τίς δὲ Ἀπολλώς, ἀλλ᾿ ἢ διάκονοι δι᾿ ὧν ἐπιστεύσατε, καὶ ἑκάστῳ ὡς ὁ Κύριος ἔδωκεν;"},{"book":"ΠΡΟΣ ΚΟΡΙΝΘΙΟΥΣ Α","chapter":"3","verse":"6","text":"Ἐγὼ ἐφύτευσα, Ἀπολλὼς ἐπότισεν, ἀλλ᾿ ὁ Θεὸς ηὔξανεν."},{"book":"ΠΡΟΣ ΚΟΡΙΝΘΙΟΥΣ Α","chapter":"3","verse":"7","text":"Ὥστε οὔτε ὁ φυτεύων ἐστί τι, οὔτε ὁ ποτίζων, ἀλλ᾿ ὁ αὐξάνων Θεός."},{"book":"ΠΡΟΣ ΚΟΡΙΝΘΙΟΥΣ Α","chapter":"3","verse":"8","text":"Ὁ φυτεύων δὲ καὶ ὁ ποτίζων ἕν εἰσιν· ἕκαστος δὲ τὸν ἴδιον μισθὸν λήψεται κατὰ τὸν ἴδιον κόπον."},{"book":"ΠΡΟΣ ΚΟΡΙΝΘΙΟΥΣ Α","chapter":"3","verse":"9","text":"Θεοῦ γάρ ἐσμεν συνεργοί· Θεοῦ γεώργιον, Θεοῦ οἰκοδομή ἐστε."},{"book":"ΠΡΟΣ ΚΟΡΙΝΘΙΟΥΣ Α","chapter":"3","verse":"10","text":"Κατὰ τὴν χάριν τοῦ Θεοῦ τὴν δοθεῖσάν μοι, ὡς σοφὸς ἀρχιτέκτων θεμέλιον τέθεικα, ἄλλος δὲ ἐποικοδομεῖ. Ἕκαστος δὲ βλεπέτω πῶς ἐποικοδομεῖ."},{"book":"ΠΡΟΣ ΚΟΡΙΝΘΙΟΥΣ Α","chapter":"3","verse":"11","text":"Θεμέλιον γὰρ ἄλλον οὐδεὶς δύναται θεῖναι παρὰ τὸν κείμενον, ὅς ἐστιν Ἰησοῦς ὁ Χριστός."},{"book":"ΠΡΟΣ ΚΟΡΙΝΘΙΟΥΣ Α","chapter":"3","verse":"12","text":"Εἰ δέ τις ἐποικοδομεῖ ἐπὶ τὸν θεμέλιον τοῦτον χρυσόν, ἄργυρον, λίθους τιμίους, ξύλα, χόρτον, καλάμην,"},{"book":"ΠΡΟΣ ΚΟΡΙΝΘΙΟΥΣ Α","chapter":"3","verse":"13","text":"ἑκάστου τὸ ἔργον φανερὸν γενήσεται· ἡ γὰρ ἡμέρα δηλώσει, ὅτι ἐν πυρὶ ἀποκαλύπτεται· καὶ ἑκάστου τὸ ἔργον ὁποῖόν ἐστι τὸ πῦρ δοκιμάσει."},{"book":"ΠΡΟΣ ΚΟΡΙΝΘΙΟΥΣ Α","chapter":"3","verse":"14","text":"Εἴ τινος τὸ ἔργον μένει ὃ ἐπῳκοδόμησε, μισθὸν λήψεται."},{"book":"ΠΡΟΣ ΚΟΡΙΝΘΙΟΥΣ Α","chapter":"3","verse":"15","text":"Εἴ τινος τὸ ἔργον κατακαήσεται, ζημιωθήσεται· αὐτὸς δὲ σωθήσεται, οὕτω δὲ ὡς διὰ πυρός."},{"book":"ΠΡΟΣ ΚΟΡΙΝΘΙΟΥΣ Α","chapter":"3","verse":"16","text":"Οὐκ οἴδατε ὅτι ναὸς Θεοῦ ἐστε, καὶ τὸ πνεῦμα τοῦ Θεοῦ οἰκεῖ ἐν ὑμῖν;"},{"book":"ΠΡΟΣ ΚΟΡΙΝΘΙΟΥΣ Α","chapter":"3","verse":"17","text":"Εἴ τις τὸν ναὸν τοῦ Θεοῦ φθείρει, φθερεῖ τοῦτον ὁ Θεός· ὁ γὰρ ναὸς τοῦ Θεοῦ ἅγιός ἐστιν, οἵτινές ἐστε ὑμεῖς."},{"book":"ΠΡΟΣ ΚΟΡΙΝΘΙΟΥΣ Α","chapter":"3","verse":"18","text":"Μηδεὶς ἑαυτὸν ἐξαπατάτω· εἴ τις δοκεῖ σοφὸς εἶναι ἐν ὑμῖν ἐν τῷ αἰῶνι τούτῳ, μωρὸς γενέσθω, ἵνα γένηται σοφός."},{"book":"ΠΡΟΣ ΚΟΡΙΝΘΙΟΥΣ Α","chapter":"3","verse":"19","text":"Ἡ γὰρ σοφία τοῦ κόσμου τούτου μωρία παρὰ τῷ Θεῷ ἐστι. Γέγραπται γάρ, Ὁ δρασσόμενος τοὺς σοφοὺς ἐν τῇ πανουργίᾳ αὐτῶν."},{"book":"ΠΡΟΣ ΚΟΡΙΝΘΙΟΥΣ Α","chapter":"3","verse":"20","text":"Καὶ πάλιν, Κύριος γινώσκει τοὺς διαλογισμοὺς τῶν σοφῶν, ὅτι εἰσὶ μάταιοι."},{"book":"ΠΡΟΣ ΚΟΡΙΝΘΙΟΥΣ Α","chapter":"3","verse":"21","text":"Ὥστε μηδεὶς καυχάσθω ἐν ἀνθρώποις· πάντα γὰρ ὑμῶν ἐστιν,"},{"book":"ΠΡΟΣ ΚΟΡΙΝΘΙΟΥΣ Α","chapter":"3","verse":"22","text":"εἴτε Παῦλος, εἴτε Ἀπολλώς, εἴτε Κηφᾶς, εἴτε κόσμος, εἴτε ζωή, εἴτε θάνατος, εἴτε ἐνεστῶτα, εἴτε μέλλοντα· πάντα ὑμῶν ἐστιν,"},{"book":"ΠΡΟΣ ΚΟΡΙΝΘΙΟΥΣ Α","chapter":"3","verse":"23","text":"ὑμεῖς δὲ Χριστοῦ, Χριστὸς δὲ Θεοῦ."}]}