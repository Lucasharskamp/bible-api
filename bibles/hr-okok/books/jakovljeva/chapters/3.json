{"data":[{"book":"Jakovljeva","chapter":"3","verse":"1","text":"Nastojte, braćo moja, da previše vas ne postane učiteljima; oni će biti strože suđeni."},{"book":"Jakovljeva","chapter":"3","verse":"2","text":"Svi mi često pogriješimo, ali onaj tko može obuzdati svoj jezik, kadar je sebe u svemu obuzdati."},{"book":"Jakovljeva","chapter":"3","verse":"3","text":"Stavimo li konju uzde u usta, lako ćemo upravljati cijelim njegovim tijelom da ide kamo hoćemo."},{"book":"Jakovljeva","chapter":"3","verse":"4","text":"Pogledajte lađe! Tako su velike i gone ih jaki vjetrovi, a ipak ih sitno kormilo upravlja kamo kormilar hoće."},{"book":"Jakovljeva","chapter":"3","verse":"5","text":"Tako je i jezik malen ud, a može se pohvaliti velikim stvarima. Malena iskrica može zapaliti veliku šumu."},{"book":"Jakovljeva","chapter":"3","verse":"6","text":"I jezik je vatra; on je cio opaki svijet među našim udovima. Kalja cijelu našu osobu i, zapaljen od pakla, zapaljuje sav naš život."},{"book":"Jakovljeva","chapter":"3","verse":"7","text":"Svakovrsne zvijeri i ptice, gmazovi i morske životinje dadu se ukrotiti i čovjek ih je ukrotio—"},{"book":"Jakovljeva","chapter":"3","verse":"8","text":"ali nitko od ljudi ne može obuzdati jezik. On je zlo koje ne miruje, puno smrtonosna otrova."},{"book":"Jakovljeva","chapter":"3","verse":"9","text":"Njime blagoslivljamo Gospodina i Oca, ali i proklinjemo ljude koji su stvoreni na Božju sliku."},{"book":"Jakovljeva","chapter":"3","verse":"10","text":"Tako iz istih usta izlaze i blagoslovi i kletve. A to, draga braćo, ne smije biti!"},{"book":"Jakovljeva","chapter":"3","verse":"11","text":"Zar iz istog izvora izvire i slatka i gorka voda?"},{"book":"Jakovljeva","chapter":"3","verse":"12","text":"Može li smokva roditi maslinama ili trs smokvama? Tako ni slani izvor ne može dati slatku vodu."},{"book":"Jakovljeva","chapter":"3","verse":"13","text":"Tko je od vas mudar i razborit, neka dobrim življenjem pokazuje djela učinjena u blagosti. Jer mudro je biti blag."},{"book":"Jakovljeva","chapter":"3","verse":"14","text":"Ali nipošto se ne hvalite da ste mudri i dobri ako u srcu imate gorku zavist i sebičnost. Time lažete protiv istine."},{"book":"Jakovljeva","chapter":"3","verse":"15","text":"Zavist i sebičnost nisu Božja mudrost. Takve su pojave zemaljske, neduhovne, nadahnute đavlom."},{"book":"Jakovljeva","chapter":"3","verse":"16","text":"Jer gdje ima zavisti i sebičnosti, bit će i nereda i svakovrsnoga drugog zla."},{"book":"Jakovljeva","chapter":"3","verse":"17","text":"A mudrost koja dolazi s neba ponajprije je čista. Mirotvorna je, blaga, dobrohotna, puna milosrđa i dobrih djela. Postojana je i iskrena."},{"book":"Jakovljeva","chapter":"3","verse":"18","text":"A mirotvorci će posijati sjeme mira i požeti žetvu pravednosti."}]}