{"data":[{"book":"AmaHebheru","chapter":"4","verse":"1","text":"Ngakho-ke, njengoba isithembiso sokungena ekuphumuleni kwakhe silokhu sikhona, kasiqapheleni ukuba kakho phakathi kwenu otholakala engafinyeleli kuso."},{"book":"AmaHebheru","chapter":"4","verse":"2","text":"Ngoba ivangeli latshunyayelwa kithi njengakubo; kodwa ilizwi abalizwayo lalingelasizo kubo ngoba labo abalizwayo kabalihlanganisanga lokholo."},{"book":"AmaHebheru","chapter":"4","verse":"3","text":"Thina esakholwayo siyangena kulokho kuphumula njengoba uNkulunkulu etshilo ukuthi:"},{"book":"AmaHebheru","chapter":"4","verse":"4","text":"Ngoba kwenye indawo ukhulume ngosuku lwesikhombisa ngala amazwi athi: “Ngakho ngosuku lwesikhombisa uNkulunkulu waphumula kuwo wonke umsebenzi wakhe.”4.4 UGenesisi 2.2"},{"book":"AmaHebheru","chapter":"4","verse":"5","text":"Njalo endimeni engaphezulu uthi, “Kabayikungena ekuphumuleni kwami.”4.5 AmaHubo 95.11"},{"book":"AmaHebheru","chapter":"4","verse":"6","text":"Kulokhu kunjalo ukuthi abanye bazangena kulokho kuphumula, lalabo ivangeli elatshunyayelwa kubo kuqala kabangenanga ngenxa yokungalaleli kwabo."},{"book":"AmaHebheru","chapter":"4","verse":"7","text":"Ngakho uNkulunkulu wabuya wamisa olunye usuku, elubiza ngokuthi Lamuhla, lapho kwathi emva kwesikhathi eside wakhuluma ngoDavida, njengokwakutshiwo mandulo ukuthi:"},{"book":"AmaHebheru","chapter":"4","verse":"8","text":"Ngoba aluba uJoshuwa wayebanikile ukuphumula, ngabe uNkulunkulu kakhulumanga muva ngolunye usuku."},{"book":"AmaHebheru","chapter":"4","verse":"9","text":"Ngakho kulokhu kukhona ukuphumula kweSabatha kwabantu bakaNkulunkulu;"},{"book":"AmaHebheru","chapter":"4","verse":"10","text":"ngoba loba ngubani ongena ekuphumuleni kukaNkulunkulu uyaphumula lakowakhe umsebenzi njengokwenziwa nguNkulunkulu kowakhe."},{"book":"AmaHebheru","chapter":"4","verse":"11","text":"Ngakho-ke, kasenzeni imizamo yonke ukuba singene kulokho ukuphumula, ukuze angabikhona ozawiswa yikulandela isibonelo sakhe sokungalaleli."},{"book":"AmaHebheru","chapter":"4","verse":"12","text":"Ilizwi likaNkulunkulu liyaphila njalo liyasebenza. Libukhali kulenkemba esika inxa zombili, ingena ize yehlukanise umphefumulo lomoya, amalunga lomnkantsho; lahlulela imicabango lomumo wenhliziyo."},{"book":"AmaHebheru","chapter":"4","verse":"13","text":"Kukho konke okudaliweyo akulalutho olufihlakeleyo emehlweni kaNkulunkulu. Konke kwambuliwe kwabekwa obala phambi kwamehlo akhe yena okumele sizibike kuye."},{"book":"AmaHebheru","chapter":"4","verse":"14","text":"Ngakho-ke, njengoba silomphristi omkhulu kakhulu osengene emazulwini, uJesu iNdodana kaNkulunkulu, kasibambeleleni kakhulu okholweni esiluvumayo."},{"book":"AmaHebheru","chapter":"4","verse":"15","text":"Ngoba kasilamphristi omkhulu onganelisiyo ukusizwela ebuthakathakeni bethu kodwa silaye oseke walingwa ngezindlela zonke njengathi kodwa akazange one."},{"book":"AmaHebheru","chapter":"4","verse":"16","text":"Kasisondeleni esihlalweni sobukhosi somusa ngesibindi ukuze samukele isihawu njalo sithole umusa wokusisiza ezikhathini zokuswela kwethu."}]}