{"data":[{"book":"1. Korinter","chapter":"8","verse":"1","text":"La oss nå gå over til spørsmålet om kjøtt som har blir ofret til avgudene. Dere skriver at dere kjenner det rette svaret. Husk på at den som innbiller seg at han vet alt, lett kan bli hovmodig. Dersom dere virkelig elsker hverandre, vil dere hjelpe hverandre til å få en sterkere tro."},{"book":"1. Korinter","chapter":"8","verse":"2","text":"Den som sier at han vet alt, kjenner ikke til så veldig mye."},{"book":"1. Korinter","chapter":"8","verse":"3","text":"Den som elsker Gud, er kjent av ham."},{"book":"1. Korinter","chapter":"8","verse":"4","text":"Når det gjelder spørsmålet om dere skal spise kjøtt som har blitt ofret til avgudene, vet vi at en avgud ikke er noen gud, og at det bare finnes en virkelig Gud."},{"book":"1. Korinter","chapter":"8","verse":"5","text":"Mange tilber såkalte guder, både i himmelen og på jorden, og det finnes et stort antall av disse gudene og herrene."},{"book":"1. Korinter","chapter":"8","verse":"6","text":"Likevel vet vi at det bare finnes en Gud, Far i himmelen, som har skapt alt og vil at vi skal leve for ham. Vi vet at det bare finnes en Herre, Jesus Kristus, som fikk i oppdrag av Gud å skape alt, og som gjør det mulig for oss å leve for Gud."},{"book":"1. Korinter","chapter":"8","verse":"7","text":"En del troende har ikke forstått at disse gudene ikke er ekte guder. De tilba avgudene før de begynte å tro på Jesus, og når de nå ser kjøtt som har blitt ofret til avgudene, ser de på dette som et fortsatt offer. Når de spiser av kjøttet, går de mot sine egne samvittigheter, for de har fortsatt ikke lært seg hvordan de skal tenke."},{"book":"1. Korinter","chapter":"8","verse":"8","text":"Det er sant at maten ikke har noe med vårt forhold til Gud å gjøre. Derfor er det fullstendig uvesentlig om vi spiser av kjøttet eller ikke."},{"book":"1. Korinter","chapter":"8","verse":"9","text":"Men dere må passe på at den friheten dere påstår dere har, ikke får en vaklende troende til å miste troen på Jesus."},{"book":"1. Korinter","chapter":"8","verse":"10","text":"Om nye troende, som ennå ikke vet hvordan de skal tenke, ser deg som har ”det rette svaret” spise kjøtt i et avgudstempel, kommer de ikke da til å trekke den slutningen at de også kan spise? For disse kan dette innebære at de faller tilbake til sin gamle avgudsdyrkelse."},{"book":"1. Korinter","chapter":"8","verse":"11","text":"Ved at du kjenner til ”det rette svaret” får du altså en svak troende til å gå evig fortapt, en som er din egen bror eller søster som Kristus døde for!"},{"book":"1. Korinter","chapter":"8","verse":"12","text":"Husk på at den som gjør urett mot sine troende søsken og lurer dem til å gå mot sin egen samvittighet, han synder mot Kristus."},{"book":"1. Korinter","chapter":"8","verse":"13","text":"Mitt svar er altså: Dersom maten du spiser får en troende bror eller søster til å synde, da skal du heller konsekvent avstå fra å spise kjøtt. Risiker ikke at et annet menneske forlater troen på Jesus og går til grunne for evig på grunn av deg."}]}