{"data":[{"book":"యెషయా","chapter":"32","verse":"1","text":"ఇదిగో, వినండి! ఒక రాజు నీతిమంతంగా రాజ్య పరిపాలన చేస్తాడు. అధిపతులు న్యాయసమ్మతంగా ఏలుబడి చేస్తారు."},{"book":"యెషయా","chapter":"32","verse":"2","text":"వాళ్ళల్లో ప్రతి ఒక్కడూ గాలి విసిరినప్పుడు ఆశ్రయంలాగా, తుఫానులో అభయమిచ్చే స్థలంలాగా ఉంటాడు."},{"book":"యెషయా","chapter":"32","verse":"3","text":"అప్పుడు చూసే వాళ్ళ కళ్ళు కాంతిహీనంగా ఉండవు. వినేవాళ్ళ చెవులు శ్రద్ధగా వింటాయి."},{"book":"యెషయా","chapter":"32","verse":"4","text":"దుడుకుగా ప్రవర్తించేవాళ్ళు వివేకంతో జాగ్రత్తగా ఆలోచిస్తారు. నత్తిగా మాట్లాడేవాడు స్పష్టంగా ధారాళంగా మాట్లాడతాడు."},{"book":"యెషయా","chapter":"32","verse":"5","text":"మూర్ఖుణ్ణి ఇకమీదట గౌరవనీయుడని చెప్పరు. మోసగాణ్ణి నియమబద్ధమైన వ్యక్తి అని చెప్పరు."},{"book":"యెషయా","chapter":"32","verse":"6","text":"మూర్ఖుడు మూర్ఖంగా మాట్లాడతాడు. అతడి హృదయం దుర్మార్గం గూర్చీ, దైవరహితమైన పనులను గూర్చీ ఆలోచిస్తుంది."},{"book":"యెషయా","chapter":"32","verse":"7","text":"మోసగాడి పద్ధతులన్నీ దుర్మార్గంగా ఉంటాయి. పేదవాళ్ళు సరైనదేదో చెప్పినా, పేదవాళ్ళని నాశనం చేయడానికి వాడు అబద్దాలతో పన్నాగాలు పన్నుతాడు."},{"book":"యెషయా","chapter":"32","verse":"8","text":"అయితే ఒక ఘనుడు గౌరవనీయమైన ఆలోచనలు చేస్తాడు. అతడు చేసే గౌరవనీయమైన పనులను బట్టి అతడు నిలబడతాడు."},{"book":"యెషయా","chapter":"32","verse":"9","text":"సుఖమైన, తేలికైన జీవితాన్ని జీవించే స్త్రీలారా, లేచి నా మాటలు వినండి."},{"book":"యెషయా","chapter":"32","verse":"10","text":"మరో సంవత్సరం, కొద్ది రోజులకి మీ నమ్మకం వీగిపోతుంది."},{"book":"యెషయా","chapter":"32","verse":"11","text":"సుఖమైన, తేలికైన జీవితాన్ని జీవించే పడతులారా, వణకండి. తమపై నమ్మకం కలిగిన స్త్రీలూ, కలవరపడండి."},{"book":"యెషయా","chapter":"32","verse":"12","text":"ఉల్లాసకరమైన పొలాల కోసం, ఫలభరితమైన ద్రాక్ష తోటల కోసం మీరు ఏడుస్తారు."},{"book":"యెషయా","chapter":"32","verse":"13","text":"నా ప్రజల భూమిలో ముళ్ళ తుప్పలూ, గచ్చపొదలూ పెరుగుతాయి."},{"book":"యెషయా","chapter":"32","verse":"14","text":"రాజ భవనాన్ని విడిచి పెట్టేస్తారు. జనసమ్మర్దమైన పట్టణం నిర్మానుష్యంగా మారుతుంది."},{"book":"యెషయా","chapter":"32","verse":"15","text":"తర్వాత అరణ్యం ఫలభరితమైన భూమిగా ఉంటుంది. ఫలభరితమైన భూమి అరణ్యంలా ఉంటుంది."},{"book":"యెషయా","chapter":"32","verse":"16","text":"అప్పుడు న్యాయం అరణ్యంలో నివసిస్తుంది. ఫలభరితమైన భూమిలో నీతి ఉంటుంది."},{"book":"యెషయా","chapter":"32","verse":"17","text":"నీతి శాంతిని కలుగ చేస్తుంది. నీతి ఫలితంగా నిత్యమైన నెమ్మదీ నమ్మకమూ కలుగుతాయి."},{"book":"యెషయా","chapter":"32","verse":"18","text":"నా ప్రజలు శాంతిభరితమైన చోట, సురక్షితమైన ఇళ్ళల్లో నివసిస్తారు."},{"book":"యెషయా","chapter":"32","verse":"19","text":"కానీ వడగళ్ళు పడి అరణ్యం నాశనమైనప్పుడు పట్టణం పూర్తిగా తుడిచి పెట్టుకుపోతుంది."},{"book":"యెషయా","chapter":"32","verse":"20","text":"మీలో నీటి ప్రవాహాల పక్కనే విత్తనాలు నాటుతూ, అక్కడ తమ ఎద్దులనూ, గాడిదలనూ తిరగనిచ్చేవాడు ధన్యుడు."}]}