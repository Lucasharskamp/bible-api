{"data":[{"book":"ЕРАМІІ","chapter":"42","verse":"1","text":"І падступіліся ўсе ваенныя начальнікі, і Ёанан, сын Карэеў, і Езанія, сын Гашаі і ўвесь люд ад малога да старога,"},{"book":"ЕРАМІІ","chapter":"42","verse":"2","text":"і сказалі Ерамію прароку: «хай прыпадзе перад аблічча тваё прашэньне наша, памаліся за нас Госпаду Богу твайму за ўсю гэтую рэшту, бо з многага засталося нас мала, як вочы твае бачаць нас,"},{"book":"ЕРАМІІ","chapter":"42","verse":"3","text":"каб Гасподзь Бог твой паказаў нам дарогу, якою нам ісьці, і тое, што нам рабіць»."},{"book":"ЕРАМІІ","chapter":"42","verse":"4","text":"І сказаў ім Ерамія прарок: «чую, памалюся Госпаду Богу вашаму, паводле слоў вашых, і ўсё, што адкажа вам Гасподзь, абвяшчу вам, ня ўтою ад вас ні слова»."},{"book":"ЕРАМІІ","chapter":"42","verse":"5","text":"Яны сказалі Ерамію: «Гасподзь хай будзе паміж намі сьведкам слушным і праўдзівым у тым, што мы дакладна выканаем усё тое, з чым прышле цябе да нас Гасподзь Бог твой:"},{"book":"ЕРАМІІ","chapter":"42","verse":"6","text":"ці добра, ці блага тое будзе, але голасу Госпада Бога нашага, да Якога пасылаем цябе, паслухаемся, каб нам было добра, калі будзем паслухмяныя голасу Госпада Бога нашага»."},{"book":"ЕРАМІІ","chapter":"42","verse":"7","text":"Як прайшло дзесяць дзён, было слова Гасподняе Ерамію."},{"book":"ЕРАМІІ","chapter":"42","verse":"8","text":"Ён паклікаў да сябе Ёанана, сына Карэевага, і ўсіх ваенных начальнікаў, што былі зь ім, і ўвесь люд, ад малога да старога"},{"book":"ЕРАМІІ","chapter":"42","verse":"9","text":"і сказаў ім: так кажа Гасподзь Бог Ізраілеў, да Якога вы пасылалі мяне, каб пакласьці перад Ім маленьне ваша:"},{"book":"ЕРАМІІ","chapter":"42","verse":"10","text":"калі застанецеся на зямлі гэтай, дык Я ўладжу вас і ня спустошу, пасаджу вас і ня выкараню, бо Я шкадую за тое бедства, якое навёў на вас."},{"book":"ЕРАМІІ","chapter":"42","verse":"11","text":"Ня бойцеся цара Вавілонскага, якога вы баіцеся; ня бойцеся яго, кажа Гасподзь, бо Я з вамі, каб уратаваць вас і выбаўляць вас ад рукі ягонай."},{"book":"ЕРАМІІ","chapter":"42","verse":"12","text":"І пакажу вам літасьць, і ён зьлітасьцівіцца з вас і верне вас у зямлю вашу."},{"book":"ЕРАМІІ","chapter":"42","verse":"13","text":"Калі ж вы скажаце: «ня хочам жыць у гэтай зямлі», і не паслухаецеся голасу Госпада Бога вашага, кажучы:"},{"book":"ЕРАМІІ","chapter":"42","verse":"14","text":"«не, мы пойдзем у зямлю Егіпецкую, дзе вайны ня ўбачым і трубнага голасу не пачуем, і галадаць ня будзем, і там жыцьмем»,"},{"book":"ЕРАМІІ","chapter":"42","verse":"15","text":"дык выслухайце сёньня слова Гасподняе, вы, рэшта Юды: так кажа Гасподзь Саваоф, Бог Ізраілеў: калі вы рашуча павернеце твары вашыя, каб ісьці ў Егіпет, і пойдзеце, каб жыць там,"},{"book":"ЕРАМІІ","chapter":"42","verse":"16","text":"дык меч, якога вы баіцеся, дагоніць вас там, у зямлі Егіпецкай, і голад, якога вы страшыцеся, будзе заўсёды сьледаваць за вамі там у Егіпце, і там памраце."},{"book":"ЕРАМІІ","chapter":"42","verse":"17","text":"І вось, каторыя павернуць твар свой, каб ісьці ў Егіпет і там жыць, памруць ад меча, голаду, паморку і згубнай пошасьці, і ніводзін зь іх не застанецца і не пазьбегне таго бедства, якое я навяду на іх."},{"book":"ЕРАМІІ","chapter":"42","verse":"18","text":"Бо так кажа Гасподзь Саваоф Бог Ізраілеў: як выліўся гнеў Мой і лютасьць Мая на жыхароў Ерусаліма, так выльецца лютасьць Мая на вас, калі ўвойдзеце ў Егіпет, і вы будзеце пракляцьцем і жудасьцю, і паганьбеньнем і кляцьбою, і ня ўбачыце болей месца гэтага."},{"book":"ЕРАМІІ","chapter":"42","verse":"19","text":"Да вас, рэшта Юдава, прамовіў Гасподзь: не хадзеце ў Егіпет; цьвёрда ведайце, што я сёньня перасьцярог вас;"},{"book":"ЕРАМІІ","chapter":"42","verse":"20","text":"бо вы зграшылі супроць саміх сябе: вы паслалі мяне да Госпада Бога нашага, сказаўшы: «памаліся за нас Госпаду Богу нашаму, і ўсё, што скажа Гасподзь Бог наш, абвясьці нам, - і мы зробім»,"},{"book":"ЕРАМІІ","chapter":"42","verse":"21","text":"Я абвясьціў вам сёньня; але вы не паслухаліся голасу Госпада Бога нашага і ўсяго таго, з чым Ён паслаў мяне да вас."},{"book":"ЕРАМІІ","chapter":"42","verse":"22","text":"Дык вось ведайце, што вы памраце ад меча, голаду, паморку і згубнай пошасьці ў тым месцы, куды хочаце ісьці, каб жыць там."}]}