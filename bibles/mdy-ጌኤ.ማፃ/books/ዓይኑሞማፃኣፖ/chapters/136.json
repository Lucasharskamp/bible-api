{"data":[{"book":"ዓይኑሞ ማፃኣፖ","chapter":"136","verse":"1","text":"ዒዚ ኮሺ ማዔሢሮ ናንጊና ናንጋ ጎዳ ጋላቱዋቴ፤"},{"book":"ዓይኑሞ ማፃኣፖ","chapter":"136","verse":"2","text":"ፆኦዞኬ ጌይ ካኣሽኮ ባኮይዳፓ ቢያ ባሼ ማዔ ፆኦዛሢ ጋላቱዋቴ፤"},{"book":"ዓይኑሞ ማፃኣፖ","chapter":"136","verse":"3","text":"ጎዳቶኮ ቢያ ጎዳ ማዔ ፆኦዛሢ ጋላቱዋቴ፤"},{"book":"ዓይኑሞ ማፃኣፖ","chapter":"136","verse":"4","text":"ዒዚ ፔኤሮ ሌሊ ዼኤፒ ዲቃሢ ሄርሺሳ ባኣዚ ማዻኔ፤"},{"book":"ዓይኑሞ ማፃኣፖ","chapter":"136","verse":"5","text":"ዒ ፔ ዔራቶና ጫሪንጮ ማዤኔ፤"},{"book":"ዓይኑሞ ማፃኣፖ","chapter":"136","verse":"6","text":"ዼኤፖ ዋኣፆይዳ ሳዖ ቦኦኮልቂ ዒዚ ዾቄኔ፤"},{"book":"ዓይኑሞ ማፃኣፖ","chapter":"136","verse":"7","text":"ዼኤፖ ዼኤፖ ጫሪንጮ ፖዖ ዒ ማዤኔ፤"},{"book":"ዓይኑሞ ማፃኣፖ","chapter":"136","verse":"8","text":"ዓቢ ሮኦራ ፖዓንዳጉዲ ዓይሤኔ፤"},{"book":"ዓይኑሞ ማፃኣፖ","chapter":"136","verse":"9","text":"ዓጊኖንታ ዦኦጋሢንታ ዹማ ፖዓንዳጉዲ ዓይሤኔ፤"},{"book":"ዓይኑሞ ማፃኣፖ","chapter":"136","verse":"10","text":"ጊብፄ ዓጮ ዓሶኮ ቶይዶ ናኣቶ ዒ ዎዼኔ፤"},{"book":"ዓይኑሞ ማፃኣፖ","chapter":"136","verse":"11","text":"ዒስራዔኤሌ ዴሮ ጊብፄ ዓጫፓ ዒዚ ዔኪ ኬሴኔ፤"},{"book":"ዓይኑሞ ማፃኣፖ","chapter":"136","verse":"12","text":"ዒዛኮ ዎልቄ ዓኣያ፥ ሃሣ ቢታንቶ ዓኣያ ማዒፆና ዬያይዴኔ፤"},{"book":"ዓይኑሞ ማፃኣፖ","chapter":"136","verse":"13","text":"ዞቄ ባዞ ዒዚ ፓቄኔ፤"},{"book":"ዓይኑሞ ማፃኣፖ","chapter":"136","verse":"14","text":"ዒስራዔኤሌ ዓሶ ባዞኮ ባኣኪና ዳኬኔ፤"},{"book":"ዓይኑሞ ማፃኣፖ","chapter":"136","verse":"15","text":"ጊብፄ ካኣቲንታ ዖሎ ዓሶንታ ዞቄ ባዛ ዱኡኬኔ፤"},{"book":"ዓይኑሞ ማፃኣፖ","chapter":"136","verse":"16","text":"ፔኤኮ ዴሮ ዓሲ ናንጉዋ ዳውላ ዔኪ ሃንቴኔ፤"},{"book":"ዓይኑሞ ማፃኣፖ","chapter":"136","verse":"17","text":"ዼኤፖ ዼኤፖ ካኣቶ ዒ ዎዼኔ፤"},{"book":"ዓይኑሞ ማፃኣፖ","chapter":"136","verse":"18","text":"ዎልቆና ዓኣ ካኣቶ ዲርካቺ ባይዜኔ፤"},{"book":"ዓይኑሞ ማፃኣፖ","chapter":"136","verse":"19","text":"ዓሞራ ዓሶ ካኣቲ፥ ሲሆኔ ዒዚ ዎዼኔ፤"},{"book":"ዓይኑሞ ማፃኣፖ","chapter":"136","verse":"20","text":"ባኣሳኔ ዓሶ ካኣቲ፥ ዖኦጌ ዒ ዎዼኔ፤"},{"book":"ዓይኑሞ ማፃኣፖ","chapter":"136","verse":"21","text":"ዬያ ዓሶኮ ሳዖ ቢያ ፔ ዴሮም ዴኔ ማሂ ዒንጌኔ፤"},{"book":"ዓይኑሞ ማፃኣፖ","chapter":"136","verse":"22","text":"ፔ ዓይላሢ ዒስራዔኤሌ ዒዚ ዻካልሴኔ፤"},{"book":"ዓይኑሞ ማፃኣፖ","chapter":"136","verse":"23","text":"ዖሎና ኑ ባሺንቴያና ኑና ዒ ዋሊ ሃሺባኣሴ፤"},{"book":"ዓይኑሞ ማፃኣፖ","chapter":"136","verse":"24","text":"ኑ ሞርኮ ኩጫፓ ቶሊሲ ኑና ዒዚ ዓውሴኔ፤"},{"book":"ዓይኑሞ ማፃኣፖ","chapter":"136","verse":"25","text":"ማዢንቲም ቢያ ሙኡዚ ዒዚ ዒንጋኔ፤"},{"book":"ዓይኑሞ ማፃኣፖ","chapter":"136","verse":"26","text":"ጫሪንጮ ፆኦዛሢ ጋላቱዋቴ፤"}]}