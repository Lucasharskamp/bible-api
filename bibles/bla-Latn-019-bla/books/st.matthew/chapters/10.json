{"data":[{"book":"ST. MATTHEW","chapter":"10","verse":"1","text":"OTSIPUK'SŬPINNIKŎTŬSAX na'tsikoputtsiau otŭsksĭnĭmatsax, ikotsiu'ax otŭma'sĭnni mŏk'saipiksĭstosauax sauum'itsistaax, ki mok'ŏkuttutsĭsax amian'ĭstokhtokosĭsts ki amian'ĭstatŭnikĕsts."},{"book":"ST. MATTHEW","chapter":"10","verse":"2","text":"Na'tsikoputtsixk itokŏt'tsiuax otsĭn'ikŏsoauĕsts am'ostsiaukiĕsts; Matom'itappiu, Simon, mat'anistau Peter, ki Andrew oskŭn: James, Zebedee okku'i ki John oskŭn';"},{"book":"ST. MATTHEW","chapter":"10","verse":"3","text":"Philip, ki Bartholemew; Thomas, ki Matthew, annŏk' publicanŏk; James, Alphæus okku'i. Ki Lebbæus, mat'anistau Thaddæus;"},{"book":"ST. MATTHEW","chapter":"10","verse":"4","text":"Simon, Canaanite; Ki Judas Iscariot annŏk' aien'ŭpanistsiuŏkaie."},{"book":"ST. MATTHEW","chapter":"10","verse":"5","text":"Anniks'isk natsikoputsixk Jesus itokŏt'tsiuax ki saiem'iuax ki an'ĭstsiuax, Gentiles oksoku'auĕsts pinitap'pok, ki Samaritans otakap'ioyimoauests pinŭt'sĭtsipik:"},{"book":"ST. MATTHEW","chapter":"10","verse":"6","text":"Ki Israel oko'au otomŭk'ikĭnaumix ats'ax ĭs'tapuk."},{"book":"ST. MATTHEW","chapter":"10","verse":"7","text":"Ki auau'ŏkainoniki sem'okik, ki anik', spots'im ĭstsĭn'naiisĭnni aststsiu'."},{"book":"ST. MATTHEW","chapter":"10","verse":"8","text":"Ai'oktokosix kut'tutokau, leperix ĭssin'nomokau, enix' nipua'atsokau, sauum'itsistaawx sai'aipiksĭstokau; Kitsiksist'okoko, ksistoko'tŭkkik."},{"book":"ST. MATTHEW","chapter":"10","verse":"9","text":"Gold ki silver ki brass pinitsŭp'pitŭkkik kitsitai'sŭpopumatsopuauĕsts,"},{"book":"ST. MATTHEW","chapter":"10","verse":"10","text":"Assuia'tsĭman pinots'ik aumatto'ainoainiki, pinots'ikau na'tokaists spĭks'isokŏsĭsts, ki a'tsikists, ki otoats'ists; ap'otŭkkiuã ak'otsĭmaie otso'ŏsĭn."},{"book":"ST. MATTHEW","chapter":"10","verse":"11","text":"Annik' akap'ioyĭsk kĭtai'akitsipipika sŭppo'ŏttsesatsĭk annok' oks'apsiuok; ki annim' stau'pik kitsauomai'sŭkskitsĭssuai."},{"book":"ST. MATTHEW","chapter":"10","verse":"12","text":"Ki pim'ĭnnoainiki nap'ioyĭs, ksematsĭm'attok."},{"book":"ST. MATTHEW","chapter":"10","verse":"13","text":"Ki ŏkhs'issi nap'ioyĭs ŭnnianĭstsito'tos kitsĭn'nŭstseisuauĕsts; ki sauŏkhs'ĭssi ŭnnianĭstsska'atok kitsĭn'nŭstseisuauĕsts."},{"book":"ST. MATTHEW","chapter":"10","verse":"14","text":"Ki annŏk' kikŭt'tautokŏk, ki kŭt'tauotsĭmikŏk kitse'poawsĭsts, sŭkskitsĭm'ĭnnoainiki annik' akap'ioyĭsk sostsĭk'asattok."},{"book":"ST. MATTHEW","chapter":"10","verse":"15","text":"Kitau'mŭnĭstopuau akŏk'itsĭmaiksĭstsikuĭk Sodom ki Gomorrha ak'skĭtstom annik' akap'ioyĭsk."},{"book":"ST. MATTHEW","chapter":"10","verse":"16","text":"Sat'sĭk emŭk'ikĭnax mĭs'tŭpskoawkiapis'ix neto'yik kanĭstsĭs'tŭpskopuau: mokŏk'ik manĭstsokŏkipi pitse'ksĭnax, ki ĭkkĭnaps'ik manĭstĭk'kĭnapspi kŭkku'ix,"},{"book":"ST. MATTHEW","chapter":"10","verse":"17","text":"Ki ŭsks'kŭmokau matap'pix; kitakaumŭts'kaukoau akŏk'itsĭmani, ki otatoi'apioyimoauĕsts kitakitaipstŭsĭstsipĭs'okoau;"},{"book":"ST. MATTHEW","chapter":"10","verse":"18","text":"Kinĭn'ax ki omŭx'ĭnax kitakittŭpĭp'iokoai, nĕsto'a kumut'aiakaitŭpipiokoai, kŏkkite'nŭpanĭstosau ki Gentiles."},{"book":"ST. MATTHEW","chapter":"10","verse":"19","text":"Ki aumŭts'kaukuĭnnoainiki pinstak kŏkŭnĭstse'puyĭsuai; annik' kitak'okokoau kitai'akanipuai."},{"book":"ST. MATTHEW","chapter":"10","verse":"20","text":"Kimats'epuyipuau, Kĭn'oau osta'aw ksĕsto'au itsĭpstai'puyiu."},{"book":"ST. MATTHEW","chapter":"10","verse":"21","text":"Ki umu'pappiipi akumŭts'kaiuaie umu'pappiipi mŏks'eĭnsi, ki nĭn' a akumŭts'kaiuaie okku'i; ki pokax aksenŭpanĭstaiau un'oauax ki oksĭs'toauax mŏks'enitŏsauax."},{"book":"ST. MATTHEW","chapter":"10","verse":"22","text":"Ki kŏnai' tappix kumut'akaukĭmokoaiau nĕsto'i; ki annŏk' eikak'imauŏk umuts'ipaitappiuaspi akitsikŏmotse'piauaie."},{"book":"ST. MATTHEW","chapter":"10","verse":"23","text":"Kĭm'atsĭstototsenoainiki tuks'kai akap'ioyĭs, mĭs'tŭpokskasik stsĭk'i: kitau'mŭnĭstopuau kimatakokŏnitotopuau Israel ĭstokŏnau'akapioyists otsauomai'akotosi Nĭn'au okku'i."},{"book":"ST. MATTHEW","chapter":"10","verse":"24","text":"Ŭsksĭnĭmats'au matskĭtsĭmiu'ats otŭsksĭnĭmats'tokiuă, ki apotŭk'kiuă matskĭtsĭmiu'ats otsĭn'aim."},{"book":"ST. MATTHEW","chapter":"10","verse":"25","text":"Ŏkh'siu ŭsksĭnĭmats'au mŏketŭm'anĭstsau otŭsksĭnĭmats'tokiuă, ki apotŭk'kiuă mŏketŭm'anĭstsau otsĭn'aim. Anĭstsĭn'nikŏttŭsauaie nap'ioyĭs otsĭn'aim Beelzebub, ak'staianĭstsĭnnikŏttaiau itsĭpstaupixk oko'ai?"},{"book":"ST. MATTHEW","chapter":"10","verse":"26","text":"Pin stŭn'nokau; matsekipats akstaisaiipasokĭnnĭs; matsitsiksĭs'pats ak'staisaiĭsksĭnĭs."},{"book":"ST. MATTHEW","chapter":"10","verse":"27","text":"Kĭtse'itsĭnikopuai ski'natsii matai'itsĭnikok ksĭstsiku'inatsii: ki kitai'okhtsipuai kotokhĭs'suai, sem'ik spots' im nap'ioyĭsts."},{"book":"ST. MATTHEW","chapter":"10","verse":"28","text":"Ki pinstŭn'nokau anniks'ĭsk akenitomixk mostŭm', ki sta'aw matokotsenĭtsiau'ats: stŭn'nok annŏk' i kots'enĭts iuŏkax mostŭm' ki staaw stakhts'im."},{"book":"ST. MATTHEW","chapter":"10","verse":"29","text":"Natokŭmix sĭstsix kŭttomŭtaiponitau'atsax nitsipŭn'asaini? Ki tuks'kŭm matakittotstsiu'ats ksŏk'kum sauŭs'ksĭnoŭssi Kin'oau."},{"book":"ST. MATTHEW","chapter":"10","verse":"30","text":"Kitoku'yikĭnsĭsts ikŏnŭks'topiau."},{"book":"ST. MATTHEW","chapter":"10","verse":"31","text":"Piniko'puk; kitots'ĭtskŭkaiĭxkĭmĭmipuau akaiĕm'ix sĭstsix'."},{"book":"ST. MATTHEW","chapter":"10","verse":"32","text":"Annŏk'aie'nŭpanĭstsiuŏk matap'ii nĕsto'i, osto'i nitaks'enŭpanĭstau nĭn'ă spots'im."},{"book":"ST. MATTHEW","chapter":"10","verse":"33","text":"Annŏk' nĭt'saietokŏk matap'piuŏk, osto'i nĭtak'saietoau nĭn'a spots' im."},{"book":"ST. MATTHEW","chapter":"10","verse":"34","text":"Pinstak nimut'oto ĭnnŭst'sĭnni nŏkitsĭt'apixĭsi ksŏk'kum: nimat'otopa nŏkitsĭt'apĭxĭsi ĭnnŭst'sĭnni, innu'stoan nimut'oto (nŏkitsĭt'apiksĭstos ksŏk'kum)."},{"book":"ST. MATTHEW","chapter":"10","verse":"35","text":"Nimut'oto nĭn'au ki un'ni mŏk'itsipotsĭstsĭmmotseĭsau, ki otŭn'ni ki oksĭs'tsi, ki ăum'si ki maawks'i mŏkitsipotsĭstsĭmmotseĭsau."},{"book":"ST. MATTHEW","chapter":"10","verse":"36","text":"Ki nĭn'au aks'ikatumĭmmiuax otopokau'pimix anniks'isk matap'pixk oko'ai itsĭpsts' taupixk."},{"book":"ST. MATTHEW","chapter":"10","verse":"37","text":"Annŏk' aiĭs'tŭpŭkomĭmmiuŏk un'ni nĕsto'i nimatokotsinanŭk'ats: ki annŏk' aiĭstŭpŭkomĭmmiuŏk oku'yi ki otŭn'ni nĕsto'i nimatokotsinanŭk'ats."},{"book":"ST. MATTHEW","chapter":"10","verse":"38","text":"Ki annŏk' sauots'ĭssi otauiĭnan'i sauopokiuo'osi nĕsto'ă, nimatokotsinanŭk'ats."},{"book":"ST. MATTHEW","chapter":"10","verse":"39","text":"Annŏk' ikon'ĭmŏk opai'tappiisĭnni, ak'atstomaie; annŏk' at'stomŏk opai'tappiisĭnni, nĕsto'i itat'stomaie, ai'akokonimaie."},{"book":"ST. MATTHEW","chapter":"10","verse":"40","text":"Annŏk' kĭto'tokŏk nito'tok; ki annŏk' nito'tokŏk ito'toyeuaie annŏk' nitse'tokŭkŏk."},{"book":"ST. MATTHEW","chapter":"10","verse":"41","text":"Annŏk' ito'toyeuŏk prophet otsiprophetisaie otak'okuyĭssi prophet osa'kinosĭnniaie; ki annŏk' ito'toyeuŏk mokŏm'otsitappiuă oto'kŏmotsitappiisaie, otak'okuyĭssi mokŏm'otsitappiuă osa'kinosĭnniaie."},{"book":"ST. MATTHEW","chapter":"10","verse":"42","text":"Ki annŏk' ai'akutŭkkuyiuŏk sto'kĭmi tuks'kŭmi anniks'ĭsk inŭks'tsĭmĭxk otŭs'ksĭnĭmatsŏssaie, kitau'mŭnĭstopuau matakatstom'ats osa'kinosĭnniaie."}]}