{"data":[{"book":"Matayo","chapter":"22","verse":"1","text":"Yesu ngalongela nabo kabele kukulandanakia,"},{"book":"Matayo","chapter":"22","verse":"2","text":"“Kingwana cha kumbengu kilandine yene, nngwana akampanganakia mwana jwakwe munalome mpapala gwa kutolana."},{"book":"Matayo","chapter":"22","verse":"3","text":"Ngabatuma akapakachi kakemanga bandu abakakokigwe kumpapala, nambu bandu abakokigwe bapailingeje kuika."},{"book":"Matayo","chapter":"22","verse":"4","text":"Ngabakinga kabe akapakachi bange, akalenga, ‘Makalengele abakokigwe, ilyo yango ibi tayali ngoe, likambako lya ng'ombe ni likoga lina kunoga lichinjigwe, kila kilebe kibi tela, nhwikange kumpapala!’"},{"book":"Matayo","chapter":"22","verse":"5","text":"Nambu bandu abakokigwe baagabije na ngabajabulanga kachabe, jumwe kung'onda gwakwe na jonge kamaengo gakwe,"},{"book":"Matayo","chapter":"22","verse":"6","text":"na bange ngabapukila akabanda bala ngabatukana, ngaba komanga."},{"book":"Matayo","chapter":"22","verse":"7","text":"Nngwana jola ngachimwa muno, ngagakinga manjolinjoli gakwe bakakomange akakomi benia na kukijocha kilambo chabe."},{"book":"Matayo","chapter":"22","verse":"8","text":"Penia ngabalengela akapakachi bakwe, ‘Ilyo ya mpapala ibi tela kweli, nambu abakokigwe bapaligweje."},{"book":"Matayo","chapter":"22","verse":"9","text":"Ngoe nnyendange kundela na baboa bala abampa kakolela makemange baike kumpapala.’"},{"book":"Matayo","chapter":"22","verse":"10","text":"Akapakachi bala ngababoka, ngabajenda ku nnyini, ngabaleta bandu boa, abaja na bambone. Nyumba ja mpapala ngijitwelela akageni."},{"book":"Matayo","chapter":"22","verse":"11","text":"“Nngwana apajingila kalola akageni, ngammona mundu jumwe ojwakwinditeje ngobo ya mpapala."},{"book":"Matayo","chapter":"22","verse":"12","text":"Nngwana ngankonya, ‘Maganja, nnyingilabo pamba panga ngobo ja mpapala?’ Nambu jwombe ngatama nuu."},{"book":"Matayo","chapter":"22","verse":"13","text":"Penia nngwana ngabalengela akapakachi, ‘Mantabange makongono na maboko makannekele panja pulubendu, kwenio apakuguta nu kuyaga mino.’ ”"},{"book":"Matayo","chapter":"22","verse":"14","text":"Yesu ngajomolela kulongela, “Ajingi bakokigwe, nambu achoko bapambuligwe.”"},{"book":"Matayo","chapter":"22","verse":"15","text":"Kubokapenia, Mafalisayo ngabajabulanga, ngabapangana ndela ja kunyonja Yesu kwa malobe gakwe."},{"book":"Matayo","chapter":"22","verse":"16","text":"Penia, ngabakinga akinapunji babe pamwe na abankengama Helode. Ngabankonya, “Aboli, tumanyi kutenda mwenga nga mamundu mannonge kweli, nu kutenda mmola kweli ja ndela ja Nnoongo, kunnyogopaje mundu jwajoa, gambu liengo lya mundu nga kileje kwinu."},{"book":"Matayo","chapter":"22","verse":"17","text":"Mutulengele lele nnolabo, tupaligwa kulepa kodi kwa nkolongwa jwa Loma?”"},{"book":"Matayo","chapter":"22","verse":"18","text":"Nambu Yesu ngamanya mawacho gabe mabaja, ngabalengela, “Mangweto mamikitenda mabandu ba mbone, mboni unyiganga kupala unyonjange?"},{"book":"Matayo","chapter":"22","verse":"19","text":"Unayange uloi gwa kulepa kodi.” Angweto ngabampikia uloi."},{"book":"Matayo","chapter":"22","verse":"20","text":"Yesu ngabakonya, “Kumio kwa beneke na liina lyabeneke?”"},{"book":"Matayo","chapter":"22","verse":"21","text":"Ngabannyanga, “Ja nkolongwa jwa Loma.”"},{"book":"Matayo","chapter":"22","verse":"22","text":"Apabajoa yene ngabaomongwa, ngabanneka na ngabajabulanga."},{"book":"Matayo","chapter":"22","verse":"23","text":"Lichoba lyene, Masadukayo abalenga abawile bayokaje ngabannyendele Yesu."},{"book":"Matayo","chapter":"22","verse":"24","text":"Ngabannenge, “Aboli, Musa alenga mundu andawile na kaleka akege gwangabe na mwana, nnung'una mundu batole malekwe, kupala bampotole nnung'una gwakwe ingota."},{"book":"Matayo","chapter":"22","verse":"25","text":"Ngoe, pito pano pakiba na akalongo saba. Jwa kutumbula ngatola munkege kuboka penia ngawe panga kube na ingota, ngannekela nnongamundu munkege nanhwele jwenio."},{"book":"Matayo","chapter":"22","verse":"26","text":"Ngibe uyo nnongamundu jonge, na jwa tatu mpaka jwa saba."},{"book":"Matayo","chapter":"22","verse":"27","text":"Kuboka pa akalongo benia boa kuwe, munkege jola uyo ngawe."},{"book":"Matayo","chapter":"22","verse":"28","text":"Bo, lichoba lya kuyoka abawile akege benia mababa anhanaba beneke kati ja akalongo saba bala? Gambu boa saba ngabantola.”"},{"book":"Matayo","chapter":"22","verse":"29","text":"Yesu ngabajanga, “Mangweto ntekulemwa magambu magamanyije Majandiko Gachwapi na makakala ga Nnoongo!"},{"book":"Matayo","chapter":"22","verse":"30","text":"Nambu lichoba li kuyoka bandu mababa anda akapakachi bu kumbengu, batolaje akege wala kutoligwaje na analome."},{"book":"Matayo","chapter":"22","verse":"31","text":"Nambu nhwalo gu kuyoka abawile, manachomangaje agannengalinge Nnoongo? Annengalinga,"},{"book":"Matayo","chapter":"22","verse":"32","text":"‘Nenga na Nnoongo ba Ulaimu na Isaka na Yakobo.’ Jwenio ngiti Nnoongo jwa abawileje nga Nnoongo jwa ababi bwomi.”"},{"book":"Matayo","chapter":"22","verse":"33","text":"Nkenga gwa bandu gwenio apaujoa yene nguomongwa maboulo gakwe."},{"book":"Matayo","chapter":"22","verse":"34","text":"Mafalisayo apabajoa Masadukayo bakwetingitije kilebe chenge chikunkonya Yesu, ngabakongana pamwe."},{"book":"Matayo","chapter":"22","verse":"35","text":"Jumwe kati jabe, mmoli jwa Malagilo ga Musa, ngankonya Yesu kukuntega,"},{"book":"Matayo","chapter":"22","verse":"36","text":"“Aboli, amuli jako ejibi ngolongwa mu Malagilo ga Musa?”"},{"book":"Matayo","chapter":"22","verse":"37","text":"Yesu ngajanga, “ ‘Mapale Angwana Nnoongo jwinu ku mojo gwinu gwoa na kukiuke chinu choa na kwa malango ginu goa.’"},{"book":"Matayo","chapter":"22","verse":"38","text":"Jenje nga amuli ngolongwa ja kutumbula."},{"book":"Matayo","chapter":"22","verse":"39","text":"Japabele jilandana na jenie, ‘Mampale nndami nnyinu anda apamikipala mmene.’"},{"book":"Matayo","chapter":"22","verse":"40","text":"Malagilo goa ga Musa na majandiko ga akalondoli ba Nnoongo gahyobalela amuli yenje ibena.”"},{"book":"Matayo","chapter":"22","verse":"41","text":"Mafalisayo apabakongana pamwe, Yesu ngabakonyanga,"},{"book":"Matayo","chapter":"22","verse":"42","text":"“Mangweto nnolangabo nhwalo gwa Kilisto nkomboi? Bo, nga Mwana jwa beneke?”"},{"book":"Matayo","chapter":"22","verse":"43","text":"Yesu ngabalengela, “Kubabole kwa makakala gu Uhuke jwa Chwapi, Daudi ankema jwombe Angwana? Gambu ngalenga,"},{"book":"Matayo","chapter":"22","verse":"44","text":"‘Angwana ngabalengela Angwana bango,"},{"book":"Matayo","chapter":"22","verse":"45","text":"Anda, ibi, Daudi ankema Kilisto Nkomboi ‘Angwana,’ Baotwabo kube mwana gwakwe?”"},{"book":"Matayo","chapter":"22","verse":"46","text":"Abije mundu jwajoa ojwakaotola kunnyanga lilobe. Nu kuboka lichoba ulyo abije ojwakajiga kabe kunkonya kilebe."}]}