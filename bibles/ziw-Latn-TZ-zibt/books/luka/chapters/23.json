{"data":[{"book":"Luka","chapter":"23","verse":"1","text":"Akaheza wantu wose niyo wachimala, wamwigala Yesu kulongozi kwa Pilato,"},{"book":"Luka","chapter":"23","verse":"2","text":"Wakonga kumlongeleza wakagamba, “Yuno mntu nachimbwila akawadanta wantu wose, walemele kuliha kodi kwa Seuta ywa Lumi na kwetanga hambwe nuyo Kulisito, Seuta.”"},{"book":"Luka","chapter":"23","verse":"3","text":"Pilato amuza Yesu, “Weye wi seuta ywa Wayahudi?”"},{"book":"Luka","chapter":"23","verse":"4","text":"Akaheza Pilato awagamba walavyantambiko wakulu hamwenga ne difyo dya wantu, “miye sikuwona wavu wowose wakumkantila yuno mntu.”"},{"book":"Luka","chapter":"23","verse":"5","text":"Mna wowo walahiliza wakagamba, “Kwa sila ya mahinyo yakwe awaluvya wantu wadamanye wavu mwe isi yose ya Yudeya. Kakongela Galilaya haluse kubula hano.”"},{"book":"Luka","chapter":"23","verse":"6","text":"Pilato eze eve ayo, niyo auza, “Vino mntu yuno ni mkaya wa Galilaya?”"},{"book":"Luka","chapter":"23","verse":"7","text":"Eze amanye kugamba Yesu ne mo mkowa ukulongozwa ni Helode, niyo amwigala kwa Helode, kwaviya Helode naye nendile eyuko Yelusalemu."},{"book":"Luka","chapter":"23","verse":"8","text":"Helode eze amwone Yesu niyo eleleswa, kwaviya nakeva kale izimbuli zakwe, ivyo nakamgoja kwa chipindi chitali. Nana msuhi amwone Yesu akadamanya vilagiso."},{"book":"Luka","chapter":"23","verse":"9","text":"Ivyo niyo amuzisa, mna Yesu hahitule dyodyose."},{"book":"Luka","chapter":"23","verse":"10","text":"Walavyantambiko wakulu na wahinya Sigilizi wendaga aho walavyaga malaho makulu mwa Yesu."},{"book":"Luka","chapter":"23","verse":"11","text":"Ivyo Helode hamwenga na wankondo wakwe wambasa Yesu na kumjela soni, niyo wamvisa suche zikale za chiseuta na kumvuza kwa Pilato."},{"book":"Luka","chapter":"23","verse":"12","text":"Mwe dizuwa diya Helode na Pilato wendaga hawekwivana, mna kukongela dizuwa idyo niyo watenda wambuya."},{"book":"Luka","chapter":"23","verse":"13","text":"Ivyo Pilato niyo etanga chitala cha wakulu wa walavyantambiko, vilongozi, na wantu wawo,"},{"book":"Luka","chapter":"23","verse":"14","text":"awagamba, mnigaila mntu yuno mwagamba nakawadanta wantu. Haluse tegelezani, nize nimuze imbuli iyo mwa meso yenyu simuwone na lema dyodyose mwa ayo mkumlaha."},{"book":"Luka","chapter":"23","verse":"15","text":"Naho Helode hamwone lema dyodyose, nivyo vilekile kamvuza kwetu. Mntu yuno hadamanye dyodyose dikuleka ankantilwe kukomwa."},{"book":"Luka","chapter":"23","verse":"16","text":"“Ivyo nanilagize atoigwe nkome niyo namlekela.”"},{"book":"Luka","chapter":"23","verse":"17","text":"Chila zuwa dya Pasaka Pilato na kaungwa alekele mfungwa yumwenga."},{"book":"Luka","chapter":"23","verse":"18","text":"Mna wose hamwenga watula lwasu, “Muse yuno mntu! Chifungwile Balaba!”"},{"book":"Luka","chapter":"23","verse":"19","text":"Balaba nakajelwa mndani kwa wavu wa nkumbizi mwe kaya, naho nakakoma wantu."},{"book":"Luka","chapter":"23","verse":"20","text":"Pilato nakaunga amlekele Yesu, ivyo niyo alonga nawo vituhu."},{"book":"Luka","chapter":"23","verse":"21","text":"Mna wowo niyo watula lwasu vituhu, “Mtungike! Mtungike!”"},{"book":"Luka","chapter":"23","verse":"22","text":"Pilato awagamba nkanana ya katatu, “Kabalangani? Sikuwona ubanasi wowose mwakwe vikuleka akomwe! Nanilagize atoigwe nkome vikaheza nimlekele.”"},{"book":"Luka","chapter":"23","verse":"23","text":"Mna wowo wajendeleza kutula lwasu vidala kugamba Yesu aunngwa atungikwe mo msalaba, na mo udumo wo lwasu lwawo niyo wahudwa."},{"book":"Luka","chapter":"23","verse":"24","text":"Ivyo Pilato kamkantila Yesu saviya nendile wakaunga."},{"book":"Luka","chapter":"23","verse":"25","text":"Amvugwila kulaila kwedijeleza yudya waungile, yudya ajeligwe kwedijeleza kwa wavu wa nkumbizi na kukoma wantu, amwinkiza Yesu kwawo wamdamanye ivyo wakunga."},{"book":"Luka","chapter":"23","verse":"26","text":"Umo wakamwigala ko kumtungika mwe sila, wadugana na mntu yumwenga akwitagwa Simoni wa si ya Kilene endaga akalaila kwe kaya zihaguhi. Wamchimalisa, wamkankalisa etwike msalaba wa Yesu, na kumtimila mnyuma."},{"book":"Luka","chapter":"23","verse":"27","text":"Fyo kulu dya wantu dimtimila, mgati mwawo namna wavyele nawakalomboleza na kwila."},{"book":"Luka","chapter":"23","verse":"28","text":"Yesu awahitukila awagamba, “Nyuwe wavyele wa Yelusalemu! Msekuniila miye, mna kweileni nyuwe wenye na wana wenyu."},{"book":"Luka","chapter":"23","verse":"29","text":"Kwaviya mazuwa nayeze aho wantu wakunga walonge, ‘Chinyemi china wadya hewakweleka, wadya hawajezaga kweleka hegu konkeza!’"},{"book":"Luka","chapter":"23","verse":"30","text":"Chipindi icho wantu nawakonge kuyagamba magulu, ‘Chigweleni!’ Na wagulu, ‘Chigubikeni!’"},{"book":"Luka","chapter":"23","verse":"31","text":"Kwaviya uneva wantu wautendela mti mbisi seivyo, naitende zeze kwa mti unyaile?”"},{"book":"Luka","chapter":"23","verse":"32","text":"Kwendaga na wantu watuhu waidi, wendaga weihiye, wegalagwa hamwenga na Yesu ko kutundikwa."},{"book":"Luka","chapter":"23","verse":"33","text":"Weze wabule hantu hakwitangwa, “Gobela dya mtwi”, niyo wamtungika Yesu mo msalaba, na hamwenga na wadya wabanasi waidi, yumwenga ntendelo ya kulume yumwenga kumoso kwakwe."},{"book":"Luka","chapter":"23","verse":"34","text":"Akaheza Yesu agamba, “Walekeile, Tate kwaviya hawamanyize diya wakudamanya.”"},{"book":"Luka","chapter":"23","verse":"35","text":"Wantu nawachimala hadya wakakaula kuno vilongozi wa Wayahudi wakamtila wakagamba, “Ambulaga wantu watuhu, haluse neambule mwenye hegu nuyo Kulisito yudya asagulwe ni Chohile!”"},{"book":"Luka","chapter":"23","verse":"36","text":"Wankondo nawo niyo wamtila, wamwigaila divai igwaduke,"},{"book":"Luka","chapter":"23","verse":"37","text":"na kumgamba, “Kweambule mwenye hegu weye wi seuta ywa Wayahudi!”"},{"book":"Luka","chapter":"23","verse":"38","text":"Ulahi na uwandikwa savino kulanga kwakwe, “Yuno nuyo Seuta ywa Wayahudi.”"},{"book":"Luka","chapter":"23","verse":"39","text":"Yumwenga mwa wadya wabanasi atundikwe mo msalaba amhuluta, akamgamba, “Weye hwi Kulisito? Elo kweambule mwenye ukaheza uchambule naswi!”"},{"book":"Luka","chapter":"23","verse":"40","text":"Mna yudya mnyawe niyo amkwahila, amgamba, “Weye hukumogoha Chohile? Hata hegu waungwa uhokele kanto seiyo."},{"book":"Luka","chapter":"23","verse":"41","text":"Suwe, ivyovili, vyachiwagila, kwaviya chongigwa chinkigwe kanto kwa yadya chidamanye, mna yuno mntu hana icho abalange.”"},{"book":"Luka","chapter":"23","verse":"42","text":"Niyo amgamba Yesu, “Unikumbuke, Yesu, mo Useuta wako!”"},{"book":"Luka","chapter":"23","verse":"43","text":"Yesu niyo amhitula amgamba, “Chindedi dyelo dino nautende hamwenga nami hantu hahoile.”"},{"book":"Luka","chapter":"23","verse":"44","text":"Yendaga saa mtandatu vino no msi, umo zuwa dilekile kulangaza isi, niyo kwatenda na chiza kubula saa chenda."},{"book":"Luka","chapter":"23","verse":"45","text":"Paziya dyendile ditungikwa mwe Nyumba ya Chohile ditatuka vihande vidi."},{"book":"Luka","chapter":"23","verse":"46","text":"Yesu niyo aguta kwa izwi kulu, “Tate! Mwe mikono yako naika muye wangu!” Kalonga vino nakubanika."},{"book":"Luka","chapter":"23","verse":"47","text":"Yudya mnkondo kawona chiya chilaile, niyo amtunya Chohile, akagamba, “Chindedi nani mntu ywedi!”"},{"book":"Luka","chapter":"23","verse":"48","text":"Umo fyo dya wantu nawadugane hadya kukaula yose yalaile, wose niyo wauya kukaya, waketowa mwe vifuwa vyawo kwa chinyulu."},{"book":"Luka","chapter":"23","verse":"49","text":"Wadya wantu woseni wammanyaga Yesu, hamwenga na wadya wavyele wamtimilaga kulaila Galilaya, wachimala kwa hale wakakaula."},{"book":"Luka","chapter":"23","verse":"50","text":"Kwendaga na mntu yumwenga akwitangwa Yusufu, mwelekwa ywa mzi umwenga wa Wayahudi ukwitangwa Alimataya. Endaga mntu ywedi akutunyiswa."},{"book":"Luka","chapter":"23","verse":"51","text":"Nendile akagoja kwiza kwa useuta wa Chohile. Hata hegu endaga yumwenga mwe Chitala Chikulu cha Wayahudi, endaga hevanaga nawo mwe ntendwa yawe."},{"book":"Luka","chapter":"23","verse":"52","text":"Yusufu aitaga kwa Pilato nakulombeza mwili wa Yesu."},{"book":"Luka","chapter":"23","verse":"53","text":"Niyo auseleza umwili hasi, auvisa sanda, nakuwika mwe mbila yadamanyagwa mwe luwe naho hayadamanyaga ndima."},{"book":"Luka","chapter":"23","verse":"54","text":"Dyendaga zuwa dya kuhumula nadyo dihajihi nakukonga."},{"book":"Luka","chapter":"23","verse":"55","text":"Wadya wavyele wezaga na Yesu kulaila Galilaya wamtimila Yusufu nakuwona imbila na ivyo mwili wa Yesu nauhambwe umo."},{"book":"Luka","chapter":"23","verse":"56","text":"Niyo wauya kukaya kudamanya malihamu na mavuta yakupwepweleka wauhake umwili."}]}