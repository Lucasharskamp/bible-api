{"data":[{"book":"Ezechiel","chapter":"1","verse":"1","text":"In het dertigste jaar, op de vijfde van de vierde maand, terwijl ik mij onder de ballingen aan de Kebar-rivier bevond, ging de hemel open en schouwde ik goddelijke visioenen."},{"book":"Ezechiel","chapter":"1","verse":"2","text":"Op de vijfde der maand, het was het vijfde jaar van koning Jojakims verbanning,"},{"book":"Ezechiel","chapter":"1","verse":"3","text":"werd het woord van Jahweh gericht tot Ezekiël, den zoon van den priester Boezi, in het land der Chaldeën aan de Kebar-rivier. Daar raakte de hand van Jahweh mij aan;"},{"book":"Ezechiel","chapter":"1","verse":"4","text":"en toen ik opkeek, zag ik een stormwind uit het noorden opkomen: een dikke wolk met flikkerend vuur; er lag een glans om heen, en midden in het vuur blonk een glanzend metaal."},{"book":"Ezechiel","chapter":"1","verse":"5","text":"Daaruit tekenden zich af de vormen van vier wezens, die er aldus uitzagen: Ze hadden een menselijke gestalte;"},{"book":"Ezechiel","chapter":"1","verse":"6","text":"ieder van hen had vier gezichten en vier vleugels;"},{"book":"Ezechiel","chapter":"1","verse":"7","text":"hun benen waren recht, hun voeten hadden de vorm van een kalfshoef, en blonken als de glans van glimmend koper;"},{"book":"Ezechiel","chapter":"1","verse":"8","text":"en aan hun vier zijden hadden ze mensenhanden onder hun vleugels. De gezichten van het viertal"},{"book":"Ezechiel","chapter":"1","verse":"9","text":"wendden zich niet, als ze zich voortbewogen: ieder ging recht voor zich uit."},{"book":"Ezechiel","chapter":"1","verse":"10","text":"Hun gezichten hadden deze vorm: Een mensengezicht aan de buitenkant, een leeuwenkop aan de rechterzijde van het viertal, een stierenkop aan de linkerzijde van het viertal, en bij alle vier een adelaarskop aan de binnenkant."},{"book":"Ezechiel","chapter":"1","verse":"11","text":"Hun vleugels waren naar boven uitgespreid; ieder had er twee die elkander raakten, en twee die hun lijven bedekten."},{"book":"Ezechiel","chapter":"1","verse":"12","text":"Ieder ging recht voor zich uit: ze gingen waarheen de geest hen dreef, zonder zich bij die beweging te keren."},{"book":"Ezechiel","chapter":"1","verse":"13","text":"Tussen de wezens was iets, dat op brandende kolen vuur, op fakkels leek, en dat tussen de wezens heen en weer schoot. Het vuur blonk, en van het vuur schoot een bliksemstraal uit;"},{"book":"Ezechiel","chapter":"1","verse":"14","text":"en de wezens gingen heen en weer als de bliksem."},{"book":"Ezechiel","chapter":"1","verse":"15","text":"Ik beschouwde de wezens, en zie: naast elk der vier wezens stond er op de grond een wiel."},{"book":"Ezechiel","chapter":"1","verse":"16","text":"De wielen en hun onderdelen blonken als de glans van chrysoliet. Ze hadden alle vier dezelfde vorm, en ze leken zó en waren zó gemaakt, als stond er een wiel in het wiel."},{"book":"Ezechiel","chapter":"1","verse":"17","text":"Als ze zich voortbewogen, konden ze zich naar hun vier zijden bewegen, zonder zich bij die beweging te keren."},{"book":"Ezechiel","chapter":"1","verse":"18","text":"Ik zag toe en bemerkte, dat ze velgen hadden, en dat de velgen bij alle vier aan alle kanten met ogen waren bezet."},{"book":"Ezechiel","chapter":"1","verse":"19","text":"Als de wezens zich voortbewogen, draaiden de wielen met hen mee, en als de wezens zich van de grond verhieven, werden ook de wielen opgelicht;"},{"book":"Ezechiel","chapter":"1","verse":"20","text":"als ze gingen waarheen de geest hen dreef, werden de wielen tegelijk met hen opgelicht; want de geest der wezens beheerste de wielen."},{"book":"Ezechiel","chapter":"1","verse":"21","text":"Wanneer de wezens zich bewogen, dan gingen ook de wielen mee; stonden de wezens stil, dan bleven ook de wielen staan; en als de wezens zich van de grond verhieven, werden ook de wielen tegelijk met hen opgelicht; want de geest der wezens beheerste de wielen."},{"book":"Ezechiel","chapter":"1","verse":"22","text":"Boven de hoofden der wezens was als het ware een gewelf, dat blonk als verblindend kristal, en dat boven hun hoofden was uitgespannen;"},{"book":"Ezechiel","chapter":"1","verse":"23","text":"onder het gewelf waren hun vleugels recht met elkander verbonden, en elk had er nog twee, om hun lijven te bedekken."},{"book":"Ezechiel","chapter":"1","verse":"24","text":"Als ze zich bewogen, hoorde ik het geklapper van hun vleugels als het ruisen van vele wateren, als de stem van den Almachtige, en als het gedreun van een leger; als ze stilstonden, lieten ze hun vleugels neer."},{"book":"Ezechiel","chapter":"1","verse":"25","text":"En er klonk een stem van boven het gewelf, dat op hun hoofden rustte."},{"book":"Ezechiel","chapter":"1","verse":"26","text":"Boven het gewelf, dat op hun hoofden rustte, was iets dat er uitzag als saffiersteen: het had de vorm van een troon. En boven wat op een troon geleek, bevond zich een gestalte, die er uitzag als een mens."},{"book":"Ezechiel","chapter":"1","verse":"27","text":"Boven hetgeen op zijn heupen geleek zag ik het blinken als glanzend metaal, als vuur waar een scherm omheen staat; en onder hetgeen op zijn heupen geleek zag ik iets, dat met vuur overeenkwam. Er hing een glans omheen;"},{"book":"Ezechiel","chapter":"1","verse":"28","text":"en die glans daaromheen geleek op de boog, die op een regendag in de wolken staat. Zo zag ik de gedaante van Jahweh’s heerlijkheid. En toen ik ze zag, viel ik plat ter aarde, en hoorde ik de stem van iemand die sprak."}]}