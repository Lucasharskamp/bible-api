{"data":[{"book":"U-Eksodasi","chapter":"24","verse":"1","text":"Ngakho uThixo wasesithi kuMosi, “Woza kuThixo, wena lo-Aroni, uNadabi lo-Abhihu, kanye labadala bako-Israyeli abangamatshumi ayisikhombisa. Lizakhonza libucwala,"},{"book":"U-Eksodasi","chapter":"24","verse":"2","text":"kodwa uMosi yedwa zwi uzasondela kuThixo; abanye kabafanelanga ukusondela eduze. Kanti-ke abantu kabafanelanga ukuza laye.”"},{"book":"U-Eksodasi","chapter":"24","verse":"3","text":"Kwathi uMosi esebuyele ebantwini wabatshela wonke amazwi kanye lemilayo kaThixo, abantu bakwamukela, bavungama ngalizwi linye bathi, “Konke okutshiwo nguThixo sizakwenza.”"},{"book":"U-Eksodasi","chapter":"24","verse":"4","text":"UMosi waseloba konke uThixo ayekutshilo."},{"book":"U-Eksodasi","chapter":"24","verse":"5","text":"Wasethuma amajaha ako-Israyeli ahamba ayanikela umnikelo wokutshiswa njalo benza imihlatshelo ngenkunzi ezincane njengomnikelo wobudlelwano kuThixo."},{"book":"U-Eksodasi","chapter":"24","verse":"6","text":"UMosi wasethatha ingxenye yegazi walithela emiganwini eyayizingubhe, elinye wachela ngalo phezu kwe-alithari."},{"book":"U-Eksodasi","chapter":"24","verse":"7","text":"Ngakho wathatha iNcwadi yeSivumelwano wayifundela abantu. Bona bavuma besithi, “Sizakwenza konke okutshiwo nguThixo; sizamlalela.”"},{"book":"U-Eksodasi","chapter":"24","verse":"8","text":"Ngemva kwalokho uMosi wathatha igazi wachela ngalo abantu esithi kubo, “Leli ligazi lesivumelwano sikaThixo asenze lani ngokuqondene lawo wonke lamazwi.”"},{"book":"U-Eksodasi","chapter":"24","verse":"9","text":"UMosi lo-Aroni, uNadabi lo-Abhihu kanye labadala bako-Israyeli abangamatshumi ayisikhombisa bakhwela"},{"book":"U-Eksodasi","chapter":"24","verse":"10","text":"bayabona uNkulunkulu ka-Israyeli. Ngaphansi kwezinyawo zakhe kwakungani ngumgwaqo owenziwe ngesafaya, kukhanya njengokukhanya komkhathi uqobo."},{"book":"U-Eksodasi","chapter":"24","verse":"11","text":"Kodwa uNkulunkulu kazange abanine ngesandla sakhe laba bakhokheli bako-Israyeli; sebembonile uNkulunkulu badla banatha."},{"book":"U-Eksodasi","chapter":"24","verse":"12","text":"UThixo wathi kuMosi, “Khwela uze kimi entabeni njalo uhlale lapha, ngizakunika izibhebhedu zamatshe, engilobe kuzo imithetho lemilayo eyiziqondiso zabo.”"},{"book":"U-Eksodasi","chapter":"24","verse":"13","text":"Ngakho uMosi wasuka loJoshuwa umsizi wakhe, uMosi wasekhwela entabeni kaNkulunkulu."},{"book":"U-Eksodasi","chapter":"24","verse":"14","text":"Wathi ebadaleni, “Silindelani khonapha size siphenduke. U-Aroni loHuri bazasala lani, kuzakuthi abaxabanayo babonane labo.”"},{"book":"U-Eksodasi","chapter":"24","verse":"15","text":"Kwathi uMosi esekhwele intaba, yasibekelwa liyezi,"},{"book":"U-Eksodasi","chapter":"24","verse":"16","text":"inkazimulo kaThixo yagcwala entabeni yaseSinayi. Iyezi lembesa intaba okwensuku eziyisithupha kwathi ngosuku lwesikhombisa uThixo wabiza uMosi eseyezini."},{"book":"U-Eksodasi","chapter":"24","verse":"17","text":"Ebantwini bako-Israyeli inkazimulo kaThixo yabonakala injengomlilo otshisa uqothule phezu kwentaba."},{"book":"U-Eksodasi","chapter":"24","verse":"18","text":"Ngakho uMosi wangena eyezini ekhwela intaba. Wahlala khonale entabeni okwensuku ezingamatshumi amane lobusuku obungamatshumi amane."}]}