{"data":[{"book":"عَننَبِ عٍسٍكِيٍلِ","chapter":"15","verse":"1","text":"عَلَتَلَ نَشَ عَ مَسٍن ﭑ بّ، عَ نَشّ؛"},{"book":"عَننَبِ عٍسٍكِيٍلِ","chapter":"15","verse":"2","text":"«عَدَ مَدِ، وّنِ بِلِ قَن قْتْنيِ وُرِ سَلٌنيِ بّ؟"},{"book":"عَننَبِ عٍسٍكِيٍلِ","chapter":"15","verse":"3","text":"وّنِ بِلِ وُرِ رَوَلِمَ عَ شَ قِندِ سٍ فبَكُ سٍ رَ، شَ نَ مُ عَ رَ سٍ فبّتّ نَشَن تِدٍ نَ نَ؟"},{"book":"عَننَبِ عٍسٍكِيٍلِ","chapter":"15","verse":"4","text":"نَ وُرِ مْولِ نَ فَن، كٍلِ عَ شُنيِ مَ هَن عَ سَ دْشْ عَ شْرّ رَ، عَ نْمَ رَوَلِدٍ سٍ ندٍ رَ قَ؟"},{"book":"عَننَبِ عٍسٍكِيٍلِ","chapter":"15","verse":"5","text":"شَ عَ مُ نُ نْمَ رَوَلِدٍ سٍ ندٍ رَ عَ تٌ نُ سِشِ، عَ نَ فَن، تِدٍ يٌ مُ لُمَ عَ مَ سْنْن.»"},{"book":"عَننَبِ عٍسٍكِيٍلِ","chapter":"15","verse":"6","text":"«نَ كُي، وٌ مَرِفِ عَلَتَلَ شَ مَسٍنيِ نَن يَ؛ ﭑ قٍ رَبَمَ نّ دَرِ سَلَمُكَيٍ رَ، عَلْ ﭑ قٍ نَشَن نَبَ نَ وّنِ بِلِ وُرِ رَ ﭑ نَشَن فَنشِ."},{"book":"عَننَبِ عٍسٍكِيٍلِ","chapter":"15","verse":"7","text":"ﭑ تِمَ نّ عٍ كَنكٍ. هَلِ عٍ مِنِ تّ عِ، نَ تّ قَنمَ عٍ دٌندٍ. ﭑ نَ تِ عٍ كَنكٍ مَ، وٌ عَ كٌلٌنمَ نّ عَ ﭑ تَن نَن نَ عَلَتَلَ رَ."},{"book":"عَننَبِ عٍسٍكِيٍلِ","chapter":"15","verse":"8","text":"ﭑ عٍ شَ بْشِ شُن نَكَنَمَ نّ، بَرِ مَ عٍ بَرَ ﭑ يَنقَ. عَلَتَلَ شُي نَن نَ كِ.»"}]}