{"data":[{"book":"Ruʼuya ta Yohanna","chapter":"2","verse":"1","text":"“Zuwa ga mala’ikan ikkilisiya a Afisa, ka rubuta,"},{"book":"Ruʼuya ta Yohanna","chapter":"2","verse":"2","text":"Na san ayyukanka, faman aikinka da daurewarka. Na san cewa ba ka iya haƙuri da mugayen mutane, ka gwada waɗanda suke cewa su manzanni ne, alhali kuwa ba haka ba ne, ka kuwa tarar cewa su na ƙarya ne."},{"book":"Ruʼuya ta Yohanna","chapter":"2","verse":"3","text":"Kai kam ka daure ka kuma jimre da wahala saboda sunana, ba ka kuwa gaji ba."},{"book":"Ruʼuya ta Yohanna","chapter":"2","verse":"4","text":"Duk da haka ina riƙe da wannan game da kai. Ka watsar da ƙaunarka ta farko."},{"book":"Ruʼuya ta Yohanna","chapter":"2","verse":"5","text":"Ka tuna da matsayinka a dā kafin ka fāɗi! Ka tuba ka kuma yi ayyukan da ka yi da fari. In ba ka tuba ba, zan zo wajenka in ɗauke wurin ajiye fitilanka daga inda yake."},{"book":"Ruʼuya ta Yohanna","chapter":"2","verse":"6","text":"Sai dai kana da wannan abu mai kyau. Ka ƙi ayyukan Nikolaitawa da ni ma nake ƙi."},{"book":"Ruʼuya ta Yohanna","chapter":"2","verse":"7","text":"Duk mai kunnen ji, yă ji abin da Ruhu yake faɗa wa ikkilisiyoyi. Duk wanda ya ci nasara, zan ba shi ikon ci daga itacen rai, da yake cikin aljannar Allah."},{"book":"Ruʼuya ta Yohanna","chapter":"2","verse":"8","text":"“Zuwa ga mala’ikan ikkilisiya a Simirna, ka rubuta,"},{"book":"Ruʼuya ta Yohanna","chapter":"2","verse":"9","text":"Na san wahalarka da kuma talaucinka, duk da haka kai mai arziki ne! Na san ɓata suna da waɗannan suke yi maka waɗannan da suke cewa su Yahudawa ne alhali kuwa ba haka ba ne, su dai majami’ar Shaiɗan ne."},{"book":"Ruʼuya ta Yohanna","chapter":"2","verse":"10","text":"Kada ka ji tsoron wahalar da kake gab da sha. Ina gaya maka, Iblis zai sa waɗansunku a kurkuku don yă gwada ku. Za ku sha tsanani na kwana goma. Ka yi aminci ko da za a kashe ka, ni kuwa zan ba ka rawanin rai."},{"book":"Ruʼuya ta Yohanna","chapter":"2","verse":"11","text":"Duk mai kunnen ji, yă ji abin da Ruhu yake faɗa wa ikkilisiyoyi. Duk wanda ya ci nasara mutuwa ta biyu ba za tă cuce shi ba ko kaɗan."},{"book":"Ruʼuya ta Yohanna","chapter":"2","verse":"12","text":"“Zuwa ga mala’ikan ikkilisiya a Fergamum, ka rubuta,"},{"book":"Ruʼuya ta Yohanna","chapter":"2","verse":"13","text":"Na san inda kake da zama, inda Shaiɗan yana da gadon sarautarsa. Duk da haka ka riƙe sunana da gaske. Ba ka yi mūsun bangaskiyarka gare ni ba, har ma a kwanakin Antifas, amintaccen mashaidina, wanda aka kashe a birninku, inda Shaiɗan yake zama."},{"book":"Ruʼuya ta Yohanna","chapter":"2","verse":"14","text":"Duk da haka, ina da abubuwa kima game da kai. Kana da mutane a can waɗanda suke riƙe da koyarwar Bala’am, wanda ya koya wa Balak yă ja hankalin Isra’ilawa su yi zunubi ta wurin cin abincin da aka miƙa wa gumaka hadaya, su kuma yi fasikanci."},{"book":"Ruʼuya ta Yohanna","chapter":"2","verse":"15","text":"Haka ma kana da waɗanda suke riƙe da koyarwar Nikolaitawa."},{"book":"Ruʼuya ta Yohanna","chapter":"2","verse":"16","text":"Saboda haka ka tuba! In ba haka ba, zan zo wajenka ba da daɗewa ba in yaƙe su da takobin bakina."},{"book":"Ruʼuya ta Yohanna","chapter":"2","verse":"17","text":"Duk mai kunnen ji, yă ji abin da Ruhu yake faɗa wa ikkilisiyoyi. Duk wanda ya ci nasara zan ba shi kaɗan daga cikin ɓoyayyiyar Manna. Zan kuma ba shi farin dutse tare da sabon suna a rubuce a bisansa, sananne kawai ga mai karɓan dutsen."},{"book":"Ruʼuya ta Yohanna","chapter":"2","verse":"18","text":"“Zuwa ga mala’ikan ikkilisiya a Tiyatira, ka rubuta,"},{"book":"Ruʼuya ta Yohanna","chapter":"2","verse":"19","text":"Na san ayyukanka, ƙaunarka da bangaskiyarka, hidimarka da daurewarka, kuma cewa kana yin abubuwa a yanzu fiye da abin da ka yi da farko."},{"book":"Ruʼuya ta Yohanna","chapter":"2","verse":"20","text":"Duk da haka, ina da wannan game da kai. Kana haƙuri da matan nan Yezebel, wadda take kira kanta annabiya. Ta wurin koyarwarta tana ɓad da bayina ga yin fasikanci suka kuma ci abincin da aka miƙa wa gumaka."},{"book":"Ruʼuya ta Yohanna","chapter":"2","verse":"21","text":"Na ba ta lokaci tă tuba daga fasikancinta, amma ba ta da niyya."},{"book":"Ruʼuya ta Yohanna","chapter":"2","verse":"22","text":"Don haka zan jefa ta a kan gadon wahala, zan kuma sa waɗanda suke zina da ita, su sha azaba ƙwarai, sai dai in sun tuba daga hanyoyinta."},{"book":"Ruʼuya ta Yohanna","chapter":"2","verse":"23","text":"Zan kashe ’ya’yanta. Sa’an nan dukan ikkilisiyoyi za su san cewa ni ne mai bincika zukata da tunani, zan kuwa sāka wa kowannenku gwargwadon ayyukansa."},{"book":"Ruʼuya ta Yohanna","chapter":"2","verse":"24","text":"Yanzu, ina ce wa sauranku da kuke a Tiyatira, ku da ba ku riƙe da koyarwarta ba kuma ba ku koyi abin da suke kira zurfafan asiran Shaiɗan, ‘Ba zan ƙara muku wani nauyi ba."},{"book":"Ruʼuya ta Yohanna","chapter":"2","verse":"25","text":"Sai dai ku riƙe abin da kuke da shi har sai na zo.’"},{"book":"Ruʼuya ta Yohanna","chapter":"2","verse":"26","text":"Gare shi wanda ya ci nasara ya kuma aikata nufina har ƙarshe, zan ba shi iko a kan al’ummai."},{"book":"Ruʼuya ta Yohanna","chapter":"2","verse":"27","text":"‘Zai yi mulki a kansu da sandar sarauta ta ƙarfe, zai farfashe su, kamar tukwanen yumɓu’2.27 Zab 2.9 kamar yadda na karɓi iko daga Ubana."},{"book":"Ruʼuya ta Yohanna","chapter":"2","verse":"28","text":"Zan kuma ba shi tauraron asubahi."},{"book":"Ruʼuya ta Yohanna","chapter":"2","verse":"29","text":"Duk mai kunnen ji, yă ji abin da Ruhu yake faɗa wa ikkilisiyoyi."}]}