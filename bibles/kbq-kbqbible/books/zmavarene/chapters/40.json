{"data":[{"book":"Zmavarene","chapter":"40","verse":"1","text":"Ra Anumzamo'a amanage huno Mosesena asmi'ne,"},{"book":"Zmavarene","chapter":"40","verse":"2","text":"Nagranema atruma hanaza seli mono nona, kasefa kafumofo ese ikamofona ese zage knare azeri otiho."},{"book":"Zmavarene","chapter":"40","verse":"3","text":"Huhagerafi huvempa kasege vogisia anampinka nentetma, tavravenuti hunargintenkeno agu'afi meno."},{"book":"Zmavarene","chapter":"40","verse":"4","text":"Anampinka ita erinka ome nentenka, ana itare'ma ante zantamina erinka ome antese nehunka, tavi'ma rekru hunte zota erinka ome nentenka, ana zotarera tavitamima rekru hunte'a retro huntetere huo."},{"book":"Zmavarene","chapter":"40","verse":"5","text":"Hanki mnanentake zama kre mnavu golire ita Anumzane hagerafi kasege ante vokisimofo avuga'a nentetma, ana seli mono nomofo kahantera tavravea renteho."},{"book":"Zmavarene","chapter":"40","verse":"6","text":"Anumzane atruhu seli mono nomofo avuga kahantera, kresramna vu ita nentenka,"},{"book":"Zmavarene","chapter":"40","verse":"7","text":"bronsireti'ma ra tifre zuompa tro'ma hu'nazana, Anumzane atruhu seli mono nomofone, Kresramanama vu itamofo amu'nompi nentenka tina ana zuompafina taginto."},{"book":"Zmavarene","chapter":"40","verse":"8","text":"Hagi anante ana seli mono nomofo megi'a kumara tavrave kegina huganeginka, ana megi'a kumamofo kahantera tavravea hantinto."},{"book":"Zmavarene","chapter":"40","verse":"9","text":"Ana hutenka, tagino frenteno Anumzamofo zanema huno huhamprinte masave erinka ana seli mono none, ana seli mono nomofo agu'afima me'nea maka zantamina ana masavea taginka frenezmantenka, Anumzamofo zantamine hunka huhamprinezmantenka zamazeri ruotage huge'za ana seli mono none, ana seli mono nompima me'nea maka zantmimo'za me ruotage hu'za megahaze."},{"book":"Zmavarene","chapter":"40","verse":"10","text":"Anazanke hunka Kresramanama vu itane ana itare'ma eri'zama eri zantaminena ana masave taginka frenezmantenka, Anumzamofo zantamine hunka huhamprizmantenka zamazeri ruotage hugeno, ana itamo'a me ruotage huno meno."},{"book":"Zmavarene","chapter":"40","verse":"11","text":"Anazanke hunka tifre ra zuompane aga'anena ana masaveretike taginka freneznantenka, Anumzamofo zane hunka huhamprintegeno meno."},{"book":"Zmavarene","chapter":"40","verse":"12","text":"Hagi anante Aronine, ne' mofavrermima'anena zmavrenka Anumzane atru hu seli mono nomofo kahante tina frezmanto."},{"book":"Zmavarene","chapter":"40","verse":"13","text":"Anante Aronina ruotage hu'nea pristi kukena eri hankrentenka, huhamprinte masave taginka frenentenka, Anumzamofo nere hunka huhamprintenka azeri ruotage hugeno mani ruotage huno mani'neno, Nagri pristi eri'zana erigahie."},{"book":"Zmavarene","chapter":"40","verse":"14","text":"E'ina nehunka Aronina ne' mofavrermima'a zmavrenka agu'afi avate antani kukena eri hankre zmanto."},{"book":"Zmavarene","chapter":"40","verse":"15","text":"Nezmafama hunte'nana kna hunka ana masave taginka frezmantenka, huhampri zmantege'za Nagri pristi eri'zana eriho. E'i ana zama hanana zamo'a henkama ana nagapinti fore hunante anante hu'za vanaza vahe'mo'za pristi eri'za, eri'za vugahaze."},{"book":"Zmavarene","chapter":"40","verse":"16","text":"Hagi Mosese'a Anumzamo'ma huoma huno'ma hunte'nea kante anteno, ana maka eri'zana eri'ne."},{"book":"Zmavarene","chapter":"40","verse":"17","text":"Hagi namba 2 kafumofona, ese ikamofo ese zage knare Anumzamofo seli mono nona azeri oti'za ki'naze."},{"book":"Zmavarene","chapter":"40","verse":"18","text":"Mosese'a ana seli mono noma azeri oti'nea regri zafarmimofo tra'zmia anteteno, retrure zafaramina regrinteteno, nomofo asoparegama rugekahu zafaramina erirusi hunteteno, no zaferina'a azeri retrurene."},{"book":"Zmavarene","chapter":"40","verse":"19","text":"Hagi Mosesi'a Ra Anumzamo'ma huoma huno hunte'nea kante anteno, seria eri atareno seli mono nona refiteteno, ana agofetura mago anteno refite'ne."},{"book":"Zmavarene","chapter":"40","verse":"20","text":"Hagi anante Mosese'a 10ni'a kasegema me'nea havererena erino Anumzane huhagerafi vogisimofo agu'afi anteteno, ana vogisima erisga huno vu azota zafararena ana vogisire me'nea riniramimpi vazinteteno, ana vogisimofo avaza'a asunku zamofo trarema nehaza avaza'a erino ana vogisia runkanire'ne."},{"book":"Zmavarene","chapter":"40","verse":"21","text":"Ana huteno Ra Anumzamo'ma huo huno'ma hunte'nea kante anteno Mosese'a vogisia erino ana seli mono nompinka ome nenteno, hunaragi tavrave hantintegeno ana vogisia azeri agu'a ate'ne."},{"book":"Zmavarene","chapter":"40","verse":"22","text":"Ra Anumzane atruhu seli mono nompima ana hunaragi tavravemofo megi'a noti kaziga ita erino ome nenteno,"},{"book":"Zmavarene","chapter":"40","verse":"23","text":"Ra Anumzamo'ma huo huno'ma hunte'nea kante anteno Mosese'a Ra Anumzamofo avure'ma ante bretia ana itare ome ante'ne."},{"book":"Zmavarene","chapter":"40","verse":"24","text":"Anante seli mono nompima bretima ante itamofo kantu sauti kaziga, tavi'ma rekru hunte zota erino ome nenteno,"},{"book":"Zmavarene","chapter":"40","verse":"25","text":"Ra Anumzamo'ma huo huno'ma hunte'nea kante anteno, Mosese'a tavi'ma rekru hunte zotama ra Anumzamofo avure me'nere tavitamina rekru hunte'ne."},{"book":"Zmavarene","chapter":"40","verse":"26","text":"Ra Anumzane atruhu' seli mono nompinka hunaragi tavravemofo avuga golireti'ma tro hu'nea ita erino ome anteteno."},{"book":"Zmavarene","chapter":"40","verse":"27","text":"Ra Anumzamo'ma huo huno'ma hunte'nea kante anteno Mosese'a, ana itarera mnanentake zana kre mana vu'ne."},{"book":"Zmavarene","chapter":"40","verse":"28","text":"Anante ana seli mono nomofo kahantera tavravea rente'ne."},{"book":"Zmavarene","chapter":"40","verse":"29","text":"Ana huteno kre fnanehu ofama kre ita Ra Anumzane atruhu seli mono nomofo kahante anteno ana itare Ra Anumzamo'ma huo huno'ma hunte'nea kante anteno Mosese'a kre fanene hu ofane witi ofanena hu'ne."},{"book":"Zmavarene","chapter":"40","verse":"30","text":"Anante tifre ra zuompa Ra Anumzane atruhu seli mono none kresramnama vu' itamofo amu'noznifi nenteno anampina tima fre'zana taginte'ne."},{"book":"Zmavarene","chapter":"40","verse":"31","text":"Ana hutege'za Mosese ene Aroni ene Aroni ne' mofavrermima'anena ana timpi zmazane zmaganena sese hu'naze."},{"book":"Zmavarene","chapter":"40","verse":"32","text":"Ra Anumzane atruhu seli mono nompima ufrege Kresramana vu itare'ma vu tavao hunaku'ma hanu'za, Ra Anumzamo'ma huo huno'ma Mosesema hunte'nea kante ante'za zamagra ana timpi tina fregahaze."},{"book":"Zmavarene","chapter":"40","verse":"33","text":"Anante Mosese'a ana seli mono nomofo kuma kegina tavravea hantintegagi vagareteno ana kuma'mofo kahante tavravea hantinte'ne. E'inahu kna huno ana maka eri'zana eri vagare'ne."},{"book":"Zmavarene","chapter":"40","verse":"34","text":"Ana hutegeno hampomo ana atruhu seli mono nona eme refitegeno, Ra Anumzamofo hanavenentake msaa'amo'a ana seli mono nona eme avite'ne."},{"book":"Zmavarene","chapter":"40","verse":"35","text":"E'ina higeno Mosese'a ana seli mono nompina uofregeno, Anumzamofo hanavenentake masa'amo'a avite'ne."},{"book":"Zmavarene","chapter":"40","verse":"36","text":"Israeli vahe'mo'za negageno seli mono noma eme refite'nea hampomo'ma atreno marerige'za ana seli mono nona tagana vazi'za renamagi'za e'neri'za, ana hampomo'ma virega avariri'za vutere hu'naze."},{"book":"Zmavarene","chapter":"40","verse":"37","text":"Hianagi ana hampomo seli mono noma refiteteno'ma mege'za, Israeli vahe'mo'za anama mani'naza kumara atre'za ovu mani'nazageno, ana hampomo'ma vige'za avariri'za vu'naze."},{"book":"Zmavarene","chapter":"40","verse":"38","text":"Ra Anumzamofo hampomo'a msarera seli mono nona refiteno me'negeno, hanima higeno'a, ana hampomo'a tevenefa higeno, ana maka Israeli vahe'mo'za ke'naze. Israeli vahe'mo'zama ana mika kama vazafina e'i ana hu'za fore huno vu'ne."}]}