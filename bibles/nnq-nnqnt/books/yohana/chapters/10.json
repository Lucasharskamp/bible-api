{"data":[{"book":"Yohana","chapter":"10","verse":"1","text":"Yesu ngalenga, “Nannenge kweli, jwajoti jola jwangajingila mukitundu cha mambelele kwa kukupetela panniango, nambu kupekenyela na kujingila kwa ndela jenge, jwenio nga nnyibi na mpoki."},{"book":"Yohana","chapter":"10","verse":"2","text":"Nambu mundu ojwajingila kukupetela paniango, jwenio nga nchungi jwa mambelele."},{"book":"Yohana","chapter":"10","verse":"3","text":"Nnendei jwa niango gwa kitundu kunnyogolela nchungi, na mambelele kujoa lilobe lyakwe, na benia kagakema mambelele gabe kila limwe kwa liina lyakwe, na kugalongolea panja."},{"book":"Yohana","chapter":"10","verse":"4","text":"Anda agapiite panja, na genia mambelele kunkengama, mana gamaanyi lilobe lyabe."},{"book":"Yohana","chapter":"10","verse":"5","text":"Mambelele genia gaotwije kunkengama nng'eni, ila gapakuntila kwa magambu galimanyije lilobe lyabe.”"},{"book":"Yohana","chapter":"10","verse":"6","text":"Yesu ngabalengelanga kulandanikia kweno, nambu benia bamanyije echapala kalengelanga."},{"book":"Yohana","chapter":"10","verse":"7","text":"Bai Yesu ngalenga kabele, “Nannenge kweli, ne nga nniango gwa mambelele."},{"book":"Yohana","chapter":"10","verse":"8","text":"Bange bala boa abaike nnongi jango nga akajibi na akapoki, nabenia mambelele gapenikije."},{"book":"Yohana","chapter":"10","verse":"9","text":"Ne nga nniango. Ojwajingi kwa kupete kwango ne maikomboligwa. Maijingila na kupita, nu kupata lulela."},{"book":"Yohana","chapter":"10","verse":"10","text":"Nnyibi kuika kwa magambu ga kujiba, ukoma na kualabiya. Ne inkila mpate kube na bwomi, bwomi gwa machoba goa pangapela."},{"book":"Yohana","chapter":"10","verse":"11","text":"“Nenga nanchungi jwa mbone. Nchungi jwambone kuboya bwomi gwakwe magambu ga mambelele gakwe."},{"book":"Yohana","chapter":"10","verse":"12","text":"Mundu jwa kibalua jwombe nchungije, na wala mambelele mali gakweje, apalola limei lyakaika, kagaleka mambelele nukutila, kubokapenia limei kagapukila na mambelele kupwilikana."},{"book":"Yohana","chapter":"10","verse":"13","text":"Jweno kugajalije mambelele kwa magambu jweno nga mundu jwa nchaala tu."},{"book":"Yohana","chapter":"10","verse":"14","text":"Nenga nachungi bambone. Nagamanyi mambelele gango, na genia gamanyi ne,"},{"book":"Yohana","chapter":"10","verse":"15","text":"anda nyenie Awawa apabamanyi ne, nane apanamanyi Awawa. Nenga nuboya bwomi gwango kwa magambu ga mambelele."},{"book":"Yohana","chapter":"10","verse":"16","text":"Kabele ngweti mambelele gange gangabe mukitundu chenje. Mbaligwe kagaleta nagenia, nagenia magalijoa lilobe lyango, na mapaba na kipenga chimwe na nchungi jumwe."},{"book":"Yohana","chapter":"10","verse":"17","text":"“Awawa bambaile ne mana nuboya bwomi gwango mbate kuupokela kabele."},{"book":"Yohana","chapter":"10","verse":"18","text":"Abije mundu ojwa amboka bwomi gwango. Ne nuboya kwa iyali yango namwene. Ngweti kinala chu kuboya ni kinala chu kutola kabele. Nyene ngipibi Awawa apabaamuliche ndende.”"},{"book":"Yohana","chapter":"10","verse":"19","text":"Ngukube kabe kupwilikana kati ja Akayahudi kwa magambu ga malobe genia."},{"book":"Yohana","chapter":"10","verse":"20","text":"Ajingi ngabalenga, “Akweti nchepela, kabe nga machonjo! Ga nike kumpenikia?”"},{"book":"Yohana","chapter":"10","verse":"21","text":"Bange ngabalenga, “Ganga malobe ga junanchepelaje. Bo, nchepela kuotola kagaeku mio ga bangalola?”"},{"book":"Yohana","chapter":"10","verse":"22","text":"Kweno Kuyelusalemu kukiba na chikukuu jukubeka chwapi nyumba ja Nnoongo. Mangobu gena gakiba ga malili."},{"book":"Yohana","chapter":"10","verse":"23","text":"Jwombe Yesu ngabe akajenda munyumba ja Nnoongo panchana gwa Solomoni."},{"book":"Yohana","chapter":"10","verse":"24","text":"Bai Akayahudi ngabantindila, ngabankonya, “Mpakutuleka nambwele mpaka lii? Anda mwe nga Kilisto, bai, mutulengele kipola.”"},{"book":"Yohana","chapter":"10","verse":"25","text":"Yesu ngabajanga, “Nannengelinge, nambu kuaminije. Maengo aga nagatenda ne kwa liina lya Awawa bango gatenda kunjalakicha."},{"book":"Yohana","chapter":"10","verse":"26","text":"Nambu mangweto kuaminije magambu mangweto mambelele ganguje."},{"book":"Yohana","chapter":"10","verse":"27","text":"Mambelele gango kulijoa lilobe lyango. Nenga nagamanyi, nagena kungengama."},{"book":"Yohana","chapter":"10","verse":"28","text":"Nenga nampeganga bwomi gwa machoba goa pangapela, na benia baobangaje machoba goa, wala abije mundu ojwa pakugaotola kagaboya mukuboko jango."},{"book":"Yohana","chapter":"10","verse":"29","text":"Awawa bango bombe ngaba mbila gena nga kolongwa kuliko boa, wala abije ojwapakuotola kagaboya mukuboko jabe Awawa."},{"book":"Yohana","chapter":"10","verse":"30","text":"Nenga na Awawa, tubi jumwe.”"},{"book":"Yohana","chapter":"10","verse":"31","text":"Bai Akayahudi ngabatolanga maganga kabele ili bamputange."},{"book":"Yohana","chapter":"10","verse":"32","text":"Yesu ngabalengela, “Nannangilinge maengo majingi kuboka kwa Awawa. Nga gako kati ja ganga agantenda umbutange maganga?”"},{"book":"Yohana","chapter":"10","verse":"33","text":"Akayahudi ngabannyanga, “Kwamaengo gambone tumputaje maganga, ila magambu gukuntukana Nnoongo! Maana mikitenda mwe ma Nnoongo kongo mwe mamundu tu.”"},{"book":"Yohana","chapter":"10","verse":"34","text":"Yesu ngajanga, “Bo, iandikigweje Mumalagilo ginu, Nnoongo ngalenga, ‘Mangweto nga milongo?’"},{"book":"Yohana","chapter":"10","verse":"35","text":"Nnoongo ngajikema milongo baba abapatite malagilo gakwe, natwe tumanyi Majandiko Machwapi galenga ukweli machoba goa.”"},{"book":"Yohana","chapter":"10","verse":"36","text":"Yesu ngajendekea kulongela, “Awawa banyegwiye nu kunduma kudunia, kwa nike nnenga ndenda kutukana magambu nengite, ‘Nenga nga Mwana jwa Nnoongo?’"},{"book":"Yohana","chapter":"10","verse":"37","text":"Anda mbi ukamulaje maengo ga Awawa bango, makaaminije."},{"book":"Yohana","chapter":"10","verse":"38","text":"Nambu andambi kamula, ata ikabi nhwaminingije, makabi kuamini oti maengo gena, mmanyange kutenda, Awawa bango babi nkatijango, nanenga mbi nkatijabe.”"},{"book":"Yohana","chapter":"10","verse":"39","text":"Ngabajiganga kabele kumpukila Yesu, nambu ngapokonyoka mumaboko gabe."},{"book":"Yohana","chapter":"10","verse":"40","text":"Yesu ngajabu kabele kwie ja lukemba Yolidani, paali apakiba Yohana akabatiza, ngatama kweno."},{"book":"Yohana","chapter":"10","verse":"41","text":"Bandu ajingi ngabannyendelela ngabalenga, “Yohana alaiteje iingi yi ikobo yayoa. Nambu gena goa Yohana agalenga gena magambu ga mundu jwenio ga kweli.”"},{"book":"Yohana","chapter":"10","verse":"42","text":"Paali penia bandu ajingi ngabanhwamini."}]}