{"data":[{"book":"Maatewos","chapter":"7","verse":"1","text":"“Akka isinitti hin muramneef namoota kaanitti hin murinaa."},{"book":"Maatewos","chapter":"7","verse":"2","text":"Murtiidhuma isin namatti murtaniin isinitti muramaatii; safartuu ittiin safartaniinis isiniif safarama."},{"book":"Maatewos","chapter":"7","verse":"3","text":"“Ati maaliif jirma ija kee keessa jiru arguu dhiiftee huuba ija obboleessa keetii keessa jiru ilaalta?"},{"book":"Maatewos","chapter":"7","verse":"4","text":"Ati utuu jirmi ija kee keessa jiruu akkamitti obboleessa keetiin, ‘Kottu mee ani huuba ija kee keessa jiru siif nan baasa’ jechuu dandeessa?"},{"book":"Maatewos","chapter":"7","verse":"5","text":"Fakkeessituu nana; duraan dursiitii jirma ija kee keessa jiru baafadhu; ergasiis huuba ija obboleessa keetii keessa jiru baasuudhaaf sirriitti argita."},{"book":"Maatewos","chapter":"7","verse":"6","text":"“Waan qulqulluu sarootaaf hin kenninaa; lula keessanis booyyee dura hin buusinaa. Yoo kana gootan isaan miilla isaaniitiin dhidhiitu; gara galanis isin cicciru."},{"book":"Maatewos","chapter":"7","verse":"7","text":"“Kadhadhaa, isiniif ni kennamaa; barbaadaa, ni argattuu; rurrukutaa, balballi isiniif ni banamaa."},{"book":"Maatewos","chapter":"7","verse":"8","text":"Namni kadhatu hundi ni argataatii; namni barbaadu ni argata; nama rurrukutuufis balballi ni banama."},{"book":"Maatewos","chapter":"7","verse":"9","text":"“Isin keessaa namni yoo ilmi isaa buddeena isa kadhate, dhagaa kennuuf eenyu?"},{"book":"Maatewos","chapter":"7","verse":"10","text":"Yookaan yoo inni qurxummii isa kadhate, bofa kennuuf eenyu?"},{"book":"Maatewos","chapter":"7","verse":"11","text":"Erga isin warri hamoon iyyuu kennaa gaarii ijoollee keessaniif kennuu beektanii, abbaan keessan inni samii irraa immoo hammam caalchisee warra isa kadhataniif kennaa gaarii haa kennuu ree!"},{"book":"Maatewos","chapter":"7","verse":"12","text":"Kanaafuu waan akka namoonni isiniif godhan barbaaddan hundumaa isinis akkasuma isaaniif godhaa; Seerris Raajonnis kanumaatii."},{"book":"Maatewos","chapter":"7","verse":"13","text":"“Karra dhiphaadhaan seenaa. Karaan badiisatti geessu balʼaadhaatii; karri isaas balʼaa dha; namoonni ittiin seenanis baayʼee dha."},{"book":"Maatewos","chapter":"7","verse":"14","text":"Garuu karri isaa dhiphaa dha; karaan jireenyatti nama geessu qalʼaa dha; warri isa argatanis muraasa."},{"book":"Maatewos","chapter":"7","verse":"15","text":"“Raajota sobaa warra kalʼee hoolaa uffatanii gara keessan dhufan, kanneen keessi isaanii garuu yeeyyii akka malee beelaʼee waa cicciratu taʼe irraa of eeggadhaa."},{"book":"Maatewos","chapter":"7","verse":"16","text":"Isin ija isaaniitiin isaan beektu. Namoonni qoraattii irraa wayinii yookaan sokorruu irraa harbuu ni ciruu?"},{"book":"Maatewos","chapter":"7","verse":"17","text":"Akkasumas mukni gaariin hundumtuu ija gaarii naqata; mukni gadheen immoo ija gadhee naqata."},{"book":"Maatewos","chapter":"7","verse":"18","text":"Mukni gaariin ija gadhee naqachuu hin dandaʼu; mukni gadheenis ija gaarii naqachuu hin dandaʼu."},{"book":"Maatewos","chapter":"7","verse":"19","text":"Mukni ija gaarii hin naqanne hundi muramee ibiddatti naqama."},{"book":"Maatewos","chapter":"7","verse":"20","text":"Kanaaf isin ija isaaniitiin isaan beektu."},{"book":"Maatewos","chapter":"7","verse":"21","text":"“Nama fedhii Abbaa koo isa samii irraa raawwatu malee namni, ‘Yaa Gooftaa, yaa Gooftaa’ naan jedhu hundi mootummaa samiitti hin galu."},{"book":"Maatewos","chapter":"7","verse":"22","text":"Guyyaa sana namoonni hedduun, ‘Yaa Gooftaa, yaa Gooftaa, nu maqaa keetiin raajii dubbanneerra mitii? Maqaa keetiin hafuurota hamoo baafneerra mitii? Maqaa keetiin dinqii hedduu hojjenneerra mitii?’ naan jedhu."},{"book":"Maatewos","chapter":"7","verse":"23","text":"Ani immoo, ‘Narraa fagaadhaa! Isin warra hammina hojjettan, ani gonkumaa isin hin beekne’ jedhee ifaan ifatti isaanitti nan hima."},{"book":"Maatewos","chapter":"7","verse":"24","text":"“Kanaafuu namni dubbii koo kana dhagaʼee hojiidhaan argisiisu hundi, nama ogeessa mana isaa kattaa irratti ijaarrate fakkaata."},{"book":"Maatewos","chapter":"7","verse":"25","text":"Bokkaan roobee, lolaan lolaʼee, bubbeenis bubbisee mana sana dhaʼe; manichi garuu waan kattaa irratti hundeeffameef hin jigne."},{"book":"Maatewos","chapter":"7","verse":"26","text":"Namni dubbii koo kana dhagaʼee hojiidhaan hin argisiifne hundi garuu nama gowwaa mana isaa cirracha irratti ijaarrate fakkaata."},{"book":"Maatewos","chapter":"7","verse":"27","text":"Bokkaan roobee, lolaan lolaʼee, bubbeenis bubbisee manicha dhaʼe; manni sunis ni jige; jiguun isaas akka malee hamaa ture.”"},{"book":"Maatewos","chapter":"7","verse":"28","text":"Yommuu Yesuus dubbii kana dubbatee raawwatetti namoonni barsiisa isaa ni dinqisiifatan;"},{"book":"Maatewos","chapter":"7","verse":"29","text":"inni akka barsiistota seeraatti utuu hin taʼin, akka nama taayitaa qabu tokkootti isaan barsiisa tureetii."}]}