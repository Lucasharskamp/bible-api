{"data":[{"book":"הבשורה על-פי לוקס","chapter":"20","verse":"1","text":"באחד מאותם ימים, כשלימד ישוע את העם בבית־המקדש וסיפר לו את בשורת ה׳, ניגשו אליו הכוהנים, הסופרים והזקנים ושאלו:"},{"book":"הבשורה על-פי לוקס","chapter":"20","verse":"2","text":"”באיזו רשות אתה עושה את כל הדברים האלה?“"},{"book":"הבשורה על-פי לוקס","chapter":"20","verse":"3","text":"”אענה לשאלתכם בתנאי שתענו לשאלתי“, השיב להם ישוע."},{"book":"הבשורה על-פי לוקס","chapter":"20","verse":"4","text":"”האם יוחנן המטביל נשלח על־ידי אלוהים או על־ידי בני־אדם?“"},{"book":"הבשורה על-פי לוקס","chapter":"20","verse":"5","text":"הם התייעצו ביניהם: ”אם נגיד שאלוהים שלח את יוחנן, ישוע ישאל אותנו מדוע לא האמנו בו."},{"book":"הבשורה על-פי לוקס","chapter":"20","verse":"6","text":"אבל אם נגיד שאלוהים לא שלח את יוחנן, העם יתנפל עלינו, כי כולם מאמינים שיוחנן היה נביא מאת אלוהים.“"},{"book":"הבשורה על-פי לוקס","chapter":"20","verse":"7","text":"לבסוף השיבו שאינם יודעים את התשובה."},{"book":"הבשורה על-פי לוקס","chapter":"20","verse":"8","text":"”אם כן, גם אני לא אשיב לשאלתכם“, אמר ישוע."},{"book":"הבשורה על-פי לוקס","chapter":"20","verse":"9","text":"ישוע פנה אל העם וסיפר להם את המשל הבא: ”איש אחד נטע כרם ענבים, השכיר אותו לכורמים זרים ונסע לארץ רחוקה לכמה שנים."},{"book":"הבשורה על-פי לוקס","chapter":"20","verse":"10","text":"בהגיע מועד הבציר שלח בעל הכרם אחד מאנשיו לאסוף את חלקו ביבול הענבים. אבל הכורמים הכו את השליח ושלחו אותו חזרה לאדוניו בידיים ריקות."},{"book":"הבשורה על-פי לוקס","chapter":"20","verse":"11","text":"בעל הכרם שלח שליח אחר, אולם גורלו היה כגורל קודמו; הכורמים הכו אותו, קיללו אותו ושלחוהו בידיים ריקות."},{"book":"הבשורה על-פי לוקס","chapter":"20","verse":"12","text":"בעל הכרם שלח אדם שלישי, אבל גם אותו הם פצעו וגירשו משם."},{"book":"הבשורה על-פי לוקס","chapter":"20","verse":"13","text":"” ’מה אעשה?‘ שאל את עצמו בעל הכרם. ’אולי אם אשלח את בני האהוב הם יפחדו מפניו ויכבדו אותו‘."},{"book":"הבשורה על-פי לוקס","chapter":"20","verse":"14","text":"אולם כשראו הכורמים את הבן אמרו: ’יש לנו כאן הזדמנות: הבן הזה יירש את הכרם לאחר מות אביו, אולם אם נהרוג אותו נזכה אנחנו בכרם!‘"},{"book":"הבשורה על-פי לוקס","chapter":"20","verse":"15","text":"והכורמים גירשו את הבן מהכרם והרגו אותו."},{"book":"הבשורה על-פי לוקס","chapter":"20","verse":"16","text":"אני אומר לכם, הוא יבוא בעצמו, יהרוג את הכורמים וישכיר את הכרם לאחרים.“"},{"book":"הבשורה על-פי לוקס","chapter":"20","verse":"17","text":"ישוע נעץ בהם את מבטו ואמר: ”מה לדעתכם כוונת הפסוק בתהלים:20‏.17 כ 17 תהלים קיח 22 ’אבן מאסו הבונים, הייתה לראש פינה‘?“"},{"book":"הבשורה על-פי לוקס","chapter":"20","verse":"18","text":"ישוע הוסיף: ”מי שייפול על האבן הזאת יתנפץ לרסיסים, ומי שתיפול עליו האבן ישחק לאבק.“"},{"book":"הבשורה על-פי לוקס","chapter":"20","verse":"19","text":"הסופרים וראשי הכוהנים הבינו שהם הכורמים הרשעים במשל ורצו לאסור את ישוע, אבל הם פחדו שמא העם יחולל מהומות."},{"book":"הבשורה על-פי לוקס","chapter":"20","verse":"20","text":"הסופרים וראשי הכוהנים ציפו להזדמנות מתאימה לאסור את ישוע ולמסור אותו לידי השלטונות. יום אחד שלחו אליו מרגלים בדמות אנשים תמימים, כדי שינסו להכשילו בלשונו."},{"book":"הבשורה על-פי לוקס","chapter":"20","verse":"21","text":"”רבי,“ פתחו מרגלים אלה, ”אנחנו יודעים שאתה איש ישר, ושאיש אינו יכול להשפיע עליך לשקר. אנחנו גם יודעים שאתה באמת מלמד את דבר־אלוהים."},{"book":"הבשורה על-פי לוקס","chapter":"20","verse":"22","text":"אמור לנו, האם עלינו לשלם מס לקיסר הרומאי או לא?“"},{"book":"הבשורה על-פי לוקס","chapter":"20","verse":"23","text":"ישוע הבין את מזימתם ולכן ענה:"},{"book":"הבשורה על-פי לוקס","chapter":"20","verse":"24","text":"”תנו לי מטבע ואומר לכם. של מי הדמות החקוקה כאן? ושל מי השם החקוק מתחת לדמות?“"},{"book":"הבשורה על-פי לוקס","chapter":"20","verse":"25","text":"”אם כן, תנו לקיסר את מה ששייך לו, ותנו לאלוהים את מה ששייך לאלוהים!“"},{"book":"הבשורה על-פי לוקס","chapter":"20","verse":"26","text":"ניסיונם להכשילו בלשונו לא הצליח. הם התפעלו כל־כך מתשובותיו עד שלא היו מילים בפיהם."},{"book":"הבשורה על-פי לוקס","chapter":"20","verse":"27","text":"חבורה של צדוקים (שאינם מאמינים בתחיית המתים) באה אל ישוע ושאלה:"},{"book":"הבשורה על-פי לוקס","chapter":"20","verse":"28","text":"”רבי, משה רבנו לימד אותנו בתורה שאם אדם נשוי מת ואינו משאיר אחריו ילדים, חייב אחיו להתחתן עם האלמנה, כדי שתוכל ללדת בן שישא את שם המת."},{"book":"הבשורה על-פי לוקס","chapter":"20","verse":"29","text":"במשפחה אחת היו שבעה אחים. האח הבכור התחתן וכעבור זמן קצר מת ולא השאיר אחריו בן."},{"book":"הבשורה על-פי לוקס","chapter":"20","verse":"30","text":"האח השני התחתן עם האלמנה, וגם הוא מת ולא השאיר בן."},{"book":"הבשורה על-פי לוקס","chapter":"20","verse":"31","text":"כך היה גם עם האח השלישי. בקיצור, כל שבעת האחים התחתנו עם האישה האחת, כולם מתו ולא השאירו אחריהם ילדים."},{"book":"הבשורה על-פי לוקס","chapter":"20","verse":"32","text":"לבסוף מתה גם האישה."},{"book":"הבשורה על-פי לוקס","chapter":"20","verse":"33","text":"”רבי, למי תהיה שייכת האישה בתחיית המתים? הלא כל השבעה התחתנו אתה!“"},{"book":"הבשורה על-פי לוקס","chapter":"20","verse":"34","text":"”נשואין הם רק בשביל האנשים בעולם הזה“, השיב להם ישוע."},{"book":"הבשורה על-פי לוקס","chapter":"20","verse":"35","text":"”אלה שיזכו לקום מן המתים ולחיות לנצח בעולם הבא, לא יינשאו."},{"book":"הבשורה על-פי לוקס","chapter":"20","verse":"36","text":"בעולם הבא הם יהיו כמלאכים ושוב לא יכולים למות. הם גם בני־אלוהים, משום שקמו לתחייה."},{"book":"הבשורה על-פי לוקס","chapter":"20","verse":"37","text":"בנוגע לשאלתכם אם יקומו המתים לתחייה, משה רבנו אשרר בתורה את דבר תחיית המתים. כשתיאר משה כיצד נגלה אליו ה׳ בסנה הבוער, הוא קרא לה׳: ’אלוהי אברהם, אלוהי יצחק ואלוהי יעקב‘."},{"book":"הבשורה על-פי לוקס","chapter":"20","verse":"38","text":"זה כדי לומר שה׳ הוא אלוהי החיים ולא של המתים, כי בעיני אלוהים האנשים האלה חיים.“"},{"book":"הבשורה על-פי לוקס","chapter":"20","verse":"39","text":"”יפה ענית, רבי“, שיבחו אותו סופרים אחדים,"},{"book":"הבשורה על-פי לוקס","chapter":"20","verse":"40","text":"ואיש לא העז לשאול אותו שאלות נוספות."},{"book":"הבשורה על-פי לוקס","chapter":"20","verse":"41","text":"שאל אותם ישוע שאלה: ”מדוע טוענים האנשים שהמשיח הוא בן־דוד?"},{"book":"הבשורה על-פי לוקס","chapter":"20","verse":"42","text":"הלא דוד עצמו אומר בתהלים:20‏.42 כ 42 תהלים קי 1 ’נאם ה׳ לאדני, שב לימיני"},{"book":"הבשורה על-פי לוקס","chapter":"20","verse":"43","text":"עד אשית אויביך הדם לרגליך‘."},{"book":"הבשורה על-פי לוקס","chapter":"20","verse":"44","text":"כיצד יכול המשיח להיות בנו של דוד וגם אדוניו?“"},{"book":"הבשורה על-פי לוקס","chapter":"20","verse":"45","text":"בעוד כל העם מקשיב לו פנה ישוע אל תלמידיו ואמר:"},{"book":"הבשורה על-פי לוקס","chapter":"20","verse":"46","text":"”היזהרו מהסופרים שאוהבים ללבוש גלימות ולהיראות לפני האנשים בשווקים, כדי שכולם ייתנו להם כבוד. הם אוהבים לשבת במושבות הנכבדים בבית־הכנסת ובסעודות וחגיגות."},{"book":"הבשורה על-פי לוקס","chapter":"20","verse":"47","text":"הם מעמידים פני צדיקים תמימים, ומתפללים בציבור תפילות ארוכות כדי לעשות רושם, אבל באותה עת הם מרמים את האלמנות ומגרשים אותן מבתיהן. משום כך אלוהים ישפוט אותם בחומרה רבה מאוד.“"}]}