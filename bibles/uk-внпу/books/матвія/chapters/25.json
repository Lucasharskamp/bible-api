{"data":[{"book":"Матвія","chapter":"25","verse":"1","text":"Тоді Царство Небесне буде подібне до десяти дів, які взяли свої світильники й вийшли назустріч нареченому."},{"book":"Матвія","chapter":"25","verse":"2","text":"П’ять із них були нерозумні, а п’ять – мудрі."},{"book":"Матвія","chapter":"25","verse":"3","text":"Нерозумні взяли світильники, але не взяли з собою олії."},{"book":"Матвія","chapter":"25","verse":"4","text":"А мудрі разом зі своїми світильниками взяли й олію в глечиках."},{"book":"Матвія","chapter":"25","verse":"5","text":"Оскільки наречений запізнювався, усі задрімали й заснули."},{"book":"Матвія","chapter":"25","verse":"6","text":"Опівночі пролунав крик: «Ось наречений іде! Виходьте йому назустріч!»"},{"book":"Матвія","chapter":"25","verse":"7","text":"Тоді всі діви встали та приготували свої світильники."},{"book":"Матвія","chapter":"25","verse":"8","text":"Нерозумні сказали мудрим: «Дайте і нам вашої олії, бо наші світильники гаснуть»."},{"book":"Матвія","chapter":"25","verse":"9","text":"А мудрі у відповідь сказали: «Не можемо, щоб і нам часом не забракло. Ідіть і купіть собі»."},{"book":"Матвія","chapter":"25","verse":"10","text":"Коли вони пішли купувати, прийшов наречений. Ті, що були готові, увійшли разом із ним на весілля, і ворота зачинилися."},{"book":"Матвія","chapter":"25","verse":"11","text":"Потім повернулися й інші діви та сказали: «Господарю! Господарю! Відчини нам!»"},{"book":"Матвія","chapter":"25","verse":"12","text":"Але він відповів: «Істинно кажу вам: я не знаю вас»."},{"book":"Матвія","chapter":"25","verse":"13","text":"Отже, пильнуйте, бо не знаєте ні дня, ні години, коли Син Людський прийде!"},{"book":"Матвія","chapter":"25","verse":"14","text":"Подібно як чоловік, який, вирушивши в подорож, покликав своїх рабів і роздав їм своє майно."},{"book":"Матвія","chapter":"25","verse":"15","text":"Одному дав п’ять талантів25:15 Грошова одиниця, яка дорівнювала 6 000 динаріям, а також міра ваги, що дорівнювала приблизно 34 кілограмам., другому – два, іншому – один, кожному за його здібностями, і відразу вирушив."},{"book":"Матвія","chapter":"25","verse":"16","text":"Той, що отримав п’ять талантів, негайно пішов, вклав їх у діло й заробив ще п’ять."},{"book":"Матвія","chapter":"25","verse":"17","text":"Так само й той, що отримав два, заробив ще два."},{"book":"Матвія","chapter":"25","verse":"18","text":"А той, що отримав один, пішов і закопав у землю срібло свого господаря."},{"book":"Матвія","chapter":"25","verse":"19","text":"Коли минуло багато часу, господар тих рабів повернувся, щоб розрахуватися з ними."},{"book":"Матвія","chapter":"25","verse":"20","text":"Прийшов той, що отримав п’ять талантів, приніс інші п’ять талантів і сказав: «Господарю, ти мені доручив п’ять талантів, ось я заробив ще п’ять талантів»."},{"book":"Матвія","chapter":"25","verse":"21","text":"Господар сказав йому: «Добре, хороший та вірний рабе! У малому ти був вірний, над великим тебе поставлю. Увійди в радість твого господаря»."},{"book":"Матвія","chapter":"25","verse":"22","text":"Прийшов той, що отримав два таланти, і сказав: «Господарю, ти мені доручив два таланти, ось я заробив ще два таланти»."},{"book":"Матвія","chapter":"25","verse":"23","text":"Господар сказав йому: «Добре, хороший та вірний рабе! У малому ти був вірний, над великим тебе поставлю. Увійди в радість твого господаря»."},{"book":"Матвія","chapter":"25","verse":"24","text":"Прийшов і той, що отримав один талант, і сказав: «Господарю, я знав, що ти жорстока людина: жнеш там, де не сіяв, і збираєш там, де не розкидав."},{"book":"Матвія","chapter":"25","verse":"25","text":"Я побоявся та пішов і сховав у землю твій талант. Ось твоє!»"},{"book":"Матвія","chapter":"25","verse":"26","text":"Господар сказав йому: «Злий та лукавий рабе! Ти знав, що я жну там, де не сіяв, і збираю там, де не розкидав?»"},{"book":"Матвія","chapter":"25","verse":"27","text":"Тобі слід було вкласти моє срібло в банк, щоб я, повернувшись, отримав своє з прибутком."},{"book":"Матвія","chapter":"25","verse":"28","text":"Заберіть від нього талант і віддайте тому, хто має десять талантів."},{"book":"Матвія","chapter":"25","verse":"29","text":"Бо тому, хто має, додасться, і матиме надмірно, а від того, хто не має, і те, що має, забереться."},{"book":"Матвія","chapter":"25","verse":"30","text":"А цього негідного раба викиньте в зовнішню темряву, там буде плач та скрегіт зубів."},{"book":"Матвія","chapter":"25","verse":"31","text":"Коли ж прийде Син Людський у славі Своїй і всі ангели з Ним, тоді Він сяде на престолі Своєї слави."},{"book":"Матвія","chapter":"25","verse":"32","text":"Усі народи зберуться перед Ним, і Він відділить одних від інших, як пастух відділяє овець від кіз."},{"book":"Матвія","chapter":"25","verse":"33","text":"І поставить овець праворуч від Себе, а кіз – ліворуч."},{"book":"Матвія","chapter":"25","verse":"34","text":"Тоді Цар скаже тим, хто праворуч: «Прийдіть, благословенні Мого Отця, й отримайте Царство, яке було приготовлене вам від початку світу."},{"book":"Матвія","chapter":"25","verse":"35","text":"Бо коли Я голодував, ви дали Мені їсти; коли страждав від спраги, ви дали Мені пити; коли був чужинцем, ви прийняли Мене;"},{"book":"Матвія","chapter":"25","verse":"36","text":"коли був без одягу, ви одягли мене; коли був хворий, ви доглядали Мене; коли був у в’язниці, ви відвідали Мене»."},{"book":"Матвія","chapter":"25","verse":"37","text":"Тоді праведні у відповідь скажуть Йому: «Господи, коли ми бачили Тебе голодним і нагодували, або спраглим і дали пити?"},{"book":"Матвія","chapter":"25","verse":"38","text":"Коли ми бачили Тебе чужинцем і прийняли, або без одягу та одягли?"},{"book":"Матвія","chapter":"25","verse":"39","text":"Коли бачили хворим або у в’язниці й прийшли до Тебе?»"},{"book":"Матвія","chapter":"25","verse":"40","text":"Цар відповість їм: «Істинно кажу вам: усе, що ви зробили одному з цих найменших Моїх братів, ви зробили Мені»."},{"book":"Матвія","chapter":"25","verse":"41","text":"Тоді скаже тим, хто ліворуч: «Ідіть від Мене, прокляті, у вогонь вічний, який був приготовлений для диявола та його ангелів."},{"book":"Матвія","chapter":"25","verse":"42","text":"Бо коли Я голодував, ви не дали Мені їсти; страждав від спраги, а ви не дали Мені пити;"},{"book":"Матвія","chapter":"25","verse":"43","text":"коли був чужинцем, ви не прийняли Мене; коли був без одягу, ви не одягли Мене; коли був хворим і у в’язниці, ви не відвідали Мене»."},{"book":"Матвія","chapter":"25","verse":"44","text":"Тоді вони у відповідь скажуть: «Господи, коли ми бачили Тебе голодним, або спраглим, або чужинцем, або без одягу, або хворим, або у в’язниці й не послужили Тобі?»"},{"book":"Матвія","chapter":"25","verse":"45","text":"Тоді Він відповість їм: «Істинно кажу вам: якщо ви не зробили це одному з цих найменших, то й Мені не зробили»."},{"book":"Матвія","chapter":"25","verse":"46","text":"І підуть вони у вічне покарання, а праведні – у життя вічне."}]}