{"data":[{"book":"1 Tasaloniiqee","chapter":"4","verse":"1","text":"Kana malees yaa obboloota, Waaqa gammachiisuuf akkamitti akka jiraachuu qabdan nu isin barsiifneerra; isinis akkuma sanatti jiraachaa jirtu. Ammas akka ittuma caalchiftanii waan kana gootan Gooftaa Yesuusiin isin kadhanna; isin gorsinas."},{"book":"1 Tasaloniiqee","chapter":"4","verse":"2","text":"Nu taayitaa Gooftaa Yesuusiin ajaja maalii akka isinii kennine beektuutii."},{"book":"1 Tasaloniiqee","chapter":"4","verse":"3","text":"Fedhiin Waaqaa akka isin qulqullooftanii dha; kunis akka isin halalummaa irraa fagaattaniif;"},{"book":"1 Tasaloniiqee","chapter":"4","verse":"4","text":"tokkoon tokkoon keessan akkamitti akka karaa qulqulluu fi ulfina qabeessa taʼeen dhagna keessan eeggattan beekuu qabdu;"},{"book":"1 Tasaloniiqee","chapter":"4","verse":"5","text":"kunis akka ormoota Waaqa hin beekneetti hawwii fooniitiin hin taʼin;"},{"book":"1 Tasaloniiqee","chapter":"4","verse":"6","text":"waan kanaanis namni tokko iyyuu obboleessa isaa hin miidhin yookaan hin gowwoomsin. Akkuma nu kanaan dura isinitti himnee isin akeekkachiifne sana, Gooftaan warra cubbuu akkasii hojjetan hunda haaloo baʼa."},{"book":"1 Tasaloniiqee","chapter":"4","verse":"7","text":"Waaqni akka nu jireenya qulqulluu jiraannuuf malee akka xuroofnuuf nu hin waamneetii."},{"book":"1 Tasaloniiqee","chapter":"4","verse":"8","text":"Kanaafuu namni gorsa kana tuffatu Waaqa Hafuura isaa Qulqulluu isinii kennu sana tuffata malee nama hin tuffatu."},{"book":"1 Tasaloniiqee","chapter":"4","verse":"9","text":"Egaa waan Waaqni akka isin wal jaallattan isin barsiiseef waaʼee jaalala obbolummaa isinii barreessuu nu hin barbaachisu."},{"book":"1 Tasaloniiqee","chapter":"4","verse":"10","text":"Dhugumaan isin obboloota guutummaa Maqedooniyaa keessa jiran hunda ni jaallattu. Yaa obboloota, nu garuu akka kana caalaa isaan jaallattan isin gorsina;"},{"book":"1 Tasaloniiqee","chapter":"4","verse":"11","text":"akkuma nu kanaan dura isin ajajnetti tasgabbiin jiraachuuf tattaaffadhaa; harkuma keessaniin hojii keessan hojjetadhaa;"},{"book":"1 Tasaloniiqee","chapter":"4","verse":"12","text":"kunis akka isin warra alaa biratti ulfina argattanii fi akka harka nama tokko illee hin eegganneef."},{"book":"1 Tasaloniiqee","chapter":"4","verse":"13","text":"Yaa obboloota, nu akka isin waaʼee warra rafan sanaa wallaaltan yookaan akka namoota abdii hin qabne kaaniitti gadditan hin barbaannu."},{"book":"1 Tasaloniiqee","chapter":"4","verse":"14","text":"Nu erga akka Yesuus duʼee duʼaa kaʼe amannee akkasuma immoo Waaqni warra Yesuusitti amananii rafan sana akka isuma wajjin kaasu ni amanna."},{"book":"1 Tasaloniiqee","chapter":"4","verse":"15","text":"Wanni nu akka dubbii Gooftaatti isinitti himnu kana; nu warri lubbuun jirru kanneen hamma dhufaatii Gooftaatti jiraannu gonkumaa warra rafan sana hin dursinu."},{"book":"1 Tasaloniiqee","chapter":"4","verse":"16","text":"Gooftaan mataan isaa ajajaan, sagalee ergamaa hangafaatii fi sagalee malakata Waaqaatiin samii irraa ni buʼa; warri Kiristoositti amananii duʼanis jalqabatti ni kaʼu."},{"book":"1 Tasaloniiqee","chapter":"4","verse":"17","text":"Ergasii immoo nu warri hafnee lubbuun jirru qilleensa irratti Gooftaa simachuuf isaan wajjin duumessaan ol fudhatamna. Akkasumas bara baraan Gooftaa wajjin ni jiraanna."},{"book":"1 Tasaloniiqee","chapter":"4","verse":"18","text":"Kanaafuu dubbii kanaan wal jajjabeessaa."}]}