{"data":[{"book":"1. kirje korinttolaisille","chapter":"4","verse":"1","text":"Teidän on siis pidettävä Apollosta ja minua Kristuksen palvelijoina. Me jaamme Jumalan lahjoja selittäen hänen salaisuuksiaan."},{"book":"1. kirje korinttolaisille","chapter":"4","verse":"2","text":"Palvelijan on ennen kaikkea tehtävä, mitä isäntä käskee."},{"book":"1. kirje korinttolaisille","chapter":"4","verse":"3","text":"Olenko minä ollut hyvä palvelija? En välitä, mitä te tai jotkut muut ihmiset minusta sanotte, enkä luota omaankaan arviooni."},{"book":"1. kirje korinttolaisille","chapter":"4","verse":"4","text":"Omatuntoni on puhdas, mutta sekään ei riitä arviointiperustaksi. Itse Herran on tutkittava minut ja ratkaistava asia."},{"book":"1. kirje korinttolaisille","chapter":"4","verse":"5","text":"Varokaa, ettette tee hätiköityjä johtopäätöksiä toinen toisistanne. Odottakaa Herran tuloa. Kun hän palaa, näemme selvästi, millaisia pohjimmaltamme olemme. Vaikuttimemme Herran työhön käyvät ilmi. Jumala kiittää silloin jokaista sen mukaan kuin on aihetta."},{"book":"1. kirje korinttolaisille","chapter":"4","verse":"6","text":"Olen käyttänyt Apollosta ja itseäni havaintoesimerkkeinä. Tarkoitan lyhyesti sanottuna siis tätä: älkää asettuko toisen työntekijän puolelle toista vastaan."},{"book":"1. kirje korinttolaisille","chapter":"4","verse":"7","text":"Miksi olette niin ylpeitä? Mitä teillä on, jota ette olisi Jumalalta saaneet? Mutta jos hän on antanut teille kaiken, minkä takia käyttäydytte kuin olisitte itse saaneet sen aikaan?"},{"book":"1. kirje korinttolaisille","chapter":"4","verse":"8","text":"Näytätte luulevan, että teillä jo on kaikki, mitä hengellinen elämänne tarvitsee. Olette kylläisiä ja rikkaita kuin kuninkaat – meidät olette jättäneet kauas jälkeenne! Toivon, että todella jo olisittekin kuninkaita, sillä silloin me varmasti hallitsisimme teidän kanssanne."},{"book":"1. kirje korinttolaisille","chapter":"4","verse":"9","text":"Joskus ajattelen, että Jumala on pannut meidät apostolit kuin jonon viimeisiksi: olemme kuin vangit, joita viedään teloituspaikalle ihmisten ja enkelien katsellessa."},{"book":"1. kirje korinttolaisille","chapter":"4","verse":"10","text":"Sanotte, että Kristus on tehnyt meistä hulluja, mutta itse tietysti pidätte itseänne viisaina ja järkevinä kristittyinä! Me olemme heikkoja, ette suinkaan te. Teitä arvostetaan, mutta meitä halveksitaan."},{"book":"1. kirje korinttolaisille","chapter":"4","verse":"11","text":"Olemme jatkuvasti kärsineet nälkää ja janoa. Meillä ei ole ollut edes tarpeeksi vaatteita kylmän varalle eikä kotia."},{"book":"1. kirje korinttolaisille","chapter":"4","verse":"12","text":"Olemme uurastaneet väsyneinä ansaitaksemme leipämme. Siunaamme niitä, jotka loukkaavat meitä. Olemme kärsivällisiä niitä kohtaan, jotka tekevät meille vääryyttä."},{"book":"1. kirje korinttolaisille","chapter":"4","verse":"13","text":"Vastaamme rauhallisesti, kun meitä parjataan. Ja koko ajan olemme kaikkien tallattavana."},{"book":"1. kirje korinttolaisille","chapter":"4","verse":"14","text":"En kirjoita tällä tavoin teitä nolatakseni. Tahdon vain varoittaa ja neuvoa teitä kuin rakkaita lapsiani."},{"book":"1. kirje korinttolaisille","chapter":"4","verse":"15","text":"Vaikka teillä olisi kymmenentuhatta kristillisyyden opettajaa, muistakaa, että vain minä olen teille isä. Minähän toin teidät Kristuksen luo, kun kerroin teille ilosanoman hänestä."},{"book":"1. kirje korinttolaisille","chapter":"4","verse":"16","text":"Siksi pyydän, että tekisitte niin kuin minä."},{"book":"1. kirje korinttolaisille","chapter":"4","verse":"17","text":"Juuri tätä varten lähetin sinne Timoteuksen. Hänetkin olen voittanut Kristukselle ja pidän häntä rakkaana ja luotettavana lapsenani. Hän muistuttaa teitä asioista, joita opetan kaikissa seurakunnissa, missä käyn."},{"book":"1. kirje korinttolaisille","chapter":"4","verse":"18","text":"Tiedän, että jotkut teistä ovat tulleet ylpeiksi ja ajattelevat, että pelkään sinne tuloa."},{"book":"1. kirje korinttolaisille","chapter":"4","verse":"19","text":"Aion kuitenkin pian tulla, jos Herra vain sen sallii. Otan sitten selvää, ovatko nuo itsetietoiset ihmiset pelkkiä rehentelijöitä vai onko heillä tosiaan Jumalan voima:"},{"book":"1. kirje korinttolaisille","chapter":"4","verse":"20","text":"Jumalan valtakunnassahan on kysymys voimasta eikä sanoista."},{"book":"1. kirje korinttolaisille","chapter":"4","verse":"21","text":"Kumman valitsette? Pidänkö tultuani nuhdesaarnan vai puhunko lempeästi?"}]}