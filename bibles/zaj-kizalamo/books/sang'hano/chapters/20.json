{"data":[{"book":"SANG'HANO","chapter":"20","verse":"1","text":"Mzahimzahi vuumalile, Paulo kawakema wanahina, na viyamalile kuwagangamiza na kuwalaga, kasegela kachola isi ya Makedonia."},{"book":"SANG'HANO","chapter":"20","verse":"2","text":"Kachola kubitila isi zija, kalonga mbuli bwando yowagangamiza wanhu, hakimambukizo, kavika Ugiliki,"},{"book":"SANG'HANO","chapter":"20","verse":"3","text":"ako kakala milenge midatu. Viyakalile yoifunganya kuchola isi ya Silia, kavitanga kamba Wayahudi wakala wamwikile zundo, avo kalamula kubwela mkubitila isi ya Makedonia."},{"book":"SANG'HANO","chapter":"20","verse":"4","text":"Kailongoza na Sopata, mwanage Pilo, kulawa mdiwambo da Beloya, na Alistaliko na Sekundo kulawa mdiwambo da Tesalonike, na Gayo kulawa mdiwambo da Delibe, na Tikiko na Tulofimo kulawa muisi ya Asia, na Timoteo."},{"book":"SANG'HANO","chapter":"20","verse":"5","text":"Wanhu wano walongola na wotubeta kudiwambo da Toloa."},{"book":"SANG'HANO","chapter":"20","verse":"6","text":"Vikimalile kipigiti cha Lusona lwa Mikate Ilibule Mela, tukwela meli kulawa Filipi, na vigabitile mazua matano, tuvika Toloa. Ako tukala mazua saba."},{"book":"SANG'HANO","chapter":"20","verse":"7","text":"Mdizua da mwanduso20:7 Zua da mwanduso wa wiki nhegulo yake jumapili. wa wiki, tuiting'hana hamoja giladi tuumogole mkate. Kwavija Paulo kalonda kuchola imitondo iyagwe, avo kawapetela wanhu na kugendelela kulongelela nao mbaka kilo kikulu."},{"book":"SANG'HANO","chapter":"20","verse":"8","text":"Kukala na viwenge bwando vokwaka mdigati da uchana haja hatukalile tuiting'hane."},{"book":"SANG'HANO","chapter":"20","verse":"9","text":"Mmhale imwe yakemigwe Yutiko kakala yakalile mdizonzo da ing'anda kipigiti Paulo viyakalile yogendelela kulongelela. Yutiko kakala yasongile kukukila mbaka kawasa utulo, avo kalagala hasi kulawa muigolofa ya ikadatu uchana, abaho, wamdondola kuno yeshile kudanganhika."},{"book":"SANG'HANO","chapter":"20","verse":"10","text":"Paulo kahumuluka hasi, kamwinamila na kamkumbatila, kalonga, “Sambimgaye, mgima!”"},{"book":"SANG'HANO","chapter":"20","verse":"11","text":"Abaho, Paulo kakwela kabili kudigati uchana, kaumogola mkate kaja, abaho, kagendelela kulongelela nawo mbaka ulukwili, abaho, kachola."},{"book":"SANG'HANO","chapter":"20","verse":"12","text":"Wanhu wamsola ija immhale wamgala hakae yake yali mgima, na mioyo yao ihozigwa."},{"book":"SANG'HANO","chapter":"20","verse":"13","text":"Paulo kasegela haja kachola kudiwambo da Aso na magulu, kwavija kuko yalondile heyo mwenyego tum'bitile tukamsole, avo tweye tulongola kukwela meli, tuchola Aso."},{"book":"SANG'HANO","chapter":"20","verse":"14","text":"Viyatuvikile ako Aso, kakwela muna imeli itukalile, abaho, tuchola mdiwambo da Mitilene."},{"book":"SANG'HANO","chapter":"20","verse":"15","text":"Kulawa hiko tusonga mwanza, na zua da ikabili tuvika behi na kisiwa cha Kio. Na zua da ikadatu tuvika kisiwa cha Samo, na zua da ikane tuvika Mileto."},{"book":"SANG'HANO","chapter":"20","verse":"16","text":"Paulo kalamula kugendelela na mwanza wake bila kubitila mdiwambo da Efeso, giladi sambiyakawilile muisi ya Asia. Kwavija kakala yosulukila kuvika Yelusalemu mdizua da Pentekoste kamba vihadahike."},{"book":"SANG'HANO","chapter":"20","verse":"17","text":"Kulawa Mileto, Paulo katuma usenga uchole kudiwambo da Efeso yowakema wavyele wa wanhu wamtogole Kilisto giladi waiting'hane na heyo."},{"book":"SANG'HANO","chapter":"20","verse":"18","text":"Viwavikile kawalongela, “Mwemwe wenyego movitanga vija ving'halile na mweye songela zua da mwanduso vinivikile muisi ya Asia."},{"book":"SANG'HANO","chapter":"20","verse":"19","text":"Nimsang'hanikila Mndewa na wende mkulu, na mahozi, na migayo iniiting'hane nayo kubitila mizundo ya Wayahudi."},{"book":"SANG'HANO","chapter":"20","verse":"20","text":"Movitanga kamba silekile kuwapetela mweye kinhu chochose kinogile, ila nifundiza haulongozi wa wanhu na kulawa ng'anda imwe mbaka ng'anda iyagwe,"},{"book":"SANG'HANO","chapter":"20","verse":"21","text":"niwapetela Wayahudi hamoja na Wagiliki kamba wamuhindukile Mulungu mkuleka vilozo na kumtogola Mndewa wetu Yesu."},{"book":"SANG'HANO","chapter":"20","verse":"22","text":"Na sambi, nochola Yelusalemu, nilongozwa na Loho wa Mulungu, sikitanga chondakinilawilile hiko."},{"book":"SANG'HANO","chapter":"20","verse":"23","text":"Ila Loho wa Mulungu kangwelela usindila mmiwambo yose kamba kifungo na migayo vonibeta."},{"book":"SANG'HANO","chapter":"20","verse":"24","text":"Ila siugesa ugima wangu kamba kinhu cha kuigodela ng'hani, ila nogesa kumambukiza mkimbilo wangu na kumambukiza sang'hano Mndewa Yesu iyanigwelele nie, sang'hano ya kuupeta Usenga Unogile uli na ngekewa ya Mulungu."},{"book":"SANG'HANO","chapter":"20","verse":"25","text":"“Na sambi nivitanga kamba, haduhu munhu yoyose wa kumwenu mmwanza wa awo inibitile kumwao niupeta Undewa wa Mulungu, yondayanyone nie kabili."},{"book":"SANG'HANO","chapter":"20","verse":"26","text":"Avo, lelo nowalongela kamba, nie nabule mbuli mnhaguso ya munhu yoyose."},{"book":"SANG'HANO","chapter":"20","verse":"27","text":"Kwavija silekile kuwapetela gaja gose yogalonda Mulungu."},{"book":"SANG'HANO","chapter":"20","verse":"28","text":"Iloleni wenyego kwa wenyego na mdilole na ididale jose Loho wa Mulungu yawekile mweye mdilole goya. Muwemilize wanhu wa Mulungu wamtogole Kilisto, yawapatile na mulopa wa Mwanage."},{"book":"SANG'HANO","chapter":"20","verse":"29","text":"Novitanga kamba nie nihasegela, mbwizi womwizileni na kuleka kujonela bazi didale."},{"book":"SANG'HANO","chapter":"20","verse":"30","text":"Hata kulawa mmwanza wenu, wolawila wanhu wondawalonge mbuli za uvwizi giladi wawagize wanahina na kuwatenda wawawinze hewo."},{"book":"SANG'HANO","chapter":"20","verse":"31","text":"Avo muiteganye, mkumbukile kamba mkipigiti cha milao midatu imisi na ikilo, silekile kumzuma kila munhu mmwanza wenu na mahozi."},{"book":"SANG'HANO","chapter":"20","verse":"32","text":"“Na sambi noweka mmakono ga Mulungu na mmbuli ya ngekewa yake, yondaiwagangamize na kuwagwelela uhazi wose awo wang'alizwe."},{"book":"SANG'HANO","chapter":"20","verse":"33","text":"Nie silondile kusola hela ama zahabu ama vivalo va munhu yoyose."},{"book":"SANG'HANO","chapter":"20","verse":"34","text":"Mweye wenyego movitanga kamba nisang'hana na makono gangu mwenyego, giladi mhate vinhu vinilonda nie hamoja na wayangu inilinao."},{"book":"SANG'HANO","chapter":"20","verse":"35","text":"Mzimbuli zose zino zinitendile niwalagusila kamba mkusang'hanika sang'hano ngaga kamba zino, tolondigwa kuwagwelela vinhu wakumbulu, tukumbukile mbuli za Mndewa Yesu mwenyego, yolonga, ‘Vinoga ng'hani kulava, kubanza kubokela.’ ”"},{"book":"SANG'HANO","chapter":"20","verse":"36","text":"Paulo viyamambukize kulonga gano, kafugama mavindi hamoja na hewo wose, katambika."},{"book":"SANG'HANO","chapter":"20","verse":"37","text":"Wanhu wose wamulilila Paulo, na kumkumbatila na kumnonela."},{"book":"SANG'HANO","chapter":"20","verse":"38","text":"Kiwagelile giogio ng'hani kikala mbuli zake ziyalongile kamba hawachona kabili kihanga chake. Abaho, wamsindikiza mbaka hana imeli."}]}