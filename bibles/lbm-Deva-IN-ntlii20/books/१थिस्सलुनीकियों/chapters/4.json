{"data":[{"book":"१ थिस्सलुनीकियों","chapter":"4","verse":"1","text":"येकोलायी हे भाऊवों बहिनों, हम तुम सी बिनती करजे हंय अऊर तुम्ख प्रभु यीशु म समझाजे हंय कि जसो तुम न हम सी लायक चाल चलनो अऊर परमेश्वर ख खुश करनो सिख्यो हय, अऊर जसो तुम चलय भी हय, वसोच अऊर भी बढ़तो जावो।"},{"book":"१ थिस्सलुनीकियों","chapter":"4","verse":"2","text":"कहालीकि तुम जानय हय कि हम न प्रभु यीशु को अधिकार को तरफ सी तुम्ख कौन-कौन सी शिक्षाये पहुंचायी।"},{"book":"१ थिस्सलुनीकियों","chapter":"4","verse":"3","text":"परमेश्वर की इच्छा या हय कि तुम पवित्र बनो: अऊर अनैतिकता सी बच्यो रहो,"},{"book":"१ थिस्सलुनीकियों","chapter":"4","verse":"4","text":"हे आदमियों अपनी पत्नी को संग कसो पवित्र अऊर आदरनिय व्यवहार करनो चाहिये।"},{"book":"१ थिस्सलुनीकियों","chapter":"4","verse":"5","text":"अऊर यो काम अभिलाषा सी नहीं, अऊर नहीं उन गैरविश्वासियों को जसो जो परमेश्वर ख नहीं जानय,"},{"book":"१ थिस्सलुनीकियों","chapter":"4","verse":"6","text":"कि या बात म कोयी अपनो मसीह म भाऊवों ख नहीं ठगाये, अऊर नहीं ओख कोयी फसावय नहीं, कहालीकि प्रभु इन सब बातों को बदला लेनवालो हय; जसो कि हम न पहिलेच तुम सी कह्यो अऊर चितायो भी होतो।"},{"book":"१ थिस्सलुनीकियों","chapter":"4","verse":"7","text":"कहालीकि परमेश्वर न हम्ख अपवित्रता म रहन लायी नहीं, पर पवित्र होन लायी बुलायो हय।"},{"book":"१ थिस्सलुनीकियों","chapter":"4","verse":"8","text":"यो वजह जो यो शिक्षा ख नकारय हय, ऊ आदमी ख नहीं पर परमेश्वर ख नकारय हय, जो अपनी पवित्र आत्मा तुम्ख देवय हय।"},{"book":"१ थिस्सलुनीकियों","chapter":"4","verse":"9","text":"पर भाईचारा कि प्रीति को बारे म यो जरूरी नहाय कि मय तुम्हरो जवर कुछ लिखूं, कहालीकि आपस म प्रेम रखनो तुम न खुदच परमेश्वर सी सिख्यो हय;"},{"book":"१ थिस्सलुनीकियों","chapter":"4","verse":"10","text":"अऊर पूरो मकिदुनिया को सब भाऊवों को संग प्रेम करय भी हय। पर हे भाऊवों, हम तुम सी बिनती करजे हंय कि अऊर भी बढ़तो जावो,"},{"book":"१ थिस्सलुनीकियों","chapter":"4","verse":"11","text":"अऊर हम न तुम्ख आज्ञा दी हय, वसोच शान्ति को संग जीवन जीनो अऊर अपनो काम काज करनो अऊर अपनो हाथों सी कमावन की कोशिश करो;"},{"book":"१ थिस्सलुनीकियों","chapter":"4","verse":"12","text":"यो तरह तुम जो गैरविश्वासी हय उन्को सम्मान प्राप्त करो, अऊर तुम्ख कोयी जरूरतों पर दूसरों पर निर्भर रहन की जरूरत नहीं पड़ेंन।"},{"book":"१ थिस्सलुनीकियों","chapter":"4","verse":"13","text":"हे भाऊवों बहिनों, हम नहीं चाहाजे कि तुम उन्को बारे म जो मरयो हंय, अज्ञानी रहो; असो नहीं होय कि तुम दूसरों को जसो शोक करो जिन्ख आशा नहाय।"},{"book":"१ थिस्सलुनीकियों","chapter":"4","verse":"14","text":"कहालीकि यदि हम विश्वास करजे हंय कि यीशु मरयो अऊर जीन्दो भी भयो, त वसोच परमेश्वर उन्ख भी जो यीशु म विश्वास करतो मर गयो हंय, ओकोच संग वापस लायेंन।"},{"book":"१ थिस्सलुनीकियों","chapter":"4","verse":"15","text":"कहालीकि जो हम्ख प्रभु न सिखायो ऊ हम तुम्ख सिखायजे हय तुम सी यो कहजे हंय कि हम जो जीन्दो हंय अऊर प्रभु को आनो तक बच्यो रहबोंन, मरयो हुयो सी कभी आगु नहीं जाबो।"},{"book":"१ थिस्सलुनीकियों","chapter":"4","verse":"16","text":"कहालीकि प्रभु खुदच स्वर्ग सी उतरेंन; ऊ समय ललकार, अऊर मुख्य दूत को आवाज सुनायी देयेंन, अऊर परमेश्वर को तुरही फूकी जायेंन; अऊर जो मसीह म मरयो हंय, हि पहिले जीन्दो होयेंन।"},{"book":"१ थिस्सलुनीकियों","chapter":"4","verse":"17","text":"तब हम जो जीन्दो अऊर बच्यो रहबोंन उन्को संग बादर पर उठाय लियो जाबोंन कि हवा म प्रभु सी मिले; अऊर यो रीति सी हम हमेशा प्रभु को संग रहबोंन।"},{"book":"१ थिस्सलुनीकियों","chapter":"4","verse":"18","text":"यो तरह इन बातों सी एक दूसरों ख उत्साहित करतो रहो।"}]}