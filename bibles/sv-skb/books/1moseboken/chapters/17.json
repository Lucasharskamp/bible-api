{"data":[{"book":"1 Moseboken","chapter":"17","verse":"1","text":"När Abram var 99 år gammal, visade sig Herren (Jahve) för Abram och sade till honom: ”Jag är Gud Allsmäktig (El Shaddaj), vandra inför mig (framför mitt ansikte) och var fullkomlig. [Ordet fullkomlig står här i plural vilket förstärker att det gäller alla områden i hela livet.]"},{"book":"1 Moseboken","chapter":"17","verse":"2","text":"Jag ska förnya förbundet mellan mig och dig och jag ska göra det mycket, mycket stort (omfattande).”"},{"book":"1 Moseboken","chapter":"17","verse":"3","text":"Abram föll ner på sitt ansikte och Gud (Elohim) talade med honom och sade:"},{"book":"1 Moseboken","chapter":"17","verse":"4","text":"”Se, för min del är mitt förbund med dig och du ska bli till en far för många folk (folkslag, nationer). [Här gör Gud klart att det inte är någon annan än Abram han vill göra förbund med. Det är alltså en bekräftelse på utkorelsen.]"},{"book":"1 Moseboken","chapter":"17","verse":"5","text":"Du ska inte längre heta Abram, utan ditt namn ska vara Abraham."},{"book":"1 Moseboken","chapter":"17","verse":"6","text":"Jag ska göra dig mycket, mycket fruktsam och jag ska skapa nationer från dig och kungar ska komma från dig (bli dina ättlingar),"},{"book":"1 Moseboken","chapter":"17","verse":"7","text":"och jag ska etablera mitt förbund mellan mig och dig och din säd (dina efterkommande, ättlingar) efter dig, genom deras generationer som ett evigt förbund, för att vara Gud (Elohim) till dig och till din säd efter dig,"},{"book":"1 Moseboken","chapter":"17","verse":"8","text":"och jag ska ge till dig och till din säd efter dig (dina ättlingar) landet som du vandrat runt i, hela Kanaans land, till en evig besittning, och jag ska vara deras Gud (Elohim).”"},{"book":"1 Moseboken","chapter":"17","verse":"9","text":"Gud sade till Abraham: ”Vad gäller dig, ska du hålla mitt förbund, du och din säd (dina efterkommande, ättlingar) efter dig, genom deras generationer."},{"book":"1 Moseboken","chapter":"17","verse":"10","text":"Detta är mitt förbund, som ni ska hålla, mellan mig och dig och din säd (dina efterkommande, ättlingar) efter dig, varje man bland er ska bli omskuren."},{"book":"1 Moseboken","chapter":"17","verse":"11","text":"Ni ska bli omskurna på ert kött, på er förhud, och det ska vara en symbol på förbundet mellan mig och er."},{"book":"1 Moseboken","chapter":"17","verse":"12","text":"Sonen som är åtta dagar gammal ska bli omskuren bland er, alla män i alla generationer, han som är född i huset eller köpt för pengar av någon främling, den som inte är din säd (egna barn)."},{"book":"1 Moseboken","chapter":"17","verse":"13","text":"Han som är född i ditt hus och han som är köpt med dina pengar måste bli omskuren. Mitt förbund ska vara på ditt kött som ett evigt förbund."},{"book":"1 Moseboken","chapter":"17","verse":"14","text":"Den oomskurne mannen som inte är omskuren på köttet på sin förhud, den mannen (bokstavligt själen) ska bli avhuggen (utesluten) från sitt folk, han har brutit mitt förbund."},{"book":"1 Moseboken","chapter":"17","verse":"15","text":"Sedan sade Gud till Abraham: ”Din hustru ska inte längre heta Saraj, utan hennes namn ska vara Sarah."},{"book":"1 Moseboken","chapter":"17","verse":"16","text":"Jag ska välsigna henne och ska tillsammans med dig ge henne en son. Jag ska välsigna henne och hon ska bli en mor till många nationer (folk). Kungar över nationer ska komma från henne!”"},{"book":"1 Moseboken","chapter":"17","verse":"17","text":"Då föll Abraham ner på sitt ansikte och skrattade och sade i sitt hjärta: ”Ska ett barn födas till honom som är 100 år gammal och ska Sarah som är 90 år bli gravid?”"},{"book":"1 Moseboken","chapter":"17","verse":"18","text":"Och Abraham sade till Gud (Elohim): ”Måtte Ismael leva inför dig!”"},{"book":"1 Moseboken","chapter":"17","verse":"19","text":"Gud svarade: ”Nej, men Sarah din hustru ska föda en son och du ska ge honom namnet Isak [hebr. Jits-chak från verbet för att skratta], och jag ska etablera mitt förbund med honom som ett evigt förbund för honom och hans säd (efterkommande, ättlingar) efter honom."},{"book":"1 Moseboken","chapter":"17","verse":"20","text":"Vad angår Ismael har jag hört dig, och se jag har välsignat honom och ska göra honom fruktsam och ska föröka honom rikligt. Tolv prinsar (furstar) ska han få och jag ska göra honom till ett stort folk."},{"book":"1 Moseboken","chapter":"17","verse":"21","text":"Men mitt förbund ska jag etablera med Isak, som Sarah ska föda åt dig vid denna bestämda (avtalade, överenskomna) tid nästa år."},{"book":"1 Moseboken","chapter":"17","verse":"22","text":"Han slutade prata med honom och Gud (Elohim) steg upp från Abraham."},{"book":"1 Moseboken","chapter":"17","verse":"23","text":"Abraham tog sin son Ismael och alla som var födda i hans hus och alla som var köpta med hans pengar, varje manlig person i Abrahams hus, och omskar dem på köttet, på deras förhud, denna samma dag, såsom Gud (Elohim) hade sagt till honom."},{"book":"1 Moseboken","chapter":"17","verse":"24","text":"Abraham var 99 år när han blev omskuren på köttet, på sin förhud."},{"book":"1 Moseboken","chapter":"17","verse":"25","text":"Hans son Ismael var 13 år gammal när han blev omskuren på köttet, på sin förhud."},{"book":"1 Moseboken","chapter":"17","verse":"26","text":"På en och samma dag blev Abraham och hans son Ismael omskurna."},{"book":"1 Moseboken","chapter":"17","verse":"27","text":"Alla män i hans hus, de som var födda där och de som hade köpts av främlingar för pengar, blev omskurna med honom."}]}