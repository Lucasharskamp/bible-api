{"data":[{"book":"1 Teselonk'e","chapter":"5","verse":"1","text":"Ti eshuwotso! keewan b́ wotit́ dúronat b́ gizewosh eegoru itsh guut'o geyiratse."},{"book":"1 Teselonk'e","chapter":"5","verse":"2","text":"5:2 Mat. 24:43; Luk'. 12:39; 1 P'et'. 3:10  Doonzo b́ weet aawo úmp'etso t'úwon b́ wafok'o b́ wottsotse it it tookon sheengshde'k'at danfte."},{"book":"1 Teselonk'e","chapter":"5","verse":"3","text":"Ashuwots «Keew jamó jeenonat s'k erkee» bo etor na'a maac'ts máátsuwats na'a shuwi shambo bin b́detsfok'o t'afo danerawo boats b́ weeti, eegi weeronoru bítse keshosh falatsne."},{"book":"1 Teselonk'e","chapter":"5","verse":"4","text":"Ti eshuwotso itmó, t'aluwots itnaliye, mansh aaw man ump'etsok'o itats waratse."},{"book":"1 Teselonk'e","chapter":"5","verse":"5","text":"It it únets shááni ashuwots, aawi ashuwots itne, nooye wee t'úwi wee t'alwi ashuwots noonaliye."},{"book":"1 Teselonk'e","chapter":"5","verse":"6","text":"Mansh eshe no tooko kewde beewone bako k'oshwotskok'o tokrk'ayone."},{"book":"1 Teselonk'e","chapter":"5","verse":"7","text":"Tokriru ashuwots t'úwone botokriri, mashiruwotswere t'úwone bomashiri."},{"book":"1 Teselonk'e","chapter":"5","verse":"8","text":"5:8 Isa. 59:17; Efe. 6:13-17  Noomó aawi ashuwotsi nowottsotse notooko keewon no angok'on beewone, imnetiyonat shunon t'ururiyok'o nogerats tahde'oone, kashosh jangetso kes'tswots boatse baziyosh bogúúfef k'obiyok'o tookats guufde'one,"},{"book":"1 Teselonk'e","chapter":"5","verse":"9","text":"Ik'o noon b́ s'eeg fayosh b́woterawon nodoonz Iyesus Krstos weeron no kashishee."},{"book":"1 Teselonk'e","chapter":"5","verse":"10","text":"Krstos no jangosh b́k'ir kashon nobeyal wee nok'iriyal bínton nobeyishe."},{"book":"1 Teselonk'e","chapter":"5","verse":"11","text":"Mansh and it k'alirwok'on iko iko kup'shon t'engde'e."},{"book":"1 Teselonk'e","chapter":"5","verse":"12","text":"Eshuwotso! ititse finon shaatsirwotsi, doonzon it naashwotsnat iti iziruwotsi it mangiyituwok'o itn k'oniruwoone,"},{"book":"1 Teselonk'e","chapter":"5","verse":"13","text":"Bo finatse tuutson boosh eents manogonat shunon it detsetwok'owa, itwere it atsatsewo jeenon beewere."},{"book":"1 Teselonk'e","chapter":"5","verse":"14","text":"Eshuwotso! «Wihuwotsi fayore, aaw shuuk' deshawwotsi kúp'shwere, maawtswotsi te'uere, ash jamosh k'amoore» etaat gawiruwone."},{"book":"1 Teselonk'e","chapter":"5","verse":"15","text":"Asho konworu gondi shegrosh gndon bí anirawok'o it atso korde'er, dab jam aawo it it took tookosh wotowa mank'o k'osh ashuwotssh k'osh ash jamwotssh sheeng finosh kup'ore."},{"book":"1 Teselonk'e","chapter":"5","verse":"16","text":"Jam aawo gene'owere,"},{"book":"1 Teselonk'e","chapter":"5","verse":"17","text":"it eed'irawo Ik'o k'onwere,"},{"book":"1 Teselonk'e","chapter":"5","verse":"18","text":"jam keewon Ik'o udoore, Krstos Iyesusn it detsts beyon Ik'o itatse b́ geyirwo maniye."},{"book":"1 Teselonk'e","chapter":"5","verse":"19","text":"S'ayin shayiri fino úp'k'ayere,"},{"book":"1 Teselonk'e","chapter":"5","verse":"20","text":"bek'o gac'k'ayere."},{"book":"1 Teselonk'e","chapter":"5","verse":"21","text":"Jam keewo faduwere, sheeng wottso deshde'ere."},{"book":"1 Teselonk'e","chapter":"5","verse":"22","text":"Gond fin jamatse wokoore."},{"book":"1 Teselonk'e","chapter":"5","verse":"23","text":"B́ tookon jeeni Ik'o Izar Izewer jam keewon iti S'ayintsuwe, it Shayiro, it kasho, it ats jamo no doonz Iyesus Krstos b́ weet aawosh ik jagalo koteyar beewe."},{"book":"1 Teselonk'e","chapter":"5","verse":"24","text":"Iti s'egtsmań amanek b́ wottsosh han k'alituwe."},{"book":"1 Teselonk'e","chapter":"5","verse":"25","text":"Ti eshuwotso! nooshowere Ik'o k'onwere."},{"book":"1 Teselonk'e","chapter":"5","verse":"26","text":"Eshúw jamwotsi S'ayints jobon jamo aatewere."},{"book":"1 Teselonk'e","chapter":"5","verse":"27","text":"Woshan amants jamwotssh b́ nababetwok'o doonzo shútson oona itsh etetuwe."},{"book":"1 Teselonk'e","chapter":"5","verse":"28","text":"No doonz Iyesus Krstos s'aato itnton wotowe."}]}