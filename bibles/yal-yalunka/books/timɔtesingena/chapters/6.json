{"data":[{"book":"Timɔte Singena","chapter":"6","verse":"1","text":"Dɛnkɛlɛya muxun naxanye konyiyaan bun ma, ne lan e xa e kanne binya kiin birin yi alogo Ala xinla nama rayelefu e nun nxɔ xaranna."},{"book":"Timɔte Singena","chapter":"6","verse":"2","text":"Konyin naxanye kariye findixi dɛnkɛlɛya muxune ra, na konyine nama e kanne rayelefu e to findixi dɛnkɛlɛya muxune ra. Koni fɔ e xa wali nɛn e xa dangu bonne ra bayo dɛnkɛlɛya muxune nan e wanla tɔnɔn sɔtɔma, e xanuntenne."},{"book":"Timɔte Singena","chapter":"6","verse":"3","text":"Xa muxu yo xaran gbɛtɛ tima, a mi bira en Marigi Yesu Alaa Muxu Sugandixina fala kɛndɛne fɔxɔ ra, e nun Ala kolonna xaranna,"},{"book":"Timɔte Singena","chapter":"6","verse":"4","text":"na kanna rafexi wason nan na, a mi sese kolon. Fe matandine rafan a ma ɲaxi ra e nun sɔnxɔ sɔnxɔne falane bunne ma. Na nan fama milɛn nun lantareyaan nun marayelefun nun sikɛ ɲaxine ra,"},{"book":"Timɔte Singena","chapter":"6","verse":"5","text":"e nun yɛngɛ ɲantarene muxu xaxili yifuxine tagi, ɲɔndin mi naxanye yi, naxanye yengi a ma fa fala a Ala kolonna findixi nafulu sɔtɔ fɛrɛn nan na."},{"book":"Timɔte Singena","chapter":"6","verse":"6","text":"Anu, tɔnɔ gbeen nan Ala kolonna ra, xa en na en wasa so en yii seene yi."},{"book":"Timɔte Singena","chapter":"6","verse":"7","text":"Amasɔtɔ en mi faxi sese ra en yii dunuɲani ito yi, en mɔn mi sigan sese ra en yii."},{"book":"Timɔte Singena","chapter":"6","verse":"8","text":"Nayi, xa donseen nun dugina en yii, en na en wasa so ne yi."},{"book":"Timɔte Singena","chapter":"6","verse":"9","text":"Koni naxanye waxi findi feni nafulu kanne ra, ne birama nɛn tantan feene yi, e suxu luti ratixin na e nun kunfa xaxilitare ɲaxi wuyaxin naxanye muxune rasinma halagin nun bɔnɔni."},{"book":"Timɔte Singena","chapter":"6","verse":"10","text":"Amasɔtɔ gbeti xɔnxɔnna nan fe ɲaxine birin binla ra. Ndee bata mila gbetin xɔn, e masiga dɛnkɛlɛyaan na, e kɔntɔfili fe wuyaxi ti e yɛtɛ ma."},{"book":"Timɔte Singena","chapter":"6","verse":"11","text":"Koni i tan Alaa muxuna, i gi na feene ma. I tinxinna nun Ala kolonna nun dɛnkɛlɛyaan nun xanuntenyaan nun tunnafanna nun limaniyaan fen."},{"book":"Timɔte Singena","chapter":"6","verse":"12","text":"I dɛnkɛlɛyaan geren faɲin so. I habadan nii rakisin suxu, i xilixi naxan ma, i i tixi sereya faɲin naxan na sere wuyaxi yɛtagi."},{"book":"Timɔte Singena","chapter":"6","verse":"13","text":"N na i yamarima Ala yɛtagi naxan niin fima niimaseen birin ma, e nun Yesu Alaa Muxu Sugandixin yɛtagi naxan sere faɲin ba Pɔnsi Pilati yɛtagi,"},{"book":"Timɔte Singena","chapter":"6","verse":"14","text":"i xa yamarini ito suxu sɔntareyaan nun fɛtareyani, han en Marigi Yesu Alaa Muxu Sugandixin yi mini kɛnɛnni waxatin naxan yi."},{"book":"Timɔte Singena","chapter":"6","verse":"15","text":"Na rabama a waxatin nin Ala naxan saxi,"},{"book":"Timɔte Singena","chapter":"6","verse":"16","text":"Niin Kan Keden Pena"},{"book":"Timɔte Singena","chapter":"6","verse":"17","text":"Yamarini ito fi waxatini ito nafulu kanne ma, a e nama waso ayi, a e mɔn nama e yigi sa nafunli naxan ɲanma, koni e xa a sa Ala yi naxan en kima seen birin yi fonisireyani alogo en xa lu sɛwani."},{"book":"Timɔte Singena","chapter":"6","verse":"18","text":"E xa fe faɲin naba, e kɛwali faɲine yi findi e nafunla ra, e bodene ki fonisireyani."},{"book":"Timɔte Singena","chapter":"6","verse":"19","text":"Na kiini, e nafulu kɛndɛn namarama nɛn e yɛtɛ xa yɛɛn na, e nii rakisi yɛtɛɛn sɔtɔ."},{"book":"Timɔte Singena","chapter":"6","verse":"20","text":"Timɔte, seen naxan taxuxi i ra, na kantan ki faɲi. Fala fuune nun dina suxutare falane, i ne lu na, e nun wulen naxan yatɛxi fe kolonna ra naxan en matandima."},{"book":"Timɔte Singena","chapter":"6","verse":"21","text":"Ndee bata tubi na ma, e masiga dɛnkɛlɛyaan na."}]}