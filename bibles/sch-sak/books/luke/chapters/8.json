{"data":[{"book":"Luke","chapter":"8","verse":"1","text":"Hanchu, môrkhat suole chu, Jisua'n Galilee ram khopuingei le khuongei nâma Pathien Rêngram Thurchi Sa misîrin a chaia. Ruoisi sômleinik ngeiin an jûia."},{"book":"Luke","chapter":"8","verse":"2","text":"8:2,3: Mat 27:55,56; Mk 15:40,41; Luk 23:49 Nupang senkhat ramkhori sûr renga an natnangeia a dam, Mary Magdalene, a sûng renga ramkhori sari a rujûlpai pe,"},{"book":"Luke","chapter":"8","verse":"3","text":"Herod office'a sin milien Chuza lômnu Joanna ngei, Susanna ngei, le midang nupang tamtak ngeiin an jûi saa. Hi mingei hin an sumin Jisua le a ruoisingei an san ngei ngâi ani."},{"book":"Luke","chapter":"8","verse":"4","text":"Khopui ankhat renga adanga mipuingei Jisua kôm an hong intûpkhôma, Jisua'n chongmintêkin a ril ngeia."},{"book":"Luke","chapter":"8","verse":"5","text":"Mi inkhat a bu rît rangin a loilâia a sea. Sachi a rethea, senkhat lampui kôla achula, vangeiin an sâk ripa."},{"book":"Luke","chapter":"8","verse":"6","text":"Senkhat lungpherpha pil chunga achula, a hong mônga, pil an zit loi sikin a rôp nôk ripa."},{"book":"Luke","chapter":"8","verse":"7","text":"Senkhat chu riling kâra achula, ahong thuora, rilingin adîp thata."},{"book":"Luke","chapter":"8","verse":"8","text":"Senkhat chu pil sana achula, a hong insôna, abâk raza chitin an hong inra zoi. Hanchu hi chongngei hih a rila, Jisua'n, Kuor nin dônin chu rangâi roi, a tipe ngeia."},{"book":"Luke","chapter":"8","verse":"9","text":"A ruoisingeiin hi chongmintêk omtie, Jisua an rekela."},{"book":"Luke","chapter":"8","verse":"10","text":"8:10: Isa 6:9 (LXX) Jisua'n, “Pathien Rêngram chong inthup riettheina nin kôma ipêk ani. Ania midangngei rangin chu, an ena an mu loina rang le an rangâia an rietminthâr loina rangin, chongmintêk vaiin misîr pe rang ani” tiin a thuon ngeia."},{"book":"Luke","chapter":"8","verse":"11","text":"“Chongmintêk omtie chu hi anghin ani; Sachi chu Pathien chong ani."},{"book":"Luke","chapter":"8","verse":"12","text":"Sachi lampui kôla chul chu, chong chu an rieta, ania, an iem loina rang le minringa an om loina rangin Soitanin an chong riet hah an mulungrîl renga a lâk pe ngâia."},{"book":"Luke","chapter":"8","verse":"13","text":"Lung chung pila chul chu, an chong riet râisân takin an poma, nikhomrese, an nia han rujung inthuk nei loiin, an chunga minsinna a hongtung tena chu an inlet nôk ngâia."},{"book":"Luke","chapter":"8","verse":"14","text":"Riling kâra chul chu, chong an rieta, aniatachu, hi ringnun hoiinhâina le inchongna ngei hin lungkâng a pêka, adîpa, amara reng min phâk ngâi mak."},{"book":"Luke","chapter":"8","verse":"15","text":"Pil sana chul chu, chong an riet hah mulungrîla asadimin an dara, an jôma, an inra mâka dier ngei hah anni” a tia."},{"book":"Luke","chapter":"8","verse":"16","text":"Tutên châti mochokin bêl nuoia dar ngâi mak ngei, jâlmun nuoia khom dar ngâi mak ngei. A lût murdi'n an mu theina rangin a darna muna kêng an dar ngâi."},{"book":"Luke","chapter":"8","verse":"17","text":"8:17: Mat 10:26; Luk 12:2 Ânthup murdi khom tâng minsuok nîng a ta, ihîpa om murdi khom avâra la minlangsuok nîng atih."},{"book":"Luke","chapter":"8","verse":"18","text":"8:18: Mat 25:29; Luk 19:26 “Singthei roi, inmo nin rangâi, asikchu, a dônngei chu bôkpe sa nîng a ta, a dônloi chu a dôn vieta ai mindon te ha khom la lâk pe rip an tih,” a tia."},{"book":"Luke","chapter":"8","verse":"19","text":"Hanchu, a nû le a lâibungngei Jisua kôma an honga, ania mipui sikin a kôma tung thei mak ngeia."},{"book":"Luke","chapter":"8","verse":"20","text":"Mi inkhatin, “Na nû le na lâibungngeiin nang mu nuomin pêntieng an inding” a tipea."},{"book":"Luke","chapter":"8","verse":"21","text":"Hanchu, Jisua'n an kôma, “Ka nû le ka lâibungngei chu Pathien chong rangâia a jômngei hih anni” a tia."},{"book":"Luke","chapter":"8","verse":"22","text":"Sûnkhat chu Jisua le a ruoisingei rukuonga an chuonga, “Dîl râl tieng son lenkân rei u” a tia, hanchu an inphêta."},{"book":"Luke","chapter":"8","verse":"23","text":"Hanchu an se lâiin, Jisua chu a ina. Inningloiin phâivuopui a hong thoa, an rukuong tuiin a sip vavânga, rolo innîkin an oma."},{"book":"Luke","chapter":"8","verse":"24","text":"Hanchu, ruoisingei Jisua kôma an sea, an kaithoia, “Minchupu, Minchupu! Kin thi suo rang kêng ani zoi” an tia."},{"book":"Luke","chapter":"8","verse":"25","text":"Hanchu, a ruoisingei kôma, “Khonmo, nan taksônna a om?” a tipe ngeia. Kamâmin an chia, Khoi anga miriem mo hi? Phâivuopui le tuidârinsokngei khom chong a pêka a chong an ijôm hi, anin tia."},{"book":"Luke","chapter":"8","verse":"26","text":"Hanchu Jisua le a ruoisingei hah Galilee dîl râl, Gerasa,8:26: Gerasa; ti hi miziek senkhat ngei chu Gadara tiin an dôn (Mat 8:28 en roh); adangngei chu Gergesa. ram an tunga."},{"book":"Luke","chapter":"8","verse":"27","text":"Jisua'n tuipânga a lôn lehan, khopui renga mi inkhat, ramkhori sûr ân tongpuia. Ha mi hah zora sôttak renga, dierboiin, ina khom om ngâi loiin thâna lei om ngâi ania."},{"book":"Luke","chapter":"8","verse":"28","text":"Jisua a mûn chu ânieka, a ke bula ânboka, ânring takin, Jisua Pathien Ânchungtak Nâipasal, imo ni lo rang ni ti? Dûk ni mintong no roh, tiin a ngêna."},{"book":"Luke","chapter":"8","verse":"29","text":"Jisua'n ratha innim hah chong a pêk sika ma angtaka ai ti ani. Vêl tamtak an sûra, lung ina an khum ngâia, a kut le a ke zingjirûiin an khita chu a potsata, ramkhori han ramchâr tieng han a rujûl ngâi ani."},{"book":"Luke","chapter":"8","verse":"30","text":"Jisua'n, “Imo ni riming?” tiin a rekela, “Ki riming chu, Mob” tiin a thuona, a sûnga ramkhori tamtak an lût sikin."},{"book":"Luke","chapter":"8","verse":"31","text":"Hanchu, ramkhoringei han, khurmongboia8:31: Khurmongboi: ramkhoringei hah pil nuoi inthûktaka han azoina taka dûktongna atung mâka chu khumin om an tih tiin mindon ani. tîr loina rangin Jisua an ngêna."},{"book":"Luke","chapter":"8","verse":"32","text":"Hanchu, ha muol panga han vok pâl sâk rokin an oma, ramkhoringeiin ha vokngei sûnga lût rangin Jisua an ngêna, a phalpe ngeia."},{"book":"Luke","chapter":"8","verse":"33","text":"Mipa sûng renga an jôka, vokngei sûnga an lût zoia. Rôlsôr dîl rakhama an tâna, tuia an tâka an thi let zoi."},{"book":"Luke","chapter":"8","verse":"34","text":"Hanchu, vok avâipungei han neinun omtie an rietin chu, an sea khopuia le loia mingei an va ril ngeia."},{"book":"Luke","chapter":"8","verse":"35","text":"Hanchu, neinun omtie en rangin mingei an suoka, Jisua kôm an hongin chu, ramkhori sûrpu hah, puon silin, ruthuok kipin Jisua ke bula insungin an mua, an rêngin an chia."},{"book":"Luke","chapter":"8","verse":"36","text":"Hanchu, amu nâmin a dam tie mingei kôma an rila,"},{"book":"Luke","chapter":"8","verse":"37","text":"Ha Gerasa rama mingei han an chi sikin Jisua hah an kôm renga rot rangin an ngêna, hanchu Jisua rukuonga a chuonga a mâk ngei zoi."},{"book":"Luke","chapter":"8","verse":"38","text":"Ramkhori a sûng renga a jôka a dampu han, Jisua kôm nang jûi ki tih, a tia."},{"book":"Luke","chapter":"8","verse":"39","text":"Hanniresea, Jisua'n, “Ni ina senla, nu chunga Pathien sintho tie va misîr roh” a tipea. Hanchu, a sea, khopui sûng pumpuia a chunga Jisua sintho tie hah a misîr zoi."},{"book":"Luke","chapter":"8","verse":"40","text":"Hanchu, Jisua dîl râl tieng a hongtung nôkin chu, mipuingei ama lei ngak sikin an lei modôma."},{"book":"Luke","chapter":"8","verse":"41","text":"Ha khuoa synagog ruoipu Jairus a honga, Jisua ke bula ânboka, a ina se rangin a ngêna."},{"book":"Luke","chapter":"8","verse":"42","text":"A nâikhât nâinupang, kum sômleinik mi, a thi vavâng sikin. Hanchu, Jisua a sên chu mipuingeiin an ûmhura."},{"book":"Luke","chapter":"8","verse":"43","text":"Nupang inkhat kum sômleinik piel, hulloi inrik a oma, ai dôn murdi doctora a thâm let zoia,8:43: Miziek senkhat ngei chu ai dôn murdi doctora atham let zoi ti hih dôn mak ngei tute lakin mindam thei mak ngeia."},{"book":"Luke","chapter":"8","verse":"44","text":"Mipuingei kâra Jisua nûktieng a honga, a puonmor a tôna, harenghan a dam kelena."},{"book":"Luke","chapter":"8","verse":"45","text":"Jisua'n, “Tumo ni tôn?” a tia. Kei chu ni mu-ung an ti chita. Hanchu Peter'n a kôma, “Minchupu, hi dôra mipuiin nang an uop hite” a tipea."},{"book":"Luke","chapter":"8","verse":"46","text":"Ania, Jisua'n “tuminin chu min tôn, Keima renga sinthotheina ajôk” a tia."},{"book":"Luke","chapter":"8","verse":"47","text":"Nupangnu ani ti rietsuok ani zoi, ti ânriet tena chu, innîk pumin mipuingei makunga, Jisua ke bula inbokin, a tôna harenghan a dam kelen roi hah misîr zoi."},{"book":"Luke","chapter":"8","verse":"48","text":"Hanchu, Jisua'n a kôma, “Ka nâinupang, na taksônnân nang a mindam zoi, rathanngam takin se ta roh” a tipea."},{"book":"Luke","chapter":"8","verse":"49","text":"Jisua'n ha a ti lâitakin, ruoipu in renga thangthei a honga, Jairus kôma, “Na nâinupang a thi zoi, Minchupu jêl khâi no roh” a tia."},{"book":"Luke","chapter":"8","verse":"50","text":"Jisua'n a rieta, Jairus kôma, “Chino roh, iem ngit roh, dam a tih,” a tipea."},{"book":"Luke","chapter":"8","verse":"51","text":"In ava tungin chu Peter, John, Jacob, nâite nû le pa pêna chu tute dang a kôma lût phal maka."},{"book":"Luke","chapter":"8","verse":"52","text":"Hataka om murdi nâite chûlin an chapa, Jisua'n, “Chap no roi, athi ni mak, a in kêng” a tia."},{"book":"Luke","chapter":"8","verse":"53","text":"Hanchu, nâite hah a thi ani iti an riet sikin an munuisana."},{"book":"Luke","chapter":"8","verse":"54","text":"Hanchu, Jisua'n a kut a sûra, “Ka nâite, hong inthoi roh” a tia."},{"book":"Luke","chapter":"8","verse":"55","text":"Hanchu, a ringna a juong kîra, harenghan a hon thoia, Jisua'n “sâk rang imokhat pêk roi” a tia."},{"book":"Luke","chapter":"8","verse":"56","text":"A nû le a pa'n kamâm om an ti tataka; nikhomrese, Jisua'n chu a sintho hah tute ril loi rangin chong a pêka zoi."}]}