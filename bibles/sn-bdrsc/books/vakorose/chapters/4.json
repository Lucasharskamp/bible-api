{"data":[{"book":"VaKorose","chapter":"4","verse":"1","text":"Vatenzi, ipai varanda venyu zvinhu zvakanaka uye zvakaenzana, nokuti munozviziva kuti nemiwo muna vaTenzi kudenga."},{"book":"VaKorose","chapter":"4","verse":"2","text":"Muzvipire pakunyengetera, makanyatsorinda uye muchivonga."},{"book":"VaKorose","chapter":"4","verse":"3","text":"Uye mutinyengetererewo kuti Mwari azarure mukova weshoko redu, kuitira kuti tigoparidza chakavanzika chaKristu, icho chandakasungirwa."},{"book":"VaKorose","chapter":"4","verse":"4","text":"Nyengeterai kuti ndigone kuparidza zvakajeka, sezvandinofanira."},{"book":"VaKorose","chapter":"4","verse":"5","text":"Muve vakachenjera pamafambiro enyu kuna vari kunze; mungwarire nguva yenyu."},{"book":"VaKorose","chapter":"4","verse":"6","text":"Kutaura kwenyu ngakugare kwakazara nenyasha nguva dzose, kwakarungwa nomunyu, kuitira kuti muzive mapinduriro amunoita vanhu vose."},{"book":"VaKorose","chapter":"4","verse":"7","text":"Tikikasi achakuudzai mashoko ose pamusoro pangu. Iye ihama inodikanwa kwazvo, mushumiri akatendeka nomushandi pamwe chete neni muna She."},{"book":"VaKorose","chapter":"4","verse":"8","text":"Ndiri kumutuma kwamuri nechinangwa ichi kuti muzive zvatiri uye kuti akurudzire mwoyo yenyu."},{"book":"VaKorose","chapter":"4","verse":"9","text":"Ari kuuya pamwe chete naOnesimasi, hama yedu yakatendeka uye inodikanwa, anova mumwe wenyu. Vachakuudzai zvose zviri kuitika kuno."},{"book":"VaKorose","chapter":"4","verse":"10","text":"Musungwa pamwe chete neni Aristakusi anokukwazisai, naMako, hama yaBhanabhasi anokukwazisaiwo. (Makarayirwa zvokuita naye; kana asvika kwamuri, mumugamuchire.)"},{"book":"VaKorose","chapter":"4","verse":"11","text":"Jesu anonzi Jastasi, anokukwazisaiwo. Ava ndivo vaJudha bedzi pakati pavamwe vandinoshanda navo muumambo hwaMwari, uye vanondinyaradza."},{"book":"VaKorose","chapter":"4","verse":"12","text":"Epafurasi, mumwe wenyu nomuranda waKristu Jesu, anokukwazisai. Anogara achirwa muminyengetero nokuda kwenyu, kuti mumire makasimba mukuda kwose kwaMwari, makura uye muzere nokuziva."},{"book":"VaKorose","chapter":"4","verse":"13","text":"Ndinomupupurira kuti anokushandirai nesimba pamwe chete naavo vari paRaodhikea, napaHirapori."},{"book":"VaKorose","chapter":"4","verse":"14","text":"Shamwari yedu inodikanwa Ruka, chiremba, naDhemasi vanokukwazisai."},{"book":"VaKorose","chapter":"4","verse":"15","text":"Ndikwazisirei hama dziri paRaodhikea, naNimufa nekereke iri mumba make."},{"book":"VaKorose","chapter":"4","verse":"16","text":"Mushure mokuverengwa kwetsamba kwamuri, muone kuti yaverengwawo mukereke yeRaodhikea uye kuti nemiwo muverenge tsamba inobva kuRaodhikea."},{"book":"VaKorose","chapter":"4","verse":"17","text":"Muudze Akipasi kuti, “Ona kuti wapedza basa rawakagamuchira muna She.”"},{"book":"VaKorose","chapter":"4","verse":"18","text":"Ini, Pauro ndanyora kwaziso iyi noruoko rwangu pachangu. Rangarirai ngetani dzangu. Nyasha ngadzive nemi."}]}