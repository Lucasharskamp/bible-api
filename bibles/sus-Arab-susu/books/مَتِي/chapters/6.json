{"data":[{"book":"مَتِي","chapter":"6","verse":"1","text":"«وٌ نَشَ قٍ قَنيِ رَبَ مِشِيٍ يَ تٌدٍ رَ عٍ شَ وٌ شَ تِنشِنيِ تٌ، شَ نَ مُ عَ رَ وٌ مُ بَرَايِ يٌ سْتْمَ وٌ بَبَ رَ، نَشَن نَ عَرِيَننَ."},{"book":"مَتِي","chapter":"6","verse":"2","text":"نَ كُي، عِ نّ مِشِ كِمَ، عِ نَشَ عَ سِفِ سَ دُنِحَ بِرِن بّ عَلْ قِلَنكَقُييٍ عَ رَبَمَ كِ نَشّ سَلِدٍ نُن تَا مَ، عَلَكٌ مِشِيٍ شَ عٍ مَتْشْ. ﭑ شَ نْندِ قَلَ وٌ بّ، عٍ بَرَ فّ عٍ شَ وَلِ سَرٍ بِرِن سْتْدٍ."},{"book":"مَتِي","chapter":"6","verse":"3","text":"عِ نّ مِشِ كِمَ عِ يِرٍقَنيِ رَ، كْولَ نَشَ عَ كٌلٌن."},{"book":"مَتِي","chapter":"6","verse":"4","text":"عِ شَ مِشِ كِ سُتُرّ نَن نَ. نَ كُي، عِ بَبَ عَلَ نَشَن فُندٌ بِرِن كٌلٌن، عَ قَمَ نّ نَ سَرٍ رَفبِلٍندٍ عِ مَ.»"},{"book":"مَتِي","chapter":"6","verse":"5","text":"«وٌ نّ سَلِمَ، وٌ نَشَ لُ عَلْ قِلَنكَقُييٍ نَشٍيٍ سَلِمَ، عٍ تِشِ سَلِدٍيٍ كُي نُن كِرَ دّ رَ عَلَكٌ مِشِيٍ شَ عٍ تٌ. ﭑ شَ نْندِ قَلَ وٌ بّ، عٍ بَرَ فّ عٍ شَ وَلِ سَرٍ بِرِن سْتْدٍ."},{"book":"مَتِي","chapter":"6","verse":"6","text":"كْنْ عِ تَن نّ سَلِمَ، سِفَ عِ شَ بَنشِ يِرٍ ندٍ نْشُنيِ كُي، عِ نَادّ رَفَلِ، عِ عَلَ مَشَندِ نَشَن مُ تٌمَ. نَ كُي، عِ بَبَ عَلَ نَشَن فُندٌ قٍ بِرِن تٌشِ، عَ قَمَ نّ عِ سَرٍ قِدٍ.»"},{"book":"مَتِي","chapter":"6","verse":"7","text":"«وٌ نّ عَلَ مَشَندِ مَ، وٌ نَشَ وٌ شَ وْيّنيِ رَوُيَ قُقَقُ، عَلْ كَاقِرِ نَشٍيٍ لَشِ عَ رَ عَ عٍ شَ دُبَ سُشُمَ عٍ شَ وْيّنيِ رَدِفَنشِيٍ نَن سَابُي رَ."},{"book":"مَتِي","chapter":"6","verse":"8","text":"وٌ نَشَ لُ عَلْ عٍ تَن، بَرِ مَ وٌ بَبَ عَلَ وٌ هَيِ كٌلٌن بٍينُن وٌ شَ عَ مَشَندِ.»"},{"book":"مَتِي","chapter":"6","verse":"9","text":"«وٌ لَن وٌ شَ سَلِ يِ كِ نّ؛"},{"book":"مَتِي","chapter":"6","verse":"10","text":"عِ شَ مَنفّيَ شَ قَ."},{"book":"مَتِي","chapter":"6","verse":"11","text":"بَلٌي قِ مُشُ مَ تٌ لْشْي،"},{"book":"مَتِي","chapter":"6","verse":"12","text":"دِحّ مُشُ شَ يُنُبِيٍ مَ،"},{"book":"مَتِي","chapter":"6","verse":"13","text":"عِ نَشَ مُشُ تِ مَرَتَنتَنيِ كِرَ شْن،"},{"book":"مَتِي","chapter":"6","verse":"14","text":"«شَ وٌ دِحّ مِشِيٍ هَاكّيٍ مَ، وٌ بَبَ نَشَن نَ عَرِيَننَ، عَ قَن دِحّمَ نّ وٌ مَ،"},{"book":"مَتِي","chapter":"6","verse":"15","text":"كْنْ شَ وٌ مُ دِحّ مِشِيٍ مَ، وٌ بَبَ نَشَن نَ عَرِيَننَ، عَ قَن مُ دِحّمَ وٌ شَ يُنُبِيٍ مَ.»"},{"book":"مَتِي","chapter":"6","verse":"16","text":"«وٌ نّ سُنيِ سُشُمَ، وٌ نَشَ وٌ يَتَفِ عِشْنْ عَلْ قِلَنكَقُييٍ عٍ يَتَفِ عِشْنْمَ كِ نَشّ، مِشِيٍ شَ عَ كٌلٌن عَ عٍ نَ سُنيِ. ﭑ شَ نْندِ قَلَ وٌ بّ، عٍ بَرَ فّ عٍ شَ وَلِ سَرٍ بِرِن سْتْدٍ."},{"book":"مَتِي","chapter":"6","verse":"17","text":"كْنْ عِ تَن نّ سُنيِ سُشُمَ، عِ شَ تُرٍ سَ عِ شُنيِ مَ، عِ عِ يَتَفِ مَشَ،"},{"book":"مَتِي","chapter":"6","verse":"18","text":"عَلَكٌ مِشِيٍ نَشَ عَ كٌلٌن عَ عِ نَ سُنيِ. نَ كُي، عِ بَبَ عَلَ نَشَن مُ تٌمَ، نَشَن مَن فُندٌ قٍ بِرِن تٌشِ، عَ قَمَ نّ عِ سَرٍ قِدٍ.»"},{"book":"مَتِي","chapter":"6","verse":"19","text":"«وٌ نَشَ وٌ هَرِفٍ مَلَن دُنِحَ مَ، نِمَسٍيٍ نُن شْرِشْرِ عَ شُن نَكَنَمَ دّننَشّ، شَ نَ مُ عَ رَ مُحّتِيٍ نْمَ عَ مُحَدٍ بَنشِ كُي دّننَشّ."},{"book":"مَتِي","chapter":"6","verse":"20","text":"وٌ شَ وٌ هَرِفٍ مَلَن عَرِيَننَ نّ، نِمَسٍيٍ نُن شْرِشْرِ مُ كَنَرِ سَمَ دّننَشّ، مُحّتِيٍ قَن مُ مُحّ تِمَ دّننَشّ."},{"book":"مَتِي","chapter":"6","verse":"21","text":"وٌ هَرِفٍ نَ دّننَشّ، وٌ بْحّ قَن لُمَ نَا نّ.»"},{"book":"مَتِي","chapter":"6","verse":"22","text":"«يَ نَن نَ قَتٍ شَ لَنثُي رَ. شَ عِ يَ قَن، عِ قَتٍ بِرِن عِيَلَنمَ نّ،"},{"book":"مَتِي","chapter":"6","verse":"23","text":"كْنْ شَ عِ يَ مُ قَن، عِ قَتٍ لُمَ دِ مِ نَن كُي. نَ كُي، شَ عِ شَ نَءِيَلَنيِ بَرَ قِندِ دِ مِ رَ، نَ دِ مِ عِقْورْ دٍ!»"},{"book":"مَتِي","chapter":"6","verse":"24","text":"«مِشِ يٌ مُ نْمَ لُدٍ مَرِفِ قِرِن شَ يَامَرِ بُن مَ، بَرِ مَ عَ قَمَ مَرِفِ كٍرٍن شْندٍ، عَ بٌورٍ مَشَنُ. عَ شِرِ مَ كٍرٍن نَ، عَ بٌورٍ رَبٌلٌ. وٌ مُ نْمَ عَلَ نُن نَاقُلِ بَتُدٍ تّمُي كٍرٍن.»"},{"book":"مَتِي","chapter":"6","verse":"25","text":"«نَ نَن عَ تٌشِ، ﭑ شَ عَ قَلَ وٌ بّ، وٌ نَشَ كْنتْقِلِ بَلٌي شَ قٍ رَ وٌ هَيِ نَ نَشَن مَ يِ دُنِحّءِفِرِ كُي، شَ نَ مُ عَ رَ، دُفِيٍ شَ قٍ رَ وٌ نَشٍيٍ رَفٌرٌ مَ وٌ قَتٍ مَ. وٌ شَ دُنِحّءِفِرِ تِدٍ مُ فبٌ دٌنسٍ بّ؟ وٌ قَتٍ تِدٍ مُ فبٌ دُفِيٍ بّ؟"},{"book":"مَتِي","chapter":"6","verse":"26","text":"وٌ شْنِيٍ مَتٌ كٌورٍ مَ. عٍ مُ سَنسِ سِمَ، عٍ مُ شّ شَبَمَ، عٍ مُ دٌنسٍ رَفَتَمَ بِلِيٍ كُي، كْنْ وٌ بَبَ نَشَن نَ عَرِيَننَ، عَ عٍ بَلٌمَ. وٌ تَن مُ دَنفِ نَ شْنِيٍ رَ؟"},{"book":"مَتِي","chapter":"6","verse":"27","text":"ندٍ نْمَ هَلِ شِ كٍرٍن سَدٍ عَ شَ سِمَيَ شُن عَ شَ كْنتْقِلِ سَابُي رَ؟"},{"book":"مَتِي","chapter":"6","verse":"28","text":"مُنقٍ رَ وٌ كْنتْقِلِمَ وٌ شَ سٌسٍيٍ شَ قٍ رَ؟ وٌ سَنسِ قُفٍ تٌقَنيِيٍ مَتٌ، عٍ مِنِمَ وُلَ سَنسِيٍ مَ كِ نَشّ. عٍ مُ وَلِمَ، عٍ مُ وٌلِفّسّ يَءِلَنمَ،"},{"book":"مَتِي","chapter":"6","verse":"29","text":"كْنْ ﭑ شَ عَ قَلَ وٌ بّ، هَلِ مَنفّ سُلٍمَنِ شَ دَرِيّ بِرِن كُي، عَ شَ سٌسٍيٍ مُ نُ تٌقَن عَلْ نَ سَنسِ قُفٍ كٍرٍن."},{"book":"مَتِي","chapter":"6","verse":"30","text":"شَ عَلَ سَنسِ مّينِمَ يِ كِ نّ، سَنسِ نَشَن نَ نَ تٌ، تِنَ عَ فَن، عَ مُ مّينِمَ وٌ قَن مَ؟ وٌ شَ دَنشَنِيَ شُرُن!»"},{"book":"مَتِي","chapter":"6","verse":"31","text":"«نَ كُي، وٌ نَشَ كْنتْقِلِ عَ قَلَقٍ رَ، ‹مُشُ مُنسٍ دٌنمَ؟ مُشُ مُنسٍ مِنمَ؟ مُشُ مُنسٍ رَفٌرٌ مَ مُشُ مَ؟›"},{"book":"مَتِي","chapter":"6","verse":"32","text":"كَاقِرِيٍ بِرَ مَ نَ قٍ مْولِ نَن تُن قْشْ رَ. عَنُن، وٌ بَبَ نَشَن نَ عَرِيَننَ، عَ عَ كٌلٌن وٌ هَيِ نَ نَ سٍ بِرِن مَ."},{"book":"مَتِي","chapter":"6","verse":"33","text":"نَ كُي، وٌ شَ عَلَ شَ مَنفّيَ نِينِ نُن عَ شَ تِنشِنيِ نَن سِنفٍ قٍن، عَ نَ سٍ دْنشْي بِرِن قَن قِمَ نّ وٌ مَ."},{"book":"مَتِي","chapter":"6","verse":"34","text":"وٌ نَشَ كْنتْقِلِ تِنَ شَ قٍ رَ، بَرِ مَ تِنَ عَ حْشْ سَمَ عَ يّتّ شْن. لْشْي بِرِن نُن عَ شَ تْورّ نَن عَ رَ.»"}]}