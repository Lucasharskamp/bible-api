{"data":[{"book":"1 Korintusi","chapter":"4","verse":"1","text":"Úgy tekintsen minket az ember, mint Krisztus szolgáit és Isten titkainak sáfárait."},{"book":"1 Korintusi","chapter":"4","verse":"2","text":"Márpedig a sáfároktól azt kívánják meg, hogy mindegyikük hűséges legyen."},{"book":"1 Korintusi","chapter":"4","verse":"3","text":"Nekem pedig vajmi keveset számít, hogy ti vagy mások hogyan ítélkeztek felettem. Hiszen én sem ítélkezem magam felett."},{"book":"1 Korintusi","chapter":"4","verse":"4","text":"Semmi sem terheli lelkiismeretemet, de nem ez igazol engem. Felettem ugyanis az Úr ítélkezik."},{"book":"1 Korintusi","chapter":"4","verse":"5","text":"Ti se ítélkezzetek hát idő előtt, míg el nem jön az Úr, aki megvilágítja a sötétség titkait, leleplezi a szívek szándékát. Akkor majd Isten részesít mindenkit elismerésben."},{"book":"1 Korintusi","chapter":"4","verse":"6","text":"Ezeket, testvéreim, miattatok alkalmaztam magamra és Apollósra, hogy rajtunk tanuljátok meg, nem szabad túllépni azon, ami meg van írva. Senki se lelkesedjék tehát egyvalakiért, a másik rovására."},{"book":"1 Korintusi","chapter":"4","verse":"7","text":"Mi tesz téged másnál különbbé? Mid van ugyanis, amit nem kaptál volna? Ha pedig úgy kaptad, mit dicsekszel, mintha nem kaptad volna?"},{"book":"1 Korintusi","chapter":"4","verse":"8","text":"Ti már jóllaktatok, meggazdagodtatok, nélkülünk uralomra jutottatok. Bár csakugyan uralomra jutottatok volna, hogy mi is veletek együtt uralkodhatnánk."},{"book":"1 Korintusi","chapter":"4","verse":"9","text":"Mert úgy vélem, hogy Isten minket, apostolokat utolsó helyre állított, mintegy halálra szánt, mert látványossága lettünk a világnak, mind angyaloknak, mind embereknek."},{"book":"1 Korintusi","chapter":"4","verse":"10","text":"Mi bolondok vagyunk a Krisztusért, ti pedig bölcsek a Krisztusban. Mi erőtlenek, ti pedig erősek. Ti megbecsültek, mi pedig megvetettek."},{"book":"1 Korintusi","chapter":"4","verse":"11","text":"Mind ez ideig éhezünk is, szomjazunk is, ruhánk sincs, bántalmaznak minket, és otthonunk sincs,"},{"book":"1 Korintusi","chapter":"4","verse":"12","text":"fáradozunk is, tulajdon kezünkkel munkálkodva. Ha szidalmaznak, jót kívánunk, ha üldöznek, békésen tűrünk,"},{"book":"1 Korintusi","chapter":"4","verse":"13","text":"Ha gyaláznak, áldást mondunk. Szinte a világ szemetjévé lettünk, mindenkinek söpredékévé egész mostanig."},{"book":"1 Korintusi","chapter":"4","verse":"14","text":"Nem azért írom ezeket, hogy megszégyenítselek titeket, hanem hogy mint szeretett gyermekeimet intselek."},{"book":"1 Korintusi","chapter":"4","verse":"15","text":"Ha tízezer tanítómesteretek lenne is a Krisztusban, de nem sok atyátok, mert én vagyok a ti atyátok a Krisztus Jézusban az evangélium által."},{"book":"1 Korintusi","chapter":"4","verse":"16","text":"Kérlek azért titeket, legyetek az én követőim."},{"book":"1 Korintusi","chapter":"4","verse":"17","text":"Azért küldtem hozzátok Timóteust, az én szeretett és hű fiamat az Úrban, hogy juttassa eszetekbe az én útjaimat a Krisztusban, hogy miként tanítok mindenütt, minden gyülekezetben."},{"book":"1 Korintusi","chapter":"4","verse":"18","text":"De némelyek úgy fölfuvalkodtak, mintha el se mennék hozzátok."},{"book":"1 Korintusi","chapter":"4","verse":"19","text":"Pedig, ha az Úr akarja, hamarosan elmegyek hozzátok, és akkor megismerem a felfuvalkodottaknak nem a beszédét, hanem az erejét."},{"book":"1 Korintusi","chapter":"4","verse":"20","text":"Mert nem beszédben áll az Isten országa, hanem erőben."},{"book":"1 Korintusi","chapter":"4","verse":"21","text":"Mit akartok? Vesszővel menjek-e hozzátok, vagy szeretettel és a szelídség lelkével?"}]}