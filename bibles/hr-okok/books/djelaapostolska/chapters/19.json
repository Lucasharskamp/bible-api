{"data":[{"book":"Djela Apostolska","chapter":"19","verse":"1","text":"Dok je Apolon bio u Korintu, Pavao proputuje gornje krajeve i dođe u Efez. Ondje nađe nekoliko vjernika."},{"book":"Djela Apostolska","chapter":"19","verse":"2","text":"Jeste li primili Svetoga Duha kad ste povjerovali? upita ih."},{"book":"Djela Apostolska","chapter":"19","verse":"3","text":"“Kako ste se onda krstili?” upita on."},{"book":"Djela Apostolska","chapter":"19","verse":"4","text":"Pavao im reče: “Ivanovo je krštenje bilo u znak obraćenja, volje da se čovjek odvrati od grijeha i da se obrati Bogu. Sam je Ivan govorio narodu da vjeruju u onoga koji za njim dolazi, u Isusa.”"},{"book":"Djela Apostolska","chapter":"19","verse":"5","text":"Kad su to čuli, krste se u ime Gospodina Isusa."},{"book":"Djela Apostolska","chapter":"19","verse":"6","text":"Pavao položi na njih ruke pa na njih siđe Sveti Duh te počnu govoriti drugim jezicima i prorokovati."},{"book":"Djela Apostolska","chapter":"19","verse":"7","text":"Bilo ih je svega dvanaestak."},{"book":"Djela Apostolska","chapter":"19","verse":"8","text":"Pavao zatim ode u sinagogu i tri je mjeseca hrabro i uvjerljivo raspravljao o Božjemu kraljevstvu."},{"book":"Djela Apostolska","chapter":"19","verse":"9","text":"Ali neki okorjeli i nepokorni ljudi klevetali su Put pred mnoštvom. Pavao zato ode iz sinagoge i povede vjernike sa sobom. Počne zatim poučavati u školi nekoga Tirana."},{"book":"Djela Apostolska","chapter":"19","verse":"10","text":"To je trajalo dvije godine, dok svi azijski žitelji, i Židovi i Grci, nisu čuli Božju riječ."},{"book":"Djela Apostolska","chapter":"19","verse":"11","text":"Bog je Pavlu dao moć da čini neobična čudesa."},{"book":"Djela Apostolska","chapter":"19","verse":"12","text":"Ljudi su na bolesnike stavljali rupce ili rublje koje se doticalo Pavlove kože, a njihovi su bolesti nestajale i zlodusi su izlazili iz njih."},{"book":"Djela Apostolska","chapter":"19","verse":"13","text":"Zato su neki Židovi koji su putovali od mjesta do mjesta istjerujući zloduhe pokušali zazvati ime Gospodina Isusa. Govorili su: “Izlazite! Zaklinjem vas Isusom kojega Pavao propovijeda!”"},{"book":"Djela Apostolska","chapter":"19","verse":"14","text":"Činila su to sedmorica sinova židovskoga velikog svećenika Skeve."},{"book":"Djela Apostolska","chapter":"19","verse":"15","text":"Ali zloduh im odgovori: “Isusa i Pavla poznajem, ali tko ste vi?”"},{"book":"Djela Apostolska","chapter":"19","verse":"16","text":"I čovjek kojega je opsjedao nasrne na njih te ih tako silovito nadjača da su goli i izranjeni pobjegli doma."},{"book":"Djela Apostolska","chapter":"19","verse":"17","text":"Za to su doznali svi žitelji Efeza, i Židovi i Grci. Obuzme ih strah te počnu veličati ime Gospodina Isusa."},{"book":"Djela Apostolska","chapter":"19","verse":"18","text":"Mnogi koji su postali vjernicima ispovijedali su svoja zla djela."},{"book":"Djela Apostolska","chapter":"19","verse":"19","text":"Bilo ih je mnogo koji su se bavili čarobnjaštvom. Oni donesu knjige koje su uporabljali za to i pred svima ih spale. Procijenjeno je da je spaljeno knjiga u vrijednosti pedeset tisuća srebrnjaka."},{"book":"Djela Apostolska","chapter":"19","verse":"20","text":"Tako se Gospodnja riječ širila i jačala."},{"book":"Djela Apostolska","chapter":"19","verse":"21","text":"Zatim Pavao nakani vratiti se u Jeruzalem preko Makedonije i Ahaje. “Nakon toga će valjati da odem i u Rim”, reče on."},{"book":"Djela Apostolska","chapter":"19","verse":"22","text":"Pošalje u Makedoniju dvojicu svojih poslužitelja, Timoteja i Erasta, a on se još neko vrijeme zadrži u Maloj Aziji."},{"book":"Djela Apostolska","chapter":"19","verse":"23","text":"Ali u to vrijeme u Efezu nastane velika pobuna protiv Puta."},{"book":"Djela Apostolska","chapter":"19","verse":"24","text":"Potaknuo ju je neki srebrnar Demetrije koji je mnogo zarađivao izrađujući Artemidine hramiće od srebra. Mnogi su obrtnici na tomu zarađivali."},{"book":"Djela Apostolska","chapter":"19","verse":"25","text":"On okupi sve obrtnike koji su se time bavili i reče im:"},{"book":"Djela Apostolska","chapter":"19","verse":"26","text":"A vidite i čujete da je taj Pavao, ne samo u Efezu nego i u svoj Maloj Aziji, pobunio veliko mnoštvo tvrdeći da bogovi načinjeni rukama nisu bogovi."},{"book":"Djela Apostolska","chapter":"19","verse":"27","text":"Ne govorim, dakako, samo o tomu da će naš posao doći na zao glas. Brinem se i da će obezvrijediti hram naše velike božice Artemide te da će nestati veličanstva te velike božice koju štuje cijela Mala Azija i sav svijet!”"},{"book":"Djela Apostolska","chapter":"19","verse":"28","text":"Oni se na to razgnjeve i poviču: “Velika je efeška Artemida!”"},{"book":"Djela Apostolska","chapter":"19","verse":"29","text":"Sav se grad uzbuni. Složno jurnu prema kazalištu vukući za sobom Pavlove suputnike, Makedonce Gaja i Aristarha."},{"book":"Djela Apostolska","chapter":"19","verse":"30","text":"Pavao htjede ući među narod, ali mu vjernici ne dopuste."},{"book":"Djela Apostolska","chapter":"19","verse":"31","text":"Neki njegovi prijatelji, dužnosnici u tom kraju, pošalju mu poruku moleći ga da se ne izlaže pogibelji ulazeći u kazalište."},{"book":"Djela Apostolska","chapter":"19","verse":"32","text":"Unutra su svi vikali: jedni jedno, drugi drugo. Vladala je opća zbrka pa mnogi nisu ni znali zašto su ondje."},{"book":"Djela Apostolska","chapter":"19","verse":"33","text":"Svjetina izgura naprijed nekog Aleksandra jer su ga Židovi onamo gurali. On podigne ruku i pokuša se obratiti narodu."},{"book":"Djela Apostolska","chapter":"19","verse":"34","text":"Ali kad su shvatili da je Židov, opet jednoglasno udare vikati dvije ure: “Velika je efeška Artemida! Velika je efeška Artemida!”"},{"book":"Djela Apostolska","chapter":"19","verse":"35","text":"Na koncu gradski poglavar umiri svjetinu i reče: “Efežani! Svatko zna da je grad Efez čuvar hrama velike Artemide, koje nam je kip pao s neba."},{"book":"Djela Apostolska","chapter":"19","verse":"36","text":"To je neporecivo. Umirite se stoga. Ne činite ništa nepromišljeno!"},{"book":"Djela Apostolska","chapter":"19","verse":"37","text":"Doveli ste ovamo te ljude, a niti su ukrali što iz hrama niti su hulili našu božicu."},{"book":"Djela Apostolska","chapter":"19","verse":"38","text":"Imaju li pak Demetrije i obrtnici protiv njih kakvu tužbu, sudovi zasjedaju, a tu su i suci. Neka podnesu tužbu!"},{"book":"Djela Apostolska","chapter":"19","verse":"39","text":"Ima li još kakvih pritužbi, neka se riješe zakonitim putem."},{"book":"Djela Apostolska","chapter":"19","verse":"40","text":"Bojim se da će nas ovako rimska vlada optužiti za pobunu jer za sav ovaj metež nema nikakva opravdanog razloga.”"},{"book":"Djela Apostolska","chapter":"19","verse":"41","text":"Zatim raspusti skup."}]}