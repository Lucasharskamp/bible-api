{"data":[{"book":"János","chapter":"19","verse":"1","text":"Akkor Pilátus elvitette Jézust, és megostoroztatta."},{"book":"János","chapter":"19","verse":"2","text":"A vitézek tövisből koronát fontak, a fejére tették, bíbor köntöst adtak reá,"},{"book":"János","chapter":"19","verse":"3","text":"és ezt mondták: „Üdvözlégy, zsidók királya!“ És arcul csapdosták őt."},{"book":"János","chapter":"19","verse":"4","text":"Majd ismét kiment Pilátus, és mondta nekik: „Íme, kihozom őt nektek, hogy értsétek meg, hogy nem találok benne semmi bűnt.“"},{"book":"János","chapter":"19","verse":"5","text":"Kiment azért Jézus a töviskoronát és a bíborköntöst viselve. És mondta nekik Pilátus: „Íme, az ember!“"},{"book":"János","chapter":"19","verse":"6","text":"Mikor meglátták őt a papi fejedelmek és a szolgák, így kiáltoztak: „Feszítsd meg, feszítsd meg!!“"},{"book":"János","chapter":"19","verse":"7","text":"A zsidók így feleltek neki: „Nekünk törvényünk van, és ami törvényünk szerint meg kell halnia, mivel Isten Fiává tette magát.“"},{"book":"János","chapter":"19","verse":"8","text":"Mikor pedig ezt a beszédet hallotta Pilátus, még inkább megrémült,"},{"book":"János","chapter":"19","verse":"9","text":"ismét bement a törvényházba, és szólt Jézusnak: „Honnan való vagy te?“ De Jézus nem felelt neki."},{"book":"János","chapter":"19","verse":"10","text":"Pilátus ekkor ezt mondta neki: „Nekem nem felelsz? Nem tudod, hogy hatalmam van arra, hogy megfeszíttesselek, és hatalmam van arra, hogy szabadon bocsássalak?“"},{"book":"János","chapter":"19","verse":"11","text":"Jézus így felelt: „Semmi hatalmad sem volna rajtam, ha felülről nem adatott volna neked: nagyobb bűne van azért annak, aki a te kezedbe adott engem.“"},{"book":"János","chapter":"19","verse":"12","text":"Ettől fogva igyekezett Pilátus őt szabadon bocsátani, de a zsidók így kiáltoztak: „Ha ezt szabadon bocsátod, nem vagy a császár barátja: aki magát királlyá teszi, az ellene szegül a császárnak!“"},{"book":"János","chapter":"19","verse":"13","text":"Amikor pedig Pilátus meghallotta ezeket a szavakat, kihozta Jézust, és leült a bírói székbe azon a helyen, amelyet Márványkövezetnek hívtak, héberül pedig Gabbatának."},{"book":"János","chapter":"19","verse":"14","text":"Akkor a húsvét péntekje volt, és mintegy hat óra."},{"book":"János","chapter":"19","verse":"15","text":"Azok pedig kiáltoztak: „Vidd el, vidd el, feszítsd meg őt!“"},{"book":"János","chapter":"19","verse":"16","text":"Akkor átadta őt nekik, hogy megfeszítsék."},{"book":"János","chapter":"19","verse":"17","text":"És felemelve a keresztfáját, elment az úgynevezett Koponya-hegyre, amelyet héberül Golgotának hívnak,"},{"book":"János","chapter":"19","verse":"18","text":"ahol megfeszítették őt, és ővele másik kettőt, egyfelől és másfelől, középen pedig Jézust."},{"book":"János","chapter":"19","verse":"19","text":"Pilátus pedig feliratot is készíttetett, és feltétette a keresztfára. Az írás pedig ez volt: a názáreti Jézus, a zsidók királya."},{"book":"János","chapter":"19","verse":"20","text":"Sokan olvasták ezt a feliratot a zsidók közül, mivel közel volt a városhoz az a hely, ahol Jézust megfeszítették, héberül, görögül és latinul volt írva."},{"book":"János","chapter":"19","verse":"21","text":"A zsidók papi fejedelmei akkor azt mondták Pilátusnak: „Ne azt írd: A zsidók királya! – hanem ahogy ő mondta: A zsidók királya vagyok.“"},{"book":"János","chapter":"19","verse":"22","text":"Pilátus így felelt: „Amit megírtam, megírtam.“"},{"book":"János","chapter":"19","verse":"23","text":"A vitézek pedig, amikor megfeszítették Jézust, elvették felsőruháit, és négy részre osztották, egy-egy részt mindegyik vitéznek. A köntös pedig varratlan volt, felülről végig egybeszőve."},{"book":"János","chapter":"19","verse":"24","text":"Ekkor azt mondták egymásnak: „Ezt ne hasítsuk el, hanem vessünk sorsot rá, kié legyen.“"},{"book":"János","chapter":"19","verse":"25","text":"Jézus keresztje alatt pedig ott állt anyja, és anyjának nőtestvére, Mária, a Klópás felesége és a magdalai Mária."},{"book":"János","chapter":"19","verse":"26","text":"Amikor Jézus meglátta, hogy ott áll az ő anyja és az a tanítvány, akit szeretett, ezt mondta az anyjának: „Asszony, íme, a te fiad!“"},{"book":"János","chapter":"19","verse":"27","text":"Azután ezt mondta a tanítványnak: „Íme, a te anyád!“ És ettől az órától magához fogadta őt az a tanítvány."},{"book":"János","chapter":"19","verse":"28","text":"Jézus ezek után tudva, hogy immár minden elvégeztetett, hogy beteljesedjék az Írás, ezt mondta: „Szomjazom.“"},{"book":"János","chapter":"19","verse":"29","text":"Volt pedig ott egy ecettel, teli edény. Egy szivacsot megtöltve ecettel izsópra téve, odavitték a szájához."},{"book":"János","chapter":"19","verse":"30","text":"Mikor pedig elvette Jézus az ecetet, ezt mondta: „Elvégeztetett!“ És lehajtva fejét, kibocsátotta lelkét."},{"book":"János","chapter":"19","verse":"31","text":"A zsidók pedig, hogy a testek szombaton át ne maradjanak a keresztfán, mivel péntek volt (mert annak a szombatnak napja nagy nap volt), kérték Pilátust, hogy törjék el azoknak lábszárait, és vegyék le őket."},{"book":"János","chapter":"19","verse":"32","text":"Eljöttek ekkor a vitézek, és eltörték az elsőnek lábszárait és a másikét is, akit vele együtt feszítettek meg."},{"book":"János","chapter":"19","verse":"33","text":"Amikor pedig Jézushoz értek, és látták, hogy ő már halott, nem törték el a lábszárait,"},{"book":"János","chapter":"19","verse":"34","text":"hanem egy a vitézek közül dárdával döfte át az oldalát, és azonnal vér és víz jött ki abból."},{"book":"János","chapter":"19","verse":"35","text":"És aki látta, bizonyságot tett, és igaz az ő tanúbizonysága, és ő tudja, hogy igazat mond, hogy ti is higgyetek."},{"book":"János","chapter":"19","verse":"36","text":"Mert azért történtek ezek, hogy beteljesedjen az Írás: „Csontja ne töressék meg.“"},{"book":"János","chapter":"19","verse":"37","text":"Másutt ismét így szól az Írás: „Néznek majd arra, akit átszegeztek.“"},{"book":"János","chapter":"19","verse":"38","text":"Ezek után az arimatiai József (aki Jézus tanítványa volt, de csak titokban, a zsidóktól való félelem miatt), megkérte Pilátust hogy levehesse Jézus testét. Pilátus megengedte. Elment tehát, és levette Jézus testét."},{"book":"János","chapter":"19","verse":"39","text":"Eljött Nikodémus is (aki éjszaka ment Jézushoz először), hozva mirhából és aloéból való kenetet, mintegy százfontnyit."},{"book":"János","chapter":"19","verse":"40","text":"Fogták tehát Jézus testét, lepedőkbe göngyölték illatos szerekkel együtt, amint a zsidóknál szokás temetni."},{"book":"János","chapter":"19","verse":"41","text":"Azon a helyen pedig, ahol megfeszítették, volt egy kert, és a kertben egy új sír, amelybe még senkit sem helyeztek."},{"book":"János","chapter":"19","verse":"42","text":"A zsidók péntekje miatt, mivel az a sír közel volt, abban helyezték el Jézust."}]}