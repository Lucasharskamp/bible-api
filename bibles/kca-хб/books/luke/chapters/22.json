{"data":[{"book":"Luke","chapter":"22","verse":"1","text":"Пасхайа айәԓты, тўтәӈ ԋаԋ22:1 Ӑт ԓыйәԓтәм ԓат эԓты верәм ԋаԋ. Ԋар ԓанта ԓат ԓыйәԓты ŏт (дрожи, сода) ӑт эсԓыԓа. Щӑԓта рўвтәм ԓат лавмәӈ рата пŏнԓа пӑ каврәм рат хишән, лавәмән лӑп хӑтәԓтәԓа пӑ щита йэтшәптыйәԓ. йэмәӈ хӑтәԓ ванамәты питәс,"},{"book":"Luke","chapter":"22","verse":"2","text":"щиӈәԋща, Турма йир верты хŏйатәт ŏх икет пӑ Закона утәԓтәты икет ар сыр пищ кӑшсәт, хŏты Иисус пӑратты ԓуԓән, ԓыв мир эԓты пӑԓсәт, щишән."},{"book":"Luke","chapter":"22","verse":"3","text":"Сатана Иуда ԓыпийа ԓŏӈәс. Ԓўв Искариота нэмәтман уса, Кӑтхŏщйаӈ эԓты ит,"},{"book":"Luke","chapter":"22","verse":"4","text":"Ԓўв щи мӑнәс, пӑ Турма йир верты хŏйатәт ŏх икет пиԓән па Турәм Хот шавиты кущайәт пиԓән пŏтәртәс, хŏты Иисус ԓыв йошԓаԓа мӑты."},{"book":"Luke","chapter":"22","verse":"5","text":"Ԓыв нŏх амәтсәт пӑ ŏх ԓўвеԓа сŏхәптәты кашащсәт;"},{"book":"Luke","chapter":"22","verse":"6","text":"щӑԓта Иуда аԉты йастантәс пӑ кум кӑшты питәс, хун, хŏйатԓы уԓман, Иисус ԓыв йошԓаԓа мӑты питԓәԓы."},{"book":"Luke","chapter":"22","verse":"7","text":"Тўтәӈ ԋаԋ22:7 Тўтәӈ ԋаԋ йэмәӈ хӑтәԓ – щит Пасха йэмәӈ хӑтԓәт эԓты оԓәӈ хӑтәԓ. йэмәӈ хӑтәԓ йŏхтәс. Щи хӑтәԓән Пасха ош пŏшәх мосәс хŏрты,"},{"book":"Luke","chapter":"22","verse":"8","text":"Иисус Петра па Иоанн китсәԓы, йастәман: \"Мӑнатән пӑ Пасха ԓэтŏты пӑсан ԓэщататән, мўӈев ԓэты урәӈән\".22:8 Пасха - йэврейәт йэмәӈ хӑтәԓ. Египет мŏхет оԓәӈ ԋаврэмԓаԓ пӑратәмән, йэврей ԋаврэмәт пӑ сŏрәм эԓты ош ўр ŏнтасән нŏх пайәтсайәт. Щи ат нумман, кашәӈ тӑԓ щит постәԓа. Исход 12. Тӑта Пасха йэтән ԓэвәпса эԓты хӑшман уԓԓа. Пасха ԓапәт йэмәӈ хӑтәԓ кўтән оԓәӈ хӑтәԓ."},{"book":"Luke","chapter":"22","verse":"9","text":"Ԓын пӑ Ԓўвеԓа йŏхԓы йастәсӈән: \"Хŏта минэмәна ԓэщатты партԓән?\""},{"book":"Luke","chapter":"22","verse":"10","text":"Ԓўв пӑ ԓынана йастәс: \"Щи, нын воша йŏхәттан пŏрайән, нын хŏщайән йиӈки пўт аԓты хŏйат уйтатәԓ; ԓўв йўпеԓән щи хота мӑнатән, хŏԓта ԓўв ԓŏӈәԓ,"},{"book":"Luke","chapter":"22","verse":"11","text":"щӑԓта хотәӈ кущайа йастәԓтән: \"Утәԓтәты Ху нӑӈен иԋщәсәԓ: мойәӈ хŏйат урәӈән уԓты хот йӑтэн хŏта уԓ, хŏта Ма утәԓтәты йохԓам пиԓән Пасха ԓэты ԓуԓән верәтсәм?\""},{"book":"Luke","chapter":"22","verse":"12","text":"Щӑԓта ԓўв нынан ԓӑрпа ԓэрәмтәм нўм хот йӑт аԉәԓ; щита ԓэщататән\"."},{"book":"Luke","chapter":"22","verse":"13","text":"Ԓын мӑтсәӈән, щӑԓта хŏты Ԓўв йастәс, щиты уйәтсәԓән, пӑ Пасха лэтŏт ԓэщатсәтән."},{"book":"Luke","chapter":"22","verse":"14","text":"Щӑԓта, хун пŏра йŏхтәс, Ԓўв пӑ кӑтхŏщйаӈ апостоләт Ԓўв пиԓәԓән пӑсан сурыйа омәссәт,"},{"book":"Luke","chapter":"22","verse":"15","text":"щӑԓта Ԓўв ԓывиԓаԓа йастәс: \"Ма, шука питтэм йэԓпийән, тӑм Пасха нын пиԓанән йӑха ԓэты шек ԓӑӈхасайәм,"},{"book":"Luke","chapter":"22","verse":"16","text":"нынана пŏтәртԓәм, па йэԓԓы ԓўвеԓ ԓэты ӑт питԓэм, щи унты, хун ԓўв Турәм Хон Уԓәпсайән ӑт пўншатәԓ\"."},{"book":"Luke","chapter":"22","verse":"17","text":"Ан ўйман, Турма пумащипа йасӈәт ԋухәмман, йастәс: \"Тӑм ан ўйаԓән пӑ нын кўтәнән ортаԓән,"},{"book":"Luke","chapter":"22","verse":"18","text":"нынана пŏтәрԓәм, тӑм ўш эԓты, Турәм Хон Уԓәпса йŏхәтты унты, ўна йищты ӑт питԓәм\"."},{"book":"Luke","chapter":"22","verse":"19","text":"Щӑԓта Ԓўв, ԋаԋ ўйман пӑ Турма пумащипа йасӈәт ԋухәмман, ԋаԋ ара морәтман, утәԓтәты йохԓаԓа мӑсԓы, щиты йастәман: \"Тӑм Ма Эԓэм, нын урӈәна пӑратты мӑԓа; тӑмиты, Мӑнэм нумәԓмәты урәӈән, вераты\"."},{"book":"Luke","chapter":"22","verse":"20","text":"И щиты анәԓ йэтән ԓэтәт йўпийән ўсԓы, йастәман: \"Тӑм ан - йӑԓәп йастантәм щир Ма кӑԓэмән, нын урӈәнән шошәмԓа."},{"book":"Luke","chapter":"22","verse":"21","text":"Щи хŏйат, хŏй Мӑнэм ӑԉԓәԓы, йошәԓ Ма йошэм пиԓән и пӑсанән ŏԓәԓ;"},{"book":"Luke","chapter":"22","verse":"22","text":"Хŏйат Пŏх пиԓән иса щиты питәԓ, хŏты номәс верман уԓԓа, туп щи хŏйата шук, хŏйән Ԓўв аԉԓа\"."},{"book":"Luke","chapter":"22","verse":"23","text":"Щӑԓта ԓыв кўтԓаԓән иԋщәсты питсәт, хŏй ԓыв эԓтэԓ ԓуԓән щиты верты веритәс."},{"book":"Luke","chapter":"22","verse":"24","text":"Ԓыв кўтэԓән ўрайа хŏйсәт, хŏй ԓыв эԓтэԓ мет ԓӑтәӈа ԓўӈтәсты верәԓ уԓ."},{"book":"Luke","chapter":"22","verse":"25","text":"Иисус пӑ ԓывиԓаԓа йастәс: \"Хонәт мирәт нўмпийән кущайа уԓԓәт, мир кущайәт йӑм мӑты ŏтәта айәԓԓайәт,"},{"book":"Luke","chapter":"22","verse":"26","text":"нын пӑ па щирән уԓаты: хŏй нын эԓтайән уншәк, щит айашәк aт уԓ, пӑ хŏй кущайа уԓ – щит митху иты ат уԓ."},{"book":"Luke","chapter":"22","verse":"27","text":"Хŏй уншәк: хŏй пӑсан сурыйән омәсәԓ, мўй пӑ хŏй пӑсан ԓэщатәԓ? Ӑнта мўй пӑсан сурыйән омәсты ŏт? Ма пӑ нын кўтәнән пӑсан ԓэщаттыйа уԓԓәм."},{"book":"Luke","chapter":"22","verse":"28","text":"Туп нын Ма пиԓэмән Мӑнэм артаԓәты верәт хŏща усты."},{"book":"Luke","chapter":"22","verse":"29","text":"Щишән Ма нынана Хон Уԓәпса мӑԓэм, хŏты Ащем Мӑнэма мӑсԓы,"},{"book":"Luke","chapter":"22","verse":"30","text":"нын Ма пӑсанэм сурыйән Ма Хон Уԓәпсайэм хŏща па ат ԓэсты па ат йищсәты, хон омәсты тӑхайәтән омәсты пӑ Израиль кӑтхŏщйаӈ рут сўтәтты питԓәты\"."},{"book":"Luke","chapter":"22","verse":"31","text":"Турәм Куща йастәс: \"Симон, Симон! Сатана партәс, мӑтты ки нын ԋаԋ ԓат сэм иты ат пӑркатсайты,"},{"book":"Luke","chapter":"22","verse":"32","text":"туп Ма нӑӈ урӈенән пойәкщәсәм, ԓуԓән нӑӈ эвәԓты верэн ӑт aт уштәсэн; щӑԓта хун нӑӈ Ма пеԓайэм керԓәԓән, йайԓан эвәԓты вер такамты\"."},{"book":"Luke","chapter":"22","verse":"33","text":"Петра Ԓўвеԓа йŏхԓы йастәс: \"Турәм Куща! Нӑӈ пиԓэнән ма кўш касна хота, кўш сŏрма питты тӑхайа мӑнты верәтԓәм!\""},{"book":"Luke","chapter":"22","verse":"34","text":"Туп Ԓўв йастәс: \"Нӑӈена, Петра, пŏтәртԓәм, тӑм ат щищкурэк ўваԓтаԓ унты хŏԓна, нӑӈ Мӑнэм уйәтты верэн хуԓәм пўш лӑп ўратԓэн\"."},{"book":"Luke","chapter":"22","verse":"35","text":"Щӑԓта ԓывиԓаԓа йастәс: \"Хун Ма нынан тўтхотԓы, хирԓы, кўр ԓумтәм такԓы китыԓысԓам, нын мўй нўшайа питыԓысты?\" Ԓыв йŏхԓы йастәсәт: \"Нэмәԓты хŏща\"."},{"book":"Luke","chapter":"22","verse":"36","text":"Щи йўпийән Иисус ԓывиԓаԓа йастәс: \"Ин па, хŏй тўтхот тӑйәԓ ки, пӑтән ўйи, хир ищиты; хŏй ӑт тӑйәԓ ки, ԓумтәмен тыныйи пӑ аԓты кеши ԓута;"},{"book":"Luke","chapter":"22","verse":"37","text":"нынана пŏтәртԓәм: пӑ тӑм хӑншәм ŏт Ма хŏщайэм йэтшәптәты мосәԓ: \"Хŏрахщэт пеԓа Ԓўв ԓўӈәтман ус\"; Ма йушем щи йэтшәԓ\"."},{"book":"Luke","chapter":"22","verse":"38","text":"Утәԓтәты йохԓаԓ йастәсәт: \"Турәм Куща! Тӑм, тӑта кӑт аԓты кеши\". Ԓўв утәԓтәты йохԓаԓа йастәс: \"Мета\"."},{"book":"Luke","chapter":"22","verse":"39","text":"Вŏш эԓты ким этмаԓ кемән, Ԓўв, уԓԓытаԓ иты, Элеон нэмпи кев пай ԓоӈԓа хухты мӑнәс; утәԓтәты йохԓаԓ Ԓўв йўпеԓән мӑтсәт."},{"book":"Luke","chapter":"22","verse":"40","text":"Тŏхи йŏхәтмеԓ кемән, Иисус ԓывиԓаԓа йастәс: \"Пойәкщаты, атәм хўщәпсайа ԓуԓән ӑт aт питсәты\"."},{"book":"Luke","chapter":"22","verse":"41","text":"Щӑԓта Ԓўв ԓыв эԓтыԓаԓ йэԓшәк, кев шук йўвәтты хўват кема, мӑнәс пӑ шанша ԓойман, пойәкщәс,"},{"book":"Luke","chapter":"22","verse":"42","text":"пŏтәртман: \"Турәм Ащи! Нӑӈ щи анэн Ма эԓтэм пўӈәԓта туты ԓӑӈхасән ки! Туп ӑнта Ма ԓӑӈхаты верэм щирән, Нӑӈ ԓӑӈхаты верэн щирән ат питәԓ\"."},{"book":"Luke","chapter":"22","verse":"43","text":"Щиӈәԋща Ангел турәм эԓты Ԓўв хŏщайәԓа сэма этәс пӑ Ԓўвеԓ такмәԓтсәԓы."},{"book":"Luke","chapter":"22","verse":"44","text":"Нŏпсәԓ ԓыпийән шукащман уԓман, таканшәк пойәкщәс, пӑ Ԓўв мўва посыты шӑкйиӈкәԓ ўр сэм хŏрпи ус."},{"book":"Luke","chapter":"22","verse":"45","text":"Пойәкщәты йэтшәмаԓ кемән, Ԓўв нŏх ԓойәс пӑ утәԓтәты йохԓаԓ хŏща йŏхтәс. Пӑ ԓывиԓаԓ шук эԓты иԓ вŏйәмтәма уйәтсәԓы,"},{"book":"Luke","chapter":"22","verse":"46","text":"пӑ ԓывиԓаԓа йастәс: \"Мўйа нын ŏԓԓәты? Нŏх киԓаты пӑ пойәкщаты, ԓуԓән атәм хўщәпсайа ӑт aт питсәты!\""},{"book":"Luke","chapter":"22","verse":"47","text":"Хун Ԓўв хŏԓна щит пŏтәртәс, ар хŏйат йэщаԓт этәс, мир йэԓпийән кӑтхŏщйаӈ утәԓтәты ху кўт эԓты уԓты Иуда нэмпи ху, шушәс. Ԓўв Иисус хŏща вана йŏхтәс, Ԓўвеԓ мосәԓтәты урәӈән. Иуда ԓывиԓаԓа щимәщ пос аԉәс: \"Хŏй ма мосәԓтәԓэм, Щит щи уԓ\"."},{"book":"Luke","chapter":"22","verse":"48","text":"Иисус пӑ ԓўвеԓа йастәс: \"Иуда, мосәԓтәман мўй, Хŏйат Пŏх эԓпа аԉԓән?\""},{"book":"Luke","chapter":"22","verse":"49","text":"Иисус пиԓән уԓәм ŏтәт, йэԓԓы тыйты вер мŏштәман, Ԓўвеԓа йастәсәт: \"Турәм Куща, аԓты кешийән кўтәртԓув?\""},{"book":"Luke","chapter":"22","verse":"50","text":"Щӑԓта ԓыв эԓтайэԓ ит Турма йир верты хŏйатәт ŏх ики митху аԓты кешийән рэскәсԓы пӑ ԓўв йӑм пеләк пӑԓәԓ хŏԓт тўвемәсԓы."},{"book":"Luke","chapter":"22","verse":"51","text":"Щи пўԉаӈ Иисус йастәс: \"Хӑйаԓән, мета\". Пӑ митху пӑԓа хӑнәмтыман, ԓўвеԓ йӑмәԓтэмәсԓы."},{"book":"Luke","chapter":"22","verse":"52","text":"Иисус Ԓўвеԓ ԋӑрэмәты ӑктәщәм Турма йир верты хŏйатәт ŏх икета пӑ Турәм Хот шавиты кущайәта пӑ уна уԓты икета, йастәс: \"Ищи мӑтты нын хорахщи йэщаԓт аԓты кешэӈ пӑ йущәӈ йўхи тэԓән этсәты, Мӑнэм ўты урәӈән."},{"book":"Luke","chapter":"22","verse":"53","text":"Кашәӈ хӑтәԓ Ма нын пиԓәнән Турәм Хотән уԓԓысәм, нын Ма пеԓайэм йош нŏх ӑт аԓмиԓысты, ин пӑ нын пŏрайән пӑ хиԋ йура уԓ\"."},{"book":"Luke","chapter":"22","verse":"54","text":"Щи кемән ԓыв Иисус кӑтԓәпсэԓ пӑ Турма йир верты хŏйатәт ŏх ху хота тусэԓ. Петра пӑ йэԓташәк шушәс."},{"book":"Luke","chapter":"22","verse":"55","text":"Хун ԓыв ов йэԓпи хӑр кўтәпән рат версәт пӑ йӑха омәссәт, Петра па ԓыв кўтэԓа опсәс."},{"book":"Luke","chapter":"22","verse":"56","text":"И митнэ, ԓўвеԓ тўт пўӈәԓән омәстаԓ шийаԓәс пӑ тŏрԓы ԓўв пеԓайәԓ ватман, йастәс: \"Тӑми па Ԓўв пиԓәԓән ус!\""},{"book":"Luke","chapter":"22","verse":"57","text":"Туп Петра Ԓўв эԓтэԓ пўӈԓа уратәс, митнэӈа щиты йастәман: \"Ма Ԓўвеԓ ӑт уйәтԓэм\"."},{"book":"Luke","chapter":"22","verse":"58","text":"Йухәт йэшавәԓ кимет хŏйат, ԓўвеԓ шийаԓәмаԓ кемән, па йастәс: \"Нӑӈ па ԓыв эԓтэԓ\". Петра щи хŏйата йастәс: \"Ӑнта!\""},{"book":"Luke","chapter":"22","verse":"59","text":"Щос кем сыс мӑнмаԓ йўпийән, хŏԓна па ху па хӑрщийа пŏтәртәс: \"Йӑна щи, тӑмен ищи Ԓўв пиԓәԓән ус, ԓўв Галилея мўв эԓты\"."},{"book":"Luke","chapter":"22","verse":"60","text":"Петра па щи хŏйата йастәс: \"Ӑт уйәтԓэм, мўй эԓты нӑӈ пŏтәртԓән!\" Щи кумат, хун ԓўв хŏԓна пŏтәртәс, щищкурэк щи ўваԓтәс."},{"book":"Luke","chapter":"22","verse":"61","text":"Щи пŏрайән Турәм Куща, йŏхԓы карэмәман, Петра пеԓа ӑӈкәрмәс. Петра щиӈәԋща Турәм Куща йасӈәт нумәԓмәсԓы, хŏты Ԓўв ԓўвеԓа йастәс: \"Щищкурэк ўваԓтты йэԓпийән, нӑӈ Мӑнэм уйәтты верен хуԓәм пўш лӑп ўратысэн\"."},{"book":"Luke","chapter":"22","verse":"62","text":"Щӑԓта, ким этмаԓ кемән, шук щирән хŏԓԓаԓтәс."},{"book":"Luke","chapter":"22","verse":"63","text":"Иисус, Ԓўвеԓ кӑтәԓты хŏйатәтән, кӑмән щирән Ԓўв нухсәса пӑ сэкса;"},{"book":"Luke","chapter":"22","verse":"64","text":"щӑԓта, ԓыв Ԓўв сэмӈиԓаԓ лӑп йӑрыԓысԓаԓ, вешәԓ эԓты Ԓўвеԓ рэскиԓысэԓ пӑ иԋщәсысэԓ: \"Нӑӈ Турәм йасәӈ туты хŏйат, йаста, хŏйән рэскәсайән?\""},{"book":"Luke","chapter":"22","verse":"65","text":"Па ар сыр атәм йасәӈ Ԓўв пеԓайәԓ йастәсәт."},{"book":"Luke","chapter":"22","verse":"66","text":"Туп аԓәӈ сӑхата йис, уна уԓты икет, Турма йир верты хŏйатәт ŏх икет пӑ Закона утәԓтәты йох йӑха ӑктәщсәт, пӑ ԓыв синедрионэԓа22:66 Синедрион - Иудейәт мет вŏԓаӈ сўт верты щир пӑ сўт верты тӑха. Ԓўвеԓ ԓŏӈәԓтсэԓ"},{"book":"Luke","chapter":"22","verse":"67","text":"пӑ йастәсәт: \"Нӑӈ мўй Христос22:67 Турәмән аԉәм мир нŏх пайәтты Хон (Мессия)? Мўӈева йасты\". Иисус ԓывиԓаԓа йастәс: \"Нынана йастәԓэм ки, нын ӑт эвәԓԓәты;"},{"book":"Luke","chapter":"22","verse":"68","text":"нынан ищмәԓәм кепа, Мӑнэма йŏхԓы ӑт йастәԓты пӑ Мӑнэм хŏԓт ӑт эсәԓԓәԓән."},{"book":"Luke","chapter":"22","verse":"69","text":"Тӑԓта йэԓԓы Хŏйат Пŏх иса йурәӈ Турәм йӑм пеләк сӑхат омәсәԓ\"."},{"book":"Luke","chapter":"22","verse":"70","text":"Щӑԓта хŏԓ йастәсәт: \"Щишән Нӑӈ Турәм Пŏх?\" Ԓўв йŏхԓы ԓывиԓаԓа йастәс: \"Нын пŏтәрԓәты, Ма уԓԓәм\"."},{"book":"Luke","chapter":"22","verse":"71","text":"Ԓыв пӑ йастәсәт: \"Мўй сыр аԉәпса мўӈева хŏԓна мосәԓ? Мўӈ Ԓўв ўӈԓәԓ эԓты щи щит хуԓсув\"."}]}