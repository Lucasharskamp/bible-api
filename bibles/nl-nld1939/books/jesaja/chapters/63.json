{"data":[{"book":"Jesaja","chapter":"63","verse":"1","text":"Wie is het, die van Edom komt, In bloedrode kleren van Bosra, Stralend in zijn feestgewaad, Fier in zijn geweldige kracht? Ik ben het, wiens woord gerechtigheid is, Die machtig is, om te redden!"},{"book":"Jesaja","chapter":"63","verse":"2","text":"Waarom is dan uw feestgewaad rood, Uw kleren, alsof Gij de wijnpers treedt?"},{"book":"Jesaja","chapter":"63","verse":"3","text":"Ik, Ik alleen heb de wijnpers getreden, En geen enkel volk stond Mij bij; Ik heb ze vertreden in mijn toorn, Ze vertrapt in mijn gramschap. Toen spatte hun bloed op mijn kleren, En besmeurde Ik heel mijn gewaad;"},{"book":"Jesaja","chapter":"63","verse":"4","text":"Want Ik had een dag van wraak beraamd, Gekomen was mijn jaar van verlossing!"},{"book":"Jesaja","chapter":"63","verse":"5","text":"Ik keek rond: Geen helper daar! Stond verbaasd: Er was niemand, die steunde! Toen heeft mijn eigen arm Mij geholpen, En mijn gerechtigheid Mij gesteund."},{"book":"Jesaja","chapter":"63","verse":"6","text":"Ik vertrapte de volkeren in mijn toorn, Maakte ze dronken van mijn gramschap; En Ik liet hun bloed Op de aarde stromen!"},{"book":"Jesaja","chapter":"63","verse":"7","text":"Ik wil de gunsten van Jahweh herdenken, De roemruchte werken van Jahweh: Al wat Jahweh voor ons heeft gedaan, Zijn grote goedheid voor Israëls huis; Wat Hij in zijn ontferming voor ons deed, En naar de volheid van zijn genade;"},{"book":"Jesaja","chapter":"63","verse":"8","text":"Hoe Hij zeide: Ze zijn toch mijn volk, Kinderen, die hun trouw niet verbreken!"},{"book":"Jesaja","chapter":"63","verse":"9","text":"Hij was hun een Redder in al hun benauwdheid; Geen bode of engel: Hijzelf heeft ze gered. In zijn liefde en ontferming heeft Hij zelf ze verlost, Hen opgenomen, gedragen heel de vroegere tijd."},{"book":"Jesaja","chapter":"63","verse":"10","text":"Maar zij waren weerspannig, En bedroefden zijn heilige geest; Zo is Hij hun vijand geworden, Heeft Hij zelf ze bestreden."},{"book":"Jesaja","chapter":"63","verse":"11","text":"Toen dacht zijn volk aan de vroegere dagen, Aan de dagen van Moses! Waar blijft Hij, die uit de wateren trok Den herder zijner kudde? Waar blijft Hij, die in diens hart Zijn heilige geest heeft gelegd;"},{"book":"Jesaja","chapter":"63","verse":"12","text":"Die Moses met zijn rechterhand heeft geleid, En met zijn heerlijke arm? Die voor hen uit de wateren kliefde, Om zich een eeuwige naam te bereiden;"},{"book":"Jesaja","chapter":"63","verse":"13","text":"Hen door de watervloeden deed gaan, Zonder te struikelen, als een ros over de steppe?"},{"book":"Jesaja","chapter":"63","verse":"14","text":"Als een kudde, die naar de vlakte daalt, Heeft Jahweh’s geest hen geleid; Zó hebt Gij uw volk willen leiden, Dat Gij u een heerlijke naam hebt bereid!"},{"book":"Jesaja","chapter":"63","verse":"15","text":"Ach, blik neer uit de hemel, Zie neer uit uw heilige en heerlijke woning! Waar blijft nu uw ijver en kracht, uw ontroering, ontferming?"},{"book":"Jesaja","chapter":"63","verse":"16","text":"Onthoud ze ons niet: want Gij zijt onze Vader! Neen, Abraham kent ons niet eens, En Israël herkent ons niet meer; Maar Gij, Jahweh, blijft onze Vader, Gij heet onze Verlosser van ouds!"},{"book":"Jesaja","chapter":"63","verse":"17","text":"Waarom, Jahweh, hebt Gij ons van uw wegen laten verdwalen, Ons hart afgestompt, om U niet te vrezen? Ach, Heer, keer terug omwille van uw dienaars, Terwille van de stammen, die uw erfdeel zijn."},{"book":"Jesaja","chapter":"63","verse":"18","text":"Waarom hebben de goddelozen uw tempel beschimpt, Onze vijanden uw heilige woning vertreden;"},{"book":"Jesaja","chapter":"63","verse":"19","text":"Zijn wij geworden, als hadt Gij nooit over ons geregeerd, Als waren wij nooit naar U genoemd?"}]}