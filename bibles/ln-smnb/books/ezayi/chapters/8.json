{"data":[{"book":"Ezayi","chapter":"8","verse":"1","text":"Yawe alobaki na ngai : « Kamata etando monene ya libanga mpe salela ekomeli mpo na kokoma makambo oyo na likolo na yango : Maher-Shalal-Hash-Baz (pene bomengo ya bitumba, pene kobebisama). »"},{"book":"Ezayi","chapter":"8","verse":"2","text":"Nabengaki Nganga-Nzambe Iri mpe Zakari, mwana mobali ya Yeberekia, mpo ete bazala batatoli na ngai ya sembo."},{"book":"Ezayi","chapter":"8","verse":"3","text":"Nakendeki epai ya mwasi mosakoli ; akomaki na zemi mpe abotaki mwana mobali. Yawe alobaki na ngai : « Pesa ye kombo Maher-Shalal-Hash-Baz."},{"book":"Ezayi","chapter":"8","verse":"4","text":"Liboso ete mwana ayeba ndenge babengaka ‹ Tata na ngai › to ‹ mama na ngai, › bakomema bozwi ya Damasi mpe bomengo ya bitumba ya Samari epai ya mokonzi ya Asiri. »"},{"book":"Ezayi","chapter":"8","verse":"5","text":"Yawe alobaki na ngai lisusu :"},{"book":"Ezayi","chapter":"8","verse":"6","text":"« Mpo ete bato oyo basundoli mayi ya Siloe oyo etiolaka na kimia, mpe basepeli na Retsini mpe na mwana mobali ya Remalia,"},{"book":"Ezayi","chapter":"8","verse":"7","text":"Yawe akotindela bango mayi ya nguya mpe mayi ebele lokola mayi ya ebale Efrate : ekozala nde mokonzi ya Asiri elongo na mampinga na ye nyonso. Ekotonda penza meke mpe ekozipa bangambo nyonso."},{"book":"Ezayi","chapter":"8","verse":"8","text":"Ekokota na Yuda mpe ekozindisa yango kino na kingo ; mpe kopanzana ya mayi yango ekotondisa mokili na yo mobimba, Emanwele. »"},{"book":"Ezayi","chapter":"8","verse":"9","text":"Bino bikolo, boganga na somo mpe bopalangana !"},{"book":"Ezayi","chapter":"8","verse":"10","text":"Bosala malamu mabongisi na bino,"},{"book":"Ezayi","chapter":"8","verse":"11","text":"Yawe alobaki na ngai, tango asimbaki ngai na loboko na Ye ya nguya mpe akebisaki ngai ete nalanda te nzela ya bato oyo :"},{"book":"Ezayi","chapter":"8","verse":"12","text":"« Bobengaka likita te eloko nyonso"},{"book":"Ezayi","chapter":"8","verse":"13","text":"Kaka Yawe, Mokonzi ya mampinga,"},{"book":"Ezayi","chapter":"8","verse":"14","text":"Akozala lokola Esika ya bule ;"},{"book":"Ezayi","chapter":"8","verse":"15","text":"Mingi kati na bango bakobeta mabaku,"},{"book":"Ezayi","chapter":"8","verse":"16","text":"Bomba lisakoli oyo ete eyebana te, kangisa mobeko oyo kati na bayekoli na ngai."},{"book":"Ezayi","chapter":"8","verse":"17","text":"Nakotalela Yawe oyo abombi elongi na Ye, oyo apesi ndako ya Jakobi mokongo ; nakotia elikya na ngai kati na Ye."},{"book":"Ezayi","chapter":"8","verse":"18","text":"Ngai elongo na bana oyo Yawe apesi ngai, tozali bilembo mpe bandakisa kati na Isalaele, kowuta na Yawe, Mokonzi ya mampinga, oyo avandaka na ngomba Siona."},{"book":"Ezayi","chapter":"8","verse":"19","text":"Soki bato balobi na bino : « Bokende kotalisa makambo epai ya bato oyo basololaka na milimo ya bakufi mpe epai ya bato oyo balobaka makambo oyo ekoya, oyo balobaka-lobaka lokola bandeke. Boni, bato baluka banzambe na bango te ? Mpo na nini te babelela bakufi mpo na bato ya bomoi ? »"},{"book":"Ezayi","chapter":"8","verse":"20","text":"Na mobeko mpe na lisakoli ! Soki bakoloba bongo te, bakomona tongo te."},{"book":"Ezayi","chapter":"8","verse":"21","text":"Bakokatisa mokili, na pasi mpe na nzala ; mpe tango bakokoma na nzala, bakokoma kanda-kanda, bakotala likolo mpe bakolakela mokonzi mpe Nzambe na bango mabe."},{"book":"Ezayi","chapter":"8","verse":"22","text":"Mpe tango bakotala mabele, bakomona kaka pasi ya makasi, molili mpe molili ya somo makasi ; mpe bakotindika bango kati na molili ya makasi."},{"book":"Ezayi","chapter":"8","verse":"23","text":"Nzokande, molili ekozala lisusu te mpo na bato oyo bazalaki na pasi. Na tango ya kala, Nzambe asambwisaki mokili ya Zabuloni mpe ya Nefitali ; kasi na mikolo oyo ekoya, Nzambe akopesa lokumu na Galile ya bapagano, na nzela ya ebale monene, na ngambo mosusu ya Yordani."}]}