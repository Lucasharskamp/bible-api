{"data":[{"book":"Yohans Dooshishiyo","chapter":"6","verse":"1","text":"Maniyereokon Iyesus Gelil aats k'aroniye bak'ets b́kimi, manwere T'ibriyados aats k'aroniye."},{"book":"Yohans Dooshishiyo","chapter":"6","verse":"2","text":"Ay ashuwots Iyesus shodtswotsi kashit b́k'alts adits keewo bobek'tsosh b́shuutso shoy dek't bosha'i."},{"book":"Yohans Dooshishiyo","chapter":"6","verse":"3","text":"Iyesus guri abaats kesht manoke b́ danifwotsnton beeb́dek'i."},{"book":"Yohans Dooshishiyo","chapter":"6","verse":"4","text":"Ayhudiwots fazigi baaliyo manoor t'intni b́tesh."},{"book":"Yohans Dooshishiyo","chapter":"6","verse":"5","text":"Manoor Iyesus ay asho b́maants b́waafe dambaan kawdek't s'iilt Filp'ossh, «Jam ashaansh bodet misho eewkneya keewosh nofaliti?» bí et."},{"book":"Yohans Dooshishiyo","chapter":"6","verse":"6","text":"Iyesus man b́ keew Filip'osi fadbek'osha bako b́k'alitwok'o bí b́tookon danfee b́tesh."},{"book":"Yohans Dooshishiyo","chapter":"6","verse":"7","text":"Flip'oswere «Botook tookosh mishi tiish tisho dab imosh git bal Dinariyon misho keewere boosh boratse» ett bíaaniy."},{"book":"Yohans Dooshishiyo","chapter":"6","verse":"8","text":"B́ danifuwotsitse iko Sim'on P'et'ros eshu Indriyas hank'o bíet,"},{"book":"Yohans Dooshishiyo","chapter":"6","verse":"9","text":"«Uts geshi mishonat6:9 Uts geshi misha: Etirwo Giriki mas'aafotse uts geshi tusha etfe.  git mus' detsts na'a iko hanoke fa'e bíeti, ernmó han jam ashaansh awukoneya b́ bodeti?»"},{"book":"Yohans Dooshishiyo","chapter":"6","verse":"10","text":"Iyesuswere «Ashuwotsi beezwore» bíet. Manoke ay mooc'o fa'e b́tesh, ashuwotswere be bodek', botaawonúwere nungushi aano úts kumok'o bornke botesh."},{"book":"Yohans Dooshishiyo","chapter":"6","verse":"11","text":"Maniyere hakon Iyesus mishman k'a'udek't b́údiyakon beyiru ashuwotssh b́ kayi. Mank'o mus'uwotsi boosh b́ kayi, jametsuwots boosh b́ bodetuwok'owo bodaatsi."},{"book":"Yohans Dooshishiyo","chapter":"6","verse":"12","text":"Jametswots maat boworiyakon Iyesus b́ danifuwotssh, «Ik jago dats oorar bíawasherawk'o mishifed'o kakwere» bíet."},{"book":"Yohans Dooshishiyo","chapter":"6","verse":"13","text":"Bowere ash ashuwots maat bo eree ortso útś geshi mishi tishuwots fed'o kakudek't tatse git mishimaron s'eentsbok'ri."},{"book":"Yohans Dooshishiyo","chapter":"6","verse":"14","text":"Ashuwots Iyesus b́ fints aditsman bo bek'tsok'on, «Datsats weetwo nebiyiyo ariko haniye!» bo eti."},{"book":"Yohans Dooshishiyo","chapter":"6","verse":"15","text":"Ashuwotsmó angnon de'amr bín nugús woshosh gawbok'rtsok'o dank'rat aani Iyesus bí'al guri abaats k'azbiami."},{"book":"Yohans Dooshishiyo","chapter":"6","verse":"16","text":"Datso b́ iltsok'on b́ danifuwots aats k'aro maants k'az bo'ot'."},{"book":"Yohans Dooshishiyo","chapter":"6","verse":"17","text":"Jelbats kinddek't K'frnahom maants bo tuwi, manoori sa'atonuwere t'aluwtsere b́tesh, Iyesuswere book warafa'e b́ tesh."},{"book":"Yohans Dooshishiyo","chapter":"6","verse":"18","text":"Jong kup'o b́ jongefere b́ teshtsotse, aatsi k'aro giwu b́wutsi."},{"book":"Yohans Dooshishiyo","chapter":"6","verse":"19","text":"B́ danifuwots wee útso wee shirt kilo metrok'o jelbu jook dek't boama'iyakon Iyesus aatsatse sha'efere jelbu maants b́ t'infere bek't shatboguts."},{"book":"Yohans Dooshishiyo","chapter":"6","verse":"20","text":"Bímó «Taane! shatk'ayere!» bíet."},{"book":"Yohans Dooshishiyo","chapter":"6","verse":"21","text":"Bowere gene'uwat bí jelbuts b́kindituwok'o bo geyi, manorowere jelbu boamiru datsats ambodbwtsi."},{"book":"Yohans Dooshishiyo","chapter":"6","verse":"22","text":"Yatsok'on aats k'aroniyere bak'etse oorat teshts ashuwots, aats k'aratse jelbu ik s'uz b́teshtsok'onat manoknowere b́ danifuwots s'uz boamtsok'o, Iyesusmó bonton jelbuts b́ kindrawok'o bek'tni botesh."},{"book":"Yohans Dooshishiyo","chapter":"6","verse":"23","text":"Wotowa eree k'osh jelbuwots T'bryadositse tuut Iyesusi údon Ik' b́ k'ontsokonat ash asho mish bomaatsok boweyi."},{"book":"Yohans Dooshishiyo","chapter":"6","verse":"24","text":"Ash ashuwots Iyesus wotowa b́ danifwots manoke bo aaltsok'o bo bek'tsok'on jelb manotsits kind dek't Iyesusi geyo K'frnahom maants boami."},{"book":"Yohans Dooshishiyo","chapter":"6","verse":"25","text":"Aats k'aronye bak'etse bín bodatstsok'on, «Danifono, hanok awure nweyi?» bo et."},{"book":"Yohans Dooshishiyo","chapter":"6","verse":"26","text":"Iyesuswere hank'o ett boosh bíaaniy, «Arikon, arikoniye itsh ti'etiriye, it taan it geyirye misho maat it wortsosha bako adits keewo it bek'tsoshaliye."},{"book":"Yohans Dooshishiyo","chapter":"6","verse":"27","text":"T'afit mishosh fink'ayere, maniyere Ik'o niho arikon daniyosh matabon b́ togts ash na'o b́ imet dúre dúri kash wotit mishosh finore.»"},{"book":"Yohans Dooshishiyo","chapter":"6","verse":"28","text":"Ash ashuwotsuwere «Beree, Ik'i fino finosh eeg k'ale geyiti nosha?» boeti."},{"book":"Yohans Dooshishiyo","chapter":"6","verse":"29","text":"Bíwere «Ik'i finoniyere Ik'o b́ woshtson amanee» ett boosh bíaaniy."},{"book":"Yohans Dooshishiyo","chapter":"6","verse":"30","text":"Bowere bísh hank'owa boet, «Be'er neen noamanish adits keewo finitwiya? Eebi nfinitwo fa'oni?"},{"book":"Yohans Dooshishiyo","chapter":"6","verse":"31","text":"6:31 Kesh. 16:4; Dub. 78:24  ‹Bomeetuwok'o darotse misho boosh imre› ett guut'etsok'on, no nihots worwotse darotse oot'ts meno maarne.»"},{"book":"Yohans Dooshishiyo","chapter":"6","verse":"32","text":"Manoor Iyesus hank'owa boosh bíeti, «Arikon arikoniye itsh tietiriye, darotse oot'ts misho itsh imtso Museyiyaliye, arik wotts misho darotse itsh imetwo t nihiye,"},{"book":"Yohans Dooshishiyo","chapter":"6","verse":"33","text":"Ik'i misho darotse ood'r datsansh kash imetwo bíne.»"},{"book":"Yohans Dooshishiyo","chapter":"6","verse":"34","text":"Mansh ashuwots «Doonzono! man naari misho úni aawo noosh ime» bo eti."},{"book":"Yohans Dooshishiyo","chapter":"6","verse":"35","text":"Iyesuswere hank'o boosh bíet, «Kashi misho taane, tiyok weetuwo b́ jamon k'ak'eratse, taan amanitwo b́ jamon shashweratse,"},{"book":"Yohans Dooshishiyo","chapter":"6","verse":"36","text":"Itiyere taan bek'rte ernmó taan amaneratste etirwe."},{"book":"Yohans Dooshishiyo","chapter":"6","verse":"37","text":"Niho taash b́ imetu jamo tiyok weetwe, tiyok wetwono b́ jamon taa úromaants gisheratse."},{"book":"Yohans Dooshishiyo","chapter":"6","verse":"38","text":"Taa darotse oot'at t waa taan woshtso bí ettso k'alosha bako t shuntso k'alishaliye."},{"book":"Yohans Dooshishiyo","chapter":"6","verse":"39","text":"Taan woshtso b́ shuntsonye taash b́ imts jamotse dab ikunor t t'afirawo dúris'uwi aawots k'irotse t tuzitwok'owe"},{"book":"Yohans Dooshishiyo","chapter":"6","verse":"40","text":"Ee! t nih b́ shuntsoniye naayo be'er bín amanitu jamo dúre dúri kasho b́ datsitwok'owe, taawere dúri s'uwi aawots k'irotse bín tuuzitwe.»"},{"book":"Yohans Dooshishiyo","chapter":"6","verse":"41","text":"«Darotse oot'tso misho taane» Iyesus bí ettsotse ayhudiwots bíatsats bo mumundi,"},{"book":"Yohans Dooshishiyo","chapter":"6","verse":"42","text":"Hank'o bo eti «Han Yosef naay Iyesusi woshna? B́ nihnat b́ indn danefonoshna? Eshe and aawuk'oneya ‹Darotse oot're› bíetiri?»"},{"book":"Yohans Dooshishiyo","chapter":"6","verse":"43","text":"Iyesuswere hank'o ett boosh bíaaniy, «It ats atseyo mumundk'ayere,"},{"book":"Yohans Dooshishiyo","chapter":"6","verse":"44","text":"Taan woshtso niho b́ getstsoniyere okoon t maants woo falituwo konwor aaliye, t maants wetwonowere dúri s'úwi aawots k'irotse tuuzitwe."},{"book":"Yohans Dooshishiyo","chapter":"6","verse":"45","text":"6:45 Isa. 54:13  Nebiywots mas'aafotse ‹Ash jametswots Ik'oke danetwotsi wotitune› ett guut'ere, manshe nihoke shisht dants jametso tiyok weetwe."},{"book":"Yohans Dooshishiyo","chapter":"6","verse":"46","text":"Man etonwere niho bek'ts asho fa'e etoshaliye, niho bek'tsoniye Ik'oke waatsos'uziye."},{"book":"Yohans Dooshishiyo","chapter":"6","verse":"47","text":"Ariko arikoniye itsh ti etiriye, taan amants asho dúre dúri kasho detsfe."},{"book":"Yohans Dooshishiyo","chapter":"6","verse":"48","text":"Taaye kashi mish taane."},{"book":"Yohans Dooshishiyo","chapter":"6","verse":"49","text":"It nihots worwotse meno bo meyi, ernmó k'ire bok'iri."},{"book":"Yohans Dooshishiyo","chapter":"6","verse":"50","text":"Darotse oot'ts misho haniye, eshe mishman meetwo b́jamon k'irratse."},{"book":"Yohans Dooshishiyo","chapter":"6","verse":"51","text":"Darotse oot'tso kasho imet mishoniye taane, mish man meetu jamo dúre dúroshe b́ beeti, daatsosh kash b́wotitwok'o taa t imetwo misho t meetsoniye.»"},{"book":"Yohans Dooshishiyo","chapter":"6","verse":"52","text":"Manoor ayhudiwots «Ashaan b́ meetso nometwok'o aawk'o k'alde'eniya noosh imo b́faliti?» ett boatsatsewo bo mooshi."},{"book":"Yohans Dooshishiyo","chapter":"6","verse":"53","text":"Mansh Iyesus boosh hank'o bí eti, «Arikon, arikoniye itsh t keewiri Ash na'o meetso moo itk'azal, b́ s'atso úsho it k'azal kasho deshatste."},{"book":"Yohans Dooshishiyo","chapter":"6","verse":"54","text":"Tmeets meetuwonat ts'ats úshetu jamo dúre dúri kasho detsfe, taawere dúris'uwi aawots k'irotse bín tuuzitwe."},{"book":"Yohans Dooshishiyo","chapter":"6","verse":"55","text":"T meetso ari mishe, t s'atsonwere ari úshe."},{"book":"Yohans Dooshishiyo","chapter":"6","verse":"56","text":"T meets meetwonat s'aats úshetu jamo taantoniye b́ beetiye, taawere bíntoniye tbeetiye."},{"book":"Yohans Dooshishiyo","chapter":"6","verse":"57","text":"Beyar beetwo niho taan b́woshtsok'onat bí atse tuutson taawor beyar beetwo twottsok'on mank'o t meets meetu jamo ti'atse tuutso beyar beetwo wotitwe."},{"book":"Yohans Dooshishiyo","chapter":"6","verse":"58","text":"Eshe darotse oot'tso misho haniye, bíwere it nihots bo maatsi naaraliye, mishman maatswotsiye k'irrne, misháán metwotsiye dúre dúroshe bobeti.»"},{"book":"Yohans Dooshishiyo","chapter":"6","verse":"59","text":"Iyesus han b́ keewu K'frnahomitse ayhudi Ik' k'oni mootse b́ daniyore."},{"book":"Yohans Dooshishiyo","chapter":"6","verse":"60","text":"B́danifuwotsitse ayuwotsi man boshishtsok'on, «Aap'an mange, kone fal k'ebeti?» bo et."},{"book":"Yohans Dooshishiyo","chapter":"6","verse":"61","text":"B́danifwots keewan jango bo mumdtsok'o b́ gitsotse dandek't boosh hank'o bíeti, «Keewan itsh t'ugeya b́ wotiti?"},{"book":"Yohans Dooshishiyo","chapter":"6","verse":"62","text":"Ash na'o b́beyok aanar b́kesho it bek'or eege it eteti?"},{"book":"Yohans Dooshishiyo","chapter":"6","verse":"63","text":"Kasho imetwo Ik'i shayire, ash angonmó egoshoru woteratse, taa itsh t aap'tso shayire, manwere kashe,"},{"book":"Yohans Dooshishiyo","chapter":"6","verse":"64","text":"Ernmó ititsere amanerawu ik ikwots fa'ane,» Iyesuswere han b́ keewoniyere shinon bín amanerawwots konotsi bowottsok'onat bín beshide imetwo koni b́wottsok'o b́dantsotsne."},{"book":"Yohans Dooshishiyo","chapter":"6","verse":"65","text":"Manats dabt Iyesus «Ik'o nihoke alo bísh imeyala bako tiyok wóósh falitwo aaliye tiet manshe» bíet."},{"book":"Yohans Dooshishiyo","chapter":"6","verse":"66","text":"Hanatse tuutson b́ danifwotsitse aywots jiik'omand k'az bo aani, manortson Iyesus shuutso sha'o k'azbok'ri."},{"book":"Yohans Dooshishiyo","chapter":"6","verse":"67","text":"Mansh, «Itwere aanar amo geefteya?» ett Iyesus b́ danifuwotssh bíaati."},{"book":"Yohans Dooshishiyo","chapter":"6","verse":"68","text":"Manoor S'im'on P'et'ros hank'o ett bíaani, «Doonzono! kon maantse noameti? Nee dúre dúri kashi aap'o detsfne."},{"book":"Yohans Dooshishiyo","chapter":"6","verse":"69","text":"6:68-69 Mat. 16:16; Mar. 8:29; Luk'. 9:20  Nooyere amanerone, S'ayino Ik'o naayi nwottsok'o danrone.»"},{"book":"Yohans Dooshishiyo","chapter":"6","verse":"70","text":"Iyesuswere, «Tatse gitetswotsi itn galdek'rosha? ernmó ititse iko Dabilosiye» boosh bí eti."},{"book":"Yohans Dooshishiyo","chapter":"6","verse":"71","text":"Manowere bíetir Simon naay Ask'rwot dats asho Yihud jangosha b tesh, Yihud b́ danif tatse gitwotsitse iko wotb́jinalor Iyesusi beshide imetwo bín b́wottsotsna."}]}