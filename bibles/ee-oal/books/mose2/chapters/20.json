{"data":[{"book":"Mose 2","chapter":"20","verse":"1","text":"Eye Mawu gblɔ nya siawo be:"},{"book":"Mose 2","chapter":"20","verse":"2","text":"“Nyee nye Yehowa, wò Mawu, si ɖe wò tso kluvinyenye me le Egiptenyigba dzi."},{"book":"Mose 2","chapter":"20","verse":"3","text":"“Mawu bubu aɖeke meganɔ asiwò kpe ɖe ŋunye o."},{"book":"Mose 2","chapter":"20","verse":"4","text":"Mègawɔ legba aɖeke na ɖokuiwò ɖe nu siwo le dziƒo alo le anyigba dzi alo le atsiaƒu me la ƒe nɔnɔme me o."},{"book":"Mose 2","chapter":"20","verse":"5","text":"Mègade ta agu na wo alo asubɔ wo o, elabena nye Yehowa, wò Mawu la, Mawu ʋãŋue menye. Mehea to na ame siwo léa fum la ƒe viwo va se ɖe dzidzime etɔ̃lia kple enelia dzi,"},{"book":"Mose 2","chapter":"20","verse":"6","text":"Ke meɖea nye lɔlɔ̃ fiaa dzidzime akpe nane siwo lɔ̃am, eye wowɔa nye seawo dzi."},{"book":"Mose 2","chapter":"20","verse":"7","text":"Mègayɔ Yehowa, wò Mawu la ƒe ŋkɔ dzodzro o, elabena Yehowa magbe tohehe na ame siwo yɔa eƒe ŋkɔ dzodzro la o."},{"book":"Mose 2","chapter":"20","verse":"8","text":"Ɖo ŋku Dzudzɔgbe la dzi, eye nàwɔe kɔkɔe."},{"book":"Mose 2","chapter":"20","verse":"9","text":"Wɔ wò dɔwo katã le ŋkeke ade me."},{"book":"Mose 2","chapter":"20","verse":"10","text":"Ke ŋkeke adrelia nye dzudzɔgbe le Yehowa, wò Mawu la ŋkume. Mele be wò ŋutɔ, viwò ŋutsu alo viwò nyɔnu, wò kluvi alo wò kosi, wò nyi alo wò amedzro gɔ̃ hã nawɔ dɔ aɖeke ƒomevi gbe ma gbe o,"},{"book":"Mose 2","chapter":"20","verse":"11","text":"elabena le ŋkeke ade mee Yehowa wɔ dziƒo, anyigba, atsiaƒu kple nu siwo katã le wo me, eye wòdzudzɔ le ŋkeke adrelia gbe, eya ta Yehowa yra Dzudzɔgbe la, eye wòwɔe kɔkɔe."},{"book":"Mose 2","chapter":"20","verse":"12","text":"Bu fofowò kple dawò be nànɔ agbe didi le anyigba si Yehowa, wò Mawu la ana wò la dzi."},{"book":"Mose 2","chapter":"20","verse":"13","text":"Mègawu ame o."},{"book":"Mose 2","chapter":"20","verse":"14","text":"Mègawɔ ahasi o."},{"book":"Mose 2","chapter":"20","verse":"15","text":"Mègafi fi o."},{"book":"Mose 2","chapter":"20","verse":"16","text":"Mègaɖi aʋatsoɖase ɖe hawòvi ŋuti o."},{"book":"Mose 2","chapter":"20","verse":"17","text":"Mègabiã ŋu ɖe hawòvi ƒe aƒe, alo srɔ̃a alo eƒe dɔlaŋutsu alo dɔlanyɔnu alo eƒe nyiwo alo eƒe tedziwo loo alo nu sia nu si nye etɔ la ƒe ɖeke ŋu o.”"},{"book":"Mose 2","chapter":"20","verse":"18","text":"Ameawo katã kpɔ dzikedzo kple dzudzɔ si nɔ tutum le to la me. Wose dziɖegbe la kple kpẽkuku didi dziŋɔ la. Wotsi tsitre ɖe adzɔge henɔ dzodzom nyanyanya kple vɔvɔ̃."},{"book":"Mose 2","chapter":"20","verse":"19","text":"Wogblɔ na Mose be, “Wò boŋ gblɔ nya si Mawu le gbɔgblɔm la na mí, eye míawɔ edzi. Ke mègana Mawu ŋutɔ naƒo nu na mí o; ne menye nenema o la, ava wu mí.”"},{"book":"Mose 2","chapter":"20","verse":"20","text":"Mose gblɔ na wo be, “Migavɔ̃ o, elabena Mawu va le nɔnɔme sia me be yeaɖe yeƒe ŋusẽ dziŋɔ la afia mi, ale be tso azɔ dzi yina la, miagawɔ nu vɔ̃ o.”"},{"book":"Mose 2","chapter":"20","verse":"21","text":"Le esime ameawo le tsitre ɖe adzɔge la, Mose ge ɖe blukɔ si me Mawu nɔ la me."},{"book":"Mose 2","chapter":"20","verse":"22","text":"Yehowa gblɔ nya siawo na Mose be, “Gblɔ na Israelviwo be, ‘Miawo ŋutɔ miekpɔe be meɖe nye lɔlɔ̃nu fia mi tso dziƒo."},{"book":"Mose 2","chapter":"20","verse":"23","text":"Miɖo ŋku edzi be miekpɔ mɔ awɔ legba aɖeke kple klosalo alo sika alo kple nu bubu aɖeke asubɔ o!"},{"book":"Mose 2","chapter":"20","verse":"24","text":"“ ‘Mitsɔ anyi ɖi vɔsamlekpuiwo nam. Miwɔ miaƒe numevɔsawo kple akpedavɔsawo kple alẽwo kple nyiwo le wo dzi nam. Miɖi vɔsamlekpuiwo ɖe teƒe siwo mafia mi la ko, eye mava yra mi le teƒe mawo."},{"book":"Mose 2","chapter":"20","verse":"25","text":"Miate ŋu aɖi vɔsamlekpuiwo kple kpewo hã, gake miwɔ kpe siwo womekpa alo fu o la ko ŋu dɔ. Migakpa kpeawo kple dɔwɔnu aɖeke o, elabena ne miekpa wo la, womagadze be woawɔ wo ŋu dɔ hena vɔsamlekpuiɖiɖi nam o."},{"book":"Mose 2","chapter":"20","verse":"26","text":"Mègawɔ atrakpuiwo ɖe vɔsamlekpui la ŋu o. Ne èwɔ wo, eye nèlia wo la, ame aɖe ate ŋu awu mo dzi, eye wòakpɔ wò amame to wò awu ʋlaya la te.’"}]}