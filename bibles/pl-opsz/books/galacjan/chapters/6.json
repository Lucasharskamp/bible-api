{"data":[{"book":"Galacjan","chapter":"6","verse":"1","text":"Przyjaciele! Jeśli jakiś wierzący popadnie w grzech, wtedy wy, będąc posłuszni Duchowi, w łagodny sposób skierujcie go na dobrą drogę. Uważajcie jednak, abyście sami również nie zgrzeszyli."},{"book":"Galacjan","chapter":"6","verse":"2","text":"Pomagajcie sobie wzajemnie w trudnych sytuacjach, w ten sposób bowiem wypełnicie prawo Chrystusa."},{"book":"Galacjan","chapter":"6","verse":"3","text":"Ten zaś, kto uważa się za lepszego od innych, oszukuje samego siebie."},{"book":"Galacjan","chapter":"6","verse":"4","text":"Oceniajcie własne zachowanie i bądźcie dumni z waszych sukcesów, ale nie porównujcie się z innymi."},{"book":"Galacjan","chapter":"6","verse":"5","text":"Każdy bowiem sam odpowie za swoje postępowanie."},{"book":"Galacjan","chapter":"6","verse":"6","text":"Ci, którzy słuchają słowa Bożego, powinni wspierać finansowo swoich nauczycieli."},{"book":"Galacjan","chapter":"6","verse":"7","text":"Nie łudźcie się! Boga nie da się oszukać! Każdy człowiek zbierze to, co zasiał."},{"book":"Galacjan","chapter":"6","verse":"8","text":"Tego, kto zaspokaja swoje grzeszne pragnienia, spotka śmierć. Ten zaś, kto jest posłuszny Duchowi Świętemu, otrzyma dar życia wiecznego."},{"book":"Galacjan","chapter":"6","verse":"9","text":"Jeśli będziemy wytrwale czynić dobro, to we właściwym czasie odbierzemy wspaniałą nagrodę."},{"book":"Galacjan","chapter":"6","verse":"10","text":"Dlatego, gdy tylko mamy okazję, bądźmy dobrzy dla innych ludzi, a szczególnie dla innych wierzących. Oni są bowiem naszą rodziną."},{"book":"Galacjan","chapter":"6","verse":"11","text":"Spójrzcie na te wielkie litery. Tak, to moje własnoręczne pismo."},{"book":"Galacjan","chapter":"6","verse":"12","text":"Ci, którzy nakłaniają was do poddania się obrzezaniu, chcą zadowolić ludzi i uniknąć prześladowań. Wiedzą bowiem, że nauka o śmierci Chrystusa na krzyżu powoduje wielki sprzeciw."},{"book":"Galacjan","chapter":"6","verse":"13","text":"Mimo że poddają się obrzezaniu, sami nie przestrzegają Prawa Mojżesza. Namawiają was jednak do tego, aby się potem chwalić, że jesteście ich uczniami."},{"book":"Galacjan","chapter":"6","verse":"14","text":"Jeśli o mnie chodzi, to nie daj Boże, abym chwalił się czymś innym niż krzyżem Jezusa Chrystusa, naszego Pana. Z powodu tego krzyża świat przestał się dla mnie liczyć, a ja jestem stracony dla świata."},{"book":"Galacjan","chapter":"6","verse":"15","text":"Obrzezanie lub jego brak nie ma już więc żadnego znaczenia. Naprawdę liczy się tylko to, że Bóg uczynił nas nowymi ludźmi."},{"book":"Galacjan","chapter":"6","verse":"16","text":"Niech On sam obdarzy pokojem i miłością tych, którzy tak wierzą! Są oni bowiem prawdziwym Bożym Izraelem."},{"book":"Galacjan","chapter":"6","verse":"17","text":"Na moim ciele mam blizny po prześladowaniach, które spotkały mnie z powodu Jezusa. Są one dowodem mojej przynależności do Niego. Proszę więc, nie sprawiajcie mi już więcej kłopotów."},{"book":"Galacjan","chapter":"6","verse":"18","text":"Przyjaciele, niech Jezus Chrystus, nasz Pan, obdarza was swoją łaską! Amen!"}]}