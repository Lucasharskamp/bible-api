{"data":[{"book":"1 Yūhannā","chapter":"5","verse":"1","text":"Jo bhī īmān rakhtā hai ki Īsā hī Masīh hai wuh Allāh se paidā ho kar us kā farzand ban gayā hai. Aur jo Bāp se muhabbat rakhtā hai wuh us ke Farzand se bhī muhabbat rakhtā hai."},{"book":"1 Yūhannā","chapter":"5","verse":"2","text":"Ham kis tarah jān lete haiṅ ki ham Allāh ke Farzand se muhabbat rakhte haiṅ? Is se ki ham Allāh se muhabbat rakhte aur us ke ahkām par amal karte haiṅ."},{"book":"1 Yūhannā","chapter":"5","verse":"3","text":"Kyoṅki Allāh se muhabbat se murād yih hai ki ham us ke ahkām par amal kareṅ. Aur us ke ahkām hamāre lie bojh kā bāis nahīṅ haiṅ,"},{"book":"1 Yūhannā","chapter":"5","verse":"4","text":"kyoṅki jo bhī Allāh se paidā ho kar us kā farzand ban gayā hai wuh duniyā par ġhālib ā jātā hai. Aur ham yih fatah apne īmān ke zariye pāte haiṅ."},{"book":"1 Yūhannā","chapter":"5","verse":"5","text":"Kaun duniyā par ġhālib ā saktā hai? Sirf wuh jo īmān rakhtā hai ki Īsā Allāh kā Farzand hai."},{"book":"1 Yūhannā","chapter":"5","verse":"6","text":"Īsā Masīh wuh hai jo apne baptisme ke pānī aur apnī maut ke ḳhūn ke zariye zāhir huā, na sirf pānī ke zariye balki pānī aur ḳhūn donoṅ hī ke zariye. Aur Rūhul-quds jo sachchāī hai is kī gawāhī detā hai."},{"book":"1 Yūhannā","chapter":"5","verse":"7","text":"Kyoṅki is ke tīn gawāh haiṅ,"},{"book":"1 Yūhannā","chapter":"5","verse":"8","text":"Rūhul-quds, pānī aur ḳhūn. Aur tīnoṅ ek hī bāt kī tasdīq karte haiṅ."},{"book":"1 Yūhannā","chapter":"5","verse":"9","text":"Ham to insān kī gawāhī qabūl karte haiṅ, lekin Allāh kī gawāhī is se kahīṅ afzal hai. Aur Allāh kī gawāhī yih hai ki us ne apne Farzand kī tasdīq kī hai."},{"book":"1 Yūhannā","chapter":"5","verse":"10","text":"Jo Allāh ke Farzand par īmān rakhtā hai us ke dil meṅ yih gawāhī hai. Aur jo Allāh par īmān nahīṅ rakhtā us ne use jhūṭā qarār diyā hai. Kyoṅki us ne wuh gawāhī na mānī jo Allāh ne apne Farzand ke bāre meṅ dī."},{"book":"1 Yūhannā","chapter":"5","verse":"11","text":"Aur gawāhī yih hai, Allāh ne hameṅ abadī zindagī atā kī hai, aur yih zindagī us ke Farzand meṅ hai."},{"book":"1 Yūhannā","chapter":"5","verse":"12","text":"Jis ke pās Farzand hai us ke pās zindagī hai, aur jis ke pās Allāh kā Farzand nahīṅ hai us ke pās zindagī bhī nahīṅ hai."},{"book":"1 Yūhannā","chapter":"5","verse":"13","text":"Maiṅ āp ko jo Allāh ke Farzand ke nām par īmān rakhte haiṅ is lie likh rahā hūṅ ki āp jān leṅ ki āp ko abadī zindagī hāsil hai."},{"book":"1 Yūhannā","chapter":"5","verse":"14","text":"Hamārā Allāh par yih etamād hai ki jab bhī ham us kī marzī ke mutābiq kuchh māṅgte haiṅ to wuh hamārī suntā hai."},{"book":"1 Yūhannā","chapter":"5","verse":"15","text":"Aur chūṅki ham jānte haiṅ ki jab māṅgte haiṅ to wuh hamārī suntā hai is lie ham yih ilm bhī rakhte haiṅ ki hameṅ wuh kuchh hāsil bhī hai jo ham ne us se māṅgā thā."},{"book":"1 Yūhannā","chapter":"5","verse":"16","text":"Agar koī apne bhāī ko aisā gunāh karte dekhe jis kā anjām maut na ho to wuh duā kare, aur Allāh use zindagī atā karegā. Maiṅ un gunāhoṅ kī bāt kar rahā hūṅ jin kā anjām maut nahīṅ. Lekin ek aisā gunāh bhī hai jis kā anjām maut hai. Maiṅ nahīṅ kah rahā ki aise shaḳhs ke lie duā kī jāe jis se aisā gunāh sarzad huā ho."},{"book":"1 Yūhannā","chapter":"5","verse":"17","text":"Har nārāst harkat gunāh hai, lekin har gunāh kā anjām maut nahīṅ hotā."},{"book":"1 Yūhannā","chapter":"5","verse":"18","text":"Ham jānte haiṅ ki jo Allāh se paidā ho kar us kā farzand ban gayā hai wuh gunāh kartā nahīṅ rahtā, kyoṅki Allāh kā Farzand aise shaḳhs ko mahfūz rakhtā hai aur Iblīs use nuqsān nahīṅ pahuṅchā saktā."},{"book":"1 Yūhannā","chapter":"5","verse":"19","text":"Ham jānte haiṅ ki ham Allāh ke farzand haiṅ aur ki tamām duniyā Iblīs ke qabze meṅ hai."},{"book":"1 Yūhannā","chapter":"5","verse":"20","text":"Ham jānte haiṅ ki Allāh kā Farzand ā gayā hai aur hameṅ samajh atā kī hai tāki ham use jān leṅ jo haqīqī hai. Aur ham us meṅ haiṅ jo haqīqī hai yānī us ke Farzand Īsā Masīh meṅ. Wuhī haqīqī Ḳhudā aur abadī zindagī hai."},{"book":"1 Yūhannā","chapter":"5","verse":"21","text":"Pyāre bachcho, apne āp ko butoṅ se mahfūz rakheṅ!"}]}