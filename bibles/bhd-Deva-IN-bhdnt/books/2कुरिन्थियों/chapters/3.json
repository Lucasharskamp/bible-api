{"data":[{"book":"2 कुरिन्थियों","chapter":"3","verse":"1","text":"कुन अस दुबारा फिरी अपनि बड़याई केरने लगम? या असेईं केत्रा केरि ज़ेरि सुपारशारी चिट्ठी तुसन कां ऐनिन या तुसन करां नेनिन?"},{"book":"2 कुरिन्थियों","chapter":"3","verse":"2","text":"तुस एप्पू इश्शी लेइ चिट्ठी केरे ज़ेरेथ, ज़ैना इश्शे लेइ सुपारश केरतिन, ज़ैना इश्शे दिले पुड़ लिखोरिथ, तैन हर कोई पेढ़ी सकते ते ज़ैना रोड़ां कम्मां असेईं कियोरन, तैन लोक पिशैनी सकतन।"},{"book":"2 कुरिन्थियों","chapter":"3","verse":"3","text":"इन बांदूए, कि तुस मसीहेरे चिट्ठी केरे ज़ेरेथ, ज़ैना असेईं सेवकां केरि ज़ेरि लिखी; ते ज़ैना शैही सेइं नईं, पन ज़ींते परमेशरेरी आत्माई सेइं घोड़ां केरे तेख्ती पुड़ नईं, बल्के दिलेरे मासेरे तेख्ती पुड़ लिखोरिन।"},{"book":"2 कुरिन्थियों","chapter":"3","verse":"4","text":"अस मसीहेरे ज़िरिये परमेशरे पुड़ एरू याकीन रखतम।"},{"book":"2 कुरिन्थियों","chapter":"3","verse":"5","text":"इन नईं, कि अस अपने आपे सेइं इस काबलम, कि एप्पू कोन्ची गल्लरे बारे मां सोची बटम; पन इश्शी काबलीत परमेशरे तरफां आए।"},{"book":"2 कुरिन्थियों","chapter":"3","verse":"6","text":"ज़ैनी अस नंव्वे करारेरे सेवक भोनेरे काबल भी किये, मूसेरे कानूनेरे सेवक नईं बल्के पवित्र आत्मा सेइं; किजोकि मूसेरो कानून न मन्नेरो नितीजो मौत भोते, पन पवित्र आत्मा हमेशारी ज़िन्दगी देते।"},{"book":"2 कुरिन्थियों","chapter":"3","verse":"7","text":"ज़ैखन मूसेरो कानून ज़ेसेरे ज़िरिये मौत एइती ज़ेसेरे लफस घोड़ां केरे तेखतिन पुड़ घेड़तां लिखोरे थिये, इड़ी तगर महिमा बाले भोए, कि इस्राएली लोक मूसेरे तुतरेरां तेकि न थी बटते, पन तै जादे वक्ते तगर न राव,"},{"book":"2 कुरिन्थियों","chapter":"3","verse":"8","text":"ते आत्मारो करार होरो भी महिमा बालो किना भोलो?"},{"book":"2 कुरिन्थियों","chapter":"3","verse":"9","text":"किजोकि दोषी ठहराने बालो करार महिमा बालो थियो, ते धर्मी बाने बालो करार होरो भी महिमा बालो किना भोए!"},{"book":"2 कुरिन्थियों","chapter":"3","verse":"10","text":"ते ज़ै पुरानो महिमा बालो करार थियो, तै नव्वें करारे करां महिमा बालो न भोव।"},{"book":"2 कुरिन्थियों","chapter":"3","verse":"11","text":"किजोकि मूसेरू कानूने ज़ेसेरी महिमा थोड़े वक्तेरे लेइ थी, महिमा बालो थियो, त तै नव्वों करार ज़ै कायम रालो, होरू भी महिमा बालू किजो न भोलो!"},{"book":"2 कुरिन्थियों","chapter":"3","verse":"12","text":"एल्हेरेलेइ एरी उमीद रेखतां अस दिलेरी सेइं ज़ोतम।"},{"book":"2 कुरिन्थियों","chapter":"3","verse":"13","text":"अस मूसेरे ज़ेरे नईं, ज़ैने अपने तुतरे पुड़ पड़दो रखोरो थियो ताके इस्राएली लोक तैस घटने बैली महिमारो अन्त न लहन।"},{"book":"2 कुरिन्थियों","chapter":"3","verse":"14","text":"पन तैन केरे मन सखत भोए, किजोकि अज़ तगर पुरानो नियम पढ़ते बार तैन केरे मन्न पुड़ तैए पड़दो रहते; पन पड़दो सिर्फ तै मसीह पुड़ विश्वास केरने सेइं उठते।"},{"book":"2 कुरिन्थियों","chapter":"3","verse":"15","text":"ते अज़ तगर ज़ैखन भी मूसेरो कानून पढ़ो गाते, ते तैन केरे मन्न पुड़ सदा पड़दो रहते ते तैन रोड़े च़ारे समझ़ न एज्जे।"},{"book":"2 कुरिन्थियों","chapter":"3","verse":"16","text":"पन ज़ैखन भी तैना प्रभु यीशु पुड़ विश्वास केरेले, तैखन तै पड़दो दूर भोलो।"},{"book":"2 कुरिन्थियों","chapter":"3","verse":"17","text":"प्रभु त आत्मा आए, ते ज़ैड़ी भी प्रभुएरो आत्माए तैड़ी कानूने करां आज़ादी आए।"},{"book":"2 कुरिन्थियों","chapter":"3","verse":"18","text":"पन ज़ैखन इश्शे सेब्भी केरे बगैर पड़दे तुतरन सेइं प्रभुएरू प्रकाश बांदू भोते, ज़ेन्च़रे शीशे मां, ते प्रभुएरे ज़िरिये ज़ै आत्माए, अस प्रभुएरे महिमा बाले रूपे मां थोड़े-थोड़े बदलते रातम।"}]}