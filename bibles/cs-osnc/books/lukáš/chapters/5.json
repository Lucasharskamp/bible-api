{"data":[{"book":"Lukáš","chapter":"5","verse":"1","text":"Jednoho dne stál Ježíš u Genezaretského jezera. Lidé se kolem něho tlačili a chtěli slyšet jeho kázání."},{"book":"Lukáš","chapter":"5","verse":"2","text":"Všiml si, že u břehu jsou dvě lodi. Opodál prali rybáři svoje sítě."},{"book":"Lukáš","chapter":"5","verse":"3","text":"Posadil se do jedné lodi, která patřila Šimonovi, a požádal ho, aby ho zavezl kousek od břehu. Odtud pak kázal zástupům."},{"book":"Lukáš","chapter":"5","verse":"4","text":"Když skončil, navrhl Šimonovi: „Zajeď s lodí na hloubku a roztáhněte sítě k lovu.“"},{"book":"Lukáš","chapter":"5","verse":"5","text":"Šimon namítal: „Pane, celou noc jsme se namáhali, ale marně. Když to však říkáš ty, zkusím to ještě jednou.“"},{"book":"Lukáš","chapter":"5","verse":"6","text":"Vypluli a zatáhli takové množství ryb, že se i sítě trhaly."},{"book":"Lukáš","chapter":"5","verse":"7","text":"Museli si zavolat na pomoc své přátele z druhé lodi. Obě lodi byly nakonec rybami tak naplněny, že se div nepotopily."},{"book":"Lukáš","chapter":"5","verse":"8","text":"Když to viděl Šimon, padl před Ježíšem na kolena a prosil: „Odejdi Pane, neobstojím v tvé blízkosti, jsem hříšný člověk.“"},{"book":"Lukáš","chapter":"5","verse":"9-10","text":"Všichni rybáři, kteří u toho byli – mezi nimi také Šimonovi přátelé, Jakub a Jan, synové Zebedeovi, žasli nad tím neobvyklým úlovkem. Ježíš řekl Šimonovi: „Neboj se! Učiním tě rybářem lidí. Budeš je získávat pro mne.“"},{"book":"Lukáš","chapter":"5","verse":"11","text":"Přirazili s loděmi ke břehu, všechno tam nechali a šli s Ježíšem."},{"book":"Lukáš","chapter":"5","verse":"12","text":"V jednom městečku potkal Ježíš člověka s pokročilým malomocenstvím. Ubožák před ním poklekl a prosil: „Pane, kdybys chtěl, mohl bys mne uzdravit.“"},{"book":"Lukáš","chapter":"5","verse":"13","text":"Ježíš se ho dotkl a řekl: „Ano, chci, buď zdráv!“ V tom okamžiku malomocenství zmizelo."},{"book":"Lukáš","chapter":"5","verse":"14","text":"Ježíš mu poručil: „Nikomu o tom nevyprávěj, jdi, ukaž se knězi, ať tě prohlásí za zdravého, a pak obětuj předepsanou oběť vděčnosti.“"},{"book":"Lukáš","chapter":"5","verse":"15","text":"Zpráva o Ježíšovi se rychle šířila. Lidé za ním přicházeli v houfech, aby ho slyšeli a aby uzdravoval jejich nemoci."},{"book":"Lukáš","chapter":"5","verse":"16","text":"On si však vždycky našel čas, aby se v ústraní modlil."},{"book":"Lukáš","chapter":"5","verse":"17","text":"Jednoho dne se kolem Ježíše shromáždili farizejové a učitelé zákona z různých měst Galileje a Judska a dokonce i z Jeruzaléma. Posadili se kolem něho a naslouchali mu. I zde mu dal Bůh moc k uzdravování."},{"book":"Lukáš","chapter":"5","verse":"18-19","text":"Nějací lidé přinesli na nosítkách ochrnutého muže. Chtěli ho vnést dveřmi a položit před Ježíše, ale bylo tam tolik lidí, že nemohli projít. Vystoupili tedy na střechu a otvorem spustili nemocného i s lehátkem přímo před něho. Když"},{"book":"Lukáš","chapter":"5","verse":"20","text":"Ježíš viděl, kolik důvěry v něho mají, řekl: „Příteli, tvoje hříchy jsou ti odpuštěny.“"},{"book":"Lukáš","chapter":"5","verse":"21","text":"Učitelé zákona a farizejové uvažovali: „Jak se může opovážit něco takového říci? To je přece rouhání. Nikdo jiný než Bůh nemůže odpouštět hříchy!“"},{"book":"Lukáš","chapter":"5","verse":"22","text":"Ježíš dobře věděl, co si myslí, a proto řekl: „To vám vadí?"},{"book":"Lukáš","chapter":"5","verse":"23","text":"Co je snazší? Zvěstovat člověku odpuštění jeho hříchů, anebo ho uzdravit?"},{"book":"Lukáš","chapter":"5","verse":"24","text":"Přesvědčím vás, že Syn člověka má na zemi právo odpouštět hříchy.“ Obrátil se k ochrnutému se slovy: „Vstaň, vezmi si svoje lehátko a jdi domů!“"},{"book":"Lukáš","chapter":"5","verse":"25","text":"A tak se stalo: před očima všech muž vstal, sbalil svou rohož, šel domů a cestou hlasitě děkoval Bohu."},{"book":"Lukáš","chapter":"5","verse":"26","text":"Celé shromáždění bylo vzrušeno a lidé, plni svaté bázně, chválili Boha a říkali: „Dnes jsme viděli neuvěřitelné věci.“"},{"book":"Lukáš","chapter":"5","verse":"27","text":"Ježíš šel dál. Cestou uviděl v celnici výběrčího daní jménem Levi a řekl mu: „Pojď, staň se mým následovníkem!“"},{"book":"Lukáš","chapter":"5","verse":"28","text":"Levi nechal všeho, vstal a šel za Ježíšem."},{"book":"Lukáš","chapter":"5","verse":"29","text":"Doma pak vystrojil pro Ježíše a jeho žáky hostinu. Na ni pozval i mnoho svých dřívějších kolegů."},{"book":"Lukáš","chapter":"5","verse":"30","text":"To pohoršilo farizeje a učitele zákona, takže vytýkali učedníkům: „Proč jíte a pijete s lidmi, kterými každý slušný člověk pohrdá?“"},{"book":"Lukáš","chapter":"5","verse":"31","text":"Ježíš na to odpověděl: „Lékaře nepotřebují zdraví, ale nemocní."},{"book":"Lukáš","chapter":"5","verse":"32","text":"Nepřišel jsem volat k pokání ty, kteří mají o sobě dobré mínění, ale hříšníky.“"},{"book":"Lukáš","chapter":"5","verse":"33","text":"Někteří farizejové Ježíšovi předhazovali: „Janovi učedníci se často s postem modlí a právě tak i naši žáci. Jak to tedy, že tvoji hodují?“"},{"book":"Lukáš","chapter":"5","verse":"34","text":"Ježíš odpověděl: „Je přirozené, aby se svatebčané postili, když je ženich s nimi?"},{"book":"Lukáš","chapter":"5","verse":"35","text":"Však přijde chvíle, kdy ženicha odvedou, a pak bude vhodný čas k půstu.“"},{"book":"Lukáš","chapter":"5","verse":"36","text":"Ještě přidal další přirovnání: „Nikdo si přece nevystřihne kus látky z nových šatů, aby si jím vyspravil starý oděv. Zničil by si tak šaty nové a na starých šatech by se záplata srazila a díra by byla ještě větší."},{"book":"Lukáš","chapter":"5","verse":"37","text":"Nikdo také nebude nalévat víno do starých kožených měchů, protože kvasící víno by staré měchy roztrhalo, a tak by obojí přišlo nazmar."},{"book":"Lukáš","chapter":"5","verse":"38","text":"Proto mladé víno patří do nových měchů."},{"book":"Lukáš","chapter":"5","verse":"39","text":"Vás ovšem znepokojuje moje poselství. Jako mladé víno nesnesou staré měchy, ani ono se nevtěsná do vašich starých tradic a zvyklostí. Jste jako pijáci, kteří si libují ve starém uleželém vínu.“"}]}