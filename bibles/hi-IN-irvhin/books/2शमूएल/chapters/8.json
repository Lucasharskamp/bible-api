{"data":[{"book":"2 शमूएल","chapter":"8","verse":"1","text":"इसके बाद दाऊद ने पलिश्तियों को जीतकर अपने अधीन कर लिया, और दाऊद ने पलिश्तियों की राजधानी की प्रभुता उनके हाथ से छीन ली।"},{"book":"2 शमूएल","chapter":"8","verse":"2","text":"फिर उसने मोआबियों को भी जीता, और इनको भूमि पर लिटा कर डोरी से मापा; तब दो डोरी से लोगों को मापकर घात किया, और डोरी भर के लोगों को जीवित छोड़ दिया। तब मोआबी दाऊद के अधीन होकर भेंट ले आने लगे।"},{"book":"2 शमूएल","chapter":"8","verse":"3","text":"फिर जब सोबा का राजा रहोब का पुत्र हदादेजेर फरात के पास अपना राज्य फिर ज्यों का त्यों करने को जा रहा था, तब दाऊद ने उसको जीत लिया।"},{"book":"2 शमूएल","chapter":"8","verse":"4","text":"और दाऊद ने उससे एक हजार सात सौ सवार, और बीस हजार प्यादे छीन लिए; और सब रथवाले घोड़ों के घुटनों के पीछे की नस कटवाई, परन्तु एक सौ रथ के लिये घोड़े बचा रखे।"},{"book":"2 शमूएल","chapter":"8","verse":"5","text":"जब दमिश्क के अरामी सोबा के राजा हदादेजेर की सहायता करने को आए, तब दाऊद ने अरामियों में से बाईस हजार पुरुष मारे।"},{"book":"2 शमूएल","chapter":"8","verse":"6","text":"तब दाऊद ने दमिश्क के अराम में8:6 दमिश्क के अराम में: अरामी लोग जिनकी राजधानी दमिश्क थी सर्वपरिचित लोग थे और शक्तिशाली भी माने जाते थे।  सिपाहियों की चौकियाँ बैठाईं; इस प्रकार अरामी दाऊद के अधीन होकर भेंट ले आने लगे। और जहाँ-जहाँ दाऊद जाता था वहाँ-वहाँ यहोवा उसको जयवन्त करता था।"},{"book":"2 शमूएल","chapter":"8","verse":"7","text":"हदादेजेर के कर्मचारियों के पास सोने की जो ढालें थीं उन्हें दाऊद लेकर यरूशलेम को आया।"},{"book":"2 शमूएल","chapter":"8","verse":"8","text":"और बेतह और बेरौताई नामक हदादेजेर के नगरों से दाऊद राजा बहुत सा पीतल ले आया।"},{"book":"2 शमूएल","chapter":"8","verse":"9","text":"जब हमात8:9 हमात: वह एक स्वतंत्र राज्य प्रतीत होता है जो सन्हेरीब के समय तक था। (यशा. 37:13)  के राजा तोई ने सुना कि दाऊद ने हदादेजेर की समस्त सेना को जीत लिया है,"},{"book":"2 शमूएल","chapter":"8","verse":"10","text":"तब तोई ने योराम नामक अपने पुत्र को दाऊद राजा के पास उसका कुशल क्षेम पूछने, और उसे इसलिए बधाई देने को भेजा, कि उसने हदादेजेर से लड़कर उसको जीत लिया था; क्योंकि हदादेजेर तोई से लड़ा करता था। और योराम चाँदी, सोने और पीतल के पात्र लिए हुए आया।"},{"book":"2 शमूएल","chapter":"8","verse":"11","text":"इनको दाऊद राजा ने यहोवा के लिये पवित्र करके रखा; और वैसा ही अपने जीती हुई सब जातियों के सोने चाँदी से भी किया,"},{"book":"2 शमूएल","chapter":"8","verse":"12","text":"अर्थात् अरामियों, मोआबियों, अम्मोनियों, पलिश्तियों, और अमालेकियों के सोने चाँदी को, और रहोब के पुत्र सोबा के राजा हदादेजेर की लूट को भी रखा।"},{"book":"2 शमूएल","chapter":"8","verse":"13","text":"जब दाऊद नमक की तराई में अठारह हजार अरामियों को मारकर लौट आया, तब उसका बड़ा नाम हो गया।"},{"book":"2 शमूएल","chapter":"8","verse":"14","text":"फिर उसने एदोम में सिपाहियों की चौकियाँ बैठाईं; पूरे एदोम में उसने सिपाहियों की चौकियाँ बैठाईं, और सब एदोमी दाऊद के अधीन हो गए। और दाऊद जहाँ-जहाँ जाता था वहाँ-वहाँ यहोवा उसको जयवन्त करता था।"},{"book":"2 शमूएल","chapter":"8","verse":"15","text":"दाऊद तो समस्त इस्राएल पर राज्य करता था, और दाऊद अपनी समस्त प्रजा के साथ न्याय और धार्मिकता के काम करता था।"},{"book":"2 शमूएल","chapter":"8","verse":"16","text":"प्रधान सेनापति सरूयाह का पुत्र योआब था; इतिहास का लिखनेवाला अहीलूद का पुत्र यहोशापात था;"},{"book":"2 शमूएल","chapter":"8","verse":"17","text":"प्रधान याजक अहीतूब का पुत्र सादोक और एब्यातार का पुत्र अहीमेलेक थे; मंत्री सरायाह था;"},{"book":"2 शमूएल","chapter":"8","verse":"18","text":"करेतियों और पलेतियों का प्रधान यहोयादा का पुत्र बनायाह था; और दाऊद के पुत्र भी मंत्री थे।"}]}