{"data":[{"book":"1 Mose","chapter":"4","verse":"1","text":"Afei, Adam de ne ho kaa ne yere Hawa ma ɔnyinsɛne woo abarimaa a wɔfrɛ no Kain. Na ɔkaa sɛ, Awurade adaworoma, mawo ɔbabarima."},{"book":"1 Mose","chapter":"4","verse":"2","text":"Akyire no, ɔsane woo nʼakyiri ɔbabarima too no edin Habel."},{"book":"1 Mose","chapter":"4","verse":"3","text":"Nna bi akyiri, Kain de nʼafuom nnɔbaeɛ bi kɔbɔɔ Awurade afɔdeɛ."},{"book":"1 Mose","chapter":"4","verse":"4","text":"Habel nso de ne nyɛmmoa no mu mmakan a wɔadɔre sradeɛ kɔbɔɔ Onyankopɔn afɔdeɛ. Awurade ani sɔɔ Habel afɔrebɔdeɛ no."},{"book":"1 Mose","chapter":"4","verse":"5","text":"Nanso Kain afɔrebɔdeɛ no deɛ, nʼani ansɔ. Asɛm no anyɛ Kain dɛ, na ne bo fuiɛ."},{"book":"1 Mose","chapter":"4","verse":"6","text":"Awurade bisaa Kain sɛ, “Adɛn enti na wo bo afuo? Adɛn enti na woamuna saa?"},{"book":"1 Mose","chapter":"4","verse":"7","text":"Sɛ woyɛ ade pa a, wɔbɛgye wo atom. Sɛ wonyɛ ade pa deɛ a, ɛnneɛ, hwɛ yie. Ɛfiri sɛ, bɔne retwɛn ako atia wo, asɛe wo, nanso ɛsɛ sɛ wodi ne so.”"},{"book":"1 Mose","chapter":"4","verse":"8","text":"Ɛda bi Kain ka kyerɛɛ ne nua Habel sɛ, “Ma yɛnkɔ afuom.” Ɛberɛ a wɔwɔ afuom hɔ no, Kain to hyɛɛ ne nua Habel so, kumm no."},{"book":"1 Mose","chapter":"4","verse":"9","text":"Awurade bisaa Kain sɛ, “Wo nua Habel wɔ he?”"},{"book":"1 Mose","chapter":"4","verse":"10","text":"Awurade bisaa Kain sɛ, “Ɛdeɛn na woayɛ yi? Tie! Wo nua mogya su firi asase so frɛ me."},{"book":"1 Mose","chapter":"4","verse":"11","text":"Seesei, wɔadome wo, apamo wo afiri asase a ɛbuee nʼano gyee wo nua mogya firii wo nsam no so."},{"book":"1 Mose","chapter":"4","verse":"12","text":"Sɛ woyɛ asase no so adwuma sɛ ɛdeɛn ara a, worennya nnɔbaeɛ biara mfiri so. Wobɛyɛ ɔkobɔfoɔ, akyinkyin asase so.”"},{"book":"1 Mose","chapter":"4","verse":"13","text":"Kain kaa sɛ, “Awurade mʼasotweɛ boro me so."},{"book":"1 Mose","chapter":"4","verse":"14","text":"Ɛnnɛ, woapam me afiri asase so ne wʼanim. Mɛyɛ ɔkobɔfoɔ akyinkyin asase so na obiara a ɔbɛnya me no bɛkum me.”"},{"book":"1 Mose","chapter":"4","verse":"15","text":"Nanso, Awurade ka kyerɛɛ no sɛ, “Ɛnte saa koraa! Obiara a ɔbɛkum Kain no bɛnya Kain asotwe no mprɛnson.” Afei, Awurade hyɛɛ Kain agyiraeɛ bi sɛdeɛ ɛbɛyɛ a, obiara a ɔbɛhyia no no renkum no."},{"book":"1 Mose","chapter":"4","verse":"16","text":"Enti, Kain dwane firii Awurade anim, kɔtenaa Nod asase so wɔ Eden apueeɛ fam."},{"book":"1 Mose","chapter":"4","verse":"17","text":"Kain de ne ho kaa ne yere na ɔnyinsɛnee, woo ɔbabarima, too no edin Henok. Saa ɛberɛ no, Kain kyekyeree kuro bi de too ne ba Henok."},{"book":"1 Mose","chapter":"4","verse":"18","text":"Henok woo Irad. Irad woo Mehuyael. Mehuyael woo Metusael. Metusael woo Lamek."},{"book":"1 Mose","chapter":"4","verse":"19","text":"Lamek waree mmaa baanu a wɔn din de Ada ne Sila."},{"book":"1 Mose","chapter":"4","verse":"20","text":"Ada woo Yabal a nʼasefoɔ yɛ wɔn a wɔte ntomadan mu yɛn mmoa."},{"book":"1 Mose","chapter":"4","verse":"21","text":"Na Yabal nuabarima din de Yubal a nʼasefoɔ yɛ mmɛnhyɛnfoɔ ne asankubɔfoɔ."},{"book":"1 Mose","chapter":"4","verse":"22","text":"Sila woo ɔbabarima a wɔfrɛ no Tubal-Kain. Na ɔyɛ kɔbere dwumfoɔ ne nnadeɛ ahodoɔ nyinaa atomfoɔ agya. Na Tubal-Kain wɔ nuabaa bi a ne din de Naama."},{"book":"1 Mose","chapter":"4","verse":"23","text":"Ɛda bi Lamek ka kyerɛɛ ne yerenom Ada ne Sila sɛ,"},{"book":"1 Mose","chapter":"4","verse":"24","text":"Sɛ Kain so aweretɔ bɛyɛ mprɛnson a,"},{"book":"1 Mose","chapter":"4","verse":"25","text":"Akyire yi, Adam de ne ho kaa ne yere Hawa. Na ɔwoo ɔbabarima bio. Na wɔtoo no edin Set kaa sɛ, “Onyankopɔn ama me ɔba foforɔ asi Habel a Kain kumm no no ananmu.”"},{"book":"1 Mose","chapter":"4","verse":"26","text":"Set nso woo ɔbabarima na ɔtoo no edin Enos."}]}