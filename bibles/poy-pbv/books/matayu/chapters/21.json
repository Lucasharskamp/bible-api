{"data":[{"book":"Matayu","chapter":"21","verse":"1","text":"Yesu na wafundwa wakuwi pawaweriti pakwegera na Yerusalemu na kusoka Betifagi kulugongu lwa Mizeyituni, kawatumiti wantumintumi wakuwi wawili,"},{"book":"Matayu","chapter":"21","verse":"2","text":"pakawagambira, “Mgendi mpaka kushijiji sha palongolu penu na hamumwoni punda na mwana gwakuwi wawatawa. Muwayopoli na munjegeri."},{"book":"Matayu","chapter":"21","verse":"3","text":"Handa muntu yoseri pakatakula shoseri, mumgambiri, ‘Mtuwa kawafira kawatenderi na shakapanu hawawalekeri.’ ”"},{"book":"Matayu","chapter":"21","verse":"4","text":"Shitwatira ashi shitendikiti su galii gagatakulitwi na mbuyi gwa Mlungu gatendeki,"},{"book":"Matayu","chapter":"21","verse":"5","text":"“Mlugambiri lushi lwa Sayuni,"},{"book":"Matayu","chapter":"21","verse":"6","text":"Su wafundwa wakuwi wagenda na watenda ntambu Yesu yakawalagaliriti,"},{"book":"Matayu","chapter":"21","verse":"7","text":"wamjega punda ulii na ndama gwakuwi, wayazilira nguwu zyawu panani pa punda na Yesu kakwena kalivaga pampindi pakuwi."},{"book":"Matayu","chapter":"21","verse":"8","text":"Lipinga lya wantu wayarika nguwu zawu munjira, na wantu wamonga wadumula maputira ga mitera na waiyalika panjira."},{"book":"Matayu","chapter":"21","verse":"9","text":"Lipinga lya wantu wamlongoleriti Yesu na wamonga wamfatiti kumbeli pawabotanga,"},{"book":"Matayu","chapter":"21","verse":"10","text":"Yesu pakaweriti kankwingira Yerusalemu, lushi loseri luweriti na shelekusheleku. Wantu wakosiyiti, “Hashi, ayu ndo gaa?”"},{"book":"Matayu","chapter":"21","verse":"11","text":"Lipinga lya wantu liwankula, “Ayu ndo Yesu mbuyi gwa Mlungu, kalawa Nazareti isi ya Galilaya.”"},{"book":"Matayu","chapter":"21","verse":"12","text":"Yesu kagenda kwingira Mnumba nkulu ya Mlungu, kawawinga kunja wantu woseri yawaweriti wankuwuza na kuhemera vintu palii. Kazigalambuziya meza zawaweriti wankuvunjira mpiya na vigoda vya wantu yawaweriti wankuwuza wang'unda,"},{"book":"Matayu","chapter":"21","verse":"13","text":"na kawagambira, “Galembwa Mumalembu Mananagala kuwera Mlungu kalonga, ‘Numba nkulu yaneni hayishemwi numba ya sala.’ Kumbiti mwenga muyitenda mpanga ya wapoka!”"},{"book":"Matayu","chapter":"21","verse":"14","text":"Wanalwisi na yawalewelekiti wamgendiriti Yesu Kunumba nkulu ya Mlungu na yomberi kawaponiziya."},{"book":"Matayu","chapter":"21","verse":"15","text":"Su, watambika wakulu na wafunda wa Malagaliru wakalaliti pawawoniti vitwatira vya kulikangasha vyakatenditi na wana pawaweriti wankubotanga Mnumba nkulu ya Mlungu pawalonga, “Kakwiswi Mwana gwa Dawudi!”"},{"book":"Matayu","chapter":"21","verse":"16","text":"Su womberi wamkosiya Yesu, “Hashi, gupikinira ntambu yawalonga?”"},{"book":"Matayu","chapter":"21","verse":"17","text":"Su, Yesu kawaleka na kagenda kunja kwa lushi na kagenda Betaniya na kalikaliti kulaa pashiru poseri."},{"book":"Matayu","chapter":"21","verse":"18","text":"Yesu pakaweriti kankuwuya mlushi mandawira putiputi, kaweriti na njala."},{"book":"Matayu","chapter":"21","verse":"19","text":"Kaguwona mkuyu pampeku pa njira na kagugendera, kumbiti guweriti gwahera bwajubwaju loseri ira gwana mihamba hera. Su kagugambira mtera, “Hapeni guleri kayi mabwajubwaju!” Palaa palii mkuyu gulii guyuma."},{"book":"Matayu","chapter":"21","verse":"20","text":"Wafundwa pawaguwoniti na walikangasha, pawalonga, “Iwera hashi mkuyu agu guyuma kanongola?”"},{"book":"Matayu","chapter":"21","verse":"21","text":"Yesu kawankula, “Nakaka nuwagambirani, handa pamuwera na njimiru pota na lyoga, hamuwezi kutenda ntambu yantenditi kwa mkuyu agu na kwa hangu ndiri hera kumbiti ata hamuwezi kulugambira lugongu, ‘Gutupuki gukalidibiziyi gumweni mulitanda,’ na hayitendeki."},{"book":"Matayu","chapter":"21","verse":"22","text":"Handa pamwajimira, hampananwi shoseri shamluwa kwa Mlungu.”"},{"book":"Matayu","chapter":"21","verse":"23","text":"Yesu kingiriti Mnumba nkulu ya Mlungu na kaweriti kankufunda. Watambika wakulu na wazewi wamwiziriti Yesu na kumkosiya, “Hashi, gutenda vitwatira avi kwa uwezu wa gaa? Hashi, ndo gaa yakakupanana uwezu awu?”"},{"book":"Matayu","chapter":"21","verse":"24","text":"Yesu kawankula, “Naneni hanuwakosiyi likosiwu limu na pamunankula, su naneni hanuwagambirani ntenda vitwatira avi kwa uwezu wa gaa."},{"book":"Matayu","chapter":"21","verse":"25","text":"Nuwakosiya, ‘Hashi, uwezu wa Yohani Mbatiza ulawiti kwagaa? Hashi, ulawiti kumpindi ama kwa wantu?’ ”"},{"book":"Matayu","chapter":"21","verse":"26","text":"Kumbiti patulonga, ‘Ulawiti kwa wantu,’ tutira lipinga lya wantu toziya wantu woseri wavimana kuwera Yohani kaweriti mbuyi gwa Mlungu.”"},{"book":"Matayu","chapter":"21","verse":"27","text":"Su, wamwankula Yesu, “Tuvimana ndiri.”"},{"book":"Matayu","chapter":"21","verse":"28","text":"“Vinu mwenga mulihola ashashi kwa shitwatira ashi? Kuweriti muntu yumu yakaweriti na wana wakuwi wawili. Yomberi kamgendiriti mkulu yumu na kulonga, ‘Mwana gwangu, leru gugendi gwakatendi lihengu mulirambu lya mizyabibu.’"},{"book":"Matayu","chapter":"21","verse":"29","text":"Yomberi kamwankula, ‘Hapeni ng'endi,’ kumbiti shakapanu kagenda kutenda lihengu."},{"book":"Matayu","chapter":"21","verse":"30","text":"Shakapanu tati ulii kamgendera mwana gwakuwi yumonga kamgambiriti ntambu ilii. Yomberi kamwankula, ‘Yina tati hang'endi,’ kumbiti kagenditi ndiri."},{"book":"Matayu","chapter":"21","verse":"31","text":"Hashi, pa wawili awa gaa yakatenditi gakafiriti tati gwakuwi?”"},{"book":"Matayu","chapter":"21","verse":"32","text":"Toziya Yohani Mbatiza kiziti kwa mwenga kawalanguziya njira ya kulikala ya kumfiriziya Mlungu na mwenga mumjimira ndiri, kumbiti watola kodi na wandiyandiya wamjimiriti. Ata pamwoniti goseri aga, mwenga mlekiti ndiri vidoda vyamtenda na kumjimira yomberi.”"},{"book":"Matayu","chapter":"21","verse":"33","text":"Yesu kalonga, “Mpikaniri mfanu gumonga. Kuweriti na muntu yakaweriti na lirambu, ndo mweni yakalimiti mizyabibu, katindiziya lipamanda na kabawa linegu lya kukamira zyabibu na kanyawiti liringu lya kulolelera. Shakapanu lirambu lya mizyabibu lilii kaliyazimira kwa walimaji, mweni kagenda mwanja gwa kutali."},{"book":"Matayu","chapter":"21","verse":"34","text":"Shipindi sha kubenanga pashisokiti, kawatumiti wantumintumi wakuwi kwa walimaji walii, su watoli semu yakuwi yawabeniti."},{"book":"Matayu","chapter":"21","verse":"35","text":"Walimaji walii wawakamula wantumintumi wakuwi, yumu wamkomanga, yumonga wamlaga na yumonga wamlaga kwa kumgumanga mabuwi."},{"book":"Matayu","chapter":"21","verse":"36","text":"Muntu ulii kawatuma kayi wantumintumi wamonga wavuwa, kuliku wa kwanja, walimaji walii watenda ntambu ira ilii."},{"book":"Matayu","chapter":"21","verse":"37","text":"Upeleru kamtuma mwana gwakuwi kugenda kwa womberi pakalihola, ‘Nakaka hawampikiniri mwana gwangu.’"},{"book":"Matayu","chapter":"21","verse":"38","text":"Kumbiti walimaji walii pawamwoniti mwana gwakuwi, walitakuziyana weni kwa weni, ‘Ayu ndo muhala gwakuwi. Mwizi tumlagi na uhala wakuwi hauweri watwenga!’"},{"book":"Matayu","chapter":"21","verse":"39","text":"Su, wambata na wamlaviya kunja kulirambu lilii lya mizyabibu na wamlaga.”"},{"book":"Matayu","chapter":"21","verse":"40","text":"Yesu kawakosiya, “Vinu, mweni kana lirambu lya mizyabibu pakiza, hakawatendi hashi walimaji walii?”"},{"book":"Matayu","chapter":"21","verse":"41","text":"Womberi wamwakula, “Hakawalagi woseri yawatenditi vidoda na lirambu lilii hakawapanani walimaji wamonga, ndo weni hawamupanani semu yakuwi yawavibena kwa shipindi sha kubenanga.”"},{"book":"Matayu","chapter":"21","verse":"42","text":"Yesu kawagambira, “Hashi, hamwebetuli shawalembiti Mumalembu Managala?"},{"book":"Matayu","chapter":"21","verse":"43","text":"Yesu kongera kutakula, “Su nuwagambirani, Ufalumi wa Mlungu hawawawusiyi kwa mwenga na kuwapanani wantu yawalera mabwajubwaju gaherepa."},{"book":"Matayu","chapter":"21","verse":"44","text":"Yoseri yakaguwa pa libuwi ali hakamegeki vipandi vipandi na libuwi palimguwira muntu yoseri, halimupekesi.”"},{"book":"Matayu","chapter":"21","verse":"45","text":"Watambika wakulu na Mafalisayu pawapikaniriti mifanu ya Yesu na wavimaniti kuwera yomberi kaweriti kankuwalonga weni."},{"book":"Matayu","chapter":"21","verse":"46","text":"Su wajeriti kusakula ntambu ya kumkamula Yesu. Kumbiti womberi watiriti lipinga lya wantu lyawamaniti kuwera Yesu ndo mbuyi gwa Mlungu."}]}