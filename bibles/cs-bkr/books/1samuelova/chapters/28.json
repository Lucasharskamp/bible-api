{"data":[{"book":"1 Samuelova","chapter":"28","verse":"1","text":"I stalo se za dnů těch, že Filistinští sebrali vojska svá k boji, aby bojovali s Izraelem. I řekl Achis Davidovi: Věz nepochybně, že potáhneš se mnou na vojnu, ty i muži tvoji."},{"book":"1 Samuelova","chapter":"28","verse":"2","text":"Odpověděl David Achisovi: Teprv ty poznáš, co učiní služebník tvůj. I řekl Achis Davidovi: Touť příčinou strážným života svého tě ustanovím po všecky dny."},{"book":"1 Samuelova","chapter":"28","verse":"3","text":"(Samuel pak již byl umřel; pročež plakal ho všecken Izrael, a pochovali jej v Ráma, totiž v městě jeho. A Saul byl vyplénil věšťce a hadače z země.)"},{"book":"1 Samuelova","chapter":"28","verse":"4","text":"Tedy shromáždivše se Filistinští, přitáhli a položili se u Sunem. Shromáždil i Saul všeho Izraele, a položili se v Gelboe."},{"book":"1 Samuelova","chapter":"28","verse":"5","text":"Vida pak Saul vojsko Filistinské, bál se, a uleklo se srdce jeho velmi."},{"book":"1 Samuelova","chapter":"28","verse":"6","text":"I dotazoval se Saul Hospodina, ale Hospodin neodpovídal jemu ani skrze sny, ani skrze urim, ani skrze proroky."},{"book":"1 Samuelova","chapter":"28","verse":"7","text":"Protož řekl Saul služebníkům svým: Pohledejte mi ženy mající ducha věštího, i půjdu k ní a poradím se skrze ni. Jemuž odpověděli služebníci jeho: Aj, žena mající ducha věštího v Endor."},{"book":"1 Samuelova","chapter":"28","verse":"8","text":"Tedy změniv Saul oděv, oblékl se v roucho jiné, a šel sám a dva muži s ním, a přišli k ženě té v noci. I řekl: Medle hádej mi skrze ducha věštího, a způsob to, ať ke mně vyjde ten, kohož bych jmenoval tobě."},{"book":"1 Samuelova","chapter":"28","verse":"9","text":"Ale žena řekla jemu: Aj, ty víš, co učinil Saul, kterak vyhladil věšťce a hadače z země. Pročež tedy ty pokládáš osídlo duši mé, abys mne o hrdlo připravil?"},{"book":"1 Samuelova","chapter":"28","verse":"10","text":"I přisáhl jí Saul skrze Hospodina, řka: Živť jest Hospodin, že nepřijde na tě trestání pro tu věc."},{"book":"1 Samuelova","chapter":"28","verse":"11","text":"Tedy řekla žena: Kohožť mám vyvésti? Kterýž řekl: Samuele mi vyveď."},{"book":"1 Samuelova","chapter":"28","verse":"12","text":"A když uzřela žena Samuele, zkřikla hlasem velikým, a řekla žena Saulovi takto: Pročež jsi mne oklamal! Nebo ty jsi Saul."},{"book":"1 Samuelova","chapter":"28","verse":"13","text":"I řekl jí král: Neboj se. Což jsi pak viděla? Odpověděla žena Saulovi: Bohy jsem viděla vystupující z země."},{"book":"1 Samuelova","chapter":"28","verse":"14","text":"Řekl jí opět: Jaký jest způsob jeho? Odpověděla jemu: Muž starý vystupuje a jest oděný pláštěm. Tedy srozuměl Saul, že by Samuel byl, a sehnuv se tváří k zemi, poklonil se jemu."},{"book":"1 Samuelova","chapter":"28","verse":"15","text":"I řekl Samuel Saulovi: Proč mne nepokojíš, že jsi mne zavolati rozkázal? Odpověděl Saul: Úzkostmi sevřín jsem velice; nebo Filistinští bojují proti mně, a Bůh odstoupil ode mne, a neodpovídá mi více, ani skrze proroky, ani skrze sny. Protož povolal jsem tě, abys mi oznámil, co bych měl činiti."},{"book":"1 Samuelova","chapter":"28","verse":"16","text":"I řekl Samuel: Proč tedy se mne dotazuješ, poněvadž Hospodin odstoupil od tebe, a jest s nepřítelem tvým?"},{"book":"1 Samuelova","chapter":"28","verse":"17","text":"Učiniltě zajisté jemu Hospodin, jakož mluvil skrze mne, a odtrhl Hospodin království od ruky tvé, a dal je bližnímu tvému, Davidovi."},{"book":"1 Samuelova","chapter":"28","verse":"18","text":"Nebo že jsi neuposlechl hlasu Hospodinova, a nevykonals hněvu prchlivosti jeho nad Amalechem, protož učinil tobě to dnes Hospodin."},{"book":"1 Samuelova","chapter":"28","verse":"19","text":"Nadto vydá Hospodin i Izraele s tebou v ruku Filistinských, a zítra budeš ty i synové tvoji se mnou. I vojska Izraelská vydá Hospodin v ruku Filistinských."},{"book":"1 Samuelova","chapter":"28","verse":"20","text":"I padl Saul náhle tak, jak dlouhý byl, na zem, nebo se byl ulekl náramně slov Samuelových. K tomu ani síly v něm nebylo, nebo nic nejedl celý ten den a celou tu noc."},{"book":"1 Samuelova","chapter":"28","verse":"21","text":"Přistoupivši pak ta žena k Saulovi a uzřevši, že jest předěšen náramně, řekla jemu: Aj, uposlechla děvka tvá hlasu tvého, a opovážila jsem se života svého, že jsem uposlechla slov tvých, kteráž jsi mluvil ke mně."},{"book":"1 Samuelova","chapter":"28","verse":"22","text":"Nyní tedy uposlechni i ty, prosím, hlasu děvky své, a položím před tebe kousek chleba, abys jedl a posilil se, a tak jíti mohl cestou svou."},{"book":"1 Samuelova","chapter":"28","verse":"23","text":"Kterýž odepřel a řekl: Nebuduť jísti. I přinutili ho služebníci jeho, ano i ta žena, tak že uposlechl hlasu jejich, a vstav s země, sedl na lůžko."},{"book":"1 Samuelova","chapter":"28","verse":"24","text":"Měla pak ta žena tele tučné v domě, kteréž spěšně zabila, a vzavši mouky, zadělala, a napekla z ní chlebů přesných."},{"book":"1 Samuelova","chapter":"28","verse":"25","text":"Potom přinesla před Saule a služebníky jeho, kteříž jedli, a vstavše v touž noc, odešli."}]}