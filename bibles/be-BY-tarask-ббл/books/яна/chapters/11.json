{"data":[{"book":"ЯНА","chapter":"11","verse":"1","text":"Быў хворы нехта Лазар зь Віфаніі, зь селішча, дзе жылі Марыя і Марфа, сястра ейная."},{"book":"ЯНА","chapter":"11","verse":"2","text":"А Марыя, чый брат Лазар быў хворы, была тая самая, якая памазала Госпада мірам і абцерла ногі Яму валасамі сваімі."},{"book":"ЯНА","chapter":"11","verse":"3","text":"Сёстры паслалі сказаць Яму: Госпадзе! той, каго Ты любіш, хворы."},{"book":"ЯНА","chapter":"11","verse":"4","text":"Ісус, пачуўшы, сказаў: гэта хвароба не да сьмерці, а на славу Божую, хай праславіцца празь яе Сын Божы."},{"book":"ЯНА","chapter":"11","verse":"5","text":"А Ісус любіў Марфу і сястру яе і Лазара."},{"book":"ЯНА","chapter":"11","verse":"6","text":"Калі ж пачуў, што ён хворы, прабыў два дні на тым месцы, дзе быў."},{"book":"ЯНА","chapter":"11","verse":"7","text":"Пасьля гэтага сказаў вучням: пойдзем зноў у Юдэю."},{"book":"ЯНА","chapter":"11","verse":"8","text":"Вучні сказалі Яму: Равьві! ці даўно Юдэі намышлялі пабіць Цябе камянямі, і Ты зноў ідзеш туды?"},{"book":"ЯНА","chapter":"11","verse":"9","text":"Ісус адказваў: ці не дванаццаць гадзін у дні? хто ходзіць удзень, той не спатыкаецца, бо ён бачыць сьвятло сьвету гэтага;"},{"book":"ЯНА","chapter":"11","verse":"10","text":"а хто ходзіць поначы, спатыкаецца, бо няма сьвятла зь ім."},{"book":"ЯНА","chapter":"11","verse":"11","text":"Сказаўшы гэта, кажа ім потым: Лазар, сябра наш, заснуў, але Я іду разбудзіць яго."},{"book":"ЯНА","chapter":"11","verse":"12","text":"Вучні Яго сказалі: Госпадзе! калі заснуў, дык выздаравее."},{"book":"ЯНА","chapter":"11","verse":"13","text":"Ісус казаў пра сьмерць ягоную, а яны думалі, што Ён кажа пра сон звычайны."},{"book":"ЯНА","chapter":"11","verse":"14","text":"Тады Ісус сказаў ім адкрыта: Лазар памёр;"},{"book":"ЯНА","chapter":"11","verse":"15","text":"і радуюся за вас, што Мяне ня было там, каб цяпер уверавалі; але пойдзем да яго."},{"book":"ЯНА","chapter":"11","verse":"16","text":"Тады Тамаш, інакш называны Блізьнюк, сказаў вучням: пойдзем і мы памрэм зь ім."},{"book":"ЯНА","chapter":"11","verse":"17","text":"Ісус, прыйшоўшы, знайшоў, што ён ужо чатыры дні ў магіле."},{"book":"ЯНА","chapter":"11","verse":"18","text":"А Віфанія была непадалёк ад Ерусаліма, стадыяў за пятнаццаць,"},{"book":"ЯНА","chapter":"11","verse":"19","text":"і многія Юдэі прыйшлі да Марфы і Марыі - суцешыць іх у смутку па браце іхнім."},{"book":"ЯНА","chapter":"11","verse":"20","text":"Марфа, пачуўшы, што ідзе Ісус, пайшла насустрач Яму; а Марыя сядзела дома."},{"book":"ЯНА","chapter":"11","verse":"21","text":"Тады Марфа сказала Ісусу: Госпадзе! калі б Ты быў тут, не памёр бы брат мой;"},{"book":"ЯНА","chapter":"11","verse":"22","text":"але і цяпер ведаю, што, чаго Ты папросіш у Бога, дасьць Табе Бог."},{"book":"ЯНА","chapter":"11","verse":"23","text":"Ісус кажа ёй: уваскрэсьне брат твой."},{"book":"ЯНА","chapter":"11","verse":"24","text":"Марфа сказала Яму: ведаю, што ўваскрэсьне ва ўваскрэсеньні, у апошні дзень."},{"book":"ЯНА","chapter":"11","verse":"25","text":"Ісус сказаў ёй: Я - уваскрэсеньне і жыцьцё; хто верыць у Мяне, калі і памрэ, - ажыве;"},{"book":"ЯНА","chapter":"11","verse":"26","text":"і кожны, хто жыве і верыць у Мяне, не памрэ вавекі. Ці верыш у гэта?"},{"book":"ЯНА","chapter":"11","verse":"27","text":"Яна кажа Яму: веру, Госпадзе! я веру, што Ты Хрыстос Сын Божы, Які прыйшоў у сьвет."},{"book":"ЯНА","chapter":"11","verse":"28","text":"Сказаўшы гэта, пайшла і паклікала ўпотай Марыю, сястру сваю, кажучы: Настаўнік тут і кліча цябе."},{"book":"ЯНА","chapter":"11","verse":"29","text":"Яна, як толькі пачула, пасьпешліва ўстала і пайшла да Яго."},{"book":"ЯНА","chapter":"11","verse":"30","text":"Ісус яшчэ не ўваходзіў у селішча, але быў на тым месцы, дзе сустрэла Яго Марфа."},{"book":"ЯНА","chapter":"11","verse":"31","text":"Юдэі, якія былі зь ёю ў доме і суцяшалі яе, убачыўшы, што Марыя пасьпешліва ўстала і выйшла, пайшлі за ёю, думаючы, што яна пайшла да магілы - плакаць там."},{"book":"ЯНА","chapter":"11","verse":"32","text":"А Марыя, прыйшоўшы туды, дзе быў Ісус, і ўгледзеўшы Яго, упала да ног Ягоных і сказала Яму: Госпадзе! калі б Ты быў тут, не памёр бы брат мой."},{"book":"ЯНА","chapter":"11","verse":"33","text":"Ісус, калі ўбачыў яе, што плача, і Юдэяў, якія прыйшлі зь ёю і плачуць, Сам засмуціўся духам і ўзрушыўся,"},{"book":"ЯНА","chapter":"11","verse":"34","text":"і сказаў: дзе вы паклалі яго? Кажуць Яму: Госпадзе! ідзі і паглядзі."},{"book":"ЯНА","chapter":"11","verse":"35","text":"Ісус заплакаў сьлязьмі."},{"book":"ЯНА","chapter":"11","verse":"36","text":"Тады Юдэі казалі: глядзі, як Ён любіў яго!"},{"book":"ЯНА","chapter":"11","verse":"37","text":"А некаторыя зь іх сказалі: хіба ня мог Гэты, Які адамкнуў вочы сьляпому, зрабіць, каб і гэты не памёр?"},{"book":"ЯНА","chapter":"11","verse":"38","text":"А Ісус, зноў смуткуючы ўнутрана, прыходзіць да магілы. Гэта была пячора, і камень ляжаў на ёй."},{"book":"ЯНА","chapter":"11","verse":"39","text":"Ісус кажа: адымеце камень. Сястра памерлага, Марфа, кажа Яму: Госпадзе! ужо сьмярдзіць; бо чатыры дні, як ён у магіле."},{"book":"ЯНА","chapter":"11","verse":"40","text":"Ісус кажа ёй: ці не сказаў Я табе, што, калі будзеш верыць, убачыш славу Божую?"},{"book":"ЯНА","chapter":"11","verse":"41","text":"І вось аднялі камень ад пячоры, дзе ляжаў памерлы. А Ісус узьвёў вочы да неба і сказаў: Войча! дзякую Табе, што Ты пачуў Мяне;"},{"book":"ЯНА","chapter":"11","verse":"42","text":"Я і ведаў, што Ты заўсёды пачуеш Мяне; але сказаў гэта людзям, што стаяць тут, каб паверылі, што Ты паслаў Мяне."},{"book":"ЯНА","chapter":"11","verse":"43","text":"Сказаўшы гэта, Ён усклікнуў моцным голасам: Лазар! выходзь."},{"book":"ЯНА","chapter":"11","verse":"44","text":"І выйшаў памерлы, абвіты па руках і нагах пахавальным палатном, і твар у яго абвязаны быў хусткай. Ісус кажа ім: разьвяжэце яго, хай ідзе."},{"book":"ЯНА","chapter":"11","verse":"45","text":"Тады многія Юдэі, што прыйшлі да Марыі і бачылі, што ўтварыў Ісус, уверавалі ў Яго;"},{"book":"ЯНА","chapter":"11","verse":"46","text":"а некаторыя зь іх пайшлі да фарысэяў і сказалі ім, што ўчыніў Ісус."},{"book":"ЯНА","chapter":"11","verse":"47","text":"Тады першасьвятары і фарысэі сабралі нараду і казалі: што нам рабіць? Гэты Чалавек многа цудаў творыць:"},{"book":"ЯНА","chapter":"11","verse":"48","text":"калі пакінем Яго так, дык усе ўверуюць у Яго, - і прыйдуць Рымляне і забяруць і месца наша і народ."},{"book":"ЯНА","chapter":"11","verse":"49","text":"А адзін зь іх, нехта Каяфа, які быў на той год першасьвятаром, сказаў ім: вы нічога ня ведаеце;"},{"book":"ЯНА","chapter":"11","verse":"50","text":"падумайце, што лепей нам: каб адзін чалавек памёр за людзей, ці каб увесь народ загінуў."},{"book":"ЯНА","chapter":"11","verse":"51","text":"Сказаў жа ён гэта не ад сябе, а як што быў на той год першасьвятаром, прадказаў, што Ісус памрэ за народ,"},{"book":"ЯНА","chapter":"11","verse":"52","text":"і ня толькі за народ, а каб і расьсеяных дзяцей Божых сабраць усіх разам."},{"book":"ЯНА","chapter":"11","verse":"53","text":"З гэтага дня пастанавілі забіць Яго."},{"book":"ЯНА","chapter":"11","verse":"54","text":"Таму Ісус ужо больш не хадзіў адкрыта паміж Юдэяў, а пайшоў адтуль у краіну паблізу пустыні, у горад, што называўся Ефраім, і там заставаўся з вучнямі Сваімі."},{"book":"ЯНА","chapter":"11","verse":"55","text":"Блізілася Пасха Юдэйская, і многія з усёй краіны прыйшлі ў Ерусалім перад Пасхаю, каб там ачысьціцца."},{"book":"ЯНА","chapter":"11","verse":"56","text":"Тады шукалі Ісуса і, стоячы ў храме, казалі адзін аднаму: як вы думаеце? ці ня прыйдзе Ён на сьвята?"},{"book":"ЯНА","chapter":"11","verse":"57","text":"А першасьвятары і фарысэі далі загад, што, калі хто даведаецца, дзе Ён будзе, наказалі б, каб узяць Яго."}]}