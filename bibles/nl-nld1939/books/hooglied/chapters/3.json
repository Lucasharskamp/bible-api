{"data":[{"book":"Hooglied","chapter":"3","verse":"1","text":"Des nachts op mijn sponde Zocht ik naar mijn zielsbeminde; Ik zocht naar hem, Maar vond hem niet!"},{"book":"Hooglied","chapter":"3","verse":"2","text":"Ik wil opstaan, rondgaan door de stad, Mijn zielsbeminde zoeken op straten en pleinen; Ik zocht naar hem, Maar vond hem niet!"},{"book":"Hooglied","chapter":"3","verse":"3","text":"Zo troffen mij de wachters der stad bij hun rondgang: “Hebt gij mijn zielsbeminde gezien?”"},{"book":"Hooglied","chapter":"3","verse":"4","text":"Maar nauwelijks was ik hun voorbij, Of ik vond mijn zielsbeminde terug. Ik greep hem vast, En liet hem niet los, Tot ik hem gebracht had in het huis van mijn moeder, In de kamer van haar, die mij baarde."},{"book":"Hooglied","chapter":"3","verse":"5","text":"Ik bezweer u, Jerusalems dochters, Bij de gazellen en de hinden in het veld: Wekt en lokt de liefde niet, Voordat het haar lust! …"},{"book":"Hooglied","chapter":"3","verse":"6","text":"Maar wat stijgt daar op uit de steppe, Aan een rookzuil gelijk, Geurend van mirre en wierook, Van allerlei kruiden der kramers?"},{"book":"Hooglied","chapter":"3","verse":"7","text":"Zie, het is de draagkoets van Salomon, Door zestig van Israëls helden omringd:"},{"book":"Hooglied","chapter":"3","verse":"8","text":"Allen omgord met het zwaard, En ten strijde geoefend; Iedereen met het zwaard op zijn heup, Om de vrees voor de nacht."},{"book":"Hooglied","chapter":"3","verse":"9","text":"Koning Salomon heeft zich een draagkoets gemaakt Van Libanon-hout:"},{"book":"Hooglied","chapter":"3","verse":"10","text":"De stijlen liet hij van zilver maken, Haar leuning van goud, De zitting van purper, Met ebbenhout van binnen bekleed."},{"book":"Hooglied","chapter":"3","verse":"11","text":"Jerusalems dochters, loopt uit, Gaat kijken, dochters van Sion: Het is koning Salomon met de kroon, Waarmee zijn moeder hem kroonde Op de dag van zijn huwelijk, Op de dag van de vreugde zijns harten!"}]}