{"data":[{"book":"Levitiko","chapter":"1","verse":"1","text":"26 Yehova anayitana Mose mu tenti ya msonkhano. Iye anati,"},{"book":"Levitiko","chapter":"1","verse":"2","text":"“Aliyense wa inu ngati abwera ndi nsembe kwa Yehova kuchokera pa ziweto zake, choperekacho chikhale ngʼombe, nkhosa kapena mbuzi."},{"book":"Levitiko","chapter":"1","verse":"3","text":"“ ‘Ngati munthu apereka nsembe yopsereza ya ngʼombe, ikhale yayimuna yopanda chilema. Aziyipereka pa khomo la tenti ya msonkhano, kuti Yehova alandire."},{"book":"Levitiko","chapter":"1","verse":"4","text":"Munthuyo asanjike dzanja lake pa mutu pa nsembe yopserezayo, ndipo idzalandiridwa kuti ikhale yopepesera machimo ake."},{"book":"Levitiko","chapter":"1","verse":"5","text":"Pambuyo pake aphe ngʼombeyo pamaso pa Yehova, ndipo ansembe, ana a Aaroni, atenge magazi ake ndi kuwawaza mbali zonse za guwa lansembe limene lili pa khomo la tenti ya msonkhano."},{"book":"Levitiko","chapter":"1","verse":"6","text":"Munthuyo asende nsembe yopserezayo ndi kuyidula nthulinthuli."},{"book":"Levitiko","chapter":"1","verse":"7","text":"Ndipo ana a Aaroni, wansembe uja asonkhe moto pa guwa ndi kuyalapo nkhuni pa motopo."},{"book":"Levitiko","chapter":"1","verse":"8","text":"Kenaka ana a Aaroni, wansembe uja, ayike nthuli za nyamayo, mutu wake pamodzi ndi mafuta omwe pa nkhuni zimene zili paguwapo."},{"book":"Levitiko","chapter":"1","verse":"9","text":"Munthuyo atsuke zamʼkati mwa nyamayo pamodzi ndi miyendo yake yomwe, ndipo wansembe awotche nyama yonse paguwapo. Iyi ndi nsembe yopsereza, chopereka chowotcha pa moto, cha fungo lokomera Yehova."},{"book":"Levitiko","chapter":"1","verse":"10","text":"“ ‘Koma ngati chopereka cha nsembe yopserezayo ndi nkhosa kapena mbuzi kuchokera pa ziweto zake, munthuyo apereke yayimuna yopanda chilema."},{"book":"Levitiko","chapter":"1","verse":"11","text":"Ayiphere kumpoto kwa guwa, pamaso pa Yehova, ndipo ana a Aaroni amene ndi ansembe, awaze magazi ake mbali zonse za guwalo."},{"book":"Levitiko","chapter":"1","verse":"12","text":"Kenaka ayidule nyamayo nthulinthuli, ndipo wansembe ayike nthulizo pa guwa, atengenso mutu ndi mafuta omwe, ndipo ayike zonsezi pa nkhuni zimene zikuyaka pa guwa."},{"book":"Levitiko","chapter":"1","verse":"13","text":"Munthuyo atsuke zamʼkati mwa nyamayo pamodzi ndi miyendo yake yomwe, ndipo wansembe abwere nazo zonse ndi kuzitentha pa guwa. Iyi ndi nsembe yopsereza, chopereka chotentha pa moto, fungo lokomera Yehova."},{"book":"Levitiko","chapter":"1","verse":"14","text":"“ ‘Koma ngati chopereka kwa Yehova ndi nsembe yopsereza ya mbalame, ndiye ikhale njiwa kapena mawunda."},{"book":"Levitiko","chapter":"1","verse":"15","text":"Wansembe abwere nayo ku guwa, ayidule mutu moyipotola ndi kutentha mutuwo pa guwa. Magazi ake awathire pansi kuti ayenderere pambali pa guwa."},{"book":"Levitiko","chapter":"1","verse":"16","text":"Iye achotse chithokomiro pamodzi ndi nthenga zake zomwe ndi kuzitaya ku malo wotayirako phulusa, kummawa kwa guwalo."},{"book":"Levitiko","chapter":"1","verse":"17","text":"Kenaka ayingʼambe pakati, koma asachotse mapiko. Ndipo wansembe ayiwotche pa nkhuni zimene zikuyaka pa guwa. Imeneyi ndi nsembe yopsereza, yowotcha pa moto ndiponso ya fungo lokomera Yehova."}]}