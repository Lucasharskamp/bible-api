{"data":[{"book":"ДЗЕІ","chapter":"2","verse":"1","text":"Калі настаў дзень Пяцідзясятніцы, усе яны былі аднадушна разам."},{"book":"ДЗЕІ","chapter":"2","verse":"2","text":"І раптам зрабіўся шум зь неба, як бы ад павеву моцнага ветру, і напоўніў увесь дом, дзе яны былі."},{"book":"ДЗЕІ","chapter":"2","verse":"3","text":"І зьявіліся ім языкі падзеленыя, як бы вогненныя, і апусьціліся па адным на кожнага зь іх."},{"book":"ДЗЕІ","chapter":"2","verse":"4","text":"І напоўніліся ўсе Духам Сьвятым і пачалі гаварыць на іншых мовах, як Дух даваў ім вяшчаць."},{"book":"ДЗЕІ","chapter":"2","verse":"5","text":"А ў Ерусаліме былі Юдэі, людзі набожныя, з усякага народу пад нябёсамі."},{"book":"ДЗЕІ","chapter":"2","verse":"6","text":"Калі зрабіўся гэты шум, сабраліся людзі, і захваляваліся, бо кожны чуў іх, што гавораць на ягонай мове."},{"book":"ДЗЕІ","chapter":"2","verse":"7","text":"І ўсе зьдзіўляліся і дзівавалі, кажучы паміж сабою: гэтыя, што гавораць, ці ня ўсе Галілеяне?"},{"book":"ДЗЕІ","chapter":"2","verse":"8","text":"Як жа мы чуем кожны сваю мову, у якой нарадзіліся,"},{"book":"ДЗЕІ","chapter":"2","verse":"9","text":"Парфяне і Мідзяне і Эламіты, і жыхары Месапатаміі, Юдэі і Кападокіі, Понта і Асіі,"},{"book":"ДЗЕІ","chapter":"2","verse":"10","text":"Фрыгіі і Памфіліі, Егіпта і частак Лівіі, што мяжуюцца з Кірынеяй, і прышлыя з Рыма, Юдэі і празеліты,"},{"book":"ДЗЕІ","chapter":"2","verse":"11","text":"Крыцяне і Аравіцяне, - чуем іх, як гавораць нашымі мовамі пра вялікія дзеі Божыя?"},{"book":"ДЗЕІ","chapter":"2","verse":"12","text":"І зьдзіўляліся ўсе і недаўмёна казалі адзін аднаму: што гэта азначае?"},{"book":"ДЗЕІ","chapter":"2","verse":"13","text":"А іншыя, насьміхаючыся, казалі: яны апіліся салодкім віном."},{"book":"ДЗЕІ","chapter":"2","verse":"14","text":"А Пётр, стаўшы з адзінаццацьцю, узвысіў голас свой і прамовіў да іх: мужы Юдэйскія і ўсе, хто жыве ў Ерусаліме! гэта хай будзе вам вядома, і слухайце словы мае:"},{"book":"ДЗЕІ","chapter":"2","verse":"15","text":"яны не апіліся, як вы думаеце, бо цяпер трэйцяя гадзіна дня;"},{"book":"ДЗЕІ","chapter":"2","verse":"16","text":"а гэта ёсьць прадказанае прарокам Ёілем:"},{"book":"ДЗЕІ","chapter":"2","verse":"17","text":"«І будзе ў апошнія дні, кажа Бог, вылью ад Духа Майго на ўсякую плоць; і будуць прарочыць сыны вашыя і дочкі вашыя; і хлопцы вашыя будуць бачыць відзежы, і старцы вашыя снамі на розум наставяцца;"},{"book":"ДЗЕІ","chapter":"2","verse":"18","text":"і на рабоў Маіх і на рабыняў Маіх у тыя дні вылью ад Духа Майго, і будуць прарочыць."},{"book":"ДЗЕІ","chapter":"2","verse":"19","text":"І дам цуды на небе ўгары і азнакі на зямлі ўнізе, кроў і вагонь і куродым:"},{"book":"ДЗЕІ","chapter":"2","verse":"20","text":"сонца абернецца ў цемру, і месяц у кроў, перш чым настане дзень Гасподні, вялікі і прасьветлены."},{"book":"ДЗЕІ","chapter":"2","verse":"21","text":"І будзе: кожны, хто пакліча імя Гасподняе, уратуецца»."},{"book":"ДЗЕІ","chapter":"2","verse":"22","text":"Мужы Ізраільскія! выслухайце словы гэтыя: Ісуса Назарэя, Мужа, засьведчанага вам ад Бога сіламі і цудамі і азнакамі, якія Бог утварыў празь Яго сярод вас, як і самі ведаеце,"},{"book":"ДЗЕІ","chapter":"2","verse":"23","text":"Яго, паводле пэўнае рады і з прадбачаньня Божага выдадзенага, вы ўзялі і, прыбіўшы цьвікамі рукамі беззаконьнікаў, забілі;"},{"book":"ДЗЕІ","chapter":"2","verse":"24","text":"але Бог уваскрэсіў Яго, разарваўшы повязі сьмерці, бо ёй немагчыма было ўтрымаць Яго."},{"book":"ДЗЕІ","chapter":"2","verse":"25","text":"Бо Давід кажа пра Яго: «бачыў я перад сабою Госпада заўсёды; бо Ён праваруч мяне, каб Я не пахіснуўся."},{"book":"ДЗЕІ","chapter":"2","verse":"26","text":"Таму ўзрадавалася сэрца маё, і ўзьвесяліўся язык мой; нават і плоць мая супакоіцца ў спадзяваньні,"},{"book":"ДЗЕІ","chapter":"2","verse":"27","text":"бо Ты не пакінеш душы мае ў пекле і не дасі Сьвятому Твайму пабачыць тленьне."},{"book":"ДЗЕІ","chapter":"2","verse":"28","text":"Ты даў мне спазнаць дарогу жыцьця; Ты напоўніш мяне радасьцю прад абліччам Тваім»."},{"book":"ДЗЕІ","chapter":"2","verse":"29","text":"Мужы браты! хай будзе дазволена адважна сказаць вам пра Давіда-прабацьку, што ён і памёр і пахаваны, і магіла ягоная ў нас па сёньняшні дзень;"},{"book":"ДЗЕІ","chapter":"2","verse":"30","text":"а будучы прарокам і ведаючы, што Бог клятвай абяцаў яму ад плоду сьцёгнаў ягоных ўзьвесьці Хрыста ў плоці і пасадзіць на прастоле ягоным,"},{"book":"ДЗЕІ","chapter":"2","verse":"31","text":"ён раней сказаў пра ўваскрэсеньне Хрыстовае, што не пакінута душа Ягоная ў пекле, і плоць Ягоная ня бачыла тленьня."},{"book":"ДЗЕІ","chapter":"2","verse":"32","text":"Гэтага Ісуса Бог уваскрэсіў, чаго ўсе мы сьведкі."},{"book":"ДЗЕІ","chapter":"2","verse":"33","text":"І вось Ён быў узьнесены правіцаю Божаю і, прыняўшы ад Айца абяцаньне Сьвятога Духа, выліў тое, што вы сёньня бачыце і чуеце."},{"book":"ДЗЕІ","chapter":"2","verse":"34","text":"Бо Давід ня ўзышоў на нябёсы, а сам кажа: «сказаў Гасподзь Госпаду майму: сядзі праваруч Мяне,"},{"book":"ДЗЕІ","chapter":"2","verse":"35","text":"пакуль не пакладу ворагаў у падножжа ног Тваіх»."},{"book":"ДЗЕІ","chapter":"2","verse":"36","text":"Дык цьвёрда ведай, увесь дом Ізраілеў, што Бог зрабіў Госпадам і Хрыстом Гэтага Ісуса, Якога вы ўкрыжавалі."},{"book":"ДЗЕІ","chapter":"2","verse":"37","text":"Чуючы гэта, яны ўмілаваліся сэрцам і сказалі Пятру і астатнім апосталам: што нам рабіць, мужы браты?"},{"book":"ДЗЕІ","chapter":"2","verse":"38","text":"А Пётр сказаў ім: пакайцеся, і хай ахрысьціцца кожны з вас у імя Ісуса Хрыста на дараваньне грахоў, - і атрымаеце дар Сьвятога Духа;"},{"book":"ДЗЕІ","chapter":"2","verse":"39","text":"бо вам належыць абяцаньне і дзецям вашым і ўсім далёкім, каго толькі пакліча Гасподзь Бог наш."},{"book":"ДЗЕІ","chapter":"2","verse":"40","text":"Ды многімі іншымі словамі ён сьведчыў і ўмаўляў, кажучы: ратуйцеся ад роду гэтага распуснага, упарцістага."},{"book":"ДЗЕІ","chapter":"2","verse":"41","text":"І вось тыя, якія прыхільна прынялі слова ягонае, ахрысьціліся, і далучылася таго дня душ каля трох тысяч;"},{"book":"ДЗЕІ","chapter":"2","verse":"42","text":"і яны ўвесь час заставаліся ў навуцы апосталаў, у абыходзе і ў ламаньні хлеба і ў малітвах."},{"book":"ДЗЕІ","chapter":"2","verse":"43","text":"І быў страх у кожнай душы; і многа цудаў і азнакаў чынілася праз апосталаў у Ерусаліме."},{"book":"ДЗЕІ","chapter":"2","verse":"44","text":"А ўсе вернікі былі разам і ўсё ў іх было супольнае:"},{"book":"ДЗЕІ","chapter":"2","verse":"45","text":"і прадавалі дастаткі свае і ўсякую маёмасьць, і надзялялі ўсіх гледзячы па патрэбе кожнага;"},{"book":"ДЗЕІ","chapter":"2","verse":"46","text":"і кожны дзень аднадушна заставаліся ў храме і, ламаючы па дамах хлеб, прымалі страву ў радасьці і ў шчырасьці сэрца,"},{"book":"ДЗЕІ","chapter":"2","verse":"47","text":"праслаўляючы Бога і маючы любоў усяго народу. А Гасподзь штодня дадаваў царкве тых, хто ратаваўся."}]}