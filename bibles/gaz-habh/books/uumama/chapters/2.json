{"data":[{"book":"Uumama","chapter":"2","verse":"1","text":"Uumamni samiitii fi lafaa, kan waan isaan keessa jiru hundaas haala kanaan xumurame."},{"book":"Uumama","chapter":"2","verse":"2","text":"Waaqni hojii hojjechaa ture hunda guyyaa torbaffaatti fixe; kanaafuu inni guyyaa torbaffaatti hojii isaa hundumaa irraa boqote."},{"book":"Uumama","chapter":"2","verse":"3","text":"Waaqni sababii gaafa sana hojii waa uumuu kan hojjechaa ture hunda irraa boqoteef guyyaa torbaffaa eebbisee qulqulleesse."},{"book":"Uumama","chapter":"2","verse":"4","text":"Seenaan samiiwwaniitii fi lafaa kan yeroo isaan uumamanii, yeroo Waaqayyo Waaqni lafaa fi samiiwwan uumee kanaa dha."},{"book":"Uumama","chapter":"2","verse":"5","text":"Sababii Waaqayyo Waaqni bokkaa hin roobsiniif, namni lafa qotus waan hin jiraatiniif margi tokko iyyuu lafa irratti hin mulʼanne; biqiltuunis lafa qotiisaa irratti hin biqille ture."},{"book":"Uumama","chapter":"2","verse":"6","text":"Garuu bishaan lafa keessaa burqee lafa hunda obaasa ture."},{"book":"Uumama","chapter":"2","verse":"7","text":"Waaqayyo Waaqni biyyoo lafaa irraa nama tolche; hafuura jireenyaas funyaan isaatti baafate; namnis uumama jiraataa taʼe."},{"book":"Uumama","chapter":"2","verse":"8","text":"Waaqayyo Waaqnis Eeden keessatti gama baʼa biiftuutti iddoo biqiltuu qopheesse; nama tolche sanas achi keessa kaaʼe."},{"book":"Uumama","chapter":"2","verse":"9","text":"Waaqayyo Waaqni mukkeen gosa hundaa lafa keessaa biqilche; inni mukkeen ija namaatti tolanii fi nyaataafis gaarii taʼan biqilche. Iddoo biqiltuu sana keessas muka jireenyaatii fi muka waan gaarii fi waan hamaa nama beeksisutu ture."},{"book":"Uumama","chapter":"2","verse":"10","text":"Lagni iddoo biqiltuu sana obaasu tokkos Eeden keessaa burqa ture; lagni sun Eedenii kaʼee gargar baʼee laga afur taʼe."},{"book":"Uumama","chapter":"2","verse":"11","text":"Maqaan laga tokkoffaa Phiishoon; innis guutummaa biyya Hawiilaa, iddoo warqeen jirutti naannaʼee yaaʼa."},{"book":"Uumama","chapter":"2","verse":"12","text":"Warqeen biyya sanaa gaarii dha; hapheen urgaaʼuu fi sardooniksiin achitti argamu."},{"book":"Uumama","chapter":"2","verse":"13","text":"Maqaan isa lammaffaa Giihooni; innis guutummaa lafa Itoophiyaatti naannaʼee yaaʼa."},{"book":"Uumama","chapter":"2","verse":"14","text":"Maqaan laga sadaffaa Xegroosi; innis karaa baʼa biiftuutiin Asoor cina yaaʼa. Lagni afuraffaan immoo Efraaxiis jedhama."},{"book":"Uumama","chapter":"2","verse":"15","text":"Waaqayyo Waaqni akka inni isa misoomsuu fi akka inni isa eeguuf jedhee nama fuudhee Iddoo Biqiltuu Eeden keessa kaaʼe."},{"book":"Uumama","chapter":"2","verse":"16","text":"Waaqayyo Waaqnis akkana jedhee nama ajaje; “Muka iddoo biqiltuu kana keessa jiru hunda irraa nyaachuu ni dandeessa;"},{"book":"Uumama","chapter":"2","verse":"17","text":"garuu muka waan gaarii fi waan hamaa nama beeksisu sana irraa hin nyaatin; gaafa isa irraa nyaatte dhugumaan ni duutaatii.”"},{"book":"Uumama","chapter":"2","verse":"18","text":"Waaqayyo Waaqni, “Namni kophaa isaa taʼuun gaarii miti; gargaartuu isatti toltu nan tolchaaf” jedhe."},{"book":"Uumama","chapter":"2","verse":"19","text":"Waaqayyo Waaqnis bineensaa fi simbirroota samii hundumaa lafa irraa tolche. Maqaa inni isaaniif baasu ilaaluuf jedhees gara namichaatti isaan fide; wanni namichi sun tokkoo tokkoo uumamawwan lubbu qabeeyyii ittiin waame kam iyyuu maqaa taʼeef."},{"book":"Uumama","chapter":"2","verse":"20","text":"Namichi sunis horii qeʼee hundaaf, simbirroota samii hundaaf, bineensa hundaaf maqaa baase."},{"book":"Uumama","chapter":"2","verse":"21","text":"Kanaafis Waaqayyo Waaqni akka namichi hirribaan of wallaalu godhe; utuma inni rafaa jiruu lafee cinaacha isaa keessaa tokko fuudhee iddoo sana fooniin duuche."},{"book":"Uumama","chapter":"2","verse":"22","text":"Waaqayyo Waaqni lafee cinaachaa kan namicha keessaa fuudhe sana irraa dubartii tolchee gara namichaatti geesse."},{"book":"Uumama","chapter":"2","verse":"23","text":"Namichis akkana jedhe;"},{"book":"Uumama","chapter":"2","verse":"24","text":"Kanaafuu namni abbaa fi haadha isaa ni dhiisa; niitii isaatti ni maxxana; isaanis foon tokko taʼu."},{"book":"Uumama","chapter":"2","verse":"25","text":"Namichii fi niitiin isaa qullaa isaanii turan; garuu wal hin qaanaʼan ture."}]}