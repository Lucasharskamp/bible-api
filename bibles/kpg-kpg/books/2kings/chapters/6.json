{"data":[{"book":"2 Kings","chapter":"6","verse":"1","text":"Dahi laangi hua, di hagabuulinga soukohp dela nogo madamada humalia iei Elisha gaa hai nadau donu gi mee, “Di gowaa dela e noho iei gidaadou le e dulii balua!"},{"book":"2 Kings","chapter":"6","verse":"2","text":"Dugua mai gi gimaadou gii hula gi Jordan e hele mai nia laagau, gii mee di hau tadau gowaa noho i golo.”"},{"book":"2 Kings","chapter":"6","verse":"3","text":"Tangada e dahi i digaula e hiihai bolo mee e hana i nadau muli, gei mee guu baba bolo ia e hana."},{"book":"2 Kings","chapter":"6","verse":"4","text":"Gei digaula ga hagatanga ngaadahi. I di nadau dau i Jordan, digaula ga daamada ga ngalua."},{"book":"2 Kings","chapter":"6","verse":"5","text":"Tangada e dahi i digaula nogo hele dana laagau gi lala, gei di libogo talai a maa guu doo gi lodo di monowai. Mee gaa dangi gi Elisha, “Au gaa hai dagu aha, meenei? Ma talai hua ne madau!”"},{"book":"2 Kings","chapter":"6","verse":"6","text":"Elisha ga heeu gi mee, “Maa ne doo i hee?”"},{"book":"2 Kings","chapter":"6","verse":"7","text":"Gei mee ga helekai, “Taiaga ina di maa.” Gei taane deelaa gaa bala ia gi lala ga taiaga di maa."},{"book":"2 Kings","chapter":"6","verse":"8","text":"Di king o Syria nogo i tauwa, e heebagi gi digau Israel, ga heetugi gi ana gau aamua, ga hilihili di nadau gowaa belee haga duu dono waahale laa."},{"book":"2 Kings","chapter":"6","verse":"9","text":"Gei ogo Elisha ga haga iloo gi di king o Israel bolo gi hudee hula gi hoohoo gi di gowaa deelaa, idimaa, digau o Syria le e pala hagammuni i golo."},{"book":"2 Kings","chapter":"6","verse":"10","text":"Di king o Israel ga haga iloo gi nia daangada ala e noho i di gowaa deelaa, gei digaula gu hagaloohi. Di mee deenei e hai i hunu madagoaa."},{"book":"2 Kings","chapter":"6","verse":"11","text":"Di king o Syria gu lodo huaidu huoloo gi di mee deenei, geia ga haga dagabuli ana gau dauwa aamua, ga heeu gi digaula, “Ma koai i goodou dela e dau gi di baahi di king o Israel?”"},{"book":"2 Kings","chapter":"6","verse":"12","text":"Tangada i digaula ga helekai, “Hagalee tangada ai, meenei. Ma go soukohp Elisha dela e hagihagi anga gi di king au mee ala e helehelekai iei goe i lodo hogi doo ruum donu.”"},{"book":"2 Kings","chapter":"6","verse":"13","text":"Di king ga helekai, “Halahala ina a mee be mee i hee. Au belee kumi a mee.”"},{"book":"2 Kings","chapter":"6","verse":"14","text":"Di king ga hagau ana gau dauwa dogologo gi golo mo nadau hoodo mono waga dauwa hongo henua. Digaula gaa dau i di waahale deelaa, ga duuli di maa."},{"book":"2 Kings","chapter":"6","verse":"15","text":"Hagaluada loo dono daiaa, gei di hege a Elisha ga ala aga, ga ulu mai gi daha mo di hale, ga mmada hua gi digau dauwa o Syria mo nadau hoodo mono waga dauwa hongo henua gu duuli di waahale deelaa. Gei mee gaa hana gi muli gi Elisha, ga helekai mo dono dangi, “Gidaua gaa mmade, meenei! Gidaua gaa hai tau aha?”"},{"book":"2 Kings","chapter":"6","verse":"16","text":"Elisha ga helekai, “Hudee madagu! Tau gau ala i tau baahi la koia e dogologo i nia gau digaula.”"},{"book":"2 Kings","chapter":"6","verse":"17","text":"Gei mee ga dalodalo, “Meenei Dimaadua, huge ina nia golomada o maa. Heia a mee gi gidee!”"},{"book":"2 Kings","chapter":"6","verse":"18","text":"Di madagoaa digau Syria belee heebagi, gei Elisha ga dalodalo, “Meenei Dimaadua, heia digaula gi dee gida!”"},{"book":"2 Kings","chapter":"6","verse":"19","text":"Elisha gaa hana gi digaula ga helekai, “Goodou la i hongo tuai ala. Deenei la hagalee go di waahale dela e halahala go goodou. Lloomoi i ogu muli, gei au gaa lahi goodou gi taane dela e halahala go goodou.” Gei mee gaa dagi digaula gi lodo di waahale go Samaria."},{"book":"2 Kings","chapter":"6","verse":"20","text":"Di nadau ulu gi lodo di waahale, gei Elisha ga dalodalo, “Meenei Dimaadua, hugee nia golomada digaula, gi gidee ginaadou.” Dimaadua gu haga gila talodalo a maa, gu haga gidee digaula, gei digaula guu mmada bolo ginaadou la i lodo Samaria."},{"book":"2 Kings","chapter":"6","verse":"21","text":"Di madagoaa di king o Israel ne gidee ia digau Syria, gei mee ga heeu gi Elisha, “Au ga daaligi digaula, meenei? Au ga daaligi digaula?”"},{"book":"2 Kings","chapter":"6","verse":"22","text":"Gei Elisha ga helekai, “Deeai! Nia gau dauwa ala ne kumi i lodo tauwa, la hagalee daaligi gii mmade labelaa. Haangai ina ge haga inumia digaula, ga hagau digaula gii hula gi di nadau king.”"},{"book":"2 Kings","chapter":"6","verse":"23","text":"Di king o Israel guu hai dana hagamiami damana gi digaula, gei i muli di nadau miami mo di inu, gei mee ga hagau digaula gii hula labelaa gi di king o Syria. Mai i di madagoaa deelaa, digau o Syria gu hagalee heebagi gi digau Israel."},{"book":"2 Kings","chapter":"6","verse":"24","text":"Mai hua gi nomuli, gei di king go Benhadad o Syria guu dagi ana gau dauwa huogodoo belee hai baahi ang gi Israel, gei mee ga duuli di waahale o Samaria."},{"book":"2 Kings","chapter":"6","verse":"25","text":"Di duuli ne hidi mai ai di tau hiigai i lodo di waahale gu huaidu huoloo gu hiigai, dela ga hui ai di libogo ‘donkey’ e hui e huowalu silber, ge di baahi pauna duudae mwuroi maangoo e hui e lima silber."},{"book":"2 Kings","chapter":"6","verse":"26","text":"Di king o Israel e heehee i baahi di abaaba o di waahale, gei di ahina gaa dangi gi mee, “Hagamaamaa ina au, meenei dogu dagi di king!”"},{"book":"2 Kings","chapter":"6","verse":"27","text":"Gei mee ga helekai gi mee, “Maa Dimaadua la hagalee hagamaamaa goe, gei di maa di hagamaamaa aha belee hai ko au adu gi di goe? Au agu palaawaa mono waini i golo?"},{"book":"2 Kings","chapter":"6","verse":"28","text":"Dau maa di aha dela e haingadaa i di goe?”"},{"book":"2 Kings","chapter":"6","verse":"29","text":"Gimaua guu dunu dagu dama daane, guu gai a mee. Gei dono daiaa gei au gaa hai gi mee bolo gimaua gaa gai dana dama daane, gei mee guu dugu dana dama hagammuni.”6.29 Deuteronomy 28.57; Lamentations 4.10"},{"book":"2 Kings","chapter":"6","verse":"30","text":"Di madagoaa di king ne hagalongo gi di mee deenei, geia gu hahaahi ono goloo i dono manawa gee, gei nia daangada ala e hoohoo mai gi di abaaba gu gidee ginaadou bolo mee e ulu nia gahu lodo huaidu laa lodo ono goloo laa daha."},{"book":"2 Kings","chapter":"6","verse":"31","text":"Di king ga helekai mo dono dangi, “God gi daaligidia au maa Elisha ga hagalee tuu gi daha dono libogo i mua di laangi deenei gaa doo gi daha!”"},{"book":"2 Kings","chapter":"6","verse":"32","text":"Gei mee ga hagau dana dangada kae hegau belee laha mai a Elisha."},{"book":"2 Kings","chapter":"6","verse":"33","text":"Gei mee digi duai dana helekai i di mee deenei, gei di king6.33 di king be: tangada kae hegau guu dau, ga helekai, “Ma go Dimaadua dela ne gaamai gi gidaadou di haingadaa deenei! Ma di aha labelaa i golo e tali ko au gi Mee gi heia?”"}]}