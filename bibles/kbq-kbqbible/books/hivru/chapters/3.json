{"data":[{"book":"HIVRU","chapter":"3","verse":"1","text":"E'ina hu'negu ruotage hu'naza mono nerafugata, tagrama huama nehuna Jisasinkura Aposol ne' mareri agatere'nea pristi nere hutma antahi amiho."},{"book":"HIVRU","chapter":"3","verse":"2","text":"Mosesena tamage huno Anumzamo huhampri antegeno mika vahe'afi mani fatgo huno mani'neankna huno, huhampri ante'nemofonte Jisasi'a mani fatgo huno mani'ne."},{"book":"HIVRU","chapter":"3","verse":"3","text":"Hu'neanagi Jisasi'a Mosesena agatereno ra agi erigahie. Nomagi vahe'mo'zama noma ki'naza nomofoma agatere'za ra zamagi enerizankna hugahie."},{"book":"HIVRU","chapter":"3","verse":"4","text":"Na'ankure ana miko nona vahe'mo'za negizanagi, Anumzamo mika'zana trohune."},{"book":"HIVRU","chapter":"3","verse":"5","text":"Mosese'a mika vahe'afina eri'zana avariri fatgo huno eneria nekino, henkama fore'ma hania zamofo avame'za mani'ne."},{"book":"HIVRU","chapter":"3","verse":"6","text":"Hianagi Ne' mofavre'amo Kraisi'a Anumzamofo vahetera kva mani'ne. Hagi tagra ana vahe mani'nonankita, koro osu hankavetita nemanita, fore'ma hanigeta kesuna zanku'ma musema nehunazana otresune."},{"book":"HIVRU","chapter":"3","verse":"7","text":"E'ina hu'negu Ruotge Avamumo huno, Menima Agri ageruma nentahisutma,"},{"book":"HIVRU","chapter":"3","verse":"8","text":"korapa ka'ma kopi tamagehe'mo'za Anumzamofo rehe'za ke'nazankna huno, tamagu'amo'a hankave otino."},{"book":"HIVRU","chapter":"3","verse":"9","text":"40'a kafu zagefima kaguvazama erifore huge'za ke'nazanagi, tamagehemo'za renahe'za ke'naze."},{"book":"HIVRU","chapter":"3","verse":"10","text":"E'ina hu'negu, e'i ananknafi vahekura narimpa henezamante'na, anage hu'noe, zamagu'amo'a savri huvava nehige'za, Nagri kana kenira nosaze."},{"book":"HIVRU","chapter":"3","verse":"11","text":"Hu'negu narimpa hezmantena huvempa hu'na, zamagra manifru kumanifina uofregosaze hu'noe. (Sam-Zga 95:7-11, Eks-Ati17:1-7)"},{"book":"HIVRU","chapter":"3","verse":"12","text":"Nafuheta kva hu'neta kumi'mo'ene tamentinti osu'zamoma asimu anteno mani'nea Anumzamofonteti'ma, tamavretre zankura magoke magokemotma kva hiho."},{"book":"HIVRU","chapter":"3","verse":"13","text":"Hianagi menima knama me'nenire, mago magomotma ozeri hanaveti, azeri hanaveti maka kna nehinkeno, kumi'mofo havigemo'a rehiza huoramanteno."},{"book":"HIVRU","chapter":"3","verse":"14","text":"Na'ankure ese'ma Agritema ne-eta, tamentintima hu'nonazama azeri hankavetisuta, Kraisi'ene tragoteta vagaretera uhanatigahune."},{"book":"HIVRU","chapter":"3","verse":"15","text":"Avontafemo'a anage hu'ne, Menina Agri ageruma nentahisuta, koma neramagehozama zamefima humi'nazaza huta, Agritera tamagu'a kafana eri'onkiho hu'ne."},{"book":"HIVRU","chapter":"3","verse":"16","text":"Zamagra iza'za Anumzamofo ke nentahiza hara rente'naze? Zamagrira Mosese'a Isipitira zamavareno omenemozafi?"},{"book":"HIVRU","chapter":"3","verse":"17","text":"Hagi Anumzamofona iza'za 40'a zage kafufina azeri rimpa he'naze? Zamagra ka'ma kokampima kumi'ma hu'za fri'nazamoze."},{"book":"HIVRU","chapter":"3","verse":"18","text":"Hagi inamokizmigu Anumzamo'a hankave kea huno, mani fruhu kumani'afina tamagerafa hu'za uofregahaze hu'ne? Zamagra ke'ama amage'ma onte'namokizmigu hu'ne."},{"book":"HIVRU","chapter":"3","verse":"19","text":"Tagra refkoma huta konana zamagra zamentintia osu'nazagu, ama ana vahe'mo'za manifruhu kumapima uofre'naze."}]}