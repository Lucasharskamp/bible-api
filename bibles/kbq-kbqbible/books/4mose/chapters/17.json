{"data":[{"book":"4 Mose","chapter":"17","verse":"1","text":"Hagi Ra Anumzamo'a Mosesena anage huno asami'ne,"},{"book":"4 Mose","chapter":"17","verse":"2","text":"Israeli vahera zamasamige'za mago'mago naga nofimofonte kva vahe'mokizmi azompa zamente zamente 12fu'a eri'za eme kaminagenka, zamagi'a krentetere ana azomparera nehunka,"},{"book":"4 Mose","chapter":"17","verse":"3","text":"Livae naga'mokizmi azomparera Aroni agi krento. Na'ankure mago'mago naga'nofitema ugota hu'naza vahe'mokizmi azomparera zamagia krentegahane."},{"book":"4 Mose","chapter":"17","verse":"4","text":"Hagi mika ana azomparamina erinka atrumahu seli mono nompima huhagerafi huvempage vogisimofo avuga keagama nehute eme anto."},{"book":"4 Mose","chapter":"17","verse":"5","text":"Hagi Nagrama huhamprintesugeno pristi eri'zama erisia ne'mofo azomparera agata hagegahie. Hagi ana zama fore'ma haniretira mago'ene Israeli vahe'mo'zama ke hakare'ma hugantesazana kezmia ontahigahue."},{"book":"4 Mose","chapter":"17","verse":"6","text":"Anage higeno Mosese'a miko Israeli vahera 2fu'a naga nofi'mokizmia zamasimige'za mago'mago naga nofimo'za vugotama huzmante'nemofo azompa eme nemiza, Aroni azompanena anampi eri'za eme ami'naze."},{"book":"4 Mose","chapter":"17","verse":"7","text":"Mosese'a mika ana azomparamina erino atruhu seli mono nompi Ra Anumzamofo avugama ome ante'ne."},{"book":"4 Mose","chapter":"17","verse":"8","text":"Hagi anante knazupa Mosese'a atruma hu seli mono nompima vuno ome keana, Livae nagapinti ne' Aroni azumparera agata hageno amosare'a ahenteno, almoni zafa raga rente'no uzate'ne."},{"book":"4 Mose","chapter":"17","verse":"9","text":"Mosese'a Ra Anumzamofo avugatira ana azomparamina erino atiramino Israeli vahete vige'za, anampinti ke'za zamagra'a azompare eritere hu'naze."},{"book":"4 Mose","chapter":"17","verse":"10","text":"Hianagi Ra Anumzamo'a Mosesena anage huno asmi'ne, Aroni azompa ete erinka huhagerafi huvempage vogisimofo avuga ome ante'negeno, ana azompamo'a avame'za me'nena Nagri'ma ke hakarema hunenantaza zana vagarenke'za, ofri maniho."},{"book":"4 Mose","chapter":"17","verse":"11","text":"Higeno Mosese'a Ra Anumzamo'ma huoma huno asmi'nea zana amage anteno hu'ne."},{"book":"4 Mose","chapter":"17","verse":"12","text":"Hagi Israeli vahe'mo'za Mosesena asami'za, mika vahe'mota frita fanane hu vagaregahune!"},{"book":"4 Mose","chapter":"17","verse":"13","text":"Hagi Ra Anumzamofo seli nomofo tava'onte'ma vanuta, tagra mika vahe'mota frita haviza hugahune."}]}