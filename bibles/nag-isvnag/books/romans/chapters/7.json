{"data":[{"book":"Romans","chapter":"7","verse":"1","text":"Nohoile bhai khan, apuni khan pora najane naki (kelemane kun niyom jani kene ase taikhan logote moi koi ase), ekjon manu jinda thaka tak niyom pora taike bandi kene thake?"},{"book":"Romans","chapter":"7","verse":"2","text":"Kelemane, ekjon shadi kori kene thaka maiki to tai laga mota jinda thaka tak tai laga niyom hisab te thake, kintu jodi tai laga mota mori jai, titia tai shadi kori kene thaka niyom pora ajad hoijai."},{"book":"Romans","chapter":"7","verse":"3","text":"Thik etu nisena, jodi tai mota jinda thaki kene, dusra ekjon logot thaki jaile taike bebichari eneka kobo. Kintu jodi tai laga mota mori jai, tai niyom pora ajadi paise aru etu pichete, jodi tai dusra mota logot shadi korile bhi, tai bebichar nohoi."},{"book":"Romans","chapter":"7","verse":"4","text":"Etu nisena, moi laga bhai khan, apuni khan ke bhi Khrista laga gaw dwara niyom te mori jaise. Etu huwa pora, Tai kunke mora pora jinda hoise, Tai logot te amikhan ekjon-ekjon milai loi kene, amikhan Isor nimite phol dhoribo karone ase."},{"book":"Romans","chapter":"7","verse":"5","text":"Kelemane kitia amikhan gaw mangso te thakise, niyom pora amikhan paap laga itcha to uthai dikene, amikhan laga gaw alag-alag bhag te kaam kori thakise aru etu pora mora laga phol dhuri thakise."},{"book":"Romans","chapter":"7","verse":"6","text":"Kintu ki pora amikhan ke dhuri kene aru bandhi kene thakise amikhan etu niyom pora etiya mukti paise. Etu nimite likhi thaka purana niyom pora nohoi, kintu Atma laga notun jibon te amikhan sewa koribo nimite."},{"book":"Romans","chapter":"7","verse":"7","text":"Tinehoile etiya amikhan pora ki kobo? Kanun to paap ase naki? Kitia bhi nohobi. Hoilebi, jodi etu niyom pora nohoi koile, moi paap to najani bole thakise. Kelemane niyom pora “Apuni lalos nakuribo” eneka likhi nai koile, moi lalos kora ki ase najani bole ase."},{"book":"Romans","chapter":"7","verse":"8","text":"Kintu paap pora hukum kotha ki ase etu loi kene moike bisi lalos kori bole dise. Kelemane, niyom nathakile, paap nijor to mori kene he ase."},{"book":"Romans","chapter":"7","verse":"9","text":"Moi niyom nathaka age te ekbar to jinda thakise, kintu kitia hukum ahise, paap to arubi jinda hoise,"},{"book":"Romans","chapter":"7","verse":"10","text":"aru moi morise. Juntu hukum hisab te jibon anibole kotha thakisele, utu to ulta, moi nimite, mora he anise."},{"book":"Romans","chapter":"7","verse":"11","text":"Kelemane paap pora etu hukum to loi kene moike thogaise. Aru hukum dwara moike morai dise."},{"book":"Romans","chapter":"7","verse":"12","text":"Etu karone niyom to pobitro ase, aru hukum to pobitro ase, aru dharmik aru bhal ase."},{"book":"Romans","chapter":"7","verse":"13","text":"Tinehoile, ki bhal ase etu pora he moike mrityu anidise naki? Eneka hobo nadibi. Kintu etu paap pora, ki bhal ase etu loi kene moike morai dibole thakise. Titia hoile he paap to paap ase eneka janibo, aru paap to bisi biya ase eneka hukum pora dikhai dibo nimite thakise."},{"book":"Romans","chapter":"7","verse":"14","text":"Kelemane amikhan jane niyom to atmik ase, kintu moi gaw mangso laga ase. Aru moike paap laga sewkai te bikiri korise."},{"book":"Romans","chapter":"7","verse":"15","text":"Nijor pora ki kaam kore, moi bujhi bo napare. Kelemane moi ki itcha ase, etu moi nakore. Kintu ki moi ghin kore, etu he moi kori thake."},{"book":"Romans","chapter":"7","verse":"16","text":"Jodi moi ki bhal napai etu he kori thake, titia niyom to bhal ase eneka moi nijor pora niyom kowa mani loi ase."},{"book":"Romans","chapter":"7","verse":"17","text":"Etu karone ki kori ase etu etiya moi nohoi, kintu moi logote jivit thaka paap pora he ase."},{"book":"Romans","chapter":"7","verse":"18","text":"Kelemane moi laga gaw mangso logot te thaka to bhal eku nai, etu moi jani ase. Kelemane ki hosa ase etu kori bole moi itcha ase kintu etu kori lobole takot he nai."},{"book":"Romans","chapter":"7","verse":"19","text":"Kelemane bhal kaam ki moi kori bole itcha ase, etu nakore, kintu ki paap moi kori bole mon nai, etu he moi kori thake."},{"book":"Romans","chapter":"7","verse":"20","text":"Etiya jodi moi kori bole mon nathaka kori ase koile, etu moi nohoi, kintu moi logot te jivit thaka paap pora he kori ase."},{"book":"Romans","chapter":"7","verse":"21","text":"Etu hoile, moi bujhi pai ase, moi bhal kaam to kori bole itcha ase, kintu utu paap moi logote ase."},{"book":"Romans","chapter":"7","verse":"22","text":"Kelemane moi laga mon bhitor te thaka manu pora Isor laga niyom te khushi pai."},{"book":"Romans","chapter":"7","verse":"23","text":"Kintu dusra niyom ekjon pora moi laga gaw laga alag-alag bhag te ase. Etu pora moi laga bhabona logote lorai kori ase. Moi laga gaw laga bhag te thaka paap laga niyom pora moike bandi kene rakhe."},{"book":"Romans","chapter":"7","verse":"24","text":"Moi kiman dukh manu ase! Kun pora moike etu mori bole laga gaw pora bachai dibo?"},{"book":"Romans","chapter":"7","verse":"25","text":"Kintu Probhu Jisu Khrista dwara Isor ke dhanyavad diya ase! Etu karone, etiya moi nijor mon pora Isor ke sewa kori ase. Kintu, moi laga gaw, juntu mangso te ase, etu pora he paap laga niyom cholai ase."}]}