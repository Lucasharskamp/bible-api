{"data":[{"book":"2WATESALONIKE","chapter":"1","verse":"1","text":"Lupwilili luno lolawa ha Paulo, Sila, na Timoteo."},{"book":"2WATESALONIKE","chapter":"1","verse":"2","text":"Ngekewa na tindiwalo kulawa ha Mulungu Tata wetu na kulawa ha Mndewa Yesu Kilisto viwe hamoja namwe."},{"book":"2WATESALONIKE","chapter":"1","verse":"3","text":"Ndugu zetu, mazua gose tolondigwa kumgwelela Mulungu hewela sama yenu. Vinoga tweye kutenda avo, kwavija nhamanila yenu yokula ng'hani, na noge diyalinajo kila munhu mmwanza wenu ha miyage dokongezeka."},{"book":"2WATESALONIKE","chapter":"1","verse":"4","text":"Kino kicho kilamso cha tweye kuitopela mweye ha wanhu wayagwe wa Mulungu wamtogole Kilisto. Towalongela hewo vija vimwazaganya na vija vimgendelela kuwa na nhamanila, hata kamba mobitila migayo bwando na kugazika ng'hani."},{"book":"2WATESALONIKE","chapter":"1","verse":"5","text":"Gano gose golagusa kamba nhaguso ya Mulungu yabule uzenzeleganye, abaho mopetigwa kamba molondigwa kwingila Muundewa wa Mulungu, awo mweye mgazigwa sama yake."},{"book":"2WATESALONIKE","chapter":"1","verse":"6","text":"Mulungu kabule uzenzeleganye. Kowaliha migayo waja wose wowagaza mweye,"},{"book":"2WATESALONIKE","chapter":"1","verse":"7","text":"na kuwagwelela mhumulo mweye mgazigwa, hamoja na tweye. Gano golawilila kipigiti Mndewa Yesu yahafunuligwa kulawa kuulanga muumoto ukwaka hamoja na wasenga zake wa Mulungu wa kuulanga wali na mhiko."},{"book":"2WATESALONIKE","chapter":"1","verse":"8","text":"Kowasuna waja wose walekile kumtanga Mulungu na walekile kuutogola Usenga Unogile wa Mndewa wetu Yesu Kilisto."},{"book":"2WATESALONIKE","chapter":"1","verse":"9","text":"Wosunigwa msuno wa ubananzi wa digunge na kwikigwa kutali na kihanga cha Mndewa na yenzi ya mhiko zake,"},{"book":"2WATESALONIKE","chapter":"1","verse":"10","text":"mdizua dondayeze kubokela yenzi na hishima kulawa ha wanhu zake wose, awo wamtogole heyo. Mweye vivija mowa mmwanza wao, kwavija muutogola usenga uja utuwalongele mweye."},{"book":"2WATESALONIKE","chapter":"1","verse":"11","text":"Kino kicho kilamso cha tweye kuwatambikila mweye mazua gose. Towatambikila ha Mulungu wetu giladi yawatende mulumbe kukala ukazi uyawakemele mweye. Kubitila mhiko zake yadahe kuzivikiza sulukila zenu zose sama ya unovu na kuimambukiza sang'hano ya nhamanila yenu."},{"book":"2WATESALONIKE","chapter":"1","verse":"12","text":"Totambika vino giladi twaga da Mndewa wetu Yesu diyenzigwe mgati yenu, na mweye mgati yake, kamba vija viili ngekewa ya Mulungu wetu na Mndewa Yesu Kilisto."}]}