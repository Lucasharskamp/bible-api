{"data":[{"book":"UJoshuwa","chapter":"18","verse":"1","text":"Ibandla lonke lako-Israyeli labuthana eShilo laselimisa ithente lokuhlangana khonapho. Ilizwe lalethwa ngaphansi kombuso wabo,"},{"book":"UJoshuwa","chapter":"18","verse":"2","text":"kodwa kwakulokhu kulezizwana zako-Israyeli eziyisikhombisa ezazingakemukeli ilifa lazo."},{"book":"UJoshuwa","chapter":"18","verse":"3","text":"Ngakho uJoshuwa wathi kwabako-Israyeli, “Lizakuma okwesikhathi esingakanani lingakathathi ilizwe uThixo, uNkulunkulu wabokhokho benu alinike lona na?"},{"book":"UJoshuwa","chapter":"18","verse":"4","text":"Khethani amadoda amathathu esizweni sinye ngasinye. Ngizawathuma ukuthi ayehlola ilizwe abeseloba ngesimo salo, kusiya ngelifa lesizwana ngasinye. Azaphenduka kimi."},{"book":"UJoshuwa","chapter":"18","verse":"5","text":"Lizakwaba umhlaba ube yizigaba eziyisikhombisa. UJuda uzaqhubeka eselizweni lakhe eningizimu njalo indlu kaJosefa iselizweni layo enyakatho."},{"book":"UJoshuwa","chapter":"18","verse":"6","text":"Ngemva kokuba selibhale izimo zezigaba eziyisikhombisa zelizwe, lizilethe kimi lapha njalo ngizalenzela inkatho phambi kukaThixo uNkulunkulu wethu."},{"book":"UJoshuwa","chapter":"18","verse":"7","text":"Kodwa abaLevi kabayikuzuza lutho phakathi kwenu, ngoba umsebenzi wobuphristi kuThixo yilifa labo. Njalo uGadi, uRubheni lengxenye yesizwe sikaManase sebathola ilifa labo eceleni elingasempumalanga yeJodani. UMosi inceku kaThixo wabanika lona.”"},{"book":"UJoshuwa","chapter":"18","verse":"8","text":"Kwathi amadoda engena indlela esiyahlola umhlaba, uJoshuwa wawalaya wathi, “Hambani liyehlola umhlaba beselibhala isimo sawo. Emva kwalokho beseliphenduka kimi, khona ngizalenzela inkatho lapha eShilo phambi kukaThixo.”"},{"book":"UJoshuwa","chapter":"18","verse":"9","text":"Ngakho amadoda asuka adabula phakathi kwelizwe. Abhala isimo salo emqulwini, idolobho ngedolobho, ezigabeni eziyisikhombisa, asephindela kuJoshuwa esihonqweni seShilo."},{"book":"UJoshuwa","chapter":"18","verse":"10","text":"UJoshuwa wawenzela inkatho eShilo phambi kukaThixo, njalo lapho wabela ilizwe kwabako-Israyeli kusiya ngokwehlukaniswa kwezizwana zabo."},{"book":"UJoshuwa","chapter":"18","verse":"11","text":"Inkatho yakuqala yawela esizwaneni sakoBhenjamini ngensendo zaso. Ilizwe labo elabiwayo laliphakathi kwezizwana zakoJuda loJosefa:"},{"book":"UJoshuwa","chapter":"18","verse":"12","text":"Eceleni elisenyakatho umngcele wabo wawuqalisela kuJodani, usedlula emthezukweni wangenyakatho yeJerikho usiya entshonalanga elizweni elilamaqaqa, uthutshela enkangala yeBhethi-Aveni."},{"book":"UJoshuwa","chapter":"18","verse":"13","text":"Usuka lapho wawuchaphela emthezukweni weningizimu weLuzi (okutsho iBhetheli) usehlela e-Atharothi-Ada eqaqeni eliseningizimu ngaphansi kweBhethi-Horoni."},{"book":"UJoshuwa","chapter":"18","verse":"14","text":"Usuka eqaqeni elikhangelane leBhethi-Horoni eningizimu ulandela icele elisentshonalanga wasuthutshela eKhiriyathi-Bhali (okutsho iKhiriyathi-Jeyarimi) idolobho labantu bakoJuda. Leli kwakulicele elisentshonalanga."},{"book":"UJoshuwa","chapter":"18","verse":"15","text":"Icele leningizimu laliqalisela emaphethelweni asentshonalanga kweKhiriyathi-Jeyarimi, njalo umngcele waba semthonjeni wamanzi eNefuthowa."},{"book":"UJoshuwa","chapter":"18","verse":"16","text":"Umngcele wehla waya ewatheni lentaba ekhangelane leSigodi seBheni-Hinomu, enyakatho yeSigodi seRefayi. Waqhubeka usehla eSigodini seHinomu ulandela umthezuko wedolobho lamaJebusi usiya e-Eni Rogeli."},{"book":"UJoshuwa","chapter":"18","verse":"17","text":"Wasubhoda usiya enyakatho, waya e-Eni Shemeshi, waqhubeka usiya eGelilothi ekhangele uMkhandlu we-Adumimu, wehla phansi usiya elitsheni likaBhohani indodana kaRubheni."},{"book":"UJoshuwa","chapter":"18","verse":"18","text":"Waqhubeka ukhangele enyakatho, emthezukweni weBhethi Arabha usehla ungena e-Arabha."},{"book":"UJoshuwa","chapter":"18","verse":"19","text":"Wasusiya emthezukweni ongasenyakatho eBhethi-Hogla wasuphumela ewatheni elingenyakatho koLwandle lweTswayi lapho okuthela khona iJodani eningizimu. Lo kwakungumngcele oseningizimu."},{"book":"UJoshuwa","chapter":"18","verse":"20","text":"IJodani yenza umngcele eceleni langempumalanga."},{"book":"UJoshuwa","chapter":"18","verse":"21","text":"Isizwana sikaBhenjamini, usendo ngosendo sasilamadolobho alandelayo:"},{"book":"UJoshuwa","chapter":"18","verse":"22","text":"iBhethi-Arabha, iZemarayimu, iBhetheli,"},{"book":"UJoshuwa","chapter":"18","verse":"23","text":"i-Avimu, iPhara, i-Ofira,"},{"book":"UJoshuwa","chapter":"18","verse":"24","text":"iKhefa-Amoni, i-Ofini leGebha, amadolobho alitshumi lambili kanye lemizana yawo."},{"book":"UJoshuwa","chapter":"18","verse":"25","text":"IGibhiyoni, iRama, iBherothi,"},{"book":"UJoshuwa","chapter":"18","verse":"26","text":"iMizipha, iKhefira, iMoza,"},{"book":"UJoshuwa","chapter":"18","verse":"27","text":"iRekhemu, i-Iphiyeli, iTharala,"},{"book":"UJoshuwa","chapter":"18","verse":"28","text":"iZela, iHayelefi, idolobho lamaJebusi (okuyikuthi iJerusalema), iGibhiya leKhiriyathi, amadolobho alitshumi lane kanye lemizana yawo."}]}