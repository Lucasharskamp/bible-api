{"data":[{"book":"1. Tesalonickým","chapter":"3","verse":"1-2","text":"Když se mi po vás v Aténách stýskalo, rozhodl jsem se poslat Timotea, toho milého bratra a Božího spoluslužebníka. Měl vás navštívit a povzbudit vaši víru,"},{"book":"1. Tesalonickým","chapter":"3","verse":"3","text":"abyste v pronásledování nezakolísali."},{"book":"1. Tesalonickým","chapter":"3","verse":"4","text":"Trpět patří ke křesťanskému údělu; to jsme vám přece říkali už od začátku, a tak nebuďte překvapeni, když k tomu opravdu dochází."},{"book":"1. Tesalonickým","chapter":"3","verse":"5","text":"Proto jsem tehdy poslal Timotea k vám, abych se tu nemusel trápit úzkostí, jestli vás protivník přece jen nedostal na svou návnadu a nepřivedl všechnu naši práci vniveč."},{"book":"1. Tesalonickým","chapter":"3","verse":"6","text":"Teď se však právě Timoteus vrátil s dobrými zprávami, že jste ve víře ani v lásce nepolevili, že na nás stále myslíte a toužíte po novém setkání stejně jako my."},{"book":"1. Tesalonickým","chapter":"3","verse":"7-8","text":"A tak nás při všech těch trampotách tady potěšily zprávy o vaší věrnosti Pánu. Vydržíme všechno, jen když víme, že s vaší vírou je vše v pořádku."},{"book":"1. Tesalonickým","chapter":"3","verse":"9","text":"Jak se Bohu odvděčit za všechnu tu radost, jakou z vás máme?"},{"book":"1. Tesalonickým","chapter":"3","verse":"10","text":"Dnem i nocí vroucně prosíme, abychom vás mohli znovu spatřit a podle potřeby upevnit vaši víru."},{"book":"1. Tesalonickým","chapter":"3","verse":"11","text":"Přejeme si, aby nám Bůh, náš Otec, a Ježíš, náš Pán, připravili cestu k vám!"},{"book":"1. Tesalonickým","chapter":"3","verse":"12","text":"Ať dá bohatě růst vaší lásce navzájem i navenek, stejně jako naší lásce k vám."},{"book":"1. Tesalonickým","chapter":"3","verse":"13","text":"Ať vás vnitřně posílí, abyste se mohli bezúhonní a dokonalí postavit před Boha, našeho Otce, až se náš Pán, Ježíš Kristus, vrátí se všemi svými."}]}