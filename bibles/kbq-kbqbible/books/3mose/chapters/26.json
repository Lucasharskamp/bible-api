{"data":[{"book":"3 Mose","chapter":"26","verse":"1","text":"Mago kaza osu anumzantero, zafa antreta mago anumzana trora huontege, zaza havea retrurente'neta monora huntege, havea antreta havi anumzamofo amema'a tro hunte'neta monora huonteho. Nagrake Ra Anumzana tamagri Anumzana mani'noe."},{"book":"3 Mose","chapter":"26","verse":"2","text":"Mani fruhu knani'a Sabatia kegava huta manifru nehuta, mono noni'a kegava hiho. Nagra Ra Anumzamona nehue."},{"book":"3 Mose","chapter":"26","verse":"3","text":"Tamagrama tra keni'ane kasegeni'ama kegava hu'neta nevaririta agorga'ama manisazana,"},{"book":"3 Mose","chapter":"26","verse":"4","text":"Nagra kora atre'nugeno neranigeno, mopamo'a ne'zana renentesigeno, hozafi zafamo'za raga'a rentegahaze."},{"book":"3 Mose","chapter":"26","verse":"5","text":"Hagi witia vasageta nevanageno wainima tagi kna esigeta, wainia tagita nevanageno, hozama ante kna e'nigeta, miko ne'zana neramu nehuta mopatamifina knare huta manigahaze."},{"book":"3 Mose","chapter":"26","verse":"6","text":"Hagi Nagra tamagrira tamarimpa fru tami'nena, masenuta mago vahekura korora osugahaze. Mopatamifintira afi ha' zagagafa ahenatinetre'na, ha' vahetamimo'za tamahe zankura kegava huramantegahue."},{"book":"3 Mose","chapter":"26","verse":"7","text":"Hianagi ha' vahetamima ha'ma huzmantesazana, zamarotago huta zamahe frigahaze."},{"book":"3 Mose","chapter":"26","verse":"8","text":"Hagi 5fu'a vahe'mota 100'a ha' vahera zamarotago hanage'za fresageno, 100'a vahe'mota 10 tauseni'a ha' vahetamina zamarotago huta kazinteti zamahegahaze."},{"book":"3 Mose","chapter":"26","verse":"9","text":"Nagra tamagrira navesineramante'na tamazeri hakare ha'nena rama'a vahe fore nehanagena tamagranema huhagerafi huvempa kema hu'noa keni'amo'a nena raga regahie."},{"book":"3 Mose","chapter":"26","verse":"10","text":"Hagi ko kafufima eritruma hu'naza ne'zana nenesageno, kasefa kafufina ne'zamo'a avitena, ko kafufima eritru hu'nenaza ne'zana eritregahaze."},{"book":"3 Mose","chapter":"26","verse":"11","text":"Nagra tamagrane nemanina, namefira huoramigahue."},{"book":"3 Mose","chapter":"26","verse":"12","text":"Nagra tamagrane vano nehu'na, tamagri Anumza mani'nesugeta, tamagra Nagri vahe manigahze."},{"book":"3 Mose","chapter":"26","verse":"13","text":"Nagra Ra Anumzana, tamagri Anumzamo'na Isipiti'ma tamavre'na ogeta, mago'ane kazokzo eri'za vahera omani'naze. Hagi agarenamare zafama tamanankempi anakinte'nazageta kazokzo eri'zama e'nerizage'na, Nagra ana zafa eri atrogeta fru huta e'naze."},{"book":"3 Mose","chapter":"26","verse":"14","text":"Hianagi keni'a antahi onamige, kasegeni'amofo amage ontege,"},{"book":"3 Mose","chapter":"26","verse":"15","text":"tra keni'a ovaririta, huhagerafino'a huvempa ke'ma rutagresazana,"},{"book":"3 Mose","chapter":"26","verse":"16","text":"Nagra amanahu knaza tamigahue. Ame hu'na ranknaza atre'na, tamazeri kore nehu'na, onkanamre krine, avufga amuho krine atranena tamavurga azeri asu nehina, tamatafi manime nevuta ufrigahaze. Hagi hozama antesazana amne zankna hugahie. Na'ankure ha' vahetamimo'za hamare'za negahaze."},{"book":"3 Mose","chapter":"26","verse":"17","text":"Nagra namage'na hurami'nena ha' vahetamimo'za hara huramagateregahaze. Tamavesrama hunermantaza vahe'mo'za kegava hunermante'na, mago vahe'mo tamarotago osu'nesianagi, tamagra kore fregahaze."},{"book":"3 Mose","chapter":"26","verse":"18","text":"Hagi ana knazama tamisugetama ontahitama mago'anema ana kumima huta vanazana, nona'a 7ni'a zupa agaterena knazana tamigahue."},{"book":"3 Mose","chapter":"26","verse":"19","text":"Nagra tamavufga rama nehaza tamavutamavara tamahe pasaru nehu'na, mona azeri'nugeno aenigna huno hanavetino kora norina, mopamo'a hanavetino bronsigna hugahie."},{"book":"3 Mose","chapter":"26","verse":"20","text":"Hanavetamimo'a amane zanka hugahie. Na'ankure mopatamimo'a ne'zana ahe ontesigeno, zafamo'a raga reontegahie."},{"book":"3 Mose","chapter":"26","verse":"21","text":"Hagi ana knazama esigeta mago'anema ana keni'ama rutagresazana, Nagra 7ni'a zupa agatere'na kumi'ma hu'nesaza avamente knazana tamigahue."},{"book":"3 Mose","chapter":"26","verse":"22","text":"Nagra afi zagagafa huzmanta'nena mofavretamia zamahe nefrisageno, afu zagatamia zamahe nefrina, tamazeri atupa hanugeta, osia vahe manisageno, kampina vahe'mo'za vano osugahaze."},{"book":"3 Mose","chapter":"26","verse":"23","text":"Hagi ana'ma hanua zama rempi hutama ontahita, ana zanku'ma tamarimpama aheta keni'a hantagita vanazana,"},{"book":"3 Mose","chapter":"26","verse":"24","text":"Nagra kumi'ma hanarera narimpa ahe'na hara reramante'na, kumi'ma hanaza nona'a knazana 7ni'a zupa agatere'na tamigahue."},{"book":"3 Mose","chapter":"26","verse":"25","text":"Ana nehu'na ha' vahetami huzamanta'nena huhagerafi huvempa ke'ma hantagi'naza zantera ha' eme huramantegahaze. Hagi fretama rankumapima ufresazana, kri atra'nena anampinka tamahe nefrina, ha' vahetamimoza hara hurmante'za hara huramagateregahaze."},{"book":"3 Mose","chapter":"26","verse":"26","text":"Hagi ne'zama e'neri'za kankamuna eri havizama ha'nena avenifima kresaza bretia 10'a naga'mo'za nesageno tamura osina tamagaku hugahaze."},{"book":"3 Mose","chapter":"26","verse":"27","text":"Hagi ana'ma huramantesugeta, tamarimpa ahenanteta, kenia ontahi ana zanke'ma huta vanazana,"},{"book":"3 Mose","chapter":"26","verse":"28","text":"Nagra tusi'a narimpa aheneramante'na, kumi'ma hu'nesaza avamente, agatere'na 7ni'a zupa knazana tamigahue."},{"book":"3 Mose","chapter":"26","verse":"29","text":"Tamage ana knafina, ne'zankura atupa nehuta ne' mofavre tami'ne mofa'netaminena zamaheta negahaze."},{"book":"3 Mose","chapter":"26","verse":"30","text":"Hagi agonaregama havi anumzante'ma mono'ma hunentaza kumatamia Nagra eri haviza nehu'na, mnanentake zama kre mnama kaza osu havi anumzante'ma nevaza ita tamia tagnavazi netre'na, kaza osu havi anumzana, eri haviza huntene'na ana agofetu tamahe'na fri tamavufga eri agofetu agofetu hanugeno moriri huno marerigahie. Na'ankure e'inahu tamavutavama hazazankura nagote'zmante'na namefi huramigahue."},{"book":"3 Mose","chapter":"26","verse":"31","text":"Nagra rankumatamia eri haviza nehu'na, mono nontaminena eri haviza hugahie. Hagi mnanentake zama kre mnama vnaza ofa, Nagra antahi oramigahue."},{"book":"3 Mose","chapter":"26","verse":"32","text":"Hagi nagra mopatamia eri haviza ha'nena, mopatamima erisaza vahe'mo'za anazana nege'za, antri hu'za zmagogogu hugahaze."},{"book":"3 Mose","chapter":"26","verse":"33","text":"Nagra ha' vahetamia hanuge'za tamahe savri hanageta, ru vahe kumapi savri huta umanisageno, kumatamimo'a amne zankna hugahie."},{"book":"3 Mose","chapter":"26","verse":"34","text":"Nagra tamazeri panini hanugeta ru vahe kumapi umani'nenageno, Sabati kafurema mopatamimofoma atrazage'noma mani fruma osu'nea nona'a anantega umani'nenageno mopamo'a mani fru hugahie."},{"book":"3 Mose","chapter":"26","verse":"35","text":"Hagi ana mopafima mani'neta atrageno'ma mopamo'ma mani fruma osu'nea zankura mopamo'ma haviza huno mesia knafina, mopamo'a fru huno megahie."},{"book":"3 Mose","chapter":"26","verse":"36","text":"Hagi ana vahe mopafima umanisamo'za tamagrira tamazeri kore ha'nena, vahe'mo tamarotago osanianagi, zafaninamo tamage'ma hania zankura kore fregahaze."},{"book":"3 Mose","chapter":"26","verse":"37","text":"Ha vahe'mo'za zamavaririzage'za ha'pima oretufe aretufema hu'za frazaza huta vahe'mo'za ontamavariri nazanagi ozeri tanafa azeri tanafa huta fregahaze. Hagi hanavetamia omnena oti hanavetineta ha' vahetamia hara huozmantegahaze."},{"book":"3 Mose","chapter":"26","verse":"38","text":"Hianagi ru vahe mopafi frisage'za, ha' vahetamimofo mopafi aseramantegahaze."},{"book":"3 Mose","chapter":"26","verse":"39","text":"Hagi manisamota amane zankna huta ha' vahetamimofo mopafi haviza hugahaze. Na'ankure tamagra'a kumiku'ene neramafa kumiku anara hugahaze."},{"book":"3 Mose","chapter":"26","verse":"40","text":"Ana'ma hutesu'za manisamo'za kumizmigu'ene zamagehe'i kumiku'ma zamagesa nentahi'za ana zanku'ma zamasuku nehu'za, huhavizama hunante'naza zanku'ma huama hu'za zamasunku'ma hanage'na,"},{"book":"3 Mose","chapter":"26","verse":"41","text":"Narimpa eri haviza hazazanku ha' vahetamimofo mopafina tamatrogeta umani'naze. Hagi tamagra'ama anteramita ana zanku'ma tamagu'ama rukrahe'ma huta nemanita, kumi'ma hu'naza zankuma nonama hanazana,"},{"book":"3 Mose","chapter":"26","verse":"42","text":"Jekopune, Aisakine Abrahamunema huhagerafi huvempa kema Nagrama huzmante'noa nanekegu nagesa nentahi'na, mopama zamigahuema hu'noa zanku'enena nagesa antahigahue."},{"book":"3 Mose","chapter":"26","verse":"43","text":"Hagi Sabati kafurema manigasama osu'nea zanku mopamo'ma amnema menoma vania knafina mopamo'a fru huno me'nena, tamagra Nagri kema rutagrenaza zantera vahe mopafina kna erigahaze."},{"book":"3 Mose","chapter":"26","verse":"44","text":"Hagi ana huta ha' vahetamimofo kumapina manigahazanagi, Nagra zamaretufe otre'na, zamazeri havi zantafana osu'na, huhagerafi'noa keni'a ruotagregosue. Na'ankure Nagra Ra Anumzana, zamagri Anumza mani'noe."},{"book":"3 Mose","chapter":"26","verse":"45","text":"Hagi ko'ma zamagehe'inema huhagerafinoa kegu nagesa nentahina, zamagri Anumza mani'naku ru vahe'mo'za negazage'na Isipitira zamavare'na e'noe. Nagra Ra Anumza mani'noe."},{"book":"3 Mose","chapter":"26","verse":"46","text":"Ama tra kene kasegenena Ra Anumzamo Sainai agonafi Mosese asamigeno Israeli vahera zmasaminia naneke."}]}