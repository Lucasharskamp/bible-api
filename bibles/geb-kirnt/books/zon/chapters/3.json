{"data":[{"book":"Zon","chapter":"3","verse":"1","text":"Guma mbe ki, mba guma zɨ Nikodemus, ana Fherasi guma ma. Ana Zudaiŋ gari guman pana mbe ma."},{"book":"Zon","chapter":"3","verse":"2","text":"3.2: Mt 22.16; Zo 9.16; 9.33; FG 2.22; 10.38Ana maan Zisas han zav, khaŋ ana nzuai, “Guma Rum, nza kaŋgi, Fhe Bakɨme ndɨkndɨgir vhuuin nza khɨvɨr zav ndu sarigi ndu zɨgi. Fhe Bakɨme maaŋ muuŋgip guma the phorgɨ kɨrga fhu, mba guma ndu khar mbui mirikorir muuŋgirga tuktɨgi fhuvara.”"},{"book":"Zon","chapter":"3","verse":"3","text":"Zisas, ana ŋgarkarav khaŋ ana nzuai, “Gu guigira ndu nzuai, guma ana guman kama gegɨrga fhu, ana Fhe Bakɨme gari gumgi gu mbigi, mbe ana piin ki, ana mbe phorgɨp kegɨrga tuktɨgi fhuvara.”"},{"book":"Zon","chapter":"3","verse":"4","text":"Ana ne nzuaim, Nikodemus ana nzarigi, “Guman vur, ana ram muuŋgip, taagip guman kama gegɨrie? Ee, ana taagip won niamuuŋ ndava vhen ŋgirgɨrim, ana niamuuŋ taagip ana tegɨrie?”"},{"book":"Zon","chapter":"3","verse":"5","text":"Zisas ana ŋgarkarav khaŋ nzuai, “Gu guigira ndu nzuai, guma maaŋ muuŋgip mbɨ gu Fhe Bakɨmen Ŋina Ŋaara ruagirga fhu, ana Fhe Bakɨme gari gumgi gu mbigi, mbe ana piin ki, ana mbe phorgɨp kegɨrga tuktɨgi fhu."},{"book":"Zon","chapter":"3","verse":"6","text":"3.6: Sng 51.5; Zo 1.13Guma won fhavar vuzvugar ndi hiaŋ tɨgi bigɨn, ana kha fhava bigɨn ma. Fhe Bakɨmen Ŋina Ŋaar hiaŋ tɨgi bigɨn, ana Fhe Bakɨmen Ŋinan Ŋaarar bigɨn ma."},{"book":"Zon","chapter":"3","verse":"7","text":"Ndu gu ndu suaŋgi kameŋ mbararagip, ne suaŋv ŋgava mbatɨgar muuŋ thari, ‘Nde taagip ŋkaa ga gegɨri.’"},{"book":"Zon","chapter":"3","verse":"8","text":"3.8: Sav 11.5; 1 Ko 2.11Bɨɨŋbɨɨŋ, ana wo vuzvugara vov, ana tamtam vuim, ndu ana khɨkhɨm mbararagi. Ndu ana kega zi ŋaneŋ kaŋgi fhu, ndu vhɨra ana vui ŋaneŋ kaŋgi fhu. Mba Fhe Bakɨmen Ŋina Ŋaar gumgi ga mbuim, mbe gumgir ŋkaa ga gi tɨv, ana mba tɨvara muuŋgi.”"},{"book":"Zon","chapter":"3","verse":"9","text":"Ana ne nzuaim, Nikodemus kha nzambarar ana muuŋgi, “Ndu kha nzuai bigeŋ ram mbui tɨvar muuŋgip hɨgɨrie?”"},{"book":"Zon","chapter":"3","verse":"10","text":"Zisas mbara ana ŋgarkarav khaŋ ana nzuai, “Ee, ram muuŋgi? Ndu Moses suaŋgi tɨvir Zudaiŋ khɨvi zɨ ki guma ma. Ndu kha bigi kaŋgi fhuve?"},{"book":"Zon","chapter":"3","verse":"11","text":"3.11: Mt 11.27; Zo 3.32; 7.16; 8.26Gu guigira ndu nzuai, nza wo kaŋgi bigi, nza nta nzuai. Nza kha bun nzuai bigi, nza nta gangi. Nza nta bun nzuaim, nde kɨr nza nzuai buni ga segi."},{"book":"Zon","chapter":"3","verse":"12","text":"3.12: Ru 22.67Gu nuiana bigi bun nde nzuaim, nde nta khothɨgi fhuvara. Maaŋ muuŋgip, gu Hevenan ki bigi bun nde suanga, nde ram muuŋgip nta khothɨgɨrie?"},{"book":"Zon","chapter":"3","verse":"13","text":"3.13: Snd 30.4; Zo 3.6; 6.33; 6.38; FG 2.34; Ro 10.6; 1 Ko 15.47; Ef 4.9-10Harigi guma the Hevenan ndagi fhu. Zakɨra fhuvara! Fhe Bakɨme Guma Guar, ana nduara Hevenan kegap kha nuianan zergi."},{"book":"Zon","chapter":"3","verse":"14","text":"3.14: Nam 21.9; Zo 8.28; 12.32Moses, fhum gumgi ki fhuv ŋanen kuruga ŋgatɨgap ana ndi ntorgi, mbe mba tɨvara, mbe Fhe Bakɨme Guma Guara ndi ntorgɨrga."},{"book":"Zon","chapter":"3","verse":"15","text":"3.15: Zo 3.36; 6.47; 20.31Mbe maaŋ anan muuŋgirga, ana khothɨgi gumgi ne nzuav, mbe zazera mbara muuŋgiap ki bɨɨŋbɨɨŋ ndigirga."},{"book":"Zon","chapter":"3","verse":"16","text":"“Fhe Bakɨme, ana Kama bavira ki. Ana guigira wo ndavar kha nuianan ki gumgi gu mbigi ga nɨɨŋgiap, ana ne nzuav mba Kama bavira, ana anan mbe nɨɨŋgi. Ana maaŋ muuŋgim, mba ana khothɨgi gumgi gu mbigi, mbe fhɨrgi rɨgɨp vhɨzgirga tuktɨgi fhu. Zakɨra fhuvara! Mbe zazera mbara muuŋgiap ki bɨɨŋbɨɨŋ ndigirga."},{"book":"Zon","chapter":"3","verse":"17","text":"3.17: Ru 19.10; Zo 5.22; 5.45; 12.47; FG 17.31; 1 Zo 4.14Fhe Bakɨme kha nuianan ki gumgi gu mbigi mbui tɨvi ganɨv nta suaŋv mbe suan zav won Kama sarigim, ana kha nuianan zergi fhuvara. Ana taagip mbe ndir zav ana sarigim, ana zergi."},{"book":"Zon","chapter":"3","verse":"18","text":"3.18: Zo 3.36; 5.24; 6.40; 6.47; 20.31Guma ana khothɨgi, ana ana suaŋv suanga kameŋ ki fhu. Guma ana khothɨgi fhu, mba guma ana fhɨrge rɨgap vhɨzgi. Ne khaŋ muuŋgi, ana mba Fhe Bakɨmen Kama bavira, ana ana zɨ khothɨgi fhu."},{"book":"Zon","chapter":"3","verse":"19","text":"3.19: Zo 1.4-5; 1.8-12; 8.12Fhe Bakɨme mbe nzuav nzuai ne nɨɨeŋ khaŋ muuŋgi. Vhavar ŋaar kha nuianan hɨgap ana shɨrigi. Kha gumgi gu mbigi, mbe guigira gɨngɨnan kɨrga ne vuzvugi. Mbe vhavar ŋaarar kɨrga ne vuzvugi fhuvara. Ne khaŋ muuŋgi, mbe tɨvi mbatɨgi ga mbui gumgi gu mbigi ma."},{"book":"Zon","chapter":"3","verse":"20","text":"3.20: Jop 24.13-17; Ef 5.11-13Mba tɨvi mbatɨgi ga mbui gumgi, mbe mba vhava ŋaarar pana gumgi ma. Mbe wari wo mbui tɨvi kɨrar hɨrga ne vuzvugi fhuvara. Mbe maaŋ muuŋgiap mba vhava ŋaara han zi fhuvara."},{"book":"Zon","chapter":"3","verse":"21","text":"Guma tɨvi guari zɨn vui, ana mba vhava ŋaara han zim, mba gumgi gu mbigi, mbe tuituigip mbe ganɨv kaŋgirga, ana Fhe Bakɨme zɨn vui.”"},{"book":"Zon","chapter":"3","verse":"22","text":"Zisas zumgum wo phorga rui gumgir kov, mbe Zudia ŋgu bakɨme fhain vui. Ana mben kov vov, mbe phorgap maaŋ kav, ana mba gumgi gu mbigi ruai."},{"book":"Zon","chapter":"3","verse":"23","text":"Zon vhɨra Sarim ŋgun han Ainon ŋgun kav gumgi gu mbigi ruai. Ne khaŋ muuŋgi, phara vhɨrve mba ŋanen kim, gumgi gu mbigi vhɨrve wari ruar zav ana han zi."},{"book":"Zon","chapter":"3","verse":"24","text":"3.24: Mt 4.12; 14.3; Mk 6.17; Ru 3.19-20Mba tugen Herot ntigar Zon ndim phena tɨvaneŋ ga surga."},{"book":"Zon","chapter":"3","verse":"25","text":"Zon phorga rui gumgi gum Zuda guma mbe, mbe wari phorga nzuav wari daai. Mbe khueŋ nzuav wari daai, mbe ram mbui khesharigi ruarɨr muuŋgip, mbe Fhe Bakɨme nɨman ŋgararie?"},{"book":"Zon","chapter":"3","verse":"26","text":"3.26: Zo 1.26-34Mbe wari ga nzuav, Zon phorga rui ŋaara gumgi mbari Zon han zav khaŋ ana nzuai, “Guma Rum, mba fhum ndu phorgap ra ndai fhain mueŋ nderen Zordan mbɨn kegi guma, ndu ana buni vhuuiŋ bun suaŋgi, ana ntigem gumgi gu mbigi ruaim, gumgi gu mbigi zam ana han vui.”"},{"book":"Zon","chapter":"3","verse":"27","text":"3.27: Zo 19.11; 1 Ko 4.7; Hi 5.4; Ze 1.17Zon mbara mbe ŋgarkarav khaŋ nzuai, “Maaŋ muuŋgip, kha Hevenan ki Fhe Bakɨme, ana bigɨn then guma then nɨɨŋgirga fhu, mba guma mba bigɨna ndigɨrga fhu."},{"book":"Zon","chapter":"3","verse":"28","text":"3.28: Mal 3.1; Mt 11.10; Mk 1.2; Ru 1.17; Zo 1.20; 1.23; 1.27Nde nduarira gu fhum suaŋgi kameŋ mbararagi, ‘Gu mba Fhe Bakɨme taagip won gumgi gu mbigi ndir zav farasarigi guma fhuvara. Gu Fhe Bakɨme na sarigim, gu mba guma nɨma tɨgap fhara zɨgi.’"},{"book":"Zon","chapter":"3","verse":"29","text":"3.29: Mt 9.15Maaŋ muuŋgip, guma the mbiga then tɨgɨrga, mba mbik, ana mba guman muuŋ ma, ana ana tɨgi. Ana khurkhum thɨgap, khuarar ana buni ga tɨgap, nta mbararav ntan ndikndigi. Mba tɨvara, gu ntigem ndikndiga mbatɨga mbui."},{"book":"Zon","chapter":"3","verse":"30","text":"Ana zɨ guigira kɨvgirim, na zɨ nɨɨn ŋgirgɨri."},{"book":"Zon","chapter":"3","verse":"31","text":"“Guma Hevenan kegap zergi, ana za kha bigi kharav vun ki. Kha nuiana guma, ana kha nuianan tɨvi ga mbui. Ana vhɨra kha nuianan bigi ga nzuai. Guma Hevenan kegap zergi, ana za kha bigi kharav, vun ki."},{"book":"Zon","chapter":"3","verse":"32","text":"3.32: Zo 3.11; 8.26; 15.15Ana mba garav mbararagi bigi, ana nta bun nzuai. Ana nta bun nzuaim, guma the mba buni ndigap ntan suirigi fhuvara."},{"book":"Zon","chapter":"3","verse":"33","text":"3.33: Ro 3.4; 1 Zo 5.10Guma ana buni ndigap, nta suira havhargi, ne khaŋ muuŋgi, ana Fhe Bakɨme khothɨgap kha ndɨkndɨga mbui, ana buni guigira buni ma."},{"book":"Zon","chapter":"3","verse":"34","text":"3.34: Ais 42.1; Zo 1.16; 7.16Fhe Bakɨme sarigi zi guma, ana Fhe Bakɨme buni bun nzuai. Ne khaŋ muuŋgi, Fhe Bakɨme won Ŋina Ŋaarar fɨgeŋra ana nɨɨŋgi fhuvara. Ana za won Ŋina Ŋaarar ana nɨɨŋgi."},{"book":"Zon","chapter":"3","verse":"35","text":"3.35: Mt 11.27; Ru 10.22; Zo 5.20; 10.17; Hi 2.8Ndia ana guigira won Kama vuzvugiap, mba bigir za won Kama farve khɨngi."},{"book":"Zon","chapter":"3","verse":"36","text":"3.36: Ru 3.7; Zo 1.12; 3.16-18; 6.47; Ro 1.17; 1 Zo 5.10-12Guma, ana Kama khothɨgi, ana zazera mbara muuŋgiap ki bɨɨŋbɨɨŋ ki. Guma, ana Kama nzuai buni zɨn vui fhu, ana zazera mbara muuŋgia ki bɨɨŋbɨɨŋ ndigirga tuktɨgi fhu. Zakɨra fhuvara! Fhe Bakɨmen ndav shirɨ anan ki.”"}]}