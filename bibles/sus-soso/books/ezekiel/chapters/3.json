{"data":[{"book":"Ezekiel","chapter":"3","verse":"1","text":"Alatala naxa a masen n bɛ, «Adamadi, i xa yi kɛɛdi don, i sa masenyi tife Isirayila bɔnsɔɛ bɛ.»"},{"book":"Ezekiel","chapter":"3","verse":"2","text":"Awa, n naxa n dɛ rabi, a naxa na kɛɛdi raso n dɛ kui."},{"book":"Ezekiel","chapter":"3","verse":"3","text":"A man naxa a masen n bɛ, «Adamadi, i xa yi kɛɛdi birin don n naxan soxi i yi ra.» N to a don, a nu ɲɔxun n dɛ i alɔ kumi."},{"book":"Ezekiel","chapter":"3","verse":"4","text":"Na tɛmui Alatala naxa a masen n bɛ, «Adamadi, siga Isirayila bɔnsɔɛ yire, i sa n ma masenyi ti e bɛ."},{"book":"Ezekiel","chapter":"3","verse":"5","text":"N mu na i xɛɛfe ɲama xa ma, i mu naxan xa xui xɔrɔxɔɛ mɛma. N bara i xɛɛ Isirayila bɔnsɔɛ nan ma."},{"book":"Ezekiel","chapter":"3","verse":"6","text":"N mu na i xɛɛfe bɔnsɔɛ wuyaxi xa ma, i mu naxee xa xui falama, i mu naxee xa xui mɛma. Xa a sa li n i xɛɛ nɛ nee fan ma nu, e i xui suxuma nɛ keren na."},{"book":"Ezekiel","chapter":"3","verse":"7","text":"Kɔnɔ Isirayila tan mu wama a tuli matife i ra, barima e mu tinma n ma masenyi ra. E xaxili xɔrɔxɔ, matandi bara e bɔɲɛ suxu."},{"book":"Ezekiel","chapter":"3","verse":"8","text":"Kɔnɔ n i ya xɔrɔxɔma nɛ dangife e tan na, n i xa limaniya xun masama nɛ."},{"book":"Ezekiel","chapter":"3","verse":"9","text":"N a niyama nɛ i xa i tunnabɛxi alɔ fanye, i xa sɛnbɛ sɔtɔ naxan xɔrɔxɔ alɔ gɛmɛ. I naxa gaaxu e ya ra, i naxa ifu e ya i de, hali e to findixi bɔnsɔɛ murutaxi ra.»"},{"book":"Ezekiel","chapter":"3","verse":"10","text":"Alatala naxa a masen n bɛ, «Adamadi, I tuli mati n ma masenyi ra n naxan masenfe i bɛ. I xa e ragata i bɔɲɛ ma."},{"book":"Ezekiel","chapter":"3","verse":"11","text":"Yakɔsi i xa siga i xa ɲama yire, naxan na konyiya kui, i sa wɔyɛn e ra. I xa a fala e bɛ, ‹Ala xa masenyi nan ya.› Xa e sa e tuli mati ba, xa e mu e tuli mati ba, i tan xa n ma masenyi ti.»"},{"book":"Ezekiel","chapter":"3","verse":"12","text":"Na tɛmui Alatala Xaxili naxa n tongo, n naxa xui nde mɛ n xanbi ra a falafe ra, «Matɔxɔɛ na Alatala nɔrɛ kanyi bɛ a sabatixi dɛnnaxɛ!»"},{"book":"Ezekiel","chapter":"3","verse":"13","text":"N naxa na daalisee gabutenyie xui mɛ e garinfe e bore ra, a nun e sanyi digilinxie xui. Na sɛnbɛ gbo."},{"book":"Ezekiel","chapter":"3","verse":"14","text":"Ala xaxili naxa n nate koore ma, a n xanin. Xɔnɛ nu bara n bɔɲɛ rate, kɔnɔ Ala xɔnyɛ naxa nɔ n na."},{"book":"Ezekiel","chapter":"3","verse":"15","text":"Na kui n naxa n ma ɲama li naxan nu na konyiya kui Teli Abibi taa kui Kebara xure fɛ ma. N naxa xi solofere raba e tagi, n nakorixi kɔfu."},{"book":"Ezekiel","chapter":"3","verse":"16","text":"Xi solofere to dangi, Alatala naxa yi masenyi ti n bɛ, a naxɛ,"},{"book":"Ezekiel","chapter":"3","verse":"17","text":"«Adamadi, n bara i findi Isirayila bɔnsɔɛ kantama ra. I na n ma masenyi mɛ, i xa na fala e bɛ."},{"book":"Ezekiel","chapter":"3","verse":"18","text":"N na a masen mixi ɲaaxi bɛ, ‹I faxama nɛ,› xa i mu a rasi a xa gbilen fe ɲaaxi fɔxɔ ra alako a xa kisi, n a faxama nɛ a xa yunubi xa fe ra. Na kui n a nii sare maxɔrinma i tan nan ma."},{"book":"Ezekiel","chapter":"3","verse":"19","text":"Kɔnɔ xa i bara a rasi, a fa lu a mu a yɛtɛ ragbilen n ma, a faxama nɛ a xa yunubi kui, kɔnɔ a lima nɛ i tan nii bara rakisi.»"},{"book":"Ezekiel","chapter":"3","verse":"20","text":"«Xa tinxintɔɛ nde sa gbilen tinxinyi fɔxɔ ra, a kira gbɛtɛ suxu, n a tɔɔrɔma nɛ na kira xɔn, alako a naxa fa faxa. Xa i mu a rasi, a faxama nɛ a xa yunubi kui. A xa wali fanyie birin luma nɛ fu. Na kui n a nii sare maxɔrinma i tan nan ma."},{"book":"Ezekiel","chapter":"3","verse":"21","text":"Kɔnɔ xa i bara a rasi alako a naxa yunubi raba, a fa a tuli mati i ra, a kisima i tan nan saabui ra. Na kui i bara i yɛtɛ fan nakisi.»"},{"book":"Ezekiel","chapter":"3","verse":"22","text":"Alatala xɔnyɛ nu na n ma mɛnni, a fa a masen n bɛ, «Keli, mini fiili ma. N sa wɔyɛnma i bɛ mɛnni nɛ.»"},{"book":"Ezekiel","chapter":"3","verse":"23","text":"N naxa keli, n siga fiili ma. Mɛnni n naxa Alatala xa nɔrɛ to, alɔ n a toxi Kebara xure dɛ ra ki naxɛ. N naxa n yatagi rafelen bɔxi ma."},{"book":"Ezekiel","chapter":"3","verse":"24","text":"Alatala Xaxili naxa so n bɔɲɛ kui, a naxa n nakeli. A naxa a masen n bɛ, «Siga i xɔnyi, i so banxi, i naadɛ balan i yɛtɛ xun na."},{"book":"Ezekiel","chapter":"3","verse":"25","text":"I tan Adamadi, e i xirima nɛ luuti ra alako i naxa so ɲama ya ma."},{"book":"Ezekiel","chapter":"3","verse":"26","text":"N i nɛnyi xirima nɛ, alako i naxa nɔ sese falade na bɔnsɔɛ murutaxi bɛ."},{"book":"Ezekiel","chapter":"3","verse":"27","text":"Kɔnɔ n nɛ wɔyɛnma i bɛ, n i nɛnyi fulunma nɛ, alako i xa a fala e bɛ, ‹Wo Marigi Alatala yi nan masenxi wo bɛ.› Xa a naxan kɛnɛn, a xa na ramɛ. Xa a mu naxan kɛnɛn, a xa na lu na. Bɔnsɔɛ murutaxi nan e ra.»"}]}