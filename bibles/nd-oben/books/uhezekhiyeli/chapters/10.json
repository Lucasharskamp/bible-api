{"data":[{"book":"UHezekhiyeli","chapter":"10","verse":"1","text":"Ngakhangela ngabona okwakufana lesihlalo sobukhosi esenziwe ngesafire ngaphezu komkhathi owawungaphezu kwamakhanda amakherubhi."},{"book":"UHezekhiyeli","chapter":"10","verse":"2","text":"UThixo wathi emuntwini owayegqoke ilineni, “Ngena phakathi kwamavili ngaphansi kwamakherubhi. Gcwalisa izandla zakho ngamalahle atshisayo avela kumakherubhi uwahaze phezu kwedolobho.” Ngathi ngisabukele wangena."},{"book":"UHezekhiyeli","chapter":"10","verse":"3","text":"Amakherubhi ayesemi ngaseningizimu kwethempeli lapho umuntu lowo engena phakathi, iyezi lagcwala iguma langaphakathi."},{"book":"UHezekhiyeli","chapter":"10","verse":"4","text":"Lapho-ke inkazimulo kaThixo yaphakama isuka ngaphezu kwamakherubhi yasudukela ngasemnyango wethempeli. Iyezi lagcwala ethempelini, kwathi iguma lagcwala ukukhanya kwenkazimulo kaThixo."},{"book":"UHezekhiyeli","chapter":"10","verse":"5","text":"Umdumo wezimpiko zamakherubhi wawuzwakala khatshana le egumeni langaphandle, unjengelizwi likaNkulunkulu uSomandla nxa ekhuluma."},{"book":"UHezekhiyeli","chapter":"10","verse":"6","text":"Kwathi lapho uThixo elaya umuntu owayegqoke ilineni esithi, “Thatha umlilo phakathi kwamavili, phakathi kwamakherubhi,” umuntu lowo wangena wema phansi kwevili."},{"book":"UHezekhiyeli","chapter":"10","verse":"7","text":"Elinye lamakherubhi lelulela isandla salo emlilweni owawuphakathi kwawo. Lawokha lawubeka ezandleni zomuntu owayegqoke ilineni, owawuthathayo wasephuma."},{"book":"UHezekhiyeli","chapter":"10","verse":"8","text":"(Ngaphansi kwempiko zamakherubhi kwakubonakala okwakungathi yizandla zomuntu.)"},{"book":"UHezekhiyeli","chapter":"10","verse":"9","text":"Ngakhangela, ngabona amavili amane eceleni kwamakherubhi, lilinye eceleni kwekherubhi ngalinye, amavili ayecazimula njengethophazi."},{"book":"UHezekhiyeli","chapter":"10","verse":"10","text":"Ukukhangeleka kwawo, amane awo ayekhanya efanana; elinye lelinye lingathi livili elalinqume phakathi kwelinye."},{"book":"UHezekhiyeli","chapter":"10","verse":"11","text":"Ekuhambeni kwawo, ayesiya loba kuluphi lwezinhlangothi ezine lapho amakherubhi ayekhangele khona; amavili ayengaphenduki lapho amakherubhi ehamba. Amakherubhi ayesiya loba kuluphi uhlangothi ikhanda elalikhangele kulo, kungekho kuphenduka ekuhambeni kwawo."},{"book":"UHezekhiyeli","chapter":"10","verse":"12","text":"Imizimba yawo yonke, kugoqela imihlane yawo, lezandla zawo kanye lempiko zawo, kwakugcwele amehlo, njengoba ayenjalo lamavili awo amane."},{"book":"UHezekhiyeli","chapter":"10","verse":"13","text":"Amavili ngezwa kuthiwa athiwa “ngamavili atshibilika ngesiqubu esikhulu.”"},{"book":"UHezekhiyeli","chapter":"10","verse":"14","text":"Ikherubhi ngalinye lalilobuso obune: Obunye ubuso babungobekherubhi, obesibili bungobomuntu, obesithathu bungobesilwane, obesine bungobengqungqulu."},{"book":"UHezekhiyeli","chapter":"10","verse":"15","text":"Amakherubhi aphakama aya phezulu. La ayeyizidalwa eziphilayo engangizibone phansi komfula uKhebhari."},{"book":"UHezekhiyeli","chapter":"10","verse":"16","text":"Kwathi lapho amakherubhi ehamba, lamavili emaceleni awo ahamba; njalo kwathi lapho amakherubhi eselula impiko zawo ukuba aphakame esuka phansi, amavili kawasasukanga emaceleni awo."},{"book":"UHezekhiyeli","chapter":"10","verse":"17","text":"Njalo kwathi lapho amakherubhi esima, amavili lawo ema, kuthi lapho amakherubhi ephakama, amavili lawo aphakame, ngoba umoya wezidalwa eziphilayo wawukuwo."},{"book":"UHezekhiyeli","chapter":"10","verse":"18","text":"Inkazimulo kaThixo yasuka ngasemnyango wethempeli yayakuma ngaphezu kwamakherubhi."},{"book":"UHezekhiyeli","chapter":"10","verse":"19","text":"Amakherubhi elula amaphiko awo ngikhangele, aphakama esuka phansi, njalo kwathi lapho esehamba amavili ahamba lawo. Ema ekungeneni kwesango langasempumalanga lendlu kaThixo, njalo inkazimulo kaNkulunkulu ka-Israyeli yayingaphezu kwawo."},{"book":"UHezekhiyeli","chapter":"10","verse":"20","text":"Lezi kwakuyizidalwa eziphilayo engangizibone ngaphansi kukaNkulunkulu ka-Israyeli ngasemfuleni uKhebhari, ngananzelela ukuthi kwakungamakherubhi."},{"book":"UHezekhiyeli","chapter":"10","verse":"21","text":"Lelo lalelo lalilobuso obune lamaphiko amane, njalo ngaphansi kwamaphiko kwakulokwakungathi yizandla zomuntu."},{"book":"UHezekhiyeli","chapter":"10","verse":"22","text":"Ubuso bawo babufanana lobalawana engawabona ngasemfuleni uKhebhari. Lelo lalelo lahamba liqonde phambili."}]}