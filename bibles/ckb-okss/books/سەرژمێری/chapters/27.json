{"data":[{"book":"سەرژمێری","chapter":"27","verse":"1","text":"کچانی سەلۆفحادی کوڕی حێفەر کوڕی گلعاد کوڕی ماکیر کوڕی مەنەشە لە خێڵەکانی مەنەشەی کوڕی یوسف هاتنە پێش. ئەمەش ناوی کچەکانییەتی: مەحلە و نۆعا و حۆگلە و میلکە و تیرزە،"},{"book":"سەرژمێری","chapter":"27","verse":"2","text":"لەبەردەم موسا و ئەلعازاری کاهین و سەرۆکەکان و هەموو کۆمەڵ لەلای دەروازەی چادری چاوپێکەوتن وەستان و گوتیان:"},{"book":"سەرژمێری","chapter":"27","verse":"3","text":"«باوکمان لە بیابان مرد و لەو کۆمەڵەدا نەبوو کە لەگەڵ قۆرەح لە دژی یەزدان کۆبوونەوە، بەڵکو بە گوناهی خۆی مرد و هیچ کوڕی نەبوو."},{"book":"سەرژمێری","chapter":"27","verse":"4","text":"بۆچی ناوی باوکمان لەنێو خێڵەکەی بسڕێتەوە لەبەر ئەوەی کوڕی نییە؟ لەنێو برایانی باوکمان موڵکمان بدەرێ.»"},{"book":"سەرژمێری","chapter":"27","verse":"5","text":"موساش داواکارییەکەی ئەوانی بردە بەردەم یەزدان."},{"book":"سەرژمێری","chapter":"27","verse":"6","text":"جا یەزدان بە موسای فەرموو:"},{"book":"سەرژمێری","chapter":"27","verse":"7","text":"«کچانی سەلۆفحاد ڕاست دەڵێن. تۆش لەنێو برایانی باوکیان موڵکی میراتیان دەدەیتێ و میراتی باوکیان دەدرێتە ئەوان."},{"book":"سەرژمێری","chapter":"27","verse":"8","text":"«بە نەوەی ئیسرائیلیش دەڵێیت: ”هەر پیاوێک مرد و کوڕی نەبوو میراتەکەی بۆ کچی دەبێت،"},{"book":"سەرژمێری","chapter":"27","verse":"9","text":"ئەگەر کچیشی نەبوو، میراتەکەی دەدەنە براکانی،"},{"book":"سەرژمێری","chapter":"27","verse":"10","text":"ئەگەر براشی نەبوو ئەوا میراتەکەی دەدەنە برایانی باوکی،"},{"book":"سەرژمێری","chapter":"27","verse":"11","text":"ئەگەر باوکیشی برای نەبوو ئەوا میراتەکەی دەدەنە نزیکترین کەسی لە خێڵەکەی و ئەو دەبێتە میراتگری. ئەمە بۆ نەوەی ئیسرائیل بووە فەرزێکی یاسایی، هەروەک یەزدان فەرمانی بە موسا کرد.“»"},{"book":"سەرژمێری","chapter":"27","verse":"12","text":"ئینجا یەزدان بە موسای فەرموو: «بڕۆ سەر ئەم چیایە لە زنجیرە چیای عەڤاریم و تەماشای ئەو خاکە بکە کە بە نەوەی ئیسرائیلم داوە."},{"book":"سەرژمێری","chapter":"27","verse":"13","text":"کاتێک تەماشات کرد تۆش دەچیتە ڕیزی گەلەکەت، وەک هارونی برات چووە ڕیزەوە،"},{"book":"سەرژمێری","chapter":"27","verse":"14","text":"چونکە لە چۆڵەوانی چن کاتێک کۆمەڵەکە یاخی بوون، ئێوە هەردووکتان قسەتان شکاندم و منتان لەلای ئەوان پیرۆز نیشان نەدا.» (ئەو شوێنە ئاوی مەریبای قادێشە لە چۆڵەوانی چن بوو.)"},{"book":"سەرژمێری","chapter":"27","verse":"15","text":"موسا بە یەزدانی گوت:"},{"book":"سەرژمێری","chapter":"27","verse":"16","text":"«ئەی یەزدان، ئەی ئەو خودایەی ژیان بە ئادەمیزاد دەبەخشیت، پیاوێک لەسەر کۆمەڵەکە دابنێ"},{"book":"سەرژمێری","chapter":"27","verse":"17","text":"بەڕێوەیان ببات و لە شەڕدا ڕابەرایەتییان بکات، هەتا کۆمەڵی یەزدان وەک مەڕی بێ شوانیان لێ نەیێت.»"},{"book":"سەرژمێری","chapter":"27","verse":"18","text":"یەزدانیش بە موسای فەرموو: «یەشوعی کوڕی نون ببە، پیاوێکە ڕۆحی تێدایە و دەستی لەسەر دابنێ."},{"book":"سەرژمێری","chapter":"27","verse":"19","text":"لەبەردەم ئەلعازاری کاهین و هەموو کۆمەڵەکە ڕای بگرە و لەبەرچاویان ئەرکی پێ بسپێرە."},{"book":"سەرژمێری","chapter":"27","verse":"20","text":"هەندێک لە دەسەڵاتی خۆتی بدەرێ هەتا هەموو کۆمەڵی ئیسرائیل گوێڕایەڵی بن."},{"book":"سەرژمێری","chapter":"27","verse":"21","text":"ئەو لەبەردەم ئەلعازاری کاهین ڕادەوەستێت، لەبەردەم یەزدان بەپێی حوکمی ئوریم27‏:21 دوو بەردی گرانبەها بوون، لە کاتی بڕیاردان بۆ زانینی خواستی خودا بەکارهێنراون، بڕوانە دەرچوون 28‏:30 و یەکەم ساموئێل 23‏:9‏-12.‏‏ بۆی دەپرسێت. بە قسەی ئەو دەردەچن و بە قسەی ئەو دێنە ژوورەوە، ئەو و هەموو کۆمەڵی ئیسرائیل لەگەڵی.»"},{"book":"سەرژمێری","chapter":"27","verse":"22","text":"موسا هەروەک یەزدان فەرمانی پێ کرد، ئاوای کرد. یەشوعی برد و لەبەردەم ئەلعازاری کاهین و لەبەردەم هەموو کۆمەڵەکە ڕایگرت،"},{"book":"سەرژمێری","chapter":"27","verse":"23","text":"دەستی لەسەر دانا و ئەرکی پێ سپارد، هەروەک یەزدان لە ڕێگەی موساوە فەرمانی دا."}]}