{"data":[{"book":"Sálmarnir","chapter":"115","verse":"1","text":"Drottinn, gefðu ekki okkur, heldur þínu nafni dýrðina. Gefðu að allir vegsami þig vegna miskunnar þinnar og trúfesti."},{"book":"Sálmarnir","chapter":"115","verse":"2","text":"Hvers vegna leyfir þú heiðingjunum að segja: „Guð þeirra er ekki til!“"},{"book":"Sálmarnir","chapter":"115","verse":"3","text":"Guð er á himnum og hann gerir það sem hann vill."},{"book":"Sálmarnir","chapter":"115","verse":"4","text":"Guðir heiðingjanna eru mannaverk, smíðisgripir úr silfri og gulli."},{"book":"Sálmarnir","chapter":"115","verse":"5","text":"Þeir hvorki tala né sjá, en hafa þó bæði munn og augu!"},{"book":"Sálmarnir","chapter":"115","verse":"6","text":"Þeir heyra ekki, finna enga lykt"},{"book":"Sálmarnir","chapter":"115","verse":"7","text":"og hreyfa hvorki legg né lið! Þeir geta ekki sagt eitt einasta orð!"},{"book":"Sálmarnir","chapter":"115","verse":"8","text":"Smiðirnir sem þau gera og tilbiðja, eru engu gáfaðri en þau!"},{"book":"Sálmarnir","chapter":"115","verse":"9","text":"Ísrael, treystu Drottni! Hann er hjálpari þinn, hann er skjöldur þinn."},{"book":"Sálmarnir","chapter":"115","verse":"10","text":"Þið prestar af Aronsætt, treystið Drottni! Hann er ykkar hjálp og hlíf."},{"book":"Sálmarnir","chapter":"115","verse":"11","text":"Þú lýður hans, þið öll, yngri sem eldri, treystið honum. Hann er hjálp og skjöldur."},{"book":"Sálmarnir","chapter":"115","verse":"12","text":"Drottinn mun ekki gleyma okkur og hann blessar okkur öll. Hann blessar Ísraels fólk og prestana af Arons ætt,"},{"book":"Sálmarnir","chapter":"115","verse":"13","text":"já, alla, bæði háa og lága – þá sem óttast hann."},{"book":"Sálmarnir","chapter":"115","verse":"14","text":"Drottinn blessi þig og börnin þín."},{"book":"Sálmarnir","chapter":"115","verse":"15","text":"Drottinn, hann sem skapaði himin og jörð, mun blessa þig – já, þig!"},{"book":"Sálmarnir","chapter":"115","verse":"16","text":"Himinninn tilheyrir Drottni, en jörðina gaf hann mönnunum."},{"book":"Sálmarnir","chapter":"115","verse":"17","text":"Ekki geta andaðir menn lofað Drottin hér á jörðu,"},{"book":"Sálmarnir","chapter":"115","verse":"18","text":"en það getum við! Við lofum hann að eilífu! Hallelúja! Lof sé Drottni!"}]}