{"data":[{"book":"Yoani","chapter":"10","verse":"1","text":"“Kakape nimmakia, ywoywoti yu'lu' ywaayingya mukyu'ngu'lu' sa ngondolo wangali pi'tya muniango, lakini ayingya kwo pekenya pandu pi'ngi', aywo mmwi na mpokonyoli."},{"book":"Yoani","chapter":"10","verse":"2","text":"Lakini ywayingya kwo pi'tya muniango, aywo nga nsungi ywa ngondolo."},{"book":"Yoani","chapter":"10","verse":"3","text":"Nni'ndi'li ywa paniango wa kyu'ngu'lu' ngaywannyu'gu'lya, na ngondolo bendaliyu'wa lilobe lyake. Ywembe aakema ngondolo bake kwa maina gabe, na kwapikiya panja."},{"book":"Yoani","chapter":"10","verse":"4","text":"Mana ayomwile kwapikiya panja boti, alongolya nnu'ngi' nabembe bendakunki'ngama, kwa mwanjaa balitangite lilobe lyake."},{"book":"Yoani","chapter":"10","verse":"5","text":"Ngondolo banki'ngamali nng'eni, ila balu'a kuntila kwa mwanjaa balitangiteli lilobe lyake.”"},{"book":"Yoani","chapter":"10","verse":"6","text":"Yesu aabakie lukongo lu'no, lakini bembe baakwipwili sapalage kwabakia."},{"book":"Yoani","chapter":"10","verse":"7","text":"Bai, Yesu ngabaya kai', “Kakape nimmakianga, nenga nga na nniango wa ngondolo."},{"book":"Yoani","chapter":"10","verse":"8","text":"Balu' bi'ngi' boti babaaisi nsu'gu' yangu' baabile baii na apokonyoli, lakini ngondolo baapi'kanili."},{"book":"Yoani","chapter":"10","verse":"9","text":"Nenga nga na niango, ywaayingya kwo pi'tya kasangu' akosopolelwa, alu'a yingya no pita naywembe alu'a pata kilyo."},{"book":"Yoani","chapter":"10","verse":"10","text":"Mmwi endaisa li'nga yiba, bulaga no alabiya. Nenga niisi li'nga bandu bapate ukoto, kai' babe nawo wambone."},{"book":"Yoani","chapter":"10","verse":"11","text":"“Nenga na nsungi nnogau. Nsungi nnogau aupiya bwu'mi wake kwa kitumbu sa ngondolo bake."},{"book":"Yoani","chapter":"10","verse":"12","text":"Mundu ywo li'pi'lwa ywembe ngondolo mali yake lili na nsungi lili, pammona pu'mbe kaisa, endatila na kwaleka ngondolo kababoyolwa no sengemwanika."},{"book":"Yoani","chapter":"10","verse":"13","text":"Ywembe endatila na abi'kyali kiya ngondolo, kwa mwanjaa ywembe mundu ywo li'pi'lwa bai."},{"book":"Yoani","chapter":"10","verse":"14","text":"Nenga na nsungi nnogau. Naatangite ngondolo bangu', na ngondolo bangu' banitangite,"},{"book":"Yoani","chapter":"10","verse":"15","text":"kati mu'lu' Tati' mwabanitangite, nanenga mwanaatangite Tati'. Nenga niupiya bwu'mi wangu' kwa kitumbu sa ngondolo."},{"book":"Yoani","chapter":"10","verse":"16","text":"Kai' nibile na ngondolo bi'ngi', bembe baabileli mukyu'ngu'lu' si'no, ipalikwa kwaleta kai', nabembe balu'a yu'wa lilobe lyangu', na kwalu'a baa na kipi'nga simo na nsungi yumo."},{"book":"Yoani","chapter":"10","verse":"17","text":"“Ngamo Tati' banipenda, kwa mwanjaa niupiya bwu'mi wangu' li'nga niupoki kai'."},{"book":"Yoani","chapter":"10","verse":"18","text":"Ntu'pu' mundu ywanipokonywa bwu'mi wangu', nenga niupiya kwo penda namwene. Nibile na makakala ga kuupiya na makakala ga kuutola kai'. Amo ngamwabaniamulise Tati' nipange.”"},{"book":"Yoani","chapter":"10","verse":"19","text":"Bu'kana na mayi'gi'yo ga, ngakupitya kai' kotoka yi'ki'tyana mukipi'nga sa Ayahudi."},{"book":"Yoani","chapter":"10","verse":"20","text":"Bi'ngi' babe ngababaya, “Aina moka, kai' aina lilalu'! Mwanjaa namani kumpi'kania?”"},{"book":"Yoani","chapter":"10","verse":"21","text":"Bi'ngi' ngababaya, “Aga mayi'gi'yo ga mundu mwene moka lili. Buli, moka gendakombwa kuntepwa minyo mbulibuli?”"},{"book":"Yoani","chapter":"10","verse":"22","text":"Akwo ku Yelusalemu kwaai na si'li'ku'si'li'ku' yo ku'mbu'kya bi'ki'lwa wakupu nyumba ya Nnu'ngu'. Nsimu wo waai wa kipepwe."},{"book":"Yoani","chapter":"10","verse":"23","text":"Naywembe Yesu aai katyanga mulubanja lwa luwa lwa Nyumba ya Nnu'ngu', pandu papakemelwa Sega sa Selemani."},{"book":"Yoani","chapter":"10","verse":"24","text":"Bai, Ayahudi ngabanti'li'ta na kunnaluya, “Upala kutuleka mukyukala mpaka pakubawi? Manaitei wenga nga wa Kilisitu, bai utubakie mpu'la.”"},{"book":"Yoani","chapter":"10","verse":"25","text":"Yesu ngayangwa, “Nimmakiangite, lakini muu'bi'lyali. Mengo ganigapanga nenga kwa lina lya Tati' bangu' gendanikong'ondelya."},{"book":"Yoani","chapter":"10","verse":"26","text":"Lakini mwenga muu'bi'lyali kwa mwanjaa mwenga mwangondolo bangu' li."},{"book":"Yoani","chapter":"10","verse":"27","text":"Ngondolo bangu' baliyu'wa lilobe lyangu', nanenga naatangite, nabembe bendanibi'ngi'ya."},{"book":"Yoani","chapter":"10","verse":"28","text":"Nenga naapeya ukoto wangayomoka, nabembe baaobali milele, kai' ntu'pu' mundu ywaakombwa kwabu'ya mumaboko gangu'."},{"book":"Yoani","chapter":"10","verse":"29","text":"Tati' bangu' babaanipei ngondolo ba, nga aku'lu' kulikoni boti, kai' ntu'pu' ywaakombwa kwabu'ya mumaboko ga Tati' bangu'."},{"book":"Yoani","chapter":"10","verse":"30","text":"Nenga na Tati' twabamo.”"},{"book":"Yoani","chapter":"10","verse":"31","text":"Bai, Ayahudi ngabatondwa kai' maliwe li'nga banku'mbwe."},{"book":"Yoani","chapter":"10","verse":"32","text":"Lakini Yesu ngaabakia kai', “Ninnayangite mengo gambone manogau bu'ka kwa Tati'. Lyengo lyaku' mumengo go, lyalipala kumpanga muniku'mbwe maliwe?”"},{"book":"Yoani","chapter":"10","verse":"33","text":"Ayahudi ngabannyangwa, “Tukuku'mbwa maliwe kwenda kwa kitumbu sa mengo manogau lili, ila kwa kitumbu sa kunkupulu Nnu'ngu'! Kwa mwanjaa wipanga wa Nnu'ngu' naapo wenga wa mundu bai.”"},{"book":"Yoani","chapter":"10","verse":"34","text":"Yesu ngaayangwa, “Buli, inaandikilwali musalya yinu panga, ‘Nenga nibaite, mwenga nga mwakinnu'ngu'?’"},{"book":"Yoani","chapter":"10","verse":"35","text":"Nnu'ngu' aakemite kinnu'ngu' balu' babaapeyilwe mayi'gi'yo gake, na twenga tutangite panga Maandiko Mapeleteu gabaya kakape, gaati'kwanikali."},{"book":"Yoani","chapter":"10","verse":"36","text":"Mukombwabuli baya, ‘Endakupulu,’ yu'lu' ywaabi'kilwe wakupu na Tati' no tumilwa mudunia, ati' kwa mwanjaa naabaite, ‘Nenga na Mwana wa Nnu'ngu'?’"},{"book":"Yoani","chapter":"10","verse":"37","text":"Manaitei nipangali lyengo lya Tati' bangu', bai kanemuniu'bi'li,"},{"book":"Yoani","chapter":"10","verse":"38","text":"lakini manaitei muniu'bi'lyali, male muu'bi'li alyo lyengo lyanipanga, mupate tanga panga kakape Tati' bai nkati yangu' na nenga ni nkati yabe.”"},{"book":"Yoani","chapter":"10","verse":"39","text":"Ngabapaya kai' kummoywa lakini ngabannema mumaboko gabe."},{"book":"Yoani","chapter":"10","verse":"40","text":"Yesu aayi'i kai' kwiyi' ya libi'ndi' lya Yordani, pandu po kwai'mbu' Yoani aabatisage bandu, ngatama kwo."},{"book":"Yoani","chapter":"10","verse":"41","text":"Bandu baingi ngabannyendelya kababaya, “Yoani aapangiteli myanju yoyoti. Lakini galu' goti gaabaite Yoani kwa mundu yu', kakape ngagembe.”"},{"book":"Yoani","chapter":"10","verse":"42","text":"Pandu po bandu baingi ngabamwu'bi'lya Yesu."}]}