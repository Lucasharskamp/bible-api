{"data":[{"book":"Leviticus","chapter":"11","verse":"1","text":"Dimaadua gaa wanga gi Moses mo Aaron nia haganoho aanei"},{"book":"Leviticus","chapter":"11","verse":"2","text":"bolo gi hagi anga ina gi digau Israel: Goodou e mee hua di gai di ingoo hua di manu i nia manu hongo henua"},{"book":"Leviticus","chapter":"11","verse":"3","text":"ala nadau babaawae e manga lua ge gowaga nadau meegai i lodo nadau dinae gaa mama labelaa."},{"book":"Leviticus","chapter":"11","verse":"4-6","text":"Gei goodou hudee geina nia ‘camel’, ‘rock badger’, be nia ‘rabbit’. Nia manu aanei le e dau bolo nia manu hagalee madammaa. Digaula e mama labelaa nia meegai ala e gowaga i lodo nadau dinae, gei nia babaawae digaula hagalee manga lua."},{"book":"Leviticus","chapter":"11","verse":"7","text":"Hudee geina nia biigi. Nia biigi le e dau labelaa bolo nia manu hagalee madammaa. Nia babaawae nia maa le e manga lua, gei digaula hagalee gowaga nadau meegai i lodo nadau dinae gaa mama labelaa."},{"book":"Leviticus","chapter":"11","verse":"8","text":"Goodou hudee geina nia manu aanei be e tale gi nia maa ala guu mmade, ma hagalee madammaa."},{"book":"Leviticus","chapter":"11","verse":"9","text":"Goodou e mee di gai nia hagadilinga iga huogodoo ala nadau hugu mono una,"},{"book":"Leviticus","chapter":"11","verse":"10","text":"gei di mee dela e mouli i lodo di tai dela dono hugu ai mono una ai la hagalee gai."},{"book":"Leviticus","chapter":"11","verse":"11","text":"Nia iga ala beenei le e dau gi nia mee ala hagalee madammaa. Goodou hudee geina nia maa be e tale gi nia maa ala guu mmade."},{"book":"Leviticus","chapter":"11","verse":"12","text":"Goodou hudee geina nia mee ala e mouli i lodo nia wai ala nadau hugu ai mo nadau una ai."},{"book":"Leviticus","chapter":"11","verse":"13-19","text":"Goodou hudee geina nia goneiga o nia manu mamaangi aanei: go nia ‘eagle’, ‘owl’, ‘hawk’, ‘falcon’, ‘buzzard’, ‘vulture’, ‘crow’, ‘ostrich’, ‘seagull’, ‘stork’, ‘heron’, ‘pelican’, ‘cormorant’, ‘hoopoe’, mo nia koomoli."},{"book":"Leviticus","chapter":"11","verse":"20","text":"Nia lamu huogodoo ala nadau bakau i golo la hagalee madammaa,"},{"book":"Leviticus","chapter":"11","verse":"21","text":"go nia lamu hua ala e hobohobo ala e madammaa."},{"book":"Leviticus","chapter":"11","verse":"22","text":"Goodou e mee di gai nia ‘locust’, ‘cricket’, mo nia ‘grasshopper’."},{"book":"Leviticus","chapter":"11","verse":"23","text":"Gei nia mee huogodoo ala i golo ala nadau bakau ge dolodolo i hongo nia gelegele le e dau bolo nia mee gulugulua."},{"book":"Leviticus","chapter":"11","verse":"24-28","text":"Maa goodou gaa tale gi nia manu aanei ala guu mmade, gei goodou gu milimilia gaa dae loo gi di hiahi: nia manu huogodoo ala e hamaaloo nadau babaawae, go nia maa hua e manga lua nadau babaawae ge e mama labelaa nadau meegai ala e gowaga i lodo nadau dinae, mo nia manu huogodoo ala dagi haa nadau madaawae ge hai ono madaa niha. Goodou ma ga dagidagi nia huaidina nia maa ala guu mmade, gei goodou e hai gi haga madammaa godou gahu, gei goodou e milimilia gaa dae loo gi di hiahi."},{"book":"Leviticus","chapter":"11","verse":"29-30","text":"Nia manu aanei ala e dolodolo i hongo di gelegele le e dau bolo hagalee madammaa: Ala go nia ‘mole’, ‘rat’, mo nia hagadilinga gimoo."},{"book":"Leviticus","chapter":"11","verse":"31","text":"Tangada dela ma gaa tale gi nia manu aanei ala guu mmade la gu milimilia gaa dae loo gi di hiahi."},{"book":"Leviticus","chapter":"11","verse":"32","text":"Gei nia manu aanei ala guu mmade ma ga monnono gi hongo di ingoo hua di mee, gei di mee dela ne doo ginai nia maa nonua la gu milimilia: Nia mee be nia laagau, nia gahu, nia gili manu, mo nia mee gahu hai peege. Nia mee aanei le e hai gi daalo gi lodo nia wai, gei nia maa e milimilia gaa dae loo gi di hiahi."},{"book":"Leviticus","chapter":"11","verse":"33","text":"Dolomaa nia manu aanei la ga monnono gi lodo di boolo dela ne hai gi nia gelegele gei nia maa guu mmade, nia mee huogodoo ala i lodo di boolo la gu milimilia, gei goodou ohoina di boolo deelaa."},{"book":"Leviticus","chapter":"11","verse":"34","text":"Nia meegai huogodoo ala ma ga malingi ginai nia wai mai di boolo deelaa la gu milimilia, gei nia mee huogodoo ala ma ga inu go nia daangada mai di boolo deelaa la gu milimilia hogi."},{"book":"Leviticus","chapter":"11","verse":"35","text":"Nia mee huogodoo ala ma ga monnono ginai nia manu mmade aanei nonua la gu milimilia, ma di sidoohu be di mee dunu mee dela ne hai gi nia gelegele, gei goodou ohoina di maa."},{"book":"Leviticus","chapter":"11","verse":"36","text":"Ma e aha maa nia manu mmade ma gaa too gi lodo di monowai uwa aga be di monowai geli gei di maa le e madammaa hua, gei nia mee ala i golo ala ma gaa tale gi nia manu mmade aalaa la gu milimilia."},{"book":"Leviticus","chapter":"11","verse":"37","text":"Di manu i nia manu mmade aalaa ma gaa doo gi hongo di lii dela belee dogi, gei di lii deelaa le e madammaa hua."},{"book":"Leviticus","chapter":"11","verse":"38","text":"Gei di lii gu hagatiu gi nia wai gei di manu made gaa doo gi hongo di maa, gei di lii la gu milimilia."},{"book":"Leviticus","chapter":"11","verse":"39","text":"Maa di manu e humalia dono gai ma gaa made, tangada dela gaa bili gi di maa le e milimilia gaa dae loo gi di hiahi."},{"book":"Leviticus","chapter":"11","verse":"40","text":"Gei tangada dela gaa gai ana goneiga dulii i di maa, le e hai gi haga madammaa ono gahu, gei mee e milimilia gaa dae loo gi di hiahi. Tangada dela ma gaa kae di manu made deelaa le e hai gi hagamadammaa ono gahu, gei mee e milimilia hua i golo gaa dae loo gi di hiahi."},{"book":"Leviticus","chapter":"11","verse":"41","text":"Goodou hudee geina nia manu lligi ala e tolo i hongo di gelegele,"},{"book":"Leviticus","chapter":"11","verse":"42","text":"ma e aha maa digaula e tolo hua gi nadau dinae, be e haele gi nia wae e haa be nia wae e logo."},{"book":"Leviticus","chapter":"11","verse":"43","text":"Hudee haga milimilia ina goodou i di godou gai nia manu aanei."},{"book":"Leviticus","chapter":"11","verse":"44","text":"Au go Dimaadua, go di godou God, goodou heia goodou gii dabu, idimaa Au dela e dabu.11.44 Leviticus 19.2; 1 Peter 1.16"},{"book":"Leviticus","chapter":"11","verse":"45","text":"Au go Dimaadua, dela ne lahamai goodou i Egypt belee hai di God ni goodou. Malaa, goodou belee hai gii dabu, idimaa Au dela e dabu."},{"book":"Leviticus","chapter":"11","verse":"46","text":"Deenei taganoho o nia manu dolodolo mo nia manu mamaangi, mo nia mee huogodoo ala i lodo di moana be i lodo nia wai, mo nia mee huogodoo ala e tolo i hongo tenua."},{"book":"Leviticus","chapter":"11","verse":"47","text":"Goodou gii pula i goodou i di godou dugu geegee nia mee ala madammaa mo nia mee ala gulugulua, nia manu ala e humalia dono gai mo nia manu ala hagalee humalia dono gai."}]}