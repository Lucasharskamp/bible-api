{"data":[{"book":"Skutky","chapter":"11","verse":"1","text":"Apoštolové a ti bratři, kteří zůstali v Judsku, se dozvěděli, že i pohané uvěřili Boží zvěsti."},{"book":"Skutky","chapter":"11","verse":"2","text":"Když se Petr vrátil do Jeruzaléma, někteří křesťané židovského původu mu vyčítali:"},{"book":"Skutky","chapter":"11","verse":"3","text":"„Ty jsi navštěvoval pohany a dokonce jsi s nimi jedl!“"},{"book":"Skutky","chapter":"11","verse":"4","text":"Petr jim to pěkně po pořádku vypověděl."},{"book":"Skutky","chapter":"11","verse":"5-14","text":"Vyprávěl o vidění, které měl na střeše domu v Joppe, o příchodu Kornéliových poslů a o všem, co se pak událo v Césareji. Představil jim i šest křesťanů z Joppe, kteří s ním šli ke Kornéliovi."},{"book":"Skutky","chapter":"11","verse":"15","text":"„Když jsem k nim mluvil o Kristu, sestoupil na ně svatý Duch právě tak jako tenkrát na nás."},{"book":"Skutky","chapter":"11","verse":"16","text":"Vzpomněl jsem si v té chvíli na slova Pána Ježíše: ‚Jan vás křtil na znamení pokání vodou, ale vy budete pokřtěni svatým Duchem.‘"},{"book":"Skutky","chapter":"11","verse":"17","text":"A tak když uvěřili v Pána Ježíše Krista jako my a dostali i stejný dar od Boha, nemohl jsem se přece stavět proti Boží vůli!“"},{"book":"Skutky","chapter":"11","verse":"18","text":"Když to židovští bratři vyslechli, uklidnili se, s radostí děkovali Bohu a říkali: „Tedy i pohany probouzí Bůh k pokání a k novému životu!“"},{"book":"Skutky","chapter":"11","verse":"19","text":"Ti věřící, kteří po Štěpánově smrti při pronásledování uprchli z Jeruzaléma, se dostali až do Fénicie, na Kypr a do města Antiochie v Sýrii. Radostné zvěsti o spáse hlásali jenom židům."},{"book":"Skutky","chapter":"11","verse":"20","text":"Někteří však, rodáci z Kypru a Kyrenaiky, začali v Antiochii mluvit o Ježíši Kristu také pohanům."},{"book":"Skutky","chapter":"11","verse":"21","text":"Pán stál při nich a velký počet lidí uvěřil a obrátil se ke Kristu."},{"book":"Skutky","chapter":"11","verse":"22","text":"Když se o tom doslechli v jeruzalémském sboru, vyslali do Antiochie Barnabáše."},{"book":"Skutky","chapter":"11","verse":"23","text":"Ten tam uviděl, jak mocně zapůsobila Boží milost. Měl z toho velkou radost a všechny povzbuzoval, aby věrně vytrvali při svém rozhodnutí pro Pána."},{"book":"Skutky","chapter":"11","verse":"24","text":"Barnabáš byl muž na svém místě, plný Ducha svatého a víry."},{"book":"Skutky","chapter":"11","verse":"25","text":"Barnabáš se odtud vypravil do Tarsu, vyhledal Saula a přivedl ho s sebou do Antiochie."},{"book":"Skutky","chapter":"11","verse":"26","text":"Tam zůstali po celý rok, a když kázali o Kristu, připojilo se ke skupině tamějších věřících překvapivé množství lidí. V Antiochii se poprvé začalo říkat Kristovým následovníkům kristovci – křesťané."},{"book":"Skutky","chapter":"11","verse":"27","text":"Do antiochijského sboru přišli také z Jeruzaléma někteří věřící, kteří měli dar prorockého vidění."},{"book":"Skutky","chapter":"11","verse":"28","text":"Jednomu z nich, Agabovi, ukázal Bůh, že v celé říši bude velký hlad. To se skutečně vyplnilo za vlády císaře Klaudia."},{"book":"Skutky","chapter":"11","verse":"29","text":"Křesťané v Antiochii se tedy rozhodli přispět každý podle svých možností a podpořit věřící v Judsku, kde bylo mnoho chudých."},{"book":"Skutky","chapter":"11","verse":"30","text":"Sbírku poslali představeným církve v Jeruzalémě po Barnabášovi a Saulovi."}]}