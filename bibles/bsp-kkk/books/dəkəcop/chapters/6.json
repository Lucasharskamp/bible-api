{"data":[{"book":"Dəkəcop","chapter":"6","verse":"1","text":"Ntɛ afum ŋancop kəla antɔf kəroŋ mɔ, k'aŋkoməs ayecəra."},{"book":"Dəkəcop","chapter":"6","verse":"2","text":"Kɔ mɛlɛkɛ ŋanəŋk a ayecəra aka afum ŋantesɛ. Kɔ ŋayɛk-yɛk aran aŋan ayecəra akakɔ dacɔ."},{"book":"Dəkəcop","chapter":"6","verse":"3","text":"Kɔ MARIKI oloku: «Ifaŋ fɛ kəsak afum ŋayinɛ kifir kəyinɛ doru nkɛ inasɔŋ ŋa mɔ, bawo fum sɛm dəm yɔ. Kəyi kɔn doru kəfɔde kəccepər sɔ meren 120.»"},{"book":"Dəkəcop","chapter":"6","verse":"4","text":"Tɛm tatɔkɔ tɔ afum aŋeci ŋanayi doru, ntɛ mɛlɛkɛ 6.4 «awut a canu», «afum apɔŋ», kɔ pəyɔnɛ fɛ ti-ɛ, «afum aŋɛ ŋanayɔ mewe mɔpɔŋ mɔ.»  ŋantɛfərnɛ ayecəra aka afum, akɔ ŋasɔŋ ŋa awut mɔ. Awut akakɔ ŋanayɔnɛ abɛ akur a tɛm tatɔkɔ."},{"book":"Dəkəcop","chapter":"6","verse":"5","text":"Kɔ MARIKI ɛnəŋk deyeŋki bəkəc da afum dɛla doru, dɔsɔk o dɔsɔk mɛcɛm-cɛmnɛ mɛlɛc gbəcərəm mɔ afum ŋayinɛ."},{"book":"Dəkəcop","chapter":"6","verse":"6","text":"Kɔ MARIKI ɛŋaŋnɛ tɛlər kəsɛl kɔn fum, k'abəkəc ŋɛŋkafəlɛ kɔ."},{"book":"Dəkəcop","chapter":"6","verse":"7","text":"Kɔ MARIKI oloku: «Kənim k'inder afum aŋɛ inasɛl mɔ, kəyɛfɛ afum, kəbəp sɛm, kəkɔ ka yeliŋɛ-liŋɛ haŋ bɛmp ya darenc, bawo iŋaŋnɛ tɛlər kəsɛl kəŋan.»"},{"book":"Dəkəcop","chapter":"6","verse":"8","text":"Mba kɔ Nuha ɔsɔtɔ kəŋanɛnɛ ka MARIKI, bawo Kanu kənanəŋk dolompu dɔn."},{"book":"Dəkəcop","chapter":"6","verse":"9","text":"Tɛcɛpərɛnɛ ta Nuha k'awut-sɔ ɔn tɛntɛ: Nuha, fum wətɔt ɛnayi pəlomp, ŋasol kɔ Kanu."},{"book":"Dəkəcop","chapter":"6","verse":"10","text":"Nuha, awut maas ŋ'ɛnakom: Sem, Ham kɔ Yafɛt."},{"book":"Dəkəcop","chapter":"6","verse":"11","text":"Mba nnɔ fɔr ya Kanu kiriŋ, afum ŋanatesɛ fɛ bəkəc. Mes mɛlɛc gbəcərəm mɛnayi doru."},{"book":"Dəkəcop","chapter":"6","verse":"12","text":"Kanu kənanəŋk a doru dɛsəkpɛ, bawo afum fəp ŋanagbaymɛ-gbaymɛ dɔpɔ dɔtɔt."},{"book":"Dəkəcop","chapter":"6","verse":"13","text":"Ti t'ɛnasɔŋɛ Kanu kəloku Nuha: «Incɛm-cɛmnɛ kəmələk yeŋesəm ya doru fəp, bawo tes taŋan tɔsɔŋɛ kɔ doru dɛla kədəkətɛrɛnɛ, kənim ŋa k'inder doru."},{"book":"Dəkəcop","chapter":"6","verse":"14","text":"Məcaŋɛ abil ŋɔpɔŋ cəbam ca kawe, məwurɛ ŋi sədukulɔ səlarəm, məsop ŋi kɔrtal tedisrɛ kɔ todoru."},{"book":"Dəkəcop","chapter":"6","verse":"15","text":"Ntɛ tɔ məndecaŋ ŋi: Ŋɔbɔl cururu 300 (mɛtər 137), ŋɔwɔkəl cururu 50 (mɛtər 23), ŋotukmɛ cururu 30 (mɛtər 14)."},{"book":"Dəkəcop","chapter":"6","verse":"16","text":"Məgbəpər ŋi tadarenc, məsak kururu katin (mɛtər dacɔ) kəyɛfɛ nde kəroŋ haŋ nde dəkəpom, məwurɛ ŋi kumba kəsək, mədeŋər ŋi dɛk maas."},{"book":"Dəkəcop","chapter":"6","verse":"17","text":"Bawo ina, domun dɛlarəm 6.17 «wəcafən indetorɛ pəkal doru fəp.»  d'indesak ndɛ dendemələk ca fəp mɔ. Mpɛ o mpɛ peŋesəm doru mɔ, pendefi."},{"book":"Dəkəcop","chapter":"6","verse":"18","text":"Kɔ məna, indesek sɔ danapa kɔ məna, məde məbɛrɛ debil kɔ wəran kam, awut am k'aran aŋan!"},{"book":"Dəkəcop","chapter":"6","verse":"19","text":"Məde məbɛrsɛnɛ sɔ ŋi disrɛ sɛm ya doru fəp mɛrəŋ mɛrəŋ, workun kɔ wɛran, ntɛ tɔŋsɔŋɛ nəde nəyi doru kɔ yi mɔ."},{"book":"Dəkəcop","chapter":"6","verse":"20","text":"Sɛm yeŋesəm ya doru fəp, yorkun kɔ yɛran, yɛfɛt kɔ yɔpɔŋ, yede yɔlɔtərn'am ntɛ tɔŋsɔŋɛ yi sɔ yede yeyi doru mɔ."},{"book":"Dəkəcop","chapter":"6","verse":"21","text":"Awa, mətɛn yeri fəp, məmɛŋkərnɛ yi ntɛ tɔŋsɔŋɛ nəde nəcsɔtɔ yedi nəna kɔ yi mɔ.»"},{"book":"Dəkəcop","chapter":"6","verse":"22","text":"Ti tɔ Nuha ɛnayɔ, ɛnayɔ mes fəp mmɛ Kanu kənaloku kɔ mɔ."}]}