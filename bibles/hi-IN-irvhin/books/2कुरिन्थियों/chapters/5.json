{"data":[{"book":"2 कुरिन्थियों","chapter":"5","verse":"1","text":"क्योंकि हम जानते हैं, कि जब हमारा पृथ्वी पर का डेरा सरीखा घर5:1 पृथ्वी पर का डेरा सरीखा घर: ‘पृथ्वी पर का’ इस शब्द का ठीक अर्थ है जो पृथ्वी से सम्बंधित है, यहाँ पर “डेरा” शब्द शरीर को दर्शाता है। गिराया जाएगा तो हमें परमेश्वर की ओर से स्वर्ग पर एक ऐसा भवन मिलेगा, जो हाथों से बना हुआ घर नहीं परन्तु चिरस्थाई है। (इब्रा. 9:11, अय्यू. 4:19)"},{"book":"2 कुरिन्थियों","chapter":"5","verse":"2","text":"इसमें तो हम कराहते, और बड़ी लालसा रखते हैं; कि अपने स्वर्गीय घर को पहन लें।"},{"book":"2 कुरिन्थियों","chapter":"5","verse":"3","text":"कि इसके पहनने से हम नंगे न पाए जाएँ।"},{"book":"2 कुरिन्थियों","chapter":"5","verse":"4","text":"और हम इस डेरे में रहते हुए बोझ से दबे कराहते रहते हैं; क्योंकि हम उतारना नहीं, वरन् और पहनना चाहते हैं, ताकि वह जो मरनहार है जीवन में डूब जाए।"},{"book":"2 कुरिन्थियों","chapter":"5","verse":"5","text":"और जिसने हमें इसी बात के लिये तैयार किया है वह परमेश्वर है, जिसने हमें बयाने में आत्मा भी दिया है।"},{"book":"2 कुरिन्थियों","chapter":"5","verse":"6","text":"इसलिए हम सदा ढाढ़स बाँधे रहते हैं और यह जानते हैं; कि जब तक हम देह में रहते हैं, तब तक प्रभु से अलग हैं।"},{"book":"2 कुरिन्थियों","chapter":"5","verse":"7","text":"क्योंकि हम रूप को देखकर नहीं, पर विश्वास से चलते हैं।"},{"book":"2 कुरिन्थियों","chapter":"5","verse":"8","text":"इसलिए हम ढाढ़स बाँधे रहते हैं, और देह से अलग होकर प्रभु के साथ रहना और भी उत्तम समझते हैं।"},{"book":"2 कुरिन्थियों","chapter":"5","verse":"9","text":"इस कारण हमारे मन की उमंग यह है, कि चाहे साथ रहें, चाहे अलग रहें पर हम उसे भाते रहें।"},{"book":"2 कुरिन्थियों","chapter":"5","verse":"10","text":"क्योंकि अवश्य है, कि हम सब का हाल मसीह के न्याय आसन के सामने खुल जाए, कि हर एक व्यक्ति अपने-अपने भले बुरे कामों का बदला जो उसने देह के द्वारा किए हों, पाए। (इफि. 6:8, मत्ती 16:27, सभो. 12:14)"},{"book":"2 कुरिन्थियों","chapter":"5","verse":"11","text":"इसलिए प्रभु का भय मानकर हम लोगों को समझाते हैं और परमेश्वर पर हमारा हाल प्रगट है; और मेरी आशा यह है, कि तुम्हारे विवेक पर भी प्रगट हुआ होगा।"},{"book":"2 कुरिन्थियों","chapter":"5","verse":"12","text":"हम फिर भी अपनी बड़ाई तुम्हारे सामने नहीं करते वरन् हम अपने विषय में तुम्हें घमण्ड करने का अवसर देते हैं, कि तुम उन्हें उत्तर दे सको, जो मन पर नहीं, वरन् दिखावटी बातों पर घमण्ड करते हैं।"},{"book":"2 कुरिन्थियों","chapter":"5","verse":"13","text":"यदि हम बेसुध हैं, तो परमेश्वर के लिये; और यदि चैतन्य हैं, तो तुम्हारे लिये हैं।"},{"book":"2 कुरिन्थियों","chapter":"5","verse":"14","text":"क्योंकि मसीह का प्रेम हमें विवश कर देता है; इसलिए कि हम यह समझते हैं, कि जब एक सब के लिये मरा तो सब मर गए।"},{"book":"2 कुरिन्थियों","chapter":"5","verse":"15","text":"और वह इस निमित्त सब के लिये मरा, कि जो जीवित हैं, वे आगे को अपने लिये न जीएँ परन्तु उसके लिये जो उनके लिये मरा और फिर जी उठा।"},{"book":"2 कुरिन्थियों","chapter":"5","verse":"16","text":"इस कारण अब से हम किसी को शरीर के अनुसार न समझेंगे, और यदि हमने मसीह को भी शरीर के अनुसार जाना था, तो भी अब से उसको ऐसा नहीं जानेंगे।"},{"book":"2 कुरिन्थियों","chapter":"5","verse":"17","text":"इसलिए यदि कोई मसीह में है तो वह नई सृष्टि है: पुरानी बातें बीत गई हैं; देखो, वे सब नई हो गईं। (यशा. 43:18,19)"},{"book":"2 कुरिन्थियों","chapter":"5","verse":"18","text":"और सब बातें परमेश्वर की ओर से हैं5:18 सब बातें परमेश्वर की ओर से हैं: पौलुस विश्वास करता है कि केवल ये सब बातें परमेश्वर की ओर से तैयार किया गया हैं, परन्तु यह सब बातें उसकी दिशा के तहत किया गया है, और उसके नियंत्रण के अधीन है।, जिसने मसीह के द्वारा अपने साथ हमारा मेल मिलाप कर लिया, और मेल मिलाप की सेवा हमें सौंप दी है।"},{"book":"2 कुरिन्थियों","chapter":"5","verse":"19","text":"अर्थात् परमेश्वर ने मसीह में होकर अपने साथ संसार का मेल मिलाप कर लिया, और उनके अपराधों का दोष उन पर नहीं लगाया और उसने मेल मिलाप का वचन हमें सौंप दिया है।"},{"book":"2 कुरिन्थियों","chapter":"5","verse":"20","text":"इसलिए हम मसीह के राजदूत हैं; मानो परमेश्वर हमारे द्वारा समझाता है: हम मसीह की ओर से निवेदन करते हैं, कि परमेश्वर के साथ मेल मिलाप कर लो। (इफि. 6:10, मला. 2:7)"},{"book":"2 कुरिन्थियों","chapter":"5","verse":"21","text":"जो पाप से अज्ञात था, उसी को उसने हमारे लिये पाप ठहराया, कि हम उसमें होकर परमेश्वर की धार्मिकता बन जाएँ।"}]}