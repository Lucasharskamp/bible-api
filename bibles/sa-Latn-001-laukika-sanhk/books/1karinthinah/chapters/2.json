{"data":[{"book":"1 karinthinaH","chapter":"2","verse":"1","text":"he bhrAtaro yuSmatsamIpe mamAgamanakAle'haM vaktRtAyA vidyAyA vA naipuNyenezvarasya sAkSyaM pracAritavAn tannahi;"},{"book":"1 karinthinaH","chapter":"2","verse":"2","text":"yato yIzukhrISTaM tasya kruze hatatvaJca vinA nAnyat kimapi yuSmanmadhye jJApayituM vihitaM buddhavAn|"},{"book":"1 karinthinaH","chapter":"2","verse":"3","text":"aparaJcAtIva daurbbalyabhItikampayukto yuSmAbhiH sArddhamAsaM|"},{"book":"1 karinthinaH","chapter":"2","verse":"4","text":"aparaM yuSmAkaM vizvAso yat mAnuSikajJAnasya phalaM na bhavet kintvIzvarIyazakteH phalaM bhavet,"},{"book":"1 karinthinaH","chapter":"2","verse":"5","text":"tadarthaM mama vaktRtA madIyapracArazca mAnuSikajJAnasya madhuravAkyasambalitau nAstAM kintvAtmanaH zaktezca pramANayuktAvAstAM|"},{"book":"1 karinthinaH","chapter":"2","verse":"6","text":"vayaM jJAnaM bhASAmahe tacca siddhalokai rjJAnamiva manyate, tadihalokasya jJAnaM nahi, ihalokasya nazvarANAm adhipatInAM vA jJAnaM nahi;"},{"book":"1 karinthinaH","chapter":"2","verse":"7","text":"kintu kAlAvasthAyAH pUrvvasmAd yat jJAnam asmAkaM vibhavArtham IzvareNa nizcitya pracchannaM tannigUDham IzvarIyajJAnaM prabhASAmahe|"},{"book":"1 karinthinaH","chapter":"2","verse":"8","text":"ihalokasyAdhipatInAM kenApi tat jJAnaM na labdhaM, labdhe sati te prabhAvaviziSTaM prabhuM kruze nAhaniSyan|"},{"book":"1 karinthinaH","chapter":"2","verse":"9","text":"tadvallikhitamAste, netreNa kkApi no dRSTaM karNenApi ca na zrutaM| manomadhye tu kasyApi na praviSTaM kadApi yat|Izvare prIyamANAnAM kRte tat tena saJcitaM|"},{"book":"1 karinthinaH","chapter":"2","verse":"10","text":"aparamIzvaraH svAtmanA tadasmAkaM sAkSAt prAkAzayat; yata AtmA sarvvamevAnusandhatte tena cezvarasya marmmatattvamapi budhyate|"},{"book":"1 karinthinaH","chapter":"2","verse":"11","text":"manujasyAntaHsthamAtmAnaM vinA kena manujena tasya manujasya tattvaM budhyate? tadvadIzvarasyAtmAnaM vinA kenApIzvarasya tattvaM na budhyate|"},{"book":"1 karinthinaH","chapter":"2","verse":"12","text":"vayaJcehalokasyAtmAnaM labdhavantastannahi kintvIzvarasyaivAtmAnaM labdhavantaH, tato hetorIzvareNa svaprasAdAd asmabhyaM yad yad dattaM tatsarvvam asmAbhi rjJAtuM zakyate|"},{"book":"1 karinthinaH","chapter":"2","verse":"13","text":"taccAsmAbhi rmAnuSikajJAnasya vAkyAni zikSitvA kathyata iti nahi kintvAtmato vAkyAni zikSitvAtmikai rvAkyairAtmikaM bhAvaM prakAzayadbhiH kathyate|"},{"book":"1 karinthinaH","chapter":"2","verse":"14","text":"prANI manuSya IzvarIyAtmanaH zikSAM na gRhlAti yata AtmikavicAreNa sA vicAryyeti hetoH sa tAM pralApamiva manyate boddhuJca na zaknoti|"},{"book":"1 karinthinaH","chapter":"2","verse":"15","text":"Atmiko mAnavaH sarvvANi vicArayati kintu svayaM kenApi na vicAryyate|"},{"book":"1 karinthinaH","chapter":"2","verse":"16","text":"yata Izvarasya mano jJAtvA tamupadeSTuM kaH zaknoti? kintu khrISTasya mano'smAbhi rlabdhaM|"}]}