{"data":[{"book":"Mathayo","chapter":"17","verse":"1","text":"Bangʼ ndalo auchiel, Yesu nokawo Petro gi Jakobo, kod Johana owadgi Jakobo mi notelonegi ma gidhi ewi got malo kar kendgi."},{"book":"Mathayo","chapter":"17","verse":"2","text":"Kane gin kuno kite nolokore ka gineno. Lela wangʼe norieny ka chiengʼ, kendo lepe nolokore rachar marieny ka ler."},{"book":"Mathayo","chapter":"17","verse":"3","text":"Apoya nono Musa gi Elija nothinyore e nyimgi kanyo kendo ne giwuoyo gi Yesu."},{"book":"Mathayo","chapter":"17","verse":"4","text":"Petro nowachone Yesu niya, “Ruoth, bedowa kae en gima ber. Ka iyiena to abiro gero kiru adek kae; achiel mari, achiel mar Musa to machielo mar Elija.”"},{"book":"Mathayo","chapter":"17","verse":"5","text":"Kane pod owuoyo, boche polo nobiro apoya moumogi, kendo dwol moro noa e boche polo kawacho niya, “Ma en Wuoda mahero kendo en ema chunya mor kode, winjeuru!”"},{"book":"Mathayo","chapter":"17","verse":"6","text":"Kane jopuonjre owinjo wachno, luoro nomakogi mi gipodho piny ka gikulo wiyegi piny."},{"book":"Mathayo","chapter":"17","verse":"7","text":"Yesu nobiro irgi momulogi, kowacho niya, “Auru malo, kendo weuru bedo maluor.”"},{"book":"Mathayo","chapter":"17","verse":"8","text":"Kane gitingʼo wengegi, ne ok gineno ngʼato makmana Yesu kende."},{"book":"Mathayo","chapter":"17","verse":"9","text":"Kane oyudo gilor gia ewi got, Yesu nowuoyo negi kowacho niya, “Kik uwach ne ngʼato angʼata gima useneno, nyaka chop kinde ma Wuod Dhano nochier koa kuom joma otho.”"},{"book":"Mathayo","chapter":"17","verse":"10","text":"Jopuonjre nopenje niya, “Kare angʼo momiyo jopuonj chik wacho ni Elija nyaka bi mokwongo?”"},{"book":"Mathayo","chapter":"17","verse":"11","text":"Yesu nodwokogi niya, “Kuom adiera, Elija nyaka bi mondo oket gik moko duto kare."},{"book":"Mathayo","chapter":"17","verse":"12","text":"To awachonu ni Elija koro osebiro, to kata kamano ne ok giyange, kendo gisetimone gimoro amora mane gihero. Wuod Dhano bende ibiro sandi e lwetgi e yo machalre.”"},{"book":"Mathayo","chapter":"17","verse":"13","text":"Eka jopuonjre noyango ni nowuoyo kodgi kuom Johana ja-Batiso."},{"book":"Mathayo","chapter":"17","verse":"14","text":"Kane gidwogo ir oganda, ngʼat moro nobiro ir Yesu mogoyo chonge piny e nyime."},{"book":"Mathayo","chapter":"17","verse":"15","text":"Nowachone niya, “Ruoth, yie ikech wuoda, nikech en-gi tuo mar ndulme kendo osandore malit. Kinde duto opodho piny e mach kata e pi."},{"book":"Mathayo","chapter":"17","verse":"16","text":"Ne akele ne jopuonjreni mondo gichange, to ne otamogi.”"},{"book":"Mathayo","chapter":"17","verse":"17","text":"Yesu nodwokogi kawacho niya, “Yaye tiengʼ maonge gi yie kendo mokethoreni, anabed kodu nyaka karangʼo? Abiro chandora kodu nyaka karangʼo? Kel ane wuowino ka.”"},{"book":"Mathayo","chapter":"17","verse":"18","text":"Yesu nochiko jachiendno, mi nowuok oa kuom wuowino, kendo nochango kochakore sano."},{"book":"Mathayo","chapter":"17","verse":"19","text":"Eka jopuonjre nobiro ir Yesu lingʼ-lingʼ mi openje niya, “Angʼo momiyo wan ne ok wanyal golo jachiendno?”"},{"book":"Mathayo","chapter":"17","verse":"20","text":"Nodwoko kowacho niya, “Nikech un gi yie matin nono. Awachonu adier ni ka un gi yie matin marom gi koth karadali to unyalo wacho ne godni ni, ‘Wuogi ia ka idhi kacha,’ kendo dowuogi modhi. Onge gima nyalo tamou. ["},{"book":"Mathayo","chapter":"17","verse":"21","text":"To jachien ma kama ok nyal riembi ka ok ngʼato olamo matek kendo otweyo chiemo.]”17:21 Loko moko machon mag Muma kata joneno moko machon ne ok ondiko Mat 17:21."},{"book":"Mathayo","chapter":"17","verse":"22","text":"Kane gichokore kaachiel Galili, nowachonegi niya, “Wuod Dhano ibiro ndhogi mi keti e lwet ji."},{"book":"Mathayo","chapter":"17","verse":"23","text":"Gibiro nege, to chiengʼ mar adek ibiro chiere mobed mangima kendo.” Kendo jopuonjre nokuyo ahinya."},{"book":"Mathayo","chapter":"17","verse":"24","text":"Bangʼ ka Yesu gi jopuonjrene nochopo Kapernaum, jochok osuru mar dirachma ariyo ariyo nobiro ir Petro mopenjo niya, “Donge Japuonju chulo osuch hekalu?”"},{"book":"Mathayo","chapter":"17","verse":"25","text":"Nodwoke niya, “Ee, ochulo.”"},{"book":"Mathayo","chapter":"17","verse":"26","text":"Petro nodwoko niya, “Kuom jomoko.”"},{"book":"Mathayo","chapter":"17","verse":"27","text":"To mondo kik wachwanygi, dhi e nam mondo ichik olopi; kaw rech mimako mokwongo; yaw dhoge, kendo ibiro yudo pesa moromo shekel achiel. Kawe imiye jogo kaka osucha kod mari.”"}]}