{"data":[{"book":"Matthew","chapter":"11","verse":"1","text":"Jisu'n ama siamruoi soomleini ngai hiwa minchuna ngai apesuo pha, khawa munkha amasuo ah Galilee khuopui ngaikhan kaminchusik li chongkarilsik aleisijei."},{"book":"Matthew","chapter":"11","verse":"2","text":"John Baptist in mikhumna suungnga angme Christa itho ngai jarra ajet pha, Christa diang ama siamruoi ngai lekkhat ama'n aleitir."},{"book":"Matthew","chapter":"11","verse":"3","text":"Jisu diang inmani'n inrakel, “Keini diang narilpiro,” “John in alajuo sik eii itipa kha nang na-ebe, emakli tuka-ang khat kinlangaak sikbe?”"},{"book":"Matthew","chapter":"11","verse":"4","text":"Jisu'n aleimasang, “Kirru halli angme ningmu khat-um ningjet ngaikha John diang rilpiru:"},{"book":"Matthew","chapter":"11","verse":"5","text":"Mitkacho in amu, kekakiak in asithei, tuka-ang chikaom takbangri kana ngai aminthiang, 11:5. minthiang: enru 8:2 kuorkaseet in ajet, akathi kha aminringnook, khat-um Chong Kahoi ngaikha sara ngaidiang aleirilpi. Isa 35:5,6; Isa 61:1"},{"book":"Matthew","chapter":"11","verse":"6","text":"Tuka-ang kei jarra inngamsamna kaneimak mi kha angtuk rawaan kathame!”"},{"book":"Matthew","chapter":"11","verse":"7","text":"John siamruoi ngai'n insisuo phakhan, Jisu'n John jarra mipui ngaidiang aleiril: “Nangni'n neelramma ningsi pha, angme nangni'n enkinte tia ningsi? Leihardoon thikaraang in iseemkun kha be?"},{"book":"Matthew","chapter":"11","verse":"8","text":"Emakli angme enkinte tia ningsi? Puondiar kathatak ah inliang mipa kha be? Khawa ka-ang inliang mi ngai khachu reng koolla in-om!"},{"book":"Matthew","chapter":"11","verse":"9","text":"Kei diang rilru, nangni ang musik tia ningsuok me? Pathian chongkachoi kha be? Oh inthiangtak ah, kei'n nangni diang kati, John kha Pathian chongkachoi inkhat neek ah akalok kha eii."},{"book":"Matthew","chapter":"11","verse":"10","text":"John amatak jarra eii chong inthiang in ileiti kha: Pathian in ati, kei'n kei chongkachoipa nang namatiang nangsik ah lam kamalong kajuotirsik eii. Mal 3:1"},{"book":"Matthew","chapter":"11","verse":"11","text":"Inthiangnga kei'n nangni diang kanarilpi, numeisa ngai'n innei karra John Baptist neek ah kalok tuteii la-injir mak, takkha marwaan rengramma kasiinkhet kha ama neek ah kalok kha eii."},{"book":"Matthew","chapter":"11","verse":"12","text":"John Baptist in achong aril pha makheiya inphut tuun katung marwaan rengram hi poongraalna nuoiya alaom11:12. poongraalna nuoiya; emakli poongraalna khan alaheiwa halli poongraalna kape mi ngai'n khawa kha surnasik inlatho. Luk 16:16"},{"book":"Matthew","chapter":"11","verse":"13","text":"Ajarchu John pha katung Pathian chongkachoi ngaile Moses Dan khan Rengram jarra inleiril;"},{"book":"Matthew","chapter":"11","verse":"14","text":"John hi alakajuo sik Elijah kha eii tia inleiril inmani chong kha ningralaang zoot inchu, Mal 4:5; Matt 17:10-13; Mk 9:11-13"},{"book":"Matthew","chapter":"11","verse":"15","text":"Rangairu, ningkuor indou inchu!”"},{"book":"Matthew","chapter":"11","verse":"16","text":"“Tuun, kei'n hiwa khang hi angleme kaminkhi sik? Inmani ngai khachu naipang phurjuorna munna in-ong ngai khale in-ang. Rupkhat ngaikhan aleiilak ngaidiang inkheek ah inti,"},{"book":"Matthew","chapter":"11","verse":"17","text":"‘Keini'n moiruoi khuong li dar nangni sik ah kinsut, takkha nangni'n laam makchu! keini'n kathi laa kinsak, takkha nangni'n chapmakchu!’"},{"book":"Matthew","chapter":"11","verse":"18","text":"Ajarchu John in bak inleiya aleijuo, halli inmani'n ‘Ama suungnga raikhuo om inti!’"},{"book":"Matthew","chapter":"11","verse":"19","text":"han miring Sapa ajuo ah bu bak halli tui in, han inmani'n inti enro olkalok ju ka-inpa, rampar kakhoom ngaili ‘Manu karoon ngai sap!’ takkha Pathian singna hi ama chuon khan adik tia amalar.”"},{"book":"Matthew","chapter":"11","verse":"20","text":"Jisu'n ama chuon-inlak katam athona khuopuiya kaom mi ngai'n inmanu ah inphut malungthuul nunu, khawa jarra ama'n khawa khuopui ngaikha aleiran."},{"book":"Matthew","chapter":"11","verse":"21","text":"“Hiwahi nangni sik ah angtuk poong kaom sikme, Chorazin! nang sik um angtuk poong kaom sikme, Bethsaida, nang sik um angtuk poong kaomme! chuon inlak nangni chungnga kitho ngaikha Tyre li Sidon chungnga kaleitho inchu, matiang khan khanna kaom mi ngaikhan inmani manu ah inphut malung thuulna kapoong puondiar tho inta khat-um inmani chungnga rahut inlei innootsik ejei! Isa 23:1-18; Ezek 26:1–28:26; Jo 3:4-8; Amo 1:9,10; Zech 9:2-4"},{"book":"Matthew","chapter":"11","verse":"22","text":"Kei'n nangni diang inthiangnga karil khachu Chongtan Nikhuo khan Pathian in nangni neek ah Tyre li Sidon mi ngaidiang minriang kha amalarsik eii!"},{"book":"Matthew","chapter":"11","verse":"23","text":"Khat-um Capernaum nang um marwaan katung natheinuo ah na-indom saang zootbe? Nang chu meikhurra innahiai sik eii! nangni diangnga intho chuon inlak ngaikha Sodom chungnga inleitho inchu, wini katung sodom laleiom sik eii! Isa 14:13-15; Inphut 19:24-28"},{"book":"Matthew","chapter":"11","verse":"24","text":"Takkha kei'n nangni diang kati, khachu Chongtan Nikhuo khan Pathian in nangni diang neek ah Sodom ram sik ah kheella minriang amalarsik eii!” Matt 10:15; Luk 10:12"},{"book":"Matthew","chapter":"11","verse":"25","text":"Khawa phakhan Jisu'n ati, “Pa, marwaan li nuoipil Pumi! kei'n nang kanaminpaak ajarchu nang in angme kasing li kajet ngaidiang nathup kha kasiin naipang ngaidiang namalarjei.”"},{"book":"Matthew","chapter":"11","verse":"26","text":"Oh, Pa, hiwahi nalungdou kha eii."},{"book":"Matthew","chapter":"11","verse":"27","text":"“Kapa'n angrakip kei diang anapesuojei. Pa khan eleiya tu inkhat innum Sapa kha jetmu, khat-um Sapa khan eleiya tu inkhat innum Pa kha jetmu halli Sapa in ikadang ngaikha ama diang amalar.” Jn 3:35; Jn 1:18; 10:15"},{"book":"Matthew","chapter":"11","verse":"28","text":"“Phurrik karoonna kapoong nangni rakip kei diang hongru, halli kei'n nangni soong kanamachum sik eii."},{"book":"Matthew","chapter":"11","verse":"29","text":"Kanamkol lei-inlang roonru, kei diang inphut inchuru, ajarchu keichu kamalung adai khat-um kanunchan inchuol; halli nangni'n ning ratha sik ah soongmachumna muningte. Jer 6:16"},{"book":"Matthew","chapter":"11","verse":"30","text":"Ajarchu kanamkol roon abei khat-um kaphur zaang.”"}]}