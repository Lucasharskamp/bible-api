{"data":[{"book":"१ करिन्थिनः","chapter":"16","verse":"1","text":"पवित्रलोकानां कृते योऽर्थसंग्रहस्तमधि गालातीयदेशस्य समाजा मया यद् आदिष्टास्तद् युष्माभिरपि क्रियतां।"},{"book":"१ करिन्थिनः","chapter":"16","verse":"2","text":"ममागमनकाले यद् अर्थसंग्रहो न भवेत् तन्निमित्तं युष्माकमेकैकेन स्वसम्पदानुसारात् सञ्चयं कृत्वा सप्ताहस्य प्रथमदिवसे स्वसमीपे किञ्चित् निक्षिप्यतां।"},{"book":"१ करिन्थिनः","chapter":"16","verse":"3","text":"ततो ममागमनसमये यूयं यानेव विश्वास्या इति वेदिष्यथ तेभ्योऽहं पत्राणि दत्त्वा युष्माकं तद्दानस्य यिरूशालमं नयनार्थं तान् प्रेषयिष्यामि।"},{"book":"१ करिन्थिनः","chapter":"16","verse":"4","text":"किन्तु यदि तत्र ममापि गमनम् उचितं भवेत् तर्हि ते मया सह यास्यन्ति।"},{"book":"१ करिन्थिनः","chapter":"16","verse":"5","text":"साम्प्रतं माकिदनियादेशमहं पर्य्यटामि तं पर्य्यट्य युष्मत्समीपम् आगमिष्यामि।"},{"book":"१ करिन्थिनः","chapter":"16","verse":"6","text":"अनन्तरं किं जानामि युष्मत्सन्निधिम् अवस्थास्ये शीतकालमपि यापयिष्यामि च पश्चात् मम यत् स्थानं गन्तव्यं तत्रैव युष्माभिरहं प्रेरयितव्यः।"},{"book":"१ करिन्थिनः","chapter":"16","verse":"7","text":"यतोऽहं यात्राकाले क्षणमात्रं युष्मान् द्रष्टुं नेच्छामि किन्तु प्रभु र्यद्यनुजानीयात् तर्हि किञ्चिद् दीर्घकालं युष्मत्समीपे प्रवस्तुम् इच्छामि।"},{"book":"१ करिन्थिनः","chapter":"16","verse":"8","text":"तथापि निस्तारोत्सवात् परं पञ्चाशत्तमदिनं यावद् इफिषपुर्य्यां स्थास्यामि।"},{"book":"१ करिन्थिनः","chapter":"16","verse":"9","text":"यस्माद् अत्र कार्य्यसाधनार्थं ममान्तिके बृहद् द्वारं मुक्तं बहवो विपक्षा अपि विद्यन्ते।"},{"book":"१ करिन्थिनः","chapter":"16","verse":"10","text":"तिमथि र्यदि युष्माकं समीपम् आगच्छेत् तर्हि येन निर्भयं युष्मन्मध्ये वर्त्तेत तत्र युष्माभि र्मनो निधीयतां यस्माद् अहं यादृक् सोऽपि तादृक् प्रभोः कर्म्मणे यतते।"},{"book":"१ करिन्थिनः","chapter":"16","verse":"11","text":"कोऽपि तं प्रत्यनादरं न करोतु किन्तु स ममान्तिकं यद् आगन्तुं शक्नुयात् तदर्थं युष्माभिः सकुशलं प्रेष्यतां। भ्रातृभिः सार्द्धमहं तं प्रतीक्षे।"},{"book":"१ करिन्थिनः","chapter":"16","verse":"12","text":"आपल्लुं भ्रातरमध्यहं निवेदयामि भ्रातृभिः साकं सोऽपि यद् युष्माकं समीपं व्रजेत् तदर्थं मया स पुनः पुनर्याचितः किन्त्विदानीं गमनं सर्व्वथा तस्मै नारोचत, इतःपरं सुसमयं प्राप्य स गमिष्यति।"},{"book":"१ करिन्थिनः","chapter":"16","verse":"13","text":"यूयं जागृत विश्वासे सुस्थिरा भवत पौरुषं प्रकाशयत बलवन्तो भवत।"},{"book":"१ करिन्थिनः","chapter":"16","verse":"14","text":"युष्माभिः सर्व्वाणि कर्म्माणि प्रेम्ना निष्पाद्यन्तां।"},{"book":"१ करिन्थिनः","chapter":"16","verse":"15","text":"हे भ्रातरः, अहं युष्मान् इदम् अभियाचे स्तिफानस्य परिजना आखायादेशस्य प्रथमजातफलस्वरूपाः, पवित्रलोकानां परिचर्य्यायै च त आत्मनो न्यवेदयन् इति युष्माभि र्ज्ञायते।"},{"book":"१ करिन्थिनः","chapter":"16","verse":"16","text":"अतो यूयमपि तादृशलोकानाम् अस्मत्सहायानां श्रमकारिणाञ्च सर्व्वेषां वश्या भवत।"},{"book":"१ करिन्थिनः","chapter":"16","verse":"17","text":"स्तिफानः फर्त्तूनात आखायिकश्च यद् अत्रागमन् तेनाहम् आनन्दामि यतो युष्माभिर्यत् न्यूनितं तत् तैः सम्पूरितं।"},{"book":"१ करिन्थिनः","chapter":"16","verse":"18","text":"तै र्युष्माकं मम च मनांस्याप्यायितानि। तस्मात् तादृशा लोका युष्माभिः सम्मन्तव्याः।"},{"book":"१ करिन्थिनः","chapter":"16","verse":"19","text":"युष्मभ्यम् आशियादेशस्थसमाजानां नमस्कृतिम् आक्किलप्रिस्किल्लयोस्तन्मण्डपस्थसमितेश्च बहुनमस्कृतिं प्रजानीत।"},{"book":"१ करिन्थिनः","chapter":"16","verse":"20","text":"सर्व्वे भ्रातरो युष्मान् नमस्कुर्व्वन्ते। यूयं पवित्रचुम्बनेन मिथो नमत।"},{"book":"१ करिन्थिनः","chapter":"16","verse":"21","text":"पौलोऽहं स्वकरलिखितं नमस्कृतिं युष्मान् वेदये।"},{"book":"१ करिन्थिनः","chapter":"16","verse":"22","text":"यदि कश्चिद् यीशुख्रीष्टे न प्रीयते तर्हि स शापग्रस्तो भवेत् प्रभुरायाति।"},{"book":"१ करिन्थिनः","chapter":"16","verse":"23","text":"अस्माकं प्रभो र्यीशुख्रीष्टस्यानुग्रहो युष्मान् प्रति भूयात्।"},{"book":"१ करिन्थिनः","chapter":"16","verse":"24","text":"ख्रीष्टं यीशुम् आश्रितान् युष्मान् प्रति मम प्रेम तिष्ठतु। इति॥"}]}