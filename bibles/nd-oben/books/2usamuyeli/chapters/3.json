{"data":[{"book":"2 USamuyeli","chapter":"3","verse":"1","text":"Impi phakathi kwendlu kaSawuli lendlu kaDavida yathatha isikhathi eside. UDavida wathuthuka elokhu esiba lamandla, kodwa indlu kaSawuli yaqhubeka ilokhu iphela amandla."},{"book":"2 USamuyeli","chapter":"3","verse":"2","text":"UDavida wazala amadodana la eHebhroni:"},{"book":"2 USamuyeli","chapter":"3","verse":"3","text":"eyesibili kunguKhileyabi indodana ka-Abhigeli umfelokazi kaNabhali waseKhameli;"},{"book":"2 USamuyeli","chapter":"3","verse":"4","text":"eyesine kungu-Adonija indodana kaHagithi;"},{"book":"2 USamuyeli","chapter":"3","verse":"5","text":"eyesithupha kungu-Ithireyamu indodana yomkaDavida u-Egila."},{"book":"2 USamuyeli","chapter":"3","verse":"6","text":"Ngesikhathi sempi phakathi kwendlu kaSawuli lendlu kaDavida, u-Abhineri wayeqinisa isikhundla sakhe endlini kaSawuli."},{"book":"2 USamuyeli","chapter":"3","verse":"7","text":"Kunjalo-nje uSawuli wayekade elomfazi weceleni owayethiwa nguRizipha indodakazi ka-Ayiya. U-Ishi-Bhoshethi wasesithi ku-Abhineri, “Kungani wembathe lomkababa owangaphandle na?”"},{"book":"2 USamuyeli","chapter":"3","verse":"8","text":"U-Abhineri wazonda kakhulu ngenxa yalokho okwatshiwo ngu-Ishi-Bhoshethi, wasephendula esithi, “Kanti ngilikhanda lenja eceleni lakoJuda na? Lanamuhla ngithembekile endlini kayihlo uSawuli lasemulini yakhe lakubangane bakhe. Angikunikelanga kuDavida. Kodwa khathesi usungethesa icala ngowesifazane lo!"},{"book":"2 USamuyeli","chapter":"3","verse":"9","text":"UNkulunkulu kamjezise u-Abhineri ngokunzima kakhulu, nxa uDavida ngingamenzeli lokho uThixo amthembisa khona ngesifungo"},{"book":"2 USamuyeli","chapter":"3","verse":"10","text":"ngisuse umbuso endlini kaSawuli ngimise isihlalo sobukhosi sikaDavida ko-Israyeli lakoJuda kusukela koDani kusiyafika eBherishebha.”"},{"book":"2 USamuyeli","chapter":"3","verse":"11","text":"U-Ishi-Bhoshethi kasatshongo elinye ilizwi ku-Abhineri, ngoba wayemesaba."},{"book":"2 USamuyeli","chapter":"3","verse":"12","text":"Emva kwalokho u-Abhineri wathuma izithunywa zimele yena ukuba ziyekuthi kuDavida, “Kanti ilizwe ngelikabani na? Yenza isivumelwano lami, mina ngizakusiza ekuletheni u-Israyeli wonke kuwe.”"},{"book":"2 USamuyeli","chapter":"3","verse":"13","text":"UDavida wathi, “Kulungile, ngizakwenza isivumelwano lawe. Kodwa ngifuna into eyodwa kuwe: Ungezi kimi ngaphandle kokuba uze loMikhali indodakazi kaSawuli lapho usizangibona.”"},{"book":"2 USamuyeli","chapter":"3","verse":"14","text":"UDavida wasethuma izithunywa ku-Ishi-Bhoshethi indodana kaSawuli ebamba ngamandla esithi, “Ngipha umkami uMikhali, engazendisela yena kimi ngentengo yamajwabu emiphambili yamaFilistiya alikhulu.”"},{"book":"2 USamuyeli","chapter":"3","verse":"15","text":"Ngakho u-Ishi-Bhoshethi wakhupha imilayo uMikhali wahlubulwa kumkakhe uPhalithiyeli indodana kaLayishi."},{"book":"2 USamuyeli","chapter":"3","verse":"16","text":"Kodwa umkakhe wahamba laye ekhala ngemva kwakhe indlela yonke kusiya eBhahurimi. U-Abhineri wasesithi kuye, “Buyela ekhaya!” Ngakho wabuyela."},{"book":"2 USamuyeli","chapter":"3","verse":"17","text":"U-Abhineri wakhuluma labadala bako-Israyeli wathi, “Sekulesikhathi esithile lifuna ukwenza uDavida abe yinkosi yenu."},{"book":"2 USamuyeli","chapter":"3","verse":"18","text":"Khathesi-ke kwenzeni! Ngoba uThixo wathembisa uDavida wathi, ‘Ngenceku yami uDavida ngizahlenga abantu bami u-Israyeli esandleni samaFilistiya lasesandleni sezitha zabo zonke.’ ”"},{"book":"2 USamuyeli","chapter":"3","verse":"19","text":"U-Abhineri wakhuluma njalo labakoBhenjamini yena ngokwakhe. Emva kwalokho waya eHebhroni ukuyatshela uDavida konke u-Israyeli kanye lendlu yonke kaBhenjamini ababefuna ukukwenza."},{"book":"2 USamuyeli","chapter":"3","verse":"20","text":"Kwathi u-Abhineri, owayelabantu abangamatshumi amabili, efika kuDavida eHebhroni, uDavida wamenzela idili kanye labantu bakhe."},{"book":"2 USamuyeli","chapter":"3","verse":"21","text":"U-Abhineri wasesithi, “Yekela ngihle ngihambe ngiyebuthanisela inkosi, inkosi yami, u-Israyeli wonke, ukuze benze isivumelwano lawe, lokuthi ungabusa konke okufiswa yinhliziyo yakho.” Ngakho uDavida wathi u-Abhineri kahambe, wahamba ngokuthula."},{"book":"2 USamuyeli","chapter":"3","verse":"22","text":"Khonokho nje abantu bakaDavida loJowabi babuya bevelahlasela njalo beze lempango enengi kakhulu. Kodwa u-Abhineri wayesesukile kuDavida eHebhroni, ngoba uDavida wayethe kahambe, njalo wayehambe ngokuthula."},{"book":"2 USamuyeli","chapter":"3","verse":"23","text":"Kwathi uJowabi lamabutho wonke ayelaye befika, watshelwa ukuthi u-Abhineri indodana kaNeri wayeze enkosini lokuthi inkosi yayithe kahambe njalo ahambe ngokuthula."},{"book":"2 USamuyeli","chapter":"3","verse":"24","text":"Ngakho uJowabi waya enkosini wathi, “Kuyini okwenzileyo? Khangela, u-Abhineri ufikile kuwe. Kungani umyekele wahamba? Khathesi usehambile!"},{"book":"2 USamuyeli","chapter":"3","verse":"25","text":"Uyamazi u-Abhineri indodana kaNeri; ulande ukuzakukhohlisa lokubona ukuhambahamba kwakho kanye lokwazi konke okwenzayo.”"},{"book":"2 USamuyeli","chapter":"3","verse":"26","text":"UJowabi wasuka kuDavida wasethuma izithunywa ukuba zilandele u-Abhineri, njalo zayabuya laye zivela emthonjeni waseSira. Kodwa uDavida kakwazanga lokho."},{"book":"2 USamuyeli","chapter":"3","verse":"27","text":"Khathesi-ke Abhineri, esebuyele eHebhroni, uJowabi wamusa eceleni esangweni, kungani uzakhuluma laye ngasese. Khonapho-ke ukuba aphindisele igazi lomfowabo u-Asaheli, uJowabi wamgwaza esiswini, wafa."},{"book":"2 USamuyeli","chapter":"3","verse":"28","text":"Muva, uDavida esekuzwile lokhu, wathi, “Mina lombuso wami kasilacala lanini phambi kukaThixo mayelana legazi lika-Abhineri indodana kaNeri."},{"book":"2 USamuyeli","chapter":"3","verse":"29","text":"Sengathi igazi lakhe lingehlela phezu kwekhanda likaJowabi laphezu kwendlu yonke kayise. Sengathi endlini kaJowabi akungasweleki lanininini omunye olenxeba elibhibhidlayo loba ubulephero, loba edondolozela ngodondolo kumbe obulawa ngenkemba loba oswela ukudla.”"},{"book":"2 USamuyeli","chapter":"3","verse":"30","text":"(UJowabi lomfowabo u-Abhishayi bambulala u-Abhineri ngoba wayebulele umfowabo u-Asaheli empini eGibhiyoni.)"},{"book":"2 USamuyeli","chapter":"3","verse":"31","text":"UDavida wasesithi kuJowabi lakubo bonke abantu ababelaye, “Dabulani izigqoko zenu ligqoke amasaka lihambe ngokulila phambi kuka-Abhineri.” Inkosi uDavida yena ngokwakhe wahamba ngemva kwethala lesidumbu."},{"book":"2 USamuyeli","chapter":"3","verse":"32","text":"U-Abhineri bamgcwaba eHebhroni, njalo inkosi yakhala yaphumisela ethuneni lika-Abhineri. Abantu bonke labo bakhala."},{"book":"2 USamuyeli","chapter":"3","verse":"33","text":"Inkosi yahlabelela u-Abhineri isililo lesi:"},{"book":"2 USamuyeli","chapter":"3","verse":"34","text":"Izandla zakho kade zingabotshwanga,"},{"book":"2 USamuyeli","chapter":"3","verse":"35","text":"Emva kwalokho bonke beza bancenga uDavida ukuba adle okunye nje kusesemini; kodwa uDavida wafunga esithi, “UNkulunkulu kangijezise, kube nzima kakhulu, nxa nginambitha isinkwa loba olunye ulutho ilanga lingakatshoni!”"},{"book":"2 USamuyeli","chapter":"3","verse":"36","text":"Abantu bonke bakunanzelela njalo bathaba; impela konke okwenziwa yinkosi kwabathokozisa."},{"book":"2 USamuyeli","chapter":"3","verse":"37","text":"Ngakho ngalelolanga abantu bonke lo-Israyeli wonke bakwazi ukuthi inkosi yayingelasandla ekubulaweni kuka-Abhineri indodana kaNeri."},{"book":"2 USamuyeli","chapter":"3","verse":"38","text":"Inkosi yasisithi ebantwini bayo, “Kaliboni yini ukuthi inkosana lomuntu odumileyo ifile ko-Israyeli lamhla na?"},{"book":"2 USamuyeli","chapter":"3","verse":"39","text":"Njalo lamhla, lanxa ngiyinkosi egcotshiweyo, ngibuthakathaka, njalo amadodana kaZeruya la alamandla kakhulu kulami. Sengathi uThixo angaphindisela umenzi wokubi mayelana lezenzo zakhe ezimbi!”"}]}