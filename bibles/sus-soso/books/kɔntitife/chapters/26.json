{"data":[{"book":"Kɔnti tife","chapter":"26","verse":"1","text":"Na gbaloe to dangi, Alatala naxa a fala Munsa nun Haruna sɛrɛxɛdubɛ xa di xɛmɛ Eleyasari bɛ,"},{"book":"Kɔnti tife","chapter":"26","verse":"2","text":"«Wo xa Isirayila ɲama birin xili sɛbɛ, keli a ɲɛ mɔxɔɲɛn ma han na xanbi, a denbaya ki ma, naxan birin nɔma sɔɔriɲa rabade.»"},{"book":"Kɔnti tife","chapter":"26","verse":"3","text":"Munsa nun Eleyasari sɛrɛxɛdubɛ naxa a fala Isirayilakae bɛ Mowaba bɔxi ma Yurudɛn xure sɛɛti ma Yeriko ya i,"},{"book":"Kɔnti tife","chapter":"26","verse":"4","text":"«Isirayilaka birin xa kɔnti, keli mixi ma naxan bara ɲɛ mɔxɔɲɛn sɔtɔ han na xanbi, alɔ Alatala a yamari Munsa nun Isirayilakae bɛ ki naxɛ.» Isirayila bɔnsɔɛ naxee mini Misira bɔxi ra, nee nan yi ki."},{"book":"Kɔnti tife","chapter":"26","verse":"5","text":"A fɔlɔ Isirayila xa di singe Ruben nan ma, a xa die nan yi ki: Xanɔki, Palu,"},{"book":"Kɔnti tife","chapter":"26","verse":"6","text":"Xesiron, Karimi, nun e xabilɛe."},{"book":"Kɔnti tife","chapter":"26","verse":"7","text":"Ruben bɔnsɔɛ xabilɛe nan na ki. Nee xasabi lan mixi wulu tongo naani nun saxan kɛmɛ solofere tongo saxan nan ma."},{"book":"Kɔnti tife","chapter":"26","verse":"8","text":"Palu xa di xɛmɛ Eliyabi"},{"book":"Kɔnti tife","chapter":"26","verse":"9","text":"nan nu na Nemuweli, Datan, nun Abirami baba ra, naxee keli Munsa nun Haruna xili ma Isirayila kuntigie ya ma. E nun Kora nun a fɔxirabirɛe to keli Alatala xili ma,"},{"book":"Kɔnti tife","chapter":"26","verse":"10","text":"bɔxi rabi nɛ, a fa e birin gerun. Na lɔxɔɛ Alatala mixi kɛmɛ firin mixi tongo suuli gan nɛ tɛ ra, e xa findi misaali ra ɲama bɛ."},{"book":"Kɔnti tife","chapter":"26","verse":"11","text":"Kɔnɔ Kora xa die tan mu faxa na fe kui."},{"book":"Kɔnti tife","chapter":"26","verse":"12","text":"Simeyɔn xa die nan yi ki e xabilɛ ki ma: Nemuweli, Yamin, Yakimi,"},{"book":"Kɔnti tife","chapter":"26","verse":"13","text":"Sera, Sawulu, a nun e xabilɛe."},{"book":"Kɔnti tife","chapter":"26","verse":"14","text":"Simeyɔn bɔnsɔɛ xabilɛe nan na ki. Nee xasabi lan mixi wulu mɔxɔɲɛn nun firin, mixi kɛmɛ firin nan ma."},{"book":"Kɔnti tife","chapter":"26","verse":"15","text":"Gadi xa die nan yi ki e xabilɛ ki ma: Sefon, Xagi, Suni,"},{"book":"Kɔnti tife","chapter":"26","verse":"16","text":"Oseni, Eri,"},{"book":"Kɔnti tife","chapter":"26","verse":"17","text":"Arodi, Areli, nun e xabilɛe."},{"book":"Kɔnti tife","chapter":"26","verse":"18","text":"Gadi bɔnsɔɛ xabilɛe nan na ki. E xasabi lan mixi wulu tongo naani, mixi kɛmɛ suuli nan ma."},{"book":"Kɔnti tife","chapter":"26","verse":"19","text":"Yuda xa die nan yi ki: Eru nun Onan. Kɔnɔ e tan faxa Kanaan bɔxi nan ma."},{"book":"Kɔnti tife","chapter":"26","verse":"20","text":"Yuda xa die nan yi ki e xabilɛ ki ma: Selaha, Peresi, Sera, nun e xabilɛe."},{"book":"Kɔnti tife","chapter":"26","verse":"21","text":"Peresi xa die nan yi ki: Xesiron, Xamuli, nun e xabilɛe."},{"book":"Kɔnti tife","chapter":"26","verse":"22","text":"Yuda bɔnsɔɛ xabilɛe nan na ki. E xasabi lan mixi wulu tongo solofere nun senni, mixi kɛmɛ suuli nan ma."},{"book":"Kɔnti tife","chapter":"26","verse":"23","text":"Isakari xa die nan yi ki e xabilɛ ki ma: Tola, Puwa,"},{"book":"Kɔnti tife","chapter":"26","verse":"24","text":"Yasubu, Simiron, nun e xabilɛe."},{"book":"Kɔnti tife","chapter":"26","verse":"25","text":"Isakari bɔnsɔɛe nan na ki e xabilɛ ki ma. E xasabi lan mixi wulu tongo senni nun naani, mixi kɛmɛ saxan nan ma."},{"book":"Kɔnti tife","chapter":"26","verse":"26","text":"Sabulon xa die nan yi ki e xabilɛ ki ma: Seredi, Elon, Yaxaleeli, nun e xabilɛe."},{"book":"Kɔnti tife","chapter":"26","verse":"27","text":"Sabulon bɔnsɔɛ xabilɛe nan na ki. E xasabi lan mixi wulu tongo senni, mixi kɛmɛ suuli nan ma."},{"book":"Kɔnti tife","chapter":"26","verse":"28","text":"Yusufu xa die nan yi ki e xabilɛ ki ma: Manasi nun Efirami."},{"book":"Kɔnti tife","chapter":"26","verse":"29","text":"Manasi xa die nan yi ki: Makiri nun a xabilɛe. Makiri nan Galadi nun a xabilɛe sɔtɔ."},{"book":"Kɔnti tife","chapter":"26","verse":"30","text":"Galadi xa die nan yi ki e xabilɛ ki ma: Yeseri, Xeleki,"},{"book":"Kɔnti tife","chapter":"26","verse":"31","text":"Asirɛli, Sikemi,"},{"book":"Kɔnti tife","chapter":"26","verse":"32","text":"Sɛmida, Xeferi, nun e xabilɛe."},{"book":"Kɔnti tife","chapter":"26","verse":"33","text":"Xeferi xa di xɛmɛ Selofexadi tan di ginɛe nan tun sɔtɔ. Nee xilie nan yi ki: Maxala, Nowa, Xogala, Milika nun Tirisa."},{"book":"Kɔnti tife","chapter":"26","verse":"34","text":"Manasi bɔnsɔɛ xabilɛe nan na ki. E xasabi lan mixi wulu tongo suuli nun firin, mixi kɛmɛ solofere nan ma."},{"book":"Kɔnti tife","chapter":"26","verse":"35","text":"Efirami xa die nan yi ki e xabilɛ ki ma: Sutela, Bekeri, Taxani, nun e xabilɛe."},{"book":"Kɔnti tife","chapter":"26","verse":"36","text":"Sutela xa di nan yi ki: Eran nun a xabilɛe."},{"book":"Kɔnti tife","chapter":"26","verse":"37","text":"Efirami xa die nan na ki. E xasabi lan mixi wulu tongo saxan nun firin, mixi kɛmɛ suuli nan ma. Yusufu xa mamadie nan na ki e xabilɛ ki ma."},{"book":"Kɔnti tife","chapter":"26","verse":"38","text":"Bunyamin xa die nan yi ki e xabilɛ ki ma: Bela, Asibeli, Axirama,"},{"book":"Kɔnti tife","chapter":"26","verse":"39","text":"Sufami, Xufami, nun e xabilɛe."},{"book":"Kɔnti tife","chapter":"26","verse":"40","text":"Bela xa die naxa findi Arade, Naaman, nun e xabilɛe ra."},{"book":"Kɔnti tife","chapter":"26","verse":"41","text":"Bunyamin xa die nan na ki e xabilɛ ki ma. E xasabi naxa lan mixi wulu tongo naani nun mixi suuli kɛmɛ senni ma."},{"book":"Kɔnti tife","chapter":"26","verse":"42","text":"Dana xa die nan yi ki e xabilɛ ki ma. Suxami nun a xabilɛe. Dana bɔnsɔɛ nan na ki e xabilɛ ki ma."},{"book":"Kɔnti tife","chapter":"26","verse":"43","text":"E xasabi naxa lan mixi wulu tongo senni nun naani, mixi kɛmɛ naani ma."},{"book":"Kɔnti tife","chapter":"26","verse":"44","text":"Aseri xa die nan yi ki e xabilɛ ki ma: Yimena, Yisiwi, Beriya, nun e xabilɛe."},{"book":"Kɔnti tife","chapter":"26","verse":"45","text":"Beriya xa die nan yi ki: Xeberi, Malakiyeli, nun e xabilɛe."},{"book":"Kɔnti tife","chapter":"26","verse":"46","text":"Aseri xa di ginɛ nu xili nɛ Sera."},{"book":"Kɔnti tife","chapter":"26","verse":"47","text":"Aserikae nan na ki e xabilɛ ki ma. E xasabi lan mixi wulu tongo suuli nun saxan, mixi kɛmɛ naani nan ma."},{"book":"Kɔnti tife","chapter":"26","verse":"48","text":"Nafatali xa die nan yi ki e xabilɛ ki ma: Yaxaseeli, Guni,"},{"book":"Kɔnti tife","chapter":"26","verse":"49","text":"Yeseri, Silemi, nun e xabilɛe."},{"book":"Kɔnti tife","chapter":"26","verse":"50","text":"Nafatali bɔnsɔɛe nan na ki e xabilɛ ki ma. E xasabi lan mixi wulu tongo naani nun suuli, mixi kɛmɛ naani nan ma."},{"book":"Kɔnti tife","chapter":"26","verse":"51","text":"Isirayilaka kɔnti lanxi mixi wulu kɛmɛ senni nun keren, mixi kɛmɛ solofere tongo saxan nan ma."},{"book":"Kɔnti tife","chapter":"26","verse":"52","text":"Alatala naxa a masen Munsa bɛ,"},{"book":"Kɔnti tife","chapter":"26","verse":"53","text":"«Kanaan bɔxi itaxunma na mixie nan ma e bɔnsɔɛ xasabi ma, a findi e kɛ ra."},{"book":"Kɔnti tife","chapter":"26","verse":"54","text":"Bɔnsɔɛ birin kɛ sɔtɔma a xa mixie xasabi bɛrɛ nan na. Bɔnsɔɛ naxee xa mixie gbo, i nee gbe ragbo dangi booree ra, naxee xa mixi xurun."},{"book":"Kɔnti tife","chapter":"26","verse":"55","text":"N tan nan a ragirima bɔnsɔɛ birin lan a xa kɛ naxan sɔtɔ e bɔnsɔɛ xasabi ma."},{"book":"Kɔnti tife","chapter":"26","verse":"56","text":"Bɔxi itaxunyi findima Ala xa maragiri nan na, bɔnsɔɛ xungbee nun bɔnsɔɛ xurie tagi.»"},{"book":"Kɔnti tife","chapter":"26","verse":"57","text":"Lewi bɔnsɔɛ nan yi ki naxee kɔnti e xabilɛ ki ma: Gerison, Kehati, Merari, nun e xabilɛe."},{"book":"Kɔnti tife","chapter":"26","verse":"58","text":"Lewi bɔnsɔɛ xabilɛe nan yi ki: Libini, Xebiron, Maxali, Musi, nun Kora. Kehati nu bara Amarama sɔtɔ."},{"book":"Kɔnti tife","chapter":"26","verse":"59","text":"Amarama xa ginɛ nu xili nɛ Yebedi, Lewi xa di ginɛ, naxan bari Misira. A naxa Haruna, Munsa, nun e maaginɛ Mariyama bari Amarama bɛ."},{"book":"Kɔnti tife","chapter":"26","verse":"60","text":"Haruna nu bara Nadabo, Abihu, Eleyasari, nun Itamari sɔtɔ di ra."},{"book":"Kɔnti tife","chapter":"26","verse":"61","text":"Nadabo nun Abihu faxa nɛ, e to sɛrɛxɛ gan tɛ ra naxan mu daxa."},{"book":"Kɔnti tife","chapter":"26","verse":"62","text":"Di xɛmɛ naxan kɔnti Lewi bɔnsɔɛ ya ma, keli a kike keren ma han na xanbi, a xasabi lan mixi wulu mɔxɔɲɛn nun saxan nan ma. E xa kɔnti nu na a xati ma, barima e mu bɔxi sɔtɔ kɛ ra Isirayilakae ya ma."},{"book":"Kɔnti tife","chapter":"26","verse":"63","text":"Munsa nun Eleyasari sɛrɛxɛdubɛ na mixie nan kɔnti Mowaba bɔxi ma Yurudɛn xure sɛɛti ma Yeriko taa ya i,"},{"book":"Kɔnti tife","chapter":"26","verse":"64","text":"kɔnɔ Munsa nun Haruna sɛrɛxɛdubɛ mixi naxee kɔnti Turusinina gbengberenyi ma, na keren mu nu na Isirayilakae ya ma sɔnɔn."},{"book":"Kɔnti tife","chapter":"26","verse":"65","text":"Alatala a fala nɛ, a nee birin faxama nɛ gbengberenyi ma. Na kui, e sese mu lu duniɲa, fo Yefune xa di xɛmɛ Kalebi, nun Nunu xa di xɛmɛ Yosuwe."}]}