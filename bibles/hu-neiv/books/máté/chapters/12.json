{"data":[{"book":"Máté","chapter":"12","verse":"1","text":"Abban az időben Jézus a vetéseken át haladt szombatnapon, tanítványai pedig megéheztek, és elkezdték a kalászokat tépni és enni."},{"book":"Máté","chapter":"12","verse":"2","text":"Látták ezt a farizeusok és ezt mondták neki: „Íme, a tanítványaid azt cselekszik, amit nem szabad szombatnapon cselekedni.“"},{"book":"Máté","chapter":"12","verse":"3","text":"Ő pedig ezt válaszolta nekik: „Nem olvastátok, mit tett Dávid, amikor megéhezett ő, és akik vele voltak?"},{"book":"Máté","chapter":"12","verse":"4","text":"Hogyan ment be az Isten házába, és ette meg a szentelt kenyereket, amelyeket nem volt szabad megenni neki, sem azoknak, akik ővele voltak, csak a papoknak?"},{"book":"Máté","chapter":"12","verse":"5","text":"Vagy nem olvastátok a törvényben, hogy szombatnapon megtörik a papok a szombatot a templomban, és nem vétkeznek?"},{"book":"Máté","chapter":"12","verse":"6","text":"Mondom nektek, hogy még a templomnál is nagyobb van itt."},{"book":"Máté","chapter":"12","verse":"7","text":"Ha pedig tudnátok, mi ez: »Irgalmasságot akarok és nem áldozatot« – nem ítéltétek volna el az ártatlanokat."},{"book":"Máté","chapter":"12","verse":"8","text":"Mert a szombatnak is Ura az Emberfia.“"},{"book":"Máté","chapter":"12","verse":"9","text":"Továbbmenve onnan elment a zsinagógába."},{"book":"Máté","chapter":"12","verse":"10","text":"És íme, ott volt egy elszáradt kezű ember. És megkérdezték őt: „Szabad-e szombatnapon gyógyítani?“ – hogy vádolhassák őt."},{"book":"Máté","chapter":"12","verse":"11","text":"Ő pedig ezt mondta nekik: „Kicsoda közületek az az ember, akinek van egy juha, és ha az szombatnapon a verembe esik, nem ragadja meg, és nem húzza ki?"},{"book":"Máté","chapter":"12","verse":"12","text":"Az ember pedig mennyivel drágább a juhnál? Szabad tehát szombatnapon jót cselekedni.“"},{"book":"Máté","chapter":"12","verse":"13","text":"Ekkor ezt mondta ennek az embernek: „Nyújtsd ki a kezedet.“ Az kinyújtotta, és olyan éppé lett, mint a másik."},{"book":"Máté","chapter":"12","verse":"14","text":"A farizeusok pedig kimentek, tanácsot tartottak ellene, hogyan veszíthetnék el őt."},{"book":"Máté","chapter":"12","verse":"15","text":"Jézus észrevette ezt, és eltávozott onnan. Nagy sokaság követte őt, és ő meggyógyította mindnyájukat."},{"book":"Máté","chapter":"12","verse":"16","text":"Megfenyegette őket, hogy hírét el ne terjesszék;"},{"book":"Máté","chapter":"12","verse":"17","text":"hogy beteljesedjék Ézsaiás próféta mondása, aki így szólt:"},{"book":"Máté","chapter":"12","verse":"18","text":"„Íme, az én szolgám, akit választottam,"},{"book":"Máté","chapter":"12","verse":"19","text":"Nem verseng, és nem kiált,"},{"book":"Máté","chapter":"12","verse":"20","text":"A megrepedezett nádat nem töri el,"},{"book":"Máté","chapter":"12","verse":"21","text":"És az ő nevében reménykednek majd a pogányok.“"},{"book":"Máté","chapter":"12","verse":"22","text":"Akkor egy vak és néma ördöngöst hoztak hozzá, és meggyógyította őt annyira, hogy a vak és néma ember attól fogva beszélt és látott."},{"book":"Máté","chapter":"12","verse":"23","text":"Elálmélkodott az egész sokaság, és ezt mondta: „Vajon nem ő Dávidnak Fia?“"},{"book":"Máté","chapter":"12","verse":"24","text":"A farizeusok hallották ezt, és ezt mondták: „Nem ő űzi ki az ördögöket, hanem Belzebubbal, az ördögök fejedelmének segítségével teszi ezt.“"},{"book":"Máté","chapter":"12","verse":"25","text":"Jézus pedig ismerve gondolataikat ezt mondta: „Minden ország, amely magával meghasonlik, elpusztul, és egy város vagy egy háznép sem maradhat fenn, amely meghasonlik önmagával."},{"book":"Máté","chapter":"12","verse":"26","text":"Ha pedig a Sátán Sátánt űz ki, önmagával hasonlott meg, és akkor hogyan maradhat fenn országa?"},{"book":"Máté","chapter":"12","verse":"27","text":"És ha én Belzebub által űzöm ki az ördögöket, a ti fiaitok ki által űzik ki? Ezért ők maguk lesznek a ti bíráitok."},{"book":"Máté","chapter":"12","verse":"28","text":"Ha pedig én Istennek Lelke által űzöm ki az ördögöket, akkor kétség nélkül elérkezett hozzátok az Isten országa."},{"book":"Máté","chapter":"12","verse":"29","text":"Vagy hogyan mehet be valaki a hatalmasnak házába, és rabolhatja el annak kincseit, hacsak meg nem kötözi előbb a hatalmast, és akkor rabolja ki annak házát?"},{"book":"Máté","chapter":"12","verse":"30","text":"Aki nincs velem, ellenem van, és aki nem gyűjt velem, tékozol."},{"book":"Máté","chapter":"12","verse":"31","text":"Azt mondom ezért nektek: Minden bűn és káromlás megbocsáttatik az embereknek, de a Lélek káromlása nem bocsáttatik meg az embereknek."},{"book":"Máté","chapter":"12","verse":"32","text":"Még aki az Emberfia ellen szól, annak is megbocsáttatik, de aki a Szentlélek ellen szól, annak sem ezen, sem a másvilágon meg nem bocsáttatik."},{"book":"Máté","chapter":"12","verse":"33","text":"Vagy legyetek jó fák, és teremjetek jó gyümölcsöt, vagy legyetek romlott fák, és teremjetek romlott gyümölcsöt, mert gyümölcséről ismerik meg a fát."},{"book":"Máté","chapter":"12","verse":"34","text":"Mérges kígyóknak fajzatai, hogyan szólhattok jókat, holott gonoszak vagytok? Mert a szívnek teljességéből szól a száj."},{"book":"Máté","chapter":"12","verse":"35","text":"A jó ember a szívének jó kincseiből hozza elő a jókat, a gonosz ember a szívének gonosz kincseiből hozza elő a gonoszokat."},{"book":"Máté","chapter":"12","verse":"36","text":"De mondom néktek: minden hivalkodó beszédért, amit beszélnek az emberek, számot adnak majd az ítélet napján."},{"book":"Máté","chapter":"12","verse":"37","text":"Mert a beszédedből ismernek meg igaznak, és a beszédedből ismernek meg hamisnak.“"},{"book":"Máté","chapter":"12","verse":"38","text":"Ekkor feleltek neki némelyek az írástudók és farizeusok közül, és ezt mondták: „Mester, jelt akarunk látni tőled.“"},{"book":"Máté","chapter":"12","verse":"39","text":"Ő pedig ezt felelte nekik: „E gonosz és parázna nemzetség jelt kíván, és nem adatik neki más jel, csak a Jónás prófétának jele."},{"book":"Máté","chapter":"12","verse":"40","text":"Mert amint Jónás három éjjel és három nap volt a cethal gyomrában, úgy az Emberfia is három nap és három éjjel lesz a föld gyomrában."},{"book":"Máté","chapter":"12","verse":"41","text":"Ninive férfiai az ítéletkor együtt támadnak majd fel ezzel a nemzetséggel, és elítélik ezt, mert ők megtértek Jónás prédikálására; És íme, itt nagyobb van, mint Jónás."},{"book":"Máté","chapter":"12","verse":"42","text":"Dél királynője felkel majd az ítéletkor ezzel a nemzetséggel együtt, és elítéli ezt, mert ő eljött a földnek széléről, hogy hallhassa Salamon bölcsességét; És íme, nagyobb van itt Salamonnál."},{"book":"Máté","chapter":"12","verse":"43","text":"Mikor pedig a tisztátalan lélek kimegy az emberből, víz nélküli helyeken jár nyugalmat keresve, és nem talál."},{"book":"Máté","chapter":"12","verse":"44","text":"Akkor ezt mondja: Visszatérek a házamba, ahonnan kijöttem. És odamenve üresen, kisöpörve és fölékesítve találja azt."},{"book":"Máté","chapter":"12","verse":"45","text":"Akkor elmegy, és vesz maga mellé másik hét lelket, gonoszabbakat magánál, és bemenve ott laknak, és ennek az embernek utolsó állapota gonoszabb lesz az elsőnél. Így lesz ezzel a gonosz nemzetséggel is.“"},{"book":"Máté","chapter":"12","verse":"46","text":"Mikor pedig még beszélt a sokaságnak, íme, anyja és testvérei álltak meg odakinn, és beszélni akartak vele."},{"book":"Máté","chapter":"12","verse":"47","text":"Szólt neki valaki: „Íme, anyád és testvéreid odakinn állnak, és beszélni akarnak veled.“"},{"book":"Máté","chapter":"12","verse":"48","text":"Ő pedig így felelt annak, aki szólt: „Ki az én anyám, és kik az én testvéreim?“"},{"book":"Máté","chapter":"12","verse":"49","text":"És kezét kinyújtva tanítványai felé, ezt mondta: „Íme, az én anyám és az én testvéreim!"},{"book":"Máté","chapter":"12","verse":"50","text":"Mert aki cselekszi az én mennyei Atyám akaratát, az nekem fivérem, nővérem és az én anyám.“"}]}