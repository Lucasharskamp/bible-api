{"data":[{"book":"1 Bitrus","chapter":"2","verse":"1","text":"Saboda haka, ku rabu da kowace ƙeta da dukan ruɗu, munafunci, kishi, da kuma kowace irin ɓata suna."},{"book":"1 Bitrus","chapter":"2","verse":"2","text":"Kamar sababbin jarirai, ku yi marmarin madara zalla ta ruhaniya, domin ta wurinta za ku yi girma cikin cetonku,"},{"book":"1 Bitrus","chapter":"2","verse":"3","text":"yanzu da kuka ɗanɗana alherin Ubangiji."},{"book":"1 Bitrus","chapter":"2","verse":"4","text":"Da kuka zo gare shi, rayayyen Dutse, da mutane suka ƙi amma Allah ya zaɓa, kuma mai daraja a gare shi"},{"book":"1 Bitrus","chapter":"2","verse":"5","text":"ku ma, a matsayinku na duwatsu masu rai, ana gina ku ga zama gidan ruhaniya don ku zama tsattsarkar ƙungiyar firistoci, kuna miƙa hadayun ruhaniya, abin karɓa ga Allah ta wurin Yesu Kiristi."},{"book":"1 Bitrus","chapter":"2","verse":"6","text":"Gama a cikin Nassi an ce,"},{"book":"1 Bitrus","chapter":"2","verse":"7","text":"A gare ku da kuka gaskata, wannan dutse mai daraja ne. Amma ga waɗanda ba su gaskata ba,"},{"book":"1 Bitrus","chapter":"2","verse":"8","text":"kuma,"},{"book":"1 Bitrus","chapter":"2","verse":"9","text":"Amma ku zaɓaɓɓu ne, ƙungiyar firistocin babban Sarki, al’umma mai tsarki, jama’a mallakar Allah, domin ku shaida yabon shi wanda ya kira ku daga cikin duhu zuwa haskensa mai banmamaki."},{"book":"1 Bitrus","chapter":"2","verse":"10","text":"Dā ku ba mutane ba ne, amma yanzu ku mutanen Allah ne; Dā ba ku karɓi jinƙai ba, amma yanzu kun karɓi jinƙai."},{"book":"1 Bitrus","chapter":"2","verse":"11","text":"Abokaina ƙaunatattu, ina roƙonku, a matsayin bare da kuma baƙi a duniya, ku rabu da sha’awace-sha’awacen zunubin da suke yaƙi da ranku."},{"book":"1 Bitrus","chapter":"2","verse":"12","text":"Ku yi irin rayuwa mai kyau a cikin masu bautar gumaka, yadda ko da sun zarge ku da yin laifi, za su iya ganin ayyukanku nagari, su ɗaukaka Allah a ranar da zai ziyarce mu."},{"book":"1 Bitrus","chapter":"2","verse":"13","text":"Saboda Ubangiji, ku yi biyayya ga kowace hukumar da aka kafa cikin mutane, ko ga sarki, a matsayi wanda ya fi iko,"},{"book":"1 Bitrus","chapter":"2","verse":"14","text":"ko ga gwamnoni, waɗanda ya aika domin su hukunta masu laifi su kuma yabi masu aikata abin da yake daidai."},{"book":"1 Bitrus","chapter":"2","verse":"15","text":"Gama nufin Allah ne cewa ta wurin yin nagarta za ku toshe jahilcin marasa azanci."},{"book":"1 Bitrus","chapter":"2","verse":"16","text":"Ku yi rayuwa kamar mutanen da aka ’yantar, sai dai kada ku yi amfani da ’yancinku a matsayin hujjar aikata mugunta; ku yi rayuwa kamar bayin Allah."},{"book":"1 Bitrus","chapter":"2","verse":"17","text":"Ku nuna ladabin da ya dace ga kowa. Ku ƙaunaci ’yan’uwantakar masu bi, ku ji tsoron Allah, ku girmama sarki."},{"book":"1 Bitrus","chapter":"2","verse":"18","text":"Bayi, ku yi biyayya ga iyayengijinku da matuƙar ladabi, ba kawai ga waɗanda suke da kirki da masu sauƙinkai ba, amma har ga masu zafin rai ma."},{"book":"1 Bitrus","chapter":"2","verse":"19","text":"Gama abin yabo ne in mutum ya yi haƙuri cikin zafin wahalar rashin adalci saboda yana sane da Allah."},{"book":"1 Bitrus","chapter":"2","verse":"20","text":"Amma ina abin taƙama in kuka sha duka saboda kun yi laifi kuka kuma jimre? Sai dai in kuka sha wahala saboda yin nagari kuka kuma jimre, abin yabo ne a gaban Allah."},{"book":"1 Bitrus","chapter":"2","verse":"21","text":"Ga wannan ne aka kira ku, domin Kiristi ya sha wahala dominku, ya bar muku gurbin da ya kamata ku bi."},{"book":"1 Bitrus","chapter":"2","verse":"22","text":"“Bai taɓa yin laifi ba sam,"},{"book":"1 Bitrus","chapter":"2","verse":"23","text":"Sa’ad da suka zazzage shi, bai rama ba; sa’ad da ya sha wahala, bai yi barazana ba. A maimakon haka, ya miƙa kansa ga wanda yake shari’ar adalci."},{"book":"1 Bitrus","chapter":"2","verse":"24","text":"Shi kansa ya ɗauki zunubanmu a jikinsa a kan itace, domin mu mutu ga zunubai mu kuma rayu ga adalci; ta wurin raunukansa ne kuka sami warkarwa."},{"book":"1 Bitrus","chapter":"2","verse":"25","text":"Gama dā kuna kama da tumakin da suka ɓace, amma yanzu kun dawo ga Makiyayi da kuma Mai lura da rayukanku."}]}