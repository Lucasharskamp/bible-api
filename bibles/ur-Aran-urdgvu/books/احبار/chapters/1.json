{"data":[{"book":"احبار","chapter":"1","verse":"1","text":"رب نے ملاقات کے خیمے میں سے موسیٰ کو بُلا کر کہا"},{"book":"احبار","chapter":"1","verse":"2","text":"کہ اسرائیلیوں کو اطلاع دے،"},{"book":"احبار","chapter":"1","verse":"3","text":"اگر وہ اپنے گائےبَیلوں میں سے بھسم ہونے والی قربانی چڑھانا چاہے تو وہ بےعیب بَیل چن کر اُسے ملاقات کے خیمے کے دروازے پر پیش کرے تاکہ رب اُسے قبول کرے۔"},{"book":"احبار","chapter":"1","verse":"4","text":"قربانی پیش کرنے والا اپنا ہاتھ جانور کے سر پر رکھے تو یہ قربانی مقبول ہو کر اُس کا کفارہ دے گی۔"},{"book":"احبار","chapter":"1","verse":"5","text":"قربانی پیش کرنے والا بَیل کو وہاں رب کے سامنے ذبح کرے۔ پھر ہارون کے بیٹے جو امام ہیں اُس کا خون رب کو پیش کر کے اُسے دروازے پر کی قربان گاہ کے چار پہلوؤں پر چھڑکیں۔"},{"book":"احبار","chapter":"1","verse":"6","text":"اِس کے بعد قربانی پیش کرنے والا کھال اُتار کر جانور کے ٹکڑے ٹکڑے کرے۔"},{"book":"احبار","chapter":"1","verse":"7","text":"امام قربان گاہ پر آگ لگا کر اُس پر ترتیب سے لکڑیاں چنیں۔"},{"book":"احبار","chapter":"1","verse":"8","text":"اُس پر وہ جانور کے ٹکڑے سر اور چربی سمیت رکھیں۔"},{"book":"احبار","chapter":"1","verse":"9","text":"لازم ہے کہ قربانی پیش کرنے والا پہلے جانور کی انتڑیاں اور پنڈلیاں دھوئے، پھر امام پورے جانور کو قربان گاہ پر جلا دے۔ اِس جلنے والی قربانی کی خوشبو رب کو پسند ہے۔"},{"book":"احبار","chapter":"1","verse":"10","text":"اگر بھسم ہونے والی قربانی بھیڑبکریوں میں سے چنی جائے تو وہ بےعیب نر ہو۔"},{"book":"احبار","chapter":"1","verse":"11","text":"پیش کرنے والا اُسے رب کے سامنے قربان گاہ کی شمالی سمت میں ذبح کرے۔ پھر ہارون کے بیٹے جو امام ہیں اُس کا خون قربان گاہ کے چار پہلوؤں پر چھڑکیں۔"},{"book":"احبار","chapter":"1","verse":"12","text":"اِس کے بعد پیش کرنے والا جانور کے ٹکڑے ٹکڑے کرے اور امام یہ ٹکڑے سر اور چربی سمیت قربان گاہ کی جلتی ہوئی لکڑیوں پر ترتیب سے رکھے۔"},{"book":"احبار","chapter":"1","verse":"13","text":"لازم ہے کہ قربانی پیش کرنے والا پہلے جانور کی انتڑیاں اور پنڈلیاں دھوئے، پھر امام پورے جانور کو رب کو پیش کر کے قربان گاہ پر جلا دے۔ اِس جلنے والی قربانی کی خوشبو رب کو پسند ہے۔"},{"book":"احبار","chapter":"1","verse":"14","text":"اگر بھسم ہونے والی قربانی پرندہ ہو تو وہ قمری یا جوان کبوتر ہو۔"},{"book":"احبار","chapter":"1","verse":"15","text":"امام اُسے قربان گاہ کے پاس لے آئے اور اُس کا سر مروڑ کر قربان گاہ پر جلا دے۔ وہ اُس کا خون یوں نکلنے دے کہ وہ قربان گاہ کی ایک طرف سے نیچے ٹپکے۔"},{"book":"احبار","chapter":"1","verse":"16","text":"وہ اُس کا پوٹا اور جو اُس میں ہے دُور کر کے قربان گاہ کی مشرقی سمت میں پھینک دے، وہاں جہاں راکھ پھینکی جاتی ہے۔"},{"book":"احبار","chapter":"1","verse":"17","text":"اُسے پیش کرتے وقت امام اُس کے پَر پکڑ کر پرندے کو پھاڑ ڈالے، لیکن یوں کہ وہ بالکل ٹکڑے ٹکڑے نہ ہو جائے۔ پھر امام اُسے قربان گاہ پر جلتی ہوئی لکڑیوں پر جلا دے۔ اِس جلنے والی قربانی کی خوشبو رب کو پسند ہے۔"}]}