{"data":[{"book":"Ebikolwa byʼAbatume","chapter":"14","verse":"1","text":"Awo Pawulo ne Balunabba bwe baatuuka mu Ikoniya ne bayingira mu kkuŋŋaaniro ly’Abayudaaya. Ne babuulira n’amaanyi mangi era abantu bangi Abayudaaya n’Abayonaani ne bakkiriza."},{"book":"Ebikolwa byʼAbatume","chapter":"14","verse":"2","text":"Naye Abayudaaya abaagaana okukkiriza ne bassa omutima omubi mu baamawanga okukyawa abooluganda."},{"book":"Ebikolwa byʼAbatume","chapter":"14","verse":"3","text":"Ne baabeerayo ebbanga gwanvu nga babuulira n’obuvumu, era Mukama n’akakasanga ekigambo ky’ekisa kye ng’abawa okukola obubonero n’ebyamagero."},{"book":"Ebikolwa byʼAbatume","chapter":"14","verse":"4","text":"Naye ekibiina ky’abantu mu kibuga ne kyawukanamu abamu ne bagoberera Abayudaaya n’abalala ne bakkiriza abatume."},{"book":"Ebikolwa byʼAbatume","chapter":"14","verse":"5","text":"Abayudaaya n’abakulembeze baabwe awamu n’Abamawanga, ne basala olukwe okubonyaabonya abatume, n’okubakuba amayinja."},{"book":"Ebikolwa byʼAbatume","chapter":"14","verse":"6","text":"Naye Pawulo ne Balunabba olukwe ne baluggukamu ne baddukira mu bibuga ebya Lukawoniya ne Lusitula ne Derube, ne mu bitundu ebiriraanyeewo,"},{"book":"Ebikolwa byʼAbatume","chapter":"14","verse":"7","text":"era n’eyo ne babuulirirayo Enjiri."},{"book":"Ebikolwa byʼAbatume","chapter":"14","verse":"8","text":"Mu Lusitula mwalimu omusajja eyazaalibwa nga mulema, ng’ebigere bye bigongobavu, nga tatambulangako."},{"book":"Ebikolwa byʼAbatume","chapter":"14","verse":"9","text":"N’atuula awo ng’awuliriza Pawulo bye yali ayogera. Pawulo n’amwekaliriza amaaso n’alaba ng’alina okukkiriza okuwonyezebwa."},{"book":"Ebikolwa byʼAbatume","chapter":"14","verse":"10","text":"Pawulo n’amugamba mu ddoboozi ery’omwanguka nti, “Yimirira ku bigere byo, weegolole!” Amangwago omusajja n’ayimirira, n’atandika okutambula!"},{"book":"Ebikolwa byʼAbatume","chapter":"14","verse":"11","text":"Awo ekibiina ky’abantu bwe baalaba Pawulo ky’akoze, ne baleekaanira waggulu mu lulimi lwabwe Olulikaoniya nti, “Bakatonda basse wansi gye tuli nga bali mu kifaananyi ky’abantu!”"},{"book":"Ebikolwa byʼAbatume","chapter":"14","verse":"12","text":"Balunabba ne bamuyita Zewu, Pawulo ne bamuyita Kerume kubanga ye yali omwogezi omukulu."},{"book":"Ebikolwa byʼAbatume","chapter":"14","verse":"13","text":"Awo kabona wa Zewu, eyali ebweru w’ekibuga, n’agenda n’aleeta ente ennume n’ebimuli ku wankaaki, ye n’ekibiina ky’abantu ne baagala okuwaayo ssaddaaka."},{"book":"Ebikolwa byʼAbatume","chapter":"14","verse":"14","text":"Naye abatume, Balunabba ne Pawulo, bwe baabiwulira, ne bayuza engoye zaabwe, ne bafubutuka ne bayingira mu kibiina ky’abantu nga baleekaana nga bagamba nti,"},{"book":"Ebikolwa byʼAbatume","chapter":"14","verse":"15","text":"“Abasajja! Kiki ekibakozesa ebintu bino? Naffe tuli bantu buntu nga mmwe! Twazze tubabuulire mukyuke okuva ku bintu bino ebitaliimu mudde eri Katonda omulamu eyakola eggulu n’ensi, n’ennyanja n’ebintu byonna ebirimu."},{"book":"Ebikolwa byʼAbatume","chapter":"14","verse":"16","text":"Mu mirembe egyayita yaleka amawanga gonna okukwata amakubo ge baayagalanga."},{"book":"Ebikolwa byʼAbatume","chapter":"14","verse":"17","text":"Kyokka tasigalirangako awo nga talina bujulirwa ng’abakolera ebirungi okuva mu ggulu, ng’aweereza enkuba, n’okubawa ebiro eby’okubalizangamu ebibala n’okubakkusa emmere, era n’okubajjuza essanyu mu mitima gyabwe.”"},{"book":"Ebikolwa byʼAbatume","chapter":"14","verse":"18","text":"Newaakubadde baabategeeza bwe batyo, naye era katono balemwe okuziyiza ebibiina okubawa ssaddaaka."},{"book":"Ebikolwa byʼAbatume","chapter":"14","verse":"19","text":"Awo Abayudaaya ne batuuka nga bava mu Antiyokiya ne mu Ikoniya, ne basasamaza ebibiina, ne bakuba Pawulo amayinja ne bamukulula ne bamutwala ebweru w’ekibuga nga balowooza nti afudde."},{"book":"Ebikolwa byʼAbatume","chapter":"14","verse":"20","text":"Naye abayigirizwa ne bajja ne bayimirira okumwetooloola, n’asituka n’addayo mu kibuga! Enkeera ne basitula ne Balunabba ne balaga mu Derube."},{"book":"Ebikolwa byʼAbatume","chapter":"14","verse":"21","text":"Ne babuulira Enjiri mu kibuga ekyo, era abantu bangi ne bakkiriza. Ne baddayo mu Lusitula, ne mu Ikoniya, ne mu Antiyokiya,"},{"book":"Ebikolwa byʼAbatume","chapter":"14","verse":"22","text":"ne babuulirira abakkiriza, nga babakubiriza banywerere mu kukkiriza, era ne babagamba nti, “Kitugwanidde okuyingira mu bwakabaka bwa Katonda nga tuyita mu bibonoobono ebingi.”"},{"book":"Ebikolwa byʼAbatume","chapter":"14","verse":"23","text":"Pawulo ne Balunabba buli kkanisa baagironderamu abakadde. Ne basaba ne basiiba, ne babakwasa Mukama, oyo gwe bakkiriza."},{"book":"Ebikolwa byʼAbatume","chapter":"14","verse":"24","text":"Awo ne batambula ne bayita mu Pisidiya ne batuuka e Panfuliya,"},{"book":"Ebikolwa byʼAbatume","chapter":"14","verse":"25","text":"bwe baamala okubuulira ebigambo mu Peruga, ne beeyongerayo mu Ataliya."},{"book":"Ebikolwa byʼAbatume","chapter":"14","verse":"26","text":"Oluvannyuma ne basaabala ku nnyanja okuddayo mu Antiyokiya, gye baali baasigirwa ekisa kya Katonda olw’omulimu gwe baakola."},{"book":"Ebikolwa byʼAbatume","chapter":"14","verse":"27","text":"Bwe baatuuka, ne bakuŋŋaanya ekkanisa ne babategeeza ebyafa mu lugendo lwabwe, ne byonna Katonda bye yabakozesa, n’Abamawanga nga bwe yabaggulirawo oluggi olw’okukkiriza."},{"book":"Ebikolwa byʼAbatume","chapter":"14","verse":"28","text":"Ne babeera eyo ne bamalayo ebbanga ggwanvu nga bali n’abayigirizwa."}]}