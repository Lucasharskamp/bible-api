{"data":[{"book":"Židům","chapter":"12","verse":"1","text":"To je ten velký zástup těch, kteří osvědčili svou víru. Odložme proto všechno, co nás tíží a zdržuje, i hřích, ve kterém můžeme snadno uvíznout, a vytrvale pospíchejme k cíli."},{"book":"Židům","chapter":"12","verse":"2","text":"Dívejme se přitom na Ježíše, který je zdrojem i obsahem naší víry, který se nebál hanby, opustil nebeskou radost, byl popraven a ujal se s Bohem vlády."},{"book":"Židům","chapter":"12","verse":"3","text":"Uvažte, s jakým odporem ze strany hříšníků se setkal a jak trpělivě jej nesl. Neochabujte tedy a neklesejte na mysli."},{"book":"Židům","chapter":"12","verse":"4","text":"Zatím jste v zápase proti hříchu neprolili svou krev."},{"book":"Židům","chapter":"12","verse":"5","text":"Což jste zapomněli na slova, jimiž vás Bůh povzbuzuje jako své syny?"},{"book":"Židům","chapter":"12","verse":"6","text":"Koho Pán miluje, toho kárá."},{"book":"Židům","chapter":"12","verse":"7","text":"Podvolujte se jeho výchově; Bůh s vámi jedná jako se svými syny. Byl by to vůbec syn, kdyby ho otec nevychovával?"},{"book":"Židům","chapter":"12","verse":"8","text":"Jste-li bez takové výchovy, jaké se dostává všem synům, pak nejste synové, ale cizí děti."},{"book":"Židům","chapter":"12","verse":"9","text":"Naši tělesní otcové nás trestali, a přece jsme je měli v úctě; nemáme tedy být mnohem více poddáni tomu Otci, který dává Ducha a život?"},{"book":"Židům","chapter":"12","verse":"10","text":"A to nás naši tělesní otcové vychovávali podle svého uvážení a jen pro krátký čas, kdežto nebeský Otec nás vychovává k vyššímu cíli, k podílu na své svatosti."},{"book":"Židům","chapter":"12","verse":"11","text":"Přísná výchova nám nikdy nebývá po chuti a vyvolává v nás odpor. Později však přináší ovoce pokoje a dokonalost těm, kdo jí prošli."},{"book":"Židům","chapter":"12","verse":"12","text":"Posilněte proto své zemdlené ruce a podlomená kolena"},{"book":"Židům","chapter":"12","verse":"13","text":"a vykročte jistým krokem, aby to, co kulhá, nezchromlo docela, ale naopak se uzdravilo."},{"book":"Židům","chapter":"12","verse":"14","text":"Snažte se žít se všemi v míru a zasvěcujte se Pánu – jinak nevejdete v jeho slávu."},{"book":"Židům","chapter":"12","verse":"15","text":"Nevymykejte se svým otálením působení Boží milosti, aby se mezi vámi nezakořenila nějaká hořkost, která by se pro ostatní stala zdrojem nákazy a nesnází."},{"book":"Židům","chapter":"12","verse":"16-17","text":"Ať nikdo není nevěrný nebo lehkomyslný jako Ezau, který se vzdal práv prvorozeného za trochu jídla. Pak by byl rád dosáhl zvratu, ale na věci se už ani slzami nedalo nic změnit."},{"book":"Židům","chapter":"12","verse":"18","text":"Izraelci přistoupili k hmatatelné hoře Sínaji, obklopené plameny, mračny, temnotou a vichřicí,"},{"book":"Židům","chapter":"12","verse":"19","text":"kde se za zvukem polnice ozýval Boží hlas."},{"book":"Židům","chapter":"12","verse":"20","text":"Bůh požadoval usmrcení i každého zvířete, které by se přiblížilo k hoře."},{"book":"Židům","chapter":"12","verse":"21","text":"Účinek tohoto projevu byl tak mocný, že sami Izraelci prosili o ukončení Boží řeči. Dokonce Mojžíš prohlásil: „Třesu se hrůzou a děsem.“"},{"book":"Židům","chapter":"12","verse":"22","text":"Vy jste však přistoupili k duchovní hoře – Sijónu, k městu živého Boha, k nebeskému Jeruzalému, k nesčetným zástupům andělů,"},{"book":"Židům","chapter":"12","verse":"23","text":"k církvi těch, kteří jsou zapsáni v nebi, k Bohu – Soudci všech a všeho, k zesnulým věřícím, kteří již dosáhli cíle dokonalosti,"},{"book":"Židům","chapter":"12","verse":"24","text":"k Ježíši – prostředníku nové smlouvy a k jeho krvi, která naši vinu smazává, místo aby volala o pomstu jako krev Ábelova."},{"book":"Židům","chapter":"12","verse":"25","text":"Hleďte, ať neodmítáte toho, kdo mluví. Jestliže Izraelci neunikli trestu, když vypověděli poslušnost pozemskému poslu Mojžíšovi, jakému nebezpečí bychom se vystavovali my, kdybychom se odvraceli od posla nebeského."},{"book":"Židům","chapter":"12","verse":"26","text":"Jeho hlas kdysi otřásl zemí a nyní ohlašuje: „Ještě jednou zatřesu nejen zemí, ale i nebem.“"},{"book":"Židům","chapter":"12","verse":"27","text":"Výrazem „ještě jednou“, dává najevo, že prověří všechno, co nemá pevné základy, takže zůstane jen to, co je neochvějné."},{"book":"Židům","chapter":"12","verse":"28","text":"Obdrželi jsme nezničitelné království. Projevujme proto vděčnost tím, že budeme Bohu sloužit tak, jak se mu to líbí: s bázní a uctivostí."},{"book":"Židům","chapter":"12","verse":"29","text":"Neboť náš Bůh je „oheň stravující“."}]}