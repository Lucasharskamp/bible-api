{"data":[{"book":"LUGUBULO","chapter":"5","verse":"1","text":"Abaho nyona nzozi iyagwe. Nyona kitabu mumkono wa ukulume wa heyo yakalile mkigoda cha undewa, chandikigwe ng'ambu zose kifungigwe na vifungo saba.Vifungo Saba"},{"book":"LUGUBULO","chapter":"5","verse":"2","text":"Abaho, nimona msenga wa Mulungu wa kuulanga yali na mhiko yolonga na dizwi kulu, “Yalihi yalumbile kuvifungula ivifungo na kukigubula ikitabu?”"},{"book":"LUGUBULO","chapter":"5","verse":"3","text":"Ila hakukalile na munhu kuulanga, ama muisi, ama hasi ya iisi, yalumbile kukigubula ikitabu na kukisoma."},{"book":"LUGUBULO","chapter":"5","verse":"4","text":"Nilila ng'hani kwavija hapatikane munhu yalumbile kukigubula ikitabu ama kukisoma."},{"book":"LUGUBULO","chapter":"5","verse":"5","text":"Abaho, imwe wa waja wavyele kanilongela, “sambiulile! Lola, Simba kulawa mtala wa Yuda, kulawa lukolo lwa Daudi, kahuma wadumuka zake. Heyo kodaha kuvifungula ivifungo saba na kukigubula ikitabu.”"},{"book":"LUGUBULO","chapter":"5","verse":"6","text":"Abaho, nimona Mwana Ng'hondolo, yoneke kamba kachinjigwa, yemile behibehi na ikigoda cha undewa, kazungulukwa ng'ambu zose na waja wene ugima wane na waja iwavyele malongo mabili na wane. Kakala na mhembe saba na meso saba, gano gago loho saba za Mulungu zitumigwe muisi yose."},{"book":"LUGUBULO","chapter":"5","verse":"7","text":"Kachola na kukibokela ikitabu kulawa mumkono wa ukulume wa ayo yakalile mkigoda cha undewa."},{"book":"LUGUBULO","chapter":"5","verse":"8","text":"Viyeshile kukisola kija ikitabu, waja wene ugima wane na waja wavyele malongo mabili na wane wafugama mavindi wainamila haulongozi wa Mwana Ng'hondolo. Kila munhu kakala na bango na mkungu wa zahabu umemile ubane, awo uli nhambiko zowotambika wanhu wa Mulungu. Bango"},{"book":"LUGUBULO","chapter":"5","verse":"9","text":"Na hewo wemba wila wa sambi,"},{"book":"LUGUBULO","chapter":"5","verse":"10","text":"Kuwatenda kuwa undewa na wakulu wa nhambiko giladi wamsang'hanikile Mulungu wetu,"},{"book":"LUGUBULO","chapter":"5","verse":"11","text":"Abaho, nilola kabili, na nihulika dizwi da maalufu na mamilioni ga wasenga wa Mulungu wa kuulanga wema kuzunguluka ikigoda cha undewa hamoja na waja wene ugima na iwavyele,"},{"book":"LUGUBULO","chapter":"5","verse":"12","text":"wokwimba na dizwi kulu,"},{"book":"LUGUBULO","chapter":"5","verse":"13","text":"Abaho, niwahulika wene ugima wose wali kuulanga, wali muisi, wali hasi ya isi, na wali m'bahali wolava nhogolwa. Wose hamoja wakala wokwimba,"},{"book":"LUGUBULO","chapter":"5","verse":"14","text":"Na waja wene ugima wane walonga, “Amina!” Na waja iwavyele wafugama mavindi wainamila hasi, watambika."}]}