{"data":[{"book":"UMatewu","chapter":"27","verse":"1","text":"Ekuseni ngovivi bonke abaphristi abakhulu labadala babantu benza isinqumo sokumbulala uJesu."},{"book":"UMatewu","chapter":"27","verse":"2","text":"Bambopha, bamqhuba, bamnikela kuPhilathu umbusi."},{"book":"UMatewu","chapter":"27","verse":"3","text":"Kwathi uJudasi, owayemnikele, esebona ukuthi uJesu wayesegwetshiwe, wadabuka ngokuzisola, wabuyisela inhlamvu zesiliva ezingamatshumi amathathu kubaphristi abakhulu labadala."},{"book":"UMatewu","chapter":"27","verse":"4","text":"Wathi, “Ngenze isono, ngoba nginikele igazi elingelacala.”"},{"book":"UMatewu","chapter":"27","verse":"5","text":"Ngakho uJudasi wayiphosela ethempelini leyomali wahamba. Wasuka lapho wayazibophela."},{"book":"UMatewu","chapter":"27","verse":"6","text":"Abaphristi abakhulu bazidobha inhlamvu zemali lezo bathi, “Kungaphandle komthetho ukufaka imali le esitsheni somnikelo ngoba yimali yegazi.”"},{"book":"UMatewu","chapter":"27","verse":"7","text":"Ngakho basebemisa ukuyisebenzisa ukuthenga isiqinti sombumbi sibe yindawo yamangcwaba abantu bezizweni."},{"book":"UMatewu","chapter":"27","verse":"8","text":"Yikho yabizwa ngokuthi yiNsimu yeGazi kuze kube namuhla."},{"book":"UMatewu","chapter":"27","verse":"9","text":"Kwasekugcwaliseka okwakhulunywa nguJeremiya umphrofethi ukuthi: “Bathatha inhlamvu zesiliva ezingamatshumi amathathu, intengo eyamiswa ngaye ngabantu bako-Israyeli,"},{"book":"UMatewu","chapter":"27","verse":"10","text":"bazisebenzisa ukuthenga insimu yombumbi, njengokulaywa kwami yiNkosi.”27.10 UZakhariya 11.12-13; UJeremiya 19.1-13; 32.6-9"},{"book":"UMatewu","chapter":"27","verse":"11","text":"Ngalesosikhathi uJesu wamiswa phambi kombusi, umbusi wasebuza wathi, “Uyinkosi yamaJuda na?”"},{"book":"UMatewu","chapter":"27","verse":"12","text":"Wayesithi nxa ethonisiswa ngabaphristi abakhulu labadala angaze aphendula."},{"book":"UMatewu","chapter":"27","verse":"13","text":"UPhilathu wasembuza wathi, “Awubuzwa yini ubufakazi abakwethesa bona?”"},{"book":"UMatewu","chapter":"27","verse":"14","text":"Kodwa uJesu wathula, kazaphendula lamlandu munye, okwamangalisa umbusi kakhulu."},{"book":"UMatewu","chapter":"27","verse":"15","text":"Kwakungumkhuba wakhe umbusi ukuthi ngomkhosi akhulule isibotshwa esikhethwe lixuku labantu."},{"book":"UMatewu","chapter":"27","verse":"16","text":"Ngalesosikhathi kwakulesibotshwa esasigange kubi, sithiwa nguJesu isibongo saso singuBharabhasi."},{"book":"UMatewu","chapter":"27","verse":"17","text":"Kuthe abantu sebebuthene uPhilathu wababuza wathi, “Lifuna ngilikhululele wuphi na, uBharabhasi loba uJesu othiwa nguKhristu?”"},{"book":"UMatewu","chapter":"27","verse":"18","text":"Ngoba wayesazi ukuthi kwakungenxa yomhawu okwenza banikela uJesu kuye."},{"book":"UMatewu","chapter":"27","verse":"19","text":"Kwathi uPhilathu esahlezi esihlalweni sakhe sokwahlulela, umkakhe wamthumela ilizwi wathi: “Ungayingeni indaba yomuntu lowo ongelacala, ngoba lamuhla ngihluphekile kakhulu ngaye emaphutsheni.”"},{"book":"UMatewu","chapter":"27","verse":"20","text":"Kodwa abaphristi abakhulu labadala bakhuthaza abantu ukuthi bacele uBharabhasi, bathi uJesu kabulawe."},{"book":"UMatewu","chapter":"27","verse":"21","text":"Wabuza umbusi wathi, “Lifuna ngilikhululele wuphi phakathi kwalaba ababili na?”"},{"book":"UMatewu","chapter":"27","verse":"22","text":"UPhilathu wabuza wathi, “Pho ngenzeni ngoJesu othiwa nguKhristu?”"},{"book":"UMatewu","chapter":"27","verse":"23","text":"UPhilathu wabuza wathi, “Yindaba? Woneni?”"},{"book":"UMatewu","chapter":"27","verse":"24","text":"Kwathi uPhilathu esebona ukuthi akusela enye indlela, kwasekuzavuka isiyaluyalu, wathatha amanzi wageza izandla zakhe phambi kwexuku wathi, “Angilacala ngegazi lalumuntu. Ngumlandu wenu!”"},{"book":"UMatewu","chapter":"27","verse":"25","text":"Bonke abantu bamphendula bathi, “Yekela igazi lakhe libe phezu kwethu laphezu kwabantwabethu!”"},{"book":"UMatewu","chapter":"27","verse":"26","text":"Wasebakhululela uBharabhasi. Wathi uJesu katshaywe, wasemnikeza ukuba abethelwe."},{"book":"UMatewu","chapter":"27","verse":"27","text":"Amabutho ombusi asemthatha uJesu amngenisa ePhritoriyamu, inkundla yombusi, wabuthanelwa liviyo lonke lamabutho."},{"book":"UMatewu","chapter":"27","verse":"28","text":"Bamkhulula izigqoko zakhe bamgqokisa ijazi elibomvu,"},{"book":"UMatewu","chapter":"27","verse":"29","text":"basebeseluka umqhele wameva bamethesa wona. Bamphathisa intonga kwesokunene sakhe baguqa phambi kwakhe bamklolodela. Bathi, “Bayethe, Nkosi yamaJuda!”"},{"book":"UMatewu","chapter":"27","verse":"30","text":"Bamkhafulela, bamthathela lowomqwayi bamtshaya bemphindaphinda ekhanda."},{"book":"UMatewu","chapter":"27","verse":"31","text":"Sebemklolodele, bamhlubula ijazi bamgqokisa ezakhe. Basebemqhuba besiya mbethela."},{"book":"UMatewu","chapter":"27","verse":"32","text":"Bathi sebephumela ngaphandle bahlangana lendoda yaseKhureni, ethiwa nguSimoni, bayibamba ngamandla ukuthi ithwale isiphambano."},{"book":"UMatewu","chapter":"27","verse":"33","text":"Bafika endaweni ethiwa kuseGoligotha (okutsho ukuthi “Indawo yoKhakhayi”)."},{"book":"UMatewu","chapter":"27","verse":"34","text":"Khonapho uJesu bamupha iwayini ukuba anathe, lixutshaniswe lenyongo; kodwa wonela ukulinambitha wasesala ukulinatha."},{"book":"UMatewu","chapter":"27","verse":"35","text":"Kwathi sebembethele behlukaniselana izigqoko zakhe ngokwenza inkatho."},{"book":"UMatewu","chapter":"27","verse":"36","text":"Bahlala phansi bamlinda khonapho."},{"book":"UMatewu","chapter":"27","verse":"37","text":"Phezu kwekhanda lakhe babeka umbhalo wecala lakhe owawusithi,"},{"book":"UMatewu","chapter":"27","verse":"38","text":"Izigebenga ezimbili zabethelwa kanye laye, esinye ngakwesokunene sakhe, esinye ngakwesokhohlo."},{"book":"UMatewu","chapter":"27","verse":"39","text":"Labo ababesedlula lapho babemhlambaza, benikina amakhanda besithi,"},{"book":"UMatewu","chapter":"27","verse":"40","text":"“Wena ozadiliza ithempeli ulakhe ngezinsuku ezintathu, zisindise! Yehla esiphambanweni nxa uyiNdodana kaNkulunkulu!”"},{"book":"UMatewu","chapter":"27","verse":"41","text":"Ngokunjalo abaphristi abakhulu, labafundisi bomthetho kanye labadala bamklolodela."},{"book":"UMatewu","chapter":"27","verse":"42","text":"Bathi, “Wasindisa abanye, kodwa uyehluleka ukuzisindisa yena! UyiNkosi yako-Israyeli! Kehle manje esiphambanweni ukuze simkholwe."},{"book":"UMatewu","chapter":"27","verse":"43","text":"Uthembele kuNkulunkulu. UNkulunkulu kamsindise phela manje nxa emfuna, ngoba wathi, ‘NgiyiNdodana kaNkulunkulu.’ ”"},{"book":"UMatewu","chapter":"27","verse":"44","text":"Ngaleyondlela izigebenga ezazibethelwe kanye laye lazo zamthethisa ngenhlamba."},{"book":"UMatewu","chapter":"27","verse":"45","text":"Kusukela emini kwaze kwaba lihola lesithathu emini ubumnyama bembesa lonke ilizwe."},{"book":"UMatewu","chapter":"27","verse":"46","text":"Ngehola lesithathu emini uJesu wamemeza ngelizwi elikhulu wathi, “Eloyi, Eloyi, lamasabakithani?”27.46 AmaHubo 22.1 (okutsho ukuthi, “Nkulunkulu wami, Nkulunkulu wami, kungani usungidelile na?”)."},{"book":"UMatewu","chapter":"27","verse":"47","text":"Kwathi abanye kwababemi lapho bekuzwa lokho bathi, “Ubiza u-Elija.”"},{"book":"UMatewu","chapter":"27","verse":"48","text":"Masinyane omunye wabo wagijima wathatha isipontshi. Wasicwilisa phakathi kwewayini elimunyu, wasixhuma oluthini wasidlulisela kuJesu ukuthi anathe."},{"book":"UMatewu","chapter":"27","verse":"49","text":"Abanengi bathi, “Myekele. Ake sibone ingabe u-Elija uzakuza azomsindisa.”"},{"book":"UMatewu","chapter":"27","verse":"50","text":"UJesu esephindile ukumemeza ngelizwi elikhulu, umoya wakhe waphuma."},{"book":"UMatewu","chapter":"27","verse":"51","text":"Ngalesosikhathi ikhetheni lethempeli laqhekezeka kabili kusukela phezulu kusiya phansi. Umhlaba wazamazama lamatshe aqhekezeka."},{"book":"UMatewu","chapter":"27","verse":"52","text":"Amathuna avuleka, izidumbu zabantu abanengi abangcwele abafayo zavuswa kwabafileyo."},{"book":"UMatewu","chapter":"27","verse":"53","text":"Baphuma emathuneni, kwathi ngemva kokuvuka kukaJesu kwabafileyo baya edolobheni elingcwele bavela ebantwini abanengi."},{"book":"UMatewu","chapter":"27","verse":"54","text":"Kwathi ukuba induna yekhulu kanye lalabo ababelinde uJesu bebona ukuzamazama komhlaba kanye lakho konke okwakwenzakele, besaba kakhulu, bababaza bathi, “Ngempela ubeyiNdodana kaNkulunkulu!”"},{"book":"UMatewu","chapter":"27","verse":"55","text":"Kwakulabesifazane abanengi, bebukele bebucwala. Babelandele uJesu besuka eGalile ukuthi banakekele izinswelo zakhe."},{"book":"UMatewu","chapter":"27","verse":"56","text":"Phakathi kwabo kwakuloMariya Magadalini, loMariya unina kaJakhobe loJosefa kanye lonina wamadodana kaZebhediya."},{"book":"UMatewu","chapter":"27","verse":"57","text":"Kwathi ilanga selithambeme, kwafika indoda enothileyo yase-Arimathiya, eyayibizwa ngokuthi nguJosefa, yena owayesengumfundi kaJesu."},{"book":"UMatewu","chapter":"27","verse":"58","text":"Waya kuPhilathu wayacela isidumbu sikaJesu, uPhilathu walaya ukuba asiphiwe."},{"book":"UMatewu","chapter":"27","verse":"59","text":"UJosefa wasithatha isidumbu wasigoqela ngelembu elihlanzekileyo lelineni,"},{"book":"UMatewu","chapter":"27","verse":"60","text":"wayasibeka ethuneni lakhe elitsha ayeligubhe edwaleni. Wagiqela ilitshe elikhulu emlonyeni wethuna wasehamba."},{"book":"UMatewu","chapter":"27","verse":"61","text":"UMariya Magadalini lomunye uMariya babehlezi khonapho malungana lethuna."},{"book":"UMatewu","chapter":"27","verse":"62","text":"Ngosuku olulandelayo, oluza ngemva kosuku lokuLungisela, abaphristi abakhulu labaFarisi baya kuPhilathu."},{"book":"UMatewu","chapter":"27","verse":"63","text":"Bathi, “Nkosi, siyakhumbula ukuthi esaphila umkhohlisi loyana wathi yena, ‘Ngemva kwensuku ezintathu ngizavuka kwabafileyo.’"},{"book":"UMatewu","chapter":"27","verse":"64","text":"Ngakho yenza ukuthi ithuna lilindwe kuze kube lusuku lwesithathu. Engxenye abafundi bakhe bangeza bantshontshe isidumbu sakhe, batshele abantu ukuthi usevukile kwabafileyo. Inkohliso le ingabambi kakhulu kuleyakuqala.”"},{"book":"UMatewu","chapter":"27","verse":"65","text":"UPhilathu waphendula wathi, “Thathani abalindi. Hambani liyevikela ithuna njengokubona kwenu.”"},{"book":"UMatewu","chapter":"27","verse":"66","text":"Basebehamba ukuyalinda lokuqinisa ithuna ngokubeka uphawu phezu kwelitshe njalo bamisa abalindi."}]}