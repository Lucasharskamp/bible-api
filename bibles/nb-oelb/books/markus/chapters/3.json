{"data":[{"book":"Markus","chapter":"3","verse":"1","text":"En annen gang gikk Jesus inn i en synagoge3:1 Synagogen er jødenes bygg for gudstjenester.. Der satt det en mann som hadde en handikappet hånd."},{"book":"Markus","chapter":"3","verse":"2","text":"Etter som det var hviledag3:2 I grunnteksten: Sabbaten. Jødene sin hviledag er den sjuende dagen i deres uke, altså lørdagen. Den dagen utfører ikke de praktiserende jødene noe unødvendig arbeid. Hviledagen ble innstiftet av Gud allerede i Første Mosebok 2:3., holdt fariseerne3:2 Fariseerne var et religiøst parti blant jødene. De var svært nøye med å følge hele Moseloven og hadde for øvrig lagt til egne regler og forskrifter. skarpt øye med Jesus. Skulle han våge å helbrede hånden til mannen på hviledagen? I så tilfelle ville de få noe å anklage ham for."},{"book":"Markus","chapter":"3","verse":"3","text":"Jesus sa til mannen med den handikappede hånden: ”Reis deg og kom fram til meg.”"},{"book":"Markus","chapter":"3","verse":"4","text":"Så spurte han fariseerne: ”Hva er tillatt å gjøre på hviledagen i følge Moseloven3:4 Moseloven, eller den jødiske loven, finnes skrevet ned i Første til Femte Mosebok.? Skal vi gjøre godt eller skal vi gjøre ondt? Skal vi redde liv eller skal vi ta liv?” Men ingen ville svare ham."},{"book":"Markus","chapter":"3","verse":"5","text":"Da så han på dem med sinne i blikket, dypt bedrøvet over den likegyldigheten de hadde for menneskelig nød. Til mannen sa han: ”Rekk fram hånden din.” Da mannen gjorde det, ble hånden frisk og normal igjen!"},{"book":"Markus","chapter":"3","verse":"6","text":"Men fariseerne dro fra synagogen og begynte straks å legge planer sammen med tilhengerne til kong Herodes3:6 Herodes sine tilhengere støttet romerne. De ville få bort Jesus av politiske grunner, etter som de trodde at han skulle gjøre opprør mot romerne., om å få Jesus arrestert og drept."},{"book":"Markus","chapter":"3","verse":"7-8","text":"Jesus og disiplene trakk seg nå tilbake til stranden ved Genesaretsjøen. Mye folk fra Galilea, Judea, Jerusalem og Idumea, og fra den andre siden av Jordan og helt borte fra Tyrus og Sidon, fulgte ham. Ryktet om alle miraklene hans hadde spredd seg vidt og bredt omkring, og folket strømmet nå til for å se hva som foregikk."},{"book":"Markus","chapter":"3","verse":"9","text":"Jesus ba disiplene om å få tak i en båt og legge den klar i tilfelle folkemassen kom til å presse ham ut i vannet."},{"book":"Markus","chapter":"3","verse":"10","text":"Mange hadde blitt helbredet denne dagen, og de syke presset på fra alle kanter for å røre ved ham."},{"book":"Markus","chapter":"3","verse":"11","text":"Da mannen som var besatt av onde ånder, fikk øye på han falt han ned ved føttene hans og ropte: ”Du er Guds sønn!”"},{"book":"Markus","chapter":"3","verse":"12","text":"Men Jesus forbød åndene å avsløre hvem han var."},{"book":"Markus","chapter":"3","verse":"13","text":"Senere gikk Jesus opp på et fjell og tok med seg noen av dem han hadde valgt ut. Da de var samlet rundt ham,"},{"book":"Markus","chapter":"3","verse":"14","text":"valgte han tolv av dem for å følge ham, og for å bli sendt ut med budskapet til folket."},{"book":"Markus","chapter":"3","verse":"15","text":"Han ga dem makt til å drive ut onde ånder.3:15 En del håndskrifter legger til: Han kalte dem disipler eller apostler."},{"book":"Markus","chapter":"3","verse":"16","text":"De tolv han hadde valgt, var: Simon, som han ga navnet Peter,"},{"book":"Markus","chapter":"3","verse":"17","text":"Sebedeus sine sønner som het Jakob og Johannes, og som han kalte ”tordensønnene”,"},{"book":"Markus","chapter":"3","verse":"18","text":"Andreas, Filip, Bartolomeus, Matteus, Tomas og Jakob, sønnen til Alfeus, Taddeus og Simon ”seloten”3:18 På gresk: ”seloten” eller ”kananaios”, det er senere dannet av et arameisk ord. Simon tilhørte sannsynligvis ”selotene”, et politisk parti som ville gjøre opprør mot romerne."},{"book":"Markus","chapter":"3","verse":"19","text":"og Judas Iskariot, han som seinere forrådte Jesus."},{"book":"Markus","chapter":"3","verse":"20","text":"Da Jesus kom tilbake til huset der han bodde, begynte folk å samle seg på nytt. Snart var huset så fullt at verken Jesus eller disiplene fikk tid til å spise."},{"book":"Markus","chapter":"3","verse":"21","text":"Da familien hans fikk høre dette, gikk de dit for å ta hånd om ham. ”Han er gått fra vettet!” sa de."},{"book":"Markus","chapter":"3","verse":"22","text":"Men de skriftlærde3:22 Fariseerne var eksperter på loven, som er et annet navn for hele den jødiske Skriften, det vil si Bibelens første del, den som vi kaller Det gamle testamente. som hadde kommet fra Jerusalem, sa: ”Han er besatt av Satan3:22 Grunnteksten har: ”Beelsebul”, et hebraisk navn på en avgud som har blitt et synonym til Satan., høvdingen over de onde ånder. Det er derfor de onde åndene er lydige mot ham.”"},{"book":"Markus","chapter":"3","verse":"23","text":"Jesus kalte da til seg disse mennene og forklarte saken ved å illustrere med et bilde. Han sa: ”Hvordan kan Satan drive ut sine egne onde ånder?"},{"book":"Markus","chapter":"3","verse":"24","text":"Et rike som kommer i strid med seg selv, går jo under."},{"book":"Markus","chapter":"3","verse":"25","text":"Og en familie der medlemmene strider mot hverandre, opphører snart å eksistere som en enhet."},{"book":"Markus","chapter":"3","verse":"26","text":"Dersom Satan strider mot seg selv, da kan han ikke fortsette å styre riket sitt. Da er det snart ute med han."},{"book":"Markus","chapter":"3","verse":"27","text":"Nei, nå skal dere høre hvordan det er: Satan er som en sterk mann. Vil noen gå inn i huset til den sterke mannen og rane ham for det han eier, da må de først binde ham. Etterpå kan de gå inn i huset og rane verdiene hans."},{"book":"Markus","chapter":"3","verse":"28","text":"En ting vil jeg at dere skal ha klart for dere: Menneskene kan få tilgivelse for alle slags synder, til og med hån og spott3:28 Å spotte er å håne og snakke stygt om noe hellig. mot Gud, uansett hvor grovt de enn spotter."},{"book":"Markus","chapter":"3","verse":"29","text":"Men den som håner og spotter Guds Hellige Ånd, kan aldri få tilgivelse. Det er en utilgivelig synd.”"},{"book":"Markus","chapter":"3","verse":"30","text":"Dette sa han fordi de påsto at han gjorde miraklene sine ved Satans kraft og ikke i kraften fra Guds Ånd."},{"book":"Markus","chapter":"3","verse":"31-32","text":"Nå kom moren til Jesus og brødrene hans til det overfylte huset der han underviste. Etter som de selv ikke kunne komme inn, sendte de bud til ham og ba ham å komme ut."},{"book":"Markus","chapter":"3","verse":"33","text":"Men han svarte: ”Moren min og brødrene mine! Hvem er det?”"},{"book":"Markus","chapter":"3","verse":"34","text":"Han så på dem som satt rundt seg og sa: ”Dette er moren min og søsknene mine."},{"book":"Markus","chapter":"3","verse":"35","text":"Hver og en som gjør Guds vilje, er min bror og min søster og moren min.”"}]}