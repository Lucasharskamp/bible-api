{"data":[{"book":"Maliko","chapter":"15","verse":"1","text":"Mtondotondo, Wakulu wa walava nt'hambiko, wadala vilongozi, wahinizi wa Sigilizi hamwenga na wat'hu wose wa kitala nawaika waikaga mzungu. Weze wajike niyo want'hu wamgela sigi Yesu na kumwigala kwa Pilato."},{"book":"Maliko","chapter":"15","verse":"2","text":"Pilato niyo amuuza Yesu, “Weye niye zumbe we Wayahudi?”"},{"book":"Maliko","chapter":"15","verse":"3","text":"Wakulu wa walava nt'hambiko niyo wamziga Yesu kwa kumlongela mbuli nyingi."},{"book":"Maliko","chapter":"15","verse":"4","text":"Pilato niyo amuuza Yesu vituhu, “Hukuunga kuhitula mbuli! Hukuona weyao ivo wakukulongeleza kwa mbuli nyingi?”"},{"book":"Maliko","chapter":"15","verse":"5","text":"Yesu niyo agendeela kunyamala, Pilato niyo ehelwa."},{"book":"Maliko","chapter":"15","verse":"6","text":"Pilato azoelaga kumlekela mvugailwa yumwenga want'hu wakumuunga mwe kila zuwa dya kinyemi dye Pasaka."},{"book":"Maliko","chapter":"15","verse":"7","text":"Mwe lupisi icho, nahenda na mnt'hu yumwenga endile mwe divugailo akwitangwa Balaba. Yehe hamwenga na wat'hu watuhu nawasaguka hamwenga na kukoma wat'hu."},{"book":"Maliko","chapter":"15","verse":"8","text":"Want'hu niyo wamwizila Pilato na kumlombeza vileke awakomwoele mtumwa yumwanga enga viya akutendaga."},{"book":"Maliko","chapter":"15","verse":"9","text":"Pilato niyo awauza wadya want'hu, “Haluse mwaunga miye nimkomoele zumbe we Wayahudi?”"},{"book":"Maliko","chapter":"15","verse":"10","text":"Nakalonga ivo kwaviya nakamanya wakulu wa walava nt'hambiko nawamlava Yesu kwa kumuwonela finju."},{"book":"Maliko","chapter":"15","verse":"11","text":"Mna wakulu wa walava nt'hambiko wawatigiza want'hu wamgambile Pilato awakomoele Balaba."},{"book":"Maliko","chapter":"15","verse":"12","text":"Niyo Pilato awauza vituhu, “Haluse mwaunga miye nidamanye mbwai na uyu mkumwitanga zumbe we Wayahudi?”"},{"book":"Maliko","chapter":"15","verse":"13","text":"Niyo watoa lwasu, “Muwambe mo mti wa masulmizo!”"},{"book":"Maliko","chapter":"15","verse":"14","text":"Pilato niyo awauza naho vituhu, “Viya ni wiihi wani uwo adamanye?”"},{"book":"Maliko","chapter":"15","verse":"15","text":"Pilato nakaunga awabwedeze wadya want'hu, niyo amkomoela Balaba. Niyo amlava Yesu atoigwe mikotya, akajika awambigwe mo mti wa masulmizo."},{"book":"Maliko","chapter":"15","verse":"16","text":"Wank'hondo niyo wamguha Yesu na kumwigala kwe nk'hili ya nyumba ya Pilato, mkulu we isi. Niyo want'hu wose we kitala wadugana hamwenga."},{"book":"Maliko","chapter":"15","verse":"17","text":"Niyo wamvala suke ya langi ye zambalau, niyo wadamanya taji ya miwa, no kumvala Yesu mwo mtwi."},{"book":"Maliko","chapter":"15","verse":"18","text":"Naho wakongaga kumlamsa kwa kumbela, “Ndamsa, Zumbe ywa Wayahudi!”"},{"book":"Maliko","chapter":"15","verse":"19","text":"Niyo wamtoa na ngoda mo mtwi, wamtweela mate, no wamfikila madi na kumfunamila."},{"book":"Maliko","chapter":"15","verse":"20","text":"Weze wajike kumbela, niyo wamhambula idya suke ye zambalau, niyo wamvala zisuke zakwe ye mwenye na kumguha kuse vileke wamuwambe mo mti wa masulmizo."},{"book":"Maliko","chapter":"15","verse":"21","text":"Mwe sila, niyo wadugana na mnt'hu yumwenga akwitangwa Simoni, mnt'hu ywa isi ya Kilene, tati yawe Alekizanda na Lufo. Mnt'hu uyo naakalawa kwe nk'honde naakaita mo mzi. Niyo wamkakalisa enule msalaba wa Yesu."},{"book":"Maliko","chapter":"15","verse":"22","text":"Niyo wamwigala Yesu mpaka hant'hu hakwitangwa Goligota, nuko kugamba “Hant'hu ha Kibela.”"},{"book":"Maliko","chapter":"15","verse":"23","text":"Niyo wamwink'ha divai ihangaywe na mti wa kunywa ukwitangwa manemane, mna Yesu kalemela kuinywa."},{"book":"Maliko","chapter":"15","verse":"24","text":"Niyo wamuwamba no kuzitoela kula zisuke zakwe kwa kupilisa tundu kugamba yuhi enk'higwe ihi."},{"book":"Maliko","chapter":"15","verse":"25","text":"Naho nainda yabula saa nt'hatu mtondo hadya wamuwambile mo mti wa masulmizo."},{"book":"Maliko","chapter":"15","verse":"26","text":"Halanga ho msalaba hawandikagwa mbuli zikumlongeleza. “Seuta ywa Wayahudi.”"},{"book":"Maliko","chapter":"15","verse":"27","text":"Hamwenga na yehe, nahanda na wabavi waidi wawambigwe mwe viwambilo, yumwenga mkono wake wa kulume na mtuhu mkono wakwe wa kumoso."},{"book":"Maliko","chapter":"15","verse":"28","text":"Ivo, Mawandiko yakint'ha yadya yakugamba, “Nakawambigwa hamwenga na wata uwavu.”"},{"book":"Maliko","chapter":"15","verse":"29","text":"Want'hu wandile wakomboka mwe sila, nawakamhomola wakasingisasingisa mitwi yawe wakagamba, “Ha! Weye ukudaha kuimola Nyumba nk'hulu ya Mnungu na kuizenga mwe mazuwa matatu!"},{"book":"Maliko","chapter":"15","verse":"30","text":"Kehonye we mwenye, usele aho he msalaba!”"},{"book":"Maliko","chapter":"15","verse":"31","text":"Wakulu wa walava nt'hambiko hamwenga na wahinizi wa Sigilizi niyo wambela Yesu wakalonga woho kwa woho, “Nakahonya watuhu, mna hakudaha kukehonya yehe mwenye!"},{"book":"Maliko","chapter":"15","verse":"32","text":"Leka kimuwone Kilisito, zumbe wa Waizilaeli aseele kulawa mwo msalaba mo mti wa masulmizo, naswe nekimhuwile!”"},{"book":"Maliko","chapter":"15","verse":"33","text":"Ize ibuze saa mtandatu nomsi, niyo handa na lwiza mwe isi yose, naho mpaka saa kanda nomsi."},{"book":"Maliko","chapter":"15","verse":"34","text":"Saa kanda nomsi, Yesu niyo alonga kwa izwi kulu kugamba, “Eloi, Eloi, lama sabakitani?” Nuko kugamba, “Mnungu wangu, Mnungu wangu, nii kunasa?”"},{"book":"Maliko","chapter":"15","verse":"35","text":"Want'hu watuhu wandile hadya niyo wagamba, “Tegelezeni, amwitanga Eliya!”"},{"book":"Maliko","chapter":"15","verse":"36","text":"Mnt'hu yumwenga niyo aguluka na kumemeza divai igwaduke mwe disambu, niyo adigela kulanga kwe mwanzi na kumywesa Yesu, niyo agamba, “Lekeni kikaule uneva Eliya neze kumseleza mo mti wa masulmizo!”"},{"book":"Maliko","chapter":"15","verse":"37","text":"Yesu niyo alava izwi kulu, niyo aseleza umoyo."},{"book":"Maliko","chapter":"15","verse":"38","text":"Dipazia dye Nyumba nk'hulu ya Mnungu niyo dyatatuka vipande viidi kulawa kulanga mpaka hasi."},{"book":"Maliko","chapter":"15","verse":"39","text":"Mkulu yumwenga wa wank'hondo akimale hadya eze aone viya Yesu akaseleza umoyo, niyo agamba, “Ikindedi, mnt'hu uyu andaga Mwana wa Mnungu!”"},{"book":"Maliko","chapter":"15","verse":"40","text":"Nahanda na wavele wakimale kwa hale wakakaula. Wavele awo nawanda ni Maliamu Magedalena, Maliamu mami yawe dya Yakobo mdodo na Yose hamwenga na Salome."},{"book":"Maliko","chapter":"15","verse":"41","text":"Wano niyo watimilane naye viya andile Galilaya na kumtuma. Wavele watuhu wengi wezile naye kulawa Yelusalemu nawanda ahadya."},{"book":"Maliko","chapter":"15","verse":"42","text":"Neinda kisingi cha Zuwa dya kwika lumwe kwe dizuwa dya Kuhumula."},{"book":"Maliko","chapter":"15","verse":"43","text":"Yusufu akulawa ko mzi wa Alimatayo, mnt'hu we kitala che Wayahudi akutegelezeswa niyo abula. Mnt'hu uyo naakagoja kwiza ko Useuta wa Mnungu. Niyo ambasa Pilato haheina kogoha na kumlombeza amwink'he umwili wa Yesu."},{"book":"Maliko","chapter":"15","verse":"44","text":"Pilato niyo ehelwa kwiva Yesu kabanika kale. Niyo amwitanga mkulu wa wank'hondo na kumuuza uneva Yesu kabanika kale."},{"book":"Maliko","chapter":"15","verse":"45","text":"Naye eze agambilwe ni yudya mnk'hondo kugamba kindedi Yesu kabanika kale, niyo amgamba Yusufu akauguhe umwili wa Yesu."},{"book":"Maliko","chapter":"15","verse":"46","text":"Yusufu niyo agula isanda, auseleza umwili wa Yesu hadya halanga na kuuvika sanda. Niyo auwika mwe kikuta kisongolwe mwe diiwe dikulu. Akajika, atongolosa iwe kulu na kudiika mo umnango wa kiya kikuta."},{"book":"Maliko","chapter":"15","verse":"47","text":"Maliamu Magedalena hamwenga na Maliamu nine dya Yose wa haona hant'hu hadya uikigwe umwili wa Yesu."}]}