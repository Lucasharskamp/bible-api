{"data":[{"book":"ІСАІ","chapter":"39","verse":"1","text":"На той час Мэрадах Валадан, сын Валаданаў, цар Вавілонскі, прыслаў Эзэкіі ліст і дарункі, бо чуў, што ён быў хворы і ачуняў."},{"book":"ІСАІ","chapter":"39","verse":"2","text":"І зарадаваўся пасланцам Эзэкія і паказаў ім дом скарбаў сваіх, срэбра і золата, і пахошчы і каштоўныя масьці, увесь збройны свой дом, і ўсё, што было ў скарбніцах ягоных, - нічога не засталося, чаго не паказаў бы ім Эзэкія ў доме сваім і ва ўсім валоданьні сваім."},{"book":"ІСАІ","chapter":"39","verse":"3","text":"І прыйшоў прарок Ісая да цара Эзэкіі і сказаў яму: што казалі гэтыя людзі? і адкуль яны прыходзілі да цябе? Эзэкія сказаў: з далёкай зямлі прыходзілі яны да мяне, з Вавілона."},{"book":"ІСАІ","chapter":"39","verse":"4","text":"І сказаў Ісая: што бачылі яны ў доме тваім? Эзэкія сказаў: бачылі ўсё, што ёсьць у доме маім; нічога не засталося ў скарбніцах маіх, чаго я не паказаў бы ім."},{"book":"ІСАІ","chapter":"39","verse":"5","text":"І сказаў Ісая Эзэкіі: выслухай слова Госпада Саваофа:"},{"book":"ІСАІ","chapter":"39","verse":"6","text":"вось, прыйдуць дні, і ўсё, што ёсьць у доме тваім і што назьбіралі бацькі твае да гэтага дня, будзе зьнесена ў Вавілон; нічога не застанецца, кажа Гасподзь."},{"book":"ІСАІ","chapter":"39","verse":"7","text":"І возьмуць з сыноў тваіх, якія выйдуць зь цябе, якіх ты народзіш, - і яны будуць еўнухамі ў палацы цара Вавілонскага."},{"book":"ІСАІ","chapter":"39","verse":"8","text":"І сказаў Эзэкія Ісаю: добрае слова Гасподняе, якое ты прамовіў; бо, дадаў ён, спакой і дабрабыт будуць у дні мае."}]}