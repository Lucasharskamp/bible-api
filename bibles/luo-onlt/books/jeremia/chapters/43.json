{"data":[{"book":"Jeremia","chapter":"43","verse":"1","text":"Ka Jeremia notieko nyiso ji weche duto mag Jehova Nyasaye Nyasachgi, ma gin gik moko duto ma Jehova Nyasaye ne oore mondo onyisgi,"},{"book":"Jeremia","chapter":"43","verse":"2","text":"Azaria wuod Hoshaya gi Johanan wuod Karea kod chwo ma jo-jendeke duto nowachone Jeremia niya, “Iriambo! Jehova Nyasaye Nyasachwa pok oori mondo iwachnwa ni, ‘Kik udhi Misri mondo udag kuno.’"},{"book":"Jeremia","chapter":"43","verse":"3","text":"To Baruk wuod Neria thuyi kodwa mondo ichiw-wa ne jo-Babulon, mondo ginegwa kata terowa e twech Babulon.”"},{"book":"Jeremia","chapter":"43","verse":"4","text":"Omiyo Johanan wuod Karea kod jotend lweny duto kod ji duto ne ok oluwo chik Jehova Nyasaye mar dak e piny Juda."},{"book":"Jeremia","chapter":"43","verse":"5","text":"Kata kamano, Johanan wuod Karea kod jotend lweny duto notelo ne jo-Juda duto mane otony mi odwogo mondo odag e piny Juda koa e pinje duto mane okegie."},{"book":"Jeremia","chapter":"43","verse":"6","text":"Bende negitelone chwo duto, mon kod nyithindo gi nyi ruoth mane Nebuzaradan ma jatend lweny noseweyo gi Gedalia wuod Ahikam, ma wuod Shafan, kod Jeremia janabi kod Baruk wuod Neria."},{"book":"Jeremia","chapter":"43","verse":"7","text":"Omiyo negidhi Misri ka ok giluoro Jehova Nyasaye ma gichopo nyaka Tapanhes."},{"book":"Jeremia","chapter":"43","verse":"8","text":"E Tapanhes kuno wach Jehova Nyasaye nobiro ne Jeremia niya:"},{"book":"Jeremia","chapter":"43","verse":"9","text":"“Kane jo-Yahudi ne pod rango, kaw kite moko madongo mondo iyik gi lowo e kind matafare mochan e dhoranga dala Farao man Tapanhes."},{"book":"Jeremia","chapter":"43","verse":"10","text":"Eka iwachnegi ni, ‘Ma e gima Jehova Nyasaye Maratego, ma Nyasach Israel, wacho: Analuong jatichna Nebukadneza ruodh Babulon, kendo anaket kom duongʼne ewi kitegi maseiko kae; mi ogur hembe e wigi."},{"book":"Jeremia","chapter":"43","verse":"11","text":"Enobi kendo omonj Misri, konego jogo monego negi, komako jogo monego maki, kendo konego gi ligangla jogo monego negi gi ligangla."},{"book":"Jeremia","chapter":"43","verse":"12","text":"Obiro moko mach kuom hekalu mag nyiseche mag Misri; enowangʼ hekalu mag-gi kendo enoter nyisechigi e twech. Kaka jakwath tweyo lepe e nungone, e kaka notwe Misri kuome owuon kendo noa kanyo ma ok ohinyore."},{"book":"Jeremia","chapter":"43","verse":"13","text":"Enomuk sirni mowal milamo mag hekalu mar chiengʼ man Misri kendo enowangʼ hekalu mag nyiseche jo-Misri.’ ”"}]}