{"data":[{"book":"استر","chapter":"6","verse":"1","text":"آن شب پادشاه خوابش نبرد، پس فرمود کتاب «تاریخ پادشاهان» را بیاورند و وقایع سلطنت او را برایش بخوانند."},{"book":"استر","chapter":"6","verse":"2","text":"در آن کتاب، گزارشی را به این مضمون یافت که بغتان و تارش که دو نفر از خواجه‌سرایان پادشاه بودند و جلوی در کاخ سلطنتی نگهبانی می‌دادند، قصد کشتن پادشاه را داشتند؛ ولی مردخای از سوء قصد آنها آگاه شد و به پادشاه خبر داد."},{"book":"استر","chapter":"6","verse":"3","text":"پادشاه پرسید: «در ازای این خدمت چه پاداشی به مردخای داده شد؟»"},{"book":"استر","chapter":"6","verse":"4","text":"پادشاه گفت: «آیا کسی از درباریان در کاخ هست؟» برحسب اتفاق هامان تازه وارد کاخ شده بود تا از پادشاه اجازه بگیرد که مردخای را دار بزند."},{"book":"استر","chapter":"6","verse":"5","text":"پس خدمتگزاران جواب دادند: «بله، هامان اینجاست.»"},{"book":"استر","chapter":"6","verse":"6","text":"وقتی هامان آمد، پادشاه به او گفت: «شخصی هست که مایلم به او عزت ببخشم. به نظر تو برای او چه باید کرد؟»"},{"book":"استر","chapter":"6","verse":"7-8","text":"پس جواب داد: «برای چنین شخصی باید ردای پادشاه و اسب سلطنتی او را که با زیورآلات تزیین شده است بیاورند."},{"book":"استر","chapter":"6","verse":"9","text":"آنگاه یکی از امیران عالی رتبهٔ پادشاه آن ردا را به او بپوشاند و او را بر اسب پادشاه سوار کند و در شهر بگرداند و جار بزند: به شخص مورد عزت پادشاه اینچنین پاداش داده می‌شود.»"},{"book":"استر","chapter":"6","verse":"10","text":"پادشاه به هامان فرمود: «ردا و اسب را هر چه زودتر آماده کن و هر چه گفتی با تمام جزئیاتش برای مردخای یهودی که در دربار خدمت می‌کند انجام بده.»"},{"book":"استر","chapter":"6","verse":"11","text":"پس هامان ردای پادشاه را به مردخای پوشانید و او را بر اسب مخصوص پادشاه سوار کرد و در شهر گرداند و جار زد: «به شخص مورد عزت پادشاه اینچنین پاداش داده می‌شود.»"},{"book":"استر","chapter":"6","verse":"12","text":"سپس مردخای به دربار بازگشت، ولی هامان با سرافکندگی زیاد به خانه‌اش شتافت"},{"book":"استر","chapter":"6","verse":"13","text":"و موضوع را برای زن خود و همهٔ دوستانش تعریف کرد. زنش و دوستان خردمند او گفتند: «مردخای یک یهودی است و تو نمی‌توانی در مقابلش بایستی. اگر وضع به این منوال ادامه یابد شکست تو حتمی است.»"},{"book":"استر","chapter":"6","verse":"14","text":"در این گفتگو بودند که خواجه‌سرایان دربار به دنبال هامان آمدند تا او را فوری به ضیافت استر ببرند."}]}