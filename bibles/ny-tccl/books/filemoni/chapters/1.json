{"data":[{"book":"Filemoni","chapter":"1","verse":"1","text":"Kuchokera kwa Paulo, amene ndili mʼndende chifukwa cha Khristu Yesu ndi Timoteyo mʼbale wathu."},{"book":"Filemoni","chapter":"1","verse":"2","text":"Kwa Apiya mlongo wathu, Arkipo msilikali mnzathu, ndiponso mpingo umene umasonkhana mʼnyumba mwanu."},{"book":"Filemoni","chapter":"1","verse":"3","text":"Chisomo ndi mtendere zochokera kwa Mulungu Atate athu ndi Ambuye Yesu Khristu zikhale ndi inu."},{"book":"Filemoni","chapter":"1","verse":"4","text":"Ine ndimayamika Mulungu wanga nthawi zonse ndikakukumbukira iwe mʼmapemphero anga."},{"book":"Filemoni","chapter":"1","verse":"5","text":"Pakuti ndamva za chikondi chako, za chikhulupiriro chako mwa Ambuye Yesu ndiponso za chikondi chako pa oyera mtima onse."},{"book":"Filemoni","chapter":"1","verse":"6","text":"Ine ndikupemphera kuti mgwirizano wako ndi ife mʼchikhulupiriro ukhale opindulitsa pozamitsa nzeru zako zozindikira zinthu zilizonse zabwino zimene timagawana chifukwa cha Khristu."},{"book":"Filemoni","chapter":"1","verse":"7","text":"Mʼbale, chikondi chako chandipatsa chimwemwe chachikulu ndi chilimbikitso, chifukwa umatsitsimutsa mitima ya anthu a Ambuye."},{"book":"Filemoni","chapter":"1","verse":"8","text":"Tsopano ngakhale kuti mwa Khristu nditha kulimba mtima ndi kulamulira kuti uchite zimene uyenera kuchita,"},{"book":"Filemoni","chapter":"1","verse":"9","text":"komabe ndikupempha mwachikondi. Ine Paulo, munthu wokalamba, ndipo tsopano ndili mʼndende chifukwa cha Khristu Yesu,"},{"book":"Filemoni","chapter":"1","verse":"10","text":"ndikukupempha chifukwa cha mwana wanga Onesimo, amene ndamubala ndili mu unyolo."},{"book":"Filemoni","chapter":"1","verse":"11","text":"Anali wopanda phindu kwa iwe, koma tsopano wasanduka wa phindu kwa iwe ndi kwa inenso."},{"book":"Filemoni","chapter":"1","verse":"12","text":"Ine ndikumutumizanso kwa iwe tsopano, koma potero ndikukhala ngati ndikutumiza mtima wanga weniweni."},{"book":"Filemoni","chapter":"1","verse":"13","text":"Ndikanakonda ndikanakhala naye kuno kuti iyeyo azinditumikira mʼmalo mwako pamene ndili mu unyolo chifukwa cha Uthenga Wabwino."},{"book":"Filemoni","chapter":"1","verse":"14","text":"Koma sindikufuna kuchita kanthu osakufunsa, nʼcholinga chakuti chilichonse chabwino ungandichitire chikhale mwakufuna kwako osati mokakamiza."},{"book":"Filemoni","chapter":"1","verse":"15","text":"Mwina chifukwa chimene unasiyana naye kwa kanthawi ndi chakuti ukhale nayenso nthawi zonse."},{"book":"Filemoni","chapter":"1","verse":"16","text":"Osati ngati kapolo, koma woposa kapolo, ngati mʼbale wokondedwa. Iyeyu ndi wokondedwa kwambiri kwa ine koma kwa iweyo ndi wokondedwa koposa, ngati munthu komanso ngati mʼbale mwa Ambuye."},{"book":"Filemoni","chapter":"1","verse":"17","text":"Tsono ngati umati ndine mnzako, umulandire iyeyu monga momwe ukanandilandirira ineyo."},{"book":"Filemoni","chapter":"1","verse":"18","text":"Ngati anakulakwira kapena kukongola kanthu kalikonse, ndidzalipira ineyo."},{"book":"Filemoni","chapter":"1","verse":"19","text":"Ine, Paulo ndikulemba zimenezi ndi dzanja langa. Ine ndidzalipira. Nʼkosafunika kukukumbutsa kuti iweyo ngongole yako kwa ine ndi moyo wakowo."},{"book":"Filemoni","chapter":"1","verse":"20","text":"Mʼbale, ndikufuna kuti ndipindule nawe mwa Ambuye; tsono tsitsimutsa mtima wanga mwa Khristu."},{"book":"Filemoni","chapter":"1","verse":"21","text":"Ine ndili ndi chitsimikizo cha kumvera kwako pamene ndikukulembera kalatayi. Ndikulemba ndikudziwa kuti udzachita ngakhale kuposa zimene ndakupemphazi."},{"book":"Filemoni","chapter":"1","verse":"22","text":"Chinthu chinanso ndi ichi: undikonzere malo, chifukwa ndikukhulupirira kuti Mulungu adzamvera mapemphero anu ndi kundibwezera kwa inu."},{"book":"Filemoni","chapter":"1","verse":"23","text":"Epafra, wamʼndende mnzanga chifukwa cha Khristu Yesu akupereka moni."},{"book":"Filemoni","chapter":"1","verse":"24","text":"Atumiki anzanga awa, Marko, Aristariko, Dema ndi Luka, akuperekanso moni."},{"book":"Filemoni","chapter":"1","verse":"25","text":"Chisomo cha Ambuye Yesu Khristu chikhale ndi mzimu wako."}]}