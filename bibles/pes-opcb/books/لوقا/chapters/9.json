{"data":[{"book":"لوقا","chapter":"9","verse":"1","text":"روزی عیسی دوازده شاگرد خود را فرا خواند و به ایشان قدرت و اقتدار داد تا ارواح پلید را از وجود دیوزدگان بیرون کنند و بیماران را شفا بخشند."},{"book":"لوقا","chapter":"9","verse":"2","text":"آنگاه ایشان را فرستاد تا فرا رسیدن ملکوت خدا را به مردم اعلام نمایند و بیماران را شفا دهند."},{"book":"لوقا","chapter":"9","verse":"3","text":"پیش از آنکه به راه افتند، عیسی به آنان فرمود: «در این سفر، هیچ چیز با خود نبرید، نه چوبدستی، نه کوله‌بار، نه خوراک، نه پول و نه لباس اضافی."},{"book":"لوقا","chapter":"9","verse":"4","text":"به هر خانه‌ای که وارد شدید، تا هنگام ترک آن محل، در آن خانه بمانید."},{"book":"لوقا","chapter":"9","verse":"5","text":"اگر اهالی شهری به پیغام شما توجهی نکردند، به هنگام ترک آن شهر، حتی گرد و خاک آنجا را نیز از پاهایتان بتکانید تا شهادتی بر ضد آنها باشد.»"},{"book":"لوقا","chapter":"9","verse":"6","text":"پس شاگردان، شهر به شهر و آبادی به آبادی می‌گشتند و پیغام انجیل را به مردم می‌رساندند و بیماران را شفا می‌بخشیدند."},{"book":"لوقا","chapter":"9","verse":"7","text":"وقتی که هیرودیس حکمران جلیل خبر معجزات عیسی را شنید، حیران و پریشان شد، زیرا بعضی درباره عیسی می‌گفتند که او همان یحیای تعمیددهنده است که زنده شده است."},{"book":"لوقا","chapter":"9","verse":"8","text":"عده‌ای دیگر نیز می‌گفتند که او همان ایلیا است که ظهور کرده یا یکی از پیامبران گذشته است که زنده شده است."},{"book":"لوقا","chapter":"9","verse":"9","text":"اما هیرودیس می‌گفت: «من خود سر یحیی را از تنش جدا کردم! پس این دیگر کیست که این داستانهای عجیب و غریب را درباره‌اش می‌شنوم؟» و او می‌کوشید عیسی را ملاقات کند."},{"book":"لوقا","chapter":"9","verse":"10","text":"پس از مدتی، رسولان برگشتند و عیسی را از آنچه انجام داده بودند، آگاه ساختند. آنگاه عیسی همراه ایشان، به دور از چشم مردم، به سوی شهر بیت‌صیدا به راه افتاد."},{"book":"لوقا","chapter":"9","verse":"11","text":"اما بسیاری از مردم از مقصد او باخبر شدند و به دنبالش راه افتادند. عیسی نیز با خوشرویی ایشان را پذیرفت و باز درباره ملکوت خدا ایشان را تعلیم داد و بیماران را شفا بخشید."},{"book":"لوقا","chapter":"9","verse":"12","text":"نزدیک غروب، دوازده شاگرد عیسی نزد او آمدند و گفتند: «مردم را مرخص فرما تا به دهات و مزرعه‌های اطراف بروند و خوراک و سرپناهی بیابند، چون در این بیابان، چیزی برای خوردن پیدا نمی‌شود.»"},{"book":"لوقا","chapter":"9","verse":"13","text":"عیسی جواب داد: «شما خودتان به ایشان خوراک بدهید!»"},{"book":"لوقا","chapter":"9","verse":"14","text":"فقط تعداد مردها در آن جمعیت، حدود پنج هزار نفر بود."},{"book":"لوقا","chapter":"9","verse":"15","text":"شاگردان همه را نشاندند."},{"book":"لوقا","chapter":"9","verse":"16","text":"عیسی آن پنج نان و دو ماهی را برداشت و به سوی آسمان نگاه کرده، برکت داد. سپس نانها را تکه‌تکه کرد و به شاگردانش داد تا در میان مردم تقسیم کنند."},{"book":"لوقا","chapter":"9","verse":"17","text":"همه خوردند و سیر شدند و شاگردان از خُرده‌های باقی‌مانده، دوازده سبد برداشتند."},{"book":"لوقا","chapter":"9","verse":"18","text":"یک روز که عیسی به تنهایی دعا می‌کرد، شاگردانش نزد او آمدند و او از ایشان پرسید: «به نظر مردم، من که هستم؟»"},{"book":"لوقا","chapter":"9","verse":"19","text":"جواب دادند: «بعضی‌ها می‌گویند که یحیای تعمید‌دهنده هستی؛ عده‌ای نیز می‌گویند ایلیا و یا یکی از پیامبران گذشته هستی که زنده شده است.»"},{"book":"لوقا","chapter":"9","verse":"20","text":"آنگاه از ایشان پرسید: «شما چه؟ شما مرا که می‌دانید؟»"},{"book":"لوقا","chapter":"9","verse":"21","text":"اما عیسی به ایشان دستور اکید داد که این را به کسی نگویند."},{"book":"لوقا","chapter":"9","verse":"22","text":"سپس به ایشان فرمود: «لازم است که پسر انسان رنج بسیار بکشد و مشایخ و کاهنان اعظم و علمای دین او را محکوم کرده، بکشند، اما او روز سوم زنده خواهد شد!»"},{"book":"لوقا","chapter":"9","verse":"23","text":"سپس به همه فرمود: «اگر کسی از شما بخواهد پیرو من باشد باید از خودخواهی دست بردارد و هر روز صلیب خود را بر دوش گیرد و مرا پیروی کند."},{"book":"لوقا","chapter":"9","verse":"24","text":"هر که بخواهد جان خود را نجات دهد، آن را از دست خواهد داد؛ اما هر که جانش را به خاطر من از دست بدهد، آن را نجات خواهد داد."},{"book":"لوقا","chapter":"9","verse":"25","text":"چه فایده که انسان تمام دنیا را ببرد، اما جانش را از دست بدهد یا آن را تلف کند؟"},{"book":"لوقا","chapter":"9","verse":"26","text":"«و اگر کسی از من و از سخنان من عار داشته باشد، پسر انسان نیز هنگامی که در جلال خود و جلال پدر، با فرشتگان مقدّس بازگردد، از او عار خواهد داشت."},{"book":"لوقا","chapter":"9","verse":"27","text":"اما یقین بدانید که در اینجا کسانی ایستاده‌اند که تا ملکوت خدا را نبینند، نخواهند مرد.»"},{"book":"لوقا","chapter":"9","verse":"28","text":"حدود هشت روز پس از این سخنان، عیسی پطرس و یعقوب و یوحنا را برداشت و بر فراز کوهی برآمد تا دعا کند."},{"book":"لوقا","chapter":"9","verse":"29","text":"به هنگام دعا، ناگهان چهرۀ عیسی نورانی شد و لباسش از سفیدی، چشم را خیره می‌کرد."},{"book":"لوقا","chapter":"9","verse":"30","text":"ناگاه، دو مرد، یعنی موسی و ایلیا، ظاهر شدند و با عیسی به گفتگو پرداختند."},{"book":"لوقا","chapter":"9","verse":"31","text":"ظاهر ایشان بس پرشکوه بود. گفتگوی ایشان دربارۀ خروج عیسی از این جهان بود، امری که قرار بود در اورشلیم اتفاق بیفتد."},{"book":"لوقا","chapter":"9","verse":"32","text":"اما در این هنگام، پطرس و همراهانش به خواب رفته بودند. وقتی بیدار شدند، عیسی و آن دو مرد را غرق در نور و جلال دیدند."},{"book":"لوقا","chapter":"9","verse":"33","text":"هنگامی که موسی و ایلیا آن محل را ترک می‌گفتند، پطرس که دستپاچه بود و نمی‌دانست چه می‌گوید، به عیسی گفت: «استاد، چه خوب است ما اینجا هستیم! بگذار سه سایبان بسازیم، برای تو، یکی برای موسی، و یکی دیگر هم برای ایلیا.»"},{"book":"لوقا","chapter":"9","verse":"34","text":"سخن پطرس هنوز تمام نشده بود که ابری درخشان پدیدار گشت و وقتی بر ایشان سایه انداخت، شاگردان را ترس فرا گرفت."},{"book":"لوقا","chapter":"9","verse":"35","text":"آنگاه از ابر ندایی در رسید که «این است پسر من که او را برگزیده‌ام؛ به او گوش فرا دهید!»"},{"book":"لوقا","chapter":"9","verse":"36","text":"چون ندا خاتمه یافت، متوجه شدند که عیسی تنهاست. آنان تا مدتها، به کسی دربارۀ این واقعه چیزی نگفتند."},{"book":"لوقا","chapter":"9","verse":"37","text":"روز بعد، وقتی از تپه پایین می‌آمدند، با جمعیت بزرگی روبرو شدند."},{"book":"لوقا","chapter":"9","verse":"38","text":"ناگهان مردی از میان جمعیت فریاد زد: «استاد، التماس می‌کنم بر پسرم، که تنها فرزندم است، نظر لطف بیندازی،"},{"book":"لوقا","chapter":"9","verse":"39","text":"چون یک روح پلید مرتب داخل وجود او می‌شود و او را به فریاد کشیدن وا می‌دارد. این روح پلید او را متشنج می‌کند، به طوری که دهانش کف می‌کند. او همیشه به پسرم حمله می‌کند و به سختی او را رها می‌سازد."},{"book":"لوقا","chapter":"9","verse":"40","text":"از شاگردانت درخواست کردم که این روح را از وجود پسرم بیرون کنند، اما نتوانستند.»"},{"book":"لوقا","chapter":"9","verse":"41","text":"عیسی فرمود: «ای مردم بی‌ایمان و نامطیع! تا کِی باید با شما باشم و رفتار شما را تحمل کنم؟ پسرت را نزد من بیاور!»"},{"book":"لوقا","chapter":"9","verse":"42","text":"در همان هنگام که پسر را می‌آوردند، روح پلید او را به شدت تکان داد و بر زمین زد. پسر می‌غلتید و دهانش کف می‌کرد. اما عیسی به روح پلید نهیب زد و پسر را شفا بخشید و به پدرش سپرد."},{"book":"لوقا","chapter":"9","verse":"43","text":"مردم همه از قدرت خدا شگفت‌زده شده بودند."},{"book":"لوقا","chapter":"9","verse":"44","text":"«به آنچه می‌گویم، خوب توجه کنید: پسر انسان را به دست مردم تسلیم خواهند کرد.»"},{"book":"لوقا","chapter":"9","verse":"45","text":"اما شاگردان منظور او را نفهمیدند، چون ذهنشان کور شده بود و می‌ترسیدند در این باره از او سؤال کنند."},{"book":"لوقا","chapter":"9","verse":"46","text":"سپس بین شاگردان عیسی این بحث درگرفت که کدام یک از ایشان بزرگتر است!"},{"book":"لوقا","chapter":"9","verse":"47","text":"عیسی که متوجه افکار ایشان شده بود، کودکی را نزد خود خواند،"},{"book":"لوقا","chapter":"9","verse":"48","text":"و به ایشان فرمود: «هر که به خاطر من این کودک را بپذیرد، مرا پذیرفته است؛ و هر که مرا بپذیرد، فرستندۀ مرا پذیرفته است. زیرا در میان شما کسی واقعاً بزرگتر است که از همه کوچکتر باشد.»"},{"book":"لوقا","chapter":"9","verse":"49","text":"یوحنا، به او گفت: «استاد، مردی را دیدیم که به نام تو ارواح پلید را از مردم بیرون می‌کرد؛ ولی ما به او گفتیم که این کار را نکند چون از گروه ما نبود.»"},{"book":"لوقا","chapter":"9","verse":"50","text":"عیسی گفت: «مانع او نشوید، چون کسی که بر ضد شما نباشد، با شماست.»"},{"book":"لوقا","chapter":"9","verse":"51","text":"هنگامی که زمان بازگشت عیسی به آسمان نزدیک شد، با عزمی راسخ به سوی اورشلیم به راه افتاد."},{"book":"لوقا","chapter":"9","verse":"52","text":"او چند نفر را جلوتر فرستاد تا در یکی از دهکده‌های سامری‌نشین، محلی برای اقامت ایشان آماده سازند."},{"book":"لوقا","chapter":"9","verse":"53","text":"اما اهالی آن دهکده، ایشان را نپذیرفتند چون می‌دانستند که عازم اورشلیم هستند. (سامریان و یهودیان، دشمنی دیرینه‌ای با یکدیگر داشتند.)"},{"book":"لوقا","chapter":"9","verse":"54","text":"وقتی فرستادگان برگشتند و این خبر را آوردند، یعقوب و یوحنا به عیسی گفتند: «استاد، آیا می‌خواهی از خدا درخواست کنیم که از آسمان آتش بفرستد و ایشان را از بین ببرد، همان‌گونه که ایلیا نیز کرد؟»"},{"book":"لوقا","chapter":"9","verse":"55","text":"اما عیسی ایشان را سرزنش نمود.9‏:55 برخی نسخه‌ها این جمله را اضافه می‌کنند: «و گفت شما نمی‌دانید از کدام روح هستید زیرا پسر انسان نیامده تا جان مردم را هلاک کند بلکه تا نجات بخشد»."},{"book":"لوقا","chapter":"9","verse":"56","text":"بنابراین از آنجا به آبادی دیگری رفتند."},{"book":"لوقا","chapter":"9","verse":"57","text":"در بین راه، شخصی به عیسی گفت: «هر جا بروی، از تو پیروی خواهم کرد.»"},{"book":"لوقا","chapter":"9","verse":"58","text":"اما عیسی به او گفت: «روباه‌ها برای خود لانه دارند و پرندگان، آشیانه؛ اما پسر انسان9‏:58 «پسر انسان» لقبی است که عیسی برای خود به کار می‌برد. جایی ندارد که حتی سرش را بر آن بگذارد.»"},{"book":"لوقا","chapter":"9","verse":"59","text":"یکبار نیز او کسی را دعوت کرد تا پیروی‌اش نماید. آن شخص گفت: «سَرورم، اجازه بفرما تا اول به خانه بازگردم و پدرم را دفن کنم.»"},{"book":"لوقا","chapter":"9","verse":"60","text":"عیسی به او گفت: «بگذار مردگان، مردگانِ خود را دفن کنند. وظیفه تو این است که بیایی و مژده ملکوت خدا را در همه جا اعلام نمایی.»"},{"book":"لوقا","chapter":"9","verse":"61","text":"شخصی نیز به عیسی گفت: «خداوندا، من حاضرم تو را پیروی کنم. اما بگذار اول بروم و با خانواده‌ام خداحافظی کنم!»"},{"book":"لوقا","chapter":"9","verse":"62","text":"عیسی به او فرمود: «کسی که آغاز به شخم زدن بکند و بعد، به عقب نگاه کند، لیاقت خدمت در ملکوت خدا را ندارد!»"}]}