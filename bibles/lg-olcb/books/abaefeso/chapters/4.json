{"data":[{"book":"Abaefeso","chapter":"4","verse":"1","text":"Ng’omusibe wa Mukama waffe, mbakuutira mubeere n’empisa ezisaanira obulamu bwe mwayitirwa okutambuliramu."},{"book":"Abaefeso","chapter":"4","verse":"2","text":"Mubeerenga bakkakkamu, abawombeefu era abagumiikiriza, nga mugumiikirizagana mu kwagala."},{"book":"Abaefeso","chapter":"4","verse":"3","text":"Munyiikirenga okukuuma obumu obw’Omwoyo mu kwegatta awamu okw’emirembe."},{"book":"Abaefeso","chapter":"4","verse":"4","text":"Omubiri nga bwe guli ogumu, n’Omwoyo omu, n’essuubi liri limu ery’okuyitibwa kwammwe."},{"book":"Abaefeso","chapter":"4","verse":"5","text":"Mukama waffe ali omu, n’okukkiriza kumu n’okubatizibwa kumu."},{"book":"Abaefeso","chapter":"4","verse":"6","text":"Katonda ali omu, era ye Kitaawe wa bonna, afuga byonna, akolera mu byonna era abeera mu byonna."},{"book":"Abaefeso","chapter":"4","verse":"7","text":"Buli omu ku ffe yaweebwa ekisa ng’okugera kwa Kristo bwe kuli."},{"book":"Abaefeso","chapter":"4","verse":"8","text":"Ebyawandiikibwa kyebiva bigamba nti,"},{"book":"Abaefeso","chapter":"4","verse":"9","text":"Okugamba nti “yalinnya,” kitegeeza ki? Kitegeeza nti yasooka kukka mu bitundu ebya wansi w’ensi."},{"book":"Abaefeso","chapter":"4","verse":"10","text":"Oyo Kristo eyakka, ye wuuyo ddala eyalinnya ewala ennyo, n’ayisa waggulu w’eggulu lyonna, alyoke ajjule obwengula bw’ensi yonna."},{"book":"Abaefeso","chapter":"4","verse":"11","text":"Era y’omu oyo eyawa abamu okuba abatume, n’abalala okuba bannabbi, n’abalala okuba ababuulizi b’enjiri, n’abalala okuba abasumba, n’abalala okuba abayigiriza."},{"book":"Abaefeso","chapter":"4","verse":"12","text":"Ekyo yakikola olw’okutendeka abantu ba Katonda olw’omulimu ogw’obuweereza, okuzimba omubiri gwa Kristo."},{"book":"Abaefeso","chapter":"4","verse":"13","text":"Ekyo kijja kutwongera okugenda mu maaso, okutuusa ffenna lwe tulibeera n’okukkiriza kumu, n’okumanyira ddala Omwana wa Katonda nga tukulidde ddala mu mwoyo okutuuka ku kigera eky’okubeera nga Kristo bw’ali."},{"book":"Abaefeso","chapter":"4","verse":"14","text":"Tuteekwa okulekeraawo okweyisa ng’abaana abato, nga tuyuuguumizibwa amayengo nga tutwalibwa buli muyaga ogw’okuyigiriza okw’abantu abakuusa, mu nkwe olw’okugoberera enteekateeka ey’obulimba."},{"book":"Abaefeso","chapter":"4","verse":"15","text":"Tube ba mazima mu kwagala, tulyoke tukulire mu Kristo mu byonna, nga tweyongera okuba nga ye, Omutwe gw’Ekkanisa."},{"book":"Abaefeso","chapter":"4","verse":"16","text":"Mu ye omubiri gwonna mwe gugattirwa obulungi awamu, ne guyungibwa mu buli nnyingo, nga gukola ng’ekigera kya buli kitundu bwe kuli, nga gukula era nga gwezimba mu kwagala."},{"book":"Abaefeso","chapter":"4","verse":"17","text":"Ng’omugoberezi wa Mukama waffe, mbalagira okulekeraawo okutambula ng’abatamanyi Katonda bwe batambulira mu birowoozo byabwe eby’obusirusiru."},{"book":"Abaefeso","chapter":"4","verse":"18","text":"Amagezi gaabwe gajjudde ekizikiza. Tebalina mugabo mu by’obulamu bwa Katonda, kubanga bajjudde obutamanya era emitima gyabwe mikakanyavu."},{"book":"Abaefeso","chapter":"4","verse":"19","text":"Tebakyalina nsonyi, beemalidde mu bya buwemu, na mululu gwa kukola bya bugwenyufu ebya buli ngeri."},{"book":"Abaefeso","chapter":"4","verse":"20","text":"Kyokka mmwe si bwe mwayigirizibwa ku bya Kristo."},{"book":"Abaefeso","chapter":"4","verse":"21","text":"Obanga ddala mwamuwulira, era ne muyigirizibwa mu ye ng’amazima bwe gali mu Yesu,"},{"book":"Abaefeso","chapter":"4","verse":"22","text":"kale mwambulemu obulamu obw’omuntu ow’edda, avunda olw’okwegomba okw’obulimba."},{"book":"Abaefeso","chapter":"4","verse":"23","text":"Mufuuke baggya olw’Omwoyo afuga ebirowoozo byammwe,"},{"book":"Abaefeso","chapter":"4","verse":"24","text":"era mwambale omuntu omuggya, eyatondebwa mu kifaananyi kya Katonda mu butuukirivu ne mu kutukuzibwa okw’amazima."},{"book":"Abaefeso","chapter":"4","verse":"25","text":"Mulekeraawo okulimba, mwogerenga amazima buli muntu ne munne, kubanga tuli bitundu bya mubiri gumu."},{"book":"Abaefeso","chapter":"4","verse":"26","text":"“Bwe musunguwalanga mwekuume muleme kwonoona.” Temuzibyanga budde nga mukyasunguwadde."},{"book":"Abaefeso","chapter":"4","verse":"27","text":"Temuwanga Setaani bbanga."},{"book":"Abaefeso","chapter":"4","verse":"28","text":"Abadde omubbi alekeraawo okubba, wabula anyiikirenga okukola eby’omugaso ng’akola n’emikono gye, alyoke afune ky’agabirako n’abo abeetaaga."},{"book":"Abaefeso","chapter":"4","verse":"29","text":"Mwekuume mulemenga okwogera ebigambo ebitasaana, wabula mwogerenga ebyo byokka ebizimba nga buli muntu bwe yeetaaga, biryoke bigase abo ababiwulira."},{"book":"Abaefeso","chapter":"4","verse":"30","text":"Era temunakuwazanga Mwoyo Mutukuvu wa Katonda, eyabateekako akabonero akalaga nga mwanunulibwa."},{"book":"Abaefeso","chapter":"4","verse":"31","text":"Okunyiiga, n’obusungu, n’obukambwe, n’okukaayana, n’okuvuma, na buli kibi kyonna, biremenga kubeera mu mmwe."},{"book":"Abaefeso","chapter":"4","verse":"32","text":"Mubenga ba kisa, buli omu alumirwenga munne, era musonyiwaganenga, nga Katonda bwe yabasonyiwa mu Kristo."}]}