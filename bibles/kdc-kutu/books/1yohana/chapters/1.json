{"data":[{"book":"1 Yohana","chapter":"1","verse":"1","text":"Tuwapetela mweye mbuli ya ayo yokemigwa mbuli ya ugima, yakalile toka mwanduso, tumuhulika na tumona kwa meso getu, tumulola na tumkwasa kwa makono getu."},{"book":"1 Yohana","chapter":"1","verse":"2","text":"Ugima uno viulawilile tweye tuwona, na sambi tolonga kija kituwone, na towapetela mweye ugima uno wa mazuwa gose, ukalile hamoja na Tata na ulagusigwa kumwetu."},{"book":"1 Yohana","chapter":"1","verse":"3","text":"Towapetela kija kituwone na kituhulike, muladi na mweye vivija muilumbe na tweye mna ukuilumba kwetu na Tata na Mwanage Yesu Kilisito."},{"book":"1 Yohana","chapter":"1","verse":"4","text":"Towandikila mweye mbuli zino kutenda deng'ho jetu ditelele."},{"book":"1 Yohana","chapter":"1","verse":"5","text":"Tuuhulika usenga uno kulawa kwa Yesu na sambi towapetela mweye kamba, Mulungu iyo mulenge na mgati mmwake mduhu ziza jojose."},{"book":"1 Yohana","chapter":"1","verse":"6","text":"Kamba twahalonga toilumba nayo kuno tung'hali tokala mdiziza, tolonga uvizi kwa mbuli zetu na kusang'hana kwetu."},{"book":"1 Yohana","chapter":"1","verse":"7","text":"Lakini kamba tokala mna umulenge kamba heyo viyali mulenge, toilumba tweye kwa tweye, na damu ya mwanage, Yesu yotusunha nzambi zetu zose."},{"book":"1 Yohana","chapter":"1","verse":"8","text":"Twahalonga hatutenda nzambi toivizila wenyego, na mduhu kweli mgati mmwetu."},{"book":"1 Yohana","chapter":"1","verse":"9","text":"Lakini twahatogola kamba tweye twa wene nzambi, Mulungu kotamaniligwa na kotenda goya, kozigela kumgongo nzambi zetu, na kotusunha na gose gehile gatutendile."},{"book":"1 Yohana","chapter":"1","verse":"10","text":"Twahalonga hatutendile nzambi, tomtenda heyo yawe mvizi na imbuli yake yamduhu mgati mmwetu."}]}