{"data":[{"book":"ЁВА","chapter":"39","verse":"1","text":"Ці ведаеш ты час, калі нараджаюць дзікія козы на скалах, і ці заўважаў роды казуль?"},{"book":"ЁВА","chapter":"39","verse":"2","text":"Ці можаш разьлічыць месяцы цяжарнасьці іхняй? і ці ведаеш час родаў іхніх?"},{"book":"ЁВА","chapter":"39","verse":"3","text":"Яны згінаюцца, нараджаючы дзяцей сваіх, выкідваючы свае ношы;"},{"book":"ЁВА","chapter":"39","verse":"4","text":"дзеці іхнія ўбіраюцца ў сілу, растуць на полі, сыходзяць і не вяртаюцца да іх."},{"book":"ЁВА","chapter":"39","verse":"5","text":"Хто пусьціў дзікага асла на волю, і хто разьвязаў повязі кулану,"},{"book":"ЁВА","chapter":"39","verse":"6","text":"якому стэп Я прызначыў домам і саланчакі - жытлішчам?"},{"book":"ЁВА","chapter":"39","verse":"7","text":"Ён сьмяецца з гарадскога шматлюдства і ня чуе крыкаў паганятага,"},{"book":"ЁВА","chapter":"39","verse":"8","text":"па горах шукае ежы сабе і ганяецца за ўсякаю зелянінаю."},{"book":"ЁВА","chapter":"39","verse":"9","text":"Ці захоча аднарог служыць табе і ці заначуе каля ясьляў тваіх?"},{"book":"ЁВА","chapter":"39","verse":"10","text":"Ці можаш вяроўкаю прывязаць аднарога да баразны, і ці будзе ён за табою баранаваць тваё поле?"},{"book":"ЁВА","chapter":"39","verse":"11","text":"Ці паспадзяваешся на яго, таму што ў яго вялікая сіла, і ці дасі яму працу тваю?"},{"book":"ЁВА","chapter":"39","verse":"12","text":"Ці паверыш яму, што ён насеньне тваё верне і складзе на гумно тваё?"},{"book":"ЁВА","chapter":"39","verse":"13","text":"Ці ты даў прыгожыя крылы паве і перэе і пух страўсу?"},{"book":"ЁВА","chapter":"39","verse":"14","text":"Ён пакідае яйкі свае на зямлі і на пяску грэе іх,"},{"book":"ЁВА","chapter":"39","verse":"15","text":"і забывае, што нага можа раздушыць іх і польны зьвер можа растаптаць іх;"},{"book":"ЁВА","chapter":"39","verse":"16","text":"ён жорсткі да дзяцей сваіх, як бы не да сваіх, і не баіцца, што праца ягоная будзе марная,"},{"book":"ЁВА","chapter":"39","verse":"17","text":"таму што Бог ня даў яму мудрасьці і не ўдзяліў яму глузду;"},{"book":"ЁВА","chapter":"39","verse":"18","text":"а калі падымаецца на вышыню, сьмяецца з каня і вершніка ягонага."},{"book":"ЁВА","chapter":"39","verse":"19","text":"Ці ты даў каню сілу і апрануў шыю ягоную ў грыву?"},{"book":"ЁВА","chapter":"39","verse":"20","text":"Ці можаш ты спалохаць яго, як саранчу? Храп ноздраў ягоных - жудасьць;"},{"book":"ЁВА","chapter":"39","verse":"21","text":"капае нагамі зямлю і захапляецца сілаю; ідзе насустрач зброі;"},{"book":"ЁВА","chapter":"39","verse":"22","text":"ён сьмяецца зь небясьпекі і не палохаецца і не адварочваецца ад меча;"},{"book":"ЁВА","chapter":"39","verse":"23","text":"калчан гучыць над ім, бліскае капэё і дзіда;"},{"book":"ЁВА","chapter":"39","verse":"24","text":"у парыве і лютасьці ён глытае зямлю і ня можа стаяць пры гуку трубы;"},{"book":"ЁВА","chapter":"39","verse":"25","text":"пры трубным гуку ён падае голас: гу! гу! і здалёк чуе бітву, зычныя галасы правадыроў і крык."},{"book":"ЁВА","chapter":"39","verse":"26","text":"Ці тваёю мудрасьцю лётае каршук і кіруе крылы свае на поўдзень?"},{"book":"ЁВА","chapter":"39","verse":"27","text":"Ці па тваім слове ўзносіцца арол і кладзе на вышыні гняздо сваё?"},{"book":"ЁВА","chapter":"39","verse":"28","text":"Ён жыве на скале і начуе на зубцы ўцёсаў і на месцах недаступных;"},{"book":"ЁВА","chapter":"39","verse":"29","text":"адтуль выглядвае сабе ежу: вочы яго глядзяць далёка;"},{"book":"ЁВА","chapter":"39","verse":"30","text":"птушаняты ягоныя пэюць кроў, і дзе труп, там і ён."},{"book":"ЁВА","chapter":"39","verse":"31","text":"І гаварыў Гасподзь далей і сказаў Ёву:"},{"book":"ЁВА","chapter":"39","verse":"32","text":"ці будзе спаборнік з Усеўладным яшчэ вучыць? Выкрывальнік Бога хай адказвае Яму."},{"book":"ЁВА","chapter":"39","verse":"33","text":"І адказваў Ёў Госпаду, і сказаў:"},{"book":"ЁВА","chapter":"39","verse":"34","text":"вось, я нікчэмны; што буду я адказваць Табе? Руку маю кладу на вусны мае."},{"book":"ЁВА","chapter":"39","verse":"35","text":"Аднойчы я казаў, - цяпер адказваць ня буду, нават двойчы, але болей ня буду."}]}