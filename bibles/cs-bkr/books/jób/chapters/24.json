{"data":[{"book":"Jób","chapter":"24","verse":"1","text":"Proč by od Všemohoucího neměli býti skryti časové, a ti, kteříž jej znají, neměli neviděti dnů jeho?"},{"book":"Jób","chapter":"24","verse":"2","text":"Bezbožníť nyní mezníky přenášejí, a stádo, kteréž mocí zajali, pasou."},{"book":"Jób","chapter":"24","verse":"3","text":"Osla sirotků zajímají, v zástavě berou vola od vdovy."},{"book":"Jób","chapter":"24","verse":"4","text":"Strkají nuznými s cesty, musejí se vůbec skrývati chudí na světě."},{"book":"Jób","chapter":"24","verse":"5","text":"Aj, oni jako divocí oslové na poušti, vycházejí jako ku práci své, ráno přivstávajíce k loupeži; poušť jest chléb jejich i dětí jejich."},{"book":"Jób","chapter":"24","verse":"6","text":"Na cizím poli žnou, a z vinic bezbožníci sbírají."},{"book":"Jób","chapter":"24","verse":"7","text":"Nahé přivodí k tomu, aby nocovati musili bez roucha, nemajíce se čím přiodíti na zimě."},{"book":"Jób","chapter":"24","verse":"8","text":"A přívalem v horách moknouce, nemajíce obydlí, k skále se přivinouti musejí."},{"book":"Jób","chapter":"24","verse":"9","text":"Loupí sirotky, kteříž jsou při prsích, a od chudého základ berou."},{"book":"Jób","chapter":"24","verse":"10","text":"Nahého opouštějí, že musí choditi bez oděvu, a ti, kteříž snášejí snopy, v hladu zůstávati."},{"book":"Jób","chapter":"24","verse":"11","text":"Ti, jenž mezi zdmi jejich olej vytlačují, a presy tlačí, žíznějí."},{"book":"Jób","chapter":"24","verse":"12","text":"Lidé v městech lkají, a duše zraněných volají, Bůh pak přítrže tomu nečiní."},{"book":"Jób","chapter":"24","verse":"13","text":"Oniť jsou ti, kteříž odporují světlu, a neznají cest jeho, aniž chodí po stezkách jeho."},{"book":"Jób","chapter":"24","verse":"14","text":"Na úsvitě povstávaje vražedlník, morduje chudého a nuzného, a v noci jest jako zloděj."},{"book":"Jób","chapter":"24","verse":"15","text":"Tolikéž oko cizoložníka šetří soumraku, říkaje: Nespatříť mne žádný, a tvář zakrývá."},{"book":"Jób","chapter":"24","verse":"16","text":"Podkopávají potmě i domy, kteréž sobě ve dne znamenali; nebo nenávidí světla."},{"book":"Jób","chapter":"24","verse":"17","text":"Ale hned v jitře přichází na ně stín smrti; když jeden druhého poznati může, strachu stínu smrti okoušejí."},{"book":"Jób","chapter":"24","verse":"18","text":"Lehcí jsou na svrchku vody, zlořečené jest jmění jejich na zemi, aniž odcházejí cestou svobodnou."},{"book":"Jób","chapter":"24","verse":"19","text":"Jako sucho a horko uchvacuje vody sněžné, tak hrob ty, jenž hřešili."},{"book":"Jób","chapter":"24","verse":"20","text":"Zapomíná se na něj život matky, sladne červům, nebývá více připomínán, a tak polámána bývá nepravost jako strom."},{"book":"Jób","chapter":"24","verse":"21","text":"Připojuje mu neplodnou, kteráž nerodí, a vdově dobře nečiní."},{"book":"Jób","chapter":"24","verse":"22","text":"Zachvacuje silné mocí svou; ostojí-li kdo z nich, bojí se o život svůj."},{"book":"Jób","chapter":"24","verse":"23","text":"Dává jemu, na čemž by bezpečně spolehnouti mohl, však oči jeho šetří cest jejich."},{"book":"Jób","chapter":"24","verse":"24","text":"Bývají zvýšeni poněkud, ale hned jich není; tak jako jiní všickni sníženi, vypléněni, a jako vrškové klasů stínáni bývají."},{"book":"Jób","chapter":"24","verse":"25","text":"Zdaliž není tak? Kdo na mne dokáže klamu, a v nic obrátí řeč mou?"}]}