{"data":[{"book":"Ezra","chapter":"2","verse":"1","text":"E dogologo digau nogo noho hege gu hagatanga mai Babylon, gu lloomoi labelaa gi Jerusalem mo Judah, tei gii hana gi dono gowaa donu nogo noho ai. Nia madahaanau digaula nogo noho hege i Babylon, mai hua di madagoaa di King Nebuchadnezzar ne lahi digaula be digau lawalawa gaa dugu i golo."},{"book":"Ezra","chapter":"2","verse":"2","text":"Nadau dagi go Zerubbabel, Joshua, Nehemiah, Seraiah, Reelaiah, Mordecai, Bilshan, Mispar, Bigvai, Rehum, mo Baanah."},{"book":"Ezra","chapter":"2","verse":"3-20","text":"Parosh - 2,172"},{"book":"Ezra","chapter":"2","verse":"21-35","text":"Digau ala nadau maadua mmaadua nogo noho i nia waahale aanei gu lloomoi labelaa:"},{"book":"Ezra","chapter":"2","verse":"36-39","text":"Aanei nia ingoo o nia madahaanau gau hai mee dabu ala ne lloomoi i di nadau noho hege:"},{"book":"Ezra","chapter":"2","verse":"40-42","text":"Nia madahaanau digau Levi ala ne lloomoi i di noho hege:"},{"book":"Ezra","chapter":"2","verse":"43-54","text":"Nia madahaanau digau hai hegau o di Hale Daumaha ala ne lloomoi i di nadau noho hege:"},{"book":"Ezra","chapter":"2","verse":"55-57","text":"Nia madahaanau o nia dama hai hegau a Solomon ala ne lloomoi i di nadau noho hege:"},{"book":"Ezra","chapter":"2","verse":"58","text":"Togologo o nia hagadili digau hai hegau di Hale Daumaha mo di gau hai hegau a Solomon ala ne loomoi i nadau noho hege e 392."},{"book":"Ezra","chapter":"2","verse":"59-60","text":"Nia daangada e 652 guu dau gi lodo nia madahaanau o Delaiah, Tobiah mo Nekoda ala ne loomoi i nia dama waahale lligi o Tel Melah, Tel Harsha, Cherub, Addan mo Immer, gei digaula gu deemee di haga modongoohia be ginaadou nia hagadili o Israel."},{"book":"Ezra","chapter":"2","verse":"61-62","text":"Nia madahaanau hai mee dabu labelaa aanei ala digi hagamodongoohia ina go di beebaa be dehee di nadau hagatau mai nadau maadua mmaadua: go Habaiah, Hakkoz, mo Barzillai. (Tamana madua ni di madahaanau gau hai mee dabu o Barzillai gu hai lodo gi di ahina mai di madahaanau Barzillai o Gilead, ge guu kae di ingoo tamana dono lodo). Idimaa nadau damana mmaadua gu de iloo be di ma koai, dela ne hidi ai digaula ga deemee di hai digau hai mee dabu."},{"book":"Ezra","chapter":"2","verse":"63","text":"Di gobinaa digau o Jew guu hai gi digaula bolo digaula e deemee di gai nia mee ala gu haga dabu ang gi God, gaa dae loo gi tangada hai mee dabu dela e mee di hai hegau i nia ‘Urim’ mo ‘Thummim’.2.63 ‘Urim’ mo ‘Thummim’: Aanei la nia mee ala ne hai hegau ai tangada hai mee dabu belee iloo ai di manawa o God. Gidaadou e de iloo hagahumalia be ne hai hegau behee. 2.63 Numbers 27.21"},{"book":"Ezra","chapter":"2","verse":"64-67","text":"Togologo o digau nogo noho hege ala gu loomoi - 42,360"},{"book":"Ezra","chapter":"2","verse":"68","text":"Di madagoaa digaula ne lloomoi i di nadau noho hege gaa dau gi di Hale Daumaha i Jerusalem, ge hunu dagi madahaanau gu gaamai nadau wanga dehuia belee hagamaamaa di hagaduu aga labelaa di Hale Daumaha gi dono lohongo."},{"book":"Ezra","chapter":"2","verse":"69","text":"Digaula gu dahi aga nadau mee ala e mee ang gi di moomee deenei, huogodoo ne gila mai nia pauna goolo e 1,030, nia pauna silber e 5,740, mo nia gahu lloo o digau hai mee dabu e 100."},{"book":"Ezra","chapter":"2","verse":"70","text":"Digau hai mee dabu, digau Levi, mo hunu daangada labelaa guu noho i lodo be e hoohoo gi Jerusalem. Digau daahili, digau hagaloohi di Hale Daumaha, mo digau hai hegau o di Hale Daumaha guu noho i lodo nia dama waahale hoohoo mai gi Jerusalem, mo digau Israel ala ne dubu i golo guu noho i lodo nia dama waahale i nia gowaa ala nogo noho ai nadau maadua mmaadua.2.70 1 Kronikel 9.2; Nehemiah 11.3"}]}