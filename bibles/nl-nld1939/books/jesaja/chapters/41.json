{"data":[{"book":"Jesaja","chapter":"41","verse":"1","text":"Eilanden, hoort Mij zwijgend aan, Wacht, volken, mijn bestraffing af. Laat ze komen en spreken, Wij samen voor de vierschaar treden!"},{"book":"Jesaja","chapter":"41","verse":"2","text":"Wie heeft in het oosten den zegerijke verwekt, Hem geroepen, zijn schreden te volgen; Wie heeft hem de volken overgeleverd, En koningen hem onderworpen? Zijn zwaard vergruizelt ze tot stof, Zijn boog tot dwarrelend kaf;"},{"book":"Jesaja","chapter":"41","verse":"3","text":"Hij jaagt ze na, dringt ongedeerd voort, Op wegen, die hij nog nooit had betreden."},{"book":"Jesaja","chapter":"41","verse":"4","text":"Wie heeft het gedaan, wie bracht het tot stand? Ik, die van de aanvang af de eeuwen riep; Ik, Jahweh, die de Eerste ben, En die bij de laatsten zal zijn!"},{"book":"Jesaja","chapter":"41","verse":"5","text":"Sidderend zien de eilanden toe, De grenzen der aarde rillen er van;"},{"book":"Jesaja","chapter":"41","verse":"6","text":"Ze snellen elkander te hulp, En roepen elkander: Houd moed!"},{"book":"Jesaja","chapter":"41","verse":"7","text":"De gieter bemoedigt den goudsmid, De pletter, hem die het aambeeld slaat. Men zegt: het soldeersel is goed; Maar met spijkers slaat men het vast, dat het niet losgaat!"},{"book":"Jesaja","chapter":"41","verse":"8","text":"Maar gij, Israël, Mijn dienstknecht, Jakob, dien Ik heb uitverkoren, Kroost van Abraham, mijn vriend;"},{"book":"Jesaja","chapter":"41","verse":"9","text":"Dien Ik van de grenzen der aarde heb gehaald, En van haar eindpaal geroepen: Ik heb u gezegd: Gij zijt mijn dienstknecht, U heb ik verkoren en nimmer versmaad!"},{"book":"Jesaja","chapter":"41","verse":"10","text":"Ge moet niet vrezen, want Ik sta u bij; Niet radeloos rondzien, want Ik ben uw God! Ik maak u sterk, Ik kom u te hulp; Ik zal u steunen met de rechter van mijn ontferming!"},{"book":"Jesaja","chapter":"41","verse":"11","text":"Zie, die u bestoken, worden met schaamte en schande bedekt; Ze worden vernield en verdelgd, die tegen u strijden."},{"book":"Jesaja","chapter":"41","verse":"12","text":"Ge zult ze zoeken, die met u twisten, maar ze niet vinden; Die u bekampen, zullen vergaan en verdwijnen."},{"book":"Jesaja","chapter":"41","verse":"13","text":"Want Ik ben Jahweh, uw God, Ik houd u vast bij de rechterhand; Ik zeg u: Wees niet bang, Ik zal u helpen!"},{"book":"Jesaja","chapter":"41","verse":"14","text":"Wees niet angstig, wormpje van Jakob, Israël, mijn kindje; Ik ben uw helper, spreekt Jahweh, Ik uw verlosser, Israëls Heilige!"},{"book":"Jesaja","chapter":"41","verse":"15","text":"Zie, Ik maak een dorsslee van u, Nieuw geslepen, met scherpe punten: Bergen zult ge dorsen en pletten, En heuvels hakken tot kaf;"},{"book":"Jesaja","chapter":"41","verse":"16","text":"Ge zult ze wannen, en de wind waait ze weg, De stormwind zal ze verstrooien; Maar gij zult u in Jahweh verblijden, En in Israëls Heilige roemen!"},{"book":"Jesaja","chapter":"41","verse":"17","text":"De armen en ellendigen zoeken water, ze vinden het niet, En hun tong is verdroogd van de dorst. Ik. Jahweh, zal ze verhoren, Ze niet verlaten, Israëls God."},{"book":"Jesaja","chapter":"41","verse":"18","text":"Op kale rotsen laat Ik stromen ontspringen, En bronnen te midden der krochten; Ik maak een vijver van de woestijn, Van het dorstige land een fontein."},{"book":"Jesaja","chapter":"41","verse":"19","text":"Ik zal de steppe met ceders beplanten. Met acacia, oleaster, olijf; In de wildernis cypressen zetten, Naast platanen en dennen:"},{"book":"Jesaja","chapter":"41","verse":"20","text":"Opdat ze zien en erkennen, Het begrijpen en het verstaan, Dat de hand van Jahweh het doet, Israëls Heilige het wrocht!"},{"book":"Jesaja","chapter":"41","verse":"21","text":"Komt uw goed recht nu eens bepleiten, Spreekt Jahweh; En brengt dan uw afgoden mee, Zegt Jakobs Koning."},{"book":"Jesaja","chapter":"41","verse":"22","text":"Laat ze komen en ons verkonden, Wat in de toekomst geschiedt, Of wat ze vroeger hebben voorspeld:Dan kunnen we dat eens onderzoeken. Laat ons de toekomst eens horen,"},{"book":"Jesaja","chapter":"41","verse":"23","text":"En zegt ons wat er later gebeurt; Als we het dan in vervulling zien gaan, Dan weten we, dat gij goden zijt. Ja doet maar iets, of goed of kwaad, Dan kunnen we zien, en ons meten!"},{"book":"Jesaja","chapter":"41","verse":"24","text":"Maar zelf zijt ge niets, en uw werken zijn niets: Schande voor die ‘t met u houdt!"},{"book":"Jesaja","chapter":"41","verse":"25","text":"Maar Ik heb er een uit het noorden verwekt: en hij kwam, Uit het oosten hem bij zijn naam geroepen: daar is hij gekomen; Als slijk vertrapt hij de vorsten, Zoals een pottenbakker het leem."},{"book":"Jesaja","chapter":"41","verse":"26","text":"Wie heeft nu vroeger voorspeld, wat we thans zien gebeuren, Tevoren: zodat we zeggen: ‘t komt uit?"},{"book":"Jesaja","chapter":"41","verse":"27","text":"Ik heb het ‘t eerst aan Sion verkondigd: En zie, hier is hij; En aan Jerusalem de blijde boodschap gebracht! Maar niemand uwer heeft het voorspeld, Niemand van u het verkondigd; Niemand heeft uw woorden gehoord,"},{"book":"Jesaja","chapter":"41","verse":"28","text":"Niemand van al die Ik zie. Neen, niemand der goden weet raad, Niemand, dien Ik kan vragen en antwoord bekomen."},{"book":"Jesaja","chapter":"41","verse":"29","text":"Ze zijn allemaal niets, en hun werken zijn niets, Hun beelden enkel wind en lucht."}]}