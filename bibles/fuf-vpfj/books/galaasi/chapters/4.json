{"data":[{"book":"GALAASI","chapter":"4","verse":"1","text":"Ko mi woni wi'ude: fannin ronoowo on ko paykun, haray alaa fus ko o serti e maccuɗo. Fii kala ko kanko jeyi fow,"},{"book":"GALAASI","chapter":"4","verse":"2","text":"haray hikun e ley kongol ne'ooɓe kun ɓen e fewjanooɓe kun ɓen, haa e saa'i mo ben makkun happi on timma."},{"book":"GALAASI","chapter":"4","verse":"3","text":"Enen kadi wano non, wa fewndo ko wonɗen fayɓe, hari ko en maccuɓe ɗii mbawdiiji adunayankeeji."},{"book":"GALAASI","chapter":"4","verse":"4","text":"Kono ɓay saa'i on hewtii, Allaahu on adduno Ɓiɗɗo makko on, on mo debbo jibini, jibinaaɗo e ley Sariya on,"},{"book":"GALAASI","chapter":"4","verse":"5","text":"fii sottugol ɓen wonɓe e ley Sariya on fii no jogoreɗen wa ɓiɓɓe."},{"book":"GALAASI","chapter":"4","verse":"6","text":"Ɓay ko en ɓiɓɓe, Alla addii ka ɓerɗe men Ruuhu Ɓiɗɗo makko on, ɗun ko on Ruuhu wonɗo ewnaade «Abba» e maana Baaba."},{"book":"GALAASI","chapter":"4","verse":"7","text":"Ɗun haray hinaa a maccuɗo hande kadi, kono ko a ɓiɗɗo. Si tawii-le ko a ɓiɗɗo, haray ko a ronoowo immorde e Alla."},{"book":"GALAASI","chapter":"4","verse":"8","text":"Wa fewndo ko on andaa Alla, hari ko on maccuɓe sanamuuji ɗi tawata wonaa goɗɗun tigi e oo aduna."},{"book":"GALAASI","chapter":"4","verse":"9","text":"Jooni non on andii Alla, e tentinii non jooni ko on ɓe Alla andi, ko honno non yiltitorɗon e ɗii mbawdiiji mehi lo'uɗi? E hara on faalaa ɗe maccinɗinanaade kadi?"},{"book":"GALAASI","chapter":"4","verse":"10","text":"Hiɗon hittina fii ɲalaaɗe ɗen e lebbi ɗin e saa'iiji ɗin e duuɓi ɗin."},{"book":"GALAASI","chapter":"4","verse":"11","text":"Miɗo huli fii mon, wota taw koo ko mi yanganii on ko meere."},{"book":"GALAASI","chapter":"4","verse":"12","text":"Musiɓɓe an, wa'ee wa an min, ko fii min miɗo wa'i wa mon, yandi mi jeejii on! Ko fii on bonaaki e an."},{"book":"GALAASI","chapter":"4","verse":"13","text":"Hiɗon maanditii ka aranun ko sabu nawnaare an mi heɓiri feere feɲɲinangol on Kibaaru Moƴƴo on."},{"book":"GALAASI","chapter":"4","verse":"14","text":"Hiɗon waawunoo non ronkude teddingol lan maa bugitoo lan sabu ɲawu an ngun, kono on waɗaali ɗun! Ka liddu ɗun, on tolnirno lan wa malaa'ikaajo Alla maa wa Iisaa Almasiihu on tigi."},{"book":"GALAASI","chapter":"4","verse":"15","text":"Ko honto weltaare mon nden woni jooni? Ko fii miɗo seeditanaade on ɗunɗoo: si no gasaynoo, on ɓorayno gite mon ɗen, wattanon mi."},{"book":"GALAASI","chapter":"4","verse":"16","text":"Haray e nder ko mi yeetotoo on goonga kon, mi wonii gaɲo mon?"},{"book":"GALAASI","chapter":"4","verse":"17","text":"Awa himme mo ɓe joganii on on hinaa moƴƴo, ko ɓe faalaaɓe sortude on e amen, fii no tawtiron ɓe."},{"book":"GALAASI","chapter":"4","verse":"18","text":"No moƴƴi ka goɗɗo heɓa himme moƴƴo saa'i woo, hara hinaa si miɗo hakkunde mon tun."},{"book":"GALAASI","chapter":"4","verse":"19","text":"Fayɓe an, miɗo joganii on kadi muuseendi ŋata haa wa'on wa *Almasiihu on."},{"book":"GALAASI","chapter":"4","verse":"20","text":"Miɗo faalaa wondude e mon jooni, mi yewtira on noone goo, ko fii miɗo aanani on."},{"book":"GALAASI","chapter":"4","verse":"21","text":"Andinee lan, onon ɓee faalaaɓe wonude e ley Sariya on, si on faamaali ko Sariya on wi'i kon."},{"book":"GALAASI","chapter":"4","verse":"22","text":"Ko fii no windii, Ibraahiima no mari ɓiɓɓe ɗiɗo: goɗɗo on ko mo korɗo jibinani mo on, oya on ko mo dimo on jibinani mo on."},{"book":"GALAASI","chapter":"4","verse":"23","text":"Mo korɗo on, ko jibiniraaɗo faale ɓandu, kono mo debbo dimo on, ko jibiniraaɗo fodaari ndin."},{"book":"GALAASI","chapter":"4","verse":"24","text":"Ɗun ko misal nii: rewɓe ɓen ɗiɗo, ko ahadiiji ɗin ɗiɗi, *ahadi goo ko ndi Fello *Sinaayi ndin, ɓiɓɓe mayri ɓen ko maccuɓe, ɗun ko Haajirata."},{"book":"GALAASI","chapter":"4","verse":"25","text":"Ko ngon Fello Sinaayi wongo ka leydi Aarabu woni Haajirata, hingo wa'i wa saare Yerusalaam handeere nden, ɓay hinde e nder maccangaaku, kayre e ɓiɓɓe mayre on."},{"book":"GALAASI","chapter":"4","verse":"26","text":"Kono saare Yerusalaam dow-dowre nden ko dimo on, ko on woni yumma men Saarata."},{"book":"GALAASI","chapter":"4","verse":"27","text":"Ko fii no windii:"},{"book":"GALAASI","chapter":"4","verse":"28","text":"Ko fii, yo musiɓɓe, onon kadi ko on ɓiɓɓe fodaari ndin, wano *Issaaqa non."},{"book":"GALAASI","chapter":"4","verse":"29","text":"Awa kadi, ko wano ko feƴƴunoo kon, on heɓiranooɗo faale ɓandu, ɓittinayno on heɓiraaɗo Ruuhu, ko ɗun fewndii kadi jooni."},{"book":"GALAASI","chapter":"4","verse":"30","text":"Ko honɗun bindi ɗin wi'i? Ko: «Raɗo korɗo on e ɓiɗɗo mun on, ko fii ɓiɗɗo korɗo on ronidataa e mo debbo dimo on jibini on.»"},{"book":"GALAASI","chapter":"4","verse":"31","text":"Ko wano non yo musiɓɓe, hinaa en ɓiɓɓe korɗo on, kono ko en ɓe debbo dimo on."}]}