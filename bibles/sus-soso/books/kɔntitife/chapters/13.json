{"data":[{"book":"Kɔnti tife","chapter":"13","verse":"1","text":"Alatala naxa a masen Munsa bɛ,"},{"book":"Kɔnti tife","chapter":"13","verse":"2","text":"«I xa yarerati keren keren sugandi bɔnsɔɛ birin ya ma, i xa e xɛɛ Kanaan bɔxi ma, e xa sa na bɔxi rabɛn, n naxan fima Isirayilakae ma.»"},{"book":"Kɔnti tife","chapter":"13","verse":"3","text":"Munsa naxa na mixie xɛɛ kelife Paran gbengberenyi ma, alɔ Alatala a yamarixi ki naxɛ. Na mixi birin findi Isirayila kuntigie nan na."},{"book":"Kɔnti tife","chapter":"13","verse":"4","text":"E xilie nan yi ki:"},{"book":"Kɔnti tife","chapter":"13","verse":"5","text":"Kelife Simeyɔn bɔnsɔɛ ma, Xori xa di xɛmɛ Safati."},{"book":"Kɔnti tife","chapter":"13","verse":"6","text":"Kelife Yuda bɔnsɔɛ ma, Yefune xa di xɛmɛ Kalebi."},{"book":"Kɔnti tife","chapter":"13","verse":"7","text":"Kelife Isakari bɔnsɔɛ ma, Yusufu xa di xɛmɛ Yigali."},{"book":"Kɔnti tife","chapter":"13","verse":"8","text":"Kelife Efirami bɔnsɔɛ ma, Nunu xa di xɛmɛ Hoseya."},{"book":"Kɔnti tife","chapter":"13","verse":"9","text":"Kelife Bunyamin bɔnsɔɛ ma, Rafu xa di xɛmɛ Paliti."},{"book":"Kɔnti tife","chapter":"13","verse":"10","text":"Kelife Sabulon bɔnsɔɛ ma, Sodi xa di xɛmɛ Gadiyeli."},{"book":"Kɔnti tife","chapter":"13","verse":"11","text":"Kelife Yusufu xa di, Manasi bɔnsɔɛ ma, Susi xa di xɛmɛ Gadi."},{"book":"Kɔnti tife","chapter":"13","verse":"12","text":"Kelife Dana bɔnsɔɛ ma, Gemali xa di xɛmɛ Amiyɛli."},{"book":"Kɔnti tife","chapter":"13","verse":"13","text":"Kelife Aseri bɔnsɔɛ ma, Mikayeli xa di xɛmɛ Seturu."},{"book":"Kɔnti tife","chapter":"13","verse":"14","text":"Kelife Nafatali bɔnsɔɛ ma, Fofisi xa di xɛmɛ Naxabi."},{"book":"Kɔnti tife","chapter":"13","verse":"15","text":"Kelife Gadi bɔnsɔɛ ma, Maki xa di xɛmɛ Geyuweli."},{"book":"Kɔnti tife","chapter":"13","verse":"16","text":"Xɛmɛe xilie nan na ki Munsa naxee xɛɛ Kanaan bɔxi rabɛnde. Munsa naxa Nunu xa di xɛmɛ Hoseya xili sa Yosuwe."},{"book":"Kɔnti tife","chapter":"13","verse":"17","text":"Munsa to e xɛɛ Kanaan bɔxi rabɛnde, a naxa a fala e bɛ, «Wo xa mini Negewi gbengberenyi biri, han wo geyae yire li."},{"book":"Kɔnti tife","chapter":"13","verse":"18","text":"Wo xa na bɔxi rabɛn, wo xa a kolon xa mɛnnikae sɛnbɛ gbo, xa e sɛnbɛ mu gbo, xa e wuya, xa e mu wuya."},{"book":"Kɔnti tife","chapter":"13","verse":"19","text":"Wo xa a mato xa na bɔxi fan. Wo xa a kolon xa tɛtɛ na na taae rabilinyi ma."},{"book":"Kɔnti tife","chapter":"13","verse":"20","text":"Wo xa a mato xa na bɔxi fan sansi bɛ, xa wurie gbo naa. Wo kata wo xa fa na sansi bogi ndee ra.» Wɛni bilie bogi singe tɛmui nan nu a ra."},{"book":"Kɔnti tife","chapter":"13","verse":"21","text":"E naxa sa na bɔxi rabɛn, kelife Sini gbengberenyi ma, han Rexobo, Xamata mabiri."},{"book":"Kɔnti tife","chapter":"13","verse":"22","text":"E naxa dangi Negewi gbengberenyi ra, e sa Xebiron li, Anaki xa die Aximan, Sɛsayi, nun Talamayi nu sabatixi dɛnnaxɛ. Xebiron taa nu tixi ɲɛ solofere beenu Sowan taa xa ti Misira."},{"book":"Kɔnti tife","chapter":"13","verse":"23","text":"E to Esekoli gulunba li, e naxa wɛni bili salonyi nde rasɛgɛ, a tɔnsɔɛ nu na naxan ma. Mixi firin naxa na xanin wuri kuye ra. E naxa xɔrɛ bogi nde fan tongo, a nun bogise nde naxan xili girenadi, naxan maniyɛ kɔɔbɛ ra."},{"book":"Kɔnti tife","chapter":"13","verse":"24","text":"E naxa na yire xili sa Esekoli, na nan na ki «Tɔnsɔɛ yire,» na wɛni bogi tɔnsɔɛ xa fe ra, e naxan baxi."},{"book":"Kɔnti tife","chapter":"13","verse":"25","text":"E to xi tongo naani raba naa na bɔxi rabɛnde, e naxa gbilen"},{"book":"Kɔnti tife","chapter":"13","verse":"26","text":"Munsa, Haruna, nun Isirayila ɲama yire. E nu na Kadesi, Paran gbengberenyi ma. Mɛnni e naxa dɛntɛgɛ sa, e na bɔxi sansi bogie masen e bɛ."},{"book":"Kɔnti tife","chapter":"13","verse":"27","text":"E naxa a fala Munsa bɛ, «Muxu so nɛ bɔxi ma, i muxu xɛɛ dɛnnaxɛ. Bɔxi nan a ra, kumi nun xiɲɛ xɛlɛma dɛnnaxɛ. Na bogise ndee nan ya."},{"book":"Kɔnti tife","chapter":"13","verse":"28","text":"Kɔnɔ ɲama naxan sabatixi na bɔxi ma, e sɛnbɛ gbo. Tɛtɛ dɔxɔxi taa birin na. Taa xungbe nan e ra. Muxu Anaki bɔnsɔɛ yati toxi nɛ naa."},{"book":"Kɔnti tife","chapter":"13","verse":"29","text":"Amalɛkikae sabatixi Negewi gbengberenyi nan ma. Xitikae, Yebusukae, nun Amorikae, nee nan sabatixi geya yire. Kanaankae tan sabatixi baa dɛ nan na, a nun Yurudɛn xure dɛ ra.»"},{"book":"Kɔnti tife","chapter":"13","verse":"30","text":"Kalebi naxa ɲama masabari Munsa ya xɔri, a falafe ra, «Won xɛɛ! Won xa yi bɔxi findi won gbe ra. Won nɔma na rabade.»"},{"book":"Kɔnti tife","chapter":"13","verse":"31","text":"Kɔnɔ boore naxee siga bɔxi rabɛnde, nee naxa a fala, «Won mu nɔma sigade na ɲama gerede. E sɛnbɛ gbo won bɛ!»"},{"book":"Kɔnti tife","chapter":"13","verse":"32","text":"Na kui e naxa fe ɲaaxi fala na bɔxi xa fe ra Isirayila ɲama bɛ. E naxa a fala, «Muxu bɔxi naxan nabɛnxi, bɔxi nan a ra naxan mixi faxama. Mixi gbangbalanyie sabatixi naa."},{"book":"Kɔnti tife","chapter":"13","verse":"33","text":"Muxu anabiyoroe to nɛ naxan fatanxi Anaki bɔnsɔɛ ra. Muxu nu luxi nɛ alɔ katoe e mabiri. E tan yo, muxu tan yo, e birin a toxi na ki nɛ.»"}]}