{"data":[{"book":"Psalmen","chapter":"77","verse":"1","text":"Voor muziekbegeleiding; voor Jedoetoen. Een psalm van Asaf. Luide roep ik tot Jahweh; Luide tot God, opdat Hij mij hore!"},{"book":"Psalmen","chapter":"77","verse":"2","text":"Overdag zoek ik in mijn benauwdheid den Heer, ‘s Nachts strekken mijn handen zich uit, onvermoeid."},{"book":"Psalmen","chapter":"77","verse":"3","text":"Mijn ziel weigert troost: denk ik aan God, ik moet kreunen; Peins ik na, mijn geest is verslagen."},{"book":"Psalmen","chapter":"77","verse":"4","text":"Ik kan mijn ogen niet sluiten, En van onrust niet spreken."},{"book":"Psalmen","chapter":"77","verse":"5","text":"Ik denk aan de oude dagen terug, En herinner me weer de vroegere jaren;"},{"book":"Psalmen","chapter":"77","verse":"6","text":"Ik lig er ‘s nachts over te peinzen, Te klagen, en in mijn gedachten te tobben."},{"book":"Psalmen","chapter":"77","verse":"7","text":"Zou de Heer dan voor altijd verstoten, En nooit genadig meer zijn;"},{"book":"Psalmen","chapter":"77","verse":"8","text":"Zou zijn liefde voorgoed zijn verdwenen, Zijn belofte verbroken, die Hij deed van geslacht tot geslacht;"},{"book":"Psalmen","chapter":"77","verse":"9","text":"Zou God zijn vergeten, Zich te ontfermen, Of in zijn toorn zijn hart hebben gesloten?"},{"book":"Psalmen","chapter":"77","verse":"10","text":"Maar ik sprak: Neen, dìt werp ik ver van mij af, Dat de hand van den Allerhoogste veranderd zou zijn!"},{"book":"Psalmen","chapter":"77","verse":"11","text":"Ik dacht dus aan uw daden, o Jahweh, Dacht terug aan uw vroegere wonderen;"},{"book":"Psalmen","chapter":"77","verse":"12","text":"Peinsde over al uw werken, Overwoog, wat door U is verricht."},{"book":"Psalmen","chapter":"77","verse":"13","text":"Ja, uw weg was heilig, o God; Welke God was ontzaglijk als Jahweh!"},{"book":"Psalmen","chapter":"77","verse":"14","text":"Gij waart de God, die wonderen wrochtte, En uw macht aan de heidenen toonde!"},{"book":"Psalmen","chapter":"77","verse":"15","text":"Gij hebt door uw arm uw volk verlost, De zonen van Jakob en Josef!"},{"book":"Psalmen","chapter":"77","verse":"16","text":"De wateren zagen U, o God, De wateren zagen U en beefden, Zelfs de zeeën begonnen te rillen;"},{"book":"Psalmen","chapter":"77","verse":"17","text":"De wolken goten stromen neer, Het zwerk daverde en dreunde, Langs alle kant vlogen uw schichten rond."},{"book":"Psalmen","chapter":"77","verse":"18","text":"Uw donder kraakte en rolde, Uw bliksems verlichtten de wereld, De aarde rilde en beefde!"},{"book":"Psalmen","chapter":"77","verse":"19","text":"Uw weg liep midden door de zee, Uw pad door onstuimige wateren; Toch bleven uw sporen onzichtbaar!"},{"book":"Psalmen","chapter":"77","verse":"20","text":"Zo hebt Gij uw volk als schapen geleid, Door de hand van Moses en Aäron!"}]}