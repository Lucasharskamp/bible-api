{"data":[{"book":"Matteus","chapter":"8","verse":"1","text":"Da Jesus gikk ned fra fjellet, fulgte mange etter ham."},{"book":"Matteus","chapter":"8","verse":"2","text":"Plutselig nærmet en spedalsk8:2 Ordet spedalsk, lepra, er blitt brukt på denne tiden for mange forskjellige hudsykdommer. seg og falt ned for ham og ba: ”Herre, om du vil, så kan du gjøre meg frisk.”"},{"book":"Matteus","chapter":"8","verse":"3","text":"Jesus rakte straks ut hånden og rørte ved mannen og sa: ”Det vil jeg. Du er frisk!” I samme øyeblikk var mannen helbredet fra spedalskheten sin."},{"book":"Matteus","chapter":"8","verse":"4","text":"Jesus sa til han: ”Fortell ikke dette til noen, men gå til presten for at han kan undersøke deg. Ta også med deg det offer som Moses har bestemt,8:4 Se Tredje Mosebok 14:1-4. slik at alle kan forstå at Gud har helbredet deg.”"},{"book":"Matteus","chapter":"8","verse":"5-6","text":"Da Jesus hadde gått inn i Kapernaum, kom en romersk offiser bort til ham og ba om hjelp. ”Herre, tjeneren min ligger lam hjemme og har fryktelige plager”, forklarte han."},{"book":"Matteus","chapter":"8","verse":"7","text":"”Skal jeg bli med og helbrede ham?” spurte Jesus."},{"book":"Matteus","chapter":"8","verse":"8","text":"Men offiseren sa: ”Herre, jeg er ikke verd at du går inn i huset mitt.8:8 I følge reglene til de jødiske de skriftlærde skulle Jesus bli uverdig til å komme fram for Gud dersom han gikk inn til en som ikke var jøde, etter som den som ikke var jøde, selv var uverdig. En uverdig må siden gå gjennom spesielle seremonier for å bli renset. Si bare et ord, så blir tjeneren min frisk."},{"book":"Matteus","chapter":"8","verse":"9","text":"Jeg vet det, for jeg har selv overordnede offiserer som gir meg befaling, og jeg har andre soldater som står under meg. Dersom jeg sier til en av dem: ’Gå’, så går han, og til en annen: ’Kom’, så kommer han, og dersom jeg sier til tjenerne mine: ’Gjør dette eller hint’, så gjør de det.”"},{"book":"Matteus","chapter":"8","verse":"10","text":"Jesus ble svært forbauset og vendte seg mot dem som fulgte han og sa: ”Jeg forsikrer dere at jeg har ikke sett en så sterk tro hos noen blant Israels folk."},{"book":"Matteus","chapter":"8","verse":"11","text":"Jeg sier dere at mange, lik denne romerske offiseren, skal komme fra jordens tallrike land og bli innbudt sammen med Abraham, Isak og Jakob til festen i Guds nye verden.8:11 På gresk: i himmelriket."},{"book":"Matteus","chapter":"8","verse":"12","text":"Men mange israelitter, som burde ha vært med blant dem som får være Guds eget folk, skal bli kastet ut i mørket.8:12 På gresk: Men rikets egne barn skal bli kastet ut i mørket. Der skal de gråte av angst og fortvilelse.”"},{"book":"Matteus","chapter":"8","verse":"13","text":"Jesus sa til den romerske offiseren: ”Gå hjem. Det skal bli slik som du trodde!” Og i samme øyeblikket ble tjeneren frisk."},{"book":"Matteus","chapter":"8","verse":"14","text":"Noe seinere kom Jesus hjem til Peter og fikk se at svigermoren hans lå til sengs med høy feber."},{"book":"Matteus","chapter":"8","verse":"15","text":"Han rørte ved hånden hennes, og straks forsvant feberen. Hun sto opp og begynte å lage mat til dem."},{"book":"Matteus","chapter":"8","verse":"16","text":"Samme kvelden førte innbyggerne mange besatte mennesker til Jesus. Han drev ut de onde åndene ved bare å snakke til dem og helbredet alle som var syke."},{"book":"Matteus","chapter":"8","verse":"17","text":"Gjennom disse miraklene ble det som Gud hadde forutsagt ved profeten Jesaja, til virkelighet:"},{"book":"Matteus","chapter":"8","verse":"18","text":"Det samlet seg mer og mer folk, og Jesus ba disiplene om å gjøre seg klar til å reise over sjøen til den andre siden."},{"book":"Matteus","chapter":"8","verse":"19","text":"En av de skriftlærde8:19 Fariseerne var eksperter på loven, som er et annet navn for hele den jødiske Skriften, det vil si Bibelens første del, den som vi kaller Det gamle testamente. kom bort til ham og sa: ”Mester, jeg vil også følge deg, samme hvor du enn går!”"},{"book":"Matteus","chapter":"8","verse":"20","text":"Jesus svarte: ”Du må tenke på at revene har hi og fuglene har reir, men jeg, Menneskesønnen8:20 ”Menneskesønnen” er et hebraisk ord for å si ”av mennesker”. Det var en tittel på Messias, den lovede kongen, hentet fra Daniel 7:13-14., har ingen steder der jeg kan hvile ut.”"},{"book":"Matteus","chapter":"8","verse":"21","text":"En annen av disiplene sa: ”Herre, jeg vil gjerne følge deg, men la meg først gå hjem og begrave far min.”8:21 Mannen, en disippel, men ikke en av de tolv, ville sannsynligvis vente på at hans far først skulle dø."},{"book":"Matteus","chapter":"8","verse":"22","text":"Da svarte Jesus ham: ”Følg du meg og la de som er åndelig døde8:22 Åndelig død er å være skilt fra Gud. begrave sine døde.”"},{"book":"Matteus","chapter":"8","verse":"23","text":"Senere steg Jesus ombord i en båt og seilte over sjøen sammen med disiplene."},{"book":"Matteus","chapter":"8","verse":"24","text":"Plutselig blåste det opp en fryktelig storm med høye bølger som slo inn over båten. Men Jesus sov."},{"book":"Matteus","chapter":"8","verse":"25","text":"Disiplene gikk fram og vekket ham og begynte å rope: ”Herre, hjelp oss! Vi synker!”"},{"book":"Matteus","chapter":"8","verse":"26","text":"Men Jesus svarte: ”Hvorfor er dere redde? Har dere så vanskelig for å tro?” Litt etter reiste han seg opp og snakket med autoritet til vinden og sjøen, og alt ble rolig."},{"book":"Matteus","chapter":"8","verse":"27","text":"Disiplene ble helt forundret. ”Hvem er han”, sa de til hverandre, ”etter som til og med vinden og sjøen er lydige mot ham?”"},{"book":"Matteus","chapter":"8","verse":"28","text":"Da Jesus hadde kommet over på den andre siden av sjøen, til området der gadarenerne bodde8:28 Dette området lå ved den sydøstre delen av sjøen, omkring byen Gadara. I Markus sin fortelling om Jesus 5:1 og Lukas sin fortelling om Jesus 8:26 skriver de i stedet om området rundt Gerasenerlandet, som var hele regionens hovedstad. Området var ikke bosatt av jøder., kom to menn imot ham som var besatt av onde ånder. De søkte ly blant gravene og var så voldsomme i sin atferd at ingen kunne ta seg fram den veien."},{"book":"Matteus","chapter":"8","verse":"29","text":"De ropte til Jesus: ”Gå bort fra oss i fred, du Guds sønn! Har du kommet for å pine oss før tiden?”"},{"book":"Matteus","chapter":"8","verse":"30","text":"Der dette skjedde, gikk en stor flokk griser og rotet i jorden etter røtter."},{"book":"Matteus","chapter":"8","verse":"31","text":"Åndene tigget og ba: ”Dersom du driver oss ut, da send oss i det minste inn i griseflokken.”"},{"book":"Matteus","chapter":"8","verse":"32","text":"Jesus sa: ”Som dere vil, kom dere av sted!” Straks dro de onde åndene fra mennene og for inn i grisene, og hele flokken rutsjet utfor fjellskrenten og druknet i sjøen."},{"book":"Matteus","chapter":"8","verse":"33","text":"Røkterne som passet på grisene flyktet. Da de kom til den nærmeste byen, fortalte de alt sammen, også det som hadde skjedd med de besatte."},{"book":"Matteus","chapter":"8","verse":"34","text":"Alle i byen gikk ut for å treffe Jesus, og da de kom fram til ham ba de at han måtte forlate området deres."}]}