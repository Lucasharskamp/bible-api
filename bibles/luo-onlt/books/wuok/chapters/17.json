{"data":[{"book":"Wuok","chapter":"17","verse":"1","text":"Oganda jo-Israel duto nochako wuoth kawuok e thim mar Sin, ka giwuotho ka gi kacha mana kaka Jehova Nyasaye nochikogi. Ne gibworo Refidim, to ne onge pi mane ji nyalo modho."},{"book":"Wuok","chapter":"17","verse":"2","text":"Kuom mano negidhawo gi Musa kagiwacho niya, “Miwa pi wamodhi.”"},{"book":"Wuok","chapter":"17","verse":"3","text":"To kata kamano ji ne riyo mar pi oloyo kanyo, kendo ji nongʼur ni Musa. Negiwachone niya, “En angʼo momiyo nigolowa Misri mondo nyithindwa kaachiel gi jambwa otho?”"},{"book":"Wuok","chapter":"17","verse":"4","text":"Eka Musa noywak ni Jehova Nyasaye niya, “En angʼo mowinjore atim kod jogi? Gichiegni kata mana goya gi kite.”"},{"book":"Wuok","chapter":"17","verse":"5","text":"Jehova Nyasaye nowacho ne Musa niya, “Wuothi idhi e nyim oganda. Kaw jodong jo-Israel moko mondo odhi kodi kendo kaw luth mane ichwadogo aora Nael mondo idhigo."},{"book":"Wuok","chapter":"17","verse":"6","text":"Abiro chungʼ e nyimi e bath lwanda mantie Horeb. Chwad lwanda to pi nowuog kuome mi oganda nomodhi.” Kuom Mano Musa notimo kamano e nyim jodong jo-Israel duto."},{"book":"Wuok","chapter":"17","verse":"7","text":"Eka nochako kanyo ni Masa kod Meriba nikech jo-Israel nogwandore kanyo to bende nikech ne gitemo Jehova Nyasaye kagiwacho niya, “Bende Jehova Nyasaye ni e dierwa koso?”"},{"book":"Wuok","chapter":"17","verse":"8","text":"Jo-Amalek nobiro momonjo jo-Israel Refidim."},{"book":"Wuok","chapter":"17","verse":"9","text":"Eka Musa nonyiso Joshua niya, “Yier jomoko kuom jowa mondo idhi iked gi jo-Amalek. Kiny anachungʼ ewi got gi ludh Nyasaye e lweta.”"},{"book":"Wuok","chapter":"17","verse":"10","text":"Kuom mano Joshua nokedo gi jo-Amalek mana kaka Musa nochiko, kendo Musa gi Harun kod Hur nodhi ewi got."},{"book":"Wuok","chapter":"17","verse":"11","text":"E kinde duto mane Musa osiko kotingʼo bedene malo, to jo-Israel ne loyo, to kane Musa odwoko bedene piny, to jo-Amalek ema ne loyo."},{"book":"Wuok","chapter":"17","verse":"12","text":"Ka bede Musa nojony, to negikawo kidi mi giketone mondo obedie. Harun gi Hur ne ojuko bedene kotingʼo malo, ka ngʼato achiel omako bade konchiel, to machielo omako komachielo, omiyo bedene nosiko kochungʼ tir nyaka podho chiengʼ."},{"book":"Wuok","chapter":"17","verse":"13","text":"Kuom mano Joshua noloyo jolwenj jo-Amalek mana gi ligangla."},{"book":"Wuok","chapter":"17","verse":"14","text":"Eka Jehova Nyasaye nowacho ne Musa niya, “Ndik wachni e kitap ndiko kaka gima ibiro par bende nyaka ine ni Joshua owinje, nimar abiro tieko jo-Amalek duto e piny ka.”"},{"book":"Wuok","chapter":"17","verse":"15","text":"Musa nogero kendo mar misango mochake ni “Jehova Nyasaye en banderana.”"},{"book":"Wuok","chapter":"17","verse":"16","text":"Nowacho kama, “Nimar bede notingʼ malo e nyim kom duongʼ mar Jehova Nyasaye. Kendo Jehova Nyasaye noked gi jo-Amalek e tienge duto.”"}]}