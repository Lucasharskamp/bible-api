{"data":[{"book":"రోమా పత్రిక","chapter":"3","verse":"1","text":"అలాగైతే యూదుల గొప్పతనం ఏమిటి? సున్నతి వలన ప్రయోజనం ఏమిటి?"},{"book":"రోమా పత్రిక","chapter":"3","verse":"2","text":"ప్రతి విషయంలో ఎక్కువే. మొదటిది, దేవుని వాక్కులు యూదులకే అప్పగించబడ్డాయి."},{"book":"రోమా పత్రిక","chapter":"3","verse":"3","text":"కొందరు యూదులు నమ్మదగని వాళ్ళు అయినంత మాత్రాన దేవుడు నమ్మదగినవాడు కాకపోతాడా?"},{"book":"రోమా పత్రిక","chapter":"3","verse":"4","text":"కానేకాదు. “నీ మాటల్లో నీవు నీతిమంతుడుగా కనిపించడానికి, నీపై విచారణ జరిగినప్పుడు గెలవడానికి” అని రాసి ఉన్న ప్రకారం మనుషులంతా అబద్ధికులైనా సరే, దేవుడు మాత్రం సత్యవంతుడే."},{"book":"రోమా పత్రిక","chapter":"3","verse":"5","text":"మన దుర్నీతి దేవుని న్యాయాన్ని వెల్లడి చేస్తున్నప్పటికీ కోపం చూపే దేవుడు అన్యాయం చేసేవాడని చెప్పాలా? నేను మానవ వ్యవహార రీతిలో మాట్లాడుతున్నాను."},{"book":"రోమా పత్రిక","chapter":"3","verse":"6","text":"అలా కానే కాదు. అలాగైతే దేవుడు లోకానికి ఎలా తీర్పు తీరుస్తాడు?"},{"book":"రోమా పత్రిక","chapter":"3","verse":"7","text":"నా అబద్ధం ద్వారా దేవుని సత్యం విస్తరించి ఆయనకు మహిమ కలిగితే నేను పాపినని తీర్పు పొందడం ఎందుకు?"},{"book":"రోమా పత్రిక","chapter":"3","verse":"8","text":"మంచి జరగడం కోసం చెడు జరిగిద్దాం అని మేము బోధిస్తున్నామని ఇప్పటికే కొందరు మాపై నిందారోపణ చేసినట్టు మేము నిజంగానే ఆ ప్రకారం చెప్పవచ్చు కదా? వారి మీదికి వచ్చే శిక్ష న్యాయమైనదే."},{"book":"రోమా పత్రిక","chapter":"3","verse":"9","text":"అలాగని మేము వారికంటే మంచివారమా? ఎంతమాత్రం కాదు. యూదులైనా, యూదేతరులైనా, అందరూ పాపం కింద ఉన్నారని ఇప్పటికే దోషారోపణ చేశాం కదా."},{"book":"రోమా పత్రిక","chapter":"3","verse":"10","text":"దీని విషయంలో ఏమని రాసి ఉన్నదంటే,"},{"book":"రోమా పత్రిక","chapter":"3","verse":"11","text":"గ్రహించేవాడెవడూ లేడు, దేవుణ్ణి వెదికే వాడెవడూ లేడు."},{"book":"రోమా పత్రిక","chapter":"3","verse":"12","text":"అందరూ దారి తప్పిపోయారు, అందరూ ఏకంగా పనికిమాలినవారయ్యారు."},{"book":"రోమా పత్రిక","chapter":"3","verse":"13","text":"వారి గొంతుక తెరచి ఉన్న సమాధిలాగా ఉంది."},{"book":"రోమా పత్రిక","chapter":"3","verse":"14","text":"వారి నోటినిండా శాపనార్ధాలు, పగ ఉన్నాయి."},{"book":"రోమా పత్రిక","chapter":"3","verse":"15","text":"రక్తం చిందించడానికి వారి పాదాలు పరిగెడుతూ ఉన్నాయి."},{"book":"రోమా పత్రిక","chapter":"3","verse":"16","text":"వారి మార్గాల్లో నాశనం, కష్టం ఉన్నాయి."},{"book":"రోమా పత్రిక","chapter":"3","verse":"17","text":"వారికి శాంతిమార్గం తెలియదు."},{"book":"రోమా పత్రిక","chapter":"3","verse":"18","text":"వారి దృష్టికి దేవుని భయం అంటే తెలియదు.”"},{"book":"రోమా పత్రిక","chapter":"3","verse":"19","text":"ప్రతి నోటికీ మూతపడాలనీ, లోకమంతా దేవుని తీర్పు కిందికి రావాలనీ ధర్మశాస్త్రం చెప్పే మాటలన్నీ దానికి లోబడి ఉన్నవారితోనే చెబుతున్నదని మనకు తెలుసు."},{"book":"రోమా పత్రిక","chapter":"3","verse":"20","text":"ఎందుకంటే ధర్మశాస్త్రాన్ని పాటించడం ద్వారా ఏ మనిషీ దేవుని దృష్టికి నీతిమంతుడు కాలేడు. ధర్మశాస్త్రం వలన పాపమంటే ఏమిటో తెలుస్తున్నది."},{"book":"రోమా పత్రిక","chapter":"3","verse":"21","text":"ఇదిలా ఉంటే ధర్మశాస్త్రంతో సంబంధం లేకుండా దేవుని న్యాయం వెల్లడైంది. ధర్మశాస్త్రమూ ప్రవక్తలూ రాసింది దానికి సాక్ష్యంగా ఉన్నాయి."},{"book":"రోమా పత్రిక","chapter":"3","verse":"22","text":"అది యేసు క్రీస్తులో విశ్వాసమూలంగా నమ్మే వారందరికీ కలిగే దేవుని నీతి."},{"book":"రోమా పత్రిక","chapter":"3","verse":"23","text":"భేదమేమీ లేదు. అందరూ పాపం చేసి దేవుడు ఇవ్వజూపిన మహిమను అందుకోలేక పోతున్నారు."},{"book":"రోమా పత్రిక","chapter":"3","verse":"24","text":"నమ్మేవారు దేవుని కృప చేతా, క్రీస్తు యేసులోని విమోచన ద్వారా, ఉచితంగా నీతిమంతులని తీర్పు పొందుతున్నారు."},{"book":"రోమా పత్రిక","chapter":"3","verse":"25","text":"క్రీస్తు యేసు రక్తంలో విశ్వాసం ద్వారా పాప పరిహారం పొందేలా దేవుడు తన కోపాగ్నిని తొలగించే పాప పరిహారార్ధ బలిగా ఆయనను కనుపరిచాడు. అందులో దేవుని ఉద్దేశం తన న్యాయాన్ని ప్రదర్శించడమే. ఎందుకంటే, గతంలోని పాపాలను దేవుడు సహనంతో దాటిపోయాడు."},{"book":"రోమా పత్రిక","chapter":"3","verse":"26","text":"ప్రస్తుత కాలంలో తన న్యాయాన్ని కనబరిచే నిమిత్తం తాను న్యాయవంతుడుగా, యేసులో విశ్వాసంగల వాణ్ణి న్యాయవంతుని తీర్చే వాడుగా ఉండడానికి దేవుడు ఇలా చేశాడు."},{"book":"రోమా పత్రిక","chapter":"3","verse":"27","text":"కాబట్టి మనం గొప్పలు చెప్పుకోడానికి కారణమేది? దాన్ని కొట్టివేయడం అయిపోయింది. ఏ నియమాన్ని బట్టి? క్రియలను బట్టా? కాదు, విశ్వాస నియమాన్ని బట్టే."},{"book":"రోమా పత్రిక","chapter":"3","verse":"28","text":"కాబట్టి మనుషులు ధర్మశాస్త్ర క్రియలు లేకుండానే విశ్వాసం వలన నీతిమంతులని తీర్పు పొందుతున్నారని నిర్ణయిస్తున్నాము."},{"book":"రోమా పత్రిక","chapter":"3","verse":"29","text":"దేవుడు యూదులకు మాత్రమేనా దేవుడు? యూదేతరులకు కాడా? అవును, వారికి కూడా దేవుడే."},{"book":"రోమా పత్రిక","chapter":"3","verse":"30","text":"దేవుడు ఒక్కడే కాబట్టి, ఆయన సున్నతి గలవారిని విశ్వాసం ద్వారా, సున్నతి లేని వారిని విశ్వాసం మూలంగా నీతిమంతులుగా తీరుస్తాడు."},{"book":"రోమా పత్రిక","chapter":"3","verse":"31","text":"విశ్వాసం ద్వారా ధర్మశాస్త్రాన్ని కొట్టివేస్తున్నామా? కాదు, ధర్మశాస్త్రాన్ని స్థిరపరుస్తున్నాము."}]}