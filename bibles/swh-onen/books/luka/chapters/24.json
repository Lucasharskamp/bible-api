{"data":[{"book":"Luka","chapter":"24","verse":"1","text":"Mnamo siku ya kwanza ya juma, alfajiri na mapema, wale wanawake walichukua yale manukato waliyokuwa wameyaandaa, wakaenda kaburini."},{"book":"Luka","chapter":"24","verse":"2","text":"Wakakuta lile jiwe limevingirishwa kutoka kwenye kaburi,"},{"book":"Luka","chapter":"24","verse":"3","text":"lakini walipoingia ndani, hawakuuona mwili wa Bwana Yesu."},{"book":"Luka","chapter":"24","verse":"4","text":"Walipokuwa wanashangaa juu ya jambo hili, ghafula watu wawili waliokuwa wamevaa mavazi yanayongʼaa kama umeme wakasimama karibu nao."},{"book":"Luka","chapter":"24","verse":"5","text":"Wale wanawake, wakiwa na hofu, wakainamisha nyuso zao mpaka chini. Lakini wale watu wakawaambia, “Kwa nini mnamtafuta aliye hai miongoni mwa wafu?"},{"book":"Luka","chapter":"24","verse":"6","text":"Hayuko hapa; amefufuka! Kumbukeni alivyowaambia alipokuwa bado yuko pamoja nanyi huko Galilaya kwamba:"},{"book":"Luka","chapter":"24","verse":"7","text":"‘Ilikuwa lazima Mwana wa Adamu atiwe mikononi mwa watu wenye dhambi na waovu ili asulubiwe, na siku ya tatu afufuke.’ ”"},{"book":"Luka","chapter":"24","verse":"8","text":"Ndipo wakayakumbuka maneno ya Yesu."},{"book":"Luka","chapter":"24","verse":"9","text":"Waliporudi kutoka huko kaburini, wakawaeleza wale wanafunzi kumi na mmoja pamoja na wengine wote mambo haya yote."},{"book":"Luka","chapter":"24","verse":"10","text":"Basi Maria Magdalene, Yoana, na Maria mama yake Yakobo, pamoja na wanawake wengine waliofuatana nao ndio waliwaelezea mitume habari hizi."},{"book":"Luka","chapter":"24","verse":"11","text":"Lakini hawakuwasadiki hao wanawake, kwa sababu maneno yao yalionekana kama upuzi."},{"book":"Luka","chapter":"24","verse":"12","text":"Hata hivyo, Petro akainuka na kukimbia kwenda kule kaburini. Alipoinama kuchungulia, akaona vile vitambaa vya kitani, ila hakuona kitu kingine. Naye akaenda zake akijiuliza nini kilichotokea."},{"book":"Luka","chapter":"24","verse":"13","text":"Ikawa siku iyo hiyo, wanafunzi wawili wa Yesu walikuwa njiani wakienda kijiji kilichoitwa Emau, yapata maili saba24:13 Maili saba ni kama kilomita 11.2. kutoka Yerusalemu."},{"book":"Luka","chapter":"24","verse":"14","text":"Walikuwa wakizungumza wao kwa wao kuhusu mambo yote yaliyotukia."},{"book":"Luka","chapter":"24","verse":"15","text":"Walipokuwa wakizungumza na kujadiliana, Yesu mwenyewe akaja akatembea pamoja nao,"},{"book":"Luka","chapter":"24","verse":"16","text":"lakini macho yao yakazuiliwa ili wasimtambue."},{"book":"Luka","chapter":"24","verse":"17","text":"Akawauliza, “Ni mambo gani haya mnayozungumza wakati mnatembea?”"},{"book":"Luka","chapter":"24","verse":"18","text":"Mmoja wao, aliyeitwa Kleopa, akamuuliza, “Je, wewe ndiye peke yako mgeni huku Yerusalemu ambaye hufahamu mambo yaliyotukia humo siku hizi?”"},{"book":"Luka","chapter":"24","verse":"19","text":"Akawauliza, “Mambo gani?”"},{"book":"Luka","chapter":"24","verse":"20","text":"Viongozi wa makuhani na viongozi wetu walimtoa ahukumiwe kufa, nao wakamsulubisha."},{"book":"Luka","chapter":"24","verse":"21","text":"Lakini tulikuwa tumetegemea kwamba yeye ndiye angelikomboa Israeli. Zaidi ya hayo, leo ni siku ya tatu tangu mambo haya yatokee."},{"book":"Luka","chapter":"24","verse":"22","text":"Isitoshe, baadhi ya wanawake katika kundi letu wametushtusha. Walikwenda kaburini leo alfajiri,"},{"book":"Luka","chapter":"24","verse":"23","text":"lakini hawakuukuta mwili wake. Walirudi wakasema wameona maono ya malaika ambao waliwaambia kwamba Yesu yu hai."},{"book":"Luka","chapter":"24","verse":"24","text":"Kisha baadhi ya wenzetu walikwenda kaburini wakalikuta kama vile wale wanawake walivyokuwa wamesema, lakini yeye hawakumwona.”"},{"book":"Luka","chapter":"24","verse":"25","text":"Yesu akawaambia, “Ninyi ni wajinga kiasi gani, nanyi ni wazito mioyoni mwenu kuamini mambo yote yaliyonenwa na manabii!"},{"book":"Luka","chapter":"24","verse":"26","text":"Je, haikumpasa Kristo24:26 Kristo maana yake ni Masiya, yaani Aliyetiwa mafuta. kuteswa kwa njia hiyo na kisha aingie katika utukufu wake?”"},{"book":"Luka","chapter":"24","verse":"27","text":"Naye akianzia na Sheria ya Mose na Manabii wote, akawafafanulia jinsi Maandiko yalivyosema kumhusu yeye."},{"book":"Luka","chapter":"24","verse":"28","text":"Nao walipokaribia kile kijiji walichokuwa wakienda, Yesu akawa kama anaendelea mbele."},{"book":"Luka","chapter":"24","verse":"29","text":"Lakini wao wakamsihi sana akae nao, wakisema, “Kaa hapa nasi, kwa maana sasa ni jioni na usiku unaingia.” Basi akaingia ndani kukaa nao."},{"book":"Luka","chapter":"24","verse":"30","text":"Alipokuwa mezani pamoja nao, akachukua mkate, akashukuru, akaumega, akaanza kuwagawia."},{"book":"Luka","chapter":"24","verse":"31","text":"Ndipo macho yao yakafumbuliwa, nao wakamtambua, naye akatoweka machoni pao. Hawakumwona tena."},{"book":"Luka","chapter":"24","verse":"32","text":"Wakaulizana wao kwa wao, “Je, mioyo yetu haikuwakawaka kwa furaha ndani yetu alipokuwa anazungumza nasi njiani na kutufafanulia Maandiko?”"},{"book":"Luka","chapter":"24","verse":"33","text":"Wakaondoka mara, wakarudi Yerusalemu. Wakawakuta wale wanafunzi kumi na mmoja na wale waliokuwa pamoja nao, wamekusanyika"},{"book":"Luka","chapter":"24","verse":"34","text":"wakisema, “Ni kweli! Bwana amefufuka, naye amemtokea Simoni.”"},{"book":"Luka","chapter":"24","verse":"35","text":"Kisha wale wanafunzi wawili wakaeleza yaliyotukia njiani na jinsi walivyomtambua Yesu alipoumega mkate."},{"book":"Luka","chapter":"24","verse":"36","text":"Walipokuwa bado wanazungumza hayo, Yesu mwenyewe akasimama katikati yao, akasema, “Amani iwe nanyi!”"},{"book":"Luka","chapter":"24","verse":"37","text":"Wakashtuka na kuogopa wakidhani kwamba wameona mzuka."},{"book":"Luka","chapter":"24","verse":"38","text":"Lakini Yesu akawauliza, “Kwa nini mnaogopa? Kwa nini mna shaka mioyoni mwenu?"},{"book":"Luka","chapter":"24","verse":"39","text":"Tazameni mikono yangu na miguu yangu, mwone kuwa ni mimi hasa. Niguseni mwone; kwa maana mzuka hauna nyama na mifupa, kama mnionavyo kuwa navyo.”"},{"book":"Luka","chapter":"24","verse":"40","text":"Aliposema haya, akawaonyesha mikono na miguu yake."},{"book":"Luka","chapter":"24","verse":"41","text":"Wakashindwa kuamini kwa ajili ya furaha na mshangao waliokuwa nao. Akawauliza, “Mna chakula chochote hapa?”"},{"book":"Luka","chapter":"24","verse":"42","text":"Wakampa kipande cha samaki aliyeokwa,"},{"book":"Luka","chapter":"24","verse":"43","text":"naye akakichukua na kukila mbele yao."},{"book":"Luka","chapter":"24","verse":"44","text":"Akawaambia, “Haya ndiyo yale niliyowaambia nilipokuwa bado niko pamoja nanyi, kwamba yote yaliyoandikwa kunihusu mimi katika Sheria ya Mose, Manabii na Zaburi hayana budi kutimizwa.”"},{"book":"Luka","chapter":"24","verse":"45","text":"Ndipo akafungua fahamu zao ili waweze kuyaelewa Maandiko."},{"book":"Luka","chapter":"24","verse":"46","text":"Akawaambia, “Haya ndiyo yaliyoandikwa: Kristo atateswa na siku ya tatu atafufuka kutoka kwa wafu."},{"book":"Luka","chapter":"24","verse":"47","text":"Toba na msamaha wa dhambi zitatangaziwa mataifa yote kupitia jina lake kuanzia Yerusalemu."},{"book":"Luka","chapter":"24","verse":"48","text":"Ninyi ni mashahidi wa mambo haya."},{"book":"Luka","chapter":"24","verse":"49","text":"“Tazama nitawatumia ahadi ya Baba yangu; lakini kaeni humu mjini hadi mtakapovikwa uwezo utokao juu.”"},{"book":"Luka","chapter":"24","verse":"50","text":"Akiisha kuwaongoza mpaka kwenye viunga vya Bethania, akainua mikono yake juu na kuwabariki."},{"book":"Luka","chapter":"24","verse":"51","text":"Alipokuwa anawabariki, akawaacha, akachukuliwa mbinguni."},{"book":"Luka","chapter":"24","verse":"52","text":"Kisha wakamwabudu na kurudi Yerusalemu wakiwa wamejawa na furaha kuu."},{"book":"Luka","chapter":"24","verse":"53","text":"Nao wakadumu ndani ya Hekalu wakimtukuza Mungu. Amen."}]}