{"data":[{"book":"याकूब","chapter":"2","verse":"1","text":"हे नान वार्टुरा अदिक आकतींगेरा, नाम महिमायुक्त प्रभु यीशु मसीह मा नीम विश्वास पक्षपात इन सांगुळ आगबाळुल."},{"book":"याकूब","chapter":"2","verse":"2","text":"समसी अगर ऊंद धनवान मंळसा व्हान्ना अन्द छल्ला अदिक सुंदर फळक्या हाक्‍कु नीम सभा दा बरूल, अदिक ऊंद गरीब मंळसा भी रेंदुसदव फळक्या हाक्‍कु बरूल,"},{"book":"याकूब","chapter":"2","verse":"3","text":"अदिक नीव आ सुंदर फळक्यावाळा अन्द चेहरा नोळकु अंदीर, “नी अल वळ्लीद जागा दा कुर,” अदिक आ गरीब मंळसा से अंदीर, “नी ईल निदुरकु ईर,” या “नान कालगोळ हात्‍ती कुर.”"},{"book":"याकूब","chapter":"2","verse":"4","text":"रा येन नीव आपस दा भेद-भाव माळीदिल अदिक बेकार उद्देश देल न्याय माळावाळेर ठहरूसीदील?"},{"book":"याकूब","chapter":"2","verse":"5","text":"हे नान प्रिय वार्टुरा अदिक आकतींगेरा, केळी. येन परमेश्वर ई दुनिया अन्द गरीबगोळ्द चुनाव माळीदिल कि विश्वास दा धनी अदिक आ राज्य अन्द अधिकारी आगुल, यदुर्द वादा आव आंदुर से माळ्यान जो आऊन से प्यार ईटतार?"},{"book":"याकूब","chapter":"2","verse":"6","text":"लेकीन नीव गरीब उन अपमान माळदीर. अदिक आंदुर यार उर जो नीम मा अत्याचार माळतार अदिक नीमी कचेरीगोळ दा जेडु जेडुकु ओयतार?"},{"book":"याकूब","chapter":"2","verse":"7","text":"येन आंदुर ईंदुर आल्लच जो मसीह अन वळ्लीद हेसुर इंद अपमान माळतार? जो नीमी कोटकु आग्याद."},{"book":"याकूब","chapter":"2","verse":"8","text":"तरी भी अगर नीव पवित्रशास्त्र अन्द ई वचन इन अनुसार कि “नी तान मान्ना हातळोर वाळेर से तान घाई प्यार ईट” खराखुरा आ राज व्यवस्था अक पुरा माळतीर, रा वळ्लीद अच माळतीर."},{"book":"याकूब","chapter":"2","verse":"9","text":"लेकीन अगर नीव लॉकुर्द बाहरी पहराव नोळकु व्यवहार माळतीर, रा नीव पापी आईर, अदिक व्यवस्था नीमी नियम मुरावाळा ठहरूसतद."},{"book":"याकूब","chapter":"2","verse":"10","text":"यतिकी जो यावारा सप्पा व्यवस्था अन्द पालन माळतान लेकीन ऊंद अच मात दा चुकसेगुल रा आव सप्पा मातगोळ दा दोषी ठहरूसकु आग्यान."},{"book":"याकूब","chapter":"2","verse":"11","text":"याव ईद अंदुन, “नी व्यभिचार माळबाळेत,” आवा ईद भी अंदिदुन, “नी हत्या माळबाळेत,” इदुरसाटी अगर नी व्यभिचार रा माळीदिल लेकीन हत्या माळ्द तरी भी नी व्यवस्था अन्द उल्लंघन माळावाळा ठहरूस्द."},{"book":"याकूब","chapter":"2","verse":"12","text":"नीव आ लॉकुर घाई वचन माताळी अदिक क्याल्सा भी माळी, यार्द न्याय आ व्यवस्था अन्द अनुसार आदीत जो नामी स्वतंत्र माळतद."},{"book":"याकूब","chapter":"2","verse":"13","text":"इदुरसाटी जो दयालु हैलेच आऊन साटी परमेश्वर उन न्याय भी बिना दया अन्द अच आदीत लेकीन दया न्याय मा विजयी आद."},{"book":"याकूब","chapter":"2","verse":"14","text":"हे नान वार्टुरा अदिक आकतींगेरा, अगर यावारा अनुल कि नानी विश्वास आद लेकीन आव कर्म माळालुन, रा इदुर से येन फायदा? येन ईत्‍ता विश्वास यागल्यारा आऊन उद्धार माळ सकतद?"},{"book":"याकूब","chapter":"2","verse":"15","text":"अगर यावारा वार्टुरा या आकतींग इन हाती जंग कपळा ईरूल अदिक आंदरी हर रोज भोजन इंद कमी ईरूल,"},{"book":"याकूब","chapter":"2","verse":"16","text":"अदिक नीम दा टु यावारा आंदुर से अनुल, “शांती देल होगी, नीमी पर्याप्त कपळा सिकुल अदिक नीव वळ्लीद खाना तीनकु संतुष्ट ईरी,”"},{"book":"याकूब","chapter":"2","verse":"17","text":"हांग अच, अगर विश्वास भी कर्म सहित हैलेच रा तान स्वभाव दा सोतकु आद."},{"book":"याकूब","chapter":"2","verse":"18","text":"अगर यावारा अनतान, “नीनी विश्वास आद अदिक कर्म ना माळतीन.” नी तान विश्वास नानी कर्म इन बिना रा तोर्स; अदिक ना तान विश्वास तान कर्मगोळ्द द्वारा तोरसाईन."},{"book":"याकूब","chapter":"2","verse":"19","text":"येन नीनी विश्वास आद कि ऊंद अच परमेश्वर आन? नी वळ्लीद माळत्या. दुष्टआत्मा भी विश्वास ईटताव, अदिक नळ्गताव."},{"book":"याकूब","chapter":"2","verse":"20","text":"लेकीन हे निकम्मा मंळसा, येन नी ईद भी अरू सकाल कि कर्म इन बिना विश्वास व्यर्थ आद?"},{"book":"याकूब","chapter":"2","verse":"21","text":"याग नाम पुर्वज अब्राहम तान पार इसहाक उक वेदी मा यर्सदुन, रा येन आव कर्मगोळ देल न्यायी ईला ठहरूसीदुन?"},{"book":"याकूब","chapter":"2","verse":"22","text":"इदुरसाटी नी नोळ कोंड कि विश्वास आऊन क्याल्सागोळ सांगुळ मिलुसकु प्रभाव हाक्याद, अदिक कर्मगोळ देल विश्वास सिद्ध आत,"},{"book":"याकूब","chapter":"2","verse":"23","text":"२:२३ उत्पत्ति १५:६ अदिक पवित्रशास्त्र अन्द ईद वचन पुरा आत: “अब्राहम परमेश्वर उन विश्वास माळदुन, अदिक ईद आऊन साटी न्यायी आळुकु आदुन,” अदिक आऊक परमेश्वर उन संगी अंदकु आत."},{"book":"याकूब","chapter":"2","verse":"24","text":"ई प्रकार नीव नोळ कोंडीर कि मंळसा सिर्फ विश्वास देल अच ईला, उलटा कर्मगोळ देल भी न्यायी ठहरूसकु आगतान."},{"book":"याकूब","chapter":"2","verse":"25","text":"हांगा राहाब वेश्या भी, याग आक स्वर्गदूतगोळी तान मान्या ईळ्सदुर अदिक दुसरा हादी देल विदा माळदुर, रा येन आक कर्मगोळ देल न्यायी ठहरूसदुर?"},{"book":"याकूब","chapter":"2","verse":"26","text":"हांगा ह्यांग मय आत्मा अन्द बिना सोतकु आद, हांग अच विश्वास भी कर्म इन बिना सोतकु आद."}]}