{"data":[{"book":"2 ЛЕТАПІСАЎ","chapter":"32","verse":"1","text":"Пасьля такіх дзеяў і вернасьці прыйшоў Сэнахірым, цар Асірыйскі, і ўступіў у Юдэю і аблажыў умацаваныя гарады, і думаў адарваць іх сабе."},{"book":"2 ЛЕТАПІСАЎ","chapter":"32","verse":"2","text":"Калі Эзэкія ўбачыў, што прыйшоў Сэнахірым з намерам ваяваць супроць Ерусаліма,"},{"book":"2 ЛЕТАПІСАЎ","chapter":"32","verse":"3","text":"тады рашыў з князямі сваімі і з ваеннымі людзьмі сваімі засыпаць крыніцы вады, якія па-за горадам, і тыя дапамаглі яму."},{"book":"2 ЛЕТАПІСАЎ","chapter":"32","verse":"4","text":"І сабралася мноства народу, і засыпалі ўсе крыніцы і паток, які працякаў па краіне, кажучы: хай ня знойдуць цары Асірыйскія, прыйшоўшы сюды, многа вады."},{"book":"2 ЛЕТАПІСАЎ","chapter":"32","verse":"5","text":"І падбадзёрыўся ён, і аднавіў усю абваленую сьцяну, і падняў яе да вежы, і звонку паставіў другую сьцяну, і ўмацаваў Міло ў горадзе Давідавым, і нарыхтаваў мноства зброі і шчытоў."},{"book":"2 ЛЕТАПІСАЎ","chapter":"32","verse":"6","text":"І паставіў ваеначальнікаў над народам, і сабраў іх да сябе на пляц каля гарадское брамы, і гаварыў да сэрца іхняга, і сказаў:"},{"book":"2 ЛЕТАПІСАЎ","chapter":"32","verse":"7","text":"будзьце цвёрдыя і мужныя, ня бойцеся і не палохайцеся цара Асірыйскага і ўсяго мноства, якое зь ім, бо з намі больш, чым зь ім;"},{"book":"2 ЛЕТАПІСАЎ","chapter":"32","verse":"8","text":"зь ім сіла плоцкая, а з намі Гасподзь Бог наш, каб дапамагаць нам і змагацца на вежах нашых. І падмацаваўся народ словамі Эзэкіі, цара Юдэйскага."},{"book":"2 ЛЕТАПІСАЎ","chapter":"32","verse":"9","text":"Пасьля гэтага паслаў Сэнахірым, цар Асірыйскі, рабоў сваіх у Ерусалім, - сам ён стаяў супроць Лахіса, і ўся сіла ягоная зь ім, - да Эзэкіі, цара Юдэйскага, і да ўсіх Юдэяў, якія ў Ерусаліме, сказаць:"},{"book":"2 ЛЕТАПІСАЎ","chapter":"32","verse":"10","text":"так кажа Сэнахірым, цар Асірыйскі: на што вы спадзеяцеся і сядзіце ў крэпасьці Ерусаліме?"},{"book":"2 ЛЕТАПІСАЎ","chapter":"32","verse":"11","text":"І ці ня зводзіць вас з тропу Эзэкія, каб аддаць вас сьмерці з голаду і смагі, кажучы: Гасподзь Бог наш уратуе нас ад рукі цара Асірыйскага?"},{"book":"2 ЛЕТАПІСАЎ","chapter":"32","verse":"12","text":"Ці ня гэты Эзэкія разбурыў вышыні ягоныя і ахвярнікі ягоныя і сказаў Юдэі і Ерусаліму: перад ахвярнікам адзіным пакланяйцеся і на ім учыняйце дымленьні?"},{"book":"2 ЛЕТАПІСАЎ","chapter":"32","verse":"13","text":"Хіба вы ня ведаеце, што зрабіў я і бацькі мае з усімі народамі земляў? Ці маглі багі народаў зямных выратаваць зямлю сваю ад рукі маёй?"},{"book":"2 ЛЕТАПІСАЎ","chapter":"32","verse":"14","text":"Хто з усіх багоў народаў, зьнішчаных бацькамі маімі, мог выратаваць народ свой ад рукі маёй? Як жа можа ваш Бог уратаваць вас ад рукі маёй?"},{"book":"2 ЛЕТАПІСАЎ","chapter":"32","verse":"15","text":"І цяпер хай ня зводзіць вас Эзэкія і ня ўхіляе вас такім чынам: ня верце яму: калі ня меў сілы ніводзін бог ніводнага народу і царства выратаваць народ свой ад рукі маёй і ад рукі бацькоў маіх, дык і ваш Бог ня выратуе вас ад рукі маёй."},{"book":"2 ЛЕТАПІСАЎ","chapter":"32","verse":"16","text":"І яшчэ шмат чаго гаварылі рабы ягоныя супроць Госпада Бога і супроць Эзэкіі, раба Ягонага."},{"book":"2 ЛЕТАПІСАЎ","chapter":"32","verse":"17","text":"І лісты пісаў ён, у якіх ганіў Госпада Бога Ізраілевага і гаварыў супроць Яго такія словы: як багі народаў зямных ня выратавалі народаў сваіх ад рукі маёй, так Бог Эзэкіі ня выратуе народу Свайго ад рукі маёй."},{"book":"2 ЛЕТАПІСАЎ","chapter":"32","verse":"18","text":"І крычалі гучным голасам на Юдэйскай мове да народу Ерусалімскага, які быў на сьцяне, каб запалохаць яго і настрашыць яго і ўзяць горад."},{"book":"2 ЛЕТАПІСАЎ","chapter":"32","verse":"19","text":"І гаварылі пра Бога Ерусаліма, як пра багоў народаў зямлі, - выраб рук чалавечых."},{"book":"2 ЛЕТАПІСАЎ","chapter":"32","verse":"20","text":"І памаліўся цар Эзэкія і Ісая, сын Амосаў, прарок, і залямантавалі да неба."},{"book":"2 ЛЕТАПІСАЎ","chapter":"32","verse":"21","text":"І паслаў Гасподзь анёла, і ён вынішчыў усіх адважных і галоўнага начальніка і начальнікаў у войску цара Асірыйскага. І вярнуўся ён з сорамам у зямлю сваю; і калі прыйшоў у дом бога свайго, выхадні сьцёгнаў яго забілі яго там мечам."},{"book":"2 ЛЕТАПІСАЎ","chapter":"32","verse":"22","text":"Так уратаваў Гасподзь Эзэкію і жыхароў Ерусаліма ад рукі Сэнахірыма, цара Асірыйскага, і ад рукі ўсіх і аберагаў іх адусюль."},{"book":"2 ЛЕТАПІСАЎ","chapter":"32","verse":"23","text":"Тады многія прыносілі дарункі Госпаду ў Ерусалім і дарагія рэчы Эзэкію, цару Юдэйскаму. І ён узьвялічыўся пасьля гэтага ў вачах усіх народаў."},{"book":"2 ЛЕТАПІСАЎ","chapter":"32","verse":"24","text":"У тыя дні захварэў Эзэкія сьмяротна. І памаліўся Госпаду, і Ён пачуў яго і даў яму азнаку."},{"book":"2 ЛЕТАПІСАЎ","chapter":"32","verse":"25","text":"Але не аддаў Эзэкія за ўчыненыя яму дабрадзействы, бо заганарылася сэрца ягонае. І быў на яго гнеў Божы і на Юдэю і на Ерусалім."},{"book":"2 ЛЕТАПІСАЎ","chapter":"32","verse":"26","text":"Але калі ўпакорыўся Эзэкія ў ганарыстасьці сэрца свайго, - сам і жыхары Ерусаліма, дык ня прыйшоў на іх гнеў Гасподні ў дні Эзэкіі."},{"book":"2 ЛЕТАПІСАЎ","chapter":"32","verse":"27","text":"І было ў Эзэкіі багацьця і славы вельмі многа, і сховішча ён зрабіў у сябе пад срэбра і золата і камяні каштоўныя, і пад пахошчы і шчыты і пад усякі каштоўны посуд;"},{"book":"2 ЛЕТАПІСАЎ","chapter":"32","verse":"28","text":"і кладоўкі пад усе ўтворы зямлі, хлеб, віно і алей, і стойлы ўсякаму быдлу, і двары для статкаў."},{"book":"2 ЛЕТАПІСАЎ","chapter":"32","verse":"29","text":"І гарады пабудаваў сабе. І статкаў дробнага і буйнога быдла было ў яго мноства, бо даў яму Бог даволі вялікую маёмасьць."},{"book":"2 ЛЕТАПІСАЎ","chapter":"32","verse":"30","text":"А ён, Эзэкія, замкнуў верхні праток водаў Геона і правёў іх уніз да заходняга боку горада Давідавага. І дзеяў пасьпяхова Эзэкія ў кожнай справе сваёй."},{"book":"2 ЛЕТАПІСАЎ","chapter":"32","verse":"31","text":"Толькі пры паслах цароў Вавілонскіх, якія прысылалі да яго спытацца пра азнаку, якая была на зямлі, пакінуў Яго Бог, каб выпрабаваць яго і адкрыць усё, што ў яго на сэрцы."},{"book":"2 ЛЕТАПІСАЎ","chapter":"32","verse":"32","text":"Астатнія дзеі Эзэкіі і дабрачынствы ягоныя апісаны ў відзежах Ісаі, сына Амосавага, прарока, і ў кнізе цароў Юдэйскіх і Ізраільскіх."},{"book":"2 ЛЕТАПІСАЎ","chapter":"32","verse":"33","text":"І спачыў Эзэкія з бацькамі сваімі, і пахавалі яго над магільніцамі сыноў Давідавых, і ўшанаваньні яму зрабілі пасьля сьмерці ягонай ўсе Юдэі і жыхары Ерусаліма. І зацараваў Манасія, сын ягоны, замест яго."}]}