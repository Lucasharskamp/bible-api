{"data":[{"book":"ЗАХАРЫІ","chapter":"9","verse":"1","text":"І прарочае слова Госпада на зямлю Хадрах, і на Дамаску яно спыніцца; бо вока Госпада на ўсіх людзей, як і на ўсе плямёны Ізраілевыя,"},{"book":"ЗАХАРЫІ","chapter":"9","verse":"2","text":"і на Эмат, сумежны зь ім, і на Тыр і Сідон, бо ён вельмі ўмудрыўся."},{"book":"ЗАХАРЫІ","chapter":"9","verse":"3","text":"І зладзіў сабе Тыр крэпасьць, назапасіў срэбра, як пылу, і золата, як вулічнай гразі."},{"book":"ЗАХАРЫІ","chapter":"9","verse":"4","text":"Вось, Гасподзь зрабіў яго бедным і паб'е сілу ягоную ў моры, і сам ён будзе зьнішчаны агнём."},{"book":"ЗАХАРЫІ","chapter":"9","verse":"5","text":"Угледзіць гэта Аскалон і жахнецца, і Газа, і затрымціць моцна, і Экрон; бо паганьбіцца надзея яго: ня будзе цара ў Газе, і Аскалон будзе незаселены."},{"book":"ЗАХАРЫІ","chapter":"9","verse":"6","text":"Чужое племя будзе жыць у Азоце, і Я зьнішчу пыху Філістымлянаў."},{"book":"ЗАХАРЫІ","chapter":"9","verse":"7","text":"Вырву кроў з вуснаў яго і мярзоты ягоныя зь яго зубоў, і ён дастанецца Богу нашаму і будзе, як тысячнік у Юдзе, і Экрон будзе, як Евусэй."},{"book":"ЗАХАРЫІ","chapter":"9","verse":"8","text":"І Я разьмяшчу табар каля дома Майго супроць войска, супроць тых, што ходзяць наперад і назад, і ня будзе больш прыходзіць прыгнятальнік; бо сёньня Маімі вачыма Я буду глядзець на гэта."},{"book":"ЗАХАРЫІ","chapter":"9","verse":"9","text":"Весяліся ад радасьці, дачка Сіёна: радуйся, дачка Ерусаліма: вось, Цар твой ідзе да цябе, праведны і ратавальны, лагодны, седзячы на асьліцы і на маладым асьле, сыне пад'ярэмнай."},{"book":"ЗАХАРЫІ","chapter":"9","verse":"10","text":"Тады зьнішчу калясьніцы ў Яфрэма і коней у Ерусаліме, і зламаны будзе баявы лук; і Ён абвесьціць мір народам, і валадарства Ягонае будзе ад мора да мора і ад ракі да краёў зямлі."},{"book":"ЗАХАРЫІ","chapter":"9","verse":"11","text":"А што да цябе, дзеля крыві запавету твайго Я вызвалю вязьняў тваіх з рова, у якім няма вады."},{"book":"ЗАХАРЫІ","chapter":"9","verse":"12","text":"Вяртайцеся на цьвярдыню вы, палонныя з надзеяю! Што цяпер узьвяшчаю, аддам табе ўдвая."},{"book":"ЗАХАРЫІ","chapter":"9","verse":"13","text":"Бо як лук Я напну Сабе Юду і напоўню лук Яфрэмам, і падыму сыноў тваіх, Сіёне, супроць сыноў тваіх, Янія, і зраблю цябе мечам барацьбіта."},{"book":"ЗАХАРЫІ","chapter":"9","verse":"14","text":"І явіцца над імі Гасподзь, і, як маланка, вылеціць страла Яго, і загрыміць Гасподзь Бог трубою і крочыць будзе ў бурах паўдзённых."},{"book":"ЗАХАРЫІ","chapter":"9","verse":"15","text":"Гасподзь Саваоф будзе абараняць іх, і яны будуць зьнішчаць і таптаць прашчавыя камяні і будуць піць і шумець як ад віна, і напоўняцца як ахвярныя чашы, як куты ахвярніка."},{"book":"ЗАХАРЫІ","chapter":"9","verse":"16","text":"І выратуе іх Гасподзь Бог іхні ў той дзень, як авечак, народ Свой; бо, падобна да каменя ў вянку, яны зазьзяюць на зямлі Ягонай."},{"book":"ЗАХАРЫІ","chapter":"9","verse":"17","text":"О, якая вялікая даброць ягоная і якое хараство Яго! Хлеб ажывіць язык у хлопцаў і віно - у дзяўчатак!"}]}