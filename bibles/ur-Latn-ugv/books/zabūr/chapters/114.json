{"data":[{"book":"Zabūr","chapter":"114","verse":"1","text":"Jab Isrāīl Misr se rawānā huā aur Yāqūb kā gharānā ajnabī zabān bolne wālī qaum se nikal āyā"},{"book":"Zabūr","chapter":"114","verse":"2","text":"to Yahūdāh Allāh kā maqdis ban gayā aur Isrāīl us kī bādshāhī."},{"book":"Zabūr","chapter":"114","verse":"3","text":"Yih dekh kar samundar bhāg gayā aur Dariyā-e-Yardan pīchhe haṭ gayā."},{"book":"Zabūr","chapter":"114","verse":"4","text":"Pahāṛ menḍhoṅ kī tarah kūdne aur pahāṛiyāṅ jawān bheṛ-bakriyoṅ kī tarah phāṅdne lagīṅ."},{"book":"Zabūr","chapter":"114","verse":"5","text":"Ai samundar, kyā huā ki tū bhāg gayā hai? Ai Yardan, kyā huā ki tū pīchhe haṭ gayā hai?"},{"book":"Zabūr","chapter":"114","verse":"6","text":"Ai pahāṛo, kyā huā ki tum menḍhoṅ kī tarah kūdne lage ho? Ai pahāṛiyo, kyā huā ki tum jawān bheṛ-bakriyoṅ kī tarah phāṅdne lagī ho?"},{"book":"Zabūr","chapter":"114","verse":"7","text":"Ai zamīn, Rab ke huzūr, Yāqūb ke Ḳhudā ke huzūr laraz uṭh,"},{"book":"Zabūr","chapter":"114","verse":"8","text":"us ke sāmne thartharā jis ne chaṭān ko johaṛ meṅ aur saḳht patthar ko chashme meṅ badal diyā."}]}