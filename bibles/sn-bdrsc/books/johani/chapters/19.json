{"data":[{"book":"Johani","chapter":"19","verse":"1","text":"Ipapo Pirato akatora Jesu akaita kuti arohwe."},{"book":"Johani","chapter":"19","verse":"2","text":"Varwi vakaita korona yeminzwa vakaidzika pamusoro wake. Vakamupfekedza nguo dzepepuru"},{"book":"Johani","chapter":"19","verse":"3","text":"vakaenda kwaari vaendazve vachiti, “Kwaziwai, mambo wavaJudha!” Uye vakamurova kumeso."},{"book":"Johani","chapter":"19","verse":"4","text":"Pirato akabuda akatizve kuvaJudha, “Tarirai, ndava kumuisa kwamuri kuti muzive kuti ndashaya mhosva paari.”"},{"book":"Johani","chapter":"19","verse":"5","text":"Jesu akati abuda kunze akapfeka korona yeminzwa uye nenguo yepepuru, Pirato akati kwavari, “Hoyo munhu!”"},{"book":"Johani","chapter":"19","verse":"6","text":"Vaprista vakuru navatariri vavo vakati vachimuona, vakadanidzira vachiti, “Ngaarovererwe! Ngaarovererwe!”"},{"book":"Johani","chapter":"19","verse":"7","text":"VaJudha vakasimbirira vachiti, “Isu tino murayiro, nomurayiro iwoyo, anofanira kufa, nokuti anozviti Mwanakomana waMwari.”"},{"book":"Johani","chapter":"19","verse":"8","text":"Pirato akati anzwa izvi akanyanyisa kutya,"},{"book":"Johani","chapter":"19","verse":"9","text":"uye akadzokerazve mumuzinda. Akasvikobvunza Jesu achiti, “Unobvepiko iwe?” Asi Jesu haana kupindura."},{"book":"Johani","chapter":"19","verse":"10","text":"Pirato akati, “Haudi kutaura neni here? Hauzivi here kuti ndine simba rokukusunungura kana kukuroverera pamuchinjikwa?”"},{"book":"Johani","chapter":"19","verse":"11","text":"Jesu akapindura akati, “Haungatongovi nesimba pamusoro pangu kana usina kuripiwa richibva kumusoro. Naizvozvo uyo andiisa kwauri ane mhosva yechivi chikuru.”"},{"book":"Johani","chapter":"19","verse":"12","text":"Kubva ipapo zvichienda mberi, Pirato akaedza kusunungura Jesu, asi vaJudha vakaramba vachidanidzira vachiti, “Kana ukasunungura murume uyu, zvoreva kuti hausi shamwari yaKesari. Ani naani anozviti mambo anopikisana naKesari.”"},{"book":"Johani","chapter":"19","verse":"13","text":"Pirato akati anzwa izvozvo, akabudisa Jesu kunze uye akagara pachigaro chokutonga panzvimbo inozivikanwa nokunzi: Pakarongwa Mabwe (nechiHebheru pachinzi Gabhata)."},{"book":"Johani","chapter":"19","verse":"14","text":"Rakanga riri zuva rokugadzirira vhiki yePasika, awa inenge yechitanhatu."},{"book":"Johani","chapter":"19","verse":"15","text":"Asi vakadanidzira vachiti, “Endai naye! Endai naye! Murovererei!”"},{"book":"Johani","chapter":"19","verse":"16","text":"Pakupedzisira Pirato akamuisa mumaoko avo kuti arovererwe."},{"book":"Johani","chapter":"19","verse":"17","text":"Akatakura muchinjikwa wake, akabuda akaenda kunzvimbo yeDehenya (zvichireva kuti Gorogota muchiHebheru)."},{"book":"Johani","chapter":"19","verse":"18","text":"Ipapo ndipo pavakamuroverera pamuchinjikwa navamwe vaviri, mumwe kuno rumwe rutivi nomumwe kuno rumwe rutivi, uye Jesu ari pakati."},{"book":"Johani","chapter":"19","verse":"19","text":"Pirato akanyora chiziviso akachiisa pamuchinjikwa. Chaiva chakanyorwa kuti: jesu wenazareta, mambo wavajudha."},{"book":"Johani","chapter":"19","verse":"20","text":"VaJudha vazhinji vakaverenga zvakanga zvakanyorwa pachikwangwani ichi, nokuti nzvimbo yakarovererwa Jesu yakanga iri pedyo neguta, uye chikwangwani ichi chaiva chakanyorwa nechiHebheru, chiRatini uye nechiGiriki."},{"book":"Johani","chapter":"19","verse":"21","text":"Vaprista vakuru vavaJudha vakati kuna Pirato, “Musanyora kuti, ‘Mambo wavaJudha,’ asi kuti, ‘Munhu uyu akazviti mambo wavaJudha.’ ”"},{"book":"Johani","chapter":"19","verse":"22","text":"Pirato akapindura akati, “Zvandanyora, ndanyora.”"},{"book":"Johani","chapter":"19","verse":"23","text":"Varwi vakati varoverera Jesu pamuchinjikwa, vakabvisa nguo dzake, vakadziita migove mina, mumwe chete kuno mumwe nomumwe wavo, nguo yomukati iriyo yakasara. Nguo iyi yakanga isina pakasonwa, yakangorukwa kubva kumusoro kusvika pasi."},{"book":"Johani","chapter":"19","verse":"24","text":"Vakataurirana vakati, “Ngatiregei kuibvarura. Ngatikandei mujenya tione kuti ndiani achaitora.”"},{"book":"Johani","chapter":"19","verse":"25","text":"Pedyo nomuchinjikwa waJesu pakanga pamire mai vake, mununʼuna wamai vake, naMaria mukadzi waKiropasi, naMaria Magadharena."},{"book":"Johani","chapter":"19","verse":"26","text":"Jesu akati aona mai vake ipapo, uye mudzidzi waaida amire pedyo navo, akati kuna mai vake, “Mai, hoyu mwanakomana wenyu,”"},{"book":"Johani","chapter":"19","verse":"27","text":"uye kumudzidzi akati, “Ava mai vako.” Kubva pazuva iro zvichienda mberi, mudzidzi uyu akavatora akaenda navo kumba kwake."},{"book":"Johani","chapter":"19","verse":"28","text":"Shure kwaizvozvo, achiziva kuti zvose zvainge zvapera zvino, uye kuitira kuti Rugwaro ruzadziswe, Jesu akati, “Ndava nenyota.”"},{"book":"Johani","chapter":"19","verse":"29","text":"Pakanga pane mudziyo waiva nevhiniga ipapo, saka vakanyika chipanje imomo, vakaisa chipanje pachitanda chehisopi, vakachisimudzira kumuromo waJesu."},{"book":"Johani","chapter":"19","verse":"30","text":"Akati anwa Jesu akati, “Zvapera.” Nokudaro, akakotamisa musoro wake uye akabudisa mweya wake."},{"book":"Johani","chapter":"19","verse":"31","text":"Zvino rakanga riri zuva rokugadzirira, uye mangwana acho, rakanga riri zuva rakasanangurwa reSabata. Nokuda kwokuti vaJudha vakanga vasingadi kuti mitumbi isiyiwe iri pamuchinjikwa panguva yeSabata, vakakumbira Pirato kuti makumbo avo avhunwe uye kuti mitumbi ibviswe."},{"book":"Johani","chapter":"19","verse":"32","text":"Naizvozvo varwi vakauya vakavhuna makumbo omunhu wokutanga uyo akanga arovererwa pamwe chete naJesu, uye vakazovhuna omumwe wacho."},{"book":"Johani","chapter":"19","verse":"33","text":"Asi vakati vasvika pana Jesu, uye vachiona kuti atofa, havana kuvhuna makumbo ake."},{"book":"Johani","chapter":"19","verse":"34","text":"Asi, mumwe murwi akamubaya nepfumo parutivi, pakarepo ropa nemvura zvikabuda."},{"book":"Johani","chapter":"19","verse":"35","text":"Murume akazviona ndiye akapa umboo, uye uchapupu hwake ndohwechokwadi. Anoziva kuti ari kutaura chokwadi, uye anopupura kuitira kuti nemiwo mutende."},{"book":"Johani","chapter":"19","verse":"36","text":"Zvinhu izvi zvakaitika kuitira kuti Rugwaro ruzadziswe runoti: “Hakuna kana bvupa rake rimwe richavhunwa,”"},{"book":"Johani","chapter":"19","verse":"37","text":"uye sezvinoreva rumwe Rugwaro runoti, “Vachatarisa iye wavakabaya.”"},{"book":"Johani","chapter":"19","verse":"38","text":"Shure kwaizvozvo, Josefa weArimatea akakumbira Pirato kuti apiwe mutumbi waJesu. Zvino Josefa akanga ari mudzidzi waJesu, asi muchivande nokuti aitya vaJudha. Akati abvumirwa naPirato, akauya akatora mutumbi waJesu."},{"book":"Johani","chapter":"19","verse":"39","text":"Akanga achiperekedzwa naNikodhimasi, murume uya akashanyira Jesu usiku. Nikodhimasi akauya nezvakavhenganiswa zvemura negavakava, zvinenge makirogiramu makumi matatu namana."},{"book":"Johani","chapter":"19","verse":"40","text":"Vakatora mutumbi waJesu, vakauputira vari vaviri nomucheka pamwe chete nezvinonhuhwira. Izvi zvaifambirana netsika dzokuviga dzavaJudha."},{"book":"Johani","chapter":"19","verse":"41","text":"Panzvimbo iyo pakarovererwa Jesu pamuchinjikwa, paiva nebindu, uye mubindu imomo, maiva neguva idzva, rakanga risina munhu akamboradzikwamo."},{"book":"Johani","chapter":"19","verse":"42","text":"Nokuti rakanga riri zuva rokugadzirira ravaJudha, uye sezvo guva raiva pedyo, vakaradzika Jesu imomo."}]}