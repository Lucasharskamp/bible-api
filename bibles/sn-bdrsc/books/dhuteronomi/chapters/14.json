{"data":[{"book":"Dhuteronomi","chapter":"14","verse":"1","text":"Imi muri vana vaJehovha Mwari wenyu. Musazvicheka kana kuzviveura pamberi pomusoro muchiitira vakafa,"},{"book":"Dhuteronomi","chapter":"14","verse":"2","text":"nokuti muri rudzi rutsvene kuna Jehovha Mwari wenyu. Jehovha akakutsaurai kubva pakati pendudzi dzose dziri panyika kuti muve rudzi rwake runokosha."},{"book":"Dhuteronomi","chapter":"14","verse":"3","text":"Musadya chinhu chipi zvacho chinonyangadza."},{"book":"Dhuteronomi","chapter":"14","verse":"4","text":"Idzi ndidzo mhuka dzamungadya: mombe, hwai, mbudzi,"},{"book":"Dhuteronomi","chapter":"14","verse":"5","text":"nondo, mhara, mhembwe, ngururu, mharapara, nyati nehwai yomugomo."},{"book":"Dhuteronomi","chapter":"14","verse":"6","text":"Mungadya henyu mhuka ipi neipi ina mahwanda akaparadzana kuita maviri uye inodzeya."},{"book":"Dhuteronomi","chapter":"14","verse":"7","text":"Zvisinei, pane idzo dzinodzeya kana dzina mahwanda akaparadzana, mahwanda akanyatsoparadzana, hamufaniri kudya ngamera, tsuro kana mbira. Kunyange zvazvo dzichidzeya hadzina mahwanda akaparadzana; hadzina kuchena kwamuri."},{"book":"Dhuteronomi","chapter":"14","verse":"8","text":"Nguruvewo haina kuchena; kunyange zvayo ina mahwanda akaparadzana, haidzeyi. Hamufaniri kudya nyama yadzo kana kubata zvitunha zvadzo."},{"book":"Dhuteronomi","chapter":"14","verse":"9","text":"Pazvipuka zvose zvinogara mumvura, mungadya henyu zvose zvine zvimbi namakwande."},{"book":"Dhuteronomi","chapter":"14","verse":"10","text":"Asi chipi nechipi zvacho chisina zvimbi namakwande hamufaniri kudya; nokuti hachina kuchena."},{"book":"Dhuteronomi","chapter":"14","verse":"11","text":"Mungadya henyu shiri ipi neipi yakachena."},{"book":"Dhuteronomi","chapter":"14","verse":"12","text":"Asi dzamusingafaniri kudya ndeidzi: gondo, gora, gora dema,"},{"book":"Dhuteronomi","chapter":"14","verse":"13","text":"njerere tsvuku, njerere nhema, rukodzi namarudzi arwo,"},{"book":"Dhuteronomi","chapter":"14","verse":"14","text":"gunguo namarudzi aro ose,"},{"book":"Dhuteronomi","chapter":"14","verse":"15","text":"zizi renyanga, kazizimbori, shiri yegungwa, namarudzi ose eruvangu,"},{"book":"Dhuteronomi","chapter":"14","verse":"16","text":"zizi duku, zizi guru, zizi jena,"},{"book":"Dhuteronomi","chapter":"14","verse":"17","text":"zizi romurenje, hukurwizi nekanyururahove,"},{"book":"Dhuteronomi","chapter":"14","verse":"18","text":"neshuramurove namarudzi ose ekondo, nemhupupu uye nechiremwaremwa."},{"book":"Dhuteronomi","chapter":"14","verse":"19","text":"Zvipuka zvose zvina mapapiro zvinokambaira hazvina kuchena kwamuri; hamufaniri kuzvidya."},{"book":"Dhuteronomi","chapter":"14","verse":"20","text":"Asi zvipuka zvose zvina mapapiro zvakachena mungadya henyu."},{"book":"Dhuteronomi","chapter":"14","verse":"21","text":"Musadya chii zvacho chamunoona chakafa. Mungapa zvenyu kumutorwa agere mune rimwe ramaguta enyu, uye angadya zvake kana kuti mungatengesera zvenyu kumutorwa. Asi imi muri rudzi rutsvene kuna Jehovha Mwari wenyu."},{"book":"Dhuteronomi","chapter":"14","verse":"22","text":"Chenjera kuti utsaure chegumi chezvinhu zvose zvaunokohwa muminda yako gore negore."},{"book":"Dhuteronomi","chapter":"14","verse":"23","text":"Udye chegumi chezviyo, newaini itsva namafuta uye nezvibereko zvokutanga zvemombe dzako nezvamakwai ako pamberi paJehovha Mwari wako panzvimbo yaachasarudza kuti Zita rake rigarepo, kuitira kuti udzidze kutya Jehovha Mwari wako nguva dzose."},{"book":"Dhuteronomi","chapter":"14","verse":"24","text":"Asi kana nzvimbo yacho iri kure uye waropafadzwa naJehovha Mwari wako, uye usingagoni kutakura chegumi chako (nokuti nzvimbo ichasarudzwa naJehovha kuti Zita rake rigarepo iri kure),"},{"book":"Dhuteronomi","chapter":"14","verse":"25","text":"ipapo unofanira kutsinhanisa chegumi chako nesirivha, ugotora sirivha ugoenda nayo kunzvimbo ichasarudzwa naJehovha Mwari wako."},{"book":"Dhuteronomi","chapter":"14","verse":"26","text":"Shandisa sirivha yacho kutenga zvaungada, zvakadai sezvizvi: mombe, makwai, waini kana zvimwe zvokunwa zvinobata, kana chinhu chipi zvacho chaunoda. Ipapo iwe neimba yako muchadya pamberi paJehovha Mwari wenyu mugofara."},{"book":"Dhuteronomi","chapter":"14","verse":"27","text":"Uye musazokanganwa vaRevhi vagere mumaguta enyu, nokuti havana mugove kana nhaka yavowo."},{"book":"Dhuteronomi","chapter":"14","verse":"28","text":"Panopera makore matatu oga oga, munofanira kuuya nezvegumi zvegore iroro uye mugozvichengetera mumaguta enyu,"},{"book":"Dhuteronomi","chapter":"14","verse":"29","text":"kuitira kuti vaRevhi (avo vasina mugove kana nhaka yavowo) uye nomweni, nherera nechirikadzi vanogara mumaguta enyu, vauye vagodya vachiguta, uye kuitira kuti Jehovha Mwari wenyu akuropafadzei pamabasa ose amaoko enyu."}]}