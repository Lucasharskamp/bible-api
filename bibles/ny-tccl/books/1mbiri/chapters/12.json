{"data":[{"book":"1 Mbiri","chapter":"12","verse":"1","text":"Nawa anthu amene anabwera kwa Davide ali ku Zikilagi pamene iye anathamangitsidwa ndi Sauli mwana wa Kisi (iwowo anali mʼgulu la asilikali amene ankamuthandiza pa nkhondo."},{"book":"1 Mbiri","chapter":"12","verse":"2","text":"Iwo anali ndi mauta ndipo amadziwa kuponya mivi komanso miyala, ndipo amatha kuponyera dzanja lamanja kapena lamanzere. Iwo anali abale ake a Sauli ochokera ku fuko la Benjamini."},{"book":"1 Mbiri","chapter":"12","verse":"3","text":"Mtsogoleri wawo anali Ahiyezeri ndi Yowasi ana a Semaya wa ku Gibeya; Yezieli ndi Peleti ana a Azimaveti; Beraka, Yehu wa ku Anatoti,"},{"book":"1 Mbiri","chapter":"12","verse":"4","text":"ndi Isimaiya wa ku Gibiyoni, munthu wamphamvu mʼgulu la anthu makumi atatu aja, yemwenso anali mtsogoleri wawo; Yeremiya, Yahazieli, Yohanani, Yozabadi wa ku Gederi,"},{"book":"1 Mbiri","chapter":"12","verse":"5","text":"Eluzai, Yerimoti, Bealiya, Semariya ndi Sefatiya Mharufi;"},{"book":"1 Mbiri","chapter":"12","verse":"6","text":"Elikana, Isiya, Azareli, Yowezeri ndi Yasobeamu a ku banja la Kora;"},{"book":"1 Mbiri","chapter":"12","verse":"7","text":"ndi Yowela ndi Zebadiya ana a Yerohamu wa ku Gedori."},{"book":"1 Mbiri","chapter":"12","verse":"8","text":"Asilikali ena a fuko la Gadi anathawira kwa Davide ku linga lake ku chipululu. Iwo anali asilikali olimba mtima, okonzekera nkhondo ndipo amadziwa kugwiritsa ntchito chishango ndi mkondo. Iwowo anali woopsa ngati mikango ndipo anali aliwiro ngati ngoma zamʼmapiri."},{"book":"1 Mbiri","chapter":"12","verse":"9","text":"Mtsogoleri wawo anali Ezeri,"},{"book":"1 Mbiri","chapter":"12","verse":"10","text":"wachinayi anali Misimana, Yeremiya anali wachisanu,"},{"book":"1 Mbiri","chapter":"12","verse":"11","text":"wachisanu ndi chimodzi anali Atai, Elieli anali wachisanu ndi chiwiri,"},{"book":"1 Mbiri","chapter":"12","verse":"12","text":"wachisanu ndi chitatu anali Yohanani, Elizabadi anali wachisanu ndi chinayi,"},{"book":"1 Mbiri","chapter":"12","verse":"13","text":"wakhumi anali Yeremiya ndipo Makibanai anali wa 11."},{"book":"1 Mbiri","chapter":"12","verse":"14","text":"Anthu a fuko la Gadi amenewa anali atsogoleri; angʼonoangʼono amalamulira anthu 100 pamene akuluakulu amalamulira anthu 1,000."},{"book":"1 Mbiri","chapter":"12","verse":"15","text":"Awa ndi amene anawoloka Yorodani mwezi woyamba pamene mtsinje unali utasefukira mbali zonse, ndipo anathamangitsa aliyense amene amakhala mʼchigwa, mbali ya kumadzulo ndi kummawa."},{"book":"1 Mbiri","chapter":"12","verse":"16","text":"Anthu ena a fuko la Benjamini ndi ena ochokera ku Yuda anabweranso kwa Davide pamene anali ku linga lake."},{"book":"1 Mbiri","chapter":"12","verse":"17","text":"Davide anapita kukakumana nawo ndipo anati, “Ngati mwabwera kwa ine mwamtendere, kuti mundithandize, ndakonzeka kugwirizana nanu. Koma ngati mwabwera kudzandipereka kwa adani anga, ngakhale kuti sindinalakwe, Mulungu wa makolo anthu aone izi ndipo akuweruzeni.”"},{"book":"1 Mbiri","chapter":"12","verse":"18","text":"Kenaka Mzimu anabwera pa Amasai, mtsogoleri wa anthu makumi atatu aja ndipo anati:"},{"book":"1 Mbiri","chapter":"12","verse":"19","text":"Anthu ena a fuko la Manase anathawira kwa Davide pamene anapita ndi Afilisti kukamenyana ndi Sauli. (Iye ndi anthu ake sanathandize Afilisti chifukwa, atsogoleri awo atakambirana, anamubweza Davide. Iwo anati, “Ife tidzawonongedwa ngati uyu adzabwerera kwa mbuye wake Sauli).”"},{"book":"1 Mbiri","chapter":"12","verse":"20","text":"Davide atapita ku Zikilagi, anthu a fuko la Manase amene anathawira kwa iye anali awa: Adina, Yozabadi, Yediaeli, Mikayeli, Yozabadi, Elihu ndi Ziletai; atsogoleri a magulu a anthu 1,000 a ku Manase."},{"book":"1 Mbiri","chapter":"12","verse":"21","text":"Iwowa anathandiza Davide kulimbana ndi magulu achifwamba, pakuti onsewa anali asilikali olimba mtima ndipo anali atsogoleri mʼgulu lake la ankhondo."},{"book":"1 Mbiri","chapter":"12","verse":"22","text":"Tsiku ndi tsiku anthu amabwera kudzathandiza Davide, mpaka anakhala ndi gulu lalikulu la ankhondo, ngati gulu la ankhondo a Mulungu."},{"book":"1 Mbiri","chapter":"12","verse":"23","text":"Nachi chiwerengero cha magulu a anthu ankhondo amene anabwera kwa Davide ku Hebroni kudzapereka ufumu wa Sauli kwa iye, monga momwe ananenera Yehova:"},{"book":"1 Mbiri","chapter":"12","verse":"24","text":"Anthu a fuko la Yuda onyamula chishango ndi mkondo analipo 6,800;"},{"book":"1 Mbiri","chapter":"12","verse":"25","text":"Anthu a fuko la Simeoni, asilikali okonzekera nkhondo analipo 7,100;"},{"book":"1 Mbiri","chapter":"12","verse":"26","text":"Anthu a fuko la Levi analipo 4,600,"},{"book":"1 Mbiri","chapter":"12","verse":"27","text":"mtsogoleri Yehoyada wa banja la Aaroni anabweranso ndi anthu 3,700,"},{"book":"1 Mbiri","chapter":"12","verse":"28","text":"ndi Zadoki, mnyamata wankhondo wolimba mtima, anabwera ndi akuluakulu 22 ochokera mʼbanja lake;"},{"book":"1 Mbiri","chapter":"12","verse":"29","text":"Anthu a fuko la Benjamini, abale ake a Sauli analipo 3,000 ndipo ambiri anali ndi Sauli ku nyumba yake pa nthawiyi;"},{"book":"1 Mbiri","chapter":"12","verse":"30","text":"Anthu a fuko la Efereimu, asilikali olimba mtima, otchuka pa mabanja awo analipo 20,800;"},{"book":"1 Mbiri","chapter":"12","verse":"31","text":"Anthu a fuko latheka la Manase amene anawayitana kuti adzakhazikitse nawo ufumu wa Davide analipo 18,000;"},{"book":"1 Mbiri","chapter":"12","verse":"32","text":"Anthu a fuko la Isakara amene ankazindikira nthawi ndipo amadziwa zimene Israeli ankayenera kuchita, analipo atsogoleri 200 pamodzi ndi abale awo onse amene amawatsogolera."},{"book":"1 Mbiri","chapter":"12","verse":"33","text":"Anthu a fuko la Zebuloni, analipo 5,000. Iwowa anali asilikali odziwa bwino nkhondo, okhala ndi zida za mtundu uliwonse, okonzekera kudzathandiza Davide ndi mtima umodzi."},{"book":"1 Mbiri","chapter":"12","verse":"34","text":"Anthu a fuko la Nafutali, analipo atsogoleri 1,000 pamodzi ndi anthu 37,000 onyamula zishango ndi mikondo;"},{"book":"1 Mbiri","chapter":"12","verse":"35","text":"Anthu a fuko la Dani, okonzekera nkhondo analipo 28,600."},{"book":"1 Mbiri","chapter":"12","verse":"36","text":"Anthu a fuko la Aseri, asilikali odziwa bwino nkhondo, okonzekeradi nkhondo analipo 40,000;"},{"book":"1 Mbiri","chapter":"12","verse":"37","text":"Ndipo kuchokera kummawa kwa Yorodani, anthu a fuko la Rubeni, Gadi ndi theka la fuko la Manase, amene anali ndi zida za mtundu uliwonse analipo 120,000."},{"book":"1 Mbiri","chapter":"12","verse":"38","text":"Onsewa anali anthu odziwa kumenya nkhondo amene anadzipereka ku magulu awo. Iwo anabwera ku Hebroni ali otsimikiza kudzamuyika Davide kukhala mfumu ya Aisraeli. Aisraeli ena onse anali ndi mtima umodzinso womuyika Davide kukhala mfumu."},{"book":"1 Mbiri","chapter":"12","verse":"39","text":"Anthuwa anakhala ndi Davide masiku atatu akudya ndi kumwa pakuti mabanja awo anawapatsa zakudya."},{"book":"1 Mbiri","chapter":"12","verse":"40","text":"Komanso anthu oyandikana nawo ochokera ku Isakara, Zebuloni ndi Nafutali anabweretsa zakudya pa abulu, ngamira, nyulu ndi ngʼombe. Panali ufa wambiri, makeke ankhuyu, ntchintchi za mphesa, vinyo, mafuta, ngʼombe, nkhosa ndi mbuzi, popeza munali chimwemwe mu Israeli."}]}