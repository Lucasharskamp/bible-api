{"data":[{"book":"Jo-Rumi","chapter":"3","verse":"1","text":"To ere ohand bedo ja-Yahudi kata ber tero nyangu?"},{"book":"Jo-Rumi","chapter":"3","verse":"2","text":"Nitie ber mangʼeny! Mokwongo, gin ema ne omigi wechegi mag Nyasaye."},{"book":"Jo-Rumi","chapter":"3","verse":"3","text":"To kapo ni moko kuomgi ne onge gi yie, to bende bedogi maonge yie nyalo ketho adiera mar Nyasaye?"},{"book":"Jo-Rumi","chapter":"3","verse":"4","text":"Ooyo, ok kamano kata matin! Nyasaye nyaka bed ja-adiera, to ji duto jo-miriambo, mana kaka ondiki niya,"},{"book":"Jo-Rumi","chapter":"3","verse":"5","text":"To ka timbewa maricho konyo kuom guro tim makare mar Nyasaye, to koro wanyalo wacho angʼo? Wanyalo wacho ni Nyasaye timo marach kokumowa gi mirimbe mager? (An awuoyo mana kaka dhano.)"},{"book":"Jo-Rumi","chapter":"3","verse":"6","text":"Ok kamano ngangʼ! Nikech ka en kamano, to Nyasaye dingʼad bura ni piny nade?"},{"book":"Jo-Rumi","chapter":"3","verse":"7","text":"Bende ngʼato nyalo wacho niya, “Ka miriambona nyalo miyo adiera mar Nyasaye medore, kendo duongʼne bende medo nyisore to marangʼo pod ingʼadona bura kaka jaricho?”"},{"book":"Jo-Rumi","chapter":"3","verse":"8","text":"Jomoko osehangonwa wach kawacho ni wapuonjo niya, “Watimuru atima richo mondo eka ber obedie?” Joma kamago owinjore gi kum!"},{"book":"Jo-Rumi","chapter":"3","verse":"9","text":"Koro wanyalo wacho nangʼo mogik? Bende waber adier? Ok kamano ngangʼ! Wasengʼado bura ni jo-Yahudi kod joma ok jo-Yahudi gi joricho mana machalre."},{"book":"Jo-Rumi","chapter":"3","verse":"10","text":"Mana kaka ondiki niya,"},{"book":"Jo-Rumi","chapter":"3","verse":"11","text":"Onge ngʼama wach donjone,"},{"book":"Jo-Rumi","chapter":"3","verse":"12","text":"Ji duto osebaro,"},{"book":"Jo-Rumi","chapter":"3","verse":"13","text":"“Dwondgi chalo liete mapok oum;"},{"book":"Jo-Rumi","chapter":"3","verse":"14","text":"“Dhogi opongʼ gi kwongʼ kod weche makech.”3:14 Zab 10:7"},{"book":"Jo-Rumi","chapter":"3","verse":"15","text":"“Tiendegi reto kadhi chwero remo;"},{"book":"Jo-Rumi","chapter":"3","verse":"16","text":"kethruok kod masira ni kamoro amora ma gidhiyoe,"},{"book":"Jo-Rumi","chapter":"3","verse":"17","text":"kendo ok gingʼeyo yo makelo kwe.”3:17 Isa 59:7,8"},{"book":"Jo-Rumi","chapter":"3","verse":"18","text":"“Ok giluoro Nyasaye kata matin.”3:18 Zab 36:1"},{"book":"Jo-Rumi","chapter":"3","verse":"19","text":"To koro wangʼeyo ni gimoro amora ma Chik wacho, owacho ni joma ni e bwo chik, mondo ji duto olingʼ thi, kendo buch Nyasaye olo piny duto."},{"book":"Jo-Rumi","chapter":"3","verse":"20","text":"Kuom mano, onge ngʼama noket kare e nyime kuom timo gik ma Chik owacho, to kuom Chik ema dhano ngʼeyoe kethone."},{"book":"Jo-Rumi","chapter":"3","verse":"21","text":"To koro tim makare mar Nyasaye ma ok otenore kuom chik, oseelore, mana kaka Ndiko mag Musa gi Jonabi nyiso."},{"book":"Jo-Rumi","chapter":"3","verse":"22","text":"Ngima makareni mar Nyasaye, yudore e yor yie kuom Yesu Kristo ne ji duto moyie. Onge pogruok;"},{"book":"Jo-Rumi","chapter":"3","verse":"23","text":"nimar ji duto oseketho kendo girem kuom duongʼ mar Nyasaye,"},{"book":"Jo-Rumi","chapter":"3","verse":"24","text":"to iketogi kare nono kuom ngʼwonone, nikech warruok ma nobiro kuom Kristo Yesu."},{"book":"Jo-Rumi","chapter":"3","verse":"25","text":"Nyasaye nochiwe kaka misango mar golo richo, nikech yie kuom rembe. Ne otimo ma mondo onyis timne makare, nikech e kinde motelo, Nyasaye ne ok odewo richo mane ji osetimo nikech kechne."},{"book":"Jo-Rumi","chapter":"3","verse":"26","text":"Notimo kamano mondo onyis ratiro e ndalogi ni en owuon en kare, kendo ni oketo kare joma nigi yie kuom Yesu."},{"book":"Jo-Rumi","chapter":"3","verse":"27","text":"Ere gima ngʼato disungrene? Onge gimoro nikech sunga osegol oko chuth. Ogole e yor timo gima chik dwaro koso? Ooyo, ogole e yor yie."},{"book":"Jo-Rumi","chapter":"3","verse":"28","text":"Nikech gima wangʼeyo en ni ngʼato iketo kare kuom yie to ok kuom rito Chik."},{"book":"Jo-Rumi","chapter":"3","verse":"29","text":"Koso dibed ni Nyasaye en Nyasach jo-Yahudi kendgi? Donge en Nyasach joma ok jo-Yahudi bende? Ee, en mar ogendini mamoko bende,"},{"book":"Jo-Rumi","chapter":"3","verse":"30","text":"nikech Nyasaye en achiel kende kendo obiro keto kare joma oter nyangu kuom yie, mana kaka otimo ne joma ok oter nyangu bende e yor yie achielno."},{"book":"Jo-Rumi","chapter":"3","verse":"31","text":"Koso uparo ni ka wapuonjo yie kamano, to wamiyo Chik bedo maonge gi tich? Ooyo, ok kamano ngangʼ! Koro eka waketo Chik bedo motegno."}]}