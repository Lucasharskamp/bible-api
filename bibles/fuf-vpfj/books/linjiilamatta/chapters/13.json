{"data":[{"book":"LINJIILA MATTA","chapter":"13","verse":"1","text":"Nden ɲande Iisaa yalti ka suudu, o jooɗoyii ka daande weendu."},{"book":"LINJIILA MATTA","chapter":"13","verse":"2","text":"Hakkee ko jamaa mooɓinooɗo takko makko on ɗuuɗi, o bakii e laakun, o jooɗii, tawi jamaa on fow kaɲun no ka daande weendu."},{"book":"LINJIILA MATTA","chapter":"13","verse":"3","text":"O yewtiri ɓe piiji buy mise, o wi'i: «Ko remoowo yaltunoo sankugol."},{"book":"LINJIILA MATTA","chapter":"13","verse":"4","text":"E nder ko o sankata kon, gabbe goo yani ka ɗatal, colli ɗin ari moɗi ɗe."},{"book":"LINJIILA MATTA","chapter":"13","verse":"5","text":"Goɗɗe ɗen yani e hoore kaaƴe, ka leydi ɗuuɗaa. Ɗe fuɗi heɲa sabu ɗewlugol leydi ndin."},{"book":"LINJIILA MATTA","chapter":"13","verse":"6","text":"Ɓay naange ngen yaltii, ɗe sumi, ɗe yoori, sabu angal ka ɗaɗi ɗin siŋoo."},{"book":"LINJIILA MATTA","chapter":"13","verse":"7","text":"Goɗɗe goo kadi yani ka sooƴoore, ɗe fuɗidi e mayre, sooƴoore nden moɗi ɗe."},{"book":"LINJIILA MATTA","chapter":"13","verse":"8","text":"Goɗɗe goo yani ka leydi moƴƴiri. Ɗe fuɗi, ɗe rimi, cawti goo gabbe teemedere, cawti goo gabbe cappanɗe jeegoo, cawti goo gabbe cappanɗe tati."},{"book":"LINJIILA MATTA","chapter":"13","verse":"9","text":"Mo no mari noppi yo nanu!»"},{"book":"LINJIILA MATTA","chapter":"13","verse":"10","text":"Onsay taalibaaɓe ɓen ɓadii mo, wi'i: «Ko fii honɗun yewtiranton ɓe mise?»"},{"book":"LINJIILA MATTA","chapter":"13","verse":"11","text":"Iisaa jaabii ɓe, wi'i: «Onon on yeɗaama andugol gundooji laamu kammu ngun, kono kamɓe ɓe yeɗaaka ɗun."},{"book":"LINJIILA MATTA","chapter":"13","verse":"12","text":"Ko fii ko marɗo ɓeydantee haa ɗuuɗa, kono mo maraa on jaɓitante hay yeru ko o mari kon."},{"book":"LINJIILA MATTA","chapter":"13","verse":"13","text":"Ko waɗi si miɗo yewtirde ɓe mise, ko ɓay hiɓe ndaara, kono ɓe yi'ataa, hiɓe jentoo, kono ɓe nanataa, ɓe faamataa."},{"book":"LINJIILA MATTA","chapter":"13","verse":"14","text":"Fii ko Alla longinnoo Isaaya kon no laatora e maɓɓe, wonde:"},{"book":"LINJIILA MATTA","chapter":"13","verse":"15","text":"Ko fii ɗee ɓerɗe oo jamaa wonii yooruɗe."},{"book":"LINJIILA MATTA","chapter":"13","verse":"16","text":"«Onon non, gite mon ɗen malii ko fii hiɗe yi'ude, noppi mon ɗin malii ko fii hiɗi nanude."},{"book":"LINJIILA MATTA","chapter":"13","verse":"17","text":"Ko fii ka haqiiqa mi andinii on, annabaaɓe e feewuɓe buy faalano yi'ude koo ko wonɗon yi'ude, kono ɓe yi'aali. Ɓe faalano kadi nanude koo ko wonɗon nanude, kono ɓe nanaali."},{"book":"LINJIILA MATTA","chapter":"13","verse":"18","text":"«Kono onon, heɗee firo ngal misal remoowo on."},{"book":"LINJIILA MATTA","chapter":"13","verse":"19","text":"Nde goɗɗo heɗii daalol *laamu Alla ngun, ronki ngol faamude, bonɗo on aray, itta ko aawaa kon ka ɓernde makko. Ɗun no wa'i wa nde awdi sankaandi ndin saami ka ɗatal."},{"book":"LINJIILA MATTA","chapter":"13","verse":"20","text":"Nde awdi sankaandi ndin saami ka kaaƴe, ɗun no wa'i wa nde goɗɗo nani daalol ngol, o jaɓa ngol heɲa e nder weltaare."},{"book":"LINJIILA MATTA","chapter":"13","verse":"21","text":"Kono o alaa ɗaɗi, ko fii hinaa o tabituɗo. Nde satteendeeji maa cukkeede aroyi sabu jokkugol makko daalol ngol, o tertoto kisan."},{"book":"LINJIILA MATTA","chapter":"13","verse":"22","text":"Nde awdi sankaandi ndin saami ka sooƴoore, ɗun no wa'i wa nde goɗɗo nani daalol ngol, hara ngol rimataa e makko ko fii haray ngol moɗiraama anndeeji aduna e ɗayniro jawle."},{"book":"LINJIILA MATTA","chapter":"13","verse":"23","text":"Nde awdi sankaandi ndin saami ka leydi moƴƴiri, ɗun no wa'i wa nde goɗɗo nani daalol ngol, faami, ngol rimi e makko, woɓɓe ɓen laabi teemedere, woɓɓe ɓen laabi cappanɗe jeegoo, ɓeya ɓen laabi cappanɗe tati.»"},{"book":"LINJIILA MATTA","chapter":"13","verse":"24","text":"Iisaa addani ɓe misal goo kadi, o wi'i ɓe: «Laamu kammu ngun no wa'i wa nde aaden sanki awdi moƴƴiri e ngesa mun."},{"book":"LINJIILA MATTA","chapter":"13","verse":"25","text":"Kono wa ko yimɓe ɓen ɗaanii, gaɲo makko on ari, sanki kenkesama ka ngesa makko ngawri, o yahi."},{"book":"LINJIILA MATTA","chapter":"13","verse":"26","text":"Ɓay wonii ngawri ndin fuɗii haa mawnii sawtii, kenkesama on kadi yaltiti."},{"book":"LINJIILA MATTA","chapter":"13","verse":"27","text":"«Kurkaaduuɓe jom suudu ndun ari, wi'i mo: ‹Jom amen, e hinaa awdi moƴƴiri sankuɗon ka ngesa mon? E hara ko honto oo kenkesama iwri?›"},{"book":"LINJIILA MATTA","chapter":"13","verse":"28","text":"«O jaabii ɓe, o wi'i: ‹Ko gaɲo waɗi ɗun.›"},{"book":"LINJIILA MATTA","chapter":"13","verse":"29","text":"«O jaabii ɓe: ‹Oo'o, fii wota on ɓoror ngawri ndin nde hiɗon ɓora kenkesama on."},{"book":"LINJIILA MATTA","chapter":"13","verse":"30","text":"Accee ɗi njanɗida haa ka baagol. Si baagol ngol fewndike, mi wi'ay wa'ooɓe ɓen yo ɓe ɓoru taho kenkesama on, ɓe haɓɓira ba'e ba'e fii ko sunnee, ɓe mooɓa ngawri ndin ka tumusuuje an.› »"},{"book":"LINJIILA MATTA","chapter":"13","verse":"31","text":"Iisaa addani ɓe misal goo kadi, o wi'i ɓe: «Laamu kammu ngun no wa'i wa abbere bene, nde goɗɗo ƴetti, aawi e ngesa mun."},{"book":"LINJIILA MATTA","chapter":"13","verse":"32","text":"Pellet, ko nden ɓuri fanɗude e ko aawetee kon fow, kono nde nde fuɗi, haray ko nden ɓuri mawnude kala ko tutetee e naakoo, nde wonta leggal haa ka tawata colli ɗin ka weeyo aray, hoɗa e calɗi maggal on.»"},{"book":"LINJIILA MATTA","chapter":"13","verse":"33","text":"Iisaa addani ɓe ngal misal ɗoo kadi, o wi'i ɓe: «Laamu kammu ngun no wa'i wa lewen mo debbo ƴetti, jillindiri e sariyaare tati condi farin, o piya ɗun, on lewen wona sabu ɗun fow ƴura.»"},{"book":"LINJIILA MATTA","chapter":"13","verse":"34","text":"Iisaa yewtiri ɗun jamaa on mise. O yewtirtaano ɓe si wonaa mise,"},{"book":"LINJIILA MATTA","chapter":"13","verse":"35","text":"fii no ko daaliranoo annabaajo on kon laatora, wonde:"},{"book":"LINJIILA MATTA","chapter":"13","verse":"36","text":"Onsay Iisaa acci ɗon jamaa on, o naati ka suudu. Taalibaaɓe makko ɓen ɓadii mo, ɓe wi'i: «Sifanee men ngal misal kenkesama ka ngesa.»"},{"book":"LINJIILA MATTA","chapter":"13","verse":"37","text":"O jaabii ɓe, o wi'i: «Sankuɗo awdi moƴƴiri on ko *Ɓii-Aaden on."},{"book":"LINJIILA MATTA","chapter":"13","verse":"38","text":"Ngesa mban ko aduna on. Awdi moƴƴiri ndin, ko ɓen woni ɓiɓɓe laamateeri ndin. Kenkesama on non ko ɓen woni ɓiɓɓe bonɗo on."},{"book":"LINJIILA MATTA","chapter":"13","verse":"39","text":"Gaɲo sankuɗo kenkesama on, ko on woni Ibuliisa. Baagol ngol non ko lannoode aduna on, wa'ooɓe ɓen ko ɓen woni malaa'ikaaɓe ɓen."},{"book":"LINJIILA MATTA","chapter":"13","verse":"40","text":"Wano kenkesama on ɓorirtee non fii bugegol ka yiite, ko non woniroyta nde aduna on lanni."},{"book":"LINJIILA MATTA","chapter":"13","verse":"41","text":"Ɓii-Aaden on imminoyay malaa'ikaaɓe mun ɓen ko suuta e nder laamateeri makko ndin fegginayɓe ɓen fow e waɗooɓe ko boni ɓen,"},{"book":"LINJIILA MATTA","chapter":"13","verse":"42","text":"ɓe bugoo ɓe ka nder beembal yiite ka wullaandu e ŋatindiro ɲiiƴe woni ton."},{"book":"LINJIILA MATTA","chapter":"13","verse":"43","text":"Kono feewuɓe ɓen jalbiroyay wa naange ka nder laamateeri Ben maɓɓe. Mo no mari noppi, yo nanu!»"},{"book":"LINJIILA MATTA","chapter":"13","verse":"44","text":"Iisaa wi'i kadi: «Laamu kammu ngun no wa'i wa keyee suuɗiiɗo e nder ngesa mo neɗɗo goo arata yi'a suuɗa. E nder weltaare makko nden o yaha, o yeeya kala ko o jogii, o sooda mban ngesa."},{"book":"LINJIILA MATTA","chapter":"13","verse":"45","text":"«Laamu kammu ngun no wa'i kadi wa njulaajo wonɗo ɗaɓɓude lambiri."},{"book":"LINJIILA MATTA","chapter":"13","verse":"46","text":"Ɓay o yi'ii satta-cogguure, o yahi, o yeeyiti kala ko o jeynoo, o soodi nde."},{"book":"LINJIILA MATTA","chapter":"13","verse":"47","text":"«Laamu kammu ngun no wa'i kadi wa *jalaaji bugaaɗi e nder maayo, mooɓi noone liƴƴi fow."},{"book":"LINJIILA MATTA","chapter":"13","verse":"48","text":"Ɓay ɗi heewii, ɗi pooɗaa ka pencen, jooɗaa. Moƴƴi ɗin ƴettaa wattaa ka miranji, bonɗi ɗin bugaa."},{"book":"LINJIILA MATTA","chapter":"13","verse":"49","text":"Ko non kadi woniroyta nde aduna on lanni. Malaa'ikaaɓe ɓen yahoyay sendindira bonɓe ɓen e moƴƴuɓe ɓen."},{"book":"LINJIILA MATTA","chapter":"13","verse":"50","text":"Ɓe bugoo bonɓe ɓen ka beembal yiite ka wullaandu e ŋatindiro ɲiiƴe woni ton."},{"book":"LINJIILA MATTA","chapter":"13","verse":"51","text":"«E hara on faamii ɗun fow?»"},{"book":"LINJIILA MATTA","chapter":"13","verse":"52","text":"O wi'i ɓe kadi: «Ko ɗun waɗi, kala jannoowo jamaa on fii Sariya on, si no jannaa fii laamu kammu ngun, no wa'i wa nde jom suudu no yaltina e nder marga mun keyeeji kesi e kiɗɗi.»"},{"book":"LINJIILA MATTA","chapter":"13","verse":"53","text":"Ɓay wonii Iisaa gaynii ɗee mise, o iwi ɗon."},{"book":"LINJIILA MATTA","chapter":"13","verse":"54","text":"Iisaa yahi ka o ne'aa ɗon, ɗun ko Naasirata, o woni e waajagol ka nder juulirde maɓɓe. Ɗun ŋalɗini ɓe haa ɓe wi'i: «Ko honto nguu faamu e ɗii kaawakeeji moƴƴi iwrani mo?"},{"book":"LINJIILA MATTA","chapter":"13","verse":"55","text":"E hinaa ɓiɗɗo minisiyeejo on nii? Hinaa yumma makko wi'etee Mariyama? E hara neene-gootooɓe makko ɓen hinaa Yaaquuba e Yuusufu e Sim'uunu e Yuudu?"},{"book":"LINJIILA MATTA","chapter":"13","verse":"56","text":"E hinaa bandiraaɓe makko ɓen fow no wondi e men? E hara ko honto ɗun fow iwrani mo?»"},{"book":"LINJIILA MATTA","chapter":"13","verse":"57","text":"Ɗun haɗi ɓe gomɗingol mo."},{"book":"LINJIILA MATTA","chapter":"13","verse":"58","text":"Laatii o waɗaali ɗon kaawakeeji moƴƴi buy sabu angal gomɗinal maɓɓe ngal."}]}