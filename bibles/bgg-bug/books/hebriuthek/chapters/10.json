{"data":[{"book":"Hebriuthek","chapter":"10","verse":"1","text":"Jewish ro Iphey ne wie manathek sbhang thog ramuii pha ji pha ragey duiine ro; awai ne zai asi. Hì ne idamtham ne idang ò mizid zid pha ji phi ro. Chiihphado, Iphey ji ne, branthek hanyie yi Hamangkhung-aphuii shii wuii ji pha zidthek khriig rey pha khi-è-rek magey phlei?"},{"book":"Hebriuthek","chapter":"10","verse":"2","text":"Branthek Hamangkhung-aphuii shii misiasia pha ji è zai ithek layogthek shii sud arone, ithek ne din re-è layog pha ichiig rone athan, chiih-è zab zidthek ne gakdun phro."},{"book":"Hebriuthek","chapter":"10","verse":"3","text":"Jishii, hìpha, zid ne idamtham ne bran pha ithek ro layogthek now yi ro."},{"book":"Hebriuthek","chapter":"10","verse":"4","text":"Chiih-è rawoithek nane siphinthek ifai è ne layogthek shii akhia mua phro."},{"book":"Hebriuthek","chapter":"10","verse":"5","text":"Ji pha chiang, Masi sohjambling shii wuii shii, ai è Hamangkhung-aphuii shii yao:"},{"book":"Hebriuthek","chapter":"10","verse":"6","text":"Na ne sraibao shii ziao pha miiramthek shii"},{"book":"Hebriuthek","chapter":"10","verse":"7","text":"Chiihphado gu ne yao, Hamangkhung-aphuii Wo,"},{"book":"Hebriuthek","chapter":"10","verse":"8","text":"Ai è ibi yaojong, “Na ne khuchung de ayang ro chiih-è zidthek chiih-è mizidthek sraibao shii ziao pha miiramthek de layogthek shii khia yi pha zidthek shii de na ne asang ro.” Hì pha mizid ne Iphey ji duiine zid magunde ai è hì yao ro."},{"book":"Hebriuthek","chapter":"10","verse":"9","text":"Chiihphado ai è yao, Hamangkhung-aphuii Wo, na è yang pha ji rek pha “Gu ne ichiih um ro.” Ji-è Hamangkhung-aphuii zab ihèg zid shii fen muii srane Masi ro zid shii ji pha ithua hà ruii muii ro."},{"book":"Hebriuthek","chapter":"10","verse":"10","text":"Nyieliieshii Isu Masi è Hamangkhung-aphuii ne aishii nyie rek phi bone yang pha ji rek phi, Gethek ne zab ai è awairo siu shii luang jia pha idang mizidthek phi pha ji è gethek ro layog è sud phi ro."},{"book":"Hebriuthek","chapter":"10","verse":"11","text":"Zab Jewish inaitham ne awaithek ro blia rek chiih-è idang ò zid pha mizid, ji shii ji pha zid khuchung de layogthek shii ruang arek mua ro."},{"book":"Hebriuthek","chapter":"10","verse":"12","text":"10:12-13: Chng 110:1 Ji-arone, Masi, ne layogthek chiang luang jia mizid zid jong, mizid jine idang chun, chiih-è ai ne Hamangkhung-aphuii pha phazoi hà dug dun ro."},{"book":"Hebriuthek","chapter":"10","verse":"13","text":"Ji-è ai ne thuh ai ro makpho shii Hamangkhung-aphuii è airo lai liing hà aruii sapho thog pha ai ne khan muii ro."},{"book":"Hebriuthek","chapter":"10","verse":"14","text":"Chiihphado, jia zid pha rog, hanyie yi layogthek è sud pho shii ne ai è idang khriigjong pha rab ro."},{"book":"Hebriuthek","chapter":"10","verse":"15","text":"Chiih-è Ragung So de gethek shii airo khagi phi ro. Igobi ai è yao,"},{"book":"Hebriuthek","chapter":"10","verse":"16","text":"“Ithong è yao ro, Inai thog ruii shii hìpha shiinyie ne gu è ithek rog shii rab pha ji ro:"},{"book":"Hebriuthek","chapter":"10","verse":"17","text":"Chiihphado ai è yao, “ithek ro layogthek nane awie blia shii din ne anow sha phro.”"},{"book":"Hebriuthek","chapter":"10","verse":"18","text":"Ji-è hì thek ne khungjong shii, mizid pha ji è layogthek shii ruang rek pha ji din ne achid sha ro."},{"book":"Hebriuthek","chapter":"10","verse":"19","text":"Chiihphado, gu iijiiakthek, Isu iy miyao ji è gethek shii Bajo So Ithua hà wuii mua pha zab ichad sha ro."},{"book":"Hebriuthek","chapter":"10","verse":"20","text":"Ai ne gethek shii yung saig ji è lumuii iwo, sieng pha lumuii shii hong phi ro—Ji ne ai awairo siu ji ro."},{"book":"Hebriuthek","chapter":"10","verse":"21","text":"Hamangkhung-aphuii hò pha ilkhi bajoboh phabi ne gethek rog shii um ro."},{"book":"Hebriuthek","chapter":"10","verse":"22","text":"10:22: Lew 8:30; Ezkh 36:25  Ji-è cho gethek ne wie lubu nane izai migi rog, chiih-è ichiig è sudjong pha lubu chiih-è khow so è sud pha siuthek ne Hamangkhung-aphuii moe hà wuii rai haro."},{"book":"Hebriuthek","chapter":"10","verse":"23","text":"Ji-è cho gethek ne gethek è rek pha gethek ro luthong chuh è kho rai haro, nyieliieshii gethek ai ro sbang rai rone Hamangkhung-aphuii shii migi rek mua ro."},{"book":"Hebriuthek","chapter":"10","verse":"24","text":"Cho gethek ne nong rai chiih-è miie rone doh yi chiih-è wie rek pha now rai haro."},{"book":"Hebriuthek","chapter":"10","verse":"25","text":"Cho gethek ne gai è rek ramuii pha duiine, gethek è ò shii male rek pha lajia pha ji shii athoh haro. Ji phachiang shii, Ithong pha Inai nui thog pha nathek è doh pha ji è cho gethek chung zab shii mana lububo rek rai haro."},{"book":"Hebriuthek","chapter":"10","verse":"26","text":"Chiih-è gethek izai ji ìd yi pha iidoh shii gethek è layogthek rek arone layogthek shii sud pha gai zid oi sha ro."},{"book":"Hebriuthek","chapter":"10","verse":"27","text":"10:27: Aij 26:11 (LXX) Ji phachiang shii, zab thog ramuii pha chua shii chiih-è hanyie è Hamangkhung-aphuii shii suang rek pho bai è ziao pha rum ji shii khan bie ro!"},{"book":"Hebriuthek","chapter":"10","verse":"28","text":"10:28: Iphy 17:6; 19:15 Hanyie magunde Moses ro Iphey shii anuii pho ne aishii ne bushun arek pha bran nyi uom khagi rek ne ua muii ro."},{"book":"Hebriuthek","chapter":"10","verse":"29","text":"10:29: Mul 24:8Chiihphado, Hamangkhung-aphuii ro Dufuii shii hanyie è snai pho shii, chiih-è layogthek è ithek shii sud pha Hamangkhung-aphuii shiinyie ifai ji shii igong oi pha duiine rek pho shii nyie rey ruii phlei? Nyieliieshii ai ne Ragung pha bushun shii de makhak-riing, ji è ithek shii chua ne khama buii rey ruii phro!"},{"book":"Hebriuthek","chapter":"10","verse":"30","text":"10:30: Iphy 32:35; Iphy 32:36 Chiih-è gethek ne thieg hanyie yao, “Gu ne rog din ruii, Gu ne phi din ruii phro” Chiih-è ai hì de yao, “Ithong ne awai bran shii chua ruii phro.”"},{"book":"Hebriuthek","chapter":"10","verse":"31","text":"Isieng Hamangkhung-aphuii wad shii thog pha ne bajo buii ro!"},{"book":"Hebriuthek","chapter":"10","verse":"32","text":"Igobi hà na rog shii nyie umjong pha ji shii now bo. Hamangkhung-aphuii ro muchuang nathek lakhung shii phi pha inai iidoh shii nathek ne bajo manathek shii diig rek, ji shii rang de nathek shii ne diig ji è ayang mua ro."},{"book":"Hebriuthek","chapter":"10","verse":"33","text":"Ji pha ishak nathek shii ne hong ne makhak-riing ne khui chiih-è ishak jia shii hanyie rog shii hì è rey pho rog shii nong pha saro ro."},{"book":"Hebriuthek","chapter":"10","verse":"34","text":"Na è phathegphothek ro diigchiaothek shii thang, chiih-è nathek ro manathek shii ne zab reo, nathek ne nawaithek munow rey pha ji shii lised ne zud, nyieliieshii nyie yi idang rey ne rai pha wie manathek jine thuh de nathek shii um bamuii rone nathek ne thieg ro."},{"book":"Hebriuthek","chapter":"10","verse":"35","text":"Nawaithek ro lububo rek pha ji shii amua rabo, chiihphado, nyieliieshii jine bajoboh lasen mua ruii phro."},{"book":"Hebriuthek","chapter":"10","verse":"36","text":"Hamangkhung-aphuii è yang pha ji shii blia rek pha nane chiih-è ai è nyie sbang rek pha ji shii choi pha Na ne jum rek bo."},{"book":"Hebriuthek","chapter":"10","verse":"37","text":"10:37-38: Heb 2:3-4 (LXX)  Chiih-è, jigi shii yao pha duiine,"},{"book":"Hebriuthek","chapter":"10","verse":"38","text":"Guro rangsua branthek ne, migi rek ne sieng ruii phro;"},{"book":"Hebriuthek","chapter":"10","verse":"39","text":"Gethek ne iidoh khid pha bran nane mua pha asi ro. Ji phachiang shii gethek ne migi rek chiih-è ragia rey ro."}]}