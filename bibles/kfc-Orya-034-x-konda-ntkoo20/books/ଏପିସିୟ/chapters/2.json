{"data":[{"book":"ଏପିସିୟ","chapter":"2","verse":"1","text":"ମି ମାନାଇକା ମାରି ପାପ୍‌ ଉଣ୍ତିଙ୍ଗ୍‌ ସର୍‌ଇଦିନ୍‌ତୁ ନେସ୍‌ନିୱାଜା ସାତି ମାର୍‌ଇଦେର୍‌ ।"},{"book":"ଏପିସିୟ","chapter":"2","verse":"2","text":"ଆୟା ବେଡ଼ାଦୁ ମିର୍‌ ଦୁନିଆଦି ସତ୍‌ସିଲି ସାରିଦୁ ବୁଲାଜି, ବାଦଡ଼ତି ରାଜିଦି ଅଦିପତିଦି ଆଡ୍‍ଗି ମାର୍‌ଇଦେର୍‌ । ଆୟା ଅଦିପତି ଇଲେଇ ମାପୁରୁଦି ମାଟା ଆସ୍‌ଇୱାରି ଲୋକା ମୁସ୍‌କୁ ସାସନ୍‌ କିଜିନାନ୍‌ ।"},{"book":"ଏପିସିୟ","chapter":"2","verse":"3","text":"ସତ୍‌ତାନ୍‌ ମାଡୁ ୱିଜୁଲୋକୁ ୱାରି ୱାଜା ମାର୍‌ଇକା ମାରି ମେନ୍ଦଲ ନି ମନ୍‍ତି ଆସାଆନି ଇସାବ୍‌ତାନ୍‌ ଜିଜି ମାର୍‌ଆଟ୍‌ । ମାରି ଆଇୱାରି ୱାଜା ମାଡୁ ବା ମାପୁରୁଦି ରିସାଦି ବାଦ୍‌ଲୁ କାସ୍ଟୁ ପୟ୍‌ଦେଙ୍ଗ୍‌ ସୋଲ୍‌ସିମାର୍ହାପ୍‌ ।"},{"book":"ଏପିସିୟ","chapter":"2","verse":"4","text":"ମାତର୍‌ ମାପୁରୁଦି ଦୟା ନିସା ନାଣ୍ତ ମାରି ମା ଉଣ୍ତିଙ୍ଗ୍‌ ୱାନି ଜିବନ୍‌ନୋନିକା ନିସା ପେରିକା ଜେ,"},{"book":"ଏପିସିୟ","chapter":"2","verse":"5","text":"ମା ମାନାଇ ଉଣ୍ତିଙ୍ଗ୍‌ ମାଡୁ ନେସ୍‌ନିୱାଜା ସାତି ମାର୍‌ଇ ବେଡ଼ାଦୁ ୱାନ୍‌ କ୍ରିସ୍ତଦି ୱାଲେ ମାଙ୍ଗିଁ ଜିବନ୍‌ କିତାନ୍‌ । ମାପୁରୁଦି ଦୟାଦାନ୍‌ ନେ ମିର୍‌ ରକିୟା ପୟ୍‌ତିମାନିଦେର୍‌ ।"},{"book":"ଏପିସିୟ","chapter":"2","verse":"6","text":"କ୍ରିସ୍ତ ଜିସୁଦି ୱାଲେ ଅର୍‌ସେଆତି ମାଣ୍‌କୁ ୱାନି ୱାଲେ ମୁସ୍‌କୁପୁର୍‌ତୁ ସାସନ୍‌ କିନି ଉଣ୍ତିଙ୍ଗ୍‌ ୱାନ୍‌ ମାଙ୍ଗିଁ ବା ନିକ୍‌ତାମାନାନ୍‌ ।"},{"book":"ଏପିସିୟ","chapter":"2","verse":"7","text":"ଜିସୁ କ୍ରିସ୍ତଦିମାନୁ ତର୍‌ତିମାନି ଜିବନ୍‌ନୋନିମାନୁ ୱାନି ଜୁଗ୍‍ତୁ ନିଜେଦି ଦୟାଦାନ୍‌ ସାମାନ୍‌ତି ପେରି ନାଣ୍ତ୍‌ ଧନ ତର୍‌ନି ଉଣ୍ତିଙ୍ଗ୍‌ ମାପୁରୁ ଇକା କିତାନ୍‌ ।"},{"book":"ଏପିସିୟ","chapter":"2","verse":"8","text":"ଇରିଙ୍ଗ୍‌ ମାପୁରୁଦି ଦୟା ଉଣ୍ତିଙ୍ଗ୍‌ ବିସ୍‌ବାସ୍‌ତାନ୍‌ ମିର୍‌ ରକିୟା ପୟ୍‌ତିମାନିଦେର୍‌; ଇକା ମି ନିଜେଦିମାଣୁକୁ ଆଏତ୍‍, ମାତର୍‌ ମାପୁରୁଦି ଦାନ୍‍ ଇକା ।"},{"book":"ଏପିସିୟ","chapter":"2","verse":"9","text":"ଆଦେଙ୍ଗ୍‌ ଇୟା ବିସୟ୍‌ତାନ୍‌ ଏନ୍‌ ଗର୍ବ କିଦେଙ୍ଗ୍‌ ଆଟ୍‍ଏନ୍‍ ।"},{"book":"ଏପିସିୟ","chapter":"2","verse":"10","text":"ମାଡୁ ଆମାକା ଆଦେଙ୍ଗ୍‌ ଆଟ୍‌ତିମାନିକା, କେବଲ ମାପୁରୁନେ ଆକା କିତାମାନାନ୍‌; ଆମାୱିଜୁ ସତ୍‍ ପାଣି ମାପ୍‌ କିନାପ୍‌ ଇଜି ମାପୁରୁ ଆଗ୍‍ଡ଼ିନେ ତିଆର୍‌ କିତାମାର୍ହାନ୍‌, ମାପୁ କ୍ରିସ୍ତ ଜିସୁଦି ୱାଲେ ମିସାନି ମାଣ୍‌କୁ ଆକା ପୁରା ଆତାମାନାତ୍‌ ।"},{"book":"ଏପିସିୟ","chapter":"2","verse":"11","text":"ନିଜେଦି ସର୍‌ଇଦିନ୍‌ତି ଅବସ୍ତା ଏତ୍‌ କିଦୁ, ମିର୍‌ ଅଣଜିହୁଦି ମାର୍‌ଇଦେର୍‌, ନିଜେଦିଙ୍ଗ୍‌ “ସୁନ୍ନତ” ଇଜି ୱେର୍‌ସିମାନି ଜିହୁଦିର୍‌ ମିଙ୍ଗିଁ “ଅସୁନ୍ନତ” ଇଜି ଇଜିମାରାର୍‌ । ଇକା କେବଲ ଉନ୍‌ଡ୍ରେ ମେନ୍ଦଲ୍‌ତି ଅବସ୍ତାଦିଙ୍ଗ୍‌ ବୁଜାନାତ୍‌ ।"},{"book":"ଏପିସିୟ","chapter":"2","verse":"12","text":"ଆଗ୍‌ଡ଼ି ମିର୍‌ କ୍ରିସ୍ତଦିମାଣୁକୁ ଆକ ମାର୍‌ଇଦେର୍‌, ମିର୍‌ ଆଇଦେସ୍‍ତି ଲୋକ୍‌ ମାର୍‌ଇଦେର୍‌ ମାରି ମାପୁରୁଦି ଆସ୍‌କିତିମାନି ଲୋକାମାନୁ ମିସାଏତି ମାର୍‌ଇଦେର୍‌ । ମାପୁରୁ ତାମି ଇସ୍ରାଏଲ ଲୋକା ଉଣ୍ତିଙ୍ଗ୍‌ କିତିମାନି ପାର୍‍ମାଣ୍‍ ମୁସ୍‌କୁ ତିଆର୍‌ତି ନିୟମ୍‌ତୁ ମି ଇନିକା ମିସାଏତ୍‌ ମାର୍‌ର୍ହାତ୍‌ । ମାରି ଆସାସିଲିକା ମାରି ମାପୁରୁଦିମାଣୁକୁ ୱେର୍‌ଏ ଆଜି ମିର୍‌ ଜଗତ୍‌ତୁ ବାସାତି ମାର୍‌ଇଦେର୍‌ ।"},{"book":"ଏପିସିୟ","chapter":"2","verse":"13","text":"ପୁର୍ବେ ମିର୍‌ ଆକ ମାର୍‌ଇଦେର୍‌, ମାତର୍‌ ଇଲେଇ କ୍ରିସ୍ତ ଜିସୁଦିମାନୁ ୱାନି ନେତେର୍‌ତାନ୍‌ ଲାକ୍‌ତୁ ଆତିମାନିଦେର୍‌ ।"},{"book":"ଏପିସିୟ","chapter":"2","verse":"14","text":"ଇରିଙ୍ଗ୍‌ ଜିହୁଦି ମାରି ଅଣଜିହୁଦିରିଙ୍ଗ୍‌ ଅର୍‌ସେ କିଜି, କ୍ରିସ୍ତ ନିଜେ ମାମାନୁ ସାନ୍ତି ତିଆର୍‌ କିତାମାନାନ୍‌ । ୱାରିଙ୍ଗ୍ ୱେର୍‌ଏ କିଜି ନିଜେନିଜେଦିମାନୁ ସାତ୍ରୁ ୱାଜା ଇଡ୍‌ନିମାନି ଗଡାଦିଙ୍ଗ୍‌ ୱାନ୍‌ ୱାନି ନିଜେଦି ମେନ୍ଦଲ୍‌ଦାନ୍‌ ରୁକ୍‌ତାମାନାନ୍‌ ।"},{"book":"ଏପିସିୟ","chapter":"2","verse":"15","text":"୨:୧୫ କଲସିୟ ୨:୧୪.ୱାନ୍‌ ଜିହୁଦିରି ୱିଜୁ ବିଧିବିଧାନ୍‌ ମାଟାଦି ନିୟମ୍‌ତିଙ୍ଗ୍‌ ନିଜେଦି ମେନ୍ଦଲତାନ୍‌ ଗୁସା କିତାମାନାନ୍‌, ଏଣ୍ତେସ୍‌ ୱାନ୍‌ ସାନ୍ତି ତିଆର୍‌ କିଜି ରୁଣ୍ତିୱାନିକାଙ୍ଗ୍‌ବା ନିଜେଦିମାନୁ ଅରେନ୍‍ ପୁନି ଲୋକ୍‌ ୱାଜା ତିଆର୍‌ କିନାନ୍‌,"},{"book":"ଏପିସିୟ","chapter":"2","verse":"16","text":"୨:୧୬ କଲସିୟ ୧:୨୦.କ୍ରୁସକାଟ୍‌ତୁ ୱାନି ସାତିମାଣୁକୁ କ୍ରିସ୍ତ ଆୟା ଲୋକାମାନୁ ମାନି ସତ୍ରୁଦିଙ୍ଗ୍‌ ନାସ୍ଟୁ କିତାମାନାନ୍‌; କ୍ରୁସକାଟ୍‌ଦାନ୍‌ ୱାନ୍‌ ରୁଣ୍ତି ଜାତିଆଙ୍ଗାଁ ମିସା କିଜି ଉନ୍‌ଡ୍ରେ ମେନ୍ଦଲ୍‌ ୱାଜା କିତାମାନାନ୍‌ ମାରି ମାପୁରୁଦି ଲାକ୍‌ତୁ ଡ଼େସି ତାତାମାନାନ୍‌ ।"},{"book":"ଏପିସିୟ","chapter":"2","verse":"17","text":"ଆୟାଉଣ୍ତିଙ୍ଗ୍‌ କ୍ରିସ୍ତ ୱାତାମାର୍ହାନ୍‌ ମାରି ମାପୁରୁଦିମାଣୁକୁ ଆକ ସୋର୍‌ଇମାନି ଅଣଜିହୁଦି ମାରି ୱାନି ଲାକ୍‌ତୁମାନି ଜିହୁଦିରିମାନୁ ସାନ୍ତିଦି ସୁସମାଚାର୍‌ ପ୍ରଚାର୍‌ କିତାମାର୍ହାନ୍‌ ।"},{"book":"ଏପିସିୟ","chapter":"2","verse":"18","text":"କ୍ରିସ୍ତଦି ମାଣ୍‌କୁ ନେ ଜିହୁଦି ମାରି ଅଣଜିହୁଦି ୱିଜେରେ ଉନ୍‌ଡ୍ରେ ଆତ୍ମାଦୁ ବୁବାଦି ଆଗ୍‌ଡ଼ି ୱାଦେଙ୍ଗ୍‌ ଆଟ୍‌ତା ମାନାପ୍‌ ।"},{"book":"ଏପିସିୟ","chapter":"2","verse":"19","text":"ମାରି, ମିର୍‌ ମାରି ଆଇଦେସ୍‌ତୁ ନି ଆଇମାନୁବାସାକିନିଲୋକୁ ଆଇଦେର୍‍, ମାତର୍‌ ଇଲେଇ ମାପୁରୁଦି ଲୋକା ୱାଲେ ମିର୍‌ ବା ୱାନି ରାଜିଦି ଲୋକୁ ମାରି ୱାନି ଇଲୁପରିବାର୍‌ତି ଲୋକୁ ଆତିମାନିଦେର୍‌ ।"},{"book":"ଏପିସିୟ","chapter":"2","verse":"20","text":"ମିର୍‌ ବା ପ୍ରେରିତ ସିସୁ ମାରି ବାବବାଦିରି ତିଆର୍‌କିତି ମୁଲ୍‌କାଲୁ ମୁସ୍‌କୁ ତିଆର୍‌ଆତି ଇଲୁୱାଜା । ଆୟା ଇଲୁଦି କୁନାଦି ମୁଲ୍‌କାଲୁ ନିଜେ କ୍ରିସ୍ତ ଜିସୁ ।"},{"book":"ଏପିସିୟ","chapter":"2","verse":"21","text":"ୱାନ୍‌ନେ କେବଲ ଇୟା ଇଲୁଦିଙ୍ଗ୍‌ ଜଡ଼େଇ କିଜି ଇଡ୍‌ନାନ୍‌ ମାରି ପ୍ରବୁଦି ଉଣ୍ତିଙ୍ଗ୍‌ ଉନ୍‌ଡ୍ରି ପବିତ୍ର ମନ୍ଦିର୍‌ ୱାଜା ପିରିସ୍‌ କିନାନ୍‌ ।"},{"book":"ଏପିସିୟ","chapter":"2","verse":"22","text":"ୱାନି ସାହାଜ୍ୟଦାନ୍‌ ମିର୍‌ ବା ଆଇ ୱିଜେରି ୱାଲେ ଆତ୍ମାୱାଜା ମାପୁରୁଦି ତେବାନି ଉଣ୍ତିଙ୍ଗ୍‌ ଉନ୍‌ଡ୍ରି ତେବାନି ଇଲୁୱାଜା ତିଆର୍‌ ଆଜିନିଦେର୍‌ ।"}]}