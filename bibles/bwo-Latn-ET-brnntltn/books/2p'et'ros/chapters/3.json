{"data":[{"book":"2 P'et'ros","chapter":"3","verse":"1","text":"T mashotso! itsh t guut'irwan gitl woshoniye, git woshúwotsi itsh t guut' keewanotsi gawde'er kááw asaabiyo it detsetwok'o itn kup'shosh etaatniye."},{"book":"2 P'et'ros","chapter":"3","verse":"2","text":"Hniyere shin S'ayin nebiywots bo keewts keewonat it wosheetsots weeron it datstso no doonz wottsonat noon woriits tzaziyo gaw itdek'etwok'o geefe."},{"book":"2 P'et'ros","chapter":"3","verse":"3","text":"3:3 Yhu. 18  Jamoniyere shino han t'iwintsde'ere, s'uwaatsi aawwotsitse aatsnifetsr bo gond tewni jafrats sha'it k'aldirwots weetune,"},{"book":"2 P'et'ros","chapter":"3","verse":"4","text":"Bowere «Doonzo Iyesus weetwe ett jangiyere eterosha b́ teshi? Beree, abee? Yoots nihwots bo k'irts dúron b́ tuutso jam keewo azeetso b́ teshtsok'one b́ beyiri» bo eteti."},{"book":"2 P'et'ros","chapter":"3","verse":"5","text":"3:5 Aze. 7:11  Ashaanots ay dúroniyere shino daro Ik' aap'on bí azetsok'o datsunwere bdooze aatsonat aatsatse b́ wottsok'o danfetst danatsone bo eteti."},{"book":"2 P'et'ros","chapter":"3","verse":"6","text":"3:6 Aze. 7:11  Manoori teshts datsunwere aatson k'oot'eyatniye b́ t'afi."},{"book":"2 P'et'ros","chapter":"3","verse":"7","text":"And beyiru daronat datsonmó Ik' ash woterawwots bo t'afit angshi aawotsi tawosh koteyarniye bo tesheti."},{"book":"2 P'et'ros","chapter":"3","verse":"8","text":"T mashotso! itmó doonzokere ik aawo kum aawok'o, kum aawo ik aawok'o b́ wottsok'o ik keewan batk'ayere."},{"book":"2 P'et'ros","chapter":"3","verse":"9","text":"Ik ik ashuwots boosh bí artsok'o doonzo keewt b́ jangits keewo s'eenosh ja'aratse, ernmó jam asho naandrone etosh b́ bodetwok'onat asho konwor b́ t'afawok'o b́ geetsotsne itsh b́ k'amiri."},{"book":"2 P'et'ros","chapter":"3","verse":"10","text":"Doonzo aawonmó danerawon úmp'etsok'o weetwe, manots aawots darwots k'áári eenon beshitúne, darotsi azeets jamo tawon mic'r t'afitwe. Datsunat biyatse finets keew jamo mis'etwe,3:10 K'osh bitson datsonat bitsere fa'a jamo sháánats keshetwe eto faletwe."},{"book":"2 P'et'ros","chapter":"3","verse":"11","text":"Eshe jam keewanots hank'on bot'afitkawotiyal, bere, it S'ayin beyon Ik'o arefetsr beyo aawk'oneya itsh geyiyo b́ k'azeti?"},{"book":"2 P'et'ros","chapter":"3","verse":"12","text":"Eshe Ik' weet aawo mirac'on kotirwotsnat káári b́ weetwok'o k'alirwotsi wotoore, manoor daro tawon mic'r t'afitwe, azeetswots taw k'ees'on woc'wtsitúne,"},{"book":"2 P'et'ros","chapter":"3","verse":"13","text":"3:13 Isa. 65:17; 66:22; Bek'. 21:1  Ernmó noosh b́ jangitsok'on kááwo b́ beetwoko handr daronat handr datsatsne no kotiri."},{"book":"2 P'et'ros","chapter":"3","verse":"14","text":"Mansh t mashotso! jaman b́ wotit aawo kotoka itfa'oni wotiyala, doonzo ik jago it atse gond keewo wee k'efetwo deshawwotsi wotar jeenon iti b́ daatsitwok'o kúp'ar beewere,,"},{"book":"2 P'et'ros","chapter":"3","verse":"15","text":"No doonz b́ k'amts k'amo itsh kasho b́ wottsok'o dande'ere, shunetso no eshu P'awlos bísh imets daniteelfok'on itsh b́ guut'tso haniye."},{"book":"2 P'et'ros","chapter":"3","verse":"16","text":"Bí han jangosh b́ wosh jamwotsitsere hank'on guut't, b́ woshwotsitsnoru ik ik keewwots t'iwintsosh falerawwots fa'ane. Dano boosh shaptswotsnat hake baka etiru k'oshwots S'ayin mas'afwotsi bo k'uurirwok'o keewanotsno bo k'uuriri, manowere bo k'alit bo t'afoshe."},{"book":"2 P'et'ros","chapter":"3","verse":"17","text":"Itmó t mashotso! haniyere shin shino dan itdek'tsotse weeri gondetswots dáróón geetseyar, it need'ts kúp' manatse it dihirawok'o it atso korde'ere,"},{"book":"2 P'et'ros","chapter":"3","verse":"18","text":"dab maniyere no doonznat no ato Krstos Iyesus s'aatonat bín danon dambaan dambaan erere, bísh ando dúre dúroshowere mango wotowe! Amen."}]}