{"data":[{"book":"Genesis","chapter":"28","verse":"1","text":"Choncho Isake anayitanitsa Yakobo namudalitsa nʼkumuwuzitsa kuti, “Usakwatire mkazi wa kuno ku Kanaani."},{"book":"Genesis","chapter":"28","verse":"2","text":"Panopo upite ku Padanaramu, ku nyumba kwa Betueli abambo a amayi akowa, kumeneko ukakwatire mmodzi mwa ana aakazi a Labani, mlongo wa amayi akowa."},{"book":"Genesis","chapter":"28","verse":"3","text":"Mulungu Wamphamvuzonse akudalitse iwe nakupatse ana ambiri mpaka udzasanduke gulu lalikulu la mitundu ya anthu."},{"book":"Genesis","chapter":"28","verse":"4","text":"Mulunguyo akudalitse iwe monga mmene anamudalitsira Abrahamu kuti zidzukulu zako zidzalandira dziko limene ukukhalamo ngati mlendo kuti lidzakhale lawo. Ili ndi dziko limene Mulungu anapereka kwa Abrahamu.”"},{"book":"Genesis","chapter":"28","verse":"5","text":"Ndipo Isake anamulola Yakobo kuti anyamuke kupita ku Padanaramu kwa Labani mwana wa Betueli Mwaramu. Labani anali mlongo wa Rebeka, mayi wa Yakobo ndi Esau."},{"book":"Genesis","chapter":"28","verse":"6","text":"Tsopano Esau anadziwa kuti Isake anadalitsa Yakobo ndi kumutumiza ku Padanaramu kuti akakwatire kumeneko. Anawuzidwanso kuti, “Usakwatire mkazi wa ku Kanaani.”"},{"book":"Genesis","chapter":"28","verse":"7","text":"Yakobo anamvera abambo ake ndi amayi ake ndi kupita ku Padanaramu."},{"book":"Genesis","chapter":"28","verse":"8","text":"Ndiye pamenepo Esau anazindikira kuti abambo ake Isake sankakondwera ndi akazi a ku Kanaani;"},{"book":"Genesis","chapter":"28","verse":"9","text":"anapita kwa Ismaeli mwana wa Abrahamu nakwatira Mahalati mwana wa Ismaeli, mlongo wake wa Nebayoti. Anatero kuwonjezera akazi amene anali nawo kale."},{"book":"Genesis","chapter":"28","verse":"10","text":"Yakobo ananyamuka pa ulendo kuchoka ku Beeriseba kupita ku Harani."},{"book":"Genesis","chapter":"28","verse":"11","text":"Atafika pa malo pena, anayima kuti agonepo chifukwa dzuwa linali litalowa. Anatenga mwala wina pomwepo natsamiritsapo mutu wake, ndipo anagona."},{"book":"Genesis","chapter":"28","verse":"12","text":"Mʼmaloto, anaona makwerero oyimikidwa pansi ndipo anakafika kumwamba. Angelo a Mulungu amakwera ndi kutsika pa makwereropo."},{"book":"Genesis","chapter":"28","verse":"13","text":"Tsono Yehova anayimirira pambali pake, nati, “Ine ndine Yehova, Mulungu wa Abrahamu kholo lake la Isake abambo ako. Ndidzakupatsa iwe ndi zidzukulu zako dziko limene ukugonamolo."},{"book":"Genesis","chapter":"28","verse":"14","text":"Zidzukulu zako zidzachuluka ngati fumbi la pa dziko lapansi ndipo zidzabalalikira kumadzulo ndi kummawa, kumpoto ndi kummwera. Anthu onse adzalandira madalitso kudzera mwa iwe ndi zidzukulu zako."},{"book":"Genesis","chapter":"28","verse":"15","text":"Ine ndili nawe pamodzi ndipo ndidzakuyangʼanira kulikonse upiteko, ndipo ndidzakubwezera ku dziko lino. Sindidzakusiya mpaka nditachita zimene ndakulonjezazi.”"},{"book":"Genesis","chapter":"28","verse":"16","text":"Yakobo atadzidzimuka, anati, “Zoonadi Yehova ali pa malo ano, ndipo ine sindinadziwe.”"},{"book":"Genesis","chapter":"28","verse":"17","text":"Tsono anachita mantha ndipo anati, “Malo ano ndi woopsa ndithu. Zoonadi pano ndi pa nyumba ya Mulungu ndi khomo la kumwamba.”"},{"book":"Genesis","chapter":"28","verse":"18","text":"Mmamawa mwake Yakobo anatenga mwala umene anatsamira mutu wake uja nawuyimika ngati chipilala ndi kuthira mafuta pamwamba pake"},{"book":"Genesis","chapter":"28","verse":"19","text":"Iye anawatcha malowo Beteli, ngakhale kuti poyamba mzindawo ankawutcha Luzi."},{"book":"Genesis","chapter":"28","verse":"20","text":"Pamenepo Yakobo analumbira kwa Yehova nati, “Ngati inu Mulungu mukhala ndi ine, kundiyangʼanira pa ulendo wangawu ndi kundipatsa chakudya ndi chovala;"},{"book":"Genesis","chapter":"28","verse":"21","text":"ngati inu mudzandibweretsa kwathu mu mtendere, ndiye kuti mudzakhala Mulungu wanga,"},{"book":"Genesis","chapter":"28","verse":"22","text":"ndipo mwala uwu ndawuyimikawu udzakhala Nyumba ya Mulungu. Ine ndidzakupatsani chakhumi cha zinthu zonse zimene mudzandipatse.”"}]}