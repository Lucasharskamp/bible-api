{"data":[{"book":"Ezekiel","chapter":"22","verse":"1","text":"Alatala naxa a masen n bɛ, a naxɛ,"},{"book":"Ezekiel","chapter":"22","verse":"2","text":"«Adamadi, a mu lanma xɛ i xa yi taa faxɛti makiiti, i xa a rakolon a xa wali kobie birin na?"},{"book":"Ezekiel","chapter":"22","verse":"3","text":"A fala a bɛ, ‹Wo Marigi Alatala yi nan masenxi: Taa nan yi ki, naxan xun nakanama a xa faxɛ tife ra, naxan a findima taa sɛniyɛntare ra a xa kuye batufe ra."},{"book":"Ezekiel","chapter":"22","verse":"4","text":"Wo bara yunubi sɔtɔ na faxɛ tife kui, wo bara sɛniyɛntareɲa sɔtɔ na kuyee batufe ra, wo naxee yailanxi wo bɛlɛxɛ ra. A gbe mu luxi wo xa simaya xa ɲɔn, si gbɛtɛe xa wo xili mabere."},{"book":"Ezekiel","chapter":"22","verse":"5","text":"Si naxee na rabilinyi nun si naxee na yire makuye, e birin wo mayelema nɛ wo xa yunubie xa fe ra. Wo xa fe xɔrɔxɔ!›»"},{"book":"Ezekiel","chapter":"22","verse":"6","text":"«Wo xa mangɛe faxɛ tima e xa nɔɛ saabui ra,"},{"book":"Ezekiel","chapter":"22","verse":"7","text":"e mixie baba nun e nga maberema, e wo xa xɔɲɛ nun wo xa kiridie tɔɔrɔma."},{"book":"Ezekiel","chapter":"22","verse":"8","text":"Wo n ma se sɛniyɛnxie bɔtɛ baxi, wo n ma malabui lɔxɔɛe maberema."},{"book":"Ezekiel","chapter":"22","verse":"9","text":"Tɔɔɲɛgɛlae na wo ya ma naxee faxɛ tima. Kuye batue na wo ya ma naxee sɛrɛxɛ bama geya fari, e fa yɛnɛ ɲaaxi raba naa."},{"book":"Ezekiel","chapter":"22","verse":"10","text":"Xɛmɛe na na naxee sama e baba xa ginɛ fɛ ma, e ginɛ masama naxan mu sɛniyɛnxi a xa kike wali xa fe ra,"},{"book":"Ezekiel","chapter":"22","verse":"11","text":"e yɛnɛ rabama e dɔxɔboore xa ginɛ ra, e yɛnɛ rabama e xa di xa ginɛ ra, e yɛnɛ rabama e maaginɛ yati ra e nun naxan baba keren."},{"book":"Ezekiel","chapter":"22","verse":"12","text":"Mixie na wo ya ma naxee sare rasuxuma mixi faxafe ma. Ndee na na naxee geeni sama doni fari, e fuma e ngaxakerenyi ma. Wo bara nɛɛmu n tan ma! Alatala xui nan na ki.»"},{"book":"Ezekiel","chapter":"22","verse":"13","text":"«N na n bɛlɛxɛ bɔnbɔma nɛ xɔnɛ kui wo xa naafuli tinxintare nun wo xa faxɛ tife xa fe ra"},{"book":"Ezekiel","chapter":"22","verse":"14","text":"Sɛnbɛ luma wo bɛ n ma kiiti sa lɔxɔɛ? Wo suusama n na? N xa a fala wo bɛ, n wo ɲaxankatama nɛ. Alatala xui nan na ki."},{"book":"Ezekiel","chapter":"22","verse":"15","text":"N wo rayensenma nɛ ɲamanɛe ma, n wo rayensen yɛ bɔxi birin ma. N wo xa sɛniyɛntareɲa ɲɔnma nɛ."},{"book":"Ezekiel","chapter":"22","verse":"16","text":"Wo na lu yaagi kui ɲamanɛe tagi, wo fama nɛ a kolonde a n tan nan na Alatala ra.»"},{"book":"Ezekiel","chapter":"22","verse":"17","text":"Alatala naxa a masen n bɛ, a naxɛ,"},{"book":"Ezekiel","chapter":"22","verse":"18","text":"«Adamadi, Isirayila bɔnsɔɛ bara lu n bɛ alɔ gbeti gbi xabude. E maniyaxi na wure gbeeli nan na, yɔxui, wure, nun sunbui naxan bama gbeti raxunuxi ra."},{"book":"Ezekiel","chapter":"22","verse":"19","text":"Na kui, Marigi Alatala yi nan masenxi: ‹Wo to bara lu alɔ gbeti gbi, n wo malanma nɛ Darisalamu,"},{"book":"Ezekiel","chapter":"22","verse":"20","text":"n ma xɔnɛ fa wo raxunu alɔ gbeti, wure gbeeli, wure, yɔxui, nun sunbui raxunuma ki naxɛ tɛ ra."},{"book":"Ezekiel","chapter":"22","verse":"21","text":"N wo malanma nɛ n ma bɔɲɛte kui, n fa wo raxunu Darisalamu taa kui."},{"book":"Ezekiel","chapter":"22","verse":"22","text":"Wo na raxunu naa, wo a kolonma nɛ a n tan nan na Alatala ra, naxan a xa xɔnɛ radinxi wo ma.›»"},{"book":"Ezekiel","chapter":"22","verse":"23","text":"Alatala naxa a masen n bɛ, a naxɛ,"},{"book":"Ezekiel","chapter":"22","verse":"24","text":"«Adamadi, a fala Isirayila bɔxi bɛ, i naxɛ: ‹Bɔxi nan i ra, naxan mu tunɛ toma n ma xɔnɛ lɔxɔɛ."},{"book":"Ezekiel","chapter":"22","verse":"25","text":"I xa mangɛe xaxili luma nɛ alɔ yɛtɛ xaaɲɛ naxan sube ibɔɔma. E na na mɔɔli rabafe mixie ra. Ginɛe na findife kaaɲɛe ra e xa faxɛ tife xa fe ra. E na muɲɛ tife alɔ fe."},{"book":"Ezekiel","chapter":"22","verse":"26","text":"I xa sɛrɛxɛdubɛe n ma sɛriyɛ matandima, e see sɛniyɛnxi findima se sɛniyɛntare ra. E mu se sɛniyɛnxi nun se sɛniyɛntare tagi rasama, e mu mixie fan nakolonma na tagi rasa ra. E mu n ma malabui lɔxɔɛ xa yaamari suxuma. Na birin kui, e n xili maberema e ya ma."},{"book":"Ezekiel","chapter":"22","verse":"27","text":"I xa kuntigie luxi nɛ alɔ wulai bare naxee sube ibɔɔma. E mixie faxa muɲɛ tife ma."},{"book":"Ezekiel","chapter":"22","verse":"28","text":"I xa namiɲɔnmɛe dugi felenma na birin ma e xa wule laamatunyie nun e xa wule masenyie ra. E naxɛ, «Ala nan a masenxi,» a fa li Ala mu sese masenxi e bɛ."},{"book":"Ezekiel","chapter":"22","verse":"29","text":"Bɔxikae e bore rawalima tinxintareya kui. E muɲɛ tima, e setaree nun xɔɲɛe tɔɔrɔma. E mu tinxin feo.›»"},{"book":"Ezekiel","chapter":"22","verse":"30","text":"«N bara mixi nde fen e ya ma, naxan nɔma tɛtɛ rakelide, a fa ti naadɛ ya ra n ya i, alako na bɔxi naxa kana. Kɔnɔ n mu na mixi sɔtɔ."},{"book":"Ezekiel","chapter":"22","verse":"31","text":"Na nan a ra, n fama n ma xɔnɛ raminide e ma alɔ tɛ, n e sɔntɔ e xa wali ɲaaxi sare ma. Marigi Alatala xui nan na ki.»"}]}