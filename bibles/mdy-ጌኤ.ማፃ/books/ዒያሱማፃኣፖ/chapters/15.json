{"data":[{"book":"ዒያሱ ማፃኣፖ","chapter":"15","verse":"1","text":"ዪሁዳ ፃጶም ዓጬሎይዳፓ ሃካፓ ሊካ ኬኤዚንቴ ቤዛ ዒንጊንቴኔ፤"},{"book":"ዒያሱ ማፃኣፖ","chapter":"15","verse":"2","text":"ዬይ ዾኦሎ ዛሎ ዛጳ፦ ሶኦጎ ባዞኮ ዾኦሎ ዛላ ዓኣ ባዞ ሳዞ ሶርቶሚ ጌሌ ዓጮይዳፓ ዓርቃዖ፥"},{"book":"ዒያሱ ማፃኣፖ","chapter":"15","verse":"3","text":"ዓቅራቢሜ ጌይንታ ቶኦሎ ካሮ ጊዴና ጌይ ፂኢኔ ዛሎና ዴንዲ ቃዴሴባርኔኮ ዾኦሎ ዛሎ ሄላኔ፤ ሃሣ ሃፂሮኔ ጊዴና ዓዳሬ ባንሢ ኬስኪ ቃርቃ ባንሢ ጳንጪንታንቴ፤"},{"book":"ዒያሱ ማፃኣፖ","chapter":"15","verse":"4","text":"ዓፅሞኔ ዛሎና ጌዒ ጊብፄ ዓጮኮ ዋኣፃባኣ ዎራሢ ጌላዖ ጋፓ ሜድቴራኒያ ባዞና ማዓኔ፤ ዬያሮ ዾኦሎ ዛሎና ዪሁዳኮ ዛጳ ዬይናኬ።"},{"book":"ዒያሱ ማፃኣፖ","chapter":"15","verse":"5","text":"ዓባ ኬስካ ዛሎና ዔያቶኮ ዛጳ፦ ሶኦጌ ባዚ ማዓዛ ዬይያ ዮርዳኖሴ ዎራ ዴንዲ ጋፓ ካሮ ሄላንዳኣናኬ፤"},{"book":"ዒያሱ ማፃኣፖ","chapter":"15","verse":"6","text":"ሊካ ቤትሆጊላ ባንሢ ዴንዳኔ፤ ዬካፓ ኬዶ ዛሎና ቤትዓሬባና ጌዒ ሮኦቤኤሌ ናኣዚ ቦሃኔ ዻኣቤ ሹጫሢ ዓኣ ቤዞ ሄላያኬ።"},{"book":"ዒያሱ ማፃኣፖ","chapter":"15","verse":"7","text":"ዬይ ዛጳ፦ ሜቶ ዶኦቺ ጌይንታዞይዳፓ ዴቢሬ ባንሢ ኬስካዖ ዎሮኮ ዾኦሎ ዛሎና ዓኣ ዓዱሚሜ ባንሢ ዴንዳ ጎይፆኮ ቤርቶ ዛሎና ጌዒ ኬዶ ዛሎና ጌልጌላ ባንሢ ጳንጪንታኔ፤ ሃሣ ዓይንሳሚሴ ጌይንታ ዓልቃ ዋኣፃ ዓኣ ቤዞና ጌዒ ዓይንሮጌሌ ኬስካኔ።"},{"book":"ዒያሱ ማፃኣፖ","chapter":"15","verse":"8","text":"ዬካፓ ሄኖሜ ዶኦጮ ዓርቃዖ ዒያቡሳ ዓሶ ካታሞ ማዔ፥ ዬሩሳላሜይዳ ዓኣ ጌሜሮኮ ዾኦሎ ዛሎ ሄላኔ፤ ዬይ ዛጳ፦ ራፓይሜ ዶኦጮኮ ኬዶ ዛሎና ጌይ ሄኖሜ ዶኦጫፓ ዓባ ጌላ ዛሎና ዓኣ ጌሜሮ ቶኦኮ ኬስካኔ።"},{"book":"ዒያሱ ማፃኣፖ","chapter":"15","verse":"9","text":"ሃሣ ጊንሣ ዬፓ ዓርቂ ዋኣፃ ዓልቃ ቤዞ ኔፕቶሃይዴና ጌዒ ዔፕሮኔ ዹኮ ኮይላ ዓኣ ካታሞ ሄሊ ዬይና ባዓላ ጌይንታ ቂሪያትይዓሪሜ ባንሢ ጳንጪንቲ ዴንዳኔ፤"},{"book":"ዒያሱ ማፃኣፖ","chapter":"15","verse":"10","text":"ዬይና ጌይ ሃሣ ባዓላኔኮ ዓባ ጌላ ዛሎና ጌዒ ሴይሬ ጌሜሮኮ ኬዶ ዛላ ዓኣ ጎኦቦና ጌዒ ቤትሳሚሳ ኬዳዖ ቲሚና ፒንቃኔ።"},{"book":"ዒያሱ ማፃኣፖ","chapter":"15","verse":"11","text":"ዬይ ዛጳ፦ ዔቅሮኔኮ ኬዶ ዛላ ዓኣ ጌሜሮና ጌዒ ሼክሮኔ ባንሢ ጳንጪንቲ ዴንዳዖ ባዓላኔ ጌሜሮና፤ ዬያጉዲ ያብኒዔኤሌ ጊዴና ዓኣዻኔ፤ ጋፒንፃ ሜዲቴራኒያ ባዞ ማዓኔ፤"},{"book":"ዒያሱ ማፃኣፖ","chapter":"15","verse":"12","text":"ዓባ ጌላ ዛሎ ዛጳ ሜድቴራኒያ ባዞናኬ፤"},{"book":"ዒያሱ ማፃኣፖ","chapter":"15","verse":"13","text":"ናንጊና ናንጋ ጎዳ ዒያሱ ዓይሤ ጎይፆና ዪሁዳ ዓጮይዳፓ ፓቂ ኬብሮኦኔ ጌይንታ ዓርባዒ ካታሞ ዪፑኔ ናኣዚ፥ ካኣሌቤም ዒንጌኔ። (ዓርባዒ ዔናኣቄኮ ዓዶኬ)"},{"book":"ዒያሱ ማፃኣፖ","chapter":"15","verse":"14","text":"ካኣሌቤ ሼሻዬንታ ዓሂማኔንታ ታልማዬ ጌይንታ ቶኦኮ ማዔ ዔናኣቄ ዜርፆ ዳኪ ባይዜኔ። 15፡14 ሱኡጎ. ማፃ 1፡20።"},{"book":"ዒያሱ ማፃኣፖ","chapter":"15","verse":"15","text":"ዬካፓ ሃሣ ዒ ዴቢሬይዳ ናንጋ ዴሮ ዖላኒ ዴንዴኔ፤ ዬና ካታሜላ ቤርታ ቂርያትሴፔሬ ጌይንታኔ።"},{"book":"ዒያሱ ማፃኣፖ","chapter":"15","verse":"16","text":"ካኣሌቤ ዒማና «ቂርያትሴፔሬ ዖሊ ባሺ ዓርቄ ዓሢም ታ ናዎ ዓክሳኣኖ ታ ዒንጋንዳኔ» ጌዔኔ።"},{"book":"ዒያሱ ማፃኣፖ","chapter":"15","verse":"17","text":"ዬያሮ ካኣሌቤኮ ጌርሲ ማዔ ቄናዜ ናኣዚ፥ ዖቲኒዔኤሌ ዬኖ ካታሜሎ ዖሊ ዓርቄም ካኣሌቤ ፔኤኮ ናዎ ዓክሳኣኖ ዒዛም ዒንጌኔ፤"},{"book":"ዒያሱ ማፃኣፖ","chapter":"15","verse":"18","text":"ዔያቶኮ ዔፖ ኬሎና ዓክሳኣና ፔ ዓዶ ኮይላፓ ጎሺ ሺኢቃንዳጉዲ ዖቲኒዔኤሌ ዒዞ ዞሬኔ፤15፡18 «ዖቲኒዔኤሌ ዒዞ ዞሬኔ» ጋዓዛ፦ ዔብሬ ዓሶ ሙኡጮ ማፃኣፖይዳ «ዒዛ ዖቲኒዔኤሌ ዞሬኔ» ጋዓኔ። ዒዛ ባቁሎይዳፓ ኬዳዛ ካኣሌቤ ዒዞ ኮይሎይዳ፦ «ዓይጎ ኔ ኮዓይ?» ጌዒ ዖኦጬኔ።"},{"book":"ዒያሱ ማፃኣፖ","chapter":"15","verse":"19","text":"ዒዛ ዓዶ ኮይላ፦ «ኔ ታኣም ዒንጌ ዓጫ ዋኣሢ ባኣያ ዳውላዻያታሢሮ ዻካ ዋኣሢ ዔቴ ታኣም ኔ ዒንጋንዳጉዲ ታ ኮዓኔ» ጋዓዛ፥ ካኣሌቤ ዒማና ኬዶ ዛሎና ዾኦሎ ዛሎናይዳ ዓኣ ዋኣሢ ዓልቃ ቤሲ ላምዖ ዒንጌኔ።"},{"book":"ዒያሱ ማፃኣፖ","chapter":"15","verse":"20","text":"ዪሁዳ ዓሳ ፔ ቶኦኮና ቶኦኮና ዔያቶ ዓጪ ማሂ ዔኬ ካታማ ሃካፓ ሊካ ፓይዲንታሢኬ፦"},{"book":"ዒያሱ ማፃኣፖ","chapter":"15","verse":"21","text":"ዾኦሎ ዛሎና ዔዶኦሜ ዓጮ ኮይላ ዓኣ ዪሁዳ ፃጶ ካታማ ቃብፂዔኤሌ፥ ዔዴሬ፥ ያጉሬ፥"},{"book":"ዒያሱ ማፃኣፖ","chapter":"15","verse":"22","text":"ቂና፥ ዲሞና፥ ዓድዓዳ፥"},{"book":"ዒያሱ ማፃኣፖ","chapter":"15","verse":"23","text":"ቃዴሴ፥ ሃፆሬ፥ ሂትናኔ፥"},{"book":"ዒያሱ ማፃኣፖ","chapter":"15","verse":"24","text":"ዚፔ፥ ፄሌሜ፥ ቤዓሎቴ፥"},{"book":"ዒያሱ ማፃኣፖ","chapter":"15","verse":"25","text":"ሃፆርሃዳታ፥ ቂርዮት ሄፂሮኔ (ሃፆሬ)፥"},{"book":"ዒያሱ ማፃኣፖ","chapter":"15","verse":"26","text":"ዓማሜ፥ ሼማዒ፥ ሞላዳ፥"},{"book":"ዒያሱ ማፃኣፖ","chapter":"15","verse":"27","text":"ሃፃርጋዳ፥ ሄሽሞኔ፥ ቤትጳላፄ፥"},{"book":"ዒያሱ ማፃኣፖ","chapter":"15","verse":"28","text":"ሃፃርሹዓሌ፥ ቤርሳቤ፥ ቢዝዮትያ፥"},{"book":"ዒያሱ ማፃኣፖ","chapter":"15","verse":"29","text":"ቤዓላ፥ ዒዩሜ፥ ዔፄሜ፥"},{"book":"ዒያሱ ማፃኣፖ","chapter":"15","verse":"30","text":"ዔልቶላዴ፥ ኬሲሌ፥ ሆርማ፥"},{"book":"ዒያሱ ማፃኣፖ","chapter":"15","verse":"31","text":"ፂቅላጌ፥ ማድማና፥ ሳንሳና፥"},{"book":"ዒያሱ ማፃኣፖ","chapter":"15","verse":"32","text":"ሊባዎቴ፥ ሺልሂሜ፥ ዓይኔንታ ሪሞኔ ጌይንታያ ዎሊ ዑፃ ላማታሚ ታዞጳ ካታማ ማዓዛ ዔያቶኮ ኮይላ ዻካ ዻካ ካታማኣ ዓኣኔ።"},{"book":"ዒያሱ ማፃኣፖ","chapter":"15","verse":"33","text":"ጌሜሮ ጌሜሮ ዴሞይዳ ዓኣ ካታማ ዔሽታዖሌ፥ ፆርዓ፥ ዓሽና፥"},{"book":"ዒያሱ ማፃኣፖ","chapter":"15","verse":"34","text":"ዛኖሃ፥ ዔንጋኒሜ፥ ታፑሃ፥ ዔናሜ፥"},{"book":"ዒያሱ ማፃኣፖ","chapter":"15","verse":"35","text":"ያርሙቴ፥ ዓዱላሜ፥ ሶኮሄ፥ ዓዜቃ፥"},{"book":"ዒያሱ ማፃኣፖ","chapter":"15","verse":"36","text":"ሻዕራይሜ፥ ዓዲታይሜ፥ ጌዴራና ጌዴሮታይሜ ጌይንታያ ዎሊ ዑፃ ታጶ ዖይዶ ካታማ ማዓዛ ዔያቶኮ ኮይላ ዻካ ዻካ ካታማኣ ዓኣኔ።"},{"book":"ዒያሱ ማፃኣፖ","chapter":"15","verse":"37","text":"ዬያጉዲ ሃሣ ፂናኔ፥ ሃዳሻ፥ ሚግዳልጋኣዴ፥"},{"book":"ዒያሱ ማፃኣፖ","chapter":"15","verse":"38","text":"ዲልዓኔ፥ ሚፂጳ፥ ዮቅፅዔሌ፥"},{"book":"ዒያሱ ማፃኣፖ","chapter":"15","verse":"39","text":"ላኪሼ፥ ቦፅቃቴ፥ ዔግሎኔ፥"},{"book":"ዒያሱ ማፃኣፖ","chapter":"15","verse":"40","text":"ካቦኔ፥ ላህማሴ፥ ኬትልሼ፥"},{"book":"ዒያሱ ማፃኣፖ","chapter":"15","verse":"41","text":"ጌዴሮቴ፥ ቤትዳጎኔ፥ ናዕማና ማቄዳ ጌይንታያ ዎሊ ዑፃ ታጶ ላሆ ካታማ ማዓዛ ዔያቶኮ ኮይላ ዓኣ ዻካ ዻካ ካታማኣ ዓኣኔ።"},{"book":"ዒያሱ ማፃኣፖ","chapter":"15","verse":"42","text":"ዬያቶ ካታሞ ቢያሢና ዎላ ሊቢና፥ ዔቴሬ፥ ዓሻኔ፥"},{"book":"ዒያሱ ማፃኣፖ","chapter":"15","verse":"43","text":"ዪፕታሄ፥ ዓሻና፥ ኔፂቤ፥"},{"book":"ዒያሱ ማፃኣፖ","chapter":"15","verse":"44","text":"ቄዒላ፥ ዓክዚቤና ማሬሻ ጌይንታያ ዎሊ ዑፃ ታዞጳ ካታማ ማዓዛ ዔያቶኮ ኮይላ ዻካ ዻካ ካታማኣ ዓኣኔ።"},{"book":"ዒያሱ ማፃኣፖ","chapter":"15","verse":"45","text":"ዒኢካ ኮይሎይዳ ዻካ ዻካ ካታማንታ ጉርዳንታ ዓኣያ ዔቅሮኔ ጌይንታ ካታማ ዓኣኔ፤"},{"book":"ዒያሱ ማፃኣፖ","chapter":"15","verse":"46","text":"ዓሽዶዴ ኮይሎይዳኣ ዔቅሮኔፓ ዴንዲ ሜዲቴራኒያ ባዞ ሄላንዳኣና ማዢንቴ ካታማና ዱማ ዱማ ጉርዳና ዓኣኔ።"},{"book":"ዒያሱ ማፃኣፖ","chapter":"15","verse":"47","text":"ዬያጉዲ ጊብፄ ዓጮ ዛጳ ዓኣ ዎሮና ጌይ ዴንዲ ሜዲቴራኒያ ባዞ ዓጮ ሄላንዳኣና ዓኣ ዻካ ዻካ ካታማና ጉርዳና ዓኣ ዓሽዶዴና ጋኣዛ ጌይንታ ካታማ ዓኣኔ።"},{"book":"ዒያሱ ማፃኣፖ","chapter":"15","verse":"48","text":"ሃሣ ጌሜሮ ዓጮይዳ፦ ሻሚሬ፥ ያቲሬ፥ ሶኮሄ፥"},{"book":"ዒያሱ ማፃኣፖ","chapter":"15","verse":"49","text":"ዳና፥ ቂርያትሴፔሬ (ዴቢሬ)፥"},{"book":"ዒያሱ ማፃኣፖ","chapter":"15","verse":"50","text":"ዓናቤ፥ ዔሽቴሞዓ፥ ዓኒሜ፥"},{"book":"ዒያሱ ማፃኣፖ","chapter":"15","verse":"51","text":"ጌኤሴኤሜ፥ ሆሎኔና ጊሎ ጌይንታያ ዎሊ ዑፃ ታጶ ፔቴ ካታማ ዓኣያ ማዓዛ ኮይላ ዔያቶኮ ዻካ ዻካ ካታማኣ ዓኣኔ።"},{"book":"ዒያሱ ማፃኣፖ","chapter":"15","verse":"52","text":"ዬያጉዲ ጊንሣ፦ ዓራቤ፥ ዱማ፥ ዔሽዓኔ፥"},{"book":"ዒያሱ ማፃኣፖ","chapter":"15","verse":"53","text":"ያኒሜ፥ ቤትታፑሃ፥ ዓፔቃ፥"},{"book":"ዒያሱ ማፃኣፖ","chapter":"15","verse":"54","text":"ሁምፃ፥ ኬብሮኦኔና ፂዖሬ ጌይንታያ ዎሊ ዑፃ ታዞጳ ካታማ ዓኣያ ማዓዛ ዔያቶ ኮይላ ዓኣ ዻካ ዻካ ካታማኣ ዓኣኔ።"},{"book":"ዒያሱ ማፃኣፖ","chapter":"15","verse":"55","text":"ዬያቶይዳፓ ሜሌ ሃሣ ማዖኔ፥ ቄርሜሎሴ፥ ዚፔ፥ ዩፃ፥"},{"book":"ዒያሱ ማፃኣፖ","chapter":"15","verse":"56","text":"ዒይዝራዔኤሌ፥ ዮቅድዓሜ፥ ዛሆሃ፥"},{"book":"ዒያሱ ማፃኣፖ","chapter":"15","verse":"57","text":"ቃይኔ፥ ጊቢዓና ቲሚና ጌይንታያ ዎሊ ዑፃ ታጶ ካታማ ዓኣያ ማዓዛ ዔያቶኮ ኮይላ ዓኣ ዻካ ዻካ ካታማኣ ዓኣኔ።"},{"book":"ዒያሱ ማፃኣፖ","chapter":"15","verse":"58","text":"ዬያጉዲ ሃሣ ሃልሁሌ፥ ቤትፁሬ፥ ጌዶሬ፥"},{"book":"ዒያሱ ማፃኣፖ","chapter":"15","verse":"59","text":"ማዕራቴ፥ ቤትዓኖቴና ዔልትቆኔ ጌይንታያ ዎሊ ዑፃ ላሆ ካታማ ማዓዛ ዔያቶ ኮይላ ዻካ ዻካ ካታማኣ ዓኣኔ።"},{"book":"ዒያሱ ማፃኣፖ","chapter":"15","verse":"60","text":"ጊንሣ ሃሣ፦ ቂርያባዓኣሌ ባጎ ሱንፃ ቂርያትይዓሪሜ ጌይንታዞና ራኣባ ጌይንታያ ላምዖ ካታማ ዓኣያ ማዓዛ ዔያቶኮ ኮይላ ዻካ ዻካ ካታማኣ ዓኣኔ።"},{"book":"ዒያሱ ማፃኣፖ","chapter":"15","verse":"61","text":"ዬያቶ ካታሞ ቢያሢና ዎላ ዳውላዻ ዓጮይዳ ቤትዓራባ፥ ሚዲኔ፥ ሴካካ፥"},{"book":"ዒያሱ ማፃኣፖ","chapter":"15","verse":"62","text":"ኒብሻኔ፥ ሶኦጌ ካታማና ዔንጌዴ ጌይንታያ ዎሊ ዑፃ ላሆ ካታማ ማዓዛ ዔያቶ ኮይላ ዻካ ዻካ ካታማኣ ዓኣኔ።"},{"book":"ዒያሱ ማፃኣፖ","chapter":"15","verse":"63","text":"ጋዓንቴ ዒዞና ዪሁዳ ዴራ ዬሩሳላሜይዳ ናንጋ ዒያቡሳ ዓሶ ዳውሲ ዳካኒ ዳንዳዒባኣሴ፤ ዬያሮ ዒያቡሳ ዓሳ ሃኖ ሄላንዳኣና ዬሩሳላሜይዳ ዪሁዳ ዴሮና ዎላ ናንጋኔ። 15፡63 ሱኡጎ. ማፃ 1፡21፤ 2ሳሙ. 5፡6፤ 1ፆኦሲ. ዓሃኬ 11፡4።"}]}