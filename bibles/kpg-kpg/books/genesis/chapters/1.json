{"data":[{"book":"Genesis","chapter":"1","verse":"1","text":"Taamada loo God ne hai di langi mo henuailala."},{"book":"Genesis","chapter":"1","verse":"2","text":"Henuailala la digi haga noho ina dono ada ge e dugu hua lomo, deai ono mee i golo ai. Di moana bagibagia guu hii nia mee huogodoo gei guu gahu hagatau go di bouli dongoeho, gei di Hagataalunga o God e ngalungalua i hongo nia wai.1.2 Hagataalunga be: mogobuna"},{"book":"Genesis","chapter":"1","verse":"3","text":"Gei God ga helekai, “Di maalama gi i golo”, gei di maalama gu i golo.1.3 2 Corinthians 4.6"},{"book":"Genesis","chapter":"1","verse":"4","text":"Gei God guu mmada bolo di maalama gu humalia. Gei Mee gaa wwae di maalama mo di bouli,"},{"book":"Genesis","chapter":"1","verse":"5","text":"ga haga ingoo di maalama bolo “di aa” ge di bouli ga haga ingoo bolo “di boo”. Gei di boo gaa maa gi daha ge di aa guu dae mai, deelaa la go di laangi matagidagi."},{"book":"Genesis","chapter":"1","verse":"6-7","text":"Gei God ga helekai, “Di mee wwae mee aholi gi i golo, e wwae nia wai ge e daahi nia maa gii noho nau gowaa dagidahi”, gei di maa gu i golo. Gei God gaa hai dana baahi mee wwae mee aholi e wwae nia wai ala i lala di maa, mono wai ala i hongo di maa.1.6-7 2 Peter 3.5"},{"book":"Genesis","chapter":"1","verse":"8","text":"Mee ga haga ingoo di baahi mee wwae mee aholi bolo “di langi”. Gei di boo gaa maa gi daha ge di luada ga dau mai, deelaa la go togo lua laangi."},{"book":"Genesis","chapter":"1","verse":"9","text":"Gei God ga helekai, “Nia wai i lala di langi gi lloomoi gi di gowaa e dahi, gei tenua gi gila aga”, ge di maa gu i golo."},{"book":"Genesis","chapter":"1","verse":"10","text":"Mee ga haga ingoo tenua bolo “henuailala”, gei nia wai ala ne loomoi gi di gowaa e dahi ga haga ingoo go Mee bolo “tai”. Gei God guu mmada bolo gu humalia."},{"book":"Genesis","chapter":"1","verse":"11","text":"Gei Mee ga helekai labelaa, “Henuailala gi tomo aga nnagadilinga laagau huogodoo ala e huwa nia lii mono golee”, ge di maa gu i golo."},{"book":"Genesis","chapter":"1","verse":"12","text":"Gei henuailala guu tomo i nia hagadilinga laagau huogodoo, gei God guu mmada bolo gu humalia."},{"book":"Genesis","chapter":"1","verse":"13","text":"Gei di boo gaa maa gi daha ge di aa gaa dae mai, deelaa la go togo dolu laangi."},{"book":"Genesis","chapter":"1","verse":"14","text":"Gei God ga helekai, “Nia maahina gi i golo i di gili di langi, e wwae di aa mo di boo, e haga modongoohia nia madagoaa, nia laangi mono ngadau.1.14 madagoaa be: laangi llauehe daumaha"},{"book":"Genesis","chapter":"1","verse":"15","text":"Nia maa e hai gi maahina i di gili di langi e inaina henuailala”, ge nia maa gu i golo."},{"book":"Genesis","chapter":"1","verse":"16","text":"Gei God guu hai ana maahina llauehe e lua, di laa e dagi di laangi, ge di malama e dagi di boo. Mee guu hai labelaa nia heduu."},{"book":"Genesis","chapter":"1","verse":"17","text":"Mee guu dugu ana maahina i di gili di langi belee inaina hongo henuailala,"},{"book":"Genesis","chapter":"1","verse":"18","text":"e dagi di aa mo di boo, ge e wwae di maalama mo di bouli, gei God guu mmada bolo gu humalia."},{"book":"Genesis","chapter":"1","verse":"19","text":"Gei di boo gaa maa gi daha ge di aa gaa dae mai, deelaa la go togo haa laangi."},{"book":"Genesis","chapter":"1","verse":"20","text":"Gei God ga helekai, “Di tai la gii honu i nia hagadilinga mee mouli e logo, gei di ahiaalangi la gii honu i nia manu mamaangi.”"},{"book":"Genesis","chapter":"1","verse":"21","text":"Gei God gaa hai nia iga llauehaa mo nia hagadilinga manu mouli ala e mouli i lodo tai, mono hagadilinga manu mamaangi huogodoo gi i golo. Gei God guu mmada bolo gu humalia."},{"book":"Genesis","chapter":"1","verse":"22","text":"Mee ga haga maluagina digaula, gaa hai gi nia manu mouli ala i lodo di tai bolo gi hagadili gii logo gii honu i lodo tai, gaa hai labelaa gi nia manu mamaangi bolo gi hagadili gii logo."},{"book":"Genesis","chapter":"1","verse":"23","text":"Gei di boo gaa maa gi daha ge di aa gaa dae mai, deelaa la go togo lima laangi."},{"book":"Genesis","chapter":"1","verse":"24","text":"Gei God ga helekai, “Henuailala gi hagadili nia hagadilinga manu dolodolo huogodoo: nia manu gaidala mono manu lodo geinga, llauehe mo lligi,” gei di maa gu i golo."},{"book":"Genesis","chapter":"1","verse":"25","text":"Gei God guu hai nia mee huogodoo, gei Mee guu mmada bolo gu humalia."},{"book":"Genesis","chapter":"1","verse":"26","text":"Gei God ga helekai, “Dolomeenei gei Gidaadou gaa hai tangada mouli be Gidaadou, gii hai be Gidaadou. Digaula e mogobuna i hongo nia iga, nia manu mamaangi mono manu dolodolo huogodoo, nia manu gaidala mono manu lodo geinga, llauehe mo lligi.”1.26 1 Corinthians 11.7"},{"book":"Genesis","chapter":"1","verse":"27","text":"Gei God gaa hai tangada gii hai be Ia, Mee gaa hai taane mo di ahina.1.27 Matthew 19.4; Mark 10.6"},{"book":"Genesis","chapter":"1","verse":"28","text":"Gei God ga haga maluagina meemaa ga helekai, “Heia gulu dama gii logo, gei gulu hagadili ga mouli i hongo henuailala hagatau, gei henuailala gaa dagi go digaula. Goolua gi dagi ina nia iga, nia manu mamaangi mono manu dolodolo huogodoo.1.28 Genesis 5.1-2"},{"book":"Genesis","chapter":"1","verse":"29","text":"Au gu hagatogomaalia nia lii laagau huogodoo mono huwa laagau huogodoo belee gai go goolua."},{"book":"Genesis","chapter":"1","verse":"30","text":"Gei nia manu lodo geinga huogodoo mono manu mamaangi huogodoo e gai nadau geinga tolo mono lau laagau.” Gei di maa gu i golo."},{"book":"Genesis","chapter":"1","verse":"31","text":"God gaa mmada gi ana mee huogodoo ala ne hai, ge Ia gu tenetene huoloo. Gei di boo gaa maa gi daha ge di aa gaa dae mai, deelaa la go togo ono laangi."}]}