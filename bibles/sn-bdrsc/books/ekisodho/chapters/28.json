{"data":[{"book":"Ekisodho","chapter":"28","verse":"1","text":"“Uite kuti Aroni mukoma wako pamwe chete navanakomana vake vanoti Nadhabhi naAbhihu, Ereazari naItamari vauyiswe kwandiri kubva pakati pavaIsraeri kuti vandishumire savaprista."},{"book":"Ekisodho","chapter":"28","verse":"2","text":"Uitire mukoma wako nguo tsvene, kuti apiwe ruremekedzo uye kukudzwa."},{"book":"Ekisodho","chapter":"28","verse":"3","text":"Utaurire varume voumhizha vose vandakapa uchenjeri hwokuita zvakadaro kuti vanofanira kusonera Aroni nguo, dzokutsaurwa kwake, kuti agondishumira somuprista."},{"book":"Ekisodho","chapter":"28","verse":"4","text":"Idzi ndidzo nguo dzavanofanira kuita: chidzitiro chapachipfuva, efodhi, jasi, nenguo yakarukwa, nguwani nendaza. Vanofanira kuitira mukoma wako Aroni navanakomana vake, nguo tsvene idzi."},{"book":"Ekisodho","chapter":"28","verse":"5","text":"Uvaite kuti vashandise wuru yegoridhe, nebhuruu, pepuru netsvuku uye mucheka wakaisvonaka."},{"book":"Ekisodho","chapter":"28","verse":"6","text":"“Vaite efodhi yewuru yegoridhe, nebhuruu, pepuru netsvuku, nomucheka wakarukwa zvakaisvonaka, basa romunhu ano umhizha."},{"book":"Ekisodho","chapter":"28","verse":"7","text":"Ngaive namapenga maviri apamapfudzi akabatanidzwa pamakona ayo maviri, kuitira kuti igogona kubatanidzwa."},{"book":"Ekisodho","chapter":"28","verse":"8","text":"Bhanhire rayo rakarukwa noumhizha rinofanira kufanana nayo, rive rebenga rimwe chete neefodhi uye rakagadzirwa newuru yegoridhe, nebhuruu, pepuru netsvuku, uye nomucheka wakarukwa zvakaisvonaka."},{"book":"Ekisodho","chapter":"28","verse":"9","text":"“Utore mabwe maviri eonikisi ugonyora runyoro rwakatemwa pamusoro pawo mazita avanakomana vaIsraeri"},{"book":"Ekisodho","chapter":"28","verse":"10","text":"zvichienderana nokuberekwa kwavo, mazita matanhatu padombo rimwe chete uye mamwe matanhatu asara anyorwe pane rimwe dombo."},{"book":"Ekisodho","chapter":"28","verse":"11","text":"Nyora mazita avanakomana vaIsraeri pamatombo maviri nenzira inoitwa nomuvezi wamatombo achitema runyoro pachisimbiso. Ipapo ugoamisa muzvirukwa zvegoridhe"},{"book":"Ekisodho","chapter":"28","verse":"12","text":"uye ugoasungirira pamapenga apapfudzi eefodhi ave matombo echirangaridzo kuvana vaIsraeri. Aroni anofanira kutakura mazita aya pamapfudzi ake chive chirangaridzo pamberi paJehovha."},{"book":"Ekisodho","chapter":"28","verse":"13","text":"Uite zvirukwa zvegoridhe"},{"book":"Ekisodho","chapter":"28","verse":"14","text":"uye nengetani mbiri dzakarukwa setambo negoridhe rakaisvonaka, ugobatanidza ngetani nezvirukwa."},{"book":"Ekisodho","chapter":"28","verse":"15","text":"“Uite chidzitiro chapachipfuva chokutanga, basa romunhu woumhizha. Uchiite chifanane neefodhi yewuru yegoridhe, nebhuruu, pepuru netsvuku, uye mucheka wakarukwa zvakaisvonaka."},{"book":"Ekisodho","chapter":"28","verse":"16","text":"Ngachienzane mativi ose ari mana, kureba kwacho sechanza choruoko28:16 masendimita angaita 23  uye upamhi hwakaita sechanza choruoko, uye chipetwe kaviri."},{"book":"Ekisodho","chapter":"28","verse":"17","text":"Ipapo uronge mitsara mina yamatombo anokosha pamusoro pacho. Mumutsara wokutanga muchava nerubhi, netopazi uye bheriri;"},{"book":"Ekisodho","chapter":"28","verse":"18","text":"mumutsara wechipiri muchava neturikoisi, safire neemaradhi;"},{"book":"Ekisodho","chapter":"28","verse":"19","text":"mumutsara wechitatu muchava nejasindi, agati neametisiti;"},{"book":"Ekisodho","chapter":"28","verse":"20","text":"mumutsara wechina muchava nekirisoriti, onekisi uye nejasipa. Uaise muzvirukwa zvegoridhe."},{"book":"Ekisodho","chapter":"28","verse":"21","text":"Panofanira kuva namatombo gumi namaviri, rimwe chete richimirira zita rimwe nerimwe ravanakomana vaIsraeri, rimwe nerimwe rakatemwa runyoro padombo sezvinoita chisimbiso chezita romumwe wavamarudzi gumi namaviri."},{"book":"Ekisodho","chapter":"28","verse":"22","text":"“Uite ngetani dzechidzitiro chapachipfuva dzakarukwa negoridhe rakaisvonaka, uzvimone setambo."},{"book":"Ekisodho","chapter":"28","verse":"23","text":"Uite mhete mbiri dzegoridhe ugodzisungirira pamakona maviri echidzitiro chapachipfuva."},{"book":"Ekisodho","chapter":"28","verse":"24","text":"Usungirire ngetani mbiri dzegoridhe pamhete dziri pamakona echidzitiro chapachipfuva,"},{"book":"Ekisodho","chapter":"28","verse":"25","text":"nemimwe micheto yengetani inoenda kuzvirukwa zviviri uchizvibatanidza, kuzvipenga zvapamapfudzi zveefodhi nechokumberi."},{"book":"Ekisodho","chapter":"28","verse":"26","text":"Uite mhete mbiri dzegoridhe ugodzibatanidza kuna mamwe makona echidzitiro chapachipfuva pamupendero wechomukati kunotevererana neefodhi."},{"book":"Ekisodho","chapter":"28","verse":"27","text":"Uitezve dzimwe mhete dzegoridhe ugodzibatanidza pasi pemapenga apamapfudzi nechokumberi kweefodhi, pedyo nomusono uri nechapamusoro pebhanhire romuchiuno reefodhi."},{"book":"Ekisodho","chapter":"28","verse":"28","text":"Mhete dzepachidzitiro chechipfuva dzinofanira kusungirirwa pamhete dzeefodhi netambo yebhuruu, dzichibatanidzwa nebhanhire romuchiuno, kuitira kuti chidzitiro chapachipfuva chirege kubva paefodhi."},{"book":"Ekisodho","chapter":"28","verse":"29","text":"“Nguva dzose Aroni paanenge achipinda muNzvimbo Tsvene, achange akatakura mazita avanakomana vaIsraeri pamwoyo wake pachidzitiro chechipfuva chokutonga sechirangaridzo chenguva dzose pamberi paJehovha."},{"book":"Ekisodho","chapter":"28","verse":"30","text":"Uyezve uise Urimi neTumimi muchidzitiro chechipfuva, kuitira kuti vagare vari pamwoyo waAroni pose paanenge achipinda pamberi paJehovha. Nokudaro Aroni acharamba akatakura zvinhu zvokutonga nazvo vaIsraeri pamwoyo wake pamberi paJehovha."},{"book":"Ekisodho","chapter":"28","verse":"31","text":"“Uite jasi rose zvaro reefodhi nomucheka webhuruu,"},{"book":"Ekisodho","chapter":"28","verse":"32","text":"neburi romusoro pakati paro. Panofanira kuzova nomupendero wakarukwa wakaita sekora unopoteredza buri iri, kuitira kuti rirege kubvaruka."},{"book":"Ekisodho","chapter":"28","verse":"33","text":"Uite matamba ewuru yebhuruu, yepepuru netsvuku akapoteredza mupendero wejasi, namatare egoridhe pakati pawo."},{"book":"Ekisodho","chapter":"28","verse":"34","text":"Matare egoridhe namatamba zvinofanira kukayana zvichipoteredza mupendero wejasi."},{"book":"Ekisodho","chapter":"28","verse":"35","text":"Aroni anofanira kuripfeka paanenge achishumira. Kurira kwamatare kuchanzwikwa paanenge achipinda muNzvimbo Tsvene pamberi paJehovha uye nepaanenge achibuda, kuitira kuti arege kufa."},{"book":"Ekisodho","chapter":"28","verse":"36","text":"“Uite ndiro yegoridhe ugotema runyoro pairi sezvinoitwa pachisimbiso kuti: MUTSVENE KUNA JEHOVHA."},{"book":"Ekisodho","chapter":"28","verse":"37","text":"Usungire tambo yebhuruu pairi kuti ibatanidzwe nenguwani; inofanira kuva mberi kwenguwani."},{"book":"Ekisodho","chapter":"28","verse":"38","text":"Ichava pahuma yaAroni, uye iye achatakura mhosva dzingava pazvipo zvitsvene zvinotsaurwa navaIsraeri, zvingava zvipo zvipi hazvo. Zvichava pahuma yaAroni nguva dzose kuitira kuti zvigamuchirwe naJehovha."},{"book":"Ekisodho","chapter":"28","verse":"39","text":"“Uruke jasi romucheka wakaisvonaka ugoita nguwani yomucheka wakaisvonaka. Ndaza inofanira kuva basa romuruki."},{"book":"Ekisodho","chapter":"28","verse":"40","text":"Uite majasi, ndaza namabhanhire omumusoro avanakomana vaAroni, kuti vapiwe ruremekedzo nokukudzwa."},{"book":"Ekisodho","chapter":"28","verse":"41","text":"Shure kwokunge wapfekedza mukoma wako Aroni navanakomana vake, uvazodze uye ugovagadza. Uvatsaure kuti vagondishumira savaprista."},{"book":"Ekisodho","chapter":"28","verse":"42","text":"“Uite nguo dzapasi dzomucheka dzive chifukidzo chomuviri, dzinobva muchiuno kusvikira kumabvi."},{"book":"Ekisodho","chapter":"28","verse":"43","text":"Aroni navanakomana vake vanofanira kudzipfeka pose pavanenge vachipinda muTende roKusangana kana kuswedera paaritari kuti vashumire vari muNzvimbo Tsvene, kuitira kuti varege kuva nemhosva vakafa."}]}