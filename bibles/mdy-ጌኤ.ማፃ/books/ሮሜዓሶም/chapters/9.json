{"data":[{"book":"ሮሜ ዓሶም","chapter":"9","verse":"1","text":"ታኣኒ ኪሪስቶሴ ዓሲታሢሮ ጎኔ ኬኤዛፓዓቴም ሉኡቁዋሴ፤ ዓያና ጌኤሺ ዔኪ ዓኣዻ፥ ታኣኮ ጋሮ ዒና ታ ሉኡቁዋኣሢ ታኣም ማርካዻኔ።"},{"book":"ሮሜ ዓሶም","chapter":"9","verse":"2","text":"ዼኤፒ ዖዪሢና ጋፑዋ ማሊሢና ታኣኮ ዒና ዓኣኔ፤"},{"book":"ሮሜ ዓሶም","chapter":"9","verse":"3","text":"ታኣኮ ዓሽኮ ዒጊኖ ማዔ፥ ታ ፃጶ ዛሎሮ ኪሪስቶሴይዳፓ ዱማዼም ፆኦሲ ጋዳማ ታና ሄላቶ ቃራታዖኬ።"},{"book":"ሮሜ ዓሶም","chapter":"9","verse":"4","text":"ዒስራዔኤሌ ዓሳ ፆኦሲኮ ዶኦሪንቴ ዴሬኬ፤ ፆኦሲያ ዔያቶ ፔ ናይ ማሄኔ፤ ፔ ቦንቾዋ ዔያቶም ዻዌኔ፤ ጫኣቁሞዋ ዔያቶና ዒ ጫኣቄኔ፤ ዎጌያ ዔያቶም ዒንጌኔ፤ ጎኔ ካኣሺያ ዔያቶም ዻዌኔ፤ ሃጊ ማዓንዳ ዎዛ ቃኣላኣ ዔያቶም ዒንጌኔ። 9፡4 ኬሲ. ማፃ 9፡4።"},{"book":"ሮሜ ዓሶም","chapter":"9","verse":"5","text":"ዔያታ ሾይንቶና ዓዶንሢ ፃጳፓ ሙኬያኬ፤ ኪሪስቶሴያ ዓሲ ማዒ ሾይንቴሢ ዔያቶይዳፓኬ፤ ዒዚ ጋዓንቴ ቢያሢዳፓ ዑሣ ማዔያኬ፤ ሃሣ ዓንጂንቴ ፆኦሲኬ፤ ዓኣሜን።"},{"book":"ሮሜ ዓሶም","chapter":"9","verse":"6","text":"ያዺ ማዔቴያ ፆኦሲ ቃኣላ ሃሺንቴኔ ጌይሢቱዋሴ፤ ሃሣ ዒስራዔኤሌ ዜርፃ ጉቤ ጎኔ ዒስራዔኤሌ ዓሲኬ ጌይሢቱዋሴ።"},{"book":"ሮሜ ዓሶም","chapter":"9","verse":"7","text":"ዬያጉዲ ሃሣ ዓብራሃሜ ዜርፃ ቢያ ፆኦሲ ናይኬ ጌይሢቱዋሴ፤ ዎይቲ ጌዔቴ ፆኦሲ ዓብራሃሜም፦ «ዜርፃ ኔኤኮ ዔኤሊንታንዳሢ ዪሳኣቄ ዛሎናኬ» ጌዔሢሮኬ። 9፡7 ማዢ. ማፃ 21፡12።"},{"book":"ሮሜ ዓሶም","chapter":"9","verse":"8","text":"ዬያሮ ዓብራሃሜይዳፓ ሾይንቲ ሌሊ ሾይንቴ ዓሳ ፆኦሲ ናይቱዋሴ፤ ጋዓንቴ ዓብራሃሜ ዜርፆ ማዒ ፓይዲንቴዞንሢ ሃጊ ማዓንዳ ዎዛ ዒንጊንቴ ናኣቶኬ።"},{"book":"ሮሜ ዓሶም","chapter":"9","verse":"9","text":"ዬይ ፆኦሲ ዒንጌ ዎዛ፦ «ሙካ ሌዓ ሃይማ ዎዶ ታ ሙካንዳኔ፤ ሳኣራ ዒማና ዓቲንቄ ናይ ሾዓንዳኔ» ጋዓያኬ። 9፡9 ማዢ. ማፃ 18፡10።"},{"book":"ሮሜ ዓሶም","chapter":"9","verse":"10","text":"ዬያ ሌሊቱዋንቴ ኑ ፃጶ ማኣሮኮ ዓዳሢ ማዔ፥ ዪሳኣቄም ዒርቢቃ ሜንቴ ናይ ጎጳዼ ዎዶና፥"},{"book":"ሮሜ ዓሶም","chapter":"9","verse":"11-12","text":"ፆኦሲኮ ዶኦሪፃ፦ ማዾ ዛጊቱዋንቴ ዶኦራኒ ኮዔሢ ዶኦራኒ ዳንዳዓያ ማዔሢ ዔርዛኒ ላምዖ ናኣታ ሾይንቲ ፑርታኣ ማዖም ኮሺ ባኣዚ ማዻንዳሢኮ ቤርታ ፆኦሲ ዒርቢቃም፦ «ቶይዲ ጌኤዚም ማዻያ ማዓንዳኔ» ጌዔኔ። 9፡11-12 ማዢ. ማፃ 25፡23።"},{"book":"ሮሜ ዓሶም","chapter":"9","verse":"13","text":"ዬይያ፦ «ያይቆኦቤ ታ ናሽኬኔ፤ ዔኤሳዎ ጋዓንቴ ታ ዒፄኔ» ጌይንቲ ፃኣፒንቴሢጉዴያኬ። 9፡13 ሚል. 1፡2-3።"},{"book":"ሮሜ ዓሶም","chapter":"9","verse":"14","text":"ዓካሪ ኑ ዎዚ ጋዓንዳይ? «ፆኦሲ ዓሲ ዱማሳኔ» ኑ ጋዓኒ ዳንዳዓ? «ፆኦሲ ዓሲ ዱማሳኔ» ፔቴታዖ ኑ ጋዓኒ ዳንዳዑዋሴ!"},{"book":"ሮሜ ዓሶም","chapter":"9","verse":"15","text":"ዓይጎሮ ጌዔቴ ፆኦሲ ሙሴም፦"},{"book":"ሮሜ ዓሶም","chapter":"9","verse":"16","text":"ዬያሮ ፆኦሲ ዓሲ ዶኦራሢ ዓሲ ማሊሢና ዓሲ ማዾና ዛጊቱዋንቴ ዒዛኮ ማኣሪፆናኬ።"},{"book":"ሮሜ ዓሶም","chapter":"9","verse":"17","text":"ያዺታሢሮ ጊብፄ ካኣቲም፦ «ታ ዎልቆ ኔ ዛሎና ታ ዻዋኒና ሱንፃኣ ታኣኮ ዓጮ ቢያይዳ ዔርቴያ ማዓንዳጉዲ ታ ኔና ካኣታሴኔ» ጌይንቲ ፃኣፒንቴኔ። 9፡17 ኬሲ. ማፃ 9፡16።"},{"book":"ሮሜ ዓሶም","chapter":"9","verse":"18","text":"ዬያሮ ፆኦሲ ኮዔሢ ማኣራኔ፤ ዒና ባይቃንዳጉዲ ዒ ኮዔሢኮ ዒኖ ማሉዋጉዲ ዶዲሻኔ፤"},{"book":"ሮሜ ዓሶም","chapter":"9","verse":"19","text":"ዓካሪ፦ «ፆኦሲ ማሊሢ ማካኒ ዳንዳዒንቱዋያ ማዔቴ ፆኦሲ ዓሶ ዓይጎሮ ‹ፑርታ ማዼኔ› ጌይ ጎራይ» ጋዓይ ናንዳኔ።"},{"book":"ሮሜ ዓሶም","chapter":"9","verse":"20","text":"ሃይ ዓሢ ኔ! ፆኦሲና ዎላ ማርማኒ ዓይጎ ዎልቄ ኔኤኮ ዓኣይ? ማዢንቴሢ ማዤሢ ኮራ፦ «ኔ ታና ዓይጎሮ ሃያይዲ ማዤይ?» ጋዓኒ ዳንዳዓ? 9፡20 ዒሲ. 29፡16፤ 45፡9።"},{"book":"ሮሜ ዓሶም","chapter":"9","verse":"21","text":"ዖቲ ማዣሢ ዢኢጬ ዓጪዳፓ ዔኪ ፔቴ ባኬሎ ቦንቺንታያ ማሂ፤ ባጎዞ ቦንቺንቱዋያ ማሂ ማዣኒ ዳንዳዑዋዓዳ?"},{"book":"ሮሜ ዓሶም","chapter":"9","verse":"22","text":"ፆኦሲ ዻጎ ጎሪንቶ ፔኤኮ ዻዋኒና ዎልቆ ፔኤኮ ዔርዛኒ ኮዒ ባይሲንቶም ጊኢጊንቴዞንሢ ሚርጌና ጊቢ ዳንዳዓያ ማዔቴሽ!"},{"book":"ሮሜ ዓሶም","chapter":"9","verse":"23","text":"ዬያ ዒዚ ማዼሢ ቤርታዺ ቦንቾም ዒ ጊኢጊሼ፥ ዒ ማኣሬ ዓሶም ዒዛኮ ቦንቾ ዼኤፑሞ ዻዋኒኬ።"},{"book":"ሮሜ ዓሶም","chapter":"9","verse":"24","text":"ዒ ማኣሬ ዓሶ ዓይሁዳፓ ሌሊቱዋንቴ ዓይሁዴ ማዒባኣ ዓሶይዳፓኣ ኑና ዔኤሌኔ።"},{"book":"ሮሜ ዓሶም","chapter":"9","verse":"25","text":"ዬይያ፦ ፆኦሲ ማሊፆ ኬኤዛ ሆሴዔ ዛሎና"},{"book":"ሮሜ ዓሶም","chapter":"9","verse":"26","text":"ዔያታ ‹ዒንሢ ታኣኮ ዴሬቱዋሴ› ጌይንቴ ቤዞይዳ"},{"book":"ሮሜ ዓሶም","chapter":"9","verse":"27","text":"ፆኦሲ ማሊፆ ኬኤዛ ዒሲያሴ"},{"book":"ሮሜ ዓሶም","chapter":"9","verse":"28","text":"ዬይያ ፆኦሲ ናጉዋዖ"},{"book":"ሮሜ ዓሶም","chapter":"9","verse":"29","text":"ዬያጉዲ ሃሣ ዒሲያሴ ኬኤዛዖ፦"},{"book":"ሮሜ ዓሶም","chapter":"9","verse":"30","text":"ዓካሪ ኑ ዎዚ ጎዖንዶይ? ኪሪስቶሴ ጉሙርቂሢና ጴዻ ፂሉሞ ላቢ ኮዒባኣ፥ ዓይሁዴቱዋ ዓሳ ዴንቄኔ፤"},{"book":"ሮሜ ዓሶም","chapter":"9","verse":"31","text":"ጋዓንቴ ዎጌይዳፓ ጴዻ ፂሉሞ ኮዔ፥ ዒስራዔኤሌ ዓሳ ዎጎ ኩንሣኒ ዳንዳዒባኣሢሮ ፂሉሞ ዴንቃኒ ዳንዳዒባኣሴ።"},{"book":"ሮሜ ዓሶም","chapter":"9","verse":"32","text":"«ዓይጎሮ ፂሉሞ ዴንቂባኣይ?» ጌዔቴ ዔያታ ፂሉሞ ዴንቃኒ ኮዔሢ ፆኦሲ ጉሙርቂሢናቱዋንቴ ማዾና ማዔሢሮ ዹቃ ሹጫሢዳ ዔያታ ዹቂንቴኔ፤"},{"book":"ሮሜ ዓሶም","chapter":"9","verse":"33","text":"ዬይያ፦"}]}