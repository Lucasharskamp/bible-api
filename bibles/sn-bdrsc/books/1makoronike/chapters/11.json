{"data":[{"book":"1 Makoronike","chapter":"11","verse":"1","text":"VaIsraeri vose vakaungana kuna Dhavhidhi paHebhuroni vakati, “Isu tiri nyama yenyu neropa renyu."},{"book":"1 Makoronike","chapter":"11","verse":"2","text":"Kare kunyange Sauro paaiva mambo ndimi maitungamirira Israeri kundorwa. Uye Jehovha Mwari wenyu akati kwamuri, ‘Uchafudza vanhu vangu vaIsraeri uye uchava mutongi wavo.’ ”"},{"book":"1 Makoronike","chapter":"11","verse":"3","text":"Vakuru vose veIsraeri pavakauya kuna mambo Dhavhidhi paHebhuroni, akaita sungano navo paHebhuroni pamberi paJehovha, uye vakazodza Dhavhidhi kuti ave mambo weIsraeri sezvakanga zvavimbiswa naJehovha kubudikidza naSamueri."},{"book":"1 Makoronike","chapter":"11","verse":"4","text":"Dhavhidhi navaIsraeri vose vakaenda kuJerusarema (ndiro Jebhusi). VaJebhusi vaigaramo"},{"book":"1 Makoronike","chapter":"11","verse":"5","text":"vakati kuna Dhavhidhi, “Hamusi kuzopinda muno.” Kunyange zvakadaro Dhavhidhi akatapa nhare yeZioni, Guta raDhavhidhi."},{"book":"1 Makoronike","chapter":"11","verse":"6","text":"Dhavhidhi akanga ati, “Achatungamirira kundorwisa vaJebhusi ndiye achava mukuru wavarwi.” Joabhu mwanakomana waZeruya ndiye akatanga kuenda, saka akapiwa utungamiri hwacho."},{"book":"1 Makoronike","chapter":"11","verse":"7","text":"Dhavhidhi akagara munhare yeZioni, saka rakazodaidzwa kuti Guta raDhavhidhi."},{"book":"1 Makoronike","chapter":"11","verse":"8","text":"Akavaka guta richipoteredza, kubva pamihomba yokutsigira kusvikira kurusvingo rwakanga rwakapoteredza, Joabhu achivaka patsva chimwe chikamu chose cheguta."},{"book":"1 Makoronike","chapter":"11","verse":"9","text":"Uye Dhavhidhi akaramba achiva nesimba guru nokuti Jehovha Wamasimba Ose aiva naye."},{"book":"1 Makoronike","chapter":"11","verse":"10","text":"Ava ndivo vaiva vakuru pakati pavarume voumhare vaiva naDhavhidhi, avo pamwe chete neIsraeri yose, vakatsigira umambo hwake zvakasimba kuti husvike munyika yose sokuvimbisa kwakanga kwaita Jehovha."},{"book":"1 Makoronike","chapter":"11","verse":"11","text":"Aya ndiwo mazita avarume voumhare vaiva naDhavhidhi:"},{"book":"1 Makoronike","chapter":"11","verse":"12","text":"Aimutevera ainzi Ereazari mwanakomana waDhodhai muAhohi mumwe wavarume voumhare vatatu."},{"book":"1 Makoronike","chapter":"11","verse":"13","text":"Aiva naDhavhidhi paPasi Dhamimi vaFiristia pavakaungana ipapo kuzorwa. Pane imwe nzvimbo paiva nomunda wakanga uzere nebhari, varwi vakatiza vaFiristia."},{"book":"1 Makoronike","chapter":"11","verse":"14","text":"Asi ivo vakaramba vamire pakati pomunda vakaurwira vakauraya vaFiristia uye Jehovha akaita kuti vakunde nokukunda kukuru."},{"book":"1 Makoronike","chapter":"11","verse":"15","text":"Vatatu pakati pamakumi matatu avakuru vakaburukira kuna Dhavhidhi kuDombo pabako reAdhurami, uye hondo yavaFiristia yakanga yadzika matende muMupata weRefaimi."},{"book":"1 Makoronike","chapter":"11","verse":"16","text":"Panguva iyoyo Dhavhidhi akanga ari munhare, uye boka rehondo yavaFiristia rakanga riri paBheterehema."},{"book":"1 Makoronike","chapter":"11","verse":"17","text":"Dhavhidhi akanzwa nyota akati, “Haiwa, dai mumwe munhu ainondicherera mvura yokunwa kubva mutsime riri pedyo nesuo reBheterehema!”"},{"book":"1 Makoronike","chapter":"11","verse":"18","text":"Saka Vatatu ava vakapinda napakati pehondo dzavaFiristia, vakachera mvura kubva mutsime raiva pedyo nesuo reBheterehema vakaenda nayo kuna Dhavhidhi. Asi akaramba kuinwa akaidururira pasi pamberi paJehovha."},{"book":"1 Makoronike","chapter":"11","verse":"19","text":"Dhavhidhi akati, “Mwari ngaandidzivise ndiregere kunwa izvi! Ndinganwa here ropa ravarume ava vaenda vachiisa upenyu hwavo panjodzi?” Nokuti vakaisa upenyu hwavo panjodzi kuti vadzoke vanayo, Dhavhidhi akaramba kuinwa."},{"book":"1 Makoronike","chapter":"11","verse":"20","text":"Abhishai mununʼuna waJoabhu akanga ari mukuru waVatatu Ava. Akasimudza pfumo rake kuti arwise varume mazana matatu, akavauraya, uye akava nomukurumbira saVatatu Vaya."},{"book":"1 Makoronike","chapter":"11","verse":"21","text":"Akaremekedzwa zvakapetwa kaviri pamusoro paVatatu Vaya uye akaitwa mutungamiri wavo, kunyange zvazvo akanga asina kuverengerwa pakati pavo."},{"book":"1 Makoronike","chapter":"11","verse":"22","text":"Bhenaya mwanakomana waJehoyadha aiva murwi woumhare aibva kuKabhizeeri, akaita mabasa makuru. Akauraya mhare mbiri dzapamusoro dzavaMoabhu. Akapindawo mugomba mumwe musi kuine chando akauraya shumba."},{"book":"1 Makoronike","chapter":"11","verse":"23","text":"Uye akauraya muIjipita akanga akareba makubhiti mashanu11:23 mamita angaita 2.3. Kunyange zvazvo muIjipita akanga akapakata pfumo rainge tsvimbo yomuruki muruoko rwake, Bhenaya akamurwisa netsvimbo. Akabvuta pfumo kubva muruoko rwomuIjipita akamuuraya nepfumo rake."},{"book":"1 Makoronike","chapter":"11","verse":"24","text":"Aya ndiwo aiva mabasa aBhenaya mwanakomana waJehoyadha; naiyewo akaita mukurumbira savarume vatatu voumhare."},{"book":"1 Makoronike","chapter":"11","verse":"25","text":"Akakudzwa nokuremekedzwa kukuru kupfuura Vaya Makumi Matatu, asi akanga asiri pakati paVatatu Vaya. Uye Dhavhidhi akamuita mutariri wavarindi vake."},{"book":"1 Makoronike","chapter":"11","verse":"26","text":"Varume voumhare vaiva:"},{"book":"1 Makoronike","chapter":"11","verse":"27","text":"Shamoti muHarori,"},{"book":"1 Makoronike","chapter":"11","verse":"28","text":"Ira mwanakomana waIkeshi aibva kuTekoa,"},{"book":"1 Makoronike","chapter":"11","verse":"29","text":"Sibhekai muHushati,"},{"book":"1 Makoronike","chapter":"11","verse":"30","text":"Maharai muNetofati,"},{"book":"1 Makoronike","chapter":"11","verse":"31","text":"Itai mwanakomana waRibhai aibva kuGibhea muBhenjamini,"},{"book":"1 Makoronike","chapter":"11","verse":"32","text":"Hurai aibva kuhova dzeGaashi,"},{"book":"1 Makoronike","chapter":"11","verse":"33","text":"Azimavheti muBhaharumi,"},{"book":"1 Makoronike","chapter":"11","verse":"34","text":"vanakomana vaHashemi muGizoni,"},{"book":"1 Makoronike","chapter":"11","verse":"35","text":"Ahiami mwanakomana waSaka muHarari,"},{"book":"1 Makoronike","chapter":"11","verse":"36","text":"Heferi muMekerati,"},{"book":"1 Makoronike","chapter":"11","verse":"37","text":"Heziro muKarimeri,"},{"book":"1 Makoronike","chapter":"11","verse":"38","text":"Joere mununʼuna waNatani,"},{"book":"1 Makoronike","chapter":"11","verse":"39","text":"Zereki muAmoni,"},{"book":"1 Makoronike","chapter":"11","verse":"40","text":"Ira muItiri,"},{"book":"1 Makoronike","chapter":"11","verse":"41","text":"Uria muHiti,"},{"book":"1 Makoronike","chapter":"11","verse":"42","text":"Adhina mwanakomana waShiza muRubheni iye aiva mukuru wavaRubheni, navaya makumi matatu, vaaiva navo,"},{"book":"1 Makoronike","chapter":"11","verse":"43","text":"Hanani mwanakomana waMaaka,"},{"book":"1 Makoronike","chapter":"11","verse":"44","text":"Uzia muAshiterati,"},{"book":"1 Makoronike","chapter":"11","verse":"45","text":"Jedhieri mwanakomana waShimiri,"},{"book":"1 Makoronike","chapter":"11","verse":"46","text":"Erieri muMahavhi,"},{"book":"1 Makoronike","chapter":"11","verse":"47","text":"Erieri, Obhedhi naJaasieri muMezobhai."}]}