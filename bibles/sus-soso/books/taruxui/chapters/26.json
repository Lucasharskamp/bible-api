{"data":[{"book":"Taruxui","chapter":"26","verse":"1","text":"Agiripa naxa a fala Pɔlu bɛ, «I xa i yɛtɛ xun mafala.» Pɔlu to a bɛlɛxɛ ite, a naxa a yɛtɛ rafiixɛ yi masenyi ra."},{"book":"Taruxui","chapter":"26","verse":"2","text":"«Mangɛ Agiripa, to n ɲɛlɛxinxi n ma fe rafiixɛfe ra Yuwifie n kalamuxi naxan ma."},{"book":"Taruxui","chapter":"26","verse":"3","text":"I e xa diinɛ nun e xa sɛriyɛ kolon ki fanyi ra. Awa yandi, i xa i tuli mati n na."},{"book":"Taruxui","chapter":"26","verse":"4","text":"Kabi n dimɛdi tɛmui, n nu na Darisalamu n bɔnsɔɛ ya ma. Yuwifi birin n ɲɛrɛ ki kolon"},{"book":"Taruxui","chapter":"26","verse":"5","text":"a rakuya. E man a kolon Farisɛni nan nu n na diinɛla tagi naxee xa fe maxɔrɔxɔ. E nɔma na seedeɲɔxɔya bade."},{"book":"Taruxui","chapter":"26","verse":"6","text":"Yakɔsi, e n nakiitife barima n laxi Ala xa laayidi ra a naxan tongoxi muxu benbae bɛ,"},{"book":"Taruxui","chapter":"26","verse":"7","text":"muxu bɔnsɔɛ fu nun firinyi naxan mamɛfe. E Ala batuma tɛmui birin, kɔɛ nun yanyi. N laxi na laayidi nan na. Mangɛ, Yuwifie n kalamuxi na nan ma."},{"book":"Taruxui","chapter":"26","verse":"8","text":"Wo nɔma lade a ra a Ala mixi faxaxie rakelima?»"},{"book":"Taruxui","chapter":"26","verse":"9","text":"«N tan kata nɛ kira mɔɔli birin na n xa Isa Nasarɛtika xili kana."},{"book":"Taruxui","chapter":"26","verse":"10","text":"N na nan naba Darisalamu. Sɛrɛxɛdubɛ kuntigie naxa tin n xa sɛniyɛntɔɛ wuyaxi sa geeli kui. N man naxa tin e xa faxa."},{"book":"Taruxui","chapter":"26","verse":"11","text":"N nu sigama salide banxie kui alako n xa e tɔɔrɔ, e xa gbilen e xa danxaniya fɔxɔ ra. N ma xɔnɛ kui, n nu e tɔɔrɔ hali taa gbɛtɛe kui.»"},{"book":"Taruxui","chapter":"26","verse":"12","text":"«Sɛrɛxɛdubɛ kuntigie naxa tin n xa siga Damasi na fe ma."},{"book":"Taruxui","chapter":"26","verse":"13","text":"Mangɛ, yanyi tagi n naxa yanbɛ to kira xɔn ma kelife koore, n tan nun n booree rabilinyi. A yanbɛ nu dangi soge ra."},{"book":"Taruxui","chapter":"26","verse":"14","text":"Muxu naxa bira bɔxi ma. N naxa xui nde mɛ naxan nu a falama n bɛ Eburu xui, ‹Sɔlu, Sɔlu, munfe ra i n ɲaxankatama? Na fe xɔrɔxɔma nɛ i bɛ.›"},{"book":"Taruxui","chapter":"26","verse":"15","text":"N naxa a yaabi, ‹Marigi, nde i ra?› Marigi naxa n yaabi, ‹Isa nan n na, i naxan ɲaxankatafe."},{"book":"Taruxui","chapter":"26","verse":"16","text":"Keli, ti i sanyie xun na. N minixi nɛ i ma alako n xa i findi walikɛ nun seede ra fee ma i naxee toxi nun i fama naxee tode."},{"book":"Taruxui","chapter":"26","verse":"17","text":"N i ratangama nɛ Yuwifie ma nun si gbɛtɛe ma, n i xɛɛma naxee ma, alako i xa e yae rabi,"},{"book":"Taruxui","chapter":"26","verse":"18","text":"e xa mini dimi kui, e xa so naiyalanyi kui. E xa keli Sentanɛ xa nɔɛ bun, e xa so Ala xa mangɛya niini bun ma. Na kui, e xa yunubi xafarima nɛ, e man fama nɛ kɛ sɔtɔde sɛniyɛntɔɛe ya ma naxee danxaniyaxi n ma.›»"},{"book":"Taruxui","chapter":"26","verse":"19","text":"«Na kui, mangɛ Agiripa, n mu tondi na xɛɛraya ra naxan keli koore ma."},{"book":"Taruxui","chapter":"26","verse":"20","text":"N naxa na kawandi ti Damasi, Darisalamu, Yudaya, nun si gbɛtɛe tagi. N naxa a masen e bɛ e xa tuubi, e xa danxaniya Ala ma, nun e xa wali fanyi raba naxan e xa togondiya masenma.»"},{"book":"Taruxui","chapter":"26","verse":"21","text":"«Yuwifie naxa n suxu hɔrɔmɔbanxi kui, e waxi n faxafe na nan ma."},{"book":"Taruxui","chapter":"26","verse":"22","text":"Kɔnɔ, Ala tantu, n baloxi a tan nan saabui ra han to. N naxa na seedeɲɔxɔya ba dimɛe nun forie birin bɛ. N mu fefe gbɛtɛ falaxi fo namiɲɔnmɛe nun Annabi Munsa nu naxee falama a e fama nɛ rabade."},{"book":"Taruxui","chapter":"26","verse":"23","text":"E naxa a masen Ala xa Mixi Sugandixi tɔɔrɔma nɛ, a singe nan kelima faxamixie ya ma, a nun a Yuwifie nun si gbɛtɛe kawandima kisi ra.»"},{"book":"Taruxui","chapter":"26","verse":"24","text":"A to nu wɔyɛnfe a yɛtɛ rafiixɛfe ra, Fɛsitu naxa a fala a xui itexi ra, «Pɔlu, i daxu! I xa fe gbegbe kolonyi bara i findi daxui ra.»"},{"book":"Taruxui","chapter":"26","verse":"25","text":"Pɔlu naxa a yaabi, «Fɛsitu mafanxi, daxui mu na n na. N nɔndi nun lɔnni nan masenfe."},{"book":"Taruxui","chapter":"26","verse":"26","text":"Mangɛ Agiripa tan yi fee kolon. N yi birin falama a tan nan bɛ, barima a ɲan a kolon, a a mu raba gundo xa kui.»"},{"book":"Taruxui","chapter":"26","verse":"27","text":"Pɔlu naxa a fala Agiripa bɛ, «Mangɛ Agiripa, i laxi namiɲɔnmɛe ra? I la e ra, n na kolon.»"},{"book":"Taruxui","chapter":"26","verse":"28","text":"Agiripa naxa a fala Pɔlu bɛ, «A gbe mu luxi i xa n fan findi Isayanka ra!»"},{"book":"Taruxui","chapter":"26","verse":"29","text":"Pɔlu naxa a yaabi, «A fa findi yakɔsi ra, xa na mu tɛmui gbɛtɛ, n Marigi maxandima nɛ alako i tan yo, a nun naxan birin n xui ramɛfe be to, wo fan xa lu alɔ n tan, ba yi yɔlɔnxɔnyi ra naxan na n ma.»"},{"book":"Taruxui","chapter":"26","verse":"30","text":"Mangɛ Agiripa, mangɛ Fɛsitu, Berinisi, nun naxee birin nu dɔxɔxi e sɛɛti ma, e naxa keli."},{"book":"Taruxui","chapter":"26","verse":"31","text":"E to nu sigama, e naxa a fala e bore bɛ, «Yi xɛmɛ mu fefe rabaxi a lanma a xa faxa naxan ma, xa na mu a ra a lanma a xa sa geeli kui naxan ma.»"},{"book":"Taruxui","chapter":"26","verse":"32","text":"Agiripa naxa a fala Fɛsitu bɛ, «Yi xɛmɛ nu lan a xa bɛɲin, kɔnɔ a bara maxandi ti Mangɛ Xungbe xa a makiiti.»"}]}