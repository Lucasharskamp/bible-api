{"data":[{"book":"Luke","chapter":"7","verse":"1","text":"Jitia Jisu sob kotha to koi dise aru manu khan ke hunai dise, Tai Capernaum town te jaise."},{"book":"Luke","chapter":"7","verse":"2","text":"Aru Rome laga ekjon henapoti7.2 Henapoti, laga noukar, junke tai bisi morom kore, tai bemar pora mori bole hoi thakise."},{"book":"Luke","chapter":"7","verse":"3","text":"Aru jitia henapoti pora Jisu laga kotha hunise, tai Yehudi laga bura manu khan ke Jisu logote pathaise, Jisu pora jai kene tai laga noukar ke changai kori bole."},{"book":"Luke","chapter":"7","verse":"4","text":"Aru jitia taikhan Jisu usorte ahise, taikhan Jisu ke eneka anurodh korise, “Tai ekjon bhal manu ase aru apuni eneka koridile bhal ase,"},{"book":"Luke","chapter":"7","verse":"5","text":"kelemane tai moi khan laga desh ke morom kore, aru tai moi khan nimite synagogue bhi bonai dise.”"},{"book":"Luke","chapter":"7","verse":"6","text":"Etu pora Jisu taikhan logote jaise. Kintu Tai jitia ghor te punchibole usor hoise, etu henapoti pora manu ke pathaise, aru Taike koise, “Probhu, Apuni dukh nauthabi, kelemane Moi laga ghor bhitor te Apuni ahibole moi layak nohoi."},{"book":"Luke","chapter":"7","verse":"7","text":"Etu nimite moi nijor bhi Apuni laga usorte ahibole layak nohoi, kintu Apuni ekta kotha koi dibi aru moi laga noukar changai pai jabo."},{"book":"Luke","chapter":"7","verse":"8","text":"Moi nijor bhi ekta hukum chola manu ase, moi nichete sipahi khan ase. Moi ekjon ke kobo ‘Jabi’ aru tai jai; aru dusra ke kobo, ‘Ahibi’ aru tai ahe; aru moi laga noukar ke, ‘etu koribi,’ aru tai kore.”"},{"book":"Luke","chapter":"7","verse":"9","text":"Aru jitia Jisu etu kotha hunise, Tai bisi asurit hoise aru jun manu khan tai laga piche kori thakise, taikhan ke saikene koise, “Moi tumikhan ke koi ase, Israel te Moi eneka biswas thaka manu dikha nai.”"},{"book":"Luke","chapter":"7","verse":"10","text":"Aru jitia etu manu khan ke ghor te pathai dise, taikhan noukar to bhal hoi kene thaka dikhise."},{"book":"Luke","chapter":"7","verse":"11","text":"Aru dusra dinte eneka hoise jitia Jisu Nain sheher te jaise, aru Tai laga chela aru dangor manu laga bhir bhi tai logote jai thakise."},{"book":"Luke","chapter":"7","verse":"12","text":"Aru jitia tai sheher laga dorjate ponchise, ekjon mora manu ke uthai loijai thaka Tai dikhise. Mora manu to tai laga bidhowa ama laga ekjon he thaka bacha asele-, aru sheher laga manu khan tai logote thakise."},{"book":"Luke","chapter":"7","verse":"13","text":"Jitia Probhu taike dikhise, Tai etu ama ke bisi morom lagise aru taike koise, “Nakandibi.”"},{"book":"Luke","chapter":"7","verse":"14","text":"Titia Jisu uthikena mora manu bukhi thaka chatai7.14 Mat made of straw, bamboo or grass.  te chuise, aru mora manu ke bukhi thaka khan bhi ta te sidha khara hoi jaise. Titia Jisu koise, “Jawan manu, Moi tumike koi ase, uthi bhi.”"},{"book":"Luke","chapter":"7","verse":"15","text":"Aru titia mora manu to bohi kene kotha kobole shuru hoise, aru Jisu pora etu chokra ke tai laga ama logot di dise."},{"book":"Luke","chapter":"7","verse":"16","text":"Aru etu dikhikene sob manu bhoi lagi jaise, aru Isor ke dhanyavad dibole shuru hoise, aru koise, “Ekjon dangor bhabobadi moi khan majote ahise” aru “Isor he manu uporte morom korise.”"},{"book":"Luke","chapter":"7","verse":"17","text":"Aru Jisu laga etu khobor to Judea desh aru usorte thaka bosti, nogor sob te bhi khobor to punchise."},{"book":"Luke","chapter":"7","verse":"18","text":"Aru John laga chela khan etu sob khobor to jai kene John ke koise. Titia John pora tai laga diuta chela khan ke matise,"},{"book":"Luke","chapter":"7","verse":"19","text":"aru taikhan ke Probhu ke hudibole pathaise, “Ahibole thaka Masiha to apuni ase naki, na amikhan to aru dusra ekjon ke rukhibo?”"},{"book":"Luke","chapter":"7","verse":"20","text":"Aru jitia taikhan Jisu usorte ahise, manu khan koise, “Baptizma Diya John pora amikhan ke etu hudibole nimite pathaise, ‘Ahibole thaka Masiha to apuni ase naki, na amikhan to aru dusra ekjon ke rukhibo?’”"},{"book":"Luke","chapter":"7","verse":"21","text":"Etu homoi te Tai bisi manu ke bemar pora changai korise, biya atma pora dhora manu aru suku andha manu khan ke bhi changai korise."},{"book":"Luke","chapter":"7","verse":"22","text":"Titia Jisu pora taikhan ke koise, “Tumikhan yate pora ja pichete, John ke jai kene tumikhan ki dikhise aru hunise etu kobi. Andha manu khan dikhi pai ase, lengra khan bera bole pari ase, korhi bemar thaka khan sapha hoi ase aru kaan benga khan huni ase, mora manu jinda hoi ase, aru gorib manu khan susamachar laga kotha huni bole pai ase."},{"book":"Luke","chapter":"7","verse":"23","text":"Dhonyo ase jun manu moi uporte biya napai.7.23 Isa. 35:5-6; 61:1”"},{"book":"Luke","chapter":"7","verse":"24","text":"Aru jitia John laga khobor bukha manu khan jai jaise, Jisu pora manu khan ke John laga kotha kobole shuru hoise, “Tumikhan balu jagate ki sabole jaise? Ekta hawa pora hilai diya jongol ghas to?"},{"book":"Luke","chapter":"7","verse":"25","text":"Kintu tumikhan bahar te ki sabole jaise? Ekjon manu norom aru daam kapra lagai kene thaka to? Sabi, jun manu daam kapra lagai ase, aru aram pora thaki ase taikhan sob raja laga ghorkhan te pabo."},{"book":"Luke","chapter":"7","verse":"26","text":"Kintu tumikhan bahar te ki sabole nimite jaise? Ekjon bhabobadi? Hoi, moi tumikhan ke koise, tai to bhabobadi pora bhi dangor ase."},{"book":"Luke","chapter":"7","verse":"27","text":"Etu tai ase jun nimite etu Shastro te likha ase,"},{"book":"Luke","chapter":"7","verse":"28","text":"Moi tumikhan ke koi ase, jun manu ama pora jonom loise, kun bhi John nisena dangor nai, kintu jun Isor laga rajyote sobse chutu ase, tai pora bhi dangor ase.”"},{"book":"Luke","chapter":"7","verse":"29","text":"Aru jiman manu etu kotha hunise, poisa utha manu khan, aru John logote baptizma luwa khan sob Isor pora dharmik ase koi dise."},{"book":"Luke","chapter":"7","verse":"30","text":"Kintu Pharisee khan aru niyom jana Yehudi khan Isor laga itcha namani kene baptizma luwa nai."},{"book":"Luke","chapter":"7","verse":"31","text":"“Tinehoile, Moi, etiya laga jamana khan ke ki logote tulona koribo, taikhan ki nisena ase?"},{"book":"Luke","chapter":"7","verse":"32","text":"Taikhan bajar te thaka bacha khan nisena ase, bohi kene ekjon-ekjon ke mati kene koi, ‘Ami tumikhan usorte shadi laga basuri bojaise, tumikhan nach kora nai; moi khan mon dukh laga gana korise, hoilebi tumikhan kandia nai.’"},{"book":"Luke","chapter":"7","verse":"33","text":"Baptizma Diya John to ahikena bhaat aru angur ros bhi khanai, aru tumikhan koi ase, ‘Tai logote bhoot ase.’"},{"book":"Luke","chapter":"7","verse":"34","text":"Kintu Manu laga Putro ahikena kha luwa korise, aru tumikhan koi, ‘Sabi, taike, ekjon khakuwa aru nisa-pani kora, poisa utha khan aru dusra paapi manu laga sathi!’"},{"book":"Luke","chapter":"7","verse":"35","text":"Gyaan pora sob bhal aru biya to jani loi.”"},{"book":"Luke","chapter":"7","verse":"36","text":"Ekjon Pharisee pora Jisu ke tai logote khabole matise. Tai Pharisee laga ghor te punchise, aru Tai khabole bohise."},{"book":"Luke","chapter":"7","verse":"37","text":"Etiya sabi, etu sheher te ekjon paapi mahila thakise. Jitia tai Jisu to Pharisee laga ghor te khabole bohi thaka dikhise, tai bhal gundh thaka bisi daam laga tel anise,"},{"book":"Luke","chapter":"7","verse":"38","text":"aru khara hoi kene Jisu laga theng usorte kandi kene tai laga suku pani pora Jisu laga theng bhi jai dise aru chuli pora mussi kene tai laga theng ke chumai dise, aru bhal gundh tel lagai dise."},{"book":"Luke","chapter":"7","verse":"39","text":"Etu dikhikene, Jisu ke mata Pharisee tai nije ke koise, “Jodi etu manu hosa bhi bhabobadi ase koile, Tai janibo thakise etu jun taike choi ase, etu kineka mahila ase.”"},{"book":"Luke","chapter":"7","verse":"40","text":"Aru Jisu taike koise, “Simon, Moi tumike kiba kobole itcha ase.” Aru tai koise, “Koi dibi, Probhu!”"},{"book":"Luke","chapter":"7","verse":"41","text":"“Duita manu poisa dhar loise. Ekjon pansho denari7.41 Ek denarius poisa to ek din laga hajara poisa thakisele.  aru dusra to pachas denari loi kene thakise."},{"book":"Luke","chapter":"7","verse":"42","text":"Aru jitia taikhan logote wapas dibole poisa thaka nai, malik pora duijon ke maph kori dise. Etu nimite kun manu pora taike bisi morom koribo?"},{"book":"Luke","chapter":"7","verse":"43","text":"Simon koise, “Moi hisab te junke tai bisi dhar to maph korise.” Titia Tai taike koise, “Tumi thik bhabona korise.”"},{"book":"Luke","chapter":"7","verse":"44","text":"Aru titia Jisu etu mahila phale saikene Simon ke koise, “Tumi etu mahila ke dikhi ase. Moi tumi laga ghor te ahise. Tumi Moike theng dhula bole pani bhi diya nai, kintu tai laga suku pani pora moi laga theng bhi jai dise, aru tai laga chuli pora mussi dise."},{"book":"Luke","chapter":"7","verse":"45","text":"Tumi Moike ekta chuma bhi diya nai, kintu Moi jitia pora yate ahise tai moi laga theng to chuma dibole chara nai."},{"book":"Luke","chapter":"7","verse":"46","text":"Tumi Moi laga matha te tel dhala nai, kintu tai Moi laga theng te bhal gundh thaka tel pora mussi se."},{"book":"Luke","chapter":"7","verse":"47","text":"Etu nimite Moi tumike koi ase, tai laga paap bisi thakise, etu sob maph kori dise- kelemane tai bisi morom korise, kintu jun manu olop he maph kore, tai olop he morom kore.”"},{"book":"Luke","chapter":"7","verse":"48","text":"Titia Jisu pora mahila ke koise, “Tumi laga paap sob khyama koridi ase.”"},{"book":"Luke","chapter":"7","verse":"49","text":"Jun manu khan ta te bohi thakise taikhan majote kobole shuru hoise, “Etu kun ase, jun paap bhi maph kori bole pare?”"},{"book":"Luke","chapter":"7","verse":"50","text":"Titia Jisu mahila ke koise, “Tumi laga biswas he tumike bachai loise. Shanti pora jabi.”"}]}