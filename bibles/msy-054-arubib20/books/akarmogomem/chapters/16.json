{"data":[{"book":"Akar Mogomem","chapter":"16","verse":"1","text":"Ezɨ kɨ tiarir ekiar mam barazi, a Godɨn Dɨpenimɨn otogha kamaghɨn 7plan enselbav gei, “Ia Godɨn anɨngagharir arazir 7plan itaribar itiba inigh mangɨ nguazimɨn da ingɨ.”"},{"book":"Akar Mogomem","chapter":"16","verse":"2","text":"Ezɨ enselɨn faragha zuim, uan itarir Godɨn anɨngagharim izɨvazim inigha ghua nguazimɨn a inge, ezɨ duar bar igharagha garir kurar gavgaviba, gumazamizir asɨzir atiamɨn namba itiba ko an marvir guamɨn ziam feba, men mɨkarzibar otifi."},{"book":"Akar Mogomem","chapter":"16","verse":"3","text":"Ezɨ namba 2 ensel uan itarim ongarim gingezɨ, ongarim gumazir aremezir kuamɨn ghuzimɨn mɨn oto. Ezɨ bizir angamɨra an itiba, da bar ariaghire."},{"book":"Akar Mogomem","chapter":"16","verse":"4","text":"Ezɨ namba 3 ensel uan itarim faneba ko dɨpar atuibagh inge. Ezɨ dɨpar kaba bar moghɨra ghuzimɨn mɨn oto."},{"book":"Akar Mogomem","chapter":"16","verse":"5","text":"16:5 Onger Akaba 119:137; Akar Mogomem 1:4; 1:8; 11:17; 15:3Ezɨ kɨ orazi, enselɨn dɨpabar garim kamaghɨn mɨgei:"},{"book":"Akar Mogomem","chapter":"16","verse":"6","text":"Gumazir kaba nɨn akam inigha izir gumazamiziba ko nɨn gumazamizibav soghezɨ"},{"book":"Akar Mogomem","chapter":"16","verse":"7","text":"Ezɨ kɨ orazi tiarir mam Godɨn ofa gamir dakozimɨn aven otogha pamten diagha ghaze:"},{"book":"Akar Mogomem","chapter":"16","verse":"8","text":"Ezɨ namba 4 ensel uan itarim aruem ginge, ezɨ God aruemɨn amamangatɨzɨ an avim pamten isia puvɨra gumazamizibar isi."},{"book":"Akar Mogomem","chapter":"16","verse":"9","text":"16:9 Daniel 5:22-23; Akar Mogomem 9:20-21; 11:13; 16:21Aruemɨn avir gavgavir kam bar puvɨra isia, egha puvɨra gumazamizir kabar mɨkarzibar isi. Ezɨ me bar puvɨra Godɨn ziam gasɨghasɨgha a mɨgei, kar bizir kurar kabar garir Godɨn gavgavim itim. Egha me uan navibagh iragha an ziam fer puvatɨ."},{"book":"Akar Mogomem","chapter":"16","verse":"10-11","text":"Ezɨ enselɨn namba 5 uan itarim asɨzir atiamɨn atrivir dabirabim ginge. Ezɨ mɨtatem gumazamizir an gavgavimɨn apengan itiba avara. Ezɨ me uan duaba ko mɨzazir men mɨkarzibar otiviba bagha nɨghnɨgha, Godɨn uan Nguibamɨn itimɨn ziam gasɨghasɨgha mɨgei. Ezɨ mɨzazir me isim a bar men ikufi, kamaghɨn amizɨ me uan mɨzebagh ivi. Egha me uan arazir kurar me amiba bagha uan navibagh irazir puvatɨ."},{"book":"Akar Mogomem","chapter":"16","verse":"12","text":"Ezɨ enselɨn namba 6 uan itarim Yufretisɨn Faner ekiam ginge. Ezɨ an dɨpam bar moghɨra dake, egha aruem anadi naghɨn atrivir izamiba bagha tuavim atɨ."},{"book":"Akar Mogomem","chapter":"16","verse":"13","text":"16:13 1 Jon 4:1-3; Akar Mogomem 12:3; 12:9; 19:20; 20:10Ezɨ kɨ gari, duar kurar 3plan mɨtivibar mɨn gariba, da asɨzir atiam ko, kuruzir ekiam ko akar ifavariba akurir gumazim, da vaghvagha men akatoribar otifi.16:13 Akar ifavariba akurir gumazim, an asɨzir atiar namba 2ɨn ababanim. A faragha itir asɨzir atiamɨn akar ifavariba akurir gumazim. A gumazamizibav geima, me asɨzir atiar faragh itimɨn marvir guamɨn ziam fe. Nɨ Akar Mogomem 13:11-16ɨn gan."},{"book":"Akar Mogomem","chapter":"16","verse":"14","text":"16:14 2 Tesalonika 2:9; 1 Timoti 4:1; Jems 3:15; Akar Mogomem 17:14; 19:15; 19:19-20Duar bar kurar kaba arazarazir igharagha garibagh ami da otiva, nguazimɨn itir kantriba bar dar atriviba bagha, tintinibar zui. Me atrivibar amutɨ me uan mɨdorozir gumaziba inigh izɨ me akuvasa. Eghtɨ Godɨn Gavgaviba Bar Itim gumazamiziba tuisɨghamin dughiar ekiamɨn, me mɨdorozim damuam."},{"book":"Akar Mogomem","chapter":"16","verse":"15","text":"“Ia orakigh! Kɨ, okɨmakɨar gumazimɨn mɨn izam, a izir dughiam ia a gɨfozir puvatɨzɨ moghɨn, kɨ zuamɨra otogham. Kamagh amizɨ, gumazim akuir puvatɨgha, uan korotiaba uabɨn boroghɨn da arɨsi, a bibiamra daruan kogham, eghtɨ gumazamiziba an gantɨ, an aghumsɨghan kogham. Kamaghɨn amizɨ, gumazir kam bar akongegh.”16:15 Ves 15ɨn kam, kar Krais Iesus uabɨ mɨkemezir akam."},{"book":"Akar Mogomem","chapter":"16","verse":"16","text":"Ezɨ duar kuraba atriviba inigha iza danganir kamɨn me akufa, me Hibrun akamɨn kamaghɨn danganir kam dɨbori, Armagedon.16:16 Ziar kam Armagedon kamakɨn, “Megidon Mɨghsɨam.” Fomɨra apaniba Israelia ko uariv sogha egha Atrivim Josaia mɨsoghezɨ an areme. Me Megidon nguibar ekiamɨn boroghɨra itima bizir kam oto. (Nɨ 2 Atriviba 23:29-30 ko 2 Eghaghaniba 35:20-24ɨn gan.) Kamaghɨn amizɨ, fofozir gumazir maba ghaze, ziar kam Megido bighavɨra mɨgeir puvatɨ. Me ghaze, an akar isɨn zuimɨn mɨdorozir gumaziba mangamin danganim mɨgei. Egh me mangɨ bar ikuvigh egh bar ovengam."},{"book":"Akar Mogomem","chapter":"16","verse":"17","text":"Ezɨ namba 7 ensel uan itarim overiamɨn a inge. Ezɨ Godɨn Dɨpenimɨn aven tiarir ekiar mam Godɨn atrivir dabirabimɨn otogha kamaghɨn pamten mɨgei, “Biziba bar gɨfa.”"},{"book":"Akar Mogomem","chapter":"16","verse":"18","text":"16:18 Daniel 12:1; Akar Mogomem 4:5; 8:5; 11:13; 11:19Ezɨ overiamɨn onɨmariba taghtagha zuima, nɨgɨnir dafam overiamɨn otozɨ, arariba dagarvasi, ezɨ mɨkɨmkɨzir ekiam oto. Kar mɨkɨmkɨzir bar ekiam, fomɨra gumazamiziba otozir dughiamɨn iza datɨrɨghɨn tu, mɨkɨmkɨzir ekiar kamagh garitam fomɨra otozir puvatɨ."},{"book":"Akar Mogomem","chapter":"16","verse":"19","text":"16:19 Aisaia 51:17; Jeremaia 25:15-16; Akar Mogomem 14:8-10; 17:18; 18:5Ezɨ Babilonɨn nguibar ekiam bɨaghiregha 3plan okoruabar otifi, ezɨ gumazamizibar nguibaba bar moghɨra ikufi. God Babilonɨn nguibar ekiamɨn arazir kuram gɨnɨghnɨgha, egha a gamizɨ a uan wainɨn kap bar aneme, kar Godɨn anɨngagharir arazimɨn wainɨn kap."},{"book":"Akar Mogomem","chapter":"16","verse":"20","text":"16:20 Akar Mogomem 6:14Ezɨ arighatɨziba bar arav ghue, ezɨ mɨghsɨatam ua itir puvatɨ."},{"book":"Akar Mogomem","chapter":"16","verse":"21","text":"16:21 Ua Me Ini 9:23-24; Akar Mogomem 11:19; 16:9-11Amozir ofɨzir ekiaba dagɨabar mɨn izaghiri. Ezɨ amozir ofɨzir dagɨar kaba vaghvagha, dar osɨmtɨziba 50 kilogremɨn iti. Amozir dagɨar kaba overiamɨn izaghira gumazamizibagh isɨn ira bar me gasɨghasɨsi. Ezɨ bizir kurar kam bagha me Godɨn ziam gasɨghasɨgha mɨgei."}]}