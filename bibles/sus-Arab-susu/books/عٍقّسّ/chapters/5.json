{"data":[{"book":"عٍقّسّ","chapter":"5","verse":"1","text":"نَ كُي، وٌ تٌ بَرَ قِندِ عَلَ شَ دِ شَنُشِيٍ رَ، وٌ شَ عَ قْشِ نَن نَبَ."},{"book":"عٍقّسّ","chapter":"5","verse":"2","text":"وٌ شَ حّرّ شَنُنتٍيَ كُي عَلْ عَلَ شَ مِشِ سُفَندِشِ وٌن شَنُشِ كِ نَشّ، عَ عَ يّتّ قِ وٌن مَ قٍ رَ، عَ قِندِ وٌن مَ سّرّشّ رَ نَشَن لَبُندّ شِرِ رَقَن عَلَ مَ."},{"book":"عٍقّسّ","chapter":"5","verse":"3","text":"كْنْ لَنفٌيحَ، مِلّ، نُن سّنِيّنتَرٍحَ مْولِ يٌ نَشَ لُ وٌ يِ رَ. عٍ شَ قٍ حَن نَشَ قَلَ وٌ تَفِ، بَرِ مَ نَ مُ لَن سّنِيّنتْييٍ يَ مَ."},{"book":"عٍقّسّ","chapter":"5","verse":"4","text":"وْيّنيِ مَسُتُرَتَرٍ، دَشُحَ وْيّنيِ، وْيّن حَاشِ، عٍ سٍسٍ نَشَ مّ وٌ تَفِ. نَ مُ لَن. وٌ شَ نُ تَنتُ وْيّنيِ نَن قَلَ وٌ بٌرٍ تَفِ."},{"book":"عٍقّسّ","chapter":"5","verse":"5","text":"وٌ شَ عَ كٌلٌن عَ قَنيِ رَ، عَ لَنفٌي، سّنِيّنتَرٍ، عَ نُن مِلَنتٍ نَشَن مَنِيَ كُيٍ بَتُي رَ، عٍ سٍسٍ مُ قِندِشِ كّ تٌنفٌمَ رَ عَلَ نُن عَ شَ مِشِ سُفَندِشِ شَ مَنفّيَ نِينِ بُن مَ."},{"book":"عٍقّسّ","chapter":"5","verse":"6","text":"وٌ نَشَ عَ لُ مِشِ يٌ شَ وٌ مَدَشُ وْيّنيِ قُقَقُ رَ. يِ يُنُبِ مْولِيٍ شَ قٍ رَ، عَلَ شَ شْنّ فٌرٌ مَ نّ مِشِيٍ مَ نَشٍيٍ مُ عَ شُي سُشُمَ."},{"book":"عٍقّسّ","chapter":"5","verse":"7","text":"نَ كُي، وٌ نَشَ فبَكُ عٍ رَ."},{"book":"عٍقّسّ","chapter":"5","verse":"8","text":"سِنفٍ، دِ مِ نَن نُ وٌ رَ، كْنْ يَكْسِ، وٌ بَرَ قِندِ نَءِيَلَنيِ رَ مَرِفِ سَابُي رَ. وٌ شَ وٌ حّرّ عَلْ عَ لَن نَءِيَلَنيِ شَ دِيٍ شَ عٍ حّرّ كِ نَشّ."},{"book":"عٍقّسّ","chapter":"5","verse":"9","text":"نَءِيَلَنيِ شَ وَلِ تٌمَ قٍ قَنيِ بِرِن، تِنشِنيِ بِرِن، نُن نْندِ بِرِن كُي."},{"book":"عٍقّسّ","chapter":"5","verse":"10","text":"وٌ شَ كَتَ وٌ شَ كٌلٌن سْتْ قٍيٍ مَ نَشٍيٍ عَلَ كّنّنشِ."},{"book":"عٍقّسّ","chapter":"5","verse":"11","text":"وٌ نَشَ وٌ فبٍ رَ سٌ دِ مِ شَ وَلِ كٌبِ يَ مَ قٍوٌ! وٌ شَ نَ قٍ مْولِ رَ مِنِ كّنّ مَ."},{"book":"عٍقّسّ","chapter":"5","verse":"12","text":"بَرِ مَ نَ مِشِ مْولِيٍ قٍ نَشٍيٍ رَبَمَ نْشُنيِ كُي، هَلِ عَ عِقَلَقٍ يّتّ مَيَافِ."},{"book":"عٍقّسّ","chapter":"5","verse":"13","text":"كْنْ نَءِيَلَنيِ قٍ نَشَن بِرِن مَكّنّنمَ، عَ تٌمَ نّ يَ رَ."},{"book":"عٍقّسّ","chapter":"5","verse":"14","text":"قٍ نَشَن بِرِن تٌمَ يَ رَ، عَ قَن بَرَ قِندِ نَءِيَلَنيِ رَ. عَ قَلَشِ نَ نَن مَ،"},{"book":"عٍقّسّ","chapter":"5","verse":"15","text":"نَ كُي، وٌ مّينِ وٌ حّرّ كِ مَ. وٌ نَشَ وٌ حّرّ عَلْ شَشِلِتَرٍيٍ. وٌ شَ وٌ حّرّ نّ عَلْ شَشِلِمَيٍ."},{"book":"عٍقّسّ","chapter":"5","verse":"16","text":"وٌ مّينِ يِ تّمُي مَ، بَرِ مَ يِ تّمُي مُ قَن."},{"book":"عٍقّسّ","chapter":"5","verse":"17","text":"نَ نَ عَ رَ، عَ مُ لَن وٌ شَ وٌ حّرّ عَلْ شَشِلِتَرٍ. وٌ شَ كٌلٌن سْتْ مَرِفِ وَشْنقٍ مَ."},{"book":"عٍقّسّ","chapter":"5","verse":"18","text":"وّنِ نَشَ وٌ رَ سِيسِ، بَرِ مَ شَشِلِتَرٍحَ نَن نَ كِ. وٌ شَ كَمَلِ عَلَ شَشِلِ سّنِيّنشِ نَن نَ."},{"book":"عٍقّسّ","chapter":"5","verse":"19","text":"وٌ شَ وْيّن وٌ بٌرٍ بّ سُوكِ نُن بّيتِ رَ. وٌ شَ سُوكِيٍ نُن بّيتِيٍ بَ مَرِفِ بّ نَشٍيٍ كٍلِمَ وٌ بْحّ يَتِ يَتِ مَ."},{"book":"عٍقّسّ","chapter":"5","verse":"20","text":"وٌ شَ تَنتُي رَ سِفَ بَبَ عَلَ مَ قٍ بِرِن شَ قٍ رَ، تّمُي بِرِن. وٌ شَ نَ رَبَ عَلَ شَ مِشِ سُفَندِشِ مَرِفِ عِسَ شِلِ سَابُي رَ."},{"book":"عٍقّسّ","chapter":"5","verse":"21","text":"وٌ شَ وٌ يّتّ مَفٌرٌ وٌ بٌرٍ بّ عَلَ شَ مِشِ سُفَندِشِ شَ يَرَفَاشُي كُي."},{"book":"عٍقّسّ","chapter":"5","verse":"22","text":"فِنّيٍ، وٌ شَ وٌ يّتّ مَفٌرٌ وٌ شَ مْرِيٍ بّ، عَلْ وٌ وٌ يّتّ مَفٌرٌ مَ مَرِفِ بّ كِ نَشّ."},{"book":"عٍقّسّ","chapter":"5","verse":"23","text":"شّمّ قِندِشِ عَ شَ فِنّ شُنيِ نَن نَ، عَلْ عَلَ شَ مِشِ سُفَندِشِ قِندِشِ دَنشَنِيَتْي حَمَ شُنيِ رَ كِ نَشّ. دَنشَنِيَتْي حَمَ قَن قِندِشِ عَ قَتٍ نَن نَ، عَ بَرَ نَشَن نَكِسِ."},{"book":"عٍقّسّ","chapter":"5","verse":"24","text":"دَنشَنِيَتْي حَمَ عَ يّتّ مَفٌرٌ مَ عَلَ شَ مِشِ سُفَندِشِ بّ كِ نَشّ، فِنّيٍ قَن لَنمَ عٍ شَ عٍ يّتّ مَفٌرٌ عٍ شَ مْرِيٍ بّ نَ كِ نّ قٍ بِرِن كُي."},{"book":"عٍقّسّ","chapter":"5","verse":"25","text":"شّمّيٍ، وٌ شَ وٌ شَ فِنّيٍ شَنُ عَلْ عَلَ شَ مِشِ سُفَندِشِ دَنشَنِيَتْي حَمَ شَنُشِ كِ نَشّ. عَ عَ يّتّ قِ دَنشَنِيَتْي حَمَ شَ قٍ رَ"},{"book":"عٍقّسّ","chapter":"5","verse":"26","text":"عَلَكٌ عَ شَ عَ رَ سّنِيّن، عَ شَ عَ رَقِيشّ يٍ رَ مَسٍنيِ سَابُي رَ،"},{"book":"عٍقّسّ","chapter":"5","verse":"27","text":"عَ شَ عَ دّنتّفّ عَ يّتّ بّ نْرّ كُي. نَ كُي، دَنشَنِيَتْي حَمَ لُمَ نّ عَلْ دُفِ تٌقَنيِ، شْسِ يٌ مُ نَ نَشَن مَ، نَشَن مُ مَتْرْحْشِ. عَ شَ سّنِيّن، تَنتَنيِ يٌ نَشَ لُ عَ مَ."},{"book":"عٍقّسّ","chapter":"5","verse":"28","text":"شّمّيٍ لَنمَ عٍ شَ عٍ شَ فِنّيٍ شَنُ نَ مْولِ نَن نَ. عٍ شَ عٍ شَنُ عَلْ عٍ عٍ يّتّ قَتٍ شَنُشِ كِ نَشّ. نَشَن عَ شَ فِنّ شَنُمَ، عَ عَ يّتّ نَن شَنُشِ."},{"book":"عٍقّسّ","chapter":"5","verse":"29","text":"مِشِ يٌ مُ نَ نَشَن عَ يّتّ قَتٍ شْنمَ، بَرِ مَ مِشِ بِرِن عَ يّتّ رَبَلٌمَ، عَ مّينِ عَ يّتّ قَتٍ مَ. عَلَ شَ مِشِ سُفَندِشِ قَن مّينِمَ دَنشَنِيَتْي حَمَ مَ نَ كِ نّ،"},{"book":"عٍقّسّ","chapter":"5","verse":"30","text":"بَرِ مَ وٌن قِندِشِ عَ قَتٍ سَلٌنيِيٍ نَن نَ."},{"book":"عٍقّسّ","chapter":"5","verse":"31","text":"«نَ كُي، شّمّ قَمَ نّ كٍلِدٍ عَ بَبَ نُن عَ نفَ شُن مَ، عَ عَ مَسٌ عَ شَ فِنّ رَ، عٍ قِندِ قَتٍ كٍرٍن نَ.»"},{"book":"عٍقّسّ","chapter":"5","verse":"32","text":"فُندٌ بٍلٍبٍلٍ نَن نَ كِ، كْنْ ﭑ نَ عَلَ شَ مِشِ سُفَندِشِ نُن دَنشَنِيَتْي حَمَ نَن مَ قٍ قَلَقٍ."},{"book":"عٍقّسّ","chapter":"5","verse":"33","text":"كْنْ كَنكَن شَ عَ شَ فِنّ شَنُ عَلْ عَ يّتّ يَتِ. فِنّ قَن لَنمَ عَ شَ عَ شَ مْرِ بِنيَ."}]}