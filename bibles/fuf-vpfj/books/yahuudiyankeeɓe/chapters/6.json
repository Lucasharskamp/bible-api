{"data":[{"book":"YAHUUDIYANKEEƁE","chapter":"6","verse":"1","text":"Ko ɗun waɗi, sutanoɗen jannde ƴoƴunde nden, feƴƴen jannde baggere fii *Almasiihu on nden, hara en fuɗɗitaaki jannugol fii tuubugol kuuɗe nawrayɗe e mayde ɗen, e fii gomɗingol Alla,"},{"book":"YAHUUDIYANKEEƁE","chapter":"6","verse":"2","text":"e *lootagol maande kisiyee, e *fawugol juuɗe, e immitagol mayɓe ɓen, e ɲaawoore poomayankeere nden."},{"book":"YAHUUDIYANKEEƁE","chapter":"6","verse":"3","text":"Ko ɗun waɗeten si Allaahu on newnii."},{"book":"YAHUUDIYANKEEƁE","chapter":"6","verse":"4","text":"Fii ndayginananooɓe, mettii dokkal kammuyankewal ngal, tawdaa e hendiiɓe *Ruuhu Seniiɗo on,"},{"book":"YAHUUDIYANKEEƁE","chapter":"6","verse":"5","text":"mettii moƴƴuki daaluyee Alla on wondude e doole aduna aroyoowo on ɓen kan,"},{"book":"YAHUUDIYANKEEƁE","chapter":"6","verse":"6","text":"si ɓe aru e selude gomɗinal ngal, ɓe waawetaake yilteede ka tuubuubuyee han kadi, ko fii haray kamɓe tigi ɓe fempitike *Ɓiɗɗo Alla on, e hoore ɗun ɓe aybinii mo e kene."},{"book":"YAHUUDIYANKEEƁE","chapter":"6","verse":"7","text":"Nde leydi yari ndiyan saaƴoojan soono woo, ndi fuɗini puɗi wonduɗi e nafa fii mo ndi remanaa on, haray hindi wondi e barki Alla."},{"book":"YAHUUDIYANKEEƁE","chapter":"6","verse":"8","text":"Kono si tawii ko bulle e kebbe ndi funnata, haray hinaa ndi huunde, ko ndi ɓadondirndi e kuddi, sakkitora sunneede."},{"book":"YAHUUDIYANKEEƁE","chapter":"6","verse":"9","text":"Hay si men yewtirii nii, yo yiɓɓe amen, haray meɗen hoolii hiɗon e laawol moƴƴol e telen-ma kisiyee on."},{"book":"YAHUUDIYANKEEƁE","chapter":"6","verse":"10","text":"Ko fii Alla hinaa mo feewaa, sakko o yejjita kuuɗe mon ɗen, e giggol ngol holluɗon fii innde makko nden, e golle ɗe waɗuɗon ɗen e ɗe waɗanton ɗen kadi yimɓe Alla ɓen."},{"book":"YAHUUDIYANKEEƁE","chapter":"6","verse":"11","text":"Kono meɗen faalaa yo mo kala e mon hollir nii wakkilaare wootere nden e telen-ma pellital timmungal fii ko tanƴiniɗen kon haa ka sakkitorun."},{"book":"YAHUUDIYANKEEƁE","chapter":"6","verse":"12","text":"Ko ɗun waɗi, wota on wonu aamuɓe, kono ɲembee ɓen heɓirnooɓe ndondi fodaandi ndin gomɗinal e muɲal."},{"book":"YAHUUDIYANKEEƁE","chapter":"6","verse":"13","text":"Ko ɗun waɗi, nde Alla waɗannoo Ibraahiima fodaari ndin, o tawno o waawataa woondirde ko ɓuri mo kanko Alla mawnude, o woondiri hoore makko kanko tigi,"},{"book":"YAHUUDIYANKEEƁE","chapter":"6","verse":"14","text":"o wi'i:"},{"book":"YAHUUDIYANKEEƁE","chapter":"6","verse":"15","text":"Ko e nder ɗun, ɓay wonii Ibraahiima habbike e nder muɲɲaare, o heɓi non ko o fodanoo kon."},{"book":"YAHUUDIYANKEEƁE","chapter":"6","verse":"16","text":"E hin-le, yimɓe ɓen no woondira ko ɓuri ɓe mawnude, nden woondoore wonana ɓe seedee fii rawnoode kala yeddondiral."},{"book":"YAHUUDIYANKEEƁE","chapter":"6","verse":"17","text":"Ko wano non, hakkee ko Alla faalanoo hollude ronooɓe fodaari makko ndin ɓen noone no anniyee makko on firtortaa, o waɗirno ɗun woondoore"},{"book":"YAHUUDIYANKEEƁE","chapter":"6","verse":"18","text":"fii, sabu ɗee kuuɗe ɗiɗi ɗe waylotaako, ɗe tawata gasataa ka Alla fena, no enen fattiiɓe ɓen heɓiren wakkilaare tiiɗunde fii tamagol e tama'u mo Alla weeɓitani en on."},{"book":"YAHUUDIYANKEEƁE","chapter":"6","verse":"19","text":"On tama'u no wa'ani en wa saanirgal tiiɗungal holnii fii ngurndan men ɗan, rewoowo ka *wirngallo fii naatugol ka nder *nokkuure hormorde mawnde nden,"},{"book":"YAHUUDIYANKEEƁE","chapter":"6","verse":"20","text":"ɗun ko ka Almasiihu on naati ɗon fii men wa fertaniiɗo en laawol, o woni *yottinoowo mawɗo sadaka ka Alla haa poomaa, wano *Maaliki-Siddiiqu non."}]}