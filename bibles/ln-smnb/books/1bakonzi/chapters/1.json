{"data":[{"book":"1 Bakonzi","chapter":"1","verse":"1","text":"Tango mokonzi Davidi akomaki mobange makasi, azalaki lisusu koyoka moto te na nzoto, ezala bafiniki ye bilamba ebele."},{"book":"1 Bakonzi","chapter":"1","verse":"2","text":"Boye, basali ya Davidi balobaki na ye : « Tika ete tolukela mokonzi elenge mwasi moko oyo ayebi nanu nzoto ya mibali te mpo ete azala pene ya mokonzi, abatela ye mpe alala mbeto moko na ye ; mpe mpo ete mokonzi, nkolo na biso, ayoka lisusu moto na nzoto ! »"},{"book":"1 Bakonzi","chapter":"1","verse":"3","text":"Boye, balukaki kati na Isalaele mobimba elenge mwasi moko ya kitoko ; bamonaki Abishagi, moto ya mboka Sunami, mpe bamemaki ye epai ya mokonzi."},{"book":"1 Bakonzi","chapter":"1","verse":"4","text":"Elenge mwasi yango azalaki kitoko mingi, akomaki kobatela mokonzi mpe kosalela ye ; kasi mokonzi atikalaki te kosangisa na ye nzoto."},{"book":"1 Bakonzi","chapter":"1","verse":"5","text":"Nzokande, Adoniya, mwana mobali oyo Agite abotelaki Davidi, amilobelaki na motema na ye : « Ngai nde nakozala mokonzi ! »"},{"book":"1 Bakonzi","chapter":"1","verse":"6","text":"Nzokande, tata na ye atikalaki kopamela ye ata mokolo moko te mpe kotuna ye : « Mpo na nini ozali kosala boye ? » Adoniya azalaki penza kitoko mpe abotamaki sima na Abisalomi."},{"book":"1 Bakonzi","chapter":"1","verse":"7","text":"Adoniya asololaki na Joabi, mwana mobali ya Tseruya, mpe na Nganga-Nzambe Abiatari ; mpe bango bandimaki kosunga ye."},{"book":"1 Bakonzi","chapter":"1","verse":"8","text":"Kasi Nganga-Nzambe Tsadoki, Benaya, mwana mobali ya Yeoyada ; mosakoli Natan, Shimei, Reyi mpe bakengeli ya Davidi baboyaki kosangana na Adoniya."},{"book":"1 Bakonzi","chapter":"1","verse":"9","text":"Adoniya abonzaki na libanga ya Zoeleti bambeka ebele ya bameme, ya bangombe, ya bana ngombe ya mafuta, pembeni ya Eyini-Rogeli ; abengisaki bandeko na ye nyonso ya mibali, bana mibali ya mokonzi, mpe bato nyonso ya Yuda oyo bazalaki kosala epai ya mokonzi."},{"book":"1 Bakonzi","chapter":"1","verse":"10","text":"Kasi abengisaki te mosakoli Natan, Benaya, bakengeli ya mokonzi mpe Salomo, ndeko na ye ya mobali."},{"book":"1 Bakonzi","chapter":"1","verse":"11","text":"Natan atunaki Batisheba, mama ya Salomo :"},{"book":"1 Bakonzi","chapter":"1","verse":"12","text":"Sik’oyo, tika ete napesa yo toli oyo ekobikisa bomoi na yo mpe bomoi ya Salomo, mwana na yo ya mobali."},{"book":"1 Bakonzi","chapter":"1","verse":"13","text":"Kota epai ya mokonzi Davidi mpe loba na ye : « Mokonzi, nkolo na ngai, olapaki ndayi te liboso na ngai mwasi mowumbu na yo : ‹ Solo, Salomo, mwana na yo ya mobali, akokitana na ngai mpe akovanda na kiti na ngai ya bokonzi ? › Boye mpo na nini Adoniya akomi mokonzi ? »"},{"book":"1 Bakonzi","chapter":"1","verse":"14","text":"Wana okozala nanu koloba na mokonzi, ngai mpe nakokota mpe nakobeta sete na maloba na yo."},{"book":"1 Bakonzi","chapter":"1","verse":"15","text":"Batisheba akendeki kotala mokonzi kati na shambre. Mokonzi akomaki mobange makasi, mpe Abishagi, moto ya Sunami, azalaki kobatela ye."},{"book":"1 Bakonzi","chapter":"1","verse":"16","text":"Batisheba agumbamaki mpe afukamaki liboso ya mokonzi ; mpe mokonzi atunaki ye :"},{"book":"1 Bakonzi","chapter":"1","verse":"17","text":"Batisheba azongisaki :"},{"book":"1 Bakonzi","chapter":"1","verse":"18","text":"Kasi sik’oyo Adoniya akomi mokonzi ; mpe yo mokonzi, nkolo na ngai, oyebi yango te !"},{"book":"1 Bakonzi","chapter":"1","verse":"19","text":"Abonzi bambeka ebele ya bangombe, ya bana ngombe ya mafuta, ya bameme ; mpe abengisi bana mibali nyonso ya mokonzi, Nganga-Nzambe Abiatari ; Joabi, mokonzi ya mampinga ya Isalaele ; kasi abengisi te Salomo, mowumbu na yo."},{"book":"1 Bakonzi","chapter":"1","verse":"20","text":"Mokonzi, nkolo na ngai, miso ya bato nyonso ya Isalaele ezali kotalela yo mpo na koyeba soki nani akovanda na kiti ya bokonzi sima na mokonzi, nkolo na ngai."},{"book":"1 Bakonzi","chapter":"1","verse":"21","text":"Soki te, tango mokonzi, nkolo na ngai, akolala elongo na bakoko na ye, bakozwa ngai elongo na Salomo, mwana na ngai ya mobali, lokola babomi."},{"book":"1 Bakonzi","chapter":"1","verse":"22","text":"Wana Batisheba azalaki nanu koloba na mokonzi, mosakoli Natan akomaki."},{"book":"1 Bakonzi","chapter":"1","verse":"23","text":"Bayebisaki mokonzi :"},{"book":"1 Bakonzi","chapter":"1","verse":"24","text":"Bongo, Natan alobaki :"},{"book":"1 Bakonzi","chapter":"1","verse":"25","text":"Na mokolo ya lelo, akei kobonza bambeka ebele ya bangombe, ya bana ngombe ya mafuta mpe ya bameme ; abengisi bana mibali nyonso ya mokonzi, bakonzi ya mampinga mpe Nganga-Nzambe Abiatari ; bazali kolia mpe komela elongo na ye mpe bazali koloba : « Tika ete mokonzi Adoniya awumela na bomoi ! »"},{"book":"1 Bakonzi","chapter":"1","verse":"26","text":"Kasi abengisi te ngai, mosali na yo ; Nganga-Nzambe Tsadoki, Benaya, mwana mobali ya Yeoyada, mpe Salomo, mosali na yo."},{"book":"1 Bakonzi","chapter":"1","verse":"27","text":"Boni, ezali solo na mitindo ya mokonzi, nkolo na ngai, nde likambo oyo esalemi ? Nzokande, oyebisaki te na mosali na yo nani akovanda na kiti ya bokonzi ya nkolo na ngai sima na yo ?"},{"book":"1 Bakonzi","chapter":"1","verse":"28","text":"Mokonzi Davidi alobaki :"},{"book":"1 Bakonzi","chapter":"1","verse":"29","text":"Mokonzi alapaki ndayi na maloba oyo :"},{"book":"1 Bakonzi","chapter":"1","verse":"30","text":"nakokokisa solo, na mokolo ya lelo, ndayi oyo nalapaki epai na yo na Kombo na Yawe, Nzambe ya Isalaele. Salomo, mwana na yo ya mobali, akokitana na ngai mpe akovanda na kiti na ngai ya bokonzi."},{"book":"1 Bakonzi","chapter":"1","verse":"31","text":"Batisheba akitisaki elongi na ye kino na se mpe agumbamaki liboso ya mokonzi ; alobaki :"},{"book":"1 Bakonzi","chapter":"1","verse":"32","text":"Mokonzi Davidi alobaki :"},{"book":"1 Bakonzi","chapter":"1","verse":"33","text":"mokonzi alobaki na bango :"},{"book":"1 Bakonzi","chapter":"1","verse":"34","text":"Kuna, Nganga-Nzambe Tsadoki mpe mosakoli Natan bakopakola ye mafuta mpo ete akoma mokonzi ya Isalaele. Bokobeta kelelo mpe boganga : « Tika ete mokonzi Salomo awumela seko na bomoi ! »"},{"book":"1 Bakonzi","chapter":"1","verse":"35","text":"Sima, bokozonga elongo na ye, mpe akoya kovanda na kiti na ngai ya bokonzi. Ye nde akokoma mokonzi na esika na ngai. Nakomisi ye mokonzi ya Isalaele mpe ya Yuda."},{"book":"1 Bakonzi","chapter":"1","verse":"36","text":"Benaya, mwana mobali ya Yeoyada, azongiselaki mokonzi :"},{"book":"1 Bakonzi","chapter":"1","verse":"37","text":"Ndenge Yawe azalaki elongo na mokonzi, nkolo na ngai, tika ete azala mpe elongo na Salomo mpe akomisa kiti na ye ya bokonzi monene koleka oyo ya mokonzi Davidi, nkolo na ngai !"},{"book":"1 Bakonzi","chapter":"1","verse":"38","text":"Boye, Nganga-Nzambe Tsadoki, mosakoli Natan, Benaya, mwana mobali ya Yeoyada, bato ya Kereti mpe bato ya Peleti bakendeki, bamatisaki Salomo na likolo ya mile ya mokonzi Davidi mpe bamemaki ye na etima ya Giyoni."},{"book":"1 Bakonzi","chapter":"1","verse":"39","text":"Nganga-Nzambe Tsadoki azwaki liseke ya mafuta, kati na ndako ya kapo ya bule, mpe apakolaki Salomo mafuta. Bongo, babetaki kelelo, mpe bato nyonso bagangaki : « Tika ete mokonzi Salomo awumela seko na bomoi ! »"},{"book":"1 Bakonzi","chapter":"1","verse":"40","text":"Bato nyonso oyo bazalaki elongo na ye bazalaki kobeta baflite mpe kosepela makasi sima na ye ; mabele eninganaki na makelele na bango."},{"book":"1 Bakonzi","chapter":"1","verse":"41","text":"Adoniya mpe bato nyonso oyo abengisaki mpo ete bazala na ye elongo bayokaki makelele yango wana bazalaki kosilisa kolia. Boye, tango Joabi ayokaki mongongo ya kelelo, atunaki :"},{"book":"1 Bakonzi","chapter":"1","verse":"42","text":"Wana azalaki nanu koloba, Jonatan, mwana mobali ya Nganga-Nzambe Abiatari, akomaki. Adoniya alobaki na ye :"},{"book":"1 Bakonzi","chapter":"1","verse":"43","text":"Jonatan azongiselaki Adoniya :"},{"book":"1 Bakonzi","chapter":"1","verse":"44","text":"Mokonzi atindaki elongo na ye Nganga-Nzambe Tsadoki, mosakoli Natan, Benaya, mwana mobali ya Yeoyada, bato ya Kereti mpe bato ya Peleti, mpe bamatisi ye na likolo ya mile ya mokonzi."},{"book":"1 Bakonzi","chapter":"1","verse":"45","text":"Nganga-Nzambe Tsadoki mpe mosakoli Natan bapakoli ye mafuta, na etima ya Giyoni, mpo ete akoma mokonzi. Wuta na Giyoni, bagangi na esengo, mpe engumba mobimba esepeli na likambo yango. Yango nde makelele oyo bozali koyoka."},{"book":"1 Bakonzi","chapter":"1","verse":"46","text":"Mpe lisusu, Salomo avandi na kiti ya bokonzi ;"},{"book":"1 Bakonzi","chapter":"1","verse":"47","text":"basali ya mokonzi bayei kopesa longonya epai na Davidi, mokonzi na biso, na maloba oyo : « Tika ete Nzambe na yo akomisa kombo ya Salomo monene koleka kombo na yo, mpe kiti na ye ya bokonzi, monene koleka oyo ya yo ! » Bongo mokonzi agumbamaki mpe agumbamelaki Nzambe na mbeto na ye,"},{"book":"1 Bakonzi","chapter":"1","verse":"48","text":"mpe alobaki : « Tika ete Yawe, Nzambe ya Isalaele, apambolama, Ye oyo, na mokolo ya lelo, apesi ngai nzela ya komona moto oyo akitani na ngai na bokonzi ! »"},{"book":"1 Bakonzi","chapter":"1","verse":"49","text":"Tango bato oyo Adoniya abengisaki bayokaki bongo, batelemaki na kobanga mpe bakimaki moto na moto na nzela na ye."},{"book":"1 Bakonzi","chapter":"1","verse":"50","text":"Kasi mpo ete Adoniya abangaki Salomo, akendeki kokanga maseke ya etumbelo."},{"book":"1 Bakonzi","chapter":"1","verse":"51","text":"Bayebisaki Salomo :"},{"book":"1 Bakonzi","chapter":"1","verse":"52","text":"Salomo azongisaki :"},{"book":"1 Bakonzi","chapter":"1","verse":"53","text":"Boye, mokonzi Salomo atindaki bato mpo na kokitisa ye wuta na etumbelo. Bongo Adoniya ayaki mpe agumbamaki liboso ya mokonzi Salomo, mpe Salomo alobaki na ye :"}]}