{"data":[{"book":"Genesis","chapter":"22","verse":"1","text":"Nomuli mai, gei God ga hagamada a Abraham, gaa gahi a mee, “Abraham!”"},{"book":"Genesis","chapter":"22","verse":"2","text":"God ga helekai, “Lahia dau dama daane, dela go dau dama hua e dahi go Isaac, dela koia e aloho iei goe. Hula gi tenua go Moriah. Tigidaumaha ina a mee mai gi di Au i hongo di gonduu dela ga hagi adu ko Au.”22.2 2 Kronikel 3.1"},{"book":"Genesis","chapter":"22","verse":"3","text":"Hagaluada loo dono daiaa, gei Abraham gaa hai ana dohomu ang gi tigidaumaha, ga haga uda gi hongo dana ‘donkey’, gaa lahi a Isaac mono hege dogolua dalia ia. Digaula ga daamada gaa hula gi di gowaa dela ne hagi anga go God gi mee."},{"book":"Genesis","chapter":"22","verse":"4","text":"I di tolu laangi gei Abraham gaa mmada gi di gowaa deelaa e gila mai haga mogowaa."},{"book":"Genesis","chapter":"22","verse":"5","text":"Gei mee ga helekai gi nia hege, “Noho i ginei, goodou mo di ‘donkey’. Gimaua mo dagu dama daane e hula gi golo, e daumaha ga loomoi labelaa gi goolua.”"},{"book":"Genesis","chapter":"22","verse":"6","text":"Abraham ga haga uda nia dohomu dudu tigidaumaha gi hongo Isaac e kae, geia e kae dana hulumanu mo dana ahi. Di nau lloo adu hua beelaa,"},{"book":"Genesis","chapter":"22","verse":"7","text":"gei Isaac ga helekai, “Tamana!”"},{"book":"Genesis","chapter":"22","verse":"8","text":"Abraham ga helekai, “Ma go God gaa dugu mai laa di mee belee hai ai tigidaumaha.” Gei meemaa dogolua gaa hula."},{"book":"Genesis","chapter":"22","verse":"9","text":"Meemaa gaa dau i di gowaa a God dela ne hagi anga gi Abraham, gei mee gaa bae dana gowaa dudu tigidaumaha, ga hagatau nia dohomu i nonua. Mee ga lawalawa dana dama daane go Isaac, gaa dugu a mee gi hongo nia dohomu i hongo di gowaa dudu tigidaumaha.22.9 James 2.21"},{"book":"Genesis","chapter":"22","verse":"10","text":"Gei mee ga dahi aga dana hulumanu belee daaligi a mee,"},{"book":"Genesis","chapter":"22","verse":"11","text":"gei tangada di langi o Dimaadua gaa gahi a mee mai i di langi boloo, “Abraham, Abraham!”"},{"book":"Genesis","chapter":"22","verse":"12","text":"Gei tangada di langi ga helekai, “Hudee daaligidia di tama be e hai dau hai gi mee. Dolomeenei gei au gu iloo bolo goe e hagalaamua a God, idimaa goe digi dumaanga dau dama hua e dahi mai gi di au.”"},{"book":"Genesis","chapter":"22","verse":"13","text":"Abraham ga madamada gi daha, gaa mmada gi tama siibi daane dela e lawe i ono madaagoo i nia geinga. Mee gaa hana ga gaamai di maa, gaa hai dana tigidaumaha dudu, e pono di lohongo o dana dama daane."},{"book":"Genesis","chapter":"22","verse":"14","text":"Abraham ga haga ingoo di gowaa deelaa bolo “Yihowah Jireh”22.14 “Yihowah Jireh” di ingoo deenei dono hadinga boloo, “Yihowah gaa dugu mai laa”. Dae mai loo gi dangi nei, gei nia daangada e hai boloo, “Hongo di gonduu a Yihowah gaa dugu mai laa.”"},{"book":"Genesis","chapter":"22","verse":"15","text":"Tangada di langi o Dimaadua ga gahi mai labelaa Abraham i di lua holongo mai di langi,"},{"book":"Genesis","chapter":"22","verse":"16","text":"ga helekai boloo, “Deenei Au go Yihowah dela e helekai, Au gaa hai dagu hagababa hagamodudahi gi dogu ingoo donu, bolo Au gaa hai goe gi maluagina, idimaa goe digi dumaanga dau dama hua e dahi mai gi di Au.22.16 Hebrews 6.13-14"},{"book":"Genesis","chapter":"22","verse":"17","text":"Au e hai dagu hagababa bolo Au e gowadu do hagadili gi dogo logowaahee gadoo be nia heduu ala i di langi, be e dogologo be nia gelegele ala i tongotai. Do hagadili la ga haga magedaa nadau hagadaumee ge e kae nadau waahale.22.17 Hebrews 11.12"},{"book":"Genesis","chapter":"22","verse":"18","text":"Nia henua huogodoo ga tangi mai gi di Au bolo gi haga maluagina ina ginaadou be dagu hai dela ne haga maluagina do hagadili, idimaa goe gu hagalongo mai gi agu helekai.”22.18 Nnegau 3.25"},{"book":"Genesis","chapter":"22","verse":"19","text":"Nomuli, gei Abraham gaa hana gi muli gi baahi ana gau hai hegau, gaa hula ginaadou ngaadahi gi Beersheba, di gowaa dela e noho ai Abraham."},{"book":"Genesis","chapter":"22","verse":"20","text":"Di madagoaa no muli, Abraham guu longo bolo Milcah gu haanau ana dama dogowalu mai dono duaahina daane go Nahor."},{"book":"Genesis","chapter":"22","verse":"21","text":"Uz di ulu madua, Buz dono duaahina daane, Kemuel go tamana o Aram,"},{"book":"Genesis","chapter":"22","verse":"22","text":"Chesed, Hazo, Pildash, Jidlaph mo Bethuel,"},{"book":"Genesis","chapter":"22","verse":"23","text":"tamana o Rebecca. Milcah ne hai ana dama dogowalu aanei gi Nahor, tuaahina daane Abraham."},{"book":"Genesis","chapter":"22","verse":"24","text":"Reumah, di lodo hege a Nahor ne haanau Tebah, Gaham, Tahash mo Maacah."}]}