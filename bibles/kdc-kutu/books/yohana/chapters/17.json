{"data":[{"book":"Yohana","chapter":"17","verse":"1","text":"Aho Yesu viyamambukize kulonga avo, kalola uchanha kuulanga kalonga, “Tata, saa ivika. Mgwee ukulu Mwanago ili Imwana nayo yakugwee ukulu."},{"book":"Yohana","chapter":"17","verse":"2","text":"Kwavija kumgwaa Mwanago udahi kwa wanhu wose, ili yawagwee ugima wa mazuwa gose."},{"book":"Yohana","chapter":"17","verse":"3","text":"Uno awo ugima wa mazuwa gose, wanhu wakujuwe gweye Mulungu uliwiiyeka wa ukweli, na wamjuwe Yesu Kilisito yuumtumile."},{"book":"Yohana","chapter":"17","verse":"4","text":"Niulagusa ukulu wako mwiisi, niimambukiza sang'hano yuunigwelele niisang'hane."},{"book":"Yohana","chapter":"17","verse":"5","text":"Tata! Sambi unigwee ukulu, ukulu uuja ung'halile nao na gweye isi ing'hali hainaumbigwa."},{"book":"Yohana","chapter":"17","verse":"6","text":"“Niditenda twaga jako dijuwike kwa wanhu waja waunigwelele mwiisi. Wakala wanhu wako na gweye kungwaa niye, wao waigoga mbuli yako."},{"book":"Yohana","chapter":"17","verse":"7","text":"Sambi wojuwa vinhu vose viunigwelele volawa kumwako."},{"book":"Yohana","chapter":"17","verse":"8","text":"Kwavija niwagwaa usenga uunigwelele, na wao waubokela, wojuwa kweli niye nilawa kumwako, na watogola kamba gweye kunhuma."},{"book":"Yohana","chapter":"17","verse":"9","text":"“Niye nowapulila wao. Siwapulila wanhu wa mwiisi bule lakini kwa wose waunigwelele, kwavija wako gweye."},{"book":"Yohana","chapter":"17","verse":"10","text":"Wanhu wose wanili nao wako, na wose wauli nao wangu, na ukulu wangu wolagusigwa kubitila kumwao."},{"book":"Yohana","chapter":"17","verse":"11","text":"Sambi nokwiza kumwako, sili mwiisi kabili lakini awo wa mwiisi. Tata Ung'alile, weke goya kwa udahi wa twaga jako diunigwelele wadahe kuwa kinhu kimoja kamba vija gweye na niye vitwili kinhu kimoja."},{"book":"Yohana","chapter":"17","verse":"12","text":"Ving'halile hamoja nao niweka goya kwa udahi wa twaga jako diunigwelele. Niweka goya na kuduhu hata munhu imoja yapotele, ila munhu ija yasaguligwe kupotela, muladi Maandiko Gang'alile galawilile."},{"book":"Yohana","chapter":"17","verse":"13","text":"Sambi nokwiza kumwako, nolonga mbuli zino mwiisi muladi wadahe kuwa na ndeng'ho jangu dimemile mna imizoyo yao."},{"book":"Yohana","chapter":"17","verse":"14","text":"Niwagwelela usenga wako, na wanhu wa mwiisi wawehila, kwavija haweli wanhu wa mwiisi, kamba niye vinili siyo wa mwiisi."},{"book":"Yohana","chapter":"17","verse":"15","text":"Sikupula bule uwasegeze mwiisi, lakini nokupula uweke goya kulawa kwa ija Imdumuka."},{"book":"Yohana","chapter":"17","verse":"16","text":"Kamba vija niye vinili siyo wa mwiisi, na awo vivija haweli wa mwiisi."},{"book":"Yohana","chapter":"17","verse":"17","text":"Uwatende wang'ale kwa kweli, mbuli yako ayo kweli."},{"book":"Yohana","chapter":"17","verse":"18","text":"Niwatuma mwiisi, kamba vija gweye viunitumile niye."},{"book":"Yohana","chapter":"17","verse":"19","text":"Mbuli yao noilava mwenyego kumwako, ili na wao vivija wailave ukweli kumwako."},{"book":"Yohana","chapter":"17","verse":"20","text":"“Siwapulila wao waiyeka bule, lakini na waja wose wonda wanhogole niye mbuli ya usenga wao wonda wawapetele."},{"book":"Yohana","chapter":"17","verse":"21","text":"Nopula kuwa wose wawe kinhu kimoja. Tata, nopula wawe mgati mmwetu, kamba vija gweye viuli mgati mmwangu na niye mgati mmwako. Nopula wawe kinhu kimoja ili wanhu wa mwiisi watogole kamba kunhuma."},{"book":"Yohana","chapter":"17","verse":"22","text":"Ukulu uuja uunigwelele niwagwaa wao ili wawe kinhu kimoja, kamba vija gweye na niye vitwili kinhu kimoja."},{"book":"Yohana","chapter":"17","verse":"23","text":"Ino yofambula, niye nokala mgati mmwao na gweye Tata kokala mgati mmwangu. Nopula wawe kinhu kimoja kweli, muladi wanhu wa mwiisi wajuwe kamba kunhuma na kuwanogela hewo kamba viuninogela niye."},{"book":"Yohana","chapter":"17","verse":"24","text":"“Tata, kunigwaa wao. Nolonda wao wakale hamoja na niye aho hanili, muladi wawone ukulu wangu. Uno awo ukulu uunigwelele kwavija kuninogela isi ing'hali hainaumbigwa."},{"book":"Yohana","chapter":"17","verse":"25","text":"Tata Unogile, wanhu wa mwiisi hawakujuwile, lakini niye nikujuwa, na wano wojuwa kamba kunhuma."},{"book":"Yohana","chapter":"17","verse":"26","text":"Nhenda wao wakujuwe, na nogendelela kutenda vivo, ili unogelwa uli nao kumwangu ukale mgati mmwao, muladi naniye ng'hale mgati mmwao.”"}]}