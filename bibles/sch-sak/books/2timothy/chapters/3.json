{"data":[{"book":"2 Timothy","chapter":"3","verse":"1","text":"Sûn nûktak ngeia chu zora intak ngei la hong om atih, ti riettit roi."},{"book":"2 Timothy","chapter":"3","verse":"2","text":"Ama rang vai satna rok mingei, rôlinruokngei, ânsongngei, male ama le ama ânpâk jôt ngei; mi êro ngei, nulepangei chongdonloi ngei, râisânna dônloi ngei le sakhuo mi niloi ngei;"},{"book":"2 Timothy","chapter":"3","verse":"3","text":"a singloi ngei, inriengmunaboi ngei, adikloia mi chongsietipu ngei, mi tukdullien ngei, le kerengboi ngei; asa reng nuom loi ngei;"},{"book":"2 Timothy","chapter":"3","verse":"4","text":"mi huongngâi ngei, mulungrât ngei, male rangâiinluta inpâk ngei; Pathien lungkhamna dôn nêkin an taksa hoina vai midit ngei la suok an tih;"},{"book":"2 Timothy","chapter":"3","verse":"5","text":"pêntieng en rangin chu sakhuo mi phuozek an ta, hannirese a sinthotheina tatak chu hêngpai an tih. Ma anga mingei hah nûksong roh."},{"book":"2 Timothy","chapter":"3","verse":"6","text":"Ha mi senkhat ngei ha kêng mi insûnga lûta, an sietnangei puokrik pêla ôinangei jât tamtak dôn nupang amo uol ngei sûrmintang ngâi,"},{"book":"2 Timothy","chapter":"3","verse":"7","text":"ma nupangngei hah zoratin inchu rang pûta aniatachu chongtak reng riet thei tet loi ngei hah an ni."},{"book":"2 Timothy","chapter":"3","verse":"8","text":"Jannes le Jambres ngeiin Moses an doi anghan, ha mingei khom han chongtak hi an doi ngâi, mulungbôkngei kâmtho loi le taksônna tieng khom Pathien nuom loi lam mi an ni.3:8: Jôk 7:11"},{"book":"2 Timothy","chapter":"3","verse":"9","text":"Aniatachu idôr sôt te se noni ngei, mitinin an mo tie an la mu rang sikin. Ma angtak han Jannes le Jambres ngei chunga khom atung ani."},{"book":"2 Timothy","chapter":"3","verse":"10","text":"Aniatachu nang chu ki minchuna nu jûia, ku nunchan, ki ringnuna ke neinunkhîn; ka taksônna ni minlanga, ku tuongtheina, ku lungkhamna, ki dierna,"},{"book":"2 Timothy","chapter":"3","verse":"11","text":"nuomlonangei ku tuong, le ku dûktongnangei. Antioch, Iconium le Lystra taka ku chunga neinun ahongtung, nuomlona chi omtak ku tuong murdi ngei khom hah ni riet! Hannirese ma ngei murdi renga hah Pumapa'n ni kêlsuo zoi.3:11: Sin 13:14-52; Sin 14:1-7; Sin 14:8-20"},{"book":"2 Timothy","chapter":"3","verse":"12","text":"Tukhomin Pathien lungdoa Jisua Khrista leh inzoma ringnun mang rang nuom ngei chu nuomlona tuong an tih;"},{"book":"2 Timothy","chapter":"3","verse":"13","text":"male mi saloingei le mi huongngâi ngei chu midangngei huongin le anninanâk khom inhuong sân omin asaloi renga asaloi oul tho an tih."},{"book":"2 Timothy","chapter":"3","verse":"14","text":"Aninâka nangma rangin chu, chongtak nênchu ngei le ni iemna det sai ngei han om tit roh. Nang minchupungei hah tumo an ni, ni rieta,"},{"book":"2 Timothy","chapter":"3","verse":"15","text":"male nâipangte ni lâi renga Pathien Lekhabu Inthiengngei ni riet sai hah, vârna nang pêk thei ngei Jisua Khrista taksônna jâra sanminringna tienga ruoi ngâi hah ni riettit sikin."},{"book":"2 Timothy","chapter":"3","verse":"16","text":"Pathien Lekhabungei murdi hi Pathien phûksân khuma miziek ani sikin chongtak minchuna rang ngei, adikloi rokôkna rang ngei, achâi mindikna rang ngei, le adiktaka lêngna ranga rilnangei rangin mangmunomtak3:16: Pathien Lekhabungei murdi hi Pathien phûksân khuma miziek ania, male mangmunomtak an ni; aninônchu Pathien lekhabu hih Pathien phûksân khum ania mangmunomtak khom ani sa. ani,"},{"book":"2 Timothy","chapter":"3","verse":"17","text":"masika han Pathien sintho ngâipu chu sin asa ngei murdi tho ranga achuk tatak le intuo-ira aom theina rangin."}]}