{"data":[{"book":"2 Mose","chapter":"26","verse":"1","text":"“Fa asaawa a ɛyɛ fɛ a woafura bamma du ne ntama a wɔahyɛ no aduru tuntum, ɔtam bibiri, koogyan a wɔanwen kerubim sɛso agu mu si Ahyiae Ntamadan no."},{"book":"2 Mose","chapter":"26","verse":"2","text":"Ɛsɛ sɛ nkataano du no nyinaa kɛse yɛ pɛ. Emu biara tenten yɛ anammɔn aduanan abien na ne trɛw nso yɛ anammɔn asia."},{"book":"2 Mose","chapter":"26","verse":"3","text":"Mompam saa ntama no anum mmɔ mu mma ɛnyɛ baako. Anum a aka no nso, monyɛ no saa ara."},{"book":"2 Mose","chapter":"26","verse":"4","text":"Momfa ntama bibiri bamma aduonum nwurawura ntama no afa abien a ɛsensɛn hɔ no mu."},{"book":"2 Mose","chapter":"26","verse":"5","text":"Ɛsɛ sɛ mobɔ nkɔtɔkoro aduonum ma edi nhwɛanim wɔ ɔfa biara."},{"book":"2 Mose","chapter":"26","verse":"6","text":"Bɔ sikakɔkɔɔ nkɔtɔkoro aduonum na fa kyekyere nkɔtɔkoro no bɔ mu, sɛnea ɛbɛyɛ na Ahyiae Ntamadan hɔ no bɛyɛ ɔdan baako."},{"book":"2 Mose","chapter":"26","verse":"7","text":"“Monwen mmirekyi nwi mfa nkuru Ahyiae Ntamadan no so. Ɛsɛ sɛ nkuruso no dodow yɛ dubaako."},{"book":"2 Mose","chapter":"26","verse":"8","text":"Nkurusotam dubaako no nyinaa tenten ne ne trɛw nyɛ pɛpɛɛpɛ. Ne tenten nyɛ anammɔn aduanan anum na ne trɛw nyɛ anammɔn asia."},{"book":"2 Mose","chapter":"26","verse":"9","text":"Ka saa nkataso yi anum bɔ mu na ɛnyɛ ade tɛtrɛɛ baako; na fa asia a aka no bɔ mu na ɛno nso nyɛ ade tɛtrɛɛ baako. Wobebu nkuruso a ɛto so asia no ato so ama asensɛn fam sɛ ɔdan kronkron no nhiniano."},{"book":"2 Mose","chapter":"26","verse":"10","text":"Yɛ nkɔtɔkoro aduonum aduonum a wɔabobɔ hyehyɛ ntama asinasin akuw abien no biara ano."},{"book":"2 Mose","chapter":"26","verse":"11","text":"Na yɛ nsusomu aduonum na fa saa nsusomu no hyehyɛ nkɔtɔkoro no mu na ɛnka asɔredan no mmɔ mu na ɛnyɛ mua."},{"book":"2 Mose","chapter":"26","verse":"12","text":"Ɔdan no nkurusotam anammɔn baako ne fa bɛsensɛn Ahyiae Ntamadan no akyi,"},{"book":"2 Mose","chapter":"26","verse":"13","text":"na anammɔn baako ne fa nso asensɛn anim."},{"book":"2 Mose","chapter":"26","verse":"14","text":"Momfa nneɛma ahorow abien mmɔ ɔdan no so. Nea edi kan no nyɛ odwennini were a wɔahyɛ no kɔkɔɔ, nea ɛto so abien nyɛ abirekyi were a ɛsɔ."},{"book":"2 Mose","chapter":"26","verse":"15","text":"“Fa ɔkanto yɛ ntaaboo na fa twa Ahyiae Ntamadan no ho."},{"book":"2 Mose","chapter":"26","verse":"16","text":"Mpuran biara sorokɔ nyɛ anammɔn dunum na ne trɛw nyɛ anammɔn abien ne kakra."},{"book":"2 Mose","chapter":"26","verse":"17","text":"Ɛsɛ sɛ nkɔtɔkoro abien wɔ mpuran biara ase, na mpuran biara yɛ pɛ."},{"book":"2 Mose","chapter":"26","verse":"18","text":"Mobɛyɛ Ahyiae Ntamadan no ntaaboo ama emu aduonu akyerɛ nʼanafo."},{"book":"2 Mose","chapter":"26","verse":"19","text":"Wɔde besisi dwetɛ nnyinaso aduanan so; nnyinaso no abien abien nhyehyɛ mpuran biara ase."},{"book":"2 Mose","chapter":"26","verse":"20","text":"Ahyiae Ntamadan no atifi fam nso, wɔbɛyɛ ntaaboo aduonu atwa ho."},{"book":"2 Mose","chapter":"26","verse":"21","text":"Ɛno nso wɔde besisi dwetɛ nnyinaso aduanan so a mpuran baako besi nnyinaso abien so."},{"book":"2 Mose","chapter":"26","verse":"22","text":"Ahyiae Ntamadan no fa a ɛkyerɛ atɔe fam no bɛyɛ nʼakyi. Ɛno nso wɔde ntaaboo asia na ebetwa ho"},{"book":"2 Mose","chapter":"26","verse":"23","text":"a ntaaboo abien sisi twea biara."},{"book":"2 Mose","chapter":"26","verse":"24","text":"Wɔde nkɔtɔkoro besuso ntaaboo abien no soro ne ne fam."},{"book":"2 Mose","chapter":"26","verse":"25","text":"Wɔka ne nyinaa bɔ mu a, ntaaboo awotwe na wɔde bɛyɛ ɔdan no fa hɔ a wɔde besisi dwetɛ nsisiso dunsia so. Mpuran biara bɛfa nsisiso abien."},{"book":"2 Mose","chapter":"26","verse":"26","text":"“Fa ɔkanto sen mmeamu nnua bi na fa bea ntaaboo no mu. Mmeamu nnua no anum nkɔ ntaaboo no fa baako"},{"book":"2 Mose","chapter":"26","verse":"27","text":"na anum a aka no nso nkɔ ɔfa baako. Fa mmeamu nnua no anum bobɔ ntaaboo a ɛwɔ ntamadan no akyi, a ani kyerɛ atɔe fam no."},{"book":"2 Mose","chapter":"26","verse":"28","text":"Ma mmeamu dua a ɛbea mfimfini no nkɔ ntaaboo no soro kakra mma emfi ti nkɔka ti."},{"book":"2 Mose","chapter":"26","verse":"29","text":"Fa sikakɔkɔɔ dura ntaaboo no ho na fa sikakɔkɔɔ nkaa suso mmeamu dua no mu na ennyina. Fa sikakɔkɔɔ dura mmeamu dua no nso ho."},{"book":"2 Mose","chapter":"26","verse":"30","text":"“Fa hyehyɛbea a mekyerɛɛ wo wɔ bepɔw no so hɔ no so pɛpɛɛpɛ si Ahyiae Ntamadan no."},{"book":"2 Mose","chapter":"26","verse":"31","text":"“Fa ntama tuntum, koogyan bibiri, koogyan ne asaawatam a ɛyɛ fɛ yɛ ntwamtam a wɔanwen kerubim sɛso agu mu no."},{"book":"2 Mose","chapter":"26","verse":"32","text":"Fa sɛn ɔkanto nnua fadum anan a wɔde sikakɔkɔɔ adura ho a sikakɔkɔɔ nsusomu anan suso ano no so. Ma ɔfadum anan no mu biara nsi dwetɛ nnyinaso anan no baako so."},{"book":"2 Mose","chapter":"26","verse":"33","text":"Fa ntwamtam no sensɛn nsusomu no so na fa twa ɔdan no mu. Fa adaka a ɔbo a wɔakyerɛw Onyankopɔn mmara agu so no da mu no si ntama ntwamu no akyi. Ntama ntwamu no betwa kronkronbea hɔ ne kronkron mu kronkron no ntam."},{"book":"2 Mose","chapter":"26","verse":"34","text":"Afei, fa adaka no mmuaso a wɔde sikakɔkɔɔ ayɛ no bua so na fa si kronkron mu kronkron hɔ."},{"book":"2 Mose","chapter":"26","verse":"35","text":"Fa ɔpon no ne kaneadua no twa dan no mu wɔ ntwamtam no akyi. Kaneadua no besi kronkronbea no anafo, na ɔpon no asi nʼatifi."},{"book":"2 Mose","chapter":"26","verse":"36","text":"“Fa ntama foforo a ɛyɛ ɔtam bibiri ne koogyan asaawatam yɛ Ahyiae Ntamadan no ano nkataanim."},{"book":"2 Mose","chapter":"26","verse":"37","text":"Fa saa ntwamtam no sɛn ɔkanto mpuran anum a wɔde sikakɔkɔɔ adura ho no nsusomu no so. Wɔde saa mpuran no besisi ayowa ntaease anum no mu."}]}