{"data":[{"book":"Hebreeen","chapter":"6","verse":"1","text":"Daarom willen we de aanvangsleer over Christus laten rusten en tot het volmaakte overgaan, zonder opnieuw een grondslag te leggen van: bekering uit dode werken, geloof in God,"},{"book":"Hebreeen","chapter":"6","verse":"2","text":"de leer over doopsels, handoplegging, opstanding der doden en eeuwig oordeel."},{"book":"Hebreeen","chapter":"6","verse":"3","text":"En dit gaan we nu ondernemen, zo God het wil."},{"book":"Hebreeen","chapter":"6","verse":"4","text":"Want het is toch onmogelijk, om hen, die eenmaal verlicht zijn geweest, de hemelse gaven hebben gesmaakt, den heiligen Geest hebben ontvangen,"},{"book":"Hebreeen","chapter":"6","verse":"5","text":"het heerlijk woord Gods en de krachten der toekomstige wereld hebben geproefd,"},{"book":"Hebreeen","chapter":"6","verse":"6","text":"maar afgevallen zijn: het is onmogelijk, om hen een tweede maal tot bekering op te wekken, daar ze, zover het hùn betreft, den Zoon van God opnieuw hebben gekruisigd en bespot."},{"book":"Hebreeen","chapter":"6","verse":"7","text":"De bodem immers, die de overvloedig neervallende regen heeft opgezogen, en nuttig gewas voortbrengt voor hen, door wie hij werd bebouwd, hij ontvangt zegen van God;"},{"book":"Hebreeen","chapter":"6","verse":"8","text":"maar zo hij doornen en distels voortbrengt, dan wordt hij afgekeurd en is de vloek nabij, die uitloopt op verbranding."},{"book":"Hebreeen","chapter":"6","verse":"9","text":"Maar al spreken we zó, geliefden, toch zijn we over u van iets beters overtuigd, iets dat tot zaligheid strekt."},{"book":"Hebreeen","chapter":"6","verse":"10","text":"Want God is niet onrechtvaardig; en Hij zal dus uw arbeid niet vergeten noch de liefde, die gij om zijn Naam hebt getoond door het dienen der heiligen vroeger en thans."},{"book":"Hebreeen","chapter":"6","verse":"11","text":"We wensen echter, dat gij allen dezelfde ijver aan de dag blijft leggen, om de volle zekerheid der hoop te bewaren ten einde toe;"},{"book":"Hebreeen","chapter":"6","verse":"12","text":"en dat gij niet traag moogt worden, maar navolgers van hen, die door geloof en volharding de belofte hebben verkregen."},{"book":"Hebreeen","chapter":"6","verse":"13","text":"Want toen God aan Abraham de belofte deed, zwoer Hij bij Zichzelf, daar Hij bij geen hogere kon zweren en Hij sprak:"},{"book":"Hebreeen","chapter":"6","verse":"14","text":"“Voorwaar, rijk zal Ik u zegenen, Overvloedig u vermenigvuldigen,”"},{"book":"Hebreeen","chapter":"6","verse":"15","text":"en zo verkreeg Abraham de vervulling der belofte door volharding."},{"book":"Hebreeen","chapter":"6","verse":"16","text":"De mensen toch zweren bij hem die hoger staat, en de eed dient hun tot bevestiging, en sluit verdere tegenspraak uit."},{"book":"Hebreeen","chapter":"6","verse":"17","text":"Daarom ook heeft God een eed tot waarborg gegeven, toen Hij aan de erfgenamen der belofte nog duidelijker de onveranderlijkheid van zijn Raadsbesluit wilde tonen;"},{"book":"Hebreeen","chapter":"6","verse":"18","text":"opdat wij door twee onwrikbare zaken, waardoor het God onmogelijk is te bedriegen, een krachtige aansporing zouden ontvangen, om onze toevlucht te nemen en ons vast te klampen aan de hoop op wat ons is weggelegd."},{"book":"Hebreeen","chapter":"6","verse":"19","text":"Haar toch behouden we als een veilig en zeker anker onzer ziel, vastzittend in het binnenste achter het Voorhangsel,"},{"book":"Hebreeen","chapter":"6","verse":"20","text":"waar terwille van ons onze Voorloper is binnengegaan: Jesus, “Hogepriester voor eeuwig naar de Orde van Melkisedek.”"}]}