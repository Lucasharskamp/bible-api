{"data":[{"book":"ΑΡΙΘΜΟΙ","chapter":"34","verse":"1","text":"Καὶ ἐλάλησε Κύριος πρὸς Μωυσῆν, λέγων,"},{"book":"ΑΡΙΘΜΟΙ","chapter":"34","verse":"2","text":"ἔντειλαι τοῖς υἱοῖς Ἰσραὴλ, καὶ ἐρεῖς πρὸς αὐτοὺς, ὑμεῖς εἰσπορεύεσθε εἰς τὴν γῆν Χαναὰν· αὕτη ἔσται ὑμῖν εἰς κληρονομίαν, γῆ Χαναὰν σὺν τοῖς ὁρίοις αὐτῆς."},{"book":"ΑΡΙΘΜΟΙ","chapter":"34","verse":"3","text":"Καὶ ἔσται ὑμῖν τὸ κλίτος τὸ πρὸς Λίβα ἀπὸ ἐρήμου Σὶν ἕως ἐχόμενον Ἐδὼμ, καὶ ἔσται ὑμῖν τὰ ὅρια πρὸς λίβα ἀπὸ μέρους τῆς θαλάσσης τῆς ἁλυκῆς ἀπὸ ἀνατολῶν."},{"book":"ΑΡΙΘΜΟΙ","chapter":"34","verse":"4","text":"Καὶ κυκλώσει ὑμᾶς τὰ ὅρια ἀπὸ Λιβὸς πρὸς ἀνάβασιν Ἀκραβὶν, καὶ παρελεύσεται Ἐννὰκ, καὶ ἔσται ἡ διέξοδος αὐτοῦ πρὸς Λίβα Κάδης τοῦ Βαρνὴ, καὶ ἐξελεύσεται εἰς ἔπαυλιν Ἀρὰδ, καὶ παρελεύσεται Ἀσεμωνᾶ."},{"book":"ΑΡΙΘΜΟΙ","chapter":"34","verse":"5","text":"Καὶ κυκλώσει τὰ ὅρια ἀπὸ Ἀσεμωνᾶ χειμάῤῥουν Αἰγύπτου, καὶ ἔσται ἡ διέξοδος ἡ θάλασσα."},{"book":"ΑΡΙΘΜΟΙ","chapter":"34","verse":"6","text":"Καὶ τὰ ὅρια τῆς θαλάσσης ἔσται ὑμῖν, ἡ θάλασσα ἡ μεγάλη ὁριεῖ, τοῦτο ἔσται ὑμῖν τὰ ὅρια τῆς θαλάσσης."},{"book":"ΑΡΙΘΜΟΙ","chapter":"34","verse":"7","text":"Καὶ τοῦτο ἔσται ὑμῖν τὰ ὅρια πρὸς βοῤῥᾶν· ἀπὸ τῆς θαλάσσης τῆς μεγάλης καταμετρήσετε ὑμῖν αὐτοῖς παρὰ τὸ ὄρος τὸ ὄρος."},{"book":"ΑΡΙΘΜΟΙ","chapter":"34","verse":"8","text":"Καὶ ἀπὸ τοῦ ὄρους τὸ ὄρος καταμετρήσετε αὐτοῖς, εἰσπορευομένων εἰς Ἐμὰθ, καὶ ἔσται ἡ διέξοδος αὐτοῦ τὰ ὅρια Σαραδάκ."},{"book":"ΑΡΙΘΜΟΙ","chapter":"34","verse":"9","text":"Καὶ ἐξελεύσεται τὰ ὅρια Δεφρωνὰ, καὶ ἔσται ἡ διέξοδος αὐτοῦ Ἀρσεναΐν· τοῦτο ἔσται ὑμῖν ὅρια ἀπὸ Βοῤῥᾶ."},{"book":"ΑΡΙΘΜΟΙ","chapter":"34","verse":"10","text":"Καὶ καταβήσεται τὰ ὅρια ἀπὸ Σεπεφαμὰρ Βηλὰ ἀπὸ ἀνατολῶν ἐπὶ πηγὰς, και καταβήσεται τὰ ὅρια Βηλὰ ἐπὶ νώτου θαλάσσης Χενερὲθ ἀπὸ ἀνατολῶν."},{"book":"ΑΡΙΘΜΟΙ","chapter":"34","verse":"11","text":"Καὶ καταβήσεται τὰ ὅρια ἀπὸ Σεπφαμὰρ Βηλὰ ἀπὸ ἀνατολῶν ἐπὶ πηγάς, καὶ καταβήσεται τὰ ὅρια Βηλὰ ἐπὶ νώτου θαλάσσης Χενερὲθ ἀπὸ ἀνατολῶν."},{"book":"ΑΡΙΘΜΟΙ","chapter":"34","verse":"12","text":"Καὶ καταβήσεται τὰ ὅρια ἐπὶ τὸν Ἰορδάνην, καὶ ἔσται ἡ διέξοδος θάλασσα ἡ ἁλυκή· αὕτη ἔσται ὑμῖν ἡ γῆ καὶ τὰ ὅρια αὐτῆς κύκλῳ."},{"book":"ΑΡΙΘΜΟΙ","chapter":"34","verse":"13","text":"Καὶ ἐνετείλατο Μωυσῆς τοῖς υἱοῖς Ἰσραὴλ, λέγων, αὕτη ἡ γῆ ἣν κατακληρονομήσετε αὐτὴν μετὰ κλήρου, ὃν τρόπον συνέταξε Κύριος δοῦναι αὐτὴν ταῖς ἐννέα φυλαῖς καὶ τῷ ἡμίσει φυλῆς Μανασσῆ."},{"book":"ΑΡΙΘΜΟΙ","chapter":"34","verse":"14","text":"Ὅτι ἔλαβε φυλὴ υἱῶν Ῥουβὴν, καὶ φυλὴ υἱῶν Γὰδ κατʼ οἴκους πατριῶν αὐτῶν· καὶ τὸ ἥμισυ φυλῆς Μανασσῆ ἀπέλαβον τοὺς κλήρους αὐτῶν."},{"book":"ΑΡΙΘΜΟΙ","chapter":"34","verse":"15","text":"Δύο φυλαὶ καὶ ἥμισυ φυλῆς ἔλαβον τοὺς κλήρους αὐτῶν πέραν τοῦ Ἰορδάνου κατὰ Ἱεριχὼ ἀπὸ Νότου κατʼ ἀνατολάς."},{"book":"ΑΡΙΘΜΟΙ","chapter":"34","verse":"16","text":"Καὶ ἐλάλησε Κύριος πρὸς Μωυσῆν, λέγων,"},{"book":"ΑΡΙΘΜΟΙ","chapter":"34","verse":"17","text":"ταῦτα τὰ ὀνόματα τῶν ἀνδρῶν, οἳ κληρονομήσουσιν ὑμῖν τὴν γῆν· Ἐλεάζαρ ὁ ἱερεὺς καὶ Ἰησοῦς ὁ τοῦ Ναυή."},{"book":"ΑΡΙΘΜΟΙ","chapter":"34","verse":"18","text":"Καὶ ἄρχοντα ἕνα ἐκ φυλῆς λήψεσθε κατακληρονομῆσαι ὑμῖν τὴν γῆν."},{"book":"ΑΡΙΘΜΟΙ","chapter":"34","verse":"19","text":"Καὶ ταῦτα τὰ ὀνόματα τῶν ἀνδρῶν· τῆς φυλῆς Ἰούδα, Χάλεβ υἱὸς Ἰεφοννή."},{"book":"ΑΡΙΘΜΟΙ","chapter":"34","verse":"20","text":"Τῆς φυλῆς Συμεὼν, Σαλαμιὴλ υἱὸς Σεμιούδ."},{"book":"ΑΡΙΘΜΟΙ","chapter":"34","verse":"21","text":"Τῆς φυλῆς Βενιαμὶν, Ἐλδὰδ υἱὸς Χασλών·"},{"book":"ΑΡΙΘΜΟΙ","chapter":"34","verse":"22","text":"Τῆς φυλῆς Δὰν, ἄρχων Βακχὶρ υἱὸς Ἐγλί."},{"book":"ΑΡΙΘΜΟΙ","chapter":"34","verse":"23","text":"Τῶν υἱῶν Ἰωσὴφ φυλῆς υἱῶν Μανασσῆ, ἄρχων Ἀνιὴλ υἱὸς Σουφί."},{"book":"ΑΡΙΘΜΟΙ","chapter":"34","verse":"24","text":"Τῆς φυλῆς υἱῶν Ἐφραὶμ, ἄρχων Καμουὴλ υἱὸς Σαβαθᾶν."},{"book":"ΑΡΙΘΜΟΙ","chapter":"34","verse":"25","text":"Τῆς φυλῆς Ζαβουλὼν, ἄρχων Ἐλισαφὰν υἱὸς Φαρνάχ."},{"book":"ΑΡΙΘΜΟΙ","chapter":"34","verse":"26","text":"Τῆς φυλῆς υἱῶν Ἰσσάχαρ, ἄρχων Φαλτιὴλ υἱὸς Ὀζᾶ."},{"book":"ΑΡΙΘΜΟΙ","chapter":"34","verse":"27","text":"Τῆς φυλῆς υἱῶν Ἀσὴρ, ἄρχων Ἀχιὼρ υἱὸς Σελεμί."},{"book":"ΑΡΙΘΜΟΙ","chapter":"34","verse":"28","text":"Τῆς φυλῆς Νεφθαλὶ, ἄρχων Φαδαὴλ υἱὸς Ἰαμιούδ."},{"book":"ΑΡΙΘΜΟΙ","chapter":"34","verse":"29","text":"Τούτοις ἐνετείλατο Κύριος καταμερίσαι τοῖς υἱοῖς Ἰσραὴλ ἐν γῇ Χαναάν."}]}