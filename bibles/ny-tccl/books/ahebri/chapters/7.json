{"data":[{"book":"Ahebri","chapter":"7","verse":"1","text":"Melikizedeki ameneyu anali mfumu ya ku Salemu, ndiponso wansembe wa Mulungu Wammwambamwamba. Anakumana ndi Abrahamu pamene ankabwerera kuchokera ku nkhondo atagonjetsa mafumu aja, Melikizedeki anakumana naye namudalitsa."},{"book":"Ahebri","chapter":"7","verse":"2","text":"Ndipo Abrahamu anamupatsa chakhumi cha zonse anafunkha. Choyamba dzina la Melikizedeki likutanthauza, “Mfumu ya chilungamo,” kenakanso, “Mfumu ya Salemu,” kutanthauza, “Mfumu ya mtendere.”"},{"book":"Ahebri","chapter":"7","verse":"3","text":"Alibe abambo kapena mayi, alibe chiyambi kapena chitsiriziro cha moyo wake. Iye ali ngati Mwana wa Mulungu ndipo akupitirira kukhala wansembe wamuyaya."},{"book":"Ahebri","chapter":"7","verse":"4","text":"Mukuona tsono kuti munthuyo anali wamkulu ndithu, pakuti Abrahamu kholo lathu anamupatsa chakhumi cha zimene anafunkha."},{"book":"Ahebri","chapter":"7","verse":"5","text":"Tsono lamulo likuti, ana a Levi amene amakhala ansembe azilandira chakhumi kuchokera kwa Aisraeli, abale awo ngakhale kuti abale awowo ndi ochokera kwa Abrahamu."},{"book":"Ahebri","chapter":"7","verse":"6","text":"Melikizedeki sanali wochokera kwa Levi, komabe analandira chakhumi kuchokera kwa Abrahamu nadalitsa Abrahamuyo amene analandira malonjezo a Mulungu."},{"book":"Ahebri","chapter":"7","verse":"7","text":"Mosakayika konse, munthu amene amadalitsa ndi wamkulu kuposa amene akudalitsidwayo."},{"book":"Ahebri","chapter":"7","verse":"8","text":"Ansembe amene amalandira chakhumi amafa, choncho Melikizedeki ndi wamkulu kuwaposa iwo chifukwa Malemba amamuchitira umboni kuti ndi wamoyo."},{"book":"Ahebri","chapter":"7","verse":"9","text":"Wina angathe kunena kuti Levi, amene amalandira chakhumi, anapereka chakhumicho kudzera mwa Abrahamu,"},{"book":"Ahebri","chapter":"7","verse":"10","text":"chifukwa pamene Melikizedeki anakumana ndi Abrahamu nʼkuti Levi ali mʼthupi la kholo lake."},{"book":"Ahebri","chapter":"7","verse":"11","text":"Kukanatheka kukhala wangwiro mwa unsembe wa Levi, pakuti Malamulo anapatsidwa kwa anthu mwa unsembe wa Levi, nʼchifukwa chiyani panafunikanso wansembe wina kuti abwere, wofanana ndi Melikizedeki, osati Aaroni?"},{"book":"Ahebri","chapter":"7","verse":"12","text":"Pakuti pamene unsembe usintha, malamulonso amayenera kusintha."},{"book":"Ahebri","chapter":"7","verse":"13","text":"Ambuye athu Yesu, amene mawuwa akunena za Iye, anali wa fuko lina, ndipo palibe aliyense wochokera fuko lakelo amene anatumikira pa guwa lansembe."},{"book":"Ahebri","chapter":"7","verse":"14","text":"Pakuti nʼzodziwika bwino kuti Ambuye athu anachokera fuko la Yuda. Kunena za fuko limeneli, Mose sananenepo kanthu za ansembe."},{"book":"Ahebri","chapter":"7","verse":"15","text":"Ndipo zimene tanenazi zimamveka bwino ngati tiona kuti pafika wansembe wina wofanana ndi Melikizedeki."},{"book":"Ahebri","chapter":"7","verse":"16","text":"Yesu sanakhale wansembe chifukwa cha malamulo monga mwa mabadwidwe ake koma mwamphamvu ya moyo wosatha."},{"book":"Ahebri","chapter":"7","verse":"17","text":"Pakuti Mulungu anamuchitira umboni kuti,"},{"book":"Ahebri","chapter":"7","verse":"18","text":"Choncho lamulo loyamba lachotsedwa chifukwa linali lofowoka ndi lopanda phindu."},{"book":"Ahebri","chapter":"7","verse":"19","text":"Tsono Malamulo sangathe kusandutsa chilichonse kukhala changwiro, koma mʼmalo mwake mwalowa chiyembekezo chabwino, chimenechi timayandikira nacho kwa Mulungu."},{"book":"Ahebri","chapter":"7","verse":"20","text":"Izi sizinachitiketu wopanda lumbiro. Ena ankakhala ansembe popanda lumbiro."},{"book":"Ahebri","chapter":"7","verse":"21","text":"Koma Yesu ankakhala wansembe ndi lumbiro pamene Mulungu anati,"},{"book":"Ahebri","chapter":"7","verse":"22","text":"Chifukwa cha lumbiroli, Yesu wakhala Nkhoswe ya Pangano lopambana."},{"book":"Ahebri","chapter":"7","verse":"23","text":"Tsono ansembe akale aja analipo ambiri, popeza imfa imawalepheretsa kupitiriza ntchitoyi."},{"book":"Ahebri","chapter":"7","verse":"24","text":"Koma Yesu popeza ndi wamuyaya, unsembe wake ndi wosatha."},{"book":"Ahebri","chapter":"7","verse":"25","text":"Chifukwa chake Iye amapulumutsa kwathunthu amene amabwera kwa Mulungu kudzera mwa Iyeyo. Iye ali ndi moyo nthawi zonse kuti adziwapempherera iwo."},{"book":"Ahebri","chapter":"7","verse":"26","text":"Uyu ndi Mkulu wa ansembe amene tikumufuna chifukwa ndi woyera, wopanda choyipa kapena chodetsa chilichonse, wosiyana ndi anthu ochimwa, ndiponso wokwezedwa kuposa zonse zakumwambaku."},{"book":"Ahebri","chapter":"7","verse":"27","text":"Kusiyana ndi akulu a ansembe ena aja, Yesu sanafunike kupereka nsembe tsiku ndi tsiku poyamba chifukwa cha machimo ake, ndipo kenaka chifukwa cha machimo a anthu ena. Iye anadzipereka nsembe chifukwa cha machimo awo kamodzi kokha pamene anadzipereka yekha."},{"book":"Ahebri","chapter":"7","verse":"28","text":"Pakuti lamulo limasankha anthu amene ndi ofowoka kukhala akulu a ansembe; koma lumbiro, lomwe linabwera pambuyo pa lamulo, linasankha Mwana, amene anapangidwa kukhala wangwiro kwamuyaya."}]}