{"data":[{"book":"2 КАРЫНФЯНАЎ","chapter":"8","verse":"1","text":"Паведамляем вам, браты, пра мілату Божую, дадзеную цэрквам Македонскім;"},{"book":"2 КАРЫНФЯНАЎ","chapter":"8","verse":"2","text":"бо яны сярод вялікіх выпрабаваньняў нягодамі маюць шмат радасьці, і глыбокая галеча іхняя разьліваецца бяз краю ў шчодрасьці іхняй гасьціннасьці;"},{"book":"2 КАРЫНФЯНАЎ","chapter":"8","verse":"3","text":"бо яны зычлівыя па сіле і па-над сіламі - я сьведка:"},{"book":"2 КАРЫНФЯНАЎ","chapter":"8","verse":"4","text":"яны вельмі пераканаўча прасілі нас прыняць дар і ўдзел іхні ў служэньні сьвятым;"},{"book":"2 КАРЫНФЯНАЎ","chapter":"8","verse":"5","text":"і ня толькі тое, на што мы спадзяваліся, але яны аддалі саміх сябе найперш Госпаду, потым і нам з волі Божае;"},{"book":"2 КАРЫНФЯНАЎ","chapter":"8","verse":"6","text":"таму мы прасілі Ціта, каб ён, як быў пачаў, так і скончыў у вас і гэтую добрую дзею."},{"book":"2 КАРЫНФЯНАЎ","chapter":"8","verse":"7","text":"А як што вы перапоўненыя ўсім: вераю і словам, і пазнаньнем і ўсякай руплівасьцю, і любоўю вашаю да нас, - дык прасякнецеся ж і гэтаю дабрачыннасьцю."},{"book":"2 КАРЫНФЯНАЎ","chapter":"8","verse":"8","text":"Кажу гэта не як загад, а дбаньнем іншых выпрабоўваю шчырасьць і вашай любові."},{"book":"2 КАРЫНФЯНАЎ","chapter":"8","verse":"9","text":"Бо ведаеце вы мілату Госпада нашага Ісуса Хрыста, што Ён, будучы багаты, зьбяднеў дзеля вас, каб вы ўзбагаціліся Ягонай беднасьцю."},{"book":"2 КАРЫНФЯНАЎ","chapter":"8","verse":"10","text":"Я даю на гэта раду: бо гэта карысна вам, вы ня толькі пачалі рабіць гэта, але і жадалі таго яшчэ зь леташняга."},{"book":"2 КАРЫНФЯНАЎ","chapter":"8","verse":"11","text":"Завяршэце ж цяпер самую дзею, каб, чаго так моцна прагнулі, тое і зроблена было па магчымасьці."},{"book":"2 КАРЫНФЯНАЎ","chapter":"8","verse":"12","text":"Бо, калі ёсьць руплівасьць, дык яна прымаецца залежна ад таго, хто мае, а не ад таго, чаго ня мае."},{"book":"2 КАРЫНФЯНАЎ","chapter":"8","verse":"13","text":"Тут трэба, каб іншым была палёгка, а вам цяжар, але каб была роўнасьць."},{"book":"2 КАРЫНФЯНАЎ","chapter":"8","verse":"14","text":"Сёньня ваш дастатак на пакрыцьцё іхняй нястачы; а пасьля іх дастатак на пакрыцьцё вашай нястачы, каб была роўнасьць,"},{"book":"2 КАРЫНФЯНАЎ","chapter":"8","verse":"15","text":"як напісана: «хто сабраў многа, ня меў лішняга, і хто - мала, ня меў нястачы»."},{"book":"2 КАРЫНФЯНАЎ","chapter":"8","verse":"16","text":"Дзякаваць Богу, што Ён уклаў у Цітава сэрца такую руплівасьць пра вас;"},{"book":"2 КАРЫНФЯНАЎ","chapter":"8","verse":"17","text":"бо, хоць я і прасіў яго, але ён, будучы занадта руплівы, пайшоў да вас з добрае волі."},{"book":"2 КАРЫНФЯНАЎ","chapter":"8","verse":"18","text":"Зь ім паслалі мы таксама брата, якога ва ўсіх цэрквах многа хваляць за зьвеставаньне,"},{"book":"2 КАРЫНФЯНАЎ","chapter":"8","verse":"19","text":"і пры гэтым выбранага ад цэркваў у спадарожнікі нам для гэтага добрага пачынаньня, якому мы служым у славу Самога Госпада і ў згодзе з руплівасьцю вашай,"},{"book":"2 КАРЫНФЯНАЎ","chapter":"8","verse":"20","text":"асьцерагаючыся, каб хто не наракаў на нас пры такой шчодрасьці прынашэньняў, якія давераны нашаму служэньню;"},{"book":"2 КАРЫНФЯНАЎ","chapter":"8","verse":"21","text":"бо мы дбаем за дабро ня толькі перад Госпадам, але і перад людзьмі."},{"book":"2 КАРЫНФЯНАЎ","chapter":"8","verse":"22","text":"Мы паслалі зь імі і брата нашага, чыю руплівасьць шмат разоў праверылі ў многім, і які сёньня яшчэ руплівейшы празь вялікі давер да вас."},{"book":"2 КАРЫНФЯНАЎ","chapter":"8","verse":"23","text":"Што да Ціта, гэта - мой сябар і супрацоўнік у вас; а што да братоў нашых, гэта - пасланцы цэркваў, слава Хрыстова."},{"book":"2 КАРЫНФЯНАЎ","chapter":"8","verse":"24","text":"Дык вось, перад абліччам цэркваў дайце ім доказ любові вашай і таго, што мы справядліва ганарымся вамі."}]}