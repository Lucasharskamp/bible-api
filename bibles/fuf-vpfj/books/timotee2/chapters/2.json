{"data":[{"book":"TIMOTEE 2","chapter":"2","verse":"1","text":"An kadi non, yo boobo an, tiiɗinor e moƴƴere wonde e Iisaa Almasiihu on nden."},{"book":"TIMOTEE 2","chapter":"2","verse":"2","text":"Ko nanirɗaa mi kon e tawnde seedeeɓe ɗuuɗuɓe, halfin ɗun yimɓe holniiɓe, waawayɓe kaɲun kadi jannude woɓɓe goo."},{"book":"TIMOTEE 2","chapter":"2","verse":"3","text":"Tampidu e an wa suufaajo moƴƴo Iisaa Almasiihu on."},{"book":"TIMOTEE 2","chapter":"2","verse":"4","text":"Ko fii si suufaajo golloowo golle mun no faalaa weltinde hooreejo mun on, o hilnotaako haajuuji goo."},{"book":"TIMOTEE 2","chapter":"2","verse":"5","text":"Ko fii foolotirteeɗo e dogudu waɗantaake *meetelol si o waɗiraali no haaniri non."},{"book":"TIMOTEE 2","chapter":"2","verse":"6","text":"Ko remoowo wakkiliiɗo on haani adaade hendaade geɓal mun ngal ka baagol."},{"book":"TIMOTEE 2","chapter":"2","verse":"7","text":"Hakkilan koo ko mi woni wi'ude, ko fii Joomiraaɗo on yeɗete faamu e ɗi fow."},{"book":"TIMOTEE 2","chapter":"2","verse":"8","text":"Anditii fii Iisaa Almasiihu, on immitiiɗo e hakkunde mayɓe ɓen, iwruɗo e bolondaa Daawuuda on, wano Kibaaru Moƴƴo mo mi woni yottinde on wi'iri non,"},{"book":"TIMOTEE 2","chapter":"2","verse":"9","text":"on mo mi tampani haa mi haɓɓiraa wa waɗoowo bone. Kono daaluyee Alla on haɓɓaaka."},{"book":"TIMOTEE 2","chapter":"2","verse":"10","text":"Ko ɗun waɗi si miɗo wakkilii fow sabu suɓaaɓe ɓen, fii kamɓe kadi no ɓe heɓira kisiyee wonɗo e Iisaa Almasiihu on, wondude e darja poomayankeejo on."},{"book":"TIMOTEE 2","chapter":"2","verse":"11","text":"Ngol kongol ko haqiiqawol wonde:"},{"book":"TIMOTEE 2","chapter":"2","verse":"12","text":"Si en ŋaɲɲike,"},{"book":"TIMOTEE 2","chapter":"2","verse":"13","text":"Si tawii en sellaa-finde,"},{"book":"TIMOTEE 2","chapter":"2","verse":"14","text":"E hino ko haanuɗaa andintinde kon: jeejaa yimɓe ɓen yeeso Alla wonde, yo ɓe accu pooɗotiro haala ka aldaa e nafa. Si hinaa ɗun, ɗun nawray heɗotooɓe ɓen e majjere."},{"book":"TIMOTEE 2","chapter":"2","verse":"15","text":"Eto no weeɓitoraa yeeso Alla wa neɗɗo haanaaɗo jaɓeede, ɗun ko golloowo mo hersaa, e tindinoowo daaluyee goongaajo on no feewiri."},{"book":"TIMOTEE 2","chapter":"2","verse":"16","text":"Reenoɗaa e haalaaji mehi ɗi yaadaa e faale Alla on, ko fii jokkuɓe ɗi ɓen ɓurtay tun woɗɗitaade Alla."},{"book":"TIMOTEE 2","chapter":"2","verse":"17","text":"Ko fii konguɗi maɓɓe ɗin no layira wa nawnaare «masara.» Himenee e Fileeti no tawaa e ɓen,"},{"book":"TIMOTEE 2","chapter":"2","verse":"18","text":"ɓen seluɓe goonga on, no bonnira gomɗinal woɓɓe ɓen wi'ugol wonde ummutal ngal waɗiino."},{"book":"TIMOTEE 2","chapter":"2","verse":"19","text":"E hin-le hayre didol tiiɗunde nde Alla waɗi nden no ɲiiɓi haa jooni, hinde notiraa ɗii konguɗi ɗoo: «Joomiraaɗo on no andi ɓe makko ɓen!», awa kadi: «Kala jantiiɗo innde Joomiraaɗo on yo yilto e angal peewal.»"},{"book":"TIMOTEE 2","chapter":"2","verse":"20","text":"E nder suudu hittundu hinaa miranji tafiraaɗi kaŋŋe maa kaalisi tun woni ton, kono kunnaaje e payanɗe leydi kadi no ton. Miranji arani ɗin ko mariraaɗi fii haaju hittuɗo, kono ɗiya ko huutorteeɗi fii ko woni woo."},{"book":"TIMOTEE 2","chapter":"2","verse":"21","text":"On laɓɓinɗo hoore mun e ɗii piiji bonɗi, o wonay miran hittuɗo, huutorteeɗo, laaɓuɗo, mo jom mun huutorta, hebulaniiɗo kala kuugal moƴƴal."},{"book":"TIMOTEE 2","chapter":"2","verse":"22","text":"Awa dogu himmeeji cukankaaku ɗin, ɗaɓɓaa peewal ngal e gomɗinal ngal e giggol ngol e ɓuttu on, wondude e jantorayɓe Joomiraaɗo on ɓernde laaɓunde."},{"book":"TIMOTEE 2","chapter":"2","verse":"23","text":"Bugitoɗaa yeddondire njofooje ɗe aldaa e nafa ɗen, ɗe anduɗaa adday hawreeji ɗen."},{"book":"TIMOTEE 2","chapter":"2","verse":"24","text":"Ko fii haanaa ka kurkantooɗo Joomiraaɗo on haɓidee. Himo haani wonde newaniiɗo fow, muɲɲiiɗo, o waawa jannude."},{"book":"TIMOTEE 2","chapter":"2","verse":"25","text":"Himo haani kadi wurtirde liddotooɓe mo ɓen no newori, e nder tanƴinagol wonde Alla okkay ɓe feere no ɓe tuubira, ɓe anda goonga on,"},{"book":"TIMOTEE 2","chapter":"2","verse":"26","text":"ɓe ruttoo e faamu maɓɓe moƴƴo on, e no ɓe sortora e pircol Ibuliisa nanguɗo ɓe fii waɗugol faale mun on."}]}