{"data":[{"book":"ΠΡΟΣ ΘΕΣΣΑΛΟΝΙΚΕΙΣ Β","chapter":"2","verse":"1","text":"Ἐρωτῶμεν δὲ ὑμᾶς, ἀδελφοί, ὑπὲρ τῆς παρουσίας τοῦ Κυρίου ἡμῶν Ἰησοῦ Χριστοῦ, καὶ ἡμῶν ἐπισυναγωγῆς ἐπ᾿ αὐτόν,"},{"book":"ΠΡΟΣ ΘΕΣΣΑΛΟΝΙΚΕΙΣ Β","chapter":"2","verse":"2","text":"εἰς τὸ μὴ ταχέως σαλευθῆναι ὑμᾶς ἀπὸ τοῦ νοός, μήτε θροεῖσθαι, μήτε διὰ πνεύματος, μήτε διὰ λόγου, μήτε δι᾿ ἐπιστολῆς ὡς δι᾿ ἡμῶν, ὡς ὅτι ἐνέστηκεν ἡ ἡμέρα τοῦ Χριστοῦ·"},{"book":"ΠΡΟΣ ΘΕΣΣΑΛΟΝΙΚΕΙΣ Β","chapter":"2","verse":"3","text":"μή τις ὑμᾶς ἐξαπατήσῃ κατὰ μηδένα τρόπον· ὅτι ἐὰν μὴ ἔλθῃ ἡ ἀποστασία πρῶτον, καὶ ἀποκαλυφθῇ ὁ ἄνθρωπος τῆς ἁμαρτίας, ὁ υἱὸς τῆς ἀπωλείας,"},{"book":"ΠΡΟΣ ΘΕΣΣΑΛΟΝΙΚΕΙΣ Β","chapter":"2","verse":"4","text":"ὁ ἀντικείμενος καὶ ὑπεραιρόμενος ἐπὶ 2.4 πάντα ¦ πᾶν τὸ Bez. Sc.πάντα λεγόμενον θεὸν ἢ σέβασμα, ὥστε αὐτὸν εἰς τὸν ναὸν τοῦ Θεοῦ ὡς Θεὸν καθίσαι, ἀποδεικνύντα ἑαυτὸν ὅτι ἐστὶ Θεός."},{"book":"ΠΡΟΣ ΘΕΣΣΑΛΟΝΙΚΕΙΣ Β","chapter":"2","verse":"5","text":"Οὐ μνημονεύετε ὅτι ἔτι ὢν πρὸς ὑμᾶς, ταῦτα ἔλεγον ὑμῖν;"},{"book":"ΠΡΟΣ ΘΕΣΣΑΛΟΝΙΚΕΙΣ Β","chapter":"2","verse":"6","text":"Καὶ νῦν τὸ κατέχον οἴδατε, εἰς τὸ ἀποκαλυφθῆναι αὐτὸν ἐν τῷ ἑαυτοῦ καιρῷ."},{"book":"ΠΡΟΣ ΘΕΣΣΑΛΟΝΙΚΕΙΣ Β","chapter":"2","verse":"7","text":"Τὸ γὰρ μυστήριον ἤδη ἐνεργεῖται τῆς ἀνομίας· μόνον ὁ κατέχων ἄρτι, ἕως ἐκ μέσου γένηται,"},{"book":"ΠΡΟΣ ΘΕΣΣΑΛΟΝΙΚΕΙΣ Β","chapter":"2","verse":"8","text":"καὶ τότε ἀποκαλυφθήσεται ὁ ἄνομος, ὃν ὁ Κύριος ἀναλώσει τῷ πνεύματι τοῦ στόματος αὐτοῦ, καὶ καταργήσει τῇ ἐπιφανείᾳ τῆς παρουσίας αὐτοῦ·"},{"book":"ΠΡΟΣ ΘΕΣΣΑΛΟΝΙΚΕΙΣ Β","chapter":"2","verse":"9","text":"οὗ ἐστὶν ἡ παρουσία κατ᾿ ἐνέργειαν τοῦ Σατανᾶ ἐν πάσῃ δυνάμει καὶ σημείοις καὶ τέρασι ψεύδους,"},{"book":"ΠΡΟΣ ΘΕΣΣΑΛΟΝΙΚΕΙΣ Β","chapter":"2","verse":"10","text":"καὶ ἐν πάσῃ ἀπάτῃ τῆς ἀδικίας ἐν τοῖς ἀπολλυμένοις, ἀνθ᾿ ὧν τὴν ἀγάπην τῆς ἀληθείας οὐκ ἐδέξαντο εἰς τὸ σωθῆναι αὐτούς."},{"book":"ΠΡΟΣ ΘΕΣΣΑΛΟΝΙΚΕΙΣ Β","chapter":"2","verse":"11","text":"Καὶ διὰ τοῦτο πέμψει αὐτοῖς ὁ Θεὸς ἐνέργειαν πλάνης, εἰς τὸ πιστεῦσαι αὐτοὺς τῷ ψεύδει·"},{"book":"ΠΡΟΣ ΘΕΣΣΑΛΟΝΙΚΕΙΣ Β","chapter":"2","verse":"12","text":"ἵνα κριθῶσι πάντες οἱ μὴ πιστεύσαντες τῇ ἀληθείᾳ, ἀλλ᾿ εὐδοκήσαντες ἐν τῇ ἀδικίᾳ."},{"book":"ΠΡΟΣ ΘΕΣΣΑΛΟΝΙΚΕΙΣ Β","chapter":"2","verse":"13","text":"Ἡμεῖς δὲ ὀφείλομεν εὐχαριστεῖν τῷ Θεῷ πάντοτε περὶ ὑμῶν, ἀδελφοὶ ἠγαπημένοι ὑπὸ Κυρίου, ὅτι εἵλετο ὑμᾶς ὁ Θεὸς ἀπ᾿ ἀρχῆς εἰς σωτηρίαν ἐν ἁγιασμῷ πνεύματος, καὶ πίστει ἀληθείας·"},{"book":"ΠΡΟΣ ΘΕΣΣΑΛΟΝΙΚΕΙΣ Β","chapter":"2","verse":"14","text":"εἰς ὃ ἐκάλεσεν ὑμᾶς διὰ τοῦ εὐαγγελίου ἡμῶν, εἰς περιποίησιν δόξης τοῦ Κυρίου ἡμῶν Ἰησοῦ Χριστοῦ."},{"book":"ΠΡΟΣ ΘΕΣΣΑΛΟΝΙΚΕΙΣ Β","chapter":"2","verse":"15","text":"Ἄρα οὖν, ἀδελφοί, στήκετε, καὶ κρατεῖτε τὰς παραδόσεις ἃς ἐδιδάχθητε, εἴτε διὰ λόγου, εἴτε δι᾿ ἐπιστολῆς ἡμῶν."},{"book":"ΠΡΟΣ ΘΕΣΣΑΛΟΝΙΚΕΙΣ Β","chapter":"2","verse":"16","text":"Αὐτὸς δὲ ὁ Κύριος ἡμῶν Ἰησοῦς Χριστός, καὶ ὁ Θεὸς καὶ πατὴρ ἡμῶν ὁ ἀγαπήσας ἡμᾶς, καὶ δοὺς παράκλησιν αἰωνίαν καὶ ἐλπίδα ἀγαθὴν ἐν χάριτι,"},{"book":"ΠΡΟΣ ΘΕΣΣΑΛΟΝΙΚΕΙΣ Β","chapter":"2","verse":"17","text":"παρακαλέσαι ὑμῶν τὰς καρδίας, καὶ στηρίξαι ὑμᾶς ἐν παντὶ λόγῳ καὶ ἔργῳ ἀγαθῷ."}]}