{"data":[{"book":"मत्तियाह","chapter":"9","verse":"1","text":"इसलिये येशु नाव में सवार होकर झील पार करके अपने ही नगर में आ गए."},{"book":"मत्तियाह","chapter":"9","verse":"2","text":"कुछ लोग एक लकवा पीड़ित को बिछौने पर उनके पास लाए. उनका विश्वास देख येशु ने रोगी से कहा, “तुम्हारे लिए यह आनंद का विषय है: तुम्हारे पाप क्षमा हो गए हैं.”"},{"book":"मत्तियाह","chapter":"9","verse":"3","text":"कुछ शास्त्री आपस में कहने लगे, “यह तो परमेश्वर की निंदा कर रहा है!”"},{"book":"मत्तियाह","chapter":"9","verse":"4","text":"उनके विचारों का अहसास होने पर येशु उन्हें संबोधित कर बोले, “क्यों अपने मनों में बुरा विचार कर रहे हो?"},{"book":"मत्तियाह","chapter":"9","verse":"5","text":"क्या कहना सरल है, ‘तुम्हारे पाप क्षमा हो गए’ या ‘उठो, चलने लगो?’"},{"book":"मत्तियाह","chapter":"9","verse":"6","text":"किंतु इसका उद्देश्य यह है कि तुम्हें यह मालूम हो जाए कि मनुष्य के पुत्र को पृथ्वी पर पाप क्षमा का अधिकार सौंपा गया है.” तब रोगी से येशु ने कहा, “उठो, अपना बिछौना उठाओ और अपने घर जाओ.”"},{"book":"मत्तियाह","chapter":"9","verse":"7","text":"वह उठा और घर चला गया."},{"book":"मत्तियाह","chapter":"9","verse":"8","text":"यह देख भीड़ हैरान रह गई और परमेश्वर का गुणगान करने लगी, जिन्होंने मनुष्यों को इस प्रकार का अधिकार दिया है."},{"book":"मत्तियाह","chapter":"9","verse":"9","text":"वहां से जाने के बाद येशु ने चुंगी लेनेवाले के आसन पर बैठे हुए एक व्यक्ति को देखा, जिसका नाम मत्तियाह था. येशु ने उसे आज्ञा दी, “मेरे पीछे हो ले.” मत्तियाह उठकर येशु के साथ हो लिए."},{"book":"मत्तियाह","chapter":"9","verse":"10","text":"जब येशु भोजन के लिए बैठे थे, अनेक चुंगी लेनेवाले तथा अपराधी व्यक्ति भी उनके साथ शामिल थे."},{"book":"मत्तियाह","chapter":"9","verse":"11","text":"यह देख फ़रीसियों ने आपत्ति उठाते हुए येशु के शिष्यों से कहा, “तुम्हारे गुरु चुंगी लेनेवाले और अपराधी व्यक्तियों के साथ भोजन क्यों करते हैं?”"},{"book":"मत्तियाह","chapter":"9","verse":"12","text":"यह सुन येशु ने स्पष्ट किया, “चिकित्सक की ज़रूरत स्वस्थ व्यक्ति को नहीं परंतु रोगी व्यक्ति को होती है."},{"book":"मत्तियाह","chapter":"9","verse":"13","text":"अब जाओ और इस कहावत का अर्थ समझो: ‘मैं बलिदान से नहीं, पर दया से प्रसन्‍न होता हूं,’9:13 होशे 6:6 क्योंकि मैं धर्मियों को नहीं परंतु पापियों को बुलाने के लिए इस पृथ्वी पर आया हूं.”"},{"book":"मत्तियाह","chapter":"9","verse":"14","text":"बपतिस्मा देनेवाले योहन के शिष्य येशु के पास आए और उनसे प्रश्न किया, “क्या कारण है कि फ़रीसी और हम तो उपवास करते हैं किंतु आपके शिष्य नहीं?”"},{"book":"मत्तियाह","chapter":"9","verse":"15","text":"येशु ने उन्हें समझाया: “क्या यह संभव है कि दुल्हे के होते हुए बाराती विलाप करें? हां, ऐसा समय आएगा जब दूल्हा उनसे अलग कर दिया जाएगा—तब वे उपवास करेंगे."},{"book":"मत्तियाह","chapter":"9","verse":"16","text":"“पुराने वस्त्र में कोई भी नये कपड़े का जोड़ नहीं लगाता, नहीं तो कोरा वस्त्र का जोड़ सिकुड़ कर वस्त्र से अलग हो जाता है और वस्त्र और भी अधिक फट जाता है."},{"book":"मत्तियाह","chapter":"9","verse":"17","text":"वैसे ही लोग नए दाखरस को पुरानी मशकों में नहीं रखते; अन्यथा वे फट जाती हैं और दाखरस तो बहकर नाश हो ही जाता है, साथ ही मशके भी. नया दाखरस नई मशकों में ही रखा जाता है. परिणामस्वरूप दोनों ही सुरक्षित रहते हैं.”"},{"book":"मत्तियाह","chapter":"9","verse":"18","text":"जब येशु उन लोगों से इन विषयों पर बातचीत कर रहे थे, यहूदी सभागृह का एक अधिकारी उनके पास आया और उनके सामने झुककर विनती करने लगा, “कुछ देर पहले ही मेरी पुत्री की मृत्यु हुई है. आप कृपया आकर उस पर हाथ रख दीजिए और वह जीवित हो जाएगी.”"},{"book":"मत्तियाह","chapter":"9","verse":"19","text":"येशु और उनके शिष्य उसके साथ चले गए."},{"book":"मत्तियाह","chapter":"9","verse":"20","text":"मार्ग में बारह वर्ष से लहूस्राव-पीड़ित एक स्त्री ने पीछे से आकर येशु के वस्त्र के छोर को छुआ,"},{"book":"मत्तियाह","chapter":"9","verse":"21","text":"क्योंकि उसने अपने मन में यह कहा था: “यदि मैं उनके वस्त्र को भी छू लूं, तो मैं रोगमुक्त हो जाऊंगी.”"},{"book":"मत्तियाह","chapter":"9","verse":"22","text":"येशु ने पीछे मुड़कर उसे देखा और उससे कहा, “तुम्हारे लिए यह आनंद का विषय है: तुम्हारे विश्वास ने तुम्हें स्वस्थ कर दिया.” उसी क्षण वह स्त्री स्वस्थ हो गई."},{"book":"मत्तियाह","chapter":"9","verse":"23","text":"जब येशु यहूदी सभागृह के अधिकारी के घर पर पहुंचे तो उन्होंने भीड़ का कोलाहल और बांसुरी वादक शोक-संगीत बजाते हुए भी सुना."},{"book":"मत्तियाह","chapter":"9","verse":"24","text":"इसलिये उन्होंने आज्ञा दी, “यहां से चले जाओ क्योंकि बालिका की मृत्यु नहीं हुई है—वह सो रही है.” इस पर वे येशु का ठट्ठा करने लगे,"},{"book":"मत्तियाह","chapter":"9","verse":"25","text":"किंतु जब भीड़ को बाहर निकाल दिया गया, येशु ने कक्ष में प्रवेश कर बालिका का हाथ पकड़ा और वह उठ बैठी."},{"book":"मत्तियाह","chapter":"9","verse":"26","text":"यह समाचार सारे क्षेत्र में फैल गया."},{"book":"मत्तियाह","chapter":"9","verse":"27","text":"जब येशु वहां से विदा हुए, दो अंधे व्यक्ति यह पुकारते हुए उनके पीछे चलने लगे, “दावीद-पुत्र, हम पर कृपा कीजिए!”"},{"book":"मत्तियाह","chapter":"9","verse":"28","text":"जब येशु ने घर में प्रवेश किया वे अंधे भी उनके पास पहुंच गए. येशु ने उनसे प्रश्न किया, “क्या तुम्हें विश्वास है कि मुझमें यह करने का सामर्थ्य है?”"},{"book":"मत्तियाह","chapter":"9","verse":"29","text":"तब येशु ने यह कहते हुए उनके नेत्रों का स्पर्श किया, “तुम्हारे विश्वास के अनुसार तुम्हारी इच्छा पूरी हो,”"},{"book":"मत्तियाह","chapter":"9","verse":"30","text":"और उन्हें दृष्टि प्राप्‍त हो गई. येशु ने उन्हें कड़ी चेतावनी दी, “यह ध्यान रखना कि इसके विषय में किसी को मालूम न होने पाए!”"},{"book":"मत्तियाह","chapter":"9","verse":"31","text":"किंतु उन्होंने जाकर सभी क्षेत्र में येशु के विषय में यह समाचार प्रसारित कर दिया."},{"book":"मत्तियाह","chapter":"9","verse":"32","text":"जब वे सब वहां से बाहर निकल रहे थे, उनके सामने एक गूंगा व्यक्ति, जो दुष्टात्मा से पीड़ित था, लाया गया."},{"book":"मत्तियाह","chapter":"9","verse":"33","text":"दुष्टात्मा के निकल जाने के बाद वह बातें करने लगा. यह देख भीड़ चकित रह गई और कहने लगी, “इससे पहले इस्राएल में ऐसा कभी नहीं देखा गया.”"},{"book":"मत्तियाह","chapter":"9","verse":"34","text":"जबकि फ़रीसी कह रहे थे, “यह दुष्टात्मा का निकालना दुष्टात्मा के प्रधान की सहायता से करता है.”"},{"book":"मत्तियाह","chapter":"9","verse":"35","text":"येशु नगर-नगर और गांव-गांव की यात्रा कर रहे थे. वह उनके यहूदी सभागृहों में शिक्षा देते, स्वर्ग-राज्य के सुसमाचार का प्रचार करते तथा हर एक प्रकार के रोग और दुर्बलताओं को स्वस्थ करते जा रहे थे."},{"book":"मत्तियाह","chapter":"9","verse":"36","text":"भीड़ को देख येशु का हृदय करुणा से दुःखित हो उठा क्योंकि वे बिन चरवाहे की भेड़ों के समान व्याकुल और निराश थे."},{"book":"मत्तियाह","chapter":"9","verse":"37","text":"इस पर येशु ने अपने शिष्यों से कहा, “उपज तो बहुत है किंतु मज़दूर कम,"},{"book":"मत्तियाह","chapter":"9","verse":"38","text":"इसलिये उपज के स्वामी से विनती करो कि इस उपज के लिए मज़दूर भेज दें.”"}]}