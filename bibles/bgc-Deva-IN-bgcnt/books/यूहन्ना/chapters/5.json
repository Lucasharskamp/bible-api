{"data":[{"book":"यूहन्ना","chapter":"5","verse":"1","text":"इन बात्तां कै पाच्छै यहूदियाँ का एक त्यौहार आया, अर यीशु यरुशलेम नगर म्ह गया।"},{"book":"यूहन्ना","chapter":"5","verse":"2","text":"यरुशलेम म्ह भेड़-फाटक कै धोरै एक कुण्ड सै जो इब्रानी भाषा म्ह बैतहसदा कुह्वावै सै, उसके पाँच घाट सै।"},{"book":"यूहन्ना","chapter":"5","verse":"3","text":"इन म्ह घणखरे बीमार, आन्धे, लंगड़े अर सूखे अंगआळे (पाणी कै हाल्लण कै आस म्ह) पड़े रहवै थे।"},{"book":"यूहन्ना","chapter":"5","verse":"4","text":"(क्यूँके खास बखत पै परमेसवर के सुर्गदूत कुण्ड म्ह उतरकै पाणी नै हलाया करै थे। पाणी हाल्दे जो कोए पैहल्या उतरदा वोए ठीक हो जान्दा चाहे उसकै कोए बीमारी क्यूँ ना हो।)"},{"book":"यूहन्ना","chapter":"5","verse":"5","text":"उड़ै एक माणस था, जो अड़तीस साल तै बीमारी म्ह पड्या था।"},{"book":"यूहन्ना","chapter":"5","verse":"6","text":"यीशु नै उस ताहीं पड्या होया देखकै अर न्यू जाणकै के वो घणे दिनां तै इसी हाल्लत म्ह पड्या सै, उसतै बुझ्झया, “के तू ठीक होणा चाहवै सै?”"},{"book":"यूहन्ना","chapter":"5","verse":"7","text":"उस बीमार नै उस ताहीं जवाब दिया, “हे प्रभु, मेरै धोरै कोए माणस कोनी के जिब पाणी हलाया जावै, तो मन्नै कुण्ड म्ह उतारै, पर मेरे पोंहोचदे-पोंहोचदे दुसरा मेरतै पैहल्या पाणी म्ह उतर जावै सै।”"},{"book":"यूहन्ना","chapter":"5","verse":"8","text":"यीशु नै उस ताहीं कह्या, “उठ, अपणे बिस्तर ठाकै, हाँड-फिर।”"},{"book":"यूहन्ना","chapter":"5","verse":"9","text":"वो माणस जिब्बे ठीक होग्या, अर अपणे बिस्तर ठाकै हाँड़ण-फिरण लागग्या।"},{"book":"यूहन्ना","chapter":"5","verse":"10","text":"वो आराम का दिन था। ज्यांतै यहूदी उस ताहीं जो ठीक होया था, कहण लाग्गे, “आज तो आराम का दिन सै, तेरा बिस्तर ठाणा नियम-कायदा के मुताबिक ठीक कोनी।”"},{"book":"यूहन्ना","chapter":"5","verse":"11","text":"उसनै उन ताहीं जवाब दिया, “जिसनै मेरै ताहीं ठीक करया, उस्से नै मेरै ताहीं कह्या, ‘अपणा बिस्तर ठा अर हाँड-फिर।’”"},{"book":"यूहन्ना","chapter":"5","verse":"12","text":"उननै उसतै बुझ्झया, “वो कौण माणस सै जिसनै तेरे तै कह्या, ‘बिस्तर ठा, अर हाँड-फिर?’”"},{"book":"यूहन्ना","chapter":"5","verse":"13","text":"पर जो ठीक होया था वो कोनी जाणै था के वो कौण सै, क्यूँके उस जगहां पै भीड़ होण कै कारण यीशु ओड़ै तै चला ग्या था।"},{"book":"यूहन्ना","chapter":"5","verse":"14","text":"इन बात्तां कै पाच्छै वो यीशु नै मन्दर म्ह मिल्या। यीशु नै उस ताहीं कह्या, “देख, तू ठीक होग्या सै: दुबारा पाप ना करिये, इसा ना हो के इसतै कोए भारी संकट तेरे पै आण पड़ै।”"},{"book":"यूहन्ना","chapter":"5","verse":"15","text":"उस माणस नै जाकै यहूदियाँ तै कह दिया के जिसनै मेरै ताहीं ठीक करया वो यीशु सै।"},{"book":"यूहन्ना","chapter":"5","verse":"16","text":"इस कारण यहूदी अगुवें यीशु नै तंग करण लाग्गे, क्यूँके वो इसे काम आराम कै दिन करया करदा।"},{"book":"यूहन्ना","chapter":"5","verse":"17","text":"इसपै यीशु नै उन ताहीं कह्या, “मेरा पिता सारी हाण काम करै सै, अर मेरे ताहीं भी करते रहणा सै।”"},{"book":"यूहन्ना","chapter":"5","verse":"18","text":"यीशु की बात के कारण यहूदी अगुवें और भी घणे उस ताहीं मारण खात्तर कोशिश करण लाग्गे, क्यूँके वो ना सिर्फ आराम कै दिन का नियम तोड्या करदा, पर परमेसवर नै अपणा पिता कहकै खुद ताहीं परमेसवर कै बरोबर भी ठैहरावै था।"},{"book":"यूहन्ना","chapter":"5","verse":"19","text":"इसपै यीशु नै उस ताहीं कह्या, “मै थारैताहीं साच्ची-साच कहूँ सूं, बेट्टा5:19 बेट्टा यीशु खुद नै बेट्टा कहकै सम्बोधित करै से  खुद तै किमे न्ही कर सकदा, सिर्फ वो जो पिता नै करदे देक्खै सै, क्यूँके जिन-जिन काम्मां नै वो करै सै उननै बेट्टा भी इस्से ढाळ करै सै।"},{"book":"यूहन्ना","chapter":"5","verse":"20","text":"क्यूँके पिता बेट्टै तै प्यार करै सै अर जो-जो काम वो खुद करै सै, वो सारे उसतै दिखावै सैः अर वो इसतै भी बड़े काम उस ताहीं दिखावैगा, ताके थम हैरान होओ।"},{"book":"यूहन्ना","chapter":"5","verse":"21","text":"जिसा पिता मरे होया नै ठावै अर जिवांवै सै उस्से ढाळ बेट्टा भी जिननै चाहवै सै उननै जिवांवै सै।"},{"book":"यूहन्ना","chapter":"5","verse":"22","text":"पिता किसे का न्याय कोनी करदा, पर न्याय करण का सारा काम बेट्टै ताहीं सौंप राख्या सै,"},{"book":"यूहन्ना","chapter":"5","verse":"23","text":"ताके सारे माणस जिस ढाळ पिता की इज्जत करै सै उस्से ढाळ बेट्टै की भी इज्जत करै। जो बेट्टै की इज्जत कोनी करदा, वो पिता की भी इज्जत कोनी करदा, जिसनै उस ताहीं भेज्या सै।”"},{"book":"यूहन्ना","chapter":"5","verse":"24","text":"मै थारैतै साच्ची-साच कहूँ सूं, जो मेरा वचन सुणकै उसपै बिश्वास करै सै, जिसनै मेरै ताहीं भेज्या सै, वो अनन्त जीवन पावै सै, अर उसपै दण्ड का हुकम कोनी होन्दा, पर वो मौत नै पार करकै जीवन म्ह दाखल हो लिया सै।"},{"book":"यूहन्ना","chapter":"5","verse":"25","text":"“मै थारैतै साच्ची-साच कहूँ सूं, वो बखत आवै सै, अर इब सै, जिसम्ह मरे होड़ परमेसवर के बेट्टै का वचन सुणैगें, अर जो सुणैगें वे जिवैंगे।"},{"book":"यूहन्ना","chapter":"5","verse":"26","text":"क्यूँके जिस ढाळ तै पिता खुद म्ह जीवन राक्खै सै, उस्से ढाळ तै उसनै बेट्टै ताहीं भी यो अधिकार दिया सै के खुद जीवन राक्खै।"},{"book":"यूहन्ना","chapter":"5","verse":"27","text":"बल्के मेरे ताहीं माणसां के न्याय करण का भी अधिकार दिया सै, ज्यांतै के मै माणस का बेट्टा सूं।”"},{"book":"यूहन्ना","chapter":"5","verse":"28","text":"इसतै हैरान मतना होओ: क्यूँके वो बखत आवै सै के जितने मरे होए लोग कब्रां म्ह सै वे मेरा वचन सुणकै लिकड़ आवैगें।"},{"book":"यूहन्ना","chapter":"5","verse":"29","text":"जिन नै भले काम करे सै वे जीवन कै पुनरुत्थान खात्तर जी जावैंगे अर जिन नै बुरे काम करे सै वे दण्ड के पुनरुत्थान खात्तर जी जावैंगे।"},{"book":"यूहन्ना","chapter":"5","verse":"30","text":"“मै खुद तो कुछ कोनी कर सकदा, जिसा सुणु सूं, उस्से तरियां न्याय करुँ सूं, अर मेरा न्याय साच्चा सै, क्यूँके मै अपणी मर्जी कोनी पर अपणे भेजण आळे की मर्जी चाहूँ सूं।”"},{"book":"यूहन्ना","chapter":"5","verse":"31","text":"जै मै खुदे अपणी गवाही द्यूँ, तो मेरी गवाही साच्ची कोनी।"},{"book":"यूहन्ना","chapter":"5","verse":"32","text":"एक और सै जो मेरा पिता सै, वो मेरी गवाही देवै सै, अर मै जाणु सूं, के मेरी जो गवाही वो देवै सै, वा साच्ची सै।"},{"book":"यूहन्ना","chapter":"5","verse":"33","text":"थमनै यूहन्ना तै बुझवाया अर उसनै सच्चाई की गवाही दी सै।"},{"book":"यूहन्ना","chapter":"5","verse":"34","text":"पर मै अपणे बारै म्ह माणसां की गवाही कोनी चाहन्दा, फेर भी मै ये बात ज्यांतै कहूँ सूं के थारा उद्धार हो।"},{"book":"यूहन्ना","chapter":"5","verse":"35","text":"यूहन्ना तो बळदे अर चमकदे होए दीवै कै समान था, अर थमनै किमे वार ताहीं उसके चाँदणे म्ह मगन होणा भाया।"},{"book":"यूहन्ना","chapter":"5","verse":"36","text":"पर मेरै धोरै जो गवाही सै वा यूहन्ना की गवाही तै बड्डी सै, क्यूँके जो काम पिता नै मेरै ताहीं निपटाण नै सौप्या सै यानिके योए काम जो मै करुँ सूं, वे मेरे गवाह सै के पिता नै मेरै ताहीं भेज्या सै।"},{"book":"यूहन्ना","chapter":"5","verse":"37","text":"अर पिता जिसनै मेरै ताहीं भेज्या सै, उस्से नै मेरी गवाही दी सै। थमनै ना कदे उसका वचन सुण्या, अर ना उसकी शक्ल देक्खी सै,"},{"book":"यूहन्ना","chapter":"5","verse":"38","text":"अर उसकै वचन ताहीं मन म्ह बणाए कोनी राखदे, क्यूँके जिस ताहीं उसनै भेज्या थम उसका बिश्वास कोनी करदे।"},{"book":"यूहन्ना","chapter":"5","verse":"39","text":"थम पवित्र ग्रन्थ म्ह टोव्हो सो, क्यूँके समझों सो के उस म्ह अनन्त जीवन थारे ताहीं मिलै सै, अर यो वोए सै जो मेरी गवाही देवै सै,"},{"book":"यूहन्ना","chapter":"5","verse":"40","text":"फेर भी थम अनन्त जीवन पाण खात्तर मेरै धोरै आणा कोनी चाहन्दे।"},{"book":"यूहन्ना","chapter":"5","verse":"41","text":"मै माणसां तै आदर कोनी चाहन्दा।"},{"book":"यूहन्ना","chapter":"5","verse":"42","text":"पर मै थमनै जाणु सूं, के थारे म्ह परमेसवर खात्तर प्यार कोनी।"},{"book":"यूहन्ना","chapter":"5","verse":"43","text":"थम मेरे ताहीं पसन्द न्ही करते जिब के मै अपणे पिता कै नाम तै आया सूं, जै दुसरा कोए खुद कै नाम तै आवै, तो उसनै थम अपणा लोगे।"},{"book":"यूहन्ना","chapter":"5","verse":"44","text":"थम मेरै पै किस तरियां बिश्वास कर सको सो? क्यूँके थम तो आप्पस म्ह एक-दुसरे तै तारीफ सुणणा चाहो सो, अर उस तारीफ की ओड़ देखते भी कोनी जो एकमात्र परमेसवर तै आवै सै।"},{"book":"यूहन्ना","chapter":"5","verse":"45","text":"न्यू ना समझियों के मै पिता के स्याम्ही थारे म्ह खोट काढ्ढू सूं, थारे म्ह खोट काढणिया तो मूसा नबी सै, जिसपै थमनै भरोस्सा करया सै।"},{"book":"यूहन्ना","chapter":"5","verse":"46","text":"क्यूँके जै थम मूसा नबी पै बिश्वास करदे, तो मेरा भी बिश्वास करदे, ज्यांतै के उसनै मेरै बारै म्ह लिख्या सै।"},{"book":"यूहन्ना","chapter":"5","verse":"47","text":"पर जै थम उसके पवित्र ग्रन्थ म्ह लिक्खी होई बात्तां पै बिश्वास कोनी करदे, तो मेरी बात्तां पै किस तरियां बिश्वास करोगे?"}]}