{"data":[{"book":"प्रकाशितवाक्य","chapter":"16","verse":"1","text":"तिजी ते बाद मैं मन्दरो रे कोई जोरे की तिना सातो स्वर्गदूता खे ये बोलदे ऊए सुणेया, “जाओ, परमेशरो रे प्रकोपो रे सातो कटोरे तरतिया पाँदे लटी देओ।”"},{"book":"प्रकाशितवाक्य","chapter":"16","verse":"2","text":"पईले स्वर्गदूते जाई की आपणा कटोरा लटी ता। और तिना मांणूआ रे, जिना पाँदे डांगरो री छाप थी और जो तेसरी मूरता री पूजा करो थे, एक किस्मा रा बुरा और पीड़ देणे वाल़ा फोड़ा निकल़ेया।"},{"book":"प्रकाशितवाक्य","chapter":"16","verse":"3","text":"फेर दूजे स्वर्गदूते आपणा कटोरा समुद्रो बीचे लटी ता और से मरे रे जे मांणूए रे खूनो जेड़ा बणीगा। और समुद्रो रे सारे जीव मरी गे।"},{"book":"प्रकाशितवाक्य","chapter":"16","verse":"4","text":"तीजे स्वर्गदूते आपणा कटोरा नदिया और पाणिए री सूबल़ा पाँदे लटी ता और सेयो खून बणी गे।"},{"book":"प्रकाशितवाक्य","chapter":"16","verse":"5","text":"और मैं पाणिए रे स्वर्गदूतो खे ये बोलदे ऊए सुणेया,"},{"book":"प्रकाशितवाक्य","chapter":"16","verse":"6","text":"कऊँकि तिने परमेशरो रे लोका रा और भविष्यबक्तेया रा खून बाह्ई राखेया था"},{"book":"प्रकाशितवाक्य","chapter":"16","verse":"7","text":"और मैं फेर बेदिया ते ये आवाज सुणी,"},{"book":"प्रकाशितवाक्य","chapter":"16","verse":"8","text":"चौथे स्वर्गदूते आपणा कटोरा सूरजो पाँदे लटी ता और तेसखे मांणूआ खे आगी साथे फूकणे रा अक्क दित्तेया।"},{"book":"प्रकाशितवाक्य","chapter":"16","verse":"9","text":"मांणू बड़ी-पारी गर्मिया ते फूखी गे और तिने लोके परमेशरो रे नाओं री, जेसखे इना मुसीबता पाँदे अक्क ए, निन्दा कित्ती और आपणे पापो ते मन नि फेरेया और ना ई तेसरी महिमा कित्ती।"},{"book":"प्रकाशितवाक्य","chapter":"16","verse":"10","text":"पांजुए स्वर्गदूते आपणा कटोरा तेस डांगरो रे सिंहासनो पाँदे लटी ता और नतीजन, तेसरे पूरे राज्य रे न्हेरा ऊईगा। और लोक पीड़ा रे मारे आपणी-आपणी जीब चबाणे लगे।"},{"book":"प्रकाशितवाक्य","chapter":"16","verse":"11","text":"आपणी पीड़ और फोड़ेया री बजअ ते तिने स्वर्गो रे परमेशरो री निन्दा कित्ती। पर तिने लोके आपणे-आपणे बुरे कामो ते मन नि फेरेया।"},{"book":"प्रकाशितवाक्य","chapter":"16","verse":"12","text":"छठे स्वर्गदूते आपणा कटोरा बड़ी फरात नदिया पाँदे लटी ता और नतीजन, तिजी रा पाणी सूकी गा, कि पूर्व दिशा रे राजेया खे बाट त्यार ऊई जाओ।"},{"book":"प्रकाशितवाक्य","chapter":"16","verse":"13","text":"और मैं तेस अजगरो रे मुंओ ते और तेस डांगरो रे मुंओ ते और तेस चूठे भविष्यबक्ते रे मुंओ ते, तीन अशुद्ध आत्मा मिनके रे रूपो रे निकल़दे ऊए देखी।"},{"book":"प्रकाशितवाक्य","chapter":"16","verse":"14","text":"यो बड़े-बड़े चिह्न् दखाणे वाल़ी दुष्टात्मा ए, जो सारे दुनिया रे राजेया गे निकल़ी की इजी खे जाओई, ताकि तिना खे सर्वशक्तिमान् परमेशरो रे तेस बड़े दिनो री लड़ाईया खे कट्ठा करो।"},{"book":"प्रकाशितवाक्य","chapter":"16","verse":"15","text":"मसीहे बोलेया, “देख, आऊँ चोरो जेड़ा आऊँआ, धन्य ए से, जो जागदा रओआ और आपणे टालेया री चौकसी करोआ कि नांगा नि फिरो और लोक तेसखे नांगा नि देखो।”"},{"book":"प्रकाशितवाक्य","chapter":"16","verse":"16","text":"और तिने दुष्टात्मे राजेया खे तेसा जगा रे कट्ठे कित्तेया, जेतेखे इब्रानी पाषा रे हर-मगिदोन बोलोए।"},{"book":"प्रकाशितवाक्य","chapter":"16","verse":"17","text":"और सातुए स्वर्गदूते आपणा कटोरा अवा रे लटी ता, और मन्दरो रे सिंहासनो ते ये बड़ी आवाज ऊई, “पूरा ऊईगा।”"},{"book":"प्रकाशितवाक्य","chapter":"16","verse":"18","text":"फेर बिजल़िया, आवाज, गर्जण और एक एड़ा ईल्लण ऊआ कि जदुओ ते मांणूआ री उत्पत्ति तरतिया रे ऊई, तदुओ ते एड़ा ईल्लण कदी नि ऊआ था।"},{"book":"प्रकाशितवाक्य","chapter":"16","verse":"19","text":"इजी ते तेस बड़े नगरो रे तीन टुकड़े ऊईगे और जातिया-जातिया रे नगर टल़ी गे और बड़े बेबीलोनो री याद परमेशरो रे एती ऊई, कि से आपणे रोषो री जल़ना री शराब तेसखे पल़याओ।"},{"book":"प्रकाशितवाक्य","chapter":"16","verse":"20","text":"और हर एक टापू आपणी जगा ते टल़ी गा और पाह्ड़ो रा कोई पता नि लगेया।"},{"book":"प्रकाशितवाक्य","chapter":"16","verse":"21","text":"और सर्गो ते मांणूआ पाँदे मण-मण परी की ओल़े पड़े, कऊँकि ये मुसीबत बऊत ई पारी थी, लोके ओल़ेया री मुसीबता री बजअ ते परमेशरो री निन्दा कित्ती।"}]}