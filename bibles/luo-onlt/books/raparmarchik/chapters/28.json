{"data":[{"book":"Rapar Mar Chik","chapter":"28","verse":"1","text":"Ka uluoro Jehova Nyasaye ma Nyasachu kendo urito adimba chikene duto ma amiyou kawuono, to Jehova Nyasaye ma Nyasachu biro tingʼou malo moloyo ogendini duto modak e piny."},{"book":"Rapar Mar Chik","chapter":"28","verse":"2","text":"Gwethgi duto nobed magu kamoro amora ma untie ka uluoro Jehova Nyasaye ma Nyasachu, kendo magi e gin:"},{"book":"Rapar Mar Chik","chapter":"28","verse":"3","text":"Ibiro gwedhou ka un e dala kata ka un oko."},{"book":"Rapar Mar Chik","chapter":"28","verse":"4","text":"Nogwedhu gi nyithindo mangʼeny gi cham mogundho kod jamni mathoth ma gin kweth mag nyiroye kod mag nyirombe."},{"book":"Rapar Mar Chik","chapter":"28","verse":"5","text":"Nogwedh atongeu gi dakuondeu duto."},{"book":"Rapar Mar Chik","chapter":"28","verse":"6","text":"Nogwedhu ka udonjo e dala kendo ka uwuok."},{"book":"Rapar Mar Chik","chapter":"28","verse":"7","text":"Jehova Nyasaye noket wasiku ma monjou e lwetu mi unulogi. Ginimonju ka gin oganda achiel, to ginike ka gia iru ka gin migepe abiriyo."},{"book":"Rapar Mar Chik","chapter":"28","verse":"8","text":"Jehova Nyasaye biro gwedho decheu kaachiel gi gimoro amora ma uchiworu timo, Jehova Nyasaye ma Nyasachu biro gwedhou e piny ma omiyou."},{"book":"Rapar Mar Chik","chapter":"28","verse":"9","text":"Jehova Nyasaye biro gurou kaka joge maler, mana kaka ne owacho ka okwongʼore, ka urito chike mag Jehova Nyasaye ma Nyasachu kendo uwuotho e yorene."},{"book":"Rapar Mar Chik","chapter":"28","verse":"10","text":"Eka ji duto modak e piny none ni un joma oluong gi nying Jehova Nyasaye kendo gibiro luorou."},{"book":"Rapar Mar Chik","chapter":"28","verse":"11","text":"Jehova Nyasaye biro miyou gweth mogundho; ma gin nyithindo mangʼeny, jamni mathoth kod cham mogundho e piny mane Jehova Nyasaye osingore kokwongʼore ni kwereu ni nomiu."},{"book":"Rapar Mar Chik","chapter":"28","verse":"12","text":"Jehova Nyasaye biro yawo polo, ma en kar keno mag mwandune, ka ochiwo koth e piny e ndalo mowinjore, kendo ka ogwedho tije duto mag lwetu. Ubiro chiwo hola ne pinje mangʼeny to un ok unuhol gimoro kuomgi."},{"book":"Rapar Mar Chik","chapter":"28","verse":"13","text":"Jehova Nyasaye nomi ubed jotelo to ok joma itelonegi. Ka urito chike ma Jehova Nyasaye ma Nyasachu miyou kawuononi kendo uluwogi adimba, to kinde duto unubed jotelo to ok joma itelonegi."},{"book":"Rapar Mar Chik","chapter":"28","verse":"14","text":"Kik uwe chike ma amiyou kawuononi, ka udhi e bat korachwich kata koracham kendo ka uluwo nyiseche manono kendo utiyonegi."},{"book":"Rapar Mar Chik","chapter":"28","verse":"15","text":"To ka ok uchiwo luor ne Jehova Nyasaye ma Nyasachu kendo ok urito chikene duto adimba kod buchene ma amiyou kawuononi, to kwongʼ-gi duto biro makou."},{"book":"Rapar Mar Chik","chapter":"28","verse":"16","text":"Ibiro kwongʼou ka un e dala kata ka un oko."},{"book":"Rapar Mar Chik","chapter":"28","verse":"17","text":"Nokwongʼ atongeu gi dakuondeu."},{"book":"Rapar Mar Chik","chapter":"28","verse":"18","text":"Nyithindu munywolo nokwongʼ, kaachiel gi chambu, gi nyiroye mag dhou kod nyithi jambu."},{"book":"Rapar Mar Chik","chapter":"28","verse":"19","text":"Ibiro kwongʼou ka udonjo kendo kuwuok."},{"book":"Rapar Mar Chik","chapter":"28","verse":"20","text":"Jehova Nyasaye biro oronu kwongʼ, ngʼengʼ kod achaya e gimoro amora ma utimo, nyaka urum chuth makaru lal nono nikech richo ma usetimo ma ujwangʼe."},{"book":"Rapar Mar Chik","chapter":"28","verse":"21","text":"Jehova Nyasaye biro goyou gi tuoche mi otieku e piny ma udhi kawo."},{"book":"Rapar Mar Chik","chapter":"28","verse":"22","text":"Jehova Nyasaye nogou gi tuo mar kahera, midhusi gi tuo akuodi kod gwonyo kendo obiro kelonu oro mi cham rochre ewi dongo; kendo gigo duto biro thagou nyaka urum chuth."},{"book":"Rapar Mar Chik","chapter":"28","verse":"23","text":"Polo norieny ka mula ewiu, piny to nobed matek ka chuma."},{"book":"Rapar Mar Chik","chapter":"28","verse":"24","text":"Jehova Nyasaye enolok koth machwe e pinyu obed mana lo kod buru malich, gini olre koa e polo nyaka unurum."},{"book":"Rapar Mar Chik","chapter":"28","verse":"25","text":"Jehova Nyasaye nomi lou e nyim wasiku. Unumonjgi ka un e achiel, to unuring-gi kuke e migepe abiriyo, kendo unubed gima wichkuot ne ogendini duto manie piny."},{"book":"Rapar Mar Chik","chapter":"28","verse":"26","text":"Ringreu modongʼ ema nobed chiemb winy manie kor polo gi ondiegi manie thim, kendo onge ngʼato angʼata manogolgi kuomu."},{"book":"Rapar Mar Chik","chapter":"28","verse":"27","text":"Jehova Nyasaye nogou gi tuo mag buche mag Misri, akuodi, gwonyo kod kalanga ma ok thiedhi."},{"book":"Rapar Mar Chik","chapter":"28","verse":"28","text":"Jehova Nyasaye nogou gi tuo mar neko kendo noloku muofni kendo joma orundore."},{"book":"Rapar Mar Chik","chapter":"28","verse":"29","text":"E dier odiechiengʼ tir ubiro rundoru ka muofni e mudho. Onge gima unutim manodhi maber, ndalo duto nothiru kendo noyak giu maonge ngʼama noresu."},{"book":"Rapar Mar Chik","chapter":"28","verse":"30","text":"Inichan kendo nyako mihero, to ngʼat moro nono ema nokawe mabed kode. Iniger ot to ok inidagie, kendo inipidh mzabibu to ok inicham gik monyak kuomgi."},{"book":"Rapar Mar Chik","chapter":"28","verse":"31","text":"Rwadhi noyangʼ kineno, to ok ni cham ringe. Kanyna mari nokaw kuomi githuon, to ok noduognigo. Rombe magi nomi wasiki, to onge ngʼama noresgi."},{"book":"Rapar Mar Chik","chapter":"28","verse":"32","text":"Yawuoti kod nyigi noter e pinje mamoko, kendo inimanygi gi wengeni odiechiengʼ duto kionge gi teko mar resogi."},{"book":"Rapar Mar Chik","chapter":"28","verse":"33","text":"Oganda ma ok ingʼeyo nocham gik mitiyo matek gi luchi e puotheni kendo onge gima initim makmana tingʼ mapek kod achune e ndalou duto."},{"book":"Rapar Mar Chik","chapter":"28","verse":"34","text":"Gik ma wangʼi neno noloki neko."},{"book":"Rapar Mar Chik","chapter":"28","verse":"35","text":"Jehova Nyasaye nomi buche maremo ma ok thiedhi mak chongeni gi tiendeni kendo ginilandre koa e pat tiendi nyaka e wiyi."},{"book":"Rapar Mar Chik","chapter":"28","verse":"36","text":"Jehova Nyasaye biro riembou, to ruoth ma unuyier notelnu noteru e lwet piny ma kata kwereu ne ok ongʼeyo. Kuno unulamie nyiseche mamoko, ma gin nyiseche mopa gi yien kod kite."},{"book":"Rapar Mar Chik","chapter":"28","verse":"37","text":"Inibed gima mono miyanyo kendo ijaro e kind ogendini duto kuma Jehova Nyasaye noterue."},{"book":"Rapar Mar Chik","chapter":"28","verse":"38","text":"Unuchwo kothe mangʼeny to unuka manok, nikech bonyo nokethgi."},{"book":"Rapar Mar Chik","chapter":"28","verse":"39","text":"Unupidh mzabibu e puotheu ma ukagi to ok unumadh olemo mochwer kuomgi kata choko olembgigo nikech kute nochamgi."},{"book":"Rapar Mar Chik","chapter":"28","verse":"40","text":"Ubiro bedo kod yien zeituni e pinyu to ok unukonyru gi moe nikech zeituni nolwar piny."},{"book":"Rapar Mar Chik","chapter":"28","verse":"41","text":"Unubed gi yawuowi kod nyiri to ok unuritgi nimar notergi e twech e pinje mamoko."},{"book":"Rapar Mar Chik","chapter":"28","verse":"42","text":"Kweth mag bonyo noketh yiendu kod chambu duto e pinyu."},{"book":"Rapar Mar Chik","chapter":"28","verse":"43","text":"Jopinje mamoko modak e pinyu nonyaa mamedre moloyou, to un to unubed manok."},{"book":"Rapar Mar Chik","chapter":"28","verse":"44","text":"Ginibed gi gik ma giholou, to un ok nubed gi gima unyalo hologi. Ginibed jotelo, to un nubed joma itelonegi."},{"book":"Rapar Mar Chik","chapter":"28","verse":"45","text":"Kwongʼ-gi duto nobi kuomu. Kwongʼ-gi nolaw bangʼu mijuku manyaka urum uduto, nikech ne ok uwinjo Jehova Nyasaye ma Nyasachu, kata rito chikene kod buchene duto mane omiyou."},{"book":"Rapar Mar Chik","chapter":"28","verse":"46","text":"Ginibed ranyisi kod midhiero kuomu kod nyikwau nyaka chiengʼ."},{"book":"Rapar Mar Chik","chapter":"28","verse":"47","text":"Nikech ne ok utiyo ne Jehova Nyasaye ma Nyasachu gi ilo kod mor e ndalo mane un gi mwandu,"},{"book":"Rapar Mar Chik","chapter":"28","verse":"48","text":"omiyo e kech, e riyo, e duk, kod dhier unutine wasiku ma Jehova Nyasaye oseoronu. Enoket jok mar mula mapek e ngʼutu nyaka chop otieku."},{"book":"Rapar Mar Chik","chapter":"28","verse":"49","text":"Jehova Nyasaye enokel piny moro moa mabor, ma en piny mantie e giko piny, machal gi ongo mafuyo, gin oganda ma dhogi ok unuwinji,"},{"book":"Rapar Mar Chik","chapter":"28","verse":"50","text":"oganda maneno makwiny maonge gi luor ne joma oti kata joma pod tindo."},{"book":"Rapar Mar Chik","chapter":"28","verse":"51","text":"Ginineg jambu ma pod tindo kendo giniketh chambu e puothe mi nyaka ginitieku chuth. Ok ginicham, divai manyien kata mo, kata mana nyiroye mag dhou kod nyirombe mag jambu nyaka chop gitieku chuth."},{"book":"Rapar Mar Chik","chapter":"28","verse":"52","text":"Ginitim agengʼa ne miechu madongo duto nyaka kuonde mochiel motingʼore gi malo ma uketo genou kuomgi lwar. Ginikethi mier madongo e piny duto ma Jehova Nyasaye ma Nyasachu miyou."},{"book":"Rapar Mar Chik","chapter":"28","verse":"53","text":"Nikech chandruok maniyudi ka wasiki okeloni ka in e twech, nucham nyaka nyithindu munywolo, ma gin ringre yawuotu kod nyiu ma Jehova Nyasaye ma Nyasachu osemiyou."},{"book":"Rapar Mar Chik","chapter":"28","verse":"54","text":"Kata mana ngʼat maber kendo ngʼwon ahinya e dieru ok nobed gi miwafu ne owadgi owuon kata mana ne chiege mohero kata nyithinde modongʼ,"},{"book":"Rapar Mar Chik","chapter":"28","verse":"55","text":"kendo ok enomi ngʼato angʼata ringre nyathineno ma en owuon ochamo nikech mano kende e gima nodongʼ bangʼ ka wasigu osemonjo miechu."},{"book":"Rapar Mar Chik","chapter":"28","verse":"56","text":"Dhako makare kendo man-gi lony mamalo e dieru, ngʼat modimbore kendo man-gi ngʼwono malach ma bende ok osewuotho e lowo gi tiende nono, nobed ka iye kwar kod chwore owuon kata mana gi yawuote kod nyige ma en owuon ema onywolo."},{"book":"Rapar Mar Chik","chapter":"28","verse":"57","text":"Notamre pogonegi kata mana bieche owuon bangʼ nywol, nimar oparo mondo ochamgi lingʼ-lingʼ e ndalo ma wasiku nogonu agengʼa ka masira olworo miechu madongo."},{"book":"Rapar Mar Chik","chapter":"28","verse":"58","text":"Ka ok urito weche duto manie chikni ma ondiki e kitabuni kendo ka ok uchiwo luor ne nyinge man-gi teko ma en Jehova Nyasaye ma Nyasachu,"},{"book":"Rapar Mar Chik","chapter":"28","verse":"59","text":"Jehova Nyasaye biro kelo masiche malich kuomu kaachiel gi nyikwau, tuoche maywayo dend ji kuom kinde mangʼeny."},{"book":"Rapar Mar Chik","chapter":"28","verse":"60","text":"Obiro keto kuomu tuoche duto mag Misri ma uluoro kendo ginibed kuomu."},{"book":"Rapar Mar Chik","chapter":"28","verse":"61","text":"Jehova Nyasaye nokel kuomu kit tuoche duto ma ok ondiki e kitabuni mar chik nyaka chop tieku chuth."},{"book":"Rapar Mar Chik","chapter":"28","verse":"62","text":"Un ma ungʼeny ka sulwe manie polo unudongʼ matin nikech ne ok urito chike Jehova Nyasaye ma Nyasachu."},{"book":"Rapar Mar Chik","chapter":"28","verse":"63","text":"Mana kaka ne omoro Jehova Nyasaye mondo omiu gweth kendo ubed mangʼeny, e kaka obiro bedo gi mor ka oranou kendo otiekou. Notieku e piny ma udonjoe mondo ukaw."},{"book":"Rapar Mar Chik","chapter":"28","verse":"64","text":"Eka Jehova Nyasaye nokewu e pinje duto, koa e tungʼ piny konchiel nyaka machielo. Kanyo unulamie nyiseche mamoko, ma gin nyiseche mopa mag yiende kod kite ma un uwegi kod ka kwereu ne ok ongʼeyo."},{"book":"Rapar Mar Chik","chapter":"28","verse":"65","text":"E kind pinjego ok unuyudie hoch kata yweyo ka ombongʼ tiendeu ool. Kuno Jehova Nyasaye nomiu paro maliw, wangʼ maneno ka ool gi dwaro to gi chuny machandore."},{"book":"Rapar Mar Chik","chapter":"28","verse":"66","text":"Unudag ka ukia gima biro timorenu; ka un gilworo odiechiengʼ kod otieno, ka ukia gima biro timore ne ngimau."},{"book":"Rapar Mar Chik","chapter":"28","verse":"67","text":"Ka piny oru gokinyi unuwach niya, “Mad ne bedni en odhiambo” kendo godhiambo unuwach niya, “Mad ne piny bed ni en okinyi” nikech masira ma unune nopongʼ chunyu kod gik ma wengeu none."},{"book":"Rapar Mar Chik","chapter":"28","verse":"68","text":"Jehova Nyasaye nooru dok Misri gi yiedhi, e wuoth mane awacho ni ok onego udhiye. Kuno unuchiwru ne wasiku kaka chwo kod mon ma jotich to onge ngʼama noyie ngʼiewou."}]}