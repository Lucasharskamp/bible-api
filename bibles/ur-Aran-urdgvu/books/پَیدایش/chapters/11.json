{"data":[{"book":"پَیدایش","chapter":"11","verse":"1","text":"اُس وقت تک پوری دنیا کے لوگ ایک ہی زبان بولتے تھے۔"},{"book":"پَیدایش","chapter":"11","verse":"2","text":"مشرق کی طرف بڑھتے بڑھتے وہ سِنعار کے ایک میدان میں پہنچ کر وہاں آباد ہوئے۔"},{"book":"پَیدایش","chapter":"11","verse":"3","text":"تب وہ ایک دوسرے سے کہنے لگے، ”آؤ، ہم مٹی سے اینٹیں بنا کر اُنہیں آگ میں خوب پکائیں۔“ اُنہوں نے تعمیری کام کے لئے پتھر کی جگہ اینٹیں اور مسالے کی جگہ تارکول استعمال کیا۔"},{"book":"پَیدایش","chapter":"11","verse":"4","text":"پھر وہ کہنے لگے، ”آؤ، ہم اپنے لئے شہر بنا لیں جس میں ایسا بُرج ہو جو آسمان تک پہنچ جائے۔ پھر ہمارا نام قائم رہے گا اور ہم رُوئے زمین پر بکھر جانے سے بچ جائیں گے۔“"},{"book":"پَیدایش","chapter":"11","verse":"5","text":"لیکن رب اُس شہر اور بُرج کو دیکھنے کے لئے اُتر آیا جسے لوگ بنا رہے تھے۔"},{"book":"پَیدایش","chapter":"11","verse":"6","text":"رب نے کہا، ”یہ لوگ ایک ہی قوم ہیں اور ایک ہی زبان بولتے ہیں۔ اور یہ صرف اُس کا آغاز ہے جو وہ کرنا چاہتے ہیں۔ اب سے جو بھی وہ مل کر کرنا چاہیں گے اُس سے اُنہیں روکا نہیں جا سکے گا۔"},{"book":"پَیدایش","chapter":"11","verse":"7","text":"اِس لئے آؤ، ہم دنیا میں اُتر کر اُن کی زبان کو درہم برہم کر دیں تاکہ وہ ایک دوسرے کی بات سمجھ نہ پائیں۔“"},{"book":"پَیدایش","chapter":"11","verse":"8","text":"اِس طریقے سے رب نے اُنہیں تمام رُوئے زمین پر منتشر کر دیا، اور شہر کی تعمیر رُک گئی۔"},{"book":"پَیدایش","chapter":"11","verse":"9","text":"اِس لئے شہر کا نام بابل یعنی ابتری ٹھہرا، کیونکہ رب نے وہاں تمام لوگوں کی زبان کو درہم برہم کر کے اُنہیں تمام رُوئے زمین پر منتشر کردیا۔"},{"book":"پَیدایش","chapter":"11","verse":"10","text":"یہ سِم کا نسب نامہ ہے:"},{"book":"پَیدایش","chapter":"11","verse":"11","text":"اِس کے بعد وہ مزید 500 سال زندہ رہا۔ اُس کے اَور بیٹے بیٹیاں بھی پیدا ہوئے۔"},{"book":"پَیدایش","chapter":"11","verse":"12","text":"ارفکسد 35 سال کا تھا جب سلح پیدا ہوا۔"},{"book":"پَیدایش","chapter":"11","verse":"13","text":"اِس کے بعد وہ مزید 403 سال زندہ رہا۔ اُس کے اَور بیٹے بیٹیاں بھی پیدا ہوئے۔"},{"book":"پَیدایش","chapter":"11","verse":"14","text":"سلح 30 سال کا تھا جب عِبر پیدا ہوا۔"},{"book":"پَیدایش","chapter":"11","verse":"15","text":"اِس کے بعد وہ مزید 403 سال زندہ رہا۔ اُس کے اَور بیٹے بیٹیاں بھی پیدا ہوئے۔"},{"book":"پَیدایش","chapter":"11","verse":"16","text":"عِبر 34 سال کا تھا جب فلج پیدا ہوا۔"},{"book":"پَیدایش","chapter":"11","verse":"17","text":"اِس کے بعد وہ مزید 430 سال زندہ رہا۔ اُس کے اَور بیٹے بیٹیاں بھی پیدا ہوئے۔"},{"book":"پَیدایش","chapter":"11","verse":"18","text":"فلج 30 سال کا تھا جب رعو پیدا ہوا۔"},{"book":"پَیدایش","chapter":"11","verse":"19","text":"اِس کے بعد وہ مزید 209 سال زندہ رہا۔ اُس کے اَور بیٹے بیٹیاں بھی پیدا ہوئے۔"},{"book":"پَیدایش","chapter":"11","verse":"20","text":"رعو 32 سال کا تھا جب سروج پیدا ہوا۔"},{"book":"پَیدایش","chapter":"11","verse":"21","text":"اِس کے بعد وہ مزید 207 سال زندہ رہا۔ اُس کے اَور بیٹے بیٹیاں بھی پیدا ہوئے۔"},{"book":"پَیدایش","chapter":"11","verse":"22","text":"سروج 30 سال کا تھا جب نحور پیدا ہوا۔"},{"book":"پَیدایش","chapter":"11","verse":"23","text":"اِس کے بعد وہ مزید 200 سال زندہ رہا۔ اُس کے اَور بیٹے بیٹیاں بھی پیدا ہوئے۔"},{"book":"پَیدایش","chapter":"11","verse":"24","text":"نحور 29 سال کا تھا جب تارح پیدا ہوا۔"},{"book":"پَیدایش","chapter":"11","verse":"25","text":"اِس کے بعد وہ مزید 119 سال زندہ رہا۔ اُس کے اَور بیٹے بیٹیاں بھی پیدا ہوئے۔"},{"book":"پَیدایش","chapter":"11","verse":"26","text":"تارح 70 سال کا تھا جب اُس کے بیٹے ابرام، نحور اور حاران پیدا ہوئے۔"},{"book":"پَیدایش","chapter":"11","verse":"27","text":"یہ تارح کا نسب نامہ ہے: ابرام، نحور اور حاران تارح کے بیٹے تھے۔ لوط حاران کا بیٹا تھا۔"},{"book":"پَیدایش","chapter":"11","verse":"28","text":"اپنے باپ تارح کی زندگی میں ہی حاران کسدیوں کے اُور میں انتقال کر گیا جہاں وہ پیدا بھی ہوا تھا۔"},{"book":"پَیدایش","chapter":"11","verse":"29","text":"باقی دونوں بیٹوں کی شادی ہوئی۔ ابرام کی بیوی کا نام سارئی تھا اور نحور کی بیوی کا نام مِلکاہ۔ مِلکاہ حاران کی بیٹی تھی، اور اُس کی ایک بہن بنام اِسکہ تھی۔"},{"book":"پَیدایش","chapter":"11","verse":"30","text":"سارئی بانجھ تھی، اِس لئے اُس کے بچے نہیں تھے۔"},{"book":"پَیدایش","chapter":"11","verse":"31","text":"تارح کسدیوں کے اُور سے روانہ ہو کر ملکِ کنعان کی طرف سفر کرنے لگا۔ اُس کے ساتھ اُس کا بیٹا ابرام، اُس کا پوتا لوط یعنی حاران کا بیٹا اور اُس کی بہو سارئی تھے۔ جب وہ حاران پہنچے تو وہاں آباد ہو گئے۔"},{"book":"پَیدایش","chapter":"11","verse":"32","text":"تارح 205 سال کا تھا جب اُس نے حاران میں وفات پائی۔"}]}