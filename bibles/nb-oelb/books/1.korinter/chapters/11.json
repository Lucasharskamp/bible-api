{"data":[{"book":"1. Korinter","chapter":"11","verse":"1-2","text":"Jeg må likevel berømme dere, kjære søsken, for at dere følger mitt eksempel og holder fast ved den undervisningen jeg ga videre til dere."},{"book":"1. Korinter","chapter":"11","verse":"3","text":"Når det gjelder møtene og gudstjenestene deres11:3 De hadde både store og små møter og gudstjenester, ofte i forskjellige hjem., er det likevel en ting jeg vil dere skal vite. Kristus er leder og hode for hver mann, og mannen er leder og hode for sin kone, mens Gud er leder og hode for Kristus."},{"book":"1. Korinter","chapter":"11","verse":"4","text":"Derfor skjemmer mannen ut Kristus, han som er hans hode, dersom han har noe på hodet sitt når han ber eller bringer fram et budskap fra Gud."},{"book":"1. Korinter","chapter":"11","verse":"5","text":"En kvinne derimot, skjemmer ut mannen sin, han som er hennes hode, dersom hun ikke har noe på hodet sitt når hun ber eller bringer fram et budskap fra Gud."},{"book":"1. Korinter","chapter":"11","verse":"6","text":"Dersom hun nekter å ha noe på hodet sitt, kan hun like gjerne barbere av seg hele håret. Etter som det er en skam for en kvinne å få håret sitt klippet av eller barbert bort, må hun ha noe på hodet."},{"book":"1. Korinter","chapter":"11","verse":"7","text":"Mannen behøver ikke å ha noe på hodet når han ber eller bringer fram et budskap fra Gud, for han ble skapt i Guds bilde og avspeiler herligheten hans. Kvinnen derimot avspeiler mannens herlighet."},{"book":"1. Korinter","chapter":"11","verse":"8","text":"Den første mannen ble jo ikke født av en kvinne, men kvinnen kom fra mannen."},{"book":"1. Korinter","chapter":"11","verse":"9","text":"Mannen ble heller ikke skapt for kvinnens skyld, men kvinnen ble skapt for mannens skyld.11:9 Se Første Mosebok 1:27 og 2:18-23."},{"book":"1. Korinter","chapter":"11","verse":"10","text":"Derfor må kvinnen ha noe på hodet sitt når dere er samlet. Det er et tegn for englene på den plassen hun har fått.11:10 På gresk: Derfor skal kvinnen ha en ”makt” på hodet for englenes skyld. Denne ”makten” kan sikte til den retten Gud gir kvinnen å be og holde fram budskap fra ham. En annen tolkning er at kvinnen skal bære slør når hun ber, slik at hun ikke da avspeiler mannens herlighet, men er fri til å be og holde fram budskap fra Gud til hans ære."},{"book":"1. Korinter","chapter":"11","verse":"11","text":"Husk på at for dem som lever i fellesskap med Herren Jesus, er mennene like avhengige av kvinnene som kvinnene er avhengige av mennene."},{"book":"1. Korinter","chapter":"11","verse":"12","text":"For selv om den første kvinnen kom fra mannen, så har hver eneste mann etter det blitt født av en kvinne. Både menn og kvinner er skapt av Gud."},{"book":"1. Korinter","chapter":"11","verse":"13","text":"Hva sier dere selv om dette? Er det rett at en kvinne ber høyt til Gud for andre, uten å ha noe på hodet?"},{"book":"1. Korinter","chapter":"11","verse":"14-15","text":"Nei, jeg tror dere mener det er ganske naturlig for kvinnene å dekke sitt hode når dere er samlet. Dere sier jo at det er en ære for en kvinne å ha langt hår, og at hun har fått håret som et slags slør. Dersom en mann opptrer med langt hår, da mener dere at han skjemmer seg ut."},{"book":"1. Korinter","chapter":"11","verse":"16","text":"Kanskje noen vil begynne å krangle om dette, da skal dere vite at både vi og alle Guds menigheter holder på denne regelen."},{"book":"1. Korinter","chapter":"11","verse":"17","text":"Når det gjelder neste spørsmål, kan jeg derimot ikke rose og ære dere. Det virker som om møtene og gudstjenestene deres gjør mer skade enn nytte for fellesskapet."},{"book":"1. Korinter","chapter":"11","verse":"18","text":"Først og fremst har jeg hørt at dere splitter dere opp i grupper når dere har møter i menigheten. Jeg frykter for at ryktet er sant."},{"book":"1. Korinter","chapter":"11","verse":"19","text":"Iblant må det til og med finnes forskjellige grupper i menigheten, for at det skal bli klart hvem som virkelig holder fast ved troen."},{"book":"1. Korinter","chapter":"11","verse":"20","text":"Jeg har også hørt at dere i møtene og gudstjenestene ikke kan holde et felles måltid for å feire minnet om Jesu død."},{"book":"1. Korinter","chapter":"11","verse":"21","text":"Ingen deler med de andre, men hver og en setter straks i gang med å spise av sin egen mat. Derfor må de fattige sitte sultne, mens de rike metter seg og drikker til de blir ruset."},{"book":"1. Korinter","chapter":"11","verse":"22","text":"Hva er dette for en oppførsel? Har dere ikke egne hjem der dere kan spise og drikke? Har dere så lite respekt for medlemmene i Guds menighet at dere lar de fattige sitte der og føle skam fordi de ikke har noe å spise? Nei, når det gjelder dette, kan jeg virkelig ikke rose og ære dere!"},{"book":"1. Korinter","chapter":"11","verse":"23","text":"La meg få minne dere om det som Herren Jesus selv underviste meg om, og som jeg seinere førte videre til dere: Den natten da Herren Jesus ble forrådt, tok han et brød."},{"book":"1. Korinter","chapter":"11","verse":"24","text":"Han takket Gud for maten, brøt brødet i biter og sa: ”Dette er kroppen min som blir ofret for dere. Dette måltidet skal dere feire til minne om min lidelse og død.”"},{"book":"1. Korinter","chapter":"11","verse":"25","text":"Etter måltidet tok han også begeret med vin og sa: ”Dette beger er den nye pakten mellom Gud og menneskene, en pakt som blir inngått ved at blodet mitt blir ofret for dere. Hver gang dere drikker av det, skal dere gjøre det til minne om min lidelse og død.”"},{"book":"1. Korinter","chapter":"11","verse":"26","text":"Derfor, hver gang dere spiser dette brødet og drikker fra dette begeret, forteller dere verden at Herren led og døde for oss. Det skal vi fortsette med helt til han kommer igjen."},{"book":"1. Korinter","chapter":"11","verse":"27","text":"Det er altså ikke hvilket som helst brød, eller hvilken som helst vin. Den som spiser Herrens brød og drikker fra begeret på en uverdig måte, han synder mot Herren, som ofret kroppen og blodet for oss."},{"book":"1. Korinter","chapter":"11","verse":"28","text":"Før dere spiser av brødet og drikker av begeret, skal dere derfor teste dere selv."},{"book":"1. Korinter","chapter":"11","verse":"29","text":"For om dere spiser og drikker uten å tenke på at dette handler om Herrens kropp11:29 ”Herrens kropp” viser til Jesu kropp som ble ofret for oss, eller på menigheten, som er kroppen hans på jorden., da blir dere straffet av Gud."},{"book":"1. Korinter","chapter":"11","verse":"30","text":"Det er derfor det finnes så mange svake og syke iblant dere, noen til og med er døde."},{"book":"1. Korinter","chapter":"11","verse":"31","text":"Dersom vi bare først tester oss selv, slipper vi å bli straffet på denne måten."},{"book":"1. Korinter","chapter":"11","verse":"32","text":"Husk også på at når Herren straffer oss som er troende, er det for å vise oss til rette. Han vil få oss til å slutte å synde, slik at vi slipper å bli straffet for evig sammen med dem som nekter å tro på ham."},{"book":"1. Korinter","chapter":"11","verse":"33","text":"Når dere spiser sammen for å feire minnet om Jesu død, skal dere altså vente på hverandre, kjære søsken."},{"book":"1. Korinter","chapter":"11","verse":"34","text":"Dersom noen er sulten, skal han spise hjemme først, slik at dere kan spise sammen på en verdig måte og ikke bli straffet av Herren. Resten skal jeg undervise dere om når jeg kommer."}]}