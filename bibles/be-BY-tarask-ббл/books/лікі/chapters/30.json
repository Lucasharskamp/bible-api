{"data":[{"book":"ЛІКІ","chapter":"30","verse":"1","text":"І пераказаў Майсей сынам Ізраілевым усё, што загадаў Гасподзь Майсею."},{"book":"ЛІКІ","chapter":"30","verse":"2","text":"І сказаў Майсей правадырам плямёнаў сыноў Ізраілевых, кажучы: вось, што загадаў Гасподзь:"},{"book":"ЛІКІ","chapter":"30","verse":"3","text":"калі хто дасьць абяцаньне Госпаду, альбо прысягне клятваю, паклаўшы зарок на душу сваю, дык ён не павінен парушаць слова свайго, а павінен выконваць усё, што выйшла з вуснаў ягоных."},{"book":"ЛІКІ","chapter":"30","verse":"4","text":"Калі жанчына дасьць абяцаньне Госпаду і накладзе на сябе зарок у доме бацькі свайго, у маладосьці сваёй,"},{"book":"ЛІКІ","chapter":"30","verse":"5","text":"і пачуе бацька абяцаньне яе і зарок, які яна наклала на душу сваю, і змоўчыць пра тое бацька яе, дык усе абяцаньні яе збудуцца, і кожны зарок яе, які яна паклала на душу сваю, збудзецца;"},{"book":"ЛІКІ","chapter":"30","verse":"6","text":"калі ж бацька яе, пачуўшы, забароніць ёй, дык усе абяцаньні яе і зарокі, якія яна паклала на душу сваю, ня збудуцца, і Гасподзь даруе ёй, бо забараніў ёй бацька яе."},{"book":"ЛІКІ","chapter":"30","verse":"7","text":"Калі яна выйдзе замуж, а на ёй абяцаньне яе, альбо слова вуснаў яе, якім яна зьвязала сябе,"},{"book":"ЛІКІ","chapter":"30","verse":"8","text":"і пачуе муж яе і, пачуўшы, змоўчыць, дык абяцаньні яе збудуцца, і зарокі яе, якія яна наклала на душу сваю, збудуцца;"},{"book":"ЛІКІ","chapter":"30","verse":"9","text":"а калі муж яе, пачуўшы, забароніць ёй і адкіне абяцаньне яе, якое на ёй, і слова вуснаў яе, якім яна зьвязала сябе, і Гасподзь даруе ёй."},{"book":"ЛІКІ","chapter":"30","verse":"10","text":"А абяцаньне ўдавы і разьведзенай, які б яна ні паклала зарок на душу сваю, адбудзецца."},{"book":"ЛІКІ","chapter":"30","verse":"11","text":"Калі жонка ў доме мужа свайго дала абяцаньне, альбо паклала зарок на душу сваю з клятваю,"},{"book":"ЛІКІ","chapter":"30","verse":"12","text":"і муж яе чуў, і змоўчаў пра тое, і не забараніў ёй, дык усе абяцаньні яе збудуцца, і ўсякі зарок, які яна паклала на душу сваю, адбудзецца;"},{"book":"ЛІКІ","chapter":"30","verse":"13","text":"а калі муж яе, пачуўшы, адхіліў іх, дык усе абяцаньні яе, што выйшлі з вуснаў яе, і зарокі душы яе не адбудуцца: муж яе зьнішчыў іх, і Гасподзь даруе ёй."},{"book":"ЛІКІ","chapter":"30","verse":"14","text":"Кожнае абяцаньне і кожны зарок з клятваю, каб упакорыць душу, муж яе можа сьцьвердзіць, і муж яе можа адхіліць;"},{"book":"ЛІКІ","chapter":"30","verse":"15","text":"а калі муж яе маўчаў пра тое дзень у дзень, дык ён тым самым сьцьвердзіў усе абяцаньні яе і ўсе зарокі яе, якія на ёй, сьцьвердзіў, бо ён, пачуўшы, маўчаў пра тое;"},{"book":"ЛІКІ","chapter":"30","verse":"16","text":"а калі адхіліў іх, пасьля таго як пачуў, дык ён узяў на сябе грахі яе."},{"book":"ЛІКІ","chapter":"30","verse":"17","text":"Вось устанаўленьні, якія Гасподзь наказаў Майсею пра адносіны паміж мужам і жонкаю ягонай, паміж бацькам і дачкою ягонай у маладосьці яе, у доме ў бацькі яе."}]}