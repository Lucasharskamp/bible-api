{"data":[{"book":"1. kirje korinttolaisille","chapter":"10","verse":"1","text":"Hyvät ystävät, emme saa koskaan unohtaa, millaista kansallamme oli kauan sitten autiomaassa. Jumala antoi pilven kulkea israelilaisten yläpuolella ja auttoi heidät turvallisesti Punaisenmeren halki."},{"book":"1. kirje korinttolaisille","chapter":"10","verse":"2","text":"Tätä voitaisiin sanoa heidän kasteekseen, jolla he sitoutuivat Mooseksen johdettaviksi."},{"book":"1. kirje korinttolaisille","chapter":"10","verse":"3,4","text":"Ihmeellisesti Jumala piti heistä huolta autiomaassa: Kristus oli heidän kanssaan kuin luja kallio, ja he saivat häneltä hengellistä ruokaa ja juomaa."},{"book":"1. kirje korinttolaisille","chapter":"10","verse":"5","text":"Vaikka israelilaiset olivat kokeneet kaiken tämän, useimmat heistä eivät kuitenkaan totelleet Jumalaa, ja hänen oli tuhottava heidät autiomaahan."},{"book":"1. kirje korinttolaisille","chapter":"10","verse":"6","text":"Tämä esimerkki varoittaa meitä haluamasta sellaista, mikä on pahaa,"},{"book":"1. kirje korinttolaisille","chapter":"10","verse":"7","text":"ja palvomasta epäjumalia. Vanha testamentti nimittäin kertoo, että »kansa istui syömään ja juomaan ja alkoi sitten tanssia» palvoakseen kultaista vasikkaa."},{"book":"1. kirje korinttolaisille","chapter":"10","verse":"8","text":"Entä mitä tapahtui, kun siveetön elämä sai monet miehet valtaansa? Yhtenä päivänä kuoli 23 000 ihmistä."},{"book":"1. kirje korinttolaisille","chapter":"10","verse":"9","text":"Älkää myöskään koetelko Herran kärsivällisyyttä. Muutamat heistä tekivät niin ja kuolivat myrkkykäärmeiden pistoon."},{"book":"1. kirje korinttolaisille","chapter":"10","verse":"10","text":"Älkää napisko Jumalaa vastaan, niin kuin jotkut israelilaiset. Jumalan oli lähetettävä enkelinsä tuhoamaan heidät."},{"book":"1. kirje korinttolaisille","chapter":"10","verse":"11","text":"Kaikki tämä tapahtui, että oppisimme siitä – että nämä esimerkit varoittaisivat meitä. Siksi ne kirjoitettiin muistiinkin, meitä varten, jotka elämme maailmanhistorian loppuaikaa."},{"book":"1. kirje korinttolaisille","chapter":"10","verse":"12","text":"Pitäkää siis varanne! Vaikka ajatteletkin: »Minä en koskaan tekisi noin», voit aivan hyvin langeta syntiin."},{"book":"1. kirje korinttolaisille","chapter":"10","verse":"13","text":"Muistakaa kuitenkin myös, että mieleenne syöksähtävät pahat halut eivät ole uusia ja ihmeellisiä. Monilla muilla on ennen teitä ollut aivan samoja ongelmia. Mikään kiusaus ei ole voittamaton, sillä Jumala on luvannut, ettei teitä kiusata yli voimienne. Luottakaa häneen, hän pitää lupauksensa. Hän näyttää, miten voitte pysyä kärsivällisinä ja voittaa kiusauksen."},{"book":"1. kirje korinttolaisille","chapter":"10","verse":"14","text":"Rakkaat ystävät, karttakaa sen vuoksi epäjumalanpalvelusta."},{"book":"1. kirje korinttolaisille","chapter":"10","verse":"15","text":"Olette järkeviä ihmisiä. Arvioikaa siis itse, puhunko totta."},{"book":"1. kirje korinttolaisille","chapter":"10","verse":"16","text":"Kun ehtoollispöydässä pyydämme Herran siunaamaan viinin, se merkitsee, että kaikki, jotka sitä juovat, tulevat osallisiksi Kristuksen veren tuomasta siunauksesta. Se taas, että syömme leipää, merkitsee, että olemme osalliset Kristuksen ruumiista."},{"book":"1. kirje korinttolaisille","chapter":"10","verse":"17","text":"Olipa meitä kuinka monta tahansa, syömme samaa leipää ja olemme siis saman ruumiin jäseniä."},{"book":"1. kirje korinttolaisille","chapter":"10","verse":"18","text":"Vastaavasti juutalaiset, jotka syövät Jumalalle uhriksi annettua ruokaa, kokevat erityistä yhteyttä."},{"book":"1. kirje korinttolaisille","chapter":"10","verse":"19","text":"Mihin tällä oikein pyrin? Väitänkö siis, että epäjumalat, joille pakanat uhraavat, ovat todellisia eläviä jumalia ja että niille uhraaminen on arvokasta? En suinkaan."},{"book":"1. kirje korinttolaisille","chapter":"10","verse":"20","text":"Tarkoitan, että ne, jotka uhraavat ruokaa epäjumalille, joutuvat uhratessaan yhteyteen pahojen henkien eivätkä Jumalan kanssa. En halua, että ainoakaan teistä tulee osalliseksi demoneista, kun syö yhdessä pakanoiden kanssa epäjumalille uhrattua ruokaa."},{"book":"1. kirje korinttolaisille","chapter":"10","verse":"21","text":"Ette voi juoda sekä Herran maljasta että paholaisen maljasta ettekä syödä leipää molempien pöydissä."},{"book":"1. kirje korinttolaisille","chapter":"10","verse":"22","text":"Aiotteko suututtaa Herran? Oletteko muka häntä vahvempia?"},{"book":"1. kirje korinttolaisille","chapter":"10","verse":"23","text":"Tietysti voitte vapaasti syödä epäjumalille uhrattua ruokaa mikäli tahdotte. Jumalan laki ei sitä kiellä, mutta tämä ei merkitse, että teidän pitäisi rynnätä näin tekemään. Se voi olla täysin laillista, mutta se ei ehkä ole teille hyväksi."},{"book":"1. kirje korinttolaisille","chapter":"10","verse":"24","text":"Älkää ajatelko vain itseänne. Ottakaa huomioon myös, mikä on parasta muille."},{"book":"1. kirje korinttolaisille","chapter":"10","verse":"25","text":"Valitkaa lihakaupasta mitä lihaa haluatte. Älkää kysykö, onko se mahdollisesti epäjumalille uhrattua, ettei vastaus loukkaisi omaatuntoanne."},{"book":"1. kirje korinttolaisille","chapter":"10","verse":"26","text":"Maa kaikkineenhan kuuluu Herralle, ja saatte nauttia sen kaikista antimista."},{"book":"1. kirje korinttolaisille","chapter":"10","verse":"27","text":"Jos joku, joka ei ole kristitty, kutsuu teidät kotiinsa aterialle, menkää jos haluatte. Syökää kaikkea, mitä tarjotaan, älkääkä kyselkö mitään ruuasta. Kun ette tiedä ruuan alkuperää, teille ei tule huonoa omaatuntoa."},{"book":"1. kirje korinttolaisille","chapter":"10","verse":"28","text":"Mutta jos joku varoittaa teitä, että tuo tai tuo liha on epäjumalille uhrattua, älkää syökö sitä tämän toisen ihmisen omantunnon tähden."},{"book":"1. kirje korinttolaisille","chapter":"10","verse":"29","text":"Hänen tunteensa ovat tässä tapauksessa tärkeät, eivät omanne."},{"book":"1. kirje korinttolaisille","chapter":"10","verse":"30","text":"Jos kiitän Jumalaa ruuasta ja nautin siitä, minkä tähden antaisin jonkun toisen pilata kaiken siksi, että hänen mielestään olen väärässä?"},{"book":"1. kirje korinttolaisille","chapter":"10","verse":"31","text":"Koska meidän on tehtävä kaikki Jumalan kunniaksi – jopa syötävä ja juotava hänen kunniakseen."},{"book":"1. kirje korinttolaisille","chapter":"10","verse":"32","text":"Älkää antako sen enempää juutalaisille, pakanoille kuin kristityillekään loukkaantumisen aihetta."},{"book":"1. kirje korinttolaisille","chapter":"10","verse":"33","text":"Minäkin yritän olla loukkaamatta ketään enkä ajattele omaa parastani vaan toisten parasta, että he pelastuisivat. Teidän pitäisi seurata minun esimerkkiäni, niin kuin minä seuraan Kristusta."}]}