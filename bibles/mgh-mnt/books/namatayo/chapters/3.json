{"data":[{"book":"Namatayo","chapter":"3","verse":"1","text":"Yayo mahuku ayo Nayohana Obatiiza ahokumelhelha uthako wo Uyudea, nkaachokholha wettuchiha attu."},{"book":"Namatayo","chapter":"3","verse":"2","text":"Yaari yeeraka, “Nkhoromeke ni uhiya uwonya winyu, ukhalhawaya Imwene yo wiirimu ihaatameria!”"},{"book":"Namatayo","chapter":"3","verse":"3","text":"Nayohana phi alhe aahimiye ni anamilhohi ashinna Isaya venre aya,"},{"book":"Namatayo","chapter":"3","verse":"4","text":"Nayohana ayo yaawara ikuwo chaatottiye wo mapururu o ingamiya, ni nchako nnyununi mwaya, cholhia chaya chaari nashombe ni urawo wo umwiini."},{"book":"Namatayo","chapter":"3","verse":"5","text":"Attu ukhuma Uyerusalemu ni ilhapo yonkhaye yo Uyudea, ni ilhapo cho nchereshere mwoolhoko wo Uyorodani ahowa uwiiwelhelhani."},{"book":"Namatayo","chapter":"3","verse":"6","text":"Nkayaakhoroma ni uhimiacha uwonya waya, nkaabatiizacha mmwoolhokoni Uyorodani."},{"book":"Namatayo","chapter":"3","verse":"7","text":"Nayohana yooneke Amafarisayo ni Amasadukayo enchi awaachaka athananaka ubatiiziya nkeerelha, “Inyu iyari yo inwaa nhimeriye ni apani wiira nttawe ntwarusho Nlhuku unowiiha awe?"},{"book":"Namatayo","chapter":"3","verse":"8","text":"Mwooniheke etu wo mitheko wiira nhorukunuwa ni uhiya uwonya."},{"book":"Namatayo","chapter":"3","verse":"9","text":"Nhaanyihere wiira nihanaa athumwanihu, Aburahimu ukhalhawaya kinouhimeriani wiira Nlhuku noworia uthathusha alha malhuku alha nkaakhalha ashaana a Aburahimu!"},{"book":"Namatayo","chapter":"3","verse":"10","text":"Ipacho iri tayari ukakha mwiri vamithithaarini, kila mwiri uhinemma rata unookakhiya ni urihelhiya vamooroni."},{"book":"Namatayo","chapter":"3","verse":"11","text":"mii kinobatiizani wo maashi wooniha wiira nhokhoroma, nansho nowa vatulhi waka nowa uubatiizani wo Iphumu ya Nlhuku ni mooro. Akhalhaka muulhupahe ukipwaha mii, kihiphwanelhiyaka inakhalhaka ukusha iratu chawe."},{"book":"Namatayo","chapter":"3","verse":"12","text":"Yoyo novarelha mmononi ithelho yo uveerelha cholhia, wiira akhungure cholhia chawe, athokorerie ingaano nnikhupini, ni upaha iphepuwa vamooroni vahintiphiaa.”"},{"book":"Namatayo","chapter":"3","verse":"13","text":"Yeyo ikatema iyo Yesu nkaawa akhumaka Ugalilaya, nkaawa u Nayohana umwolhokoni Uyorodani ni uyo abatiiziye ni Nayohana."},{"book":"Namatayo","chapter":"3","verse":"14","text":"Nansho Nayohana aholhikacha unkhotelha eeraka, “Mii phi nophwanelhiya ubatiiziya ni inyuva, chani woonaka nnowa uwannyaka mii!”"},{"book":"Namatayo","chapter":"3","verse":"15","text":"Nansho Yesu nkeera, “Nhiye chikhalhe chiicho wo naanano va, ukhalhawaya wo yeyo iphiro iyo ninoopanga chittu chinothanana awe Nlhuku chonkhaye.” Vavawo Nayohana nkayaarumelhelha."},{"book":"Namatayo","chapter":"3","verse":"16","text":"Yesu amalheke ubatiiziya, ahokhuma mmaashini. Irimu nkayaahulhiaa, nkamwoona Iphumu ya Nlhuku akhuruwaka thoko kaulha ni unkorweelha vachulhu vawe."},{"book":"Namatayo","chapter":"3","verse":"17","text":"Nlhove ukhuma wiirimu nkaneera, “Ulha phi mwaamwanaka kinonttuna aka, hokichivelha.”"}]}