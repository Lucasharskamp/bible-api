{"data":[{"book":"Tesalonikatɔwo 1","chapter":"5","verse":"1","text":"Ɣe ka ɣie nu siawo katã ava eme? Nɔvi lɔlɔ̃awo, mehiã be magblɔ nya aɖeke tso ema ya ŋuti o,"},{"book":"Tesalonikatɔwo 1","chapter":"5","verse":"2","text":"elabena mienya nyuie be ame aɖeke menya ɣeyiɣi la o. Aƒetɔ la ƒe azãgbe la aɖi ɖe mí abe ale si fiafitɔ vana le zã me ene."},{"book":"Tesalonikatɔwo 1","chapter":"5","verse":"3","text":"Esime amewo le gbɔgblɔm be, “Ŋutifafa kple dedinɔnɔ” li la, gbegblẽ ava ƒo ɖe wo dzi kpoyi abe ale si fu ɖua funɔe, eye mate ŋu asi le enu o ene."},{"book":"Tesalonikatɔwo 1","chapter":"5","verse":"4","text":"Ke nɔvi lɔlɔ̃awo, miawo la, nu siawo mele ɣaɣla ɖe mi o, eye womava ɖi ɖe mi abe fiafitɔ ene, le Aƒetɔ la ƒe azãgbe la o."},{"book":"Tesalonikatɔwo 1","chapter":"5","verse":"5","text":"Elabena mi katã la, kekeli kple ŋkeke la ƒe viwoe mienye, eye mienye viviti kple zã tɔwo o,"},{"book":"Tesalonikatɔwo 1","chapter":"5","verse":"6","text":"eya ta minɔ ŋudzɔ ɖaa, eye migadɔ alɔ̃ abe ame bubuwo ene o. Minɔ ŋudzɔ na eƒe vava, eye mianɔ mo xexi."},{"book":"Tesalonikatɔwo 1","chapter":"5","verse":"7","text":"Zã mee amewo dɔa alɔ̃, eye ɣe ma ɣi me kee amewo mua aha."},{"book":"Tesalonikatɔwo 1","chapter":"5","verse":"8","text":"Ke mina mí ame siwo nye kekeliviwo la, míanɔ mo xexi, eye míatsɔ xɔse kple lɔlɔ̃ ƒe akɔtakpoxɔnu ado, eye míaɖɔ ɖeɖekpɔkpɔ si míele mɔ kpɔm na la abe gakuku ene."},{"book":"Tesalonikatɔwo 1","chapter":"5","verse":"9","text":"Mawu meɖo be yeahe eƒe dɔmedzoe ƒe to na mi o, ke boŋ be yeaɖe mí to míaƒe Aƒetɔ Yesu Kristo dzi."},{"book":"Tesalonikatɔwo 1","chapter":"5","verse":"10","text":"Kristo ku ɖe mía ta, ale be míele agbe alo míeku o, ne etrɔ va la, míate ŋu anɔ agbe kplii tegbetegbe."},{"book":"Tesalonikatɔwo 1","chapter":"5","verse":"11","text":"Eya ta mide dzi ƒo na mia nɔewo be miatu mia nɔewo ɖo abe ale si miele wɔwɔm xoxo la ene."},{"book":"Tesalonikatɔwo 1","chapter":"5","verse":"12","text":"Nɔvi lɔlɔ̃awo, azɔ la, míele biabiam tso mia si be miade bubu ame siwo wɔa dɔ kple vevidodo le mia dome la ŋu, ame siwo wotsɔ ɖo mia nu le Aƒetɔ la me, eye woxlɔ̃a nu mi."},{"book":"Tesalonikatɔwo 1","chapter":"5","verse":"13","text":"Mido kɔkɔ ame siawo le lɔlɔ̃ me le woƒe dɔwɔwɔ ta. Minɔ anyi le ŋutifafa me kple mia nɔewo."},{"book":"Tesalonikatɔwo 1","chapter":"5","verse":"14","text":"Míele nu xlɔ̃m mi, nɔvi lɔlɔ̃awo be miaxlɔ̃ nu ame siwo le kuvia wɔm, mide dzi ƒo na ame siwo le vɔvɔ̃m, mikpe ɖe ame siwo gbɔdzɔ la ŋu, migbɔ dzi ɖi na ame sia ame."},{"book":"Tesalonikatɔwo 1","chapter":"5","verse":"15","text":"Mikpɔ egbɔ be ame aɖeke metsɔ vɔ̃ ɖo vɔ̃ teƒe o, ke boŋ midze agbagba be ɣe sia ɣi la, mianyo dɔ me na mia nɔewo kple ame bubu ɖe sia ɖe."},{"book":"Tesalonikatɔwo 1","chapter":"5","verse":"16","text":"Dzi nedzɔ mi ɣe sia ɣi."},{"book":"Tesalonikatɔwo 1","chapter":"5","verse":"17","text":"Minɔ gbedodoɖa dzi madzudzɔmadzudzɔe."},{"book":"Tesalonikatɔwo 1","chapter":"5","verse":"18","text":"Mida akpe le nuwo katã me, elabena esiae nye Mawu ƒe lɔlɔ̃nu na mi le Kristo Yesu me."},{"book":"Tesalonikatɔwo 1","chapter":"5","verse":"19","text":"Migatsi Gbɔgbɔ Kɔkɔe la nu o."},{"book":"Tesalonikatɔwo 1","chapter":"5","verse":"20","text":"Migado vlo nyagblɔɖiwo o."},{"book":"Tesalonikatɔwo 1","chapter":"5","verse":"21","text":"Mido nu sia nu kpɔ, eye milé ɖe nu si nyo la ŋu."},{"book":"Tesalonikatɔwo 1","chapter":"5","verse":"22","text":"Mitsri vɔ̃ ɖe sia ɖe tɔgbi."},{"book":"Tesalonikatɔwo 1","chapter":"5","verse":"23","text":"Azɔ la, Mawu ŋutɔ, ame si nye ŋutifafa ƒe Mawu la nakɔ mia ŋuti keŋkeŋ, eye wòadzra miaƒe gbɔgbɔ, luʋɔ kple ŋutilã blibo la ɖo mokakamanɔŋui le míaƒe Aƒetɔ Yesu Kristo ƒe vavagbe la."},{"book":"Tesalonikatɔwo 1","chapter":"5","verse":"24","text":"Nuteƒewɔlae nye ame si yɔ mi, eya ta awɔe ade goe."},{"book":"Tesalonikatɔwo 1","chapter":"5","verse":"25","text":"Nɔvi lɔlɔ̃awo, mido gbe ɖa ɖe míawo hã ta."},{"book":"Tesalonikatɔwo 1","chapter":"5","verse":"26","text":"Mido gbe na nɔviwo katã le Kristo me."},{"book":"Tesalonikatɔwo 1","chapter":"5","verse":"27","text":"Mele eƒom ɖe mia nu le Aƒetɔ la ŋkume be woaxlẽ agbalẽ sia na nɔviawo katã."},{"book":"Tesalonikatɔwo 1","chapter":"5","verse":"28","text":"Míaƒe Aƒetɔ Yesu Kristo ƒe amenuveve nanɔ anyi kpli mi."}]}