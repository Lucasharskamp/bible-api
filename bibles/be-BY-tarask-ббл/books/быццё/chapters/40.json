{"data":[{"book":"БЫЦЦЁ","chapter":"40","verse":"1","text":"Пасьля гэтага чашнік цара Егіпецкага і пекар правінаваціліся перад гаспадаром сваім, царом Егіпецкім."},{"book":"БЫЦЦЁ","chapter":"40","verse":"2","text":"І ўгневаўся фараон на двух царадворцаў сваіх, на галоўнага чашніка і на галоўнага пекара,"},{"book":"БЫЦЦЁ","chapter":"40","verse":"3","text":"і аддаў іх пад варту ў дом да начальніка целаахоўцаў, у цямніцу, у тое месца, дзе ўвязьнены быў Язэп."},{"book":"БЫЦЦЁ","chapter":"40","verse":"4","text":"Начальнік целаахоўцаў прыставіў да іх Язэпа, і ён служыў ім. І прабылі яны пад вартаю некаторы час."},{"book":"БЫЦЦЁ","chapter":"40","verse":"5","text":"Аднаго разу чашніку і пекару цара Егіпецкага, увязьненым у цямніцы, бачыліся сны, кожнаму свой сон, абодвум у адну ноч, кожнаму сон адмысловага значэньня."},{"book":"БЫЦЦЁ","chapter":"40","verse":"6","text":"І прыйшоў да іх Язэп раніцай, убачыў іх, і вось, яны сумеліся."},{"book":"БЫЦЦЁ","chapter":"40","verse":"7","text":"І спытаўся ён у царадворцаў фараонавых, якія былі зь ім у доме гаспадара ягонага пад вартаю, кажучы: чаго ў вас сёньня журботныя твары?"},{"book":"БЫЦЦЁ","chapter":"40","verse":"8","text":"Яны сказалі яму: нам прысьніліся сны, а растлумачыць іх няма каму. Язэп сказаў ім: ці не ад Бога тлумачэньні? раскажэце мне."},{"book":"БЫЦЦЁ","chapter":"40","verse":"9","text":"І расказаў галоўны чашнік Язэпу сон свой і сказаў яму: мне сьнілася, вось вінаградная лаза перад мною;"},{"book":"БЫЦЦЁ","chapter":"40","verse":"10","text":"на лазе тры галінкі; яна разьвілася, паказаліся на ёй кветкі, вырасьлі і пасьпелі на ёй ягады;"},{"book":"БЫЦЦЁ","chapter":"40","verse":"11","text":"і чаша фараонавая ў мяне ў руцэ; я ўзяў ягад, выціснуў іх у чашу фараонавую і падаў чашу ў руку фараону."},{"book":"БЫЦЦЁ","chapter":"40","verse":"12","text":"І сказаў яму Язэп: вось тлумачэньне яго: тры галінкі - гэта тры дні;"},{"book":"БЫЦЦЁ","chapter":"40","verse":"13","text":"праз тры дні фараон узьнясе галаву тваю і верне цябе на месца тваё, і ты падасі чашу фараонавую ў руку яму, па ранейшай завядзёнцы, калі ты быў у яго чашнікам;"},{"book":"БЫЦЦЁ","chapter":"40","verse":"14","text":"спамяні ж пра мяне, калі табе будзе добра, і зрабі мне дабрачынства, і нагадай пра мяне фараону, і выведзі мяне з гэтага дома;"},{"book":"БЫЦЦЁ","chapter":"40","verse":"15","text":"бо я ўкрадзены зь зямлі Габрэяў; а таксама і тут нічога не зрабіў, за што б кідаць мяне ў цямніцу."},{"book":"БЫЦЦЁ","chapter":"40","verse":"16","text":"Галоўны пекар убачыў, што растлумачыў ён добра, і сказаў Язэпу: мне таксама сьнілася: вось на галаве ў мяне тры кашы кратаваныя;"},{"book":"БЫЦЦЁ","chapter":"40","verse":"17","text":"у верхнім кашы ўсялякая ежа фараонавая, вырабы пекара, і птушкі дзяўблі яе з каша на галаве маёй."},{"book":"БЫЦЦЁ","chapter":"40","verse":"18","text":"І адказваў Язэп і сказаў: вось тлумачэньне яго: тры кашы - гэта тры дні."},{"book":"БЫЦЦЁ","chapter":"40","verse":"19","text":"Праз тры дні фараон здыме зь цябе галаву тваю і павесіць цябе на дрэве, і птушкі будуць дзяўбці плоць тваю зь цябе."},{"book":"БЫЦЦЁ","chapter":"40","verse":"20","text":"На трэці дзень, дзень народзінаў фараонавых, учыніў ён гасьціну ўсім слугам сваім і ўспомніў пра галоўнага чашніка і галоўнага пекара сярод слуг сваіх;"},{"book":"БЫЦЦЁ","chapter":"40","verse":"21","text":"і вярнуў галоўнага чашніка на ранейшае месца, і ён падаў чашу ў руку фараону;"},{"book":"БЫЦЦЁ","chapter":"40","verse":"22","text":"а галоўнага хлебадара павесіў на дрэве, як растлумачыў ім Язэп."},{"book":"БЫЦЦЁ","chapter":"40","verse":"23","text":"І ня ўспомніў галоўны чашнік пра Язэпа, а забыў яго."}]}