{"data":[{"book":"Itendwa","chapter":"1","verse":"1","text":"Mana Teofilo,"},{"book":"Itendwa","chapter":"1","verse":"2","text":"mpaka lichoba elyatoligwa kujenda kumbengu. Apakiba tango nukutoligwaje kujenda kumbengu, ngabapeganga malagilo achandundame abapambuligwe kupetela Uhuke jwa Chwapi."},{"book":"Itendwa","chapter":"1","verse":"3","text":"Ku kingobu cha machoba makomi ncheche kuboka pa kiu chakwe ngabapitilanga pajingi kwa ndela ndu kulaya akiba mmomi. Ngabammona na jwombe ngalongela nabo nhwalo gwa Kingwana cha Nnoongo."},{"book":"Itendwa","chapter":"1","verse":"4","text":"Na apabakongana pamwe, ngabaamulicha yene, “Makabokaje Kuyelusalemu, nambu nnendelange hupo jibalagila Awawa, ejinnyoininga nakalongela."},{"book":"Itendwa","chapter":"1","verse":"5","text":"Yohana abaticha kwa mache, nambu kuboka pa machoba machoko, mangweto mammatichigwa ku Uhuke jwa Chwapi.”"},{"book":"Itendwa","chapter":"1","verse":"6","text":"Achandundame apabakongana na Yesu, ngabankonya, “Angwana, kingobu chenje nga echampakabukia Kingwana Kuisilaeli?”"},{"book":"Itendwa","chapter":"1","verse":"7","text":"Yesu ngabalengela, “Mangobu na minhalo jenie gabi mukinala cha Awawa bango, na mpaligweje kumanya gapakube lii."},{"book":"Itendwa","chapter":"1","verse":"8","text":"Nambu kingobu Uhuke jwa Chwapi apapakunhwikilila mangweto, mpakube na makakala na mpakube makachaili bango kati ja Yelusalemu na kati ja kilambo choa cha Yudea na Samalia na mpaka kujipei dunia.”"},{"book":"Itendwa","chapter":"1","verse":"9","text":"Yesu kuboka pukulenga genia, boa bakiba bakannolekea, ngatoligwa kujenda kumbengu, ni liunde ngilinhwekelela bakammonangaje."},{"book":"Itendwa","chapter":"1","verse":"10","text":"Apabakibanga tango bakalolanga kunani kuliunde apakiba akajabula, kingobu ucho ngababonanga bandu abena abakibanga bakwindangite ngobo nhuu bajemangite papipi nabo,"},{"book":"Itendwa","chapter":"1","verse":"11","text":"nukulenga, “Mangweto bandu ba ku Galilaya! Mboni nnyemangite kongo makalolanga kunani kumbengu? Yesu jwenio ojwatoligwe kuboka kwinu kujenda kumbengu akaika kabe anda apamammona akajenda kumbengu.”"},{"book":"Itendwa","chapter":"1","verse":"12","text":"Penia achandundame ngababujanga Kuyelusalemu kuboke kukitombi echikikemigwa kitombi cha Mizeituni echikibi papipi kuboka kunnyini."},{"book":"Itendwa","chapter":"1","verse":"13","text":"Apabaikanga kunnyini ngabajingilanga muchumbi kugolofa mubatamangaga, bakibanga Petulo na Yohana na Yakobo na Andulea na Filipo na Tomasi na Batolomayo na Matayo na Yakobo mwana jwa Alufayo na Simoni Zelote na Yuda mwana jwa Yakobo."},{"book":"Itendwa","chapter":"1","verse":"14","text":"Bamba boa ngabajendekea ukongana pamwe nu kugongalela, pamwe na akikege ndu, na Maliamu umamundu Yesu, na akalongamundu."},{"book":"Itendwa","chapter":"1","verse":"15","text":"Machoba machoko mwenakandae, kukiba na ngongano ja abajeketilinge, boa bakabandakila kuika bandu makomi komi na makomi mabele, na Petulo ngajema nnongi jabe,"},{"book":"Itendwa","chapter":"1","verse":"16","text":"ngalenga, “Akalongabango, ikiba mpaka oti Majandiko ga Chwapi, galenganile, Uhuke jwa Chwapi alongela kupetela Daudi ngalondola minhalo ja Yuda, ojwa balongelea abampukila Yesu."},{"book":"Itendwa","chapter":"1","verse":"17","text":"Yuda akiba jumwe kati jito twe mana akate kupembuligwa tukamule pamwe na maengo aga.”"},{"book":"Itendwa","chapter":"1","verse":"18","text":"Jwenio ngaemela nng'onda kuloi gwapata kwa ndela mbaja, ngagwe munng'onda gwenio, ngapachuka lutumbo na matumbo gakwe ngagapita panja."},{"book":"Itendwa","chapter":"1","verse":"19","text":"Kila mundu jwa Yelusalemu ngaujoa nhwalo gwenio, na yene kukilonge chabe ngubukema nng'onda gwenio Hakeli Dama, mana gakwe “Nng'onda gwa Myai.”"},{"book":"Itendwa","chapter":"1","verse":"20","text":"Petulo ngalenga, “Magambu, iandikigwe mukitabu cha Zabuli,"},{"book":"Itendwa","chapter":"1","verse":"21","text":"“Kuyene, ipaligwa tumpambule mundu jumwe kati ja abalongwana natwenga machoba goa Nngwana Yesu apakiba akatama na twenga."},{"book":"Itendwa","chapter":"1","verse":"22","text":"Jwenio apaligwa kube jumwe jwa abakiba munkenga gwito kingobu Angwana apabakiba bakatyanga pamwe natwe, kuboka kingobu Yohana akabaticha mpaka lichoba lyale Yesu apatoligwa kuboka kwito kujenda kumbengu. Jwenio aba pamwe na twe kuchalakicha kuyoka kwake Yesu Kilisto ojwapambuligwe na Nnoongo.”"},{"book":"Itendwa","chapter":"1","verse":"23","text":"Pena ngabalenga maina ga bandu abele, Yusufu ojwakemigwa Basaba andaje Yusto, na jonge akiba Matia."},{"book":"Itendwa","chapter":"1","verse":"24","text":"Ngabagongalela, “Angwana, mwe mijimanyi myojo ja bandu boa. Yene, mutulangile jwa kati ja abele bamba ojwamanchagwile"},{"book":"Itendwa","chapter":"1","verse":"25","text":"atole paali pa liengo lya undundame elialilekite Yuda ngajenda paali pakwe mwene.”"},{"book":"Itendwa","chapter":"1","verse":"26","text":"Penia, ngabaoma kiumbuumbu kuchagula kati ja bandu abele, na ojwachaguligwa akiba Matia, ngabammeka munkenga gwa achandundame komi na jumwe."}]}