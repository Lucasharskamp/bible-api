{"data":[{"book":"Jan","chapter":"5","verse":"1","text":"O dalším židovském svátku se Ježíš zase vracel do Jeruzaléma."},{"book":"Jan","chapter":"5","verse":"2","text":"Ve městě nedaleko Ovčí brány je rybník zvaný Bethesda."},{"book":"Jan","chapter":"5","verse":"3-4","text":"Podél jeho břehů leželi pod pěti podloubími nemocní, slepí a ochrnutí. Toužebně čekali na okamžik, kdy se hladina vody zčeří. Čas od času se to stávalo a lidé věřili, že kdo první vstoupí do vřídla, bude uzdraven, ať už trpí čímkoliv."},{"book":"Jan","chapter":"5","verse":"5","text":"Mezi postiženými ležel muž nemocný už třicet osm let."},{"book":"Jan","chapter":"5","verse":"6","text":"Když ho Ježíš uviděl a zjistil, že je už dlouho nemocen, zeptal se ho: „Chceš být zdráv?“"},{"book":"Jan","chapter":"5","verse":"7","text":"„Chci, Pane, ale nemohu,“ odpověděl mu ubohý muž. „Sám se špatně pohybuji a nemám nikoho, kdo by mi pomohl v pravý čas do vřídla. Ať se namáhám, jak chci, pokaždé mě někdo předběhne.“"},{"book":"Jan","chapter":"5","verse":"8","text":"Ježíš mu řekl: „Vstaň, vezmi si své lehátko a choď.“"},{"book":"Jan","chapter":"5","verse":"9","text":"Muž se zvedl, sebral svoje věci a šel. Po nemoci nebylo ani památky."},{"book":"Jan","chapter":"5","verse":"10","text":"Protože se to stalo v sobotu, Židé napomínali uzdraveného: „Nesluší se, abys dnes něco nosil.“"},{"book":"Jan","chapter":"5","verse":"11","text":"„Vím,“ odpověděl. „Ale poručil mi to člověk, který mne uzdravil.“"},{"book":"Jan","chapter":"5","verse":"12","text":"„A kdo to byl?“ ptali se rozhořčeně Židé."},{"book":"Jan","chapter":"5","verse":"13","text":"To ovšem uzdravený nevěděl, protože se mu Ježíš ztratil v davu."},{"book":"Jan","chapter":"5","verse":"14","text":"Později se setkali v chrámu. Ježíš mu řekl: „Važ si toho, že jsi zdráv. Už nehřeš, aby tě nepotkalo něco mnohem horšího.“"},{"book":"Jan","chapter":"5","verse":"15","text":"Muž běžel za Židy a oznámil jim, že ho uzdravil Ježíš."},{"book":"Jan","chapter":"5","verse":"16","text":"Židé začali na Ježíše dotírat, že ruší sobotní řád."},{"book":"Jan","chapter":"5","verse":"17","text":"Ježíš jim však řekl: „Můj Otec stále pracuje ve prospěch stvoření, proto ani já nemohu odpočívat.“"},{"book":"Jan","chapter":"5","verse":"18","text":"Ta slova Židé považovali za rouhání a rozhodli se, že Ježíše zabijí."},{"book":"Jan","chapter":"5","verse":"19","text":"Ježíš na jejich hrozby odpověděl: „Syn může opravdu dělat jen to, co vidí, že dělá jeho Otec. A činí to právě tak jako on. Vždyť"},{"book":"Jan","chapter":"5","verse":"20","text":"Otec miluje svého Syna a ukazuje mu všechno, co sám koná. Budete žasnout nad ještě většími skutky."},{"book":"Jan","chapter":"5","verse":"21","text":"Tak jako Otec má moc nad životem a smrtí, tak i Syn vzkřísí k životu ty, které bude chtít."},{"book":"Jan","chapter":"5","verse":"22","text":"Vždyť ani Otec sám nikoho nesoudí, ale všechen soud předal Synovi,"},{"book":"Jan","chapter":"5","verse":"23","text":"aby si ho všichni vážili a ctili ho stejně jako Otce. Kdo si neváží Syna, nemá úctu ani k Otci, který ho poslal."},{"book":"Jan","chapter":"5","verse":"24","text":"Ujišťuji vás, že každý, kdo přijímá moje slovo jako slovo Boha, má věčný život a unikl smrti při soudu."},{"book":"Jan","chapter":"5","verse":"25","text":"Říkám vám podle pravdy, že začíná doba, kdy lidé uslyší hlas Božího Syna a kdo ho poslechne, bude žít,"},{"book":"Jan","chapter":"5","verse":"26","text":"protože jako Otec je dárce života, tak i Syna pověřil, aby dával život."},{"book":"Jan","chapter":"5","verse":"27","text":"A také jedině jemu dal právo konat soud."},{"book":"Jan","chapter":"5","verse":"28","text":"Jednou však k údivu všech budou muset všichni poslechnout jeho hlas"},{"book":"Jan","chapter":"5","verse":"29","text":"a povstat ze svých hrobů: ti, kteří uvěřili Synu, vstanou k věčnému životu, ti kteří ho za vrhli, vstanou k odsouzení."},{"book":"Jan","chapter":"5","verse":"30","text":"Já osobně nemohu udělat nic. Má vůle je totožná s vůlí Otce. Jak mi radí, tak soudím. Proto je můj soud spravedlivý."},{"book":"Jan","chapter":"5","verse":"31","text":"Jistě by nepůsobilo věrohodně, kdybych sám dokazoval, že jsem Boží Syn."},{"book":"Jan","chapter":"5","verse":"32","text":"Já mám někoho, kdo by pro mne svědčil."},{"book":"Jan","chapter":"5","verse":"33","text":"Sami jste poslali k Janu Křtiteli a on vydal pravdivé svědectví."},{"book":"Jan","chapter":"5","verse":"34","text":"Nemusím však stavět na lidském svědectví, ale připomínám to pro vaši záchranu."},{"book":"Jan","chapter":"5","verse":"35","text":"Jan Křtitel zářil jako pochodeň a vy jste se radovali z jeho světla. Ale bylo to jen na čas."},{"book":"Jan","chapter":"5","verse":"36","text":"Je tu ještě závažnější svědectví, a to jsou moje skutky."},{"book":"Jan","chapter":"5","verse":"37","text":"Otec mi je uložil, abych je vykonal. Vydal o mně svědectví i můj Otec, který mne poslal."},{"book":"Jan","chapter":"5","verse":"38","text":"Ale vy jste jeho hlas nikdy neslyšeli a nemáte o něm ani zdá ní. Jeho slovo ve vás neutkvělo a tomu, kterého poslal, nevěříte."},{"book":"Jan","chapter":"5","verse":"39","text":"Zkoumáte Písmo a domníváte se, že jeho plněním získáte věčný život. Ale i ono svědčí o mně."},{"book":"Jan","chapter":"5","verse":"40","text":"Vy mne odmítáte a tak zavrhujete život."},{"book":"Jan","chapter":"5","verse":"41","text":"Nechci, abyste mi děkovali nebo mne chválili,"},{"book":"Jan","chapter":"5","verse":"42","text":"vždyť já vás dobře znám a poznal jsem, že nemáte pravý vztah k Bohu."},{"book":"Jan","chapter":"5","verse":"43","text":"Přišel jsem k vám v Božím pověření a to vás dráždí. Kdybych přišel se svým vlastním programem, přijali byste mne s nadšením."},{"book":"Jan","chapter":"5","verse":"44","text":"Jak byste mi mohli uvěřit, když se chcete líbit lidem a ne Bohu."},{"book":"Jan","chapter":"5","verse":"45","text":"Nemyslete si, já na vás nebudu Otci žalovat. Na to stačí Mojžíšův zákon, na jehož plnění tolik spoléháte."},{"book":"Jan","chapter":"5","verse":"46","text":"Kdybyste opravdu věřili Mojžíšovi, věřili byste i mně, protože on o mně psal."},{"book":"Jan","chapter":"5","verse":"47","text":"Když nevěříte jemu, jak byste mohli věřit mně.“"}]}