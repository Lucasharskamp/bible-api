{"data":[{"book":"کولسیان","chapter":"3","verse":"1","text":"اکنون که همراه مسیح برای حیاتی نو برخیزانده شده‌اید، مشتاق امور آسمانی باشید، همان جا که مسیح است و بر دست راست خدا نشسته است."},{"book":"کولسیان","chapter":"3","verse":"2","text":"همواره به آنچه در آسمان است بیندیشید، و به امور این دنیای زودگذر دل نبندید."},{"book":"کولسیان","chapter":"3","verse":"3","text":"به این دنیای فانی همانقدر دل ببندید که یک شخص مرده دل می‌بندد! زیرا زندگی واقعی شما در آسمان است، همراه مسیح در حضور خدا!"},{"book":"کولسیان","chapter":"3","verse":"4","text":"وقتی مسیح که زندگی واقعی ماست بازگردد، شما نیز با او خواهید درخشید و در جلال و شکوه او شریک خواهید شد."},{"book":"کولسیان","chapter":"3","verse":"5","text":"پس به گناهان این دنیا نزدیک نشوید؛ هوسهای ناپاک را که در وجودتان کمین می‌کنند، نابود سازید؛ هرگز خود را با گناهانی چون بی‌عفتی، ناپاکی، شهوترانی و هوسهای ننگین دیگر آلوده نکنید. به چیزهای خوش‌ظاهر این دنیا نیز طمع نورزید، چون طمع نوعی بت‌پرستی است."},{"book":"کولسیان","chapter":"3","verse":"6","text":"آنانی که مرتکب چنین اعمالی می‌شوند، یقیناً گرفتار خشم و غضب خدا خواهند شد."},{"book":"کولسیان","chapter":"3","verse":"7","text":"شما نیز زمانی که هنوز به این دنیای گناه‌آلود تعلق داشتید، اسیر همین عادتهای شرم‌آور بودید."},{"book":"کولسیان","chapter":"3","verse":"8","text":"اما اکنون وقت آن است که خشم و کینه و فحش و سخنان زشت را همچون جامه‌ای پوسیده از تن خود درآورید و دور بیندازید."},{"book":"کولسیان","chapter":"3","verse":"9","text":"به یکدیگر دروغ نگویید، زیرا آن طبیعت کهنه و فاسد شما که دروغ می‌گفت، دیگر مرده و از بین رفته است؛"},{"book":"کولسیان","chapter":"3","verse":"10","text":"و اکنون زندگی کاملاً تازه‌ای را در پیش گرفته‌اید، که طی آن در شناخت راستی ترقی می‌کنید و می‌کوشید هر روز بیشتر شبیه مسیح، خالق این زندگی تازه شوید."},{"book":"کولسیان","chapter":"3","verse":"11","text":"در این زندگی تازه، دیگر نه مهم است یهودی باشید یا غیریهودی، ختنه شده یا ختنه‌ناشده، بَربَر یا سَکایی3‏:11 در فرهنگ یونانی/رومی، آنانی را که به زبانی غیر از یونانی یا لاتین سخن می‌گفتند، «بَربَر» می‌خواندند، یعنی کسانی که در نظر یونانی‌ها، فقط صوتی شبیه به «بِربِر کردن» از خود بروز می‌دادند. «سکایی‌ها» اقوام بی‌فرهنگ و بی‌تمدنی بودند که در حوالی دریای سیاه زندگی‌ای بدوی داشتند.، برده یا آزاد؛ چون تنها چیزی که اهمیت دارد، مسیح است، که در همۀ ما زندگی می‌کند."},{"book":"کولسیان","chapter":"3","verse":"12","text":"حال که خدا شما را برگزیده تا قوم مقدّسی باشید که مورد محبت اوست، پس جامۀ شفقت و دلسوزی، مهربانی، فروتنی، ملایمت و بردباری را بر تن کنید،"},{"book":"کولسیان","chapter":"3","verse":"13","text":"و رفتار دیگران را تحمل کنید و آماده باشید تا ایشان را ببخشید. هرگز از یکدیگر کینه به دل نگیرید. از یاد نبرید که مسیح شما را بخشیده است؛ پس شما نیز باید دیگران را ببخشید."},{"book":"کولسیان","chapter":"3","verse":"14","text":"مهمتر از همه، بگذارید محبت هادی زندگی شما باشد، زیرا محبت عامل همبستگی کامل مسیحیان است."},{"book":"کولسیان","chapter":"3","verse":"15","text":"بگذارید آرامشی که مسیح می‌بخشد، همواره بر دلهای شما مسلط باشد، چون همهٔ ما باید مانند اعضای یک بدن، در هماهنگی و صفا زندگی کنیم. در ضمن، همیشه شکرگزار باشید."},{"book":"کولسیان","chapter":"3","verse":"16","text":"بگذارید کلام مسیح به کمال در میان شما ساکن گردد. با مزامیر، سرودها و نغمه‌های روحانی و با تمام حکمتی که او به شما عطا می‌کند، به یکدیگر تعلیم و اندرز دهید و با قلبی شکرگزار برای خدا بسرایید."},{"book":"کولسیان","chapter":"3","verse":"17","text":"هرآنچه می‌کنید و هر سخنی که بر زبان می‌آورید، همه را به نام عیسای خداوند انجام دهید، و از طریق او خدای پدر را سپاس گویید."},{"book":"کولسیان","chapter":"3","verse":"18","text":"ای زنان، از شوهران خود اطاعت کنید، زیرا این خواست خداوند است."},{"book":"کولسیان","chapter":"3","verse":"19","text":"ای شوهران، همسران خود را محبت نمایید و با ایشان تندی و تلخی نکنید."},{"book":"کولسیان","chapter":"3","verse":"20","text":"ای فرزندان، همیشه مطیع والدین خود باشید، زیرا این خداوند را خشنود می‌سازد."},{"book":"کولسیان","chapter":"3","verse":"21","text":"و شما پدران، فرزندانتان را آنقدر سرزنش نکنید که دلسرد و دل شکسته شوند."},{"book":"کولسیان","chapter":"3","verse":"22","text":"ای غلامان، در هر امری مطیع اربابان خود در این دنیا باشید. نه تنها در حضور ایشان به وظایف خود خوب عمل کنید، بلکه به سبب محبت و احترامتان به مسیح، همیشه از صمیم قلب خدمت نمایید."},{"book":"کولسیان","chapter":"3","verse":"23","text":"هر کاری را از جان و دل انجام دهید، درست مانند اینکه برای مسیح کار می‌کنید، نه برای انسان."},{"book":"کولسیان","chapter":"3","verse":"24","text":"فراموش نکنید که شما پاداشتان را از مسیح خداوند دریافت خواهید کرد، یعنی همان میراثی را که برای شما نگاه داشته است، زیرا شما در واقع غلام مسیح هستید."},{"book":"کولسیان","chapter":"3","verse":"25","text":"هر که کار خطایی مرتکب شود، مکافات خطایش را خواهد یافت، زیرا خدا استثنا قائل نمی‌شود."}]}