{"data":[{"book":"Annabi Yeremi","chapter":"37","verse":"1","text":"Babilɔn mangɛ Nebukadansari naxa Yosiya xa di Sedekiya ti Yudaya mangɛ ra Yehoyakimi xa di Yehoyakini ɲɔxɔɛ ra."},{"book":"Annabi Yeremi","chapter":"37","verse":"2","text":"Sedekiya, a xa kuntigie, nun bɔxi ɲama mu e tuli mati Alatala xa masenyi ra Annabi Yeremi naxan masenxi."},{"book":"Annabi Yeremi","chapter":"37","verse":"3","text":"Sedekiya naxa Selemiya xa di Yehukala nun Maaseya xa di Sefaniya xɛɛ Annabi Yeremi yire a falafe ra, «Muxu Marigi Alatala maxandi muxu bɛ.»"},{"book":"Annabi Yeremi","chapter":"37","verse":"4","text":"Annabi Yeremi mu nu saxi geeli kui sinden, a nu nɔma ɲɛrɛde ɲama ya ma alɔ a nu wama a xɔn ma ki naxɛ."},{"book":"Annabi Yeremi","chapter":"37","verse":"5","text":"Misira mangɛ xa sɔɔrie to mini Misira bɔxi ra, Kalidikae naxa na xibaarui mɛ, e naxa keli Darisalamu e nu na gerefe dɛnnaxɛ."},{"book":"Annabi Yeremi","chapter":"37","verse":"6","text":"Na waxati Alatala naxa yi masenyi ti Annabi Yeremi bɛ,"},{"book":"Annabi Yeremi","chapter":"37","verse":"7","text":"«Isirayila Marigi Alatala xa masenyi nan ya: Wo a masen Yudaya mangɛ bɛ, naxan wo xɛɛxi n yire alako n xa Alatala maxandi wo bɛ, Misira mangɛ xa sɔɔri naxee minixi wo malide, e fama nɛ gbilende e xɔnyi Misira."},{"book":"Annabi Yeremi","chapter":"37","verse":"8","text":"Na tɛmui Kalidikae man gbilenma nɛ be, e fa yi taa suxu, e a gan tɛ ra."},{"book":"Annabi Yeremi","chapter":"37","verse":"9","text":"Alatala xa masenyi nan na ki. Wo naxa wo yɛtɛ madaxu, wo naxa a maɲɔxun Kalidikae bara makuya wo ra. E mu fama wo lude."},{"book":"Annabi Yeremi","chapter":"37","verse":"10","text":"Hali wo Kalidikae xa sɔɔrie bɔnbɔ, naxee na wo gerefe, e xa sɔɔri maxɔnɔxi ndee fama nɛ kelide alako e xa yi taa gan tɛ ra.»"},{"book":"Annabi Yeremi","chapter":"37","verse":"11","text":"Kalidikae xa sɔɔrie to keli Darisalamu Misira mangɛ xa sɔɔrie xa fe ra,"},{"book":"Annabi Yeremi","chapter":"37","verse":"12","text":"Annabi Yeremi naxa wa kelife Darisalamu, a xa siga Bunyamin bɔnsɔɛ xa bɔxi ma alako a xa a kɛ nde tongo naa."},{"book":"Annabi Yeremi","chapter":"37","verse":"13","text":"A to Bunyamin naadɛ li kelife Darisalamu, Selemiya xa di Yiriya, Xananiya xa mamadi naxa a suxu, a a fala a bɛ, «I na sigafe Kalidikae nan yire.»"},{"book":"Annabi Yeremi","chapter":"37","verse":"14","text":"Annabi Yeremi naxa a yaabi, «I wule. N mu sigafe Kalidikae xa yire.» Kɔnɔ Yiriya mu la a ra, a naxa Annabi Yeremi suxu, a a xanin kuntigie xɔn ma."},{"book":"Annabi Yeremi","chapter":"37","verse":"15","text":"Kuntigie naxa xɔnɔ Annabi Yeremi ma, e a bɔnbɔ, e a sa geeli kui, dɛnnaxɛ findixi Yonatan sɛbɛliti xa banxi ra."},{"book":"Annabi Yeremi","chapter":"37","verse":"16","text":"E naxa Annabi Yeremi raso yire ɲaaxi nde kui mɛnni, a luxi dɛnnaxɛ tɛmui xɔnnakuye."},{"book":"Annabi Yeremi","chapter":"37","verse":"17","text":"Mangɛ Sedekiya naxa Annabi Yeremi xili, a fa a maxɔrin gundo ra, «Alatala bara masenyi nde fi i ma?» Annabi Yeremi naxa a yaabi, «Iyo. Babilɔn mangɛ fama nɛ i suxude.»"},{"book":"Annabi Yeremi","chapter":"37","verse":"18","text":"Annabi Yeremi man naxa a fala mangɛ Sedekiya bɛ, «N haakɛ mundun nabaxi i ra, xa na mu i xa kuntigie ra, xa na mu ɲama ra, wo n saxi geeli kui naxan ma?"},{"book":"Annabi Yeremi","chapter":"37","verse":"19","text":"Wo xa namiɲɔnmɛe na minden, naxee a falama Babilɔn mangɛ mu fama wo tan nun yi bɔxi suxude?"},{"book":"Annabi Yeremi","chapter":"37","verse":"20","text":"Yakɔsi i xa i tuli mati n na. Mangɛ, n bara i mayandi, i xa n ma wɔyɛnyi suxu. I naxa n naso Yonatan sɛbɛliti xɔnyi sɔnɔn, alako n naxa faxa!»"},{"book":"Annabi Yeremi","chapter":"37","verse":"21","text":"Mangɛ Sedekiya naxa yaamari fi e xa Annabi Yeremi lu geeli tɛtɛ kui, e man xa taami xuntunyi so a yi ra lɔxɔ yo lɔxɔ kelife taami gande. E xa na raba han taami ɲɔnma taa kui tɛmui naxɛ. Na nan a toxi Annabi Yeremi naxa lu geeli tɛtɛ kui."}]}