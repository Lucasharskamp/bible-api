{"data":[{"book":"Yakobo","chapter":"3","verse":"1","text":"Makalongo bango, makalokale kube makaboli ajingije. Andi umanyiela, takaboli tubakupata hukumu ngolongwa kupeta bange bandu."},{"book":"Yakobo","chapter":"3","verse":"2","text":"Gambu tuboa twenga tulemwa ku ile ijingi. Anda mundu kulemwaje mukulonge kwakwe, mmanya mundu jwenio akamilike, na aotwile kukilongalea mmele gwakwe."},{"book":"Yakobo","chapter":"3","verse":"3","text":"Twenga tantaba choma pakano falasi kupala atukengame kwakwoa okutupala kujenda."},{"book":"Yakobo","chapter":"3","verse":"4","text":"Nhwachanga ntumbwi, iganukube nkolongwa uotwile kuutigwa nuupepo nambu kugalambuya kwa kasia njokochoko, kujenda kwakwoa okwapala jwaulongalea."},{"book":"Yakobo","chapter":"3","verse":"5","text":"Uyo, lulimi, luganukube kipagwa kichokochoko cha mmele, kukiluya makolongwa muno."},{"book":"Yakobo","chapter":"3","verse":"6","text":"Lulimi lubi andi mwoto. Lutweli mabaja ndu ngi kipagwa kichokochoko chi mibele jito nambu kujambuki ubaja mmele gwoa. Lulimi kutinia bwomi gwito gwoa kuboke kubelekwa mpaka kuwe. Gambu gwene utiniigwa na mwoto gu kujahanamu."},{"book":"Yakobo","chapter":"3","verse":"7","text":"Mundu aotwile kulanga inyama naotwile kulanga ipanganigwe yoa andi inyama ya mpongote ni ijuni ni ikokalakani na yamaki yu umache."},{"book":"Yakobo","chapter":"3","verse":"8","text":"Nambu kila mangobu nimi ito kutulema. Lulimi kilebe kibaja, kutawalikaje, kabe kitweli uchungu ogukoma bandu."},{"book":"Yakobo","chapter":"3","verse":"9","text":"Ku lulimi twenga tutenda kalumba Angwana na Awawa bito. Kululimi ulwo tabeka nhwilo bandu, bandu abapanganigwe kukilandanikio cha Nnoongo."},{"book":"Yakobo","chapter":"3","verse":"10","text":"Malobe gukumpe mundu kindimba na gukummeka mundu nhwilo goa gaboka mukano jimwe. Makalongo bango, ilebe yenje ipaligwije kube yene."},{"book":"Yakobo","chapter":"3","verse":"11","text":"Chembwe chimwe kupiaje mache maimu na gina mwinyo."},{"book":"Yakobo","chapter":"3","verse":"12","text":"Makalongo bo, ntini uotwile kupambika zabibu? Andaje nzabibu kupambika tini? Chembwe cha mache gina mwinyo kupiaje mache maimu."},{"book":"Yakobo","chapter":"3","verse":"13","text":"Bo, mene juna kumanya na malango kati jinu? Alaye kilebe chenie kwa majendo gakwe gambone ni itendwa yakwe eitendigwa ina kualala itendigwa kukunyenyepa na kwa malango."},{"book":"Yakobo","chapter":"3","verse":"14","text":"Nambu anda myojo jinu jitweli bwiu nu kuchimwa nu kukikoya, makaibilikije kweli kukulokeloke gwambone gwinu."},{"book":"Yakobo","chapter":"3","verse":"15","text":"Malango genia gaboka kumbenguje, nambu ja padunia ngiti ji Uhuke jwa Chwapije, kabe gu Kichetani."},{"book":"Yakobo","chapter":"3","verse":"16","text":"Gambu papoa apabi bwiu na kukiluya, penia pabi ni kijonga na kila ubaja."},{"book":"Yakobo","chapter":"3","verse":"17","text":"Nambu malango agaboke kumbengu, gabi chwapi, kupala tengela nu kulita na kajali bandu, utweli kia na itendwa yambone, kubagulanaje wala undendemunduje."},{"book":"Yakobo","chapter":"3","verse":"18","text":"Bandu abapala tengela bapandanga mbeju ya tengela na bapakuuna mauno agunhwalali Nnoongo."}]}