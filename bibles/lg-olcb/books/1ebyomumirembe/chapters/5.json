{"data":[{"book":"1 Ebyomumirembe","chapter":"5","verse":"1","text":"Batabani ba Lewubeeni, mutabani omukulu owa Isirayiri, ye yali omubereberye, naye nayonoona obufumbo bwa kitaawe, obusika bwe ng’omuggulanda ne buweebwa batabani ba Yusufu mutabani wa Isirayiri, kyeyava tabalirwa mu byafaayo ng’omubereberye."},{"book":"1 Ebyomumirembe","chapter":"5","verse":"2","text":"Yuda yali w’amaanyi okusinga baganda be, era mu ye mwe mwava kabaka ow’eggwanga lya Isirayiri, wabula ebyobusika eby’obuggulanda byali bya mutabani wa Yusufu omukulu."},{"book":"1 Ebyomumirembe","chapter":"5","verse":"3","text":"Batabani ba Lewubeeni, mutabani omukulu owa Isirayiri baali:"},{"book":"1 Ebyomumirembe","chapter":"5","verse":"4","text":"Ab’enda ya Yoweeri baali"},{"book":"1 Ebyomumirembe","chapter":"5","verse":"5","text":"Mikka yali mutabani wa Simeeyi,"},{"book":"1 Ebyomumirembe","chapter":"5","verse":"6","text":"Mutabani wa Baali yali Beera, omukulu w’ekika ky’Abalewubeeni, Tirugazupiruneseri kabaka w’e Busuuli gwe yatwala mu buwaŋŋanguse."},{"book":"1 Ebyomumirembe","chapter":"5","verse":"7","text":"Baganda be ng’enda zaabwe bwe zaali be bano:"},{"book":"1 Ebyomumirembe","chapter":"5","verse":"8","text":"Bera mutabani wa Azozi, muzzukulu wa Sema, muzzukulu wa Yoweeri."},{"book":"1 Ebyomumirembe","chapter":"5","verse":"9","text":"Ate baasenga n’ebuvanjuba w’eddungu okutuukira ddala ku mugga Fulaati, kubanga amagana gaabwe gaali gaaze nnyo."},{"book":"1 Ebyomumirembe","chapter":"5","verse":"10","text":"Awo ku mirembe gya Sawulo ne balumba Abakaguli, era Abakaguli ne bagwa mu mikono gyabwe, era bali ne beegazaanyiza mu nsi y’Abakaguli okutuukira ddala ku luuyi olw’ebuvanjuba olw’e Gireyaadi."},{"book":"1 Ebyomumirembe","chapter":"5","verse":"11","text":"Bazzukulu ba Gaadi baabeeranga okuliraana Basani okwolekera Saleka."},{"book":"1 Ebyomumirembe","chapter":"5","verse":"12","text":"Yoweeri ye yali omukulembeze, ne Safamu nga ye mumyuka we, ate ne wabaawo ne Yanayi ne Safati mu Basani."},{"book":"1 Ebyomumirembe","chapter":"5","verse":"13","text":"Baganda baabwe mu nda z’abajjajjaabwe bwe baali"},{"book":"1 Ebyomumirembe","chapter":"5","verse":"14","text":"Bano be baali ab’omu nnyumba ya Abikayiri mutabani wa Kuuli, muzzukulu wa Yalowa, muzzukulu wa Gireyaadi, muzzukulu wa Mikayiri, muzzukulu wa Yesisayi, muzzukulu wa Yakudo, ne muzzukulu wa Buzi."},{"book":"1 Ebyomumirembe","chapter":"5","verse":"15","text":"Aki mutabani wa Abudyeri, muzzukulu wa Guni, omukulu w’ennyumba yaabwe."},{"book":"1 Ebyomumirembe","chapter":"5","verse":"16","text":"Baabeeranga mu Gireyaadi, mu Basani, ne mu bibuga byayo ebirala ne mu malundiro g’e Saloni okutuuka ku nsalo yaayo."},{"book":"1 Ebyomumirembe","chapter":"5","verse":"17","text":"Bino byonna byawandiikibwa mu bitabo ebyafaayo mu mirembe gya Yosamu kabaka wa Yuda, ne Yerobowaamu kabaka wa Isirayiri."},{"book":"1 Ebyomumirembe","chapter":"5","verse":"18","text":"Abalewubeeni, n’Abagaadi, n’ekitundu ky’ekika kya Manase baalina abasajja emitwalo ena mu enkumi nnya mu lusanvu mu nkaaga, ab’amaanyi era nga bazira mu kukwata engabo, ekitala, ne mu kukozesa obusaale, era nga batendeke mu kulwana."},{"book":"1 Ebyomumirembe","chapter":"5","verse":"19","text":"Ne balumba Abakaguli, ne Yetuli, ne Nafisi ne Nodabu."},{"book":"1 Ebyomumirembe","chapter":"5","verse":"20","text":"Olw’okwesiga n’okusaba Katonda okubabeera, baawangula Abakaguli mu lutalo."},{"book":"1 Ebyomumirembe","chapter":"5","verse":"21","text":"Baanyaga amagana g’ente, n’eŋŋamira emitwalo etaano, n’endiga emitwalo abiri mu etaano n’endogoyi enkumi bbiri ate ne bawamba n’abasajja emitwalo kkumi."},{"book":"1 Ebyomumirembe","chapter":"5","verse":"22","text":"Era bangi ku bo battibwa kubanga olutalo lwali lwa Katonda. Ne basenga eyo okutuusa lwe baawaŋŋangusibwa."},{"book":"1 Ebyomumirembe","chapter":"5","verse":"23","text":"Abantu ab’ekitundu ky’ekika kya Manase baali bangi nnyo, era baasenga mu nsi eya Basani okutuuka ku Baalukerumooni, ne Seniri, ne ku lusozi Kerumooni."},{"book":"1 Ebyomumirembe","chapter":"5","verse":"24","text":"Bano be baali abakulu b’ennyumba zaabwe: Eferi, ne Isi, ne Eryeri, ne Azulyeri, ne Yeremiya, ne Kodaviya, ne Yakudyeri, abasajja abazira era ab’amaanyi, abettutumu, nga gy’emitwe gy’ennyumba zaabwe."},{"book":"1 Ebyomumirembe","chapter":"5","verse":"25","text":"Naye ne bakola ebibi ebimenya ebiragiro bya Katonda wa bajjajjaabwe, ne bagoberera bakatonda baamawanga ag’omu nsi eyo, Katonda be yazikiririza mu maaso gaabwe."},{"book":"1 Ebyomumirembe","chapter":"5","verse":"26","text":"Katonda wa Isirayiri kyeyava akubiriza omwoyo gwa Puli kabaka w’e Bwasuli, eyayitibwanga Tirugazupiruneseri, n’alumba Abalewubeeni, n’Abagaadi n’ekitundu ekyali kisigaddewo ku Manase, n’abawamba era n’abatwala mu buwaŋŋanguse e Kala, n’e Kaboli, n’e Kaala ne ku mugga Gozani, gye bali n’okutuusa leero."}]}