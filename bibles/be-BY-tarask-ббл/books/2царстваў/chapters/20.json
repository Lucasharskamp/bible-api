{"data":[{"book":"2 ЦАРСТВАЎ","chapter":"20","verse":"1","text":"Там выпадкова быў адзін нягодны чалавек, імем Савэй, сын Біхры, Веньямініцянін; ён затрубіў у трубу і сказаў: няма нам часткі ў Давідзе, і няма нам долі ў сыне Есэевым; усе па намётах сваіх, Ізраільцяне!"},{"book":"2 ЦАРСТВАЎ","chapter":"20","verse":"2","text":"І аддзяліліся ўсе Ізраільцяне ад Давіда і пайшлі за Савэем, сынам Біхры; а Юдэі засталіся на баку цара свайго, ад Ярдана да Ерусаліма."},{"book":"2 ЦАРСТВАЎ","chapter":"20","verse":"3","text":"І прыйшоў Давід у свой дом у Ерусаліме, і ўзяў цар дзесяць жанчын наложніц, якіх ён пакідаў сьцерагчы дом, і разьмясьціў іх у асобным доме пад нагляд, і ўтрымліваў іх, але не хадзіў да іх. І ўтрымліваліся яны там да дня сьмерці сваёй, жывучы як удовы."},{"book":"2 ЦАРСТВАЎ","chapter":"20","verse":"4","text":"І сказаў Давід Амэсаю: пакліч да мяне Юдэяў за тры дні і сам зьявіся сюды."},{"book":"2 ЦАРСТВАЎ","chapter":"20","verse":"5","text":"І пайшоў Амэсай клікаць Юдэяў, але прамарудзіў больш назначанага яму часу."},{"book":"2 ЦАРСТВАЎ","chapter":"20","verse":"6","text":"Тады Давід сказаў Авэсу: цяпер наробіць нам ліха Савэй, сын Біхры, больш, чым Авэсалом; вазьмі ты слуг гаспадара свайго і перасьледуй яго, каб ён не знайшоў сабе ўмацаваных гарадоў і ня зьнік з вачэй нашых."},{"book":"2 ЦАРСТВАЎ","chapter":"20","verse":"7","text":"І выйшлі за ім людзі Ёававы, і Хэлэтэі і Фэлэтэі, і ўсе адважныя пайшлі зь Ерусаліма перасьледаваць Савэя, сына Біхры."},{"book":"2 ЦАРСТВАЎ","chapter":"20","verse":"8","text":"І калі яны былі паблізу вялікага каменя, што каля Гаваона, дык сустрэўся зь імі Амэсай. Ёаў быў апрануты ў вайсковую вопратку сваю і аперазаны мечам, які вісеў каля сьцягна ў похвах і які лёгка выходзіў зь іх і ўваходзіў."},{"book":"2 ЦАРСТВАЎ","chapter":"20","verse":"9","text":"І сказаў Ёаў Амэсаю: ці здаровы ты, браце мой? І ўзяў Ёаў праваю рукою Амэсая за бараду, каб пацалаваць яго."},{"book":"2 ЦАРСТВАЎ","chapter":"20","verse":"10","text":"А Амэсай не ўпільнаваўся ад меча, які быў у руцэ ў Ёава, і той ударыў яго ім ў жывот, так што выпалі вантробы яго на зямлю, і не паўтарыў яму ўдару, і ён памёр. Ёаў і Авэса, брат ягоны, пагналіся за Савэем, сынам Біхры."},{"book":"2 ЦАРСТВАЎ","chapter":"20","verse":"11","text":"Адзін з хлопцаў Ёававых стаяў над Амэсаем і казаў: той, хто адданы Ёаву і хто за Давіда, хай ідзе за Ёавам!"},{"book":"2 ЦАРСТВАЎ","chapter":"20","verse":"12","text":"А Амэсай ляжаў у крыві сярод дарогі. І той чалавек, убачыўшы, што ўвесь народ спыняецца над ім, сьцягнуў Амэсая з дарогі ў поле і накінуў на яго вопратку, бо ён бачыў, што кожны прахожы спыняўся над ім."},{"book":"2 ЦАРСТВАЎ","chapter":"20","verse":"13","text":"Але калі ён быў сьцягнуты з дарогі, дык увесь народ Ізраільскі пайшоў сьледам за Ёавам перасьледаваць Савэя, сына Біхры."},{"book":"2 ЦАРСТВАЎ","chapter":"20","verse":"14","text":"І ён прайшоў праз усе плямёны Ізраільскія да Авэла-Бэт-Мааха і праз увесь Бэрым; і жыхары гарадоў зьбіраліся і ішлі за ім."},{"book":"2 ЦАРСТВАЎ","chapter":"20","verse":"15","text":"І прыйшлі і аблажылі яго ў Авэле-Бэт-Мааху; і насыпалі вал перад горадам і падступіліся да сьцяны, і ўсе людзі, якія былі зь Ёавам, стараліся разбурыць сьцяну."},{"book":"2 ЦАРСТВАЎ","chapter":"20","verse":"16","text":"Тады адна разумная жанчына закрычала са сьцяны горада: паслухайце, паслухайце, скажэце Ёаву, каб ён падышоў сюды, і я пагавару зь ім."},{"book":"2 ЦАРСТВАЎ","chapter":"20","verse":"17","text":"І падышоў да яе Ёаў, і сказала жанчына: ці ты Ёаў? І сказаў: я. Яна сказала: паслухай словаў рабы тваёй. І сказаў ён: слухаю."},{"book":"2 ЦАРСТВАЎ","chapter":"20","verse":"18","text":"Яна сказала: раней казалі: хто хоча спытацца, спытайся ў Авэле; і так вырашалі справу."},{"book":"2 ЦАРСТВАЎ","chapter":"20","verse":"19","text":"Я зь мірных, верных гарадоў Ізраіля, а ты хочаш зьнішчыць горад, маці гарадоў у Ізраілі. Навошта табе разбураць спадчыну Гасподнюю?"},{"book":"2 ЦАРСТВАЎ","chapter":"20","verse":"20","text":"І адказваў Ёаў і сказаў: хай ня будзе гэтага ад мяне, каб я зьнішчыў альбо разбурыў!"},{"book":"2 ЦАРСТВАЎ","chapter":"20","verse":"21","text":"Гэта ня так; але чалавек з гары Яфрэмавай, імем Савэй, сын Біхры, падняў руку сваю на цара Давіда; выдайце мне яго аднаго, і я адступлюся ад горада. І сказала жанчына Ёаву: вось, галава ягоная будзе табе скінута са сьцяны."},{"book":"2 ЦАРСТВАЎ","chapter":"20","verse":"22","text":"І пайшла жанчына да ўсяго народу са сваім разумным словам. І адсеклі галаву Савэю, сыну Біхры, і кінулі Ёаву. Тады Ёаў затрубіў у трубу, і разышліся ад горада ўсе па сваіх намётах; а Ёаў вярнуўся ў Ерусалім да цара."},{"book":"2 ЦАРСТВАЎ","chapter":"20","verse":"23","text":"І быў Ёаў пастаўлены над усім войскам Ізраільскім, а Ванэя, сын Ёдаеў, - над Хэлэтэямі і над Фэлэтэямі;"},{"book":"2 ЦАРСТВАЎ","chapter":"20","verse":"24","text":"Адарам - над зборам падаткаў; Ёсафат, сын Ахілуда - дзеяпісальнікам;"},{"book":"2 ЦАРСТВАЎ","chapter":"20","verse":"25","text":"Суса - пісцом; Садок і Авіятар - сьвятарамі;"},{"book":"2 ЦАРСТВАЎ","chapter":"20","verse":"26","text":"таксама і Іра Ярыцянін быў сьвятаром, у Давіда."}]}