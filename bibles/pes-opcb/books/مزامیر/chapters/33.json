{"data":[{"book":"مزامیر","chapter":"33","verse":"1","text":"ای عادلان، خداوند را با سرودی شاد ستایش کنید! خداوند را ستودن زیبندهٔ نیکان است."},{"book":"مزامیر","chapter":"33","verse":"2","text":"خداوند را با بربط بپرستید و با عود ده تار برای او سرود بخوانید!"},{"book":"مزامیر","chapter":"33","verse":"3","text":"سرودهای تازه برای خداوند بسرایید، نیکو بنوازید و با صدای بلند بخوانید."},{"book":"مزامیر","chapter":"33","verse":"4","text":"زیرا کلام خداوند راست و درست است و او در تمام کارهایش امین و وفادار است."},{"book":"مزامیر","chapter":"33","verse":"5","text":"او عدل و انصاف را دوست دارد. جهان سرشار از محبت خداوند است."},{"book":"مزامیر","chapter":"33","verse":"6","text":"به فرمان خداوند آسمانها به وجود آمد؛ او با کلام دهانش خورشید و ماه و ستارگان را آفرید."},{"book":"مزامیر","chapter":"33","verse":"7","text":"او آبهای دریاها را در یک جا جمع کرد و آبهای عمیق را در مخزنها ریخت."},{"book":"مزامیر","chapter":"33","verse":"8","text":"ای همهٔ مردم روی زمین، خداوند را حرمت بدارید و در برابر او سر تعظیم فرود آورید!"},{"book":"مزامیر","chapter":"33","verse":"9","text":"زیرا او دستور داد و دنیا آفریده شد؛ او امر فرمود و عالم هستی به وجود آمد."},{"book":"مزامیر","chapter":"33","verse":"10","text":"خداوند مشورت قومها را بی‌اثر می‌کند و نقشه‌های آنها را نقش بر آب می‌سازد."},{"book":"مزامیر","chapter":"33","verse":"11","text":"اما تصمیم خداوند قطعی است و نقشه‌های او تا ابد پایدار است."},{"book":"مزامیر","chapter":"33","verse":"12","text":"خوشا به حال قومی که خداوند، خدای ایشان است! خوشا به حال مردمی که خداوند، ایشان را برای خود برگزیده است!"},{"book":"مزامیر","chapter":"33","verse":"13","text":"خداوند از آسمان نگاه می‌کند و همهٔ انسانها را می‌بیند؛"},{"book":"مزامیر","chapter":"33","verse":"14","text":"او از مکان سکونت خود، تمام ساکنان جهان را زیر نظر دارد."},{"book":"مزامیر","chapter":"33","verse":"15","text":"او که خالق دلهاست، خوب می‌داند که در دل و اندیشهٔ انسان چه می‌گذرد."},{"book":"مزامیر","chapter":"33","verse":"16","text":"پادشاه به سبب قدرت لشکرش نیست که پیروز می‌شود؛ سرباز با زور بازویش نیست که نجات پیدا می‌کند."},{"book":"مزامیر","chapter":"33","verse":"17","text":"اسب جنگی نمی‌تواند کسی را نجات دهد؛ امید بستن به آن کار بیهوده‌ای است."},{"book":"مزامیر","chapter":"33","verse":"18","text":"اما خداوند از کسانی که او را گرامی می‌دارند و انتظار محبتش را می‌کشند مراقبت می‌کند."},{"book":"مزامیر","chapter":"33","verse":"19","text":"او ایشان را از مرگ می‌رهاند و در هنگام قحطی آنها را زنده نگه می‌دارد."},{"book":"مزامیر","chapter":"33","verse":"20","text":"امید ما به خداوند است. او مددکار و مدافع ماست."},{"book":"مزامیر","chapter":"33","verse":"21","text":"او مایهٔ شادی دل ماست. ما به نام مقدّس او توکل می‌کنیم."},{"book":"مزامیر","chapter":"33","verse":"22","text":"خداوندا، محبت تو بر ما باد؛ زیرا ما به تو امید بسته‌ایم!"}]}