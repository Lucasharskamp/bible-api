{"data":[{"book":"Johannes","chapter":"18","verse":"1","text":"Tämän puhuttuaan Jeesus lähti oppilaineen Kidronin-puron toisella puolella olevaan öljypuumetsikköön."},{"book":"Johannes","chapter":"18","verse":"2","text":"Kavaltaja-Juudas tiesi paikan, sillä Jeesus oli usein ollut siellä oppilaidensa kanssa."},{"book":"Johannes","chapter":"18","verse":"3","text":"Ylipapit ja fariseukset olivat lähettäneet Juudaksen mukana joukon sotilaita ja temppelipoliiseja. Nämä marssivat nyt metsikköön loimuavine soihtuineen ja välkähtelevine aseineen."},{"book":"Johannes","chapter":"18","verse":"4","text":"Jeesus tiesi mikä häntä odotti. Hän astui tulijoita vastaan ja kysyi: »Ketä etsitte?»"},{"book":"Johannes","chapter":"18","verse":"5","text":"»Nasaretilaista Jeesusta», he sanoivat."},{"book":"Johannes","chapter":"18","verse":"6","text":"Kun hän näin sanoi, miehet astuivat taaksepäin ja kaatuivat maahan."},{"book":"Johannes","chapter":"18","verse":"7","text":"Hän kysyi heiltä uudestaan: »Ketä etsitte?»"},{"book":"Johannes","chapter":"18","verse":"8","text":"»Minähän sanoin, että se olen minä, ja koska te kerran minua etsitte, niin antakaa näiden muiden mennä.»"},{"book":"Johannes","chapter":"18","verse":"9","text":"Tämän Jeesus sanoi toteuttaakseen ennustuksen, jonka oli aikaisemmin sanonut: »En ole kadottanut yhtään niistä, jotka sinä, Jumala, minulle annoit.»"},{"book":"Johannes","chapter":"18","verse":"10","text":"Silloin Simon Pietari veti esiin miekkansa ja sivalsi korvan Malkukselta, ylipapin palvelijalta."},{"book":"Johannes","chapter":"18","verse":"11","text":"Mutta Jeesus sanoi Pietarille: »Pane miekka pois. Enkö tyhjentäisi pohjaan asti sitä maljaa, jonka Isä on minulle antanut?»"},{"book":"Johannes","chapter":"18","verse":"12","text":"Silloin sotilaat ja heidän päällikkönsä ja temppelipoliisit pidättivät Jeesuksen ja sitoivat hänet."},{"book":"Johannes","chapter":"18","verse":"13","text":"Ensiksi hänet vietiin Hannaan luo. Hannas oli Kaifaan, sen vuoden ylipapin, appi."},{"book":"Johannes","chapter":"18","verse":"14","text":"Kaifas taas oli sanonut suuressa neuvostossa juutalaisten johtomiehille: »On parempi, että yksi kuolee kaikkien puolesta.»"},{"book":"Johannes","chapter":"18","verse":"15","text":"Simon Pietari lähti kulkemaan kiinniottajien perässä. Hänen mukanaan tuli eräs toinen oppilas, joka kuului ylipapin tuttaviin; hän pääsi Jeesuksen mukana pihaan,"},{"book":"Johannes","chapter":"18","verse":"16","text":"mutta Pietarin täytyi jäädä portin ulkopuolelle. Sitten se toinen Jeesuksen oppilas puhui portinvartijana toimivalle tytölle, ja tämä päästi Pietarinkin sisään."},{"book":"Johannes","chapter":"18","verse":"17","text":"Tyttö kysyi Pietarilta: »Etkö sinä olekin Jeesuksen oppilaita?»"},{"book":"Johannes","chapter":"18","verse":"18","text":"Sotilaita ja talon palvelijoita värjötteli nuotion ympärillä, sillä yö oli kylmä. Pietari seisoi siellä heidän kanssaan lämmittelemässä."},{"book":"Johannes","chapter":"18","verse":"19","text":"Sisällä ylipappi alkoi kysellä Jeesukselta hänen kannattajistaan ja siitä, mitä hän oli heille puhunut."},{"book":"Johannes","chapter":"18","verse":"20","text":"Jeesus vastasi: »Minun puheeni ovat laajalti tunnettuja, sillä olen usein puhunut julkisesti synagogassa ja temppelissä. Kaikki juutalaisten johtomiehet ovat kuulleet minua, enkä puhu kahden kesken mitään sellaista, mitä en olisi julkisestikin sanonut."},{"book":"Johannes","chapter":"18","verse":"21","text":"Miksi kyselette tätä minulta? Kysykää niiltä, jotka ovat kuulleet minua! Täälläkin on joitakin sellaisia. He kyllä tietävät, mitä olen sanonut.»"},{"book":"Johannes","chapter":"18","verse":"22","text":"Yksi lähellä seisovista sotilaista läimäytti Jeesusta korvalle. »Sillä tavallako vastataan ylipapille?» sotilas huusi."},{"book":"Johannes","chapter":"18","verse":"23","text":"»Jos valehtelin, niin osoita se», Jeesus vastasi. »Lyödäänkö ihmistä siksi, että hän sanoo totuuden?»"},{"book":"Johannes","chapter":"18","verse":"24","text":"Sitten Hannas lähetti Jeesuksen sidottuna ylipappi Kaifaan luo."},{"book":"Johannes","chapter":"18","verse":"25","text":"Tällä välin Simon Pietari seisoi nuotiolla lämmittelemässä, ja häneltä kysyttiin taas: »Etkö sinä olekin hänen oppilaitaan?»"},{"book":"Johannes","chapter":"18","verse":"26","text":"Mutta yksi ylipapin talon palvelijoista – sen miehen sukulainen, jolta Pietari oli lyönyt korvan – sanoi: »Minähän näin sinut siellä puutarhassa Jeesuksen kanssa!»"},{"book":"Johannes","chapter":"18","verse":"27","text":"Pietari kielsi senkin. Ja silloin kiekui kukko."},{"book":"Johannes","chapter":"18","verse":"28","text":"Jeesuksen oikeudenkäynti Kaifaan edessä päättyi aamuyöllä. Sieltä hänet vietiin Rooman maaherran palatsiin. Juutalaiset eivät itse voineet tulla sisälle, sillä pakanan taloon astuminen »saastuttaisi» heidät, eivätkä he sen jälkeen saisi syödä pääsiäislammasta.18:28 Sellainen oli juutalaisten laki."},{"book":"Johannes","chapter":"18","verse":"29","text":"Sen vuoksi maaherra Pilatus meni ulos heidän luokseen kysymään: »Mistä te tätä miestä syytätte? Mitä hän oikein on tehnyt?»"},{"book":"Johannes","chapter":"18","verse":"30","text":"»Eihän häntä olisi pidätetty, ellei hän olisi rikollinen!» he sinkosivat vastaan."},{"book":"Johannes","chapter":"18","verse":"31","text":"»Viekää hänet sitten mukananne ja tuomitkaa itse omien lakienne mukaan», Pilatus sanoi."},{"book":"Johannes","chapter":"18","verse":"32","text":"Näin täyttyi Jeesuksen ennustus siitä tavasta, jolla hänet surmattaisiin."},{"book":"Johannes","chapter":"18","verse":"33","text":"Pilatus meni takaisin palatsiin ja käski tuoda Jeesuksen eteensä. »Oletko sinä juutalaisten kuningas?» hän kysyi Jeesukselta."},{"book":"Johannes","chapter":"18","verse":"34","text":"»Itsekö näin ajattelet vai ovatko muut sanoneet sinulle niin?» Jeesus kysyi."},{"book":"Johannes","chapter":"18","verse":"35","text":"»Enhän minä ole juutalainen!» Pilatus tiuskaisi. »Oma kansasi ja ylipapit toivat sinut tänne. Mitä olet tehnyt?»"},{"book":"Johannes","chapter":"18","verse":"36","text":"Siihen Jeesus sanoi: »Minun kuninkuuteni ei ole maallista kuninkuutta. Jos se olisi, kannattajani olisivat nousseet vastarintaan, kun juutalaisten johtomiehet lähettivät pidättämään minua.»"},{"book":"Johannes","chapter":"18","verse":"37","text":"Pilatus vastasi: »Olet siis kuitenkin kuningas?»"},{"book":"Johannes","chapter":"18","verse":"38","text":"»Mikä oikein on totuus?» Pilatus huudahti. Sitten hän meni jälleen ulos kansanjoukon luo ja sanoi: »Ei hän ole syyllistynyt mihinkään rikokseen."},{"book":"Johannes","chapter":"18","verse":"39","text":"Mutta koska on tapana joka pääsiäinen vapauttaa yksi vanki, niin jos haluatte, päästän vapaaksi ’juutalaisten kuninkaan’.»"},{"book":"Johannes","chapter":"18","verse":"40","text":"Siihen kansanjoukko huusi: »Ei, ei häntä! Päästä Barabbas!» Barabbas oli tunnettu kapinallinen ja murhaaja."}]}