{"data":[{"book":"1 Samuelova","chapter":"16","verse":"1","text":"Řekl pak Hospodin Samuelovi: I dokudž ty budeš plakati Saule, poněvadž jsem já ho zavrhl, aby nekraloval nad Izraelem? Naplň roh svůj olejem a poď, pošli tě k Izai Betlémskému; nebo jsem vybral sobě z synů jeho krále."},{"book":"1 Samuelova","chapter":"16","verse":"2","text":"I řekl jemu Samuel: Kterak mám jíti? Nebo Saul uslyše, zabije mne. Odpověděl Hospodin: Jalovici z stáda vezmeš s sebou, a díš: Přišel jsem, abych obětoval Hospodinu."},{"book":"1 Samuelova","chapter":"16","verse":"3","text":"A pozveš Izai k oběti, jáť pak ukáži, co bys měl činiti; i pomažeš mi toho, o kterémž já tobě povím."},{"book":"1 Samuelova","chapter":"16","verse":"4","text":"A tak učinil Samuel, jakž mu byl mluvil Hospodin, a přišel do Betléma. A ulekše se starší města, vyšli proti němu a řekli: Pokojný-li jest příchod tvůj?"},{"book":"1 Samuelova","chapter":"16","verse":"5","text":"Odpověděl: Pokojný. Abych obětoval Hospodinu, přišel jsem. Posvěťte se, a poďte k oběti se mnou. Posvětil také Izai a synů jeho, a pozval jich k oběti."},{"book":"1 Samuelova","chapter":"16","verse":"6","text":"Když pak přišli, vida Eliába, řekl: Jistě před Hospodinem jest pomazaný jeho."},{"book":"1 Samuelova","chapter":"16","verse":"7","text":"Ale Hospodin řekl Samuelovi: Nehleď na tvárnost jeho a na zrůst postavy jeho, nebo jsem ho zavrhl; neboť nepatřím, nač patří člověk. Èlověk zajisté hledí na to, což jest před očima, ale Hospodin hledí k srdci."},{"book":"1 Samuelova","chapter":"16","verse":"8","text":"I povolal Izai Abinadaba, a kázal mu jíti před Samuele. Kterýž řekl: Také ani toho nevyvolil Hospodin."},{"book":"1 Samuelova","chapter":"16","verse":"9","text":"Rozkázal též Izai jíti Sammovi. I řekl: Ani toho nevyvolil Hospodin."},{"book":"1 Samuelova","chapter":"16","verse":"10","text":"Takž rozkázal Izai jíti sedmi synům svým před Samuele. Ale Samuel řekl Izai: Ani těch nevyvolil Hospodin."},{"book":"1 Samuelova","chapter":"16","verse":"11","text":"Potom řekl Samuel Izai: Jsou-li to již všickni synové? Odpověděl: Ještěť zůstává nejmladší, a aj, pase ovce. Tedy řekl Samuel Izai: Pošli a vezmi jej; nebo aniž sedneme za stůl, dokudž on sem nepřijde."},{"book":"1 Samuelova","chapter":"16","verse":"12","text":"I poslal a přivedl ho. (Byl pak on ryšavý, krásných očí a libého vzezření.) I řekl Hospodin: Vstana, pomaž ho, nebo to jest ten."},{"book":"1 Samuelova","chapter":"16","verse":"13","text":"Protož vzal Samuel roh s olejem, a pomazal ho u prostřed bratří jeho. I odpočinul Duch Hospodinův na Davidovi od toho dne i potom. A Samuel vstav, odšel do Ráma."},{"book":"1 Samuelova","chapter":"16","verse":"14","text":"Takž Duch Hospodinův odšel od Saule, a nepokojil ho duch zlý od Hospodina."},{"book":"1 Samuelova","chapter":"16","verse":"15","text":"Služebníci pak Saulovi řekli jemu: Aj, teď duch Boží zlý nepokojí tě."},{"book":"1 Samuelova","chapter":"16","verse":"16","text":"Nechť, medle, rozkáže pán náš služebníkům svým, kteříž stojí před tebou, ať hledají muže, kterýž by uměl hráti na harfu, aby, když by přišel na tě duch Boží zlý, hral rukou svou, a tobě aby lehčeji bylo."},{"book":"1 Samuelova","chapter":"16","verse":"17","text":"Tedy řekl Saul služebníkům svým: Medle, vyhledejte mi muže, kterýž by uměl dobře hráti, a přiveďte ke mně."},{"book":"1 Samuelova","chapter":"16","verse":"18","text":"I odpověděl jeden z služebníků a řekl: Aj, viděl jsem syna Izai Betlémského, kterýž umí hráti, muže udatného a bojovného, též správného a krásného, a jest s ním Hospodin."},{"book":"1 Samuelova","chapter":"16","verse":"19","text":"Protož poslal Saul posly k Izai, řka: Pošli mi Davida syna svého, kterýž jest při stádu."},{"book":"1 Samuelova","chapter":"16","verse":"20","text":"Tedy Izai vzal osla, chléb a nádobu vína a kozelce jednoho, a poslal po Davidovi synu svém Saulovi."},{"book":"1 Samuelova","chapter":"16","verse":"21","text":"Když pak přišel David k Saulovi, stál před ním; i zamiloval ho velmi, a učiněn jest jeho oděncem."},{"book":"1 Samuelova","chapter":"16","verse":"22","text":"Potom poslal opět Saul k Izai, řka: Medle, nechť David stojí přede mnou, neboť jest našel milost před očima mýma."},{"book":"1 Samuelova","chapter":"16","verse":"23","text":"I bývalo, že kdyžkoli napadal duch Boží Saule, David, bera harfu, hrával rukou svou; i míval Saul polehčení, a lépe mu bývalo, nebo ten duch zlý odstupoval od něho."}]}