{"data":[{"book":"1 Wakorintho","chapter":"13","verse":"1","text":"Hata kama nitasema kwa lugha za wanadamu na za malaika, kama sina upendo, nimekuwa kengele inayolialia au toazi livumalo."},{"book":"1 Wakorintho","chapter":"13","verse":"2","text":"Ningekuwa na karama ya unabii na kujua siri zote na maarifa yote, hata kama nina imani kiasi cha kuweza kuhamisha milima, kama sina upendo, mimi si kitu."},{"book":"1 Wakorintho","chapter":"13","verse":"3","text":"Kama nikitoa mali yote niliyo nayo na kama nikijitolea mwili wangu uchomwe moto, kama sina upendo, hainifaidi kitu."},{"book":"1 Wakorintho","chapter":"13","verse":"4","text":"Upendo huvumilia, upendo hufadhili, upendo hauoni wivu, hauna majivuno, hauna kiburi."},{"book":"1 Wakorintho","chapter":"13","verse":"5","text":"Haukosi kuwa na adabu, hautafuti mambo yake, haukasiriki upesi, hauweki kumbukumbu ya mabaya."},{"book":"1 Wakorintho","chapter":"13","verse":"6","text":"Upendo haufurahii mabaya bali hufurahi pamoja na kweli."},{"book":"1 Wakorintho","chapter":"13","verse":"7","text":"Upendo huvumilia yote, huamini yote, hutumaini yote, hustahimili yote."},{"book":"1 Wakorintho","chapter":"13","verse":"8","text":"Upendo haushindwi kamwe. Lakini ukiwepo unabii, utakoma; zikiwepo lugha, zitakoma; yakiwepo maarifa, yatapita."},{"book":"1 Wakorintho","chapter":"13","verse":"9","text":"Kwa maana tunafahamu kwa sehemu na tunatoa unabii kwa sehemu."},{"book":"1 Wakorintho","chapter":"13","verse":"10","text":"Lakini ukamilifu ukija, yale yasiyo kamili hutoweka."},{"book":"1 Wakorintho","chapter":"13","verse":"11","text":"Nilipokuwa mtoto, nilisema kama mtoto, niliwaza kama mtoto, nilifikiri kama mtoto. Nilipokuwa mtu mzima niliacha mambo ya kitoto."},{"book":"1 Wakorintho","chapter":"13","verse":"12","text":"Kwa maana sasa tunaona taswira kama kwa kioo, lakini wakati huo tutaona wazi. Sasa nafahamu kwa sehemu, wakati huo nitafahamu kikamilifu, kama vile mimi ninavyofahamika kikamilifu."},{"book":"1 Wakorintho","chapter":"13","verse":"13","text":"Basi sasa, yanadumu mambo haya matatu: Imani, tumaini na upendo. Lakini lililo kuu miongoni mwa haya matatu ni upendo."}]}