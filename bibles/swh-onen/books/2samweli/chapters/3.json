{"data":[{"book":"2 Samweli","chapter":"3","verse":"1","text":"Vita kati ya nyumba ya Sauli na nyumba ya Daudi vilidumu kwa muda mrefu. Daudi akaendelea kuwa imara zaidi na zaidi, wakati nyumba ya Sauli iliendelea kudhoofika zaidi na zaidi."},{"book":"2 Samweli","chapter":"3","verse":"2","text":"Wana walizaliwa kwa Daudi huko Hebroni:"},{"book":"2 Samweli","chapter":"3","verse":"3","text":"mzaliwa wake wa pili alikuwa Danieli3:3 Jina lingine lake ni Kileabu. mwana wa Abigaili, mjane wa Nabali wa Karmeli;"},{"book":"2 Samweli","chapter":"3","verse":"4","text":"wa nne, Adoniya mwana wa Hagithi;"},{"book":"2 Samweli","chapter":"3","verse":"5","text":"wa sita, Ithreamu mwana wa Egla, mkewe Daudi."},{"book":"2 Samweli","chapter":"3","verse":"6","text":"Wakati wa vita kati ya nyumba ya Sauli na nyumba ya Daudi, Abneri alikuwa anajiimarisha katika nafasi yake kwenye nyumba ya Sauli."},{"book":"2 Samweli","chapter":"3","verse":"7","text":"Basi Sauli alikuwa amekuwa na suria, jina lake Rispa binti wa Aiya. Naye Ish-Boshethi akamwambia Abneri, “Kwa nini umekutana kimwili na suria wa baba yangu?”"},{"book":"2 Samweli","chapter":"3","verse":"8","text":"Abneri akakasirika sana kwa sababu ya kile Ish-Boshethi alichosema, naye akamjibu, “Je, mimi ni kichwa cha mbwa, kwa upande wa Yuda? Siku hii ya leo mimi ni mtiifu kwa nyumba ya baba yako Sauli, kwa jamaa yake na rafiki zake. Sijakukabidhi kwa Daudi, lakini bado unanilaumu kwa kosa la kuhusika na huyu mwanamke!"},{"book":"2 Samweli","chapter":"3","verse":"9","text":"Mungu na amshughulikie Abneri, tena kwa ukali, ikiwa sitafanya kwa ajili ya Daudi kile Bwana alichomwahidi kwa kiapo,"},{"book":"2 Samweli","chapter":"3","verse":"10","text":"na kuuhamisha ufalme kutoka kwenye nyumba ya Sauli na kuimarisha kiti cha ufalme cha Daudi juu ya Israeli na Yuda kuanzia Dani mpaka Beer-Sheba.”"},{"book":"2 Samweli","chapter":"3","verse":"11","text":"Ish-Boshethi hakuthubutu kusema neno jingine kwa Abneri, kwa sababu alimwogopa Abneri."},{"book":"2 Samweli","chapter":"3","verse":"12","text":"Ndipo Abneri akatuma wajumbe kwa niaba yake kwa Daudi, kumwambia, “Nchi hii ni ya nani? Fanya mapatano na mimi, nami nitakusaidia kuiweka Israeli yote juu yako.”"},{"book":"2 Samweli","chapter":"3","verse":"13","text":"Daudi akasema, “Vyema, nitafanya mapatano nawe. Lakini nahitaji jambo moja kwako: Usije mbele yangu mpaka umemleta Mikali binti Sauli wakati utakapokuja kuniona.”"},{"book":"2 Samweli","chapter":"3","verse":"14","text":"Kisha Daudi akapeleka wajumbe kwa Ish-Boshethi mwana wa Sauli, kudai, “Nipe Mikali mke wangu, ambaye nilimposa mwenyewe kwa mahari ya magovi 100 ya Wafilisti.”"},{"book":"2 Samweli","chapter":"3","verse":"15","text":"Kwa hiyo Ish-Boshethi akatoa amri kwamba Mikali achukuliwe kutoka kwa Paltieli mumewe, mwana wa Laishi."},{"book":"2 Samweli","chapter":"3","verse":"16","text":"Hata hivyo, mumewe alikwenda pamoja naye, akilia nyuma ya mkewe njia yote hadi Bahurimu. Ndipo Abneri akamwambia Paltieli, “Rudi nyumbani!” Kwa hiyo akarudi."},{"book":"2 Samweli","chapter":"3","verse":"17","text":"Abneri akafanya shauri pamoja na wazee wa Israeli, akasema, “Muda mrefu mmetaka kumfanya Daudi mfalme wenu."},{"book":"2 Samweli","chapter":"3","verse":"18","text":"Sasa fanyeni hivyo! Kwa maana Bwana alimwahidi Daudi akisema, ‘Kwa kupitia Daudi mtumishi wangu nitawaokoa watu wangu Israeli kutoka mikononi mwa Wafilisti na kutoka mikononi mwa adui zako wote.’ ”"},{"book":"2 Samweli","chapter":"3","verse":"19","text":"Pia Abneri mwenyewe akazungumza na kabila la Benyamini. Kisha akaenda mpaka Hebroni kumwambia Daudi kila kitu ambacho Israeli na nyumba yote ya Benyamini walichotaka kufanya."},{"book":"2 Samweli","chapter":"3","verse":"20","text":"Wakati Abneri aliyekuwa na watu ishirini pamoja naye, alipokuja kwa Daudi huko Hebroni, Daudi akamwandalia karamu pamoja na watu wake."},{"book":"2 Samweli","chapter":"3","verse":"21","text":"Ndipo Abneri akamwambia Daudi, “Niache niende mara moja nikakusanye Israeli yote kwa ajili ya mfalme bwana wangu, ili waweze kufanya mapatano na wewe, ili kwamba uweze kutawala juu ya yote yale ambayo moyo wako unaonea shauku.” Basi Daudi akamuaga Abneri, naye akaenda kwa amani."},{"book":"2 Samweli","chapter":"3","verse":"22","text":"Wakati huo huo, watu wa Daudi na Yoabu walirudi kutoka kwenye kushambulia, nao wakarudi na nyara nyingi mno. Lakini Abneri hakuwa tena pamoja na Daudi huko Hebroni, kwa sababu Daudi alikuwa amemruhusu aende zake, naye akaenda kwa amani."},{"book":"2 Samweli","chapter":"3","verse":"23","text":"Yoabu na askari wote aliokuwa nao walipowasili, aliambiwa kwamba Abneri mwana wa Neri alikuwa amekuja kwa mfalme na kwamba mfalme alikuwa amemruhusu aende zake, na kwamba alikwisha ondoka kwa amani."},{"book":"2 Samweli","chapter":"3","verse":"24","text":"Basi Yoabu alikwenda kwa mfalme na kumwambia, “Ni nini hiki ulichofanya? Tazama, Abneri alikuja kwako. Kwa nini ukamwacha aende? Sasa amekwenda!"},{"book":"2 Samweli","chapter":"3","verse":"25","text":"Wajua Abneri mwana wa Neri alikuja kukudanganya na kuchunguza nyendo zako na kupata kila kitu unachokifanya.”"},{"book":"2 Samweli","chapter":"3","verse":"26","text":"Ndipo Yoabu akamwacha Daudi na kutuma wajumbe wamfuate Abneri, nao wakamrudisha kutoka kisima cha Sira. Lakini Daudi hakufahamu jambo hili."},{"book":"2 Samweli","chapter":"3","verse":"27","text":"Basi Abneri aliporudi Hebroni, Yoabu akamchukua kando ndani ya lango, kama vile kuzungumza naye faraghani. Ili kulipiza kisasi damu ya nduguye Asaheli, Yoabu akamchoma mkuki tumboni palepale, naye akafa."},{"book":"2 Samweli","chapter":"3","verse":"28","text":"Baadaye, Daudi aliposikia kuhusu jambo hili, akasema, “Mimi na ufalme wangu kamwe hatuna hatia mbele za Bwana kuhusu damu ya Abneri mwana wa Neri."},{"book":"2 Samweli","chapter":"3","verse":"29","text":"Damu yake na iwe juu ya kichwa cha Yoabu na juu ya nyumba yote ya baba yake! Kamwe asikosekane yeyote katika nyumba ya Yoabu mwenye kidonda chenye usaha, au ukoma au mwenye kuegemea fimbo au aangukaye kwa upanga au kupungukiwa na chakula.”"},{"book":"2 Samweli","chapter":"3","verse":"30","text":"(Yoabu na Abishai ndugu yake walimuua Abneri kwa sababu alikuwa amemuua Asaheli ndugu yao katika vita huko Gibeoni.)"},{"book":"2 Samweli","chapter":"3","verse":"31","text":"Kisha Daudi akamwambia Yoabu na watu wote aliokuwa pamoja nao, “Rarueni nguo zenu na mvae nguo za gunia na mtembee mkiomboleza mbele ya Abneri.” Mfalme Daudi mwenyewe akatembea nyuma ya jeneza."},{"book":"2 Samweli","chapter":"3","verse":"32","text":"Wakamzika Abneri huko Hebroni, naye mfalme akalia kwa sauti kwenye kaburi la Abneri. Pia watu wote wakalia."},{"book":"2 Samweli","chapter":"3","verse":"33","text":"Mfalme akaimba ombolezo hili kwa ajili ya Abneri:"},{"book":"2 Samweli","chapter":"3","verse":"34","text":"Mikono yako haikufungwa,"},{"book":"2 Samweli","chapter":"3","verse":"35","text":"Kisha watu wote wakaja kumsihi Daudi ale chochote kulipokuwa kungali bado mchana; lakini Daudi akaapa, akisema, “Mungu na anishughulikie, tena kwa ukali, kama nikionja mkate au kitu kingine chochote kabla ya jua kutua!”"},{"book":"2 Samweli","chapter":"3","verse":"36","text":"Watu wote wakaona hilo nao ikawapendeza; naam, kila kitu mfalme alichofanya kiliwapendeza."},{"book":"2 Samweli","chapter":"3","verse":"37","text":"Kwa hiyo siku ile watu wote na Israeli yote wakajua kwamba mfalme hakushiriki katika mauaji ya Abneri mwana wa Neri."},{"book":"2 Samweli","chapter":"3","verse":"38","text":"Kisha mfalme akawaambia watu wake, “Je, hamfahamu kwamba mkuu na mtu mashuhuri ameanguka katika Israeli leo?"},{"book":"2 Samweli","chapter":"3","verse":"39","text":"Nami leo ingawa ni mfalme mpakwa mafuta, mimi ni dhaifu, nao hawa wana wa Seruya wananizidi nguvu. Bwana na amlipize mtenda maovu sawasawa na matendo yake maovu!”"}]}