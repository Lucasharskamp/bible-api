{"data":[{"book":"Lukáš","chapter":"7","verse":"1","text":"Když Ježíš skončil kázání k lidem, šel do Kafarnaum."},{"book":"Lukáš","chapter":"7","verse":"2","text":"Tam žil jeden římský důstojník, který vlastnil otroka. Velice si ho cenil, a proto těžce nesl, když otrok smrtelně onemocněl."},{"book":"Lukáš","chapter":"7","verse":"3","text":"Důstojník se doslechl o Ježíšovi a poslal k němu židovské starší s prosbou, aby přišel a otroka zachránil."},{"book":"Lukáš","chapter":"7","verse":"4","text":"Ti se vydali za Ježíšem a naléhali: „Ten muž si zaslouží tvou pomoc."},{"book":"Lukáš","chapter":"7","verse":"5","text":"Má rád náš národ a dokonce nám dal postavit synagogu.“"},{"book":"Lukáš","chapter":"7","verse":"6","text":"Ježíš s nimi šel. Když už byli nedaleko jeho domu, poslal k němu důstojník své přátele se vzkazem: „Pane, neobtěžuj se tolik, nezasloužím si, abys mne poctil svou návštěvou."},{"book":"Lukáš","chapter":"7","verse":"7","text":"Jako pohan jsem se ani neodvážil jít za tebou osobně. Stačí, když řekneš slovo, a můj otrok se určitě uzdraví."},{"book":"Lukáš","chapter":"7","verse":"8","text":"Vždyť i já musím splnit rozkaz svých nadřízených a moji podřízení se musí zase podrobit mým povelům. Řeknu-li vojákovi: ‚Jdi!‘ tak jde, a řeknu-li druhému: ‚Přijď!‘ tak přijde. Poručím-li svému otrokovi: ‚Udělej toto!‘ tedy to udělá.“"},{"book":"Lukáš","chapter":"7","verse":"9","text":"Ježíš byl těmi slovy velmi udiven a řekl svým průvodcům: „S tak velkou vírou jsem se nesetkal u žádného Žida.“"},{"book":"Lukáš","chapter":"7","verse":"10","text":"Když se poslové vrátili do domu římského důstojníka, byl již otrok zdráv."},{"book":"Lukáš","chapter":"7","verse":"11","text":"Brzy nato se Ježíš odebral do města Naim. Jeho žáci a mnozí další lidé ho doprovázeli."},{"book":"Lukáš","chapter":"7","verse":"12","text":"V blízkosti městské brány potkali pohřební průvod. Jedna vdova pochovávala svého jediného syna. K pohřbu se sešlo hodně lidí."},{"book":"Lukáš","chapter":"7","verse":"13","text":"Když Ježíš spatřil tu vdovu, bylo mu jí velice líto a řekl: „Neplač!“"},{"book":"Lukáš","chapter":"7","verse":"14","text":"Pak přistoupil blíže, dotkl se már a zastavil průvod. „Mládenče, vstaň!“ zvolal."},{"book":"Lukáš","chapter":"7","verse":"15","text":"Tu se mrtvý posadil a promluvil. Tak Ježíš vrátil matce syna."},{"book":"Lukáš","chapter":"7","verse":"16","text":"Počáteční zděšení okolostojících vystřídala radost a začali chválit Boha: „Velký prorok přišel mezi nás! Bůh navštívil svůj lid.“"},{"book":"Lukáš","chapter":"7","verse":"17","text":"Zpráva o této události se rozšířila po celém Judsku a okolí."},{"book":"Lukáš","chapter":"7","verse":"18","text":"O tom všem vyprávěli učedníci Jana Křtitele svému učiteli."},{"book":"Lukáš","chapter":"7","verse":"19","text":"Jan poslal dva z nich za Ježíšem, aby se zeptali: „Jsi Mesiáš, anebo máme čekat ještě někoho jiného!“"},{"book":"Lukáš","chapter":"7","verse":"20-21","text":"Když přišli s tou otázkou, Ježíš právě uzdravoval nemocné, všelijak postižené, osvobozoval spoutané duševními nemocemi, mnohým slepým vracel zrak."},{"book":"Lukáš","chapter":"7","verse":"22","text":"Poslům odpověděl: „Jděte zpět k Janovi a řekněte mu, co jste viděli a slyšeli: slepí vidí, chromí chodí, hluší slyší, mrtví ožívají a těm, kteří nic nemají, nabízí Bůh podíl ve svém království."},{"book":"Lukáš","chapter":"7","verse":"23","text":"Šťasten je každý, kdo mne neodmítne.“"},{"book":"Lukáš","chapter":"7","verse":"24","text":"Když poslové odešli, začal Ježíš mluvit ke shromážděným lidem o Janu Křtiteli: „Když jste chodili za mužem, který strávil život v pustinách, koho jste očekávali? Rákos, který se otočí podle větru?"},{"book":"Lukáš","chapter":"7","verse":"25","text":"Nebo jste chtěli vidět člověka v přepychových šatech? Takoví jsou jen v palácích."},{"book":"Lukáš","chapter":"7","verse":"26","text":"Chtěli jste slyšet proroka? Ano, poznali jste někoho ještě většího než proroka."},{"book":"Lukáš","chapter":"7","verse":"27","text":"Jan je ten, o němž je napsáno:"},{"book":"Lukáš","chapter":"7","verse":"28","text":"Jan dostal nejvyšší úkol ze všech lidí: oznámit, že Kristus přichází! A přece i ten nejnepatrnější, kdo se dočkal a uvěřil, byl poctěn více než Jan."},{"book":"Lukáš","chapter":"7","verse":"29","text":"Víte, že Janovi posluchači – a byli mezi nimi i lidé s všelijakou pověstí – přijali Jana jako Božího posla a dali se proto od něho pokřtít."},{"book":"Lukáš","chapter":"7","verse":"30","text":"Farizejové a znalci zákona však Janův křest odmítli, protože nepochopili, že i oni potřebují Boží odpuštění.“"},{"book":"Lukáš","chapter":"7","verse":"31","text":"Ježíš pokračoval: „Komu se tak podobají?"},{"book":"Lukáš","chapter":"7","verse":"32","text":"Jsou nespokojení a náladoví jako děti, které si hrají na návsi chvíli na svatbu, chvíli na pohřeb a vzájemně si vyčítají:"},{"book":"Lukáš","chapter":"7","verse":"33","text":"Když se Jan Křtitel postil a nepil víno, říkali jste, že je fanatik,"},{"book":"Lukáš","chapter":"7","verse":"34","text":"a když Syn člověka jí a pije, říkáte pohrdlivě: ‚Podívejte se na toho žrouta a pijana, který se přátelí i se zrádci národa a s kdejakou sebrankou.‘"},{"book":"Lukáš","chapter":"7","verse":"35","text":"Ale kdo přijme Boží moudrost, ten tomu porozumí.“"},{"book":"Lukáš","chapter":"7","verse":"36","text":"Jeden farizej pozval Ježíše na oběd. Ten přišel a stoloval s ním."},{"book":"Lukáš","chapter":"7","verse":"37","text":"V tom městě žila také žena, která měla špatnou pověst. Když slyšela, že Ježíš je na návštěvě u farizeje Šimona, vzala alabastrovou nádobku s drahocenným vonným olejem a šla tam."},{"book":"Lukáš","chapter":"7","verse":"38","text":"Poklekla k Ježíšovým nohám, smáčela mu je slzami, utírala svými vlasy, líbala je a potírala vonným olejem."},{"book":"Lukáš","chapter":"7","verse":"39","text":"Když to viděl farizej, který Ježíše pozval, myslel si: „Kdyby to byl prorok, věděl by, co je to za ženu, a nedovolil by, aby se ho taková hříšnice vůbec dotkla.“"},{"book":"Lukáš","chapter":"7","verse":"40","text":"Tu ho Ježíš oslovil: „Rád bych se tě, Šimone, na něco zeptal.“ „Prosím, jen mluv,“ řekl Šimon."},{"book":"Lukáš","chapter":"7","verse":"41","text":"„Jeden věřitel měl dva dlužníky. První mu byl dlužen pět set stříbrných, druhý padesát."},{"book":"Lukáš","chapter":"7","verse":"42","text":"Když však ani jeden z nich nemohl zaplatit, věřitel odpustil dluh oběma. Co myslíš, který z nich ho bude mít víc rád?“"},{"book":"Lukáš","chapter":"7","verse":"43","text":"Šimon odpověděl: „Mám za to, že ten, kterému více prominul.“ „Správně,“ řekl Ježíš."},{"book":"Lukáš","chapter":"7","verse":"44","text":"Pak ukázal na ženu u svých nohou a pověděl Šimonovi: „Podívej se na tu ženu. Přišel jsem do tvého domu a ty jsi mi nedal umýt nohy, jak je zvykem; tato žena mi je umyla svými slzami a vytřela svými vlasy."},{"book":"Lukáš","chapter":"7","verse":"45","text":"Na uvítanou jsi mne jako hostitel nepolíbil, ale tato žena mi nepřestává líbat nohy."},{"book":"Lukáš","chapter":"7","verse":"46","text":"Nepotřel jsi mi hlavu olejem, ale tato žena nelitovala drahocenného oleje na mé nohy."},{"book":"Lukáš","chapter":"7","verse":"47","text":"Je to jako s těmi dlužníky: velký hřích je jí odpuštěn a to se projevuje na lásce, kterou mi prokazuje. Kdo si myslí, že odpuštění nepotřebuje, pak málo miluje.“"},{"book":"Lukáš","chapter":"7","verse":"48","text":"Potom se obrátil k ženě: „Tvoje hříchy jsou ti odpuštěny.“"},{"book":"Lukáš","chapter":"7","verse":"49","text":"Když si ostatní hosté říkali mezi sebou: „Co je to za člověka, že si troufá odpouštět hříchy?“"},{"book":"Lukáš","chapter":"7","verse":"50","text":"uklidnil ji: „Tvoje víra tě zachránila, jdi pokojně domů.“"}]}