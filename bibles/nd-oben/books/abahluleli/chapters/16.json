{"data":[{"book":"Abahluleli","chapter":"16","verse":"1","text":"Ngelinye ilanga uSamsoni waya eGaza, lapho abona khona isifebe. Walala lalo ngalobobusuku."},{"book":"Abahluleli","chapter":"16","verse":"2","text":"Abantu beGaza batshelwa ukuthi, “USamsoni ulapha!” Ngakho indawo leyo bayihonqolozela bamcathamela ubusuku bonke esangweni ledolobho. Kabenzanga lutho ebusuku, besithi, “Sizambulala emadabukakusa.”"},{"book":"Abahluleli","chapter":"16","verse":"3","text":"Kodwa uSamsoni walala lapho kwaze kwaba phakathi kwamabili kuphela. Lapho-ke wavuka wabamba izivalo zesango ledolobho, ndawonye lezinsika ezimbili, wakusiphula, umgoqo lakho konke. Wakwetshata emahlombe akhe, wakuthwalela phezu kwentaba ekhangele iHebhroni."},{"book":"Abahluleli","chapter":"16","verse":"4","text":"Ngemva kwesikhathi, wathandana lowesifazane esiGodini saseSoreki owayethiwa nguDelila."},{"book":"Abahluleli","chapter":"16","verse":"5","text":"Ababusi bamaFilistiya baya kuye bathi, “Mncenge ukuthi akutshengise imfihlo yamandla akhe amakhulu kanye lokuthi singamehlula njani ukuze simbophe simnqobe. Omunye lomunye wethu uzakupha amashekeli esiliva angamakhulu alitshumi lanye.”"},{"book":"Abahluleli","chapter":"16","verse":"6","text":"Ngakho uDelila wathi kuSamsoni, “Ngitshela imfihlo yamandla akho amakhulu kanye lokuthi ungabotshwa unqotshwe njani.”"},{"book":"Abahluleli","chapter":"16","verse":"7","text":"USamsoni waphendula wathi, “Nxa umuntu angangibopha ngemichilo eyisikhombisa engonyiswanga, ngizakuba buthakathaka njengomuntu wonke.”"},{"book":"Abahluleli","chapter":"16","verse":"8","text":"Ababusi bamaFilistiya basebemlethela imichilo eyisikhombisa emitsha eyayingonyiswanga, wambopha ngayo."},{"book":"Abahluleli","chapter":"16","verse":"9","text":"Kwakulabantu ababecatshile endlini, wasembiza wathi kuye, “Samsoni, amaFilistiya asephezu kwakho!” Kodwa yena waqamula imichilo kalula njengesiqa sentambo lapho sisondele eduzane lelangabi. Ngakho imfihlo yamandla akhe ayazakalanga."},{"book":"Abahluleli","chapter":"16","verse":"10","text":"UDelila wasesithi kuSamsoni, “Udlale ngami; ungiqambele amanga. Khathesi-ke ngitshela ukuthi ungabotshwa njani.”"},{"book":"Abahluleli","chapter":"16","verse":"11","text":"Yena wathi, “Umuntu angangibopha aqinise ngamagoda amatsha angakaze asetshenziswe, ngizakuba buthakathaka njengomuntu wonke.”"},{"book":"Abahluleli","chapter":"16","verse":"12","text":"Ngakho uDelila wathatha amagoda amatsha wambopha ngawo. Eselabantu ababecatshe endlini, wambiza wathi kuye, “Samsoni, amaFilistiya asephezu kwakho!” Kodwa yena waqamula amagoda ezingalweni zakhe kungathi ayeluhali nje."},{"book":"Abahluleli","chapter":"16","verse":"13","text":"UDelila wasesithi kuSamsoni, “Kuze kube khathesi ulokhu udlala ngami njalo ungiqambela amanga. Ngitshela ukuthi ungabotshwa njani."},{"book":"Abahluleli","chapter":"16","verse":"14","text":"wazelukela elenjini ngosungulo."},{"book":"Abahluleli","chapter":"16","verse":"15","text":"UDelila wasesithi, kuye, “Ungatsho njani uthi, ‘Ngiyakuthanda,’ wena ungangithembi na? Lokhu ngokwesithathu udlala ngami njalo kawungitshelanga imfihlo yamandla akho amakhulu.”"},{"book":"Abahluleli","chapter":"16","verse":"16","text":"Ngokubelesela okunje wamncenga insuku zonke waze wacina esenengeka kakhulu."},{"book":"Abahluleli","chapter":"16","verse":"17","text":"Ngakho wamtshela konke wathi, “Akulampuco eseyake yasetshenziswa ekhanda lami ngoba ngingumNaziri owahlukaniselwa uNkulunkulu kusukela ekuzalweni. Nxa ikhanda lami lingaphucwa, amandla ami angasuka kimi, njalo ngingaba buthakathaka njengomuntu wonke.”"},{"book":"Abahluleli","chapter":"16","verse":"18","text":"Kwathi uDelila ebona ukuthi wayesemtshele konke, wathumela ilizwi kubabusi bamaFilistiya elithi, “Wozani futhi; usengitshele konke.” Ngakho ababusi bamaFilistiya babuyela bephethe isiliva ngezandla zabo."},{"book":"Abahluleli","chapter":"16","verse":"19","text":"Kwathi esemlalisile ethangazini lakhe, wabiza umuntu ukuba aphuce izixha eziyisikhombisa zezinwele zakhe, ngakho waqalisa ukumnqoba. Amandla akhe aphela kuye."},{"book":"Abahluleli","chapter":"16","verse":"20","text":"Wasememeza wathi, “Samsoni, amaFilistiya asephezu kwakho!"},{"book":"Abahluleli","chapter":"16","verse":"21","text":"AmaFilistiya ambamba, amkopola amehlo asehamba laye eGaza. Esembophe ngamaketane ethusi, amupha umsebenzi wokuchola entolongweni."},{"book":"Abahluleli","chapter":"16","verse":"22","text":"Kodwa inwele ekhanda lakhe zaqalisa ukukhula futhi emva kokuphucwa."},{"book":"Abahluleli","chapter":"16","verse":"23","text":"Ababusi bamaFilistiya babuthana ukuba banikele umhlatshelo omkhulu kuDagoni uNkulunkulu wabo njalo bathokoze besithi, “Unkulunkulu wethu unikele uSamsoni, isitha sethu, ezandleni zethu.”"},{"book":"Abahluleli","chapter":"16","verse":"24","text":"Kwathi abantu bembona, badumisa unkulunkulu wabo besithi,"},{"book":"Abahluleli","chapter":"16","verse":"25","text":"Bephakathi kokuthokoza, baklabalala bathi, “Lethani uSamsoni azesilibazisa.” Ngakho uSamsoni bayambiza entolongweni, wazabadlalela."},{"book":"Abahluleli","chapter":"16","verse":"26","text":"uSamsoni wathi encekwini eyayimbambe isandla, “Ngibeka lapho engizathinta khona izinsika ezisekele ithempeli, ukuze ngeyame kuzo.”"},{"book":"Abahluleli","chapter":"16","verse":"27","text":"Ithempeli laligcwele abesilisa labesifazane; bonke ababusi bamaFilistiya babekhonapho, njalo phezu kophahla kwakulabesilisa labesifazane ababephose babe zinkulungwane ezintathu bebukele uSamsoni egida."},{"book":"Abahluleli","chapter":"16","verse":"28","text":"USamsoni wasekhuleka kuThixo esithi, “Oh Thixo Wobukhosi, ake ungikhumbule. Oh Nkulunkulu, ake ungiqinise kanye nje futhi, kuthi ngokugalela okukodwa ngiphindisele kumaFilistiya amehlo ami amabili.”"},{"book":"Abahluleli","chapter":"16","verse":"29","text":"USamsoni wasebamba izinsika ezimbili eziphakathi, ithempeli elaligxile kuzo. Waziqinisa ngokweyama kuzo, isandla sakhe sokudla sikwenye lesenxele sikwenye,"},{"book":"Abahluleli","chapter":"16","verse":"30","text":"uSamsoni wathi, “Kangife lamaFilistiya!” Wafuqa ngamandla akhe wonke, ithempeli lawela phezu kwababusi labantu bonke ababephakathi kwalo. Ngalokho wabulala abantu abanengi ekufeni kwakhe kulalapho esaphila."},{"book":"Abahluleli","chapter":"16","verse":"31","text":"Emva kwalokho abafowabo labo bonke abendlu kayise bamlanda. Babuya laye bamngcwaba phakathi kweZora le-Eshithawoli ethuneni likaManowa uyise. Wayekhokhele abako-Israyeli iminyaka engamatshumi amabili."}]}