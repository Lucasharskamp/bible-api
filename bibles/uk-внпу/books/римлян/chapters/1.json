{"data":[{"book":"Римлян","chapter":"1","verse":"1","text":"Павло, раб Ісуса Христа, покликаний бути апостолом і обраний, щоб звіщати Добру Звістку Бога,"},{"book":"Римлян","chapter":"1","verse":"2","text":"яку Він сповістив раніше через Своїх пророків у Святих Писаннях."},{"book":"Римлян","chapter":"1","verse":"3","text":"Це Звістка про Його Сина, Який за тілом був нащадком Давида,"},{"book":"Римлян","chapter":"1","verse":"4","text":"а за Духом святості був визнаний Сином Божим у силі через воскресіння з мертвих, – про Ісуса Христа, Господа нашого."},{"book":"Римлян","chapter":"1","verse":"5","text":"Через Нього ми отримали благодать і апостольство, щоб заради Його імені привести до послуху віри всі народи,1:5 Або: щоб заради Його імені проповідувати послух віри серед усіх народів."},{"book":"Римлян","chapter":"1","verse":"6","text":"серед яких і ви, покликані Ісуса Христа."},{"book":"Римлян","chapter":"1","verse":"7","text":"Усім, хто в Римі, улюбленим Божим, покликаним святим."},{"book":"Римлян","chapter":"1","verse":"8","text":"Насамперед я дякую моєму Богові через Ісуса Христа за всіх вас, бо про вашу віру говорять у всьому світі."},{"book":"Римлян","chapter":"1","verse":"9","text":"Бог, Якому я служу моїм духом, звіщаючи Добру Звістку Його Сина, є моїм свідком, що я завжди пам’ятаю про вас і"},{"book":"Римлян","chapter":"1","verse":"10","text":"постійно прошу у своїх молитвах, щоби з волі Божої мені вдалося нарешті прийти до вас."},{"book":"Римлян","chapter":"1","verse":"11","text":"Прагну побачити вас, щоб розділити з вами якийсь духовний дар для вашого зміцнення,"},{"book":"Римлян","chapter":"1","verse":"12","text":"щоб ми підбадьорили одне одного своєю спільною вірою – вашою й моєю."},{"book":"Римлян","chapter":"1","verse":"13","text":"Не хочу, брати, щоб ви не знали, як багато разів я планував прийти до вас, аби мати якийсь плід серед вас, як і серед інших народів, але досі мав перешкоди."},{"book":"Римлян","chapter":"1","verse":"14","text":"Я боржник перед еллінами1:14 Еллінами називали прихильників античної культури і носіїв грецької мови. й варварами, перед мудрими й неосвіченими."},{"book":"Римлян","chapter":"1","verse":"15","text":"Саме тому я прагну звіщати Добру Звістку і вам у Римі."},{"book":"Римлян","chapter":"1","verse":"16","text":"Я не соромлюся Доброї Звістки Христа1:16 Деякі рукописи не містять цього слова., оскільки вона є силою Божою для спасіння кожного, хто вірить, – спочатку юдея, а потім і язичника."},{"book":"Римлян","chapter":"1","verse":"17","text":"Адже в ній відкривається праведність Божа з віри у віру,1:17 Або: через віру до віри. як написано: «А праведник житиме вірою».1:17 Див. Ав. 2:4."},{"book":"Римлян","chapter":"1","verse":"18","text":"Бо гнів Божий відкривається з неба проти усякої безбожності та неправедності людей, які своєю неправедністю придушують істину."},{"book":"Римлян","chapter":"1","verse":"19","text":"Бо те, що можна знати про Бога, очевидно для них, адже Бог відкрив їм."},{"book":"Римлян","chapter":"1","verse":"20","text":"Від створення світу невидимі якості Бога – Його вічна сила й божественна природа – були чітко зрозумілі у творінні, так що люди не мають виправдання,"},{"book":"Римлян","chapter":"1","verse":"21","text":"оскільки вони, знаючи Бога, не прославили Його як Бога й не дякували Йому, але їхні думки стали марними, а їхні нерозумні серця охопила темрява."},{"book":"Римлян","chapter":"1","verse":"22","text":"Називаючи себе мудрими, вони стали нерозумними"},{"book":"Римлян","chapter":"1","verse":"23","text":"й проміняли славу нетлінного Бога на образи, подібні до смертної людини, птахів, тварин і плазунів.1:23 Див. Пс. 105:20."},{"book":"Римлян","chapter":"1","verse":"24","text":"Тому Бог віддав їх у гріховні бажання їхніх нечистих сердець, щоб вони самі між собою осквернили свої тіла."},{"book":"Римлян","chapter":"1","verse":"25","text":"Вони проміняли Божу істину на неправду та поклонялися й служили творінню, а не Творцеві, Який є навіки благословенний. Амінь."},{"book":"Римлян","chapter":"1","verse":"26","text":"Через це Бог віддав їх ганебним бажанням. Їхні жінки проміняли природні стосунки на неприродні."},{"book":"Римлян","chapter":"1","verse":"27","text":"Так само й чоловіки відмовилися від природних стосунків із жінками й розпалилися пристрастю один до одного. Чоловіки з чоловіками роблять безсоромні вчинки й отримують самі в собі належне покарання за свої збочення."},{"book":"Римлян","chapter":"1","verse":"28","text":"Оскільки вони не вважали за потрібне пізнати Бога, то Бог віддав їх їхньому розпусному розуму, щоб вони робили те, чого не годиться робити."},{"book":"Римлян","chapter":"1","verse":"29","text":"Вони сповнені всякої неправди, зла, жадібності та розпусти, сповнені заздрощів, убивств, чвар, обману та злоби. Вони поширюють плітки та"},{"book":"Римлян","chapter":"1","verse":"30","text":"наклепи, ненавидять Бога, вони нахабні, зарозумілі та хвалькуваті, вигадують, як зробити зло, не шанують батьків."},{"book":"Римлян","chapter":"1","verse":"31","text":"У них немає розуміння, вони не виконують обіцянок, не мають любові та милосердя."},{"book":"Римлян","chapter":"1","verse":"32","text":"Хоча вони знають праведний наказ Божий про те, що всі, хто робить такі речі, заслуговують на смерть, вони не тільки продовжують їх робити, але й схвалюють тих, хто це робить."}]}