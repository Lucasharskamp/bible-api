{"data":[{"book":"Yɛbəc ya Asom a Yesu","chapter":"15","verse":"1","text":"Afum alɔma ŋanayɛfɛ atɔf ŋa Yude, ŋactəksɛ awɛnc aŋa alaŋ ntɛ: Kɔ nəntɔyɔ pakənc'un pəmɔ tɔkɔ tɔyɔ tokur ta Musa toloku ti mɔ, Kanu kəfɔdewosɛ kəyac nu."},{"book":"Yɛbəc ya Asom a Yesu","chapter":"15","verse":"2","text":"Ntɛ Pol kɔ Barnabas ŋaŋgbɛkəlɛnɛ kɔ arkun akakɔ kəliŋɛnɛ kəŋan moloku mɔ, kɔ ŋantəŋnɛ a nkɔn Pol kɔ Barnabas kəbəp ka akin akin arkun akakɔ dacɔ, ŋakɔ Yerusalɛm kəkɔnɔnɛ moloku mamɔkɔ nnɔ asom a Yesu kɔ abeki a kəloŋkanɛ ka alaŋ fɔr kiriŋ."},{"book":"Yɛbəc ya Asom a Yesu","chapter":"15","verse":"3","text":"Kɔ kəloŋkanɛ ka alaŋ a Antiyɔk ŋasɔŋ ŋa daka ndɛ pənamar a ŋayɔ teta marənt mɔ. Ntɛ ŋancepər atɔf ŋa Fenisi kɔ atɔf ŋa Samari mɔ, kɔ ŋalɔmər ŋa ntɛ atɔyɔnɛ aSuyif ŋaŋkafəli bəkəc yaŋan nnɔ Wəbɛ eyi mɔ, ŋacsɔŋɛ awɛnc aŋa alaŋ fəp pəbotu."},{"book":"Yɛbəc ya Asom a Yesu","chapter":"15","verse":"4","text":"Ntɛ ŋambɛrɛ Yerusalɛm mɔ, kɔ kəloŋkanɛ ka alaŋ, asom a Yesu, kɔ abeki a kəloŋkanɛ ŋambaŋ ŋa. Ntɛ tɔ Pol kɔ Barnabas ŋalɔm tɔkɔ Kanu kənayɔ fəp kɔ ŋa mɔ."},{"book":"Yɛbəc ya Asom a Yesu","chapter":"15","verse":"5","text":"Awa kɔ aFarisi alɔma aŋɛ ŋanayɔnɛ alaŋ mɔ ŋayɛfɛ kɔ ŋaloku: «Pəmar pakənc atɔyɔnɛ aSuyif, pagbiŋər ŋa sɔ kəleləs sariyɛ sa Musa.»"},{"book":"Yɛbəc ya Asom a Yesu","chapter":"15","verse":"6","text":"Asom a Yesu kɔ abeki a alaŋ aka Yerusalɛm ŋanabəpsɛnɛ kəkɔmɔmən ka tes tatɔkɔ."},{"book":"Yɛbəc ya Asom a Yesu","chapter":"15","verse":"7","text":"Ntɛ kəgbɛkəlɛnɛ kəwon ŋa dacɔ mɔ, kɔ Piyɛr ɛyɛfɛ k'oloku: «Arkun, awɛnc im aŋa, nəncərɛ ti: A pəwon ntɛ Kanu kənayɛk-yɛk im nəna dacɔ kəcam ka Kibaru Kətɔt ka Yesu, ntɛ tɔŋsɔŋɛ atɔyɔnɛ aSuyif ŋatam kəne ti kɔ kəlaŋ ti mɔ."},{"book":"Yɛbəc ya Asom a Yesu","chapter":"15","verse":"8","text":"Kanu kəncərɛ bəkəc ya afum, Ki yati kəmentər a kəmbaŋ atɔyɔnɛ aSuyif, bawo kəsɔŋ ŋa sɔ Amera Ŋecempi pəmɔ səna."},{"book":"Yɛbəc ya Asom a Yesu","chapter":"15","verse":"9","text":"Ali kəgbɛy kəfɛt ɛŋgbɛy fɛ su kɔ atɔyɔnɛ aSuyif, bawo kəlaŋ k'ɔsɔkəsɛ ŋa bəkəc."},{"book":"Yɛbəc ya Asom a Yesu","chapter":"15","verse":"10","text":"Ndɛkəl oŋ, ta ake tɔ nəfaŋ kədəkətərɛ Kanu-ɛ? Ntɛ nəfaŋ kəsarsər acɛpsɛ a Yesu tes tocu ntɛ, kəyɛfɛ atem asu haŋ səna yati səntɔtam kəsarɛ mɔ."},{"book":"Yɛbəc ya Asom a Yesu","chapter":"15","verse":"11","text":"Mba səlaŋ a andeyac su kəmar ka Mariki Yesu disrɛ pəmɔ ŋa atɔyɔnɛ aSuyif.»"},{"book":"Yɛbəc ya Asom a Yesu","chapter":"15","verse":"12","text":"Kənay ka afum fəp ŋanacaŋk, k'ancəŋkəl oŋ moloku ma Barnabas kɔ Pol. Kɔ ŋalɔm mes mɛwɛy-wɛy kɔ mɛgbɛkərɛ mmɛ Kanu kənasɔŋɛ ŋa kəyɔ atɔyɔnɛ aSuyif dacɔ mɔ."},{"book":"Yɛbəc ya Asom a Yesu","chapter":"15","verse":"13","text":"Ntɛ ŋalip kəloku mɔ, kɔ Sak endeŋər: «Awɛnc im aŋa! Nəcəŋkəl im!"},{"book":"Yɛbəc ya Asom a Yesu","chapter":"15","verse":"14","text":"Simeyɔŋ ɔlɔm ntɛ tɔcɔkɔ-cɔkɔ Kanu kənader kəyɛk-yɛk tɔf ya doru fəp dacɔ, afum aŋɛ ŋayɔnɛ akɔn mɔ."},{"book":"Yɛbəc ya Asom a Yesu","chapter":"15","verse":"15","text":"Itɔ moloku ma sayibɛ-e mosolnɛ kɔ moloku ma Simeyɔŋ pəmɔ ntɛ ancic ti mɔ:"},{"book":"Yɛbəc ya Asom a Yesu","chapter":"15","verse":"16","text":"‹Kɔ Wəbɛ oloku: «Kɔ tantɛ tencepər-ɛ, indeder sɔ."},{"book":"Yɛbəc ya Asom a Yesu","chapter":"15","verse":"17","text":"ntɛ tɔŋsɔŋɛ afum alpəs ŋatɛn ina Wəbɛ mɔ."},{"book":"Yɛbəc ya Asom a Yesu","chapter":"15","verse":"18","text":"ancərɛ tɛm ntɛ pənawon mɔ.›15.16-18 Amos 9.11-12"},{"book":"Yɛbəc ya Asom a Yesu","chapter":"15","verse":"19","text":"It'ɔsɔŋɛ ntɛ, ina Sak, iŋwosɛ sɔ a ta patɔrəs atɔyɔnɛ aSuyif aŋɛ ŋantɛfərnɛ nnɔ Kanu kəyi mɔ."},{"book":"Yɛbəc ya Asom a Yesu","chapter":"15","verse":"20","text":"Mba pacicɛ ŋa a ŋakɛmərnɛ pətɔ-cemp mpɛ pɛyɛfɛ nnɔ kətola mɛrənka kəyi mɔ, kɔ dalakɔ, kɔ kəsɔm ka sɛm nyɛ antɔfay mɔ, ŋakɛmərnɛ sɔ kəmun mecir."},{"book":"Yɛbəc ya Asom a Yesu","chapter":"15","verse":"21","text":"Kəyɛfɛ dɛtɛmp dɔcɔkɔ-cɔkɔ, Musa ɔyɔ sədare fəp afum aŋɛ ŋaloku tetɔn mɔ, bawo aŋkaraŋ Tawureta tɔn simiti o simiti dɔsɔk da kəŋesəm nde dəkətola Kanu da aSuyif.»"},{"book":"Yɛbəc ya Asom a Yesu","chapter":"15","verse":"22","text":"Asom a Yesu kɔ abeki kəbəp ka kəloŋkanɛ ka alaŋ Yesu kɔrkɔr ŋande ŋamɔmən a pəmar payɛk-yɛk ŋa dacɔ afum alɔma akɔ pəmar a pasom Antiyɔk mɔ, kəbɛrɛnɛ ka Pol kɔ Barnabas. Ti disrɛ kɔ ŋayɛk-yɛk afum mɛrəŋ aŋɛ ŋanatɔmpər delel awɛnc aŋa dacɔ mɔ: Yudas wəkɔ ancwe sɔ Barsabas mɔ, kɔ Silas."},{"book":"Yɛbəc ya Asom a Yesu","chapter":"15","verse":"23","text":"Kɔ ŋasom ŋa kɔ areka nyɛ:"},{"book":"Yɛbəc ya Asom a Yesu","chapter":"15","verse":"24","text":"Səne a afum asu alɔma aŋɛ ŋawur nnɔ ndorosu mɔ, ŋantɔrəs nu kɔ ŋampempɛ nu moloku maŋan, mmɛ səntɔsom ŋa mɔ."},{"book":"Yɛbəc ya Asom a Yesu","chapter":"15","verse":"25","text":"Ntɛ sənenɛnɛ akɔ səntəŋnɛ ti mɔ, itɔ sənəŋk fɔ pəntesɛ səyɛk-yɛk afum, səsom ŋa nde nəyi mɔ, kəbɛrɛnɛ ka Barnabas kɔ Pol, aŋɛ səmbɔtər mɔ,"},{"book":"Yɛbəc ya Asom a Yesu","chapter":"15","verse":"26","text":"afum aŋɛ ŋancaməs kiyi kəŋan doru tewe ta Mariki Yesu Krist mɔ."},{"book":"Yɛbəc ya Asom a Yesu","chapter":"15","verse":"27","text":"Itɔ səsom Yudas kɔ Silas ŋakɔ ŋalok'un ntɛ teyi areka ŋaŋɛ disrɛ mɔ."},{"book":"Yɛbəc ya Asom a Yesu","chapter":"15","verse":"28","text":"Pənabas Amera Ŋecempi kɔ səna sɔ, a pəntesɛ fɛ a sənuŋkər nu mes mɔkɔ nəntɔtam kəsarɛ mɔ, mɛnɛ mes mɔkɔ mɛmar nu kəsumpər mɔ:"},{"book":"Yɛbəc ya Asom a Yesu","chapter":"15","verse":"29","text":"Ta nəsɔm sɛm nyɛ aloŋnɛnɛ mɛrəŋka mɔ, nəbɔlɛnɛ mecir kɔ sɛm nyɛ antɔfay mɔ, nəbɔlɛnɛ sɔ dalakɔ. Pəmar nəkɛmərnɛ mes mamɔkɔ fəp."},{"book":"Yɛbəc ya Asom a Yesu","chapter":"15","verse":"30","text":"Ntɛ anasak asom aŋɛ mɔ, kɔ ŋawurnɛ kəkɔ Antiyɔk. Kɔ ŋaŋkɔ ŋaloŋka di alaŋ, kɔ ŋasɔŋ ŋa areka ŋaŋɔkɔ."},{"book":"Yɛbəc ya Asom a Yesu","chapter":"15","verse":"31","text":"K'aŋkaraŋ ŋi kɔ pəmbɔt ŋa, bawo areka ŋaŋɔkɔ ŋɛnacəpəs ŋa bəkəc."},{"book":"Yɛbəc ya Asom a Yesu","chapter":"15","verse":"32","text":"Yudas kɔ Silas aŋɛ ŋanayɔnɛ sɔ sayibɛ-e mɔ ŋancgbiŋər awɛnc aŋa alaŋ kɔ ŋacəpəs ŋa sɔ bəkəc dəmoloku mɛlarəm."},{"book":"Yɛbəc ya Asom a Yesu","chapter":"15","verse":"33-34","text":"Ŋanayi dəndo Antiyɔk haŋ, kɔ awɛnc aŋa alaŋ ŋatolanɛ ŋa marənt moforu, kɔ afum a Antiyɔk ŋasak ŋa kəlukus nde asom aŋa ŋayi mɔ."},{"book":"Yɛbəc ya Asom a Yesu","chapter":"15","verse":"35","text":"Mba tɛm tatɔkɔ Pol kɔ Barnabas ŋanayi Antiyɔk, kəbɛrɛnɛ kəŋan kɔ afum alarəm alɔma, ŋactəksɛ, ŋaccam sɔ toloku tɔtɔt ta Wəbɛ."},{"book":"Yɛbəc ya Asom a Yesu","chapter":"15","verse":"36","text":"Ntɛ mataka mɔlɔma mencepər mɔ, kɔ Pol oloku Barnabas: «Səluksərnɛ səkɔnəŋk awɛnc su aŋa sədare nsɛ sənadəŋk toloku ta Wəbɛ mɔ, ntɛ tɔŋsɔŋɛ səcərɛ ntɛ ŋayi mɔ, kɔ tɔkɔ ŋasumpər toloku tatɔkɔ mɔ."},{"book":"Yɛbəc ya Asom a Yesu","chapter":"15","verse":"37","text":"Barnabas nkɔn ɛncfaŋ kəkenɛnɛ Isaŋ, wəkɔ aŋwe sɔ «Mark» mɔ."},{"book":"Yɛbəc ya Asom a Yesu","chapter":"15","verse":"38","text":"Mba Pol nkɔn ɛnawosɛ fɛ ti, ɛnacɛm-cɛmnɛ a pəmar fɛ kəlɛkɛnɛ Mark, bawo dəndo Paŋfili Mark ɛnasak ŋa pəfati kəcəmbər ŋa kəkɔtɛnɛ ka yɛbəc yɔkɔ anasom ŋa mɔ."},{"book":"Yɛbəc ya Asom a Yesu","chapter":"15","verse":"39","text":"Kəgbɛkəlɛnɛ kəŋan kənayeŋk haŋ kɔ tɔsɔŋɛ ŋa kəgbɛyɛnɛ. Ntɛ tɔ kɔ Barnabas ɛlɛk Mark kɔ ŋambɛkɛ debil kɔ ŋancali kəkɔ Sipər."},{"book":"Yɛbəc ya Asom a Yesu","chapter":"15","verse":"40","text":"Ntɛ Pol ɛnayɛk-yɛk Silas mɔ, awɛnc aŋa alaŋ ŋantolanɛ kɔ, ŋactola Wəbɛ a pəbum ŋa kəmar kɔn disrɛ, kɔ ŋaŋkɔ."},{"book":"Yɛbəc ya Asom a Yesu","chapter":"15","verse":"41","text":"Kəkɔ kəŋan, kɔ ŋancali tɔf ya Siri kɔ Silisi, ŋaccəpəs alaŋ aka di bəkəc."}]}