{"data":[{"book":"यूहन्ना","chapter":"16","verse":"1","text":"“ये बातें मैंने तुम से इसलिए कहीं कि तुम ठोकर न खाओ।"},{"book":"यूहन्ना","chapter":"16","verse":"2","text":"वे तुम्हें आराधनालयों में से निकाल देंगे, वरन् वह समय आता है, कि जो कोई तुम्हें मार डालेगा यह समझेगा कि मैं परमेश्वर की सेवा करता हूँ।"},{"book":"यूहन्ना","chapter":"16","verse":"3","text":"और यह वे इसलिए करेंगे कि उन्होंने न पिता को जाना है और न मुझे जानते हैं।"},{"book":"यूहन्ना","chapter":"16","verse":"4","text":"परन्तु ये बातें मैंने इसलिए तुम से कहीं, कि जब उनके पूरे होने का समय आए तो तुम्हें स्मरण आ जाए, कि मैंने तुम से पहले ही कह दिया था,"},{"book":"यूहन्ना","chapter":"16","verse":"5","text":"अब मैं अपने भेजनेवाले के पास जाता हूँ और तुम में से कोई मुझसे नहीं पूछता, ‘तू कहाँ जाता है?’"},{"book":"यूहन्ना","chapter":"16","verse":"6","text":"परन्तु मैंने जो ये बातें तुम से कही हैं, इसलिए तुम्हारा मन शोक से भर गया।"},{"book":"यूहन्ना","chapter":"16","verse":"7","text":"फिर भी मैं तुम से सच कहता हूँ, कि मेरा जाना तुम्हारे लिये अच्छा है, क्योंकि यदि मैं न जाऊँ, तो वह सहायक तुम्हारे पास न आएगा, परन्तु यदि मैं जाऊँगा, तो उसे तुम्हारे पास भेज दूँगा।"},{"book":"यूहन्ना","chapter":"16","verse":"8","text":"और वह आकर संसार को पाप और धार्मिकता और न्याय के विषय में निरुत्तर करेगा।"},{"book":"यूहन्ना","chapter":"16","verse":"9","text":"पाप के विषय में इसलिए कि वे मुझ पर विश्वास नहीं करते;"},{"book":"यूहन्ना","chapter":"16","verse":"10","text":"और धार्मिकता के विषय में इसलिए कि मैं पिता के पास जाता हूँ, और तुम मुझे फिर न देखोगे;"},{"book":"यूहन्ना","chapter":"16","verse":"11","text":"न्याय के विषय में इसलिए कि संसार का सरदार दोषी ठहराया गया है। (यूह. 12:31)"},{"book":"यूहन्ना","chapter":"16","verse":"12","text":"“मुझे तुम से और भी बहुत सी बातें कहनी हैं, परन्तु अभी तुम उन्हें सह नहीं सकते।"},{"book":"यूहन्ना","chapter":"16","verse":"13","text":"परन्तु जब वह अर्थात् सत्य का आत्मा आएगा, तो तुम्हें सब सत्य का मार्ग बताएगा, क्योंकि वह अपनी ओर से न कहेगा, परन्तु जो कुछ सुनेगा, वही कहेगा, और आनेवाली बातें तुम्हें बताएगा।"},{"book":"यूहन्ना","chapter":"16","verse":"14","text":"वह मेरी महिमा करेगा, क्योंकि वह मेरी बातों में से लेकर तुम्हें बताएगा।"},{"book":"यूहन्ना","chapter":"16","verse":"15","text":"जो कुछ पिता का है, वह सब मेरा है; इसलिए मैंने कहा, कि वह मेरी बातों में से लेकर तुम्हें बताएगा।"},{"book":"यूहन्ना","chapter":"16","verse":"16","text":"“थोड़ी देर में तुम मुझे न देखोगे, और फिर थोड़ी देर में मुझे देखोगे।”"},{"book":"यूहन्ना","chapter":"16","verse":"17","text":"तब उसके कितने चेलों ने आपस में कहा, “यह क्या है, जो वह हम से कहता है, ‘थोड़ी देर में तुम मुझे न देखोगे, और फिर थोड़ी देर में मुझे देखोगे?’ और यह ‘इसलिए कि मैं पिता के पास जाता हूँ’?”"},{"book":"यूहन्ना","chapter":"16","verse":"18","text":"तब उन्होंने कहा, “यह ‘थोड़ी देर’ जो वह कहता है, क्या बात है? हम नहीं जानते, कि क्या कहता है।”"},{"book":"यूहन्ना","chapter":"16","verse":"19","text":"यीशु ने यह जानकर, कि वे मुझसे पूछना चाहते हैं, उनसे कहा, “क्या तुम आपस में मेरी इस बात के विषय में पूछताछ करते हो, ‘थोड़ी देर में तुम मुझे न देखोगे, और फिर थोड़ी देर में मुझे देखोगे’?"},{"book":"यूहन्ना","chapter":"16","verse":"20","text":"मैं तुम से सच-सच कहता हूँ; कि तुम रोओगे और विलाप करोगे, परन्तु संसार आनन्द करेगा: तुम्हें शोक होगा, परन्तु तुम्हारा शोक आनन्द बन जाएगा।"},{"book":"यूहन्ना","chapter":"16","verse":"21","text":"जब स्त्री जनने लगती है तो उसको शोक होता है, क्योंकि उसकी दुःख की घड़ी आ पहुँची, परन्तु जब वह बालक को जन्म दे चुकी तो इस आनन्द से कि जगत में एक मनुष्य उत्पन्न हुआ, उस संकट को फिर स्मरण नहीं करती। (यशा. 26:17, मीका 4:9)"},{"book":"यूहन्ना","chapter":"16","verse":"22","text":"और तुम्हें भी अब तो शोक है, परन्तु मैं तुम से फिर मिलूँगा और तुम्हारे मन में आनन्द होगा; और तुम्हारा आनन्द कोई तुम से छीन न लेगा।"},{"book":"यूहन्ना","chapter":"16","verse":"23","text":"उस दिन16:23 उस दिन: उनके जी उठने और पुनरुत्थान के बाद। तुम मुझसे कुछ न पूछोगे; मैं तुम से सच-सच कहता हूँ, यदि पिता से कुछ माँगोगे, तो वह मेरे नाम से तुम्हें देगा।"},{"book":"यूहन्ना","chapter":"16","verse":"24","text":"अब तक तुम ने मेरे नाम से कुछ नहीं माँगा; माँगो तो पाओगे16:24 माँगो तो पाओगे: अब उन्हें आश्वासन था कि यीशु के नाम से वे परमेश्वर के पास पहुँच सकते हैं। ताकि तुम्हारा आनन्द पूरा हो जाए।"},{"book":"यूहन्ना","chapter":"16","verse":"25","text":"“मैंने ये बातें तुम से दृष्टान्तों में कही हैं, परन्तु वह समय आता है, कि मैं तुम से दृष्टान्तों में और फिर नहीं कहूँगा परन्तु खोलकर तुम्हें पिता के विषय में बताऊँगा।"},{"book":"यूहन्ना","chapter":"16","verse":"26","text":"उस दिन तुम मेरे नाम से माँगोगे, और मैं तुम से यह नहीं कहता, कि मैं तुम्हारे लिये पिता से विनती करूँगा।"},{"book":"यूहन्ना","chapter":"16","verse":"27","text":"क्योंकि पिता तो स्वयं ही तुम से प्रेम रखता है, इसलिए कि तुम ने मुझसे प्रेम रखा है, और यह भी विश्वास किया, कि मैं पिता की ओर से आया।"},{"book":"यूहन्ना","chapter":"16","verse":"28","text":"मैं पिता की ओर से जगत में आया हूँ, फिर जगत को छोड़कर पिता के पास वापस जाता हूँ।”"},{"book":"यूहन्ना","chapter":"16","verse":"29","text":"उसके चेलों ने कहा, “देख, अब तो तू खुलकर कहता है, और कोई दृष्टान्त नहीं कहता।"},{"book":"यूहन्ना","chapter":"16","verse":"30","text":"अब हम जान गए, कि तू सब कुछ जानता है, और जरूरत नहीं कि कोई तुझ से प्रश्न करे, इससे हम विश्वास करते हैं, कि तू परमेश्वर की ओर से आया है।”"},{"book":"यूहन्ना","chapter":"16","verse":"31","text":"यह सुन यीशु ने उनसे कहा, “क्या तुम अब विश्वास करते हो?"},{"book":"यूहन्ना","chapter":"16","verse":"32","text":"देखो, वह घड़ी आती है वरन् आ पहुँची कि तुम सब तितर-बितर होकर अपना-अपना मार्ग लोगे, और मुझे अकेला छोड़ दोगे, फिर भी मैं अकेला नहीं क्योंकि पिता मेरे साथ है। (यूह. 8:29)"},{"book":"यूहन्ना","chapter":"16","verse":"33","text":"मैंने ये बातें तुम से इसलिए कही हैं, कि तुम्हें मुझ में शान्ति मिले; संसार में तुम्हें क्लेश होता है, परन्तु ढाढ़स बाँधो, मैंने संसार को जीत लिया है।”"}]}