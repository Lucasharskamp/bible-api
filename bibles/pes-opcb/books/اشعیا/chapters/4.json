{"data":[{"book":"اشعیا","chapter":"4","verse":"1","text":"در آن زمان تعداد مردان به قدری کم خواهد بود که هفت زن دست به دامن یک مرد شده، خواهند گفت: «ما خود خوراک و پوشاک خود را تهیه می‌کنیم. فقط اجازه بده تو را شوهر خود بخوانیم تا نزد مردم شرمگین نشویم.»"},{"book":"اشعیا","chapter":"4","verse":"2","text":"در آن روز شاخهٔ خداوند زیبا و پرشکوه خواهد بود و ثمری که خداوند در اسرائیل تولید نموده است مایۀ فخر و زینت نجات یافتگان آن سرزمین خواهد گردید."},{"book":"اشعیا","chapter":"4","verse":"3","text":"کسانی که برگزیده شده‌اند تا در اورشلیم زنده بمانند، در امان خواهند بود و قوم پاک خدا نامیده خواهند شد."},{"book":"اشعیا","chapter":"4","verse":"4","text":"خداوند نجاست دختران صهیون را خواهد شست و لکه‌های خون اورشلیم را با روح داوری و روح آتشین پاک خواهد کرد."},{"book":"اشعیا","chapter":"4","verse":"5","text":"سایهٔ خداوند بر سر همهٔ ساکنان اورشلیم خواهد بود و او مانند گذشته، در روز با ابر غلیظ و در شب با شعلهٔ آتش از ایشان محافظت خواهد کرد."},{"book":"اشعیا","chapter":"4","verse":"6","text":"جلال او در گرمای روز سایبان ایشان خواهد بود و در باران و طوفان پناهگاه ایشان."}]}