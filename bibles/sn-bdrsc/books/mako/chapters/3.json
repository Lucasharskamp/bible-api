{"data":[{"book":"Mako","chapter":"3","verse":"1","text":"Pane imwe nguva akapinda musinagoge, uye imomo makanga mune murume akanga ane ruoko rwakanga rwakakokonyara."},{"book":"Mako","chapter":"3","verse":"2","text":"Vamwe vavo vakanga vachitsvaka mhosva yavangapomera Jesu, saka vakamutarisisa kuti vaone kana aizomuporesa nomusi weSabata."},{"book":"Mako","chapter":"3","verse":"3","text":"Jesu akati kumurume akanga ane ruoko rwakakokonyara, “Simuka umire pamberi pavanhu vose.”"},{"book":"Mako","chapter":"3","verse":"4","text":"Ipapo Jesu akavabvunza akati, “Ndezvipiko zvinotenderwa nomusi weSabata: kuita zvakanaka kana kuita zvakaipa, kuponesa munhu kana kuuraya?” Asi vakaramba vanyerere."},{"book":"Mako","chapter":"3","verse":"5","text":"Atsamwa, akatarisa vanhu vose vakanga vakamukomberedza, uye ashungurudzwa nokuda kwokusindimara kwemwoyo yavo akati kumurume uya, “Tambanudza ruoko rwako.” Akarutambanudza, uye ruoko rwake rukaporeswa."},{"book":"Mako","chapter":"3","verse":"6","text":"Ipapo vaFarisi vakabuda vakatanga kurangana navaHerodhi kuti vangauraya sei Jesu."},{"book":"Mako","chapter":"3","verse":"7","text":"Jesu akabva kugungwa navadzidzi vake, uye vanhu vazhinji vaibva kuGarirea vakamutevera."},{"book":"Mako","chapter":"3","verse":"8","text":"Vakati vanzwa zvose zvaakanga achiita, vanhu vazhinji vakauya kwaari vachibva kuJudhea, Jerusarema, Idhumea, uye namatunhu ari mhiri kweJorodhani, neakapoteredza Tire neSidhoni."},{"book":"Mako","chapter":"3","verse":"9","text":"Akaudza vadzidzi vake kuti vamutsvagire igwa duku, kuitira kuti vanhu varege kumutsikirira nokuda kwokuwanda kwavo."},{"book":"Mako","chapter":"3","verse":"10","text":"Ainge aporesa vazhinji zvokuti vaya vakanga vane zvirwere vakanga vachisundana vachiuya mberi kuti vamubate."},{"book":"Mako","chapter":"3","verse":"11","text":"Pose paaionekwa nemweya yakaipa, yaiwira pasi pamberi pake uye yaidanidzira ichiti, “Ndimi Mwanakomana waMwari.”"},{"book":"Mako","chapter":"3","verse":"12","text":"Asi iye akairayira kwazvo kuti irege kutaura kuti akanga ari ani."},{"book":"Mako","chapter":"3","verse":"13","text":"Jesu akakwira pagomo akadana kwaari vaya vaaida, uye vakauya."},{"book":"Mako","chapter":"3","verse":"14","text":"Akasarudza vane gumi navaviri akavati vapostori, kuti vagare naye uye kuti agozovatuma kuti vandoparidza"},{"book":"Mako","chapter":"3","verse":"15","text":"uye kuti vave nesimba rokudzinga madhimoni."},{"book":"Mako","chapter":"3","verse":"16","text":"Ava ndivo gumi navaviri vaakasarudza:"},{"book":"Mako","chapter":"3","verse":"17","text":"Jakobho mwanakomana waZebhedhi nomununʼuna wake Johani (avo vaakatumidza zita rokuti Bhoanerigesi, kureva kuti Vanakomana voKutinhira),"},{"book":"Mako","chapter":"3","verse":"18","text":"Andirea,"},{"book":"Mako","chapter":"3","verse":"19","text":"naJudhasi Iskarioti, uyo akamupandukira."},{"book":"Mako","chapter":"3","verse":"20","text":"Ipapo Jesu akapinda mune imwe imba, uye vazhinji vakaunganazve, zvokuti iye navadzidzi vake vakanga vasingagoni kunyange kudya."},{"book":"Mako","chapter":"3","verse":"21","text":"Mhuri yake yakati yazvinzwa, vakaenda kundomubata, nokuti vakati, “Ava kupenga.”"},{"book":"Mako","chapter":"3","verse":"22","text":"Uye vadzidzisi vomurayiro vaibva kuJerusarema vakati, “Akabatwa nomweya waBheerizebhubhi! Ari kudzinga madhimoni nomuchinda wamadhimoni.”"},{"book":"Mako","chapter":"3","verse":"23","text":"Saka Jesu akavadana akataura kwavari nomufananidzo achiti, “Ko, Satani angadzinga sei Satani?"},{"book":"Mako","chapter":"3","verse":"24","text":"Kana umambo huchizvipesanisa, umambo ihwohwo hahugoni kumira."},{"book":"Mako","chapter":"3","verse":"25","text":"Kana imba ichizvipesanisa, imba iyoyo haigoni kumira."},{"book":"Mako","chapter":"3","verse":"26","text":"Uye kana Satani achizvipikisa pachake uye achizvipesanisa, haangagoni kumira; kuguma kwake kwasvika."},{"book":"Mako","chapter":"3","verse":"27","text":"Zviripo ndezvokuti, hakuna munhu angapinda mumba momunhu ane simba agotakura zvinhu zvake, kana asina kutanga asunga murume wacho ane simba. Ipapo angagona kupamba imba yake."},{"book":"Mako","chapter":"3","verse":"28","text":"Ndinokuudzai chokwadi kuti zvivi zvose nokumhura kwavanhu kwose zvicharegererwa."},{"book":"Mako","chapter":"3","verse":"29","text":"Asi ani naani anomhura Mweya Mutsvene haazomboregererwi; ane mhosva yechivi chisingaperi.”"},{"book":"Mako","chapter":"3","verse":"30","text":"Akataura izvozvo nokuti vakanga vachiti, “Ano mweya wakaipa.”"},{"book":"Mako","chapter":"3","verse":"31","text":"Ipapo mai vaJesu navanunʼuna vake vakauya. Vakatuma munhu kundomudana ivo vamire panze."},{"book":"Mako","chapter":"3","verse":"32","text":"Vazhinji vakanga vagere vakamukomberedza, uye vakati kwaari, “Mai venyu navanunʼuna venyu vari kukutsvakai panze.”"},{"book":"Mako","chapter":"3","verse":"33","text":"Iye akati, “Vanamai vangu navanunʼuna vangu ndivanaaniko?”"},{"book":"Mako","chapter":"3","verse":"34","text":"Ipapo akatarisa kuna avo vakanga vagere vakaita denderedzwa vakamupoteredza akati, “Ava ndivo mai vangu navanunʼuna vangu!"},{"book":"Mako","chapter":"3","verse":"35","text":"Ani naani anoita kuda kwaMwari ndiye mununʼuna wangu nehanzvadzi, uye namai vangu.”"}]}