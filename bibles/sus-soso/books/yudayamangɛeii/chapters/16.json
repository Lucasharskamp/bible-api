{"data":[{"book":"Yudaya Mangɛe II","chapter":"16","verse":"1","text":"Asa xa mangɛya ɲɛ tongo saxan nun senni nde, Isirayila mangɛ Baasa naxa te Yudaya gerede. A naxa Rama yailan, alako Yudaya mangɛ Asa nun a xa mixie naxa fɛɛrɛ sɔtɔ sofe ra mɛnni e xa e keri."},{"book":"Yudaya Mangɛe II","chapter":"16","verse":"2","text":"Asa naxa gbeti nun xɛɛma tongo Alatala xa banxi nun mangɛ xa banxi kui, a fa xɛɛrae xɛɛ Siriya mangɛ Ben Hadada yire Damasi yi masenyi ra,"},{"book":"Yudaya Mangɛe II","chapter":"16","verse":"3","text":"«Won xa saatɛ xiri won tagi alɔ n baba nun i baba a raba ki naxɛ. Sanba se nan ya, xɛɛma nun gbeti, saatɛ kana naxan ma i nun Baasa tagi, alako a xa makuya n na.»"},{"book":"Yudaya Mangɛe II","chapter":"16","verse":"4","text":"Ben Hadada naxa tin mangɛ Asa xa masenyi ra. A naxa a xa sɔɔri xunyie xɛɛ Isirayila taae suxude. E naxa Iyono, Dana, nun Abeli Mayimi suxu, a nun taa gbɛtɛe baloe nu ragatama dɛnnaxɛ Nafatali bɔxi ma."},{"book":"Yudaya Mangɛe II","chapter":"16","verse":"5","text":"Baasa to na fe mɛ, a naxa Rama taa tife wali iti."},{"book":"Yudaya Mangɛe II","chapter":"16","verse":"6","text":"Na wali to iti, mangɛ Asa naxa fa Yudayakae ra, e fa gɛmɛe nun wurie xanin, Baasa nu naxee rawalima Rama. E naxa na birin nawali Geba nun Misipa tife ra."},{"book":"Yudaya Mangɛe II","chapter":"16","verse":"7","text":"Na tɛmui Annabi Xanani naxa siga Yudaya mangɛ Asa xɔn, a a fala a bɛ, «I to i xaxili ti Siriya mangɛ ra i Marigi Alatala ɲɔxɔɛ ra, Siriya xa sɔɔrie bara gɛ e yɛtɛ sɔtɔde i ya ra."},{"book":"Yudaya Mangɛe II","chapter":"16","verse":"8","text":"Kusikae nun Libiyakae xa sɔɔri gali gbo, sɔɔri ragise nun soe na e yi ra. Kɔnɔ Alatala mu e sa i sago xɛ i i xaxili ti a ra tɛmui naxɛ?"},{"book":"Yudaya Mangɛe II","chapter":"16","verse":"9","text":"Alatala adamadi birin matoma nɛ alako a xa a kolon naxee e bɔɲɛ fixi a ma. I bara lu alɔ xaxilitare yi fe kui. Yakɔsi gere luma nɛ i xa bɔxi ma tɛmui birin.»"},{"book":"Yudaya Mangɛe II","chapter":"16","verse":"10","text":"Asa naxa xɔnɔ na namiɲɔnmɛ ma, a fa a raso geeli kui, a nun mixi gbɛtɛ naxee mu rafanxi a ma."},{"book":"Yudaya Mangɛe II","chapter":"16","verse":"11","text":"Asa xa taruxui, a fɔlɛ nun a raɲɔnyi, a sɛbɛxi Yudaya nun Isirayila mangɛe xa taruxui kui."},{"book":"Yudaya Mangɛe II","chapter":"16","verse":"12","text":"A xa mangɛya ɲɛ tongo saxan nun solomanaani nde, fure ɲaaxi naxa Asa suxu a sanyie ma. Na kui a mu Alatala fen, a seribae gbansan nan fen na fure xa fe ra."},{"book":"Yudaya Mangɛe II","chapter":"16","verse":"13","text":"A xa mangɛya ɲɛ tongo naani nun keren nde, Asa naxa laaxiraya."},{"book":"Yudaya Mangɛe II","chapter":"16","verse":"14","text":"E naxa a ragata a xa gaburi gexi kui Dawuda xa taa. E naxa a bɛlɛ sade nde ma, labundɛ fanyi nu saxi dɛnnaxɛ ma. Surayi gbegbe fan naxa gan a fure bɛ."}]}