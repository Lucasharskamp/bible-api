{"data":[{"book":"Aefeso","chapter":"5","verse":"1","text":"Choncho, monga ana okondedwa, tsatirani chitsanzo cha Mulungu."},{"book":"Aefeso","chapter":"5","verse":"2","text":"Muzikondana monga Khristu anakonda ife nadzipereka yekha chifukwa cha ife monga chopereka cha fungo lokoma ndi nsembe kwa Mulungu."},{"book":"Aefeso","chapter":"5","verse":"3","text":"Koma pakati panu pasamveke nʼpangʼono pomwe zadama, kapena za mtundu wina uliwonse wa chodetsa, kapena za umbombo, chifukwa izi ndi zosayenera kwa anthu oyera a Mulungu."},{"book":"Aefeso","chapter":"5","verse":"4","text":"Musamatukwane, kuyankhula zopusa kapena kunena nthabwala zopanda pake, zomwe ndi zosayenera, koma mʼmalo mwake muziyamika."},{"book":"Aefeso","chapter":"5","verse":"5","text":"Dziwani ichi, palibe wadama, wochita zonyansa kapena waumbombo, munthu wotero ali ngati wopembedza mafano, amenewa alibe malo mu ufumu wa Khristu ndi Mulungu."},{"book":"Aefeso","chapter":"5","verse":"6","text":"Musalole wina akunamizeni ndi mawu opanda pake, pakuti chifukwa cha zinthu ngati izi mkwiyo wa Mulungu ukubwera pa amene samvera."},{"book":"Aefeso","chapter":"5","verse":"7","text":"Nʼchifukwa chake musamayanjane nawo anthu otere."},{"book":"Aefeso","chapter":"5","verse":"8","text":"Pajatu inu nthawi ina munali mdima, koma tsopano ndinu kuwunika mwa Ambuye. Mukhale ngati ana akuwunika"},{"book":"Aefeso","chapter":"5","verse":"9","text":"(pakuti pamene pali kuwunika pamapezekaponso zabwino zonse, chilungamo ndi choonadi)."},{"book":"Aefeso","chapter":"5","verse":"10","text":"Inu mufufuze chimene chimakondweretsa Ambuye."},{"book":"Aefeso","chapter":"5","verse":"11","text":"Musayanjane nazo ntchito zosapindulitsa za mdima, koma mʼmalo mwake muzitsutse."},{"book":"Aefeso","chapter":"5","verse":"12","text":"Pakuti ndi zochititsa manyazi ngakhale kutchula zomwe zimachitika mseri."},{"book":"Aefeso","chapter":"5","verse":"13","text":"Koma kuwala kumawunikira zinthu, ndipo chilichonse chimaonekera poyera. Choncho chilichonse choonekera poyera chimasandukanso kuwala."},{"book":"Aefeso","chapter":"5","verse":"14","text":"Nʼchifukwa chake Malemba akuti,"},{"book":"Aefeso","chapter":"5","verse":"15","text":"Samalani makhalidwe anu, musakhale ngati opanda nzeru koma ngati anzeru."},{"book":"Aefeso","chapter":"5","verse":"16","text":"Gwiritsani ntchito mpata uliwonse, chifukwa masiku ano ndi oyipa."},{"book":"Aefeso","chapter":"5","verse":"17","text":"Choncho musakhale opusa, koma mudziwe zimene Ambuye akufuna kuti muchite."},{"book":"Aefeso","chapter":"5","verse":"18","text":"Musaledzere ndi vinyo, chifukwa adzawononga moyo wanu. Mʼmalo mwake, mudzazidwe ndi Mzimu Woyera."},{"book":"Aefeso","chapter":"5","verse":"19","text":"Muziyankhulana wina ndi mnzake mawu a Masalimo, nyimbo za Mulungu ndi nyimbo za uzimu. Muziyimbira Ambuye movomerezana ndi mitima yanu."},{"book":"Aefeso","chapter":"5","verse":"20","text":"Muziyamika Mulungu Atate nthawi zonse chifukwa cha zonse, mʼdzina la Ambuye athu Yesu Khristu."},{"book":"Aefeso","chapter":"5","verse":"21","text":"Gonjeranani wina ndi mnzake, kuonetsa kuopa Khristu."},{"book":"Aefeso","chapter":"5","verse":"22","text":"Inu akazi, muzigonjera amuna anu, monga mumagonjera kwa Ambuye."},{"book":"Aefeso","chapter":"5","verse":"23","text":"Pakuti mwamuna ndi mutu wa mkazi monga momwe Khristu ali mutu wa mpingo, thupi lake, limene Iyeyo ndi Mpulumutsi wake."},{"book":"Aefeso","chapter":"5","verse":"24","text":"Tsono monga mpingo umagonjera Khristu, momwemonso akazi akuyenera kugonjera amuna awo mu zonse."},{"book":"Aefeso","chapter":"5","verse":"25","text":"Inu amuna, kondani akazi anu monga momwe Khristu anakondera mpingo nadzipereka yekha mʼmalo mwa mpingowo"},{"book":"Aefeso","chapter":"5","verse":"26","text":"kuti awupatule ukhale oyera, atawuyeretsa powusambitsa ndi madzi omwe ndi mawu ake."},{"book":"Aefeso","chapter":"5","verse":"27","text":"Anachita zimenezi kuti awupereke mpingowo kwa Iye mwini, mpingo wowala ndi waulemerero, wopanda banga kapena makwinya kapena chilema chilichonse, koma oyera ndi wangwiro."},{"book":"Aefeso","chapter":"5","verse":"28","text":"Momwemonso, amuna akuyenera kukonda akazi awo monga matupi awo. Iye amene akonda mkazi wake adzikondanso yekha."},{"book":"Aefeso","chapter":"5","verse":"29","text":"Pakuti palibe amene amadana nalo thupi lake, koma amalidyetsa ndi kulisamalira bwino, monga momwe Khristu amachitira ndi mpingo wake"},{"book":"Aefeso","chapter":"5","verse":"30","text":"pakuti ndife ziwalo za thupi lake."},{"book":"Aefeso","chapter":"5","verse":"31","text":"“Pa chifukwa ichi, mwamuna adzasiya abambo ndi amayi ake nakaphatikana ndi mkazi wake, ndipo awiriwo adzakhala thupi limodzi.”"},{"book":"Aefeso","chapter":"5","verse":"32","text":"Ichi ndi chinsinsi chozama, koma ine ndikunena za Khristu ndi mpingo."},{"book":"Aefeso","chapter":"5","verse":"33","text":"Chomwecho, aliyense mwa inu akuyenera kukonda mkazi wake monga adzikondera iye mwini, ndipo mkazi akuyenera kulemekeza mwamuna wake."}]}