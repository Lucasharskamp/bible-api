{"data":[{"book":"Psalmen","chapter":"102","verse":"1","text":"Gebed van een ongelukkige, als de moed hem ontzinkt, en hij voor Jahweh zijn jammerklacht uitstort. Jahweh, hoor mijn gebed, Mijn jammerklacht dringe tot U door!"},{"book":"Psalmen","chapter":"102","verse":"2","text":"Verberg voor mij uw aanschijn niet, Wanneer het mij bang wordt; Luister naar mij, als ik roep, En verhoor mij toch snel!"},{"book":"Psalmen","chapter":"102","verse":"3","text":"Want als rook gaan mijn dagen voorbij; En mijn gebeente gloeit als een oven;"},{"book":"Psalmen","chapter":"102","verse":"4","text":"Mijn hart is verdroogd en verdord als het gras, Want ik denk er niet aan, mijn brood nog te eten;"},{"book":"Psalmen","chapter":"102","verse":"5","text":"En door mijn klagen en kermen, Kleeft mijn gebeente aan mijn vlees."},{"book":"Psalmen","chapter":"102","verse":"6","text":"Ik ben als een pelikaan der woestijn, En als een uil tussen puinen;"},{"book":"Psalmen","chapter":"102","verse":"7","text":"Ik kan niet meer slapen, en zit maar te klagen, Als een eenzame mus op het dak."},{"book":"Psalmen","chapter":"102","verse":"8","text":"Mijn vijanden houden niet op, mij te honen, En tegen mij te razen en te vloeken."},{"book":"Psalmen","chapter":"102","verse":"9","text":"Ja, ik eet as als mijn brood, En met tranen meng ik mijn drank;"},{"book":"Psalmen","chapter":"102","verse":"10","text":"Want Gij hebt om uw gramschap en toorn Mij opgenomen en weggeslingerd!"},{"book":"Psalmen","chapter":"102","verse":"11","text":"Mijn dagen vlieden heen als een schaduw, Ik kwijn weg als het gras."},{"book":"Psalmen","chapter":"102","verse":"12","text":"Maar Gij, Jahweh, blijft eeuwig, En uw Naam van geslacht tot geslacht!"},{"book":"Psalmen","chapter":"102","verse":"13","text":"Gij zult opstaan, en U over Sion ontfermen: Het is tijd, hem genadig te zijn; het uur is gekomen!"},{"book":"Psalmen","chapter":"102","verse":"14","text":"Want uw dienaars hebben zijn stenen lief, En hebben deernis met zijn puinen."},{"book":"Psalmen","chapter":"102","verse":"15","text":"Dan zullen de heidenen de Naam van Jahweh vrezen, Alle vorsten der aarde uw majesteit:"},{"book":"Psalmen","chapter":"102","verse":"16","text":"Omdat Jahweh Sion herbouwt, En Zich openbaart in zijn glorie;"},{"book":"Psalmen","chapter":"102","verse":"17","text":"Zich tot de bede der verlatenen neigt, En hun gebed niet versmaadt!"},{"book":"Psalmen","chapter":"102","verse":"18","text":"Men schrijve dit op voor een volgend geslacht, Opdat het volk, door Jahweh herschapen, Hem zal prijzen:"},{"book":"Psalmen","chapter":"102","verse":"19","text":"Als Jahweh weer neerziet Uit zijn heilige woning, En uit de hemel Weer neerblikt op aarde:"},{"book":"Psalmen","chapter":"102","verse":"20","text":"Om het gekerm der gevangenen te horen, Te verlossen, die ten dode zijn gewijd;"},{"book":"Psalmen","chapter":"102","verse":"21","text":"En om Jahwehâ€™s Naam in Sion te melden, In Jerusalem zijn lof,"},{"book":"Psalmen","chapter":"102","verse":"22","text":"Wanneer de volkeren zich verzamelen, En de koninkrijken, om Jahweh te dienen!"},{"book":"Psalmen","chapter":"102","verse":"23","text":"Wel heeft Hij midden op mijn weg mijn krachten gebroken, En mijn dagen verkort; maar toch blijf ik bidden:"},{"book":"Psalmen","chapter":"102","verse":"24","text":"Mijn God, neem mij niet weg op de helft mijner dagen; Uw jaren duren van geslacht tot geslacht."},{"book":"Psalmen","chapter":"102","verse":"25","text":"In den beginne hebt Gij de aarde gegrond, En de hemelen zijn het werk uwer handen!"},{"book":"Psalmen","chapter":"102","verse":"26","text":"Zij zullen vergaan, maar Gij blijft; Als een kleed zullen zij allen verslijten."},{"book":"Psalmen","chapter":"102","verse":"27","text":"Gij verwisselt ze als een mantel, zij zullen verdwijnen; Maar Gij blijft dezelfde, en uw jaren nemen geen einde."},{"book":"Psalmen","chapter":"102","verse":"28","text":"Zo blijven ook de zonen uwer dienaars bestaan, En hun kroost houdt stand voor uw aanschijn!"}]}