{"data":[{"book":"Thaama","chapter":"27","verse":"1","text":"“Aka kĩgongona na mbaũ cia mũgaa, kĩa mĩkono ĩtatũ27:1 nĩ ta mita ĩmwe na robo (1:25) kũraiha na igũrũ; gĩkorwo kĩiganaine mĩena yothe, mĩkono ĩtano27:1 nĩ ta mita igĩrĩ na robo (2:25) kũraiha na mĩkono ĩtano kwarama."},{"book":"Thaama","chapter":"27","verse":"2","text":"Thondeka hĩa inya, o rũmwe koine-inĩ ĩmwe ya kĩgongona, nĩgeetha hĩa icio na kĩgongona ikorwo irĩ kĩndũ kĩmwe, nakĩo kĩgongona kĩu ũkĩgemie na gĩcango."},{"book":"Thaama","chapter":"27","verse":"3","text":"Thondeka indo ciothe cia kĩgongona irĩ cia gĩcango, ũgĩthondekere nyũngũ cia kũrutaga mũhu, na icakũri na mbakũri cia gwĩkĩrwo thakame ya kũminjaminja, na njibe cia kũnyiita nyama, na ngĩo cia mwaki."},{"book":"Thaama","chapter":"27","verse":"4","text":"Thondekera kĩgongona kĩu gĩtara, na ningĩ ũthondeke mũkwa wa gĩcango, na ũthondeke mĩrĩnga ya gĩcango, o ũmwe wĩkĩrwo koine-inĩ iria inya cia mũkwa ũcio."},{"book":"Thaama","chapter":"27","verse":"5","text":"Ũige gĩtara kĩu rungu wa muoho wa kĩgongona nĩgeetha rũkinye nuthu ya ũraihu wa kĩgongona."},{"book":"Thaama","chapter":"27","verse":"6","text":"Thondeka itugĩ cia mũgaa nĩ ũndũ wa kĩgongona na ũcigemie na gĩcango."},{"book":"Thaama","chapter":"27","verse":"7","text":"Itugĩ icio itoonyio mĩrĩnga-inĩ ĩyo nĩgeetha ĩgakoragwo ĩikarĩire mĩena-inĩ yeerĩ ya kĩgongona hĩndĩ ya gũgĩkuua."},{"book":"Thaama","chapter":"27","verse":"8","text":"Thondeka kĩgongona kĩu na mbaũ nĩguo kĩgĩe na irima gatagatĩ. Ũgĩthondeke o ta ũrĩa wonirio rĩrĩa warĩ kĩrĩma-inĩ."},{"book":"Thaama","chapter":"27","verse":"9","text":"“Thondeka nja ya hema ĩrĩa nyamũre; mwena wa gũthini ũkorwo ũrĩ wa mĩkono igana27:9 nĩ ta mita 46 kũraiha na ũgĩe na itambaya cia gũcuurio cia gatani ũrĩa mwogothe wega,"},{"book":"Thaama","chapter":"27","verse":"10","text":"ũkorwo na itugĩ mĩrongo ĩĩrĩ na itina mĩrongo ĩĩrĩ cia gĩcango, irĩ na tũcuurio na tũmĩkwa twa betha itugĩ-inĩ."},{"book":"Thaama","chapter":"27","verse":"11","text":"Mwena wa gathigathini o naguo ũkorwo ũrĩ na mĩkono igana kũraiha na ũgĩe na itambaya cia gũcuurio, ũgĩe na itugĩ mĩrongo ĩĩrĩ na itina mĩrongo ĩĩrĩ cia gĩcango, irĩ na tũcuurio na tũmĩkwa twa betha itugĩ-inĩ."},{"book":"Thaama","chapter":"27","verse":"12","text":"“Mwena wa ithũĩro wa nja ĩyo ũkorwo ũrĩ wa mĩkono mĩrongo ĩtano27:12 nĩ ta mita 23 kwarama na ũgĩe na itambaya cia gũcuurio na itugĩ ikũmi na itina ikũmi."},{"book":"Thaama","chapter":"27","verse":"13","text":"Mwena wa irathĩro, kwerekera kũrĩa riũa rĩrathagĩra, nja ĩyo ĩkorwo ĩrĩ ya wariĩ wa mĩkono mĩrongo ĩtano."},{"book":"Thaama","chapter":"27","verse":"14","text":"Itambaya cia gũcuurio ikorwo irĩ cia ũraihu wa mĩkono ikũmi na ĩtano27:14 nĩ ta mita 7 na ikorwo irĩ mwena ũmwe wa itoonyero rĩa nja ĩyo, na ikorwo na itugĩ ithatũ na itina ithatũ,"},{"book":"Thaama","chapter":"27","verse":"15","text":"na itambaya ingĩ cia gũcuurio cia ũraihu wa mĩkono ikũmi na ĩtano ikorwo mwena ũcio ũngĩ wa itoonyero, na ikorwo irĩ na itugĩ ithatũ na itina ithatũ."},{"book":"Thaama","chapter":"27","verse":"16","text":"“Naguo ũhoro wa itoonyero rĩa nja ĩyo, wĩkĩre gĩtambaya gĩa gũcuurio gĩkorwo kĩrĩ kĩa ũraihu wa mĩkono mĩrongo ĩĩrĩ,27:16 nĩ ta mita 9 kĩa ndigi cia rangi wa bururu, na cia rangi wa ndathi, na cia rangi mũtune ta gakarakũ, na gatani ĩrĩa yogothetwo wega, wĩra wa mũgemia mũũgĩ, na gĩkorwo na itugĩ inya na itina inya."},{"book":"Thaama","chapter":"27","verse":"17","text":"Itugĩ ciothe gũthiũrũrũkĩria nja ĩyo, igĩe na tũmĩkwa na tũcuurio twa betha na itina cia gĩcango."},{"book":"Thaama","chapter":"27","verse":"18","text":"Nja ĩyo ĩkorwo na ũraihu wa mĩkono igana,27:18 nĩ ta mita 46 na mĩkono mĩrongo ĩtano kwarama,27:18 nĩ ta mita 23 na ĩkorwo na itambaya cia gũcuurio cia gatani yogothetwo wega ya mĩkono ĩtano kũraiha na igũrũ, na ĩrĩ na itina cia gĩcango."},{"book":"Thaama","chapter":"27","verse":"19","text":"Indo iria ingĩ ciothe cia gũtũmĩrwo wĩra-inĩ wa hema ĩrĩa nyamũre, irĩ cia wĩra o na ũrĩkũ, o hamwe na higĩ cia kwamba hema na cia nja ciothe, nĩikorwo irĩ cia gĩcango."},{"book":"Thaama","chapter":"27","verse":"20","text":"“Atha andũ a Isiraeli makũrehere maguta marĩa makeere wega ma ndamaiyũ hihe ma gũkũheaga ũtheri, nĩgeetha matawa maikarage maakanĩte."},{"book":"Thaama","chapter":"27","verse":"21","text":"Thĩinĩ wa Hema-ya-Gũtũnganwo, nja ya gĩtambaya gĩa gũcuurio kĩrĩa kĩrĩ mbere ya ithandũkũ rĩa Ũira, Harũni na ariũ ake nĩmaigage matawa maakanĩte mbere ya Jehova kuuma hwaĩ-inĩ o nginya rũciinĩ. Ũndũ ũyũ ũtuĩke watho wa kũrũmagĩrĩrwo tene na tene thĩinĩ wa Isiraeli njiarwa-inĩ ciothe iria igooka."}]}