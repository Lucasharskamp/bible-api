{"data":[{"book":"2 Koryntian","chapter":"1","verse":"1","text":"Ja, Paweł, powołany przez Boga na apostoła Chrystusa Jezusa, wraz z Tymoteuszem, uczniem Pana, piszę do kościoła Bożego w Koryncie oraz do wszystkich świętych w całej Achai."},{"book":"2 Koryntian","chapter":"1","verse":"2","text":"Niech Bóg, nasz Ojciec, i Jezus Chrystus, nasz Pan, obdarzają was swoją łaską i pokojem!"},{"book":"2 Koryntian","chapter":"1","verse":"3","text":"Jakże wspaniały jest Bóg, Ojciec Jezusa Chrystusa, naszego Pana, będący źródłem miłości i zachęty!"},{"book":"2 Koryntian","chapter":"1","verse":"4","text":"To On w każdej trudnej sytuacji dodaje nam otuchy, abyśmy i my mogli dodawać otuchy tym, którzy znajdują się w jakimś trudnym położeniu."},{"book":"2 Koryntian","chapter":"1","verse":"5","text":"Im więcej cierpimy dla Chrystusa, tym większego doznajemy od Niego pokrzepienia."},{"book":"2 Koryntian","chapter":"1","verse":"6","text":"Przykrości, które nas spotykają, służą waszej zachęcie i zbawieniu. A pocieszenie, którego doznajemy, jest zachętą również dla was, abyście wytrwale znosili cierpienia, podobnie jak my."},{"book":"2 Koryntian","chapter":"1","verse":"7","text":"W pełni ufamy wam, bo wiemy, że doświadczacie tych samych cierpień i doznajecie tej samej pociechy, co my."},{"book":"2 Koryntian","chapter":"1","verse":"8","text":"Przyjaciele, chcemy, abyście wiedzieli o trudnościach, z jakimi borykaliśmy się w prowincji Azja. Byliśmy nimi przytłoczeni ponad nasze siły i nie wiedzieliśmy, czy wyjdziemy z nich z życiem."},{"book":"2 Koryntian","chapter":"1","verse":"9","text":"Stanąwszy w obliczu śmierci, zrozumieliśmy jednak, że nie mamy polegać na sobie, ale na Bogu. On może przecież nawet ożywić umarłych!"},{"book":"2 Koryntian","chapter":"1","verse":"10","text":"To On ocalił nas od śmierci i wierzymy, że nadal będzie nas chronił,"},{"book":"2 Koryntian","chapter":"1","verse":"11","text":"bo o to właśnie do Niego się modlicie. Wielu ludzi będzie więc dziękować Bogu za wszystko, czego dla nas dokonał w odpowiedzi na wasze modlitwy."},{"book":"2 Koryntian","chapter":"1","verse":"12","text":"Mamy ogromną satysfakcję z tego, że w stosunku do wszystkich ludzi—także do was—zawsze postępowaliśmy otwarcie i uczciwie. Nie polegaliśmy bowiem na własnej mądrości, ale na łasce Boga."},{"book":"2 Koryntian","chapter":"1","verse":"13","text":"A teraz nie piszemy wam nic, czego nie bylibyście w stanie zrozumieć i zaakceptować. Mam nadzieję, że w pełni to przyjmiecie."},{"book":"2 Koryntian","chapter":"1","verse":"14","text":"Częściowo zresztą już uznaliście, że przed Panem, w dniu Jego powrotu, będziemy wszyscy nawzajem z siebie dumni—wy z nas, a my z was."},{"book":"2 Koryntian","chapter":"1","verse":"15","text":"Z taką myślą zamierzałem już wcześniej was odwiedzić, abyście ponownie doznali radości."},{"book":"2 Koryntian","chapter":"1","verse":"16","text":"Chciałem zatrzymać się u was udając się do Macedonii, a także w drodze powrotnej, abyście mogli mnie wyprawić do Judei."},{"book":"2 Koryntian","chapter":"1","verse":"17","text":"Czy byłem lekkomyślny, mając taki zamiar? Czy zmieniając go, postąpiłem jak ludzie, którzy mówią „tak”, a myślą „nie”?"},{"book":"2 Koryntian","chapter":"1","verse":"18","text":"Bóg mi świadkiem, że nigdy was nie okłamaliśmy!"},{"book":"2 Koryntian","chapter":"1","verse":"19","text":"Jezus Chrystus, Syn Boży, o którym opowiadałem wam razem z Tymoteuszem i Sylwanem, nigdy nie kłamał i Jego „tak” zawsze znaczyło „tak”."},{"book":"2 Koryntian","chapter":"1","verse":"20","text":"On jest spełnieniem wszystkich obietnic Boga. A my, potwierdzając to, oddajemy Bogu chwałę."},{"book":"2 Koryntian","chapter":"1","verse":"21","text":"To On przecież dodał nam sił, wzmocnił naszą więź z Chrystusem i wybrał nas."},{"book":"2 Koryntian","chapter":"1","verse":"22","text":"On również oznaczył nas jako swoją własność—dał nam do serc Ducha Świętego jako gwarancję przynależności do Niego."},{"book":"2 Koryntian","chapter":"1","verse":"23","text":"Bóg mi świadkiem, że chciałem zaoszczędzić wam przykrości i tylko z tego powodu nie przybyłem jeszcze do Koryntu."},{"book":"2 Koryntian","chapter":"1","verse":"24","text":"Nie chodzi przecież o to, żebyśmy udowadniali wam, że mamy nad wami władzę i możemy nauczać was, jak należy wierzyć. Chcemy przecież współdziałać z wami i pragniemy waszej radości, której podstawą jest wiara w Chrystusa."}]}