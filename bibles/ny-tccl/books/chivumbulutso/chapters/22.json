{"data":[{"book":"Chivumbulutso","chapter":"22","verse":"1","text":"Ndipo mngeloyo anandionetsa mtsinje wamadzi amoyo, oyera ngati mwala wa krustalo ukutuluka ku mpando waufumu wa Mulungu ndi wa Mwana Wankhosa,"},{"book":"Chivumbulutso","chapter":"22","verse":"2","text":"Ukuyenda pakati pa msewu waukulu wa mu mzindawo. Mbali iliyonse ya mtsinjewo kunali mtengo wamoyo, utabala zipatso khumi ndi ziwiri. Kubereka zipatso mwezi uliwonse. Ndipo masamba a mtengowo ndi mankhwala wochiritsa anthu a mitundu ina."},{"book":"Chivumbulutso","chapter":"22","verse":"3","text":"Sipadzakhalanso temberero lililonse. Mpando waufumu wa Mulungu ndi wa Mwana Wankhosa udzakhala mu mzindawo, ndipo atumiki ake adzamutumikira."},{"book":"Chivumbulutso","chapter":"22","verse":"4","text":"Iwo adzaona nkhope yake ndipo dzina lake lidzalembedwa pa mphumi zawo."},{"book":"Chivumbulutso","chapter":"22","verse":"5","text":"Sipadzakhalanso usiku. Sadzafuna kuwala kwa nyale kapena kwa dzuwa pakuti Ambuye Mulungu adzakhala kuwala kwawo. Ndipo adzalamulira kwamuyaya."},{"book":"Chivumbulutso","chapter":"22","verse":"6","text":"Mngeloyo anandiwuza kuti, “Mawu awa ndi okhulupirika ndi owona. Ambuye Mulungu wa mizimu ya aneneri anatumiza mngelo wake kudzaonetsa atumiki ake zinthu zimene ziyenera kuchitika posachedwapa.”"},{"book":"Chivumbulutso","chapter":"22","verse":"7","text":"“Taonani, ndikubwera posachedwa! Wodala ndi amene asunga mawu oneneratu za kutsogolo a mʼbuku ili.”"},{"book":"Chivumbulutso","chapter":"22","verse":"8","text":"Ine Yohane, ndine amene ndinamva ndi kuona zinthu izi. Ndipo pamene ndinamva ndi kuona izi ndinagwa pansi kuti ndipembedze mngelo amene amandionetsa zimenezi."},{"book":"Chivumbulutso","chapter":"22","verse":"9","text":"Koma mngeloyo anandiwuza kuti, “Usatero ayi! Ine ndine wotumikira monga iwe pamodzi ndi abale ako aneneri ndi onse amene amasunga mawu a mʼbuku pembedzani Mulungu.”"},{"book":"Chivumbulutso","chapter":"22","verse":"10","text":"Kenaka anandiwuza kuti, “Usabise mawu onena zamʼtsogolo a mʼbuku ili chifukwa nthawi yayandikira."},{"book":"Chivumbulutso","chapter":"22","verse":"11","text":"Wochita zoyipa apitirire kuchita zoyipazo; wochita zonyansa apitirire kuchita zonyansazo; wochita zabwino apitirire kuchita zabwinozo; ndipo woyera mtima apitirire kukhala woyera mtima.”"},{"book":"Chivumbulutso","chapter":"22","verse":"12","text":"“Taonani, ndikubwera posachedwa! Ndikubwera ndi mphotho zanga kuti ndidzapereke kwa aliyense malinga ndi zimene anachita."},{"book":"Chivumbulutso","chapter":"22","verse":"13","text":"Ine ndine Alefa ndi Omega, Woyamba ndi Wotsiriza, Chiyambi ndi Chimaliziro ndine."},{"book":"Chivumbulutso","chapter":"22","verse":"14","text":"“Odala amene achapa mikanjo yawo, kuti akhale ndi ufulu wopita ku mtengo wamoyo ndi kuti akalowe mʼzipata za mu mzindawo."},{"book":"Chivumbulutso","chapter":"22","verse":"15","text":"Kunja kuli agalu, amatsenga, achiwerewere, akupha anthu, opembedza mafano ndi aliyense amene amakonda bodza ndi kulichita."},{"book":"Chivumbulutso","chapter":"22","verse":"16","text":"“Ine Yesu, ndatuma mngelo wanga kuti achitire umboni uwu ku mipingo. Ine ndine Muzu ndi Chipatso cha Davide ndipo ndine Nthanda Yonyezimira.”"},{"book":"Chivumbulutso","chapter":"22","verse":"17","text":"Mzimu Woyera ndi mkwatibwi akuti, “Bwerani!” Ndipo amene akumva anena kuti Bwerani! Iye amene ali ndi ludzu abwere, ndipo aliyense amene afuna alandire mphatso yaulere ya madzi amoyo."},{"book":"Chivumbulutso","chapter":"22","verse":"18","text":"Ndikuchenjeza aliyense amene akumva mawu onena zamʼtsogolo a mʼbukuli kuti, “Ngati wina awonjezerapo kalikonse, Mulungu adzamuwonjezera miliri imene yalembedwa mʼbuku ili."},{"book":"Chivumbulutso","chapter":"22","verse":"19","text":"Ndipo wina akachotsapo mawu onena zamʼtsogolo a mʼbuku ili, Mulungu adzachotsa gawo lake pa mtengo wamoyo ndi la mu mzinda woyera zimene zanenedwa mʼbuku ili.”"},{"book":"Chivumbulutso","chapter":"22","verse":"20","text":"Iye amene akuchitira umboni pa zinthu izi akuti, “Inde, Ine ndikubwera posachedwa.”"},{"book":"Chivumbulutso","chapter":"22","verse":"21","text":"Chisomo cha Ambuye Yesu chikhale ndi anthu onse. Ameni."}]}