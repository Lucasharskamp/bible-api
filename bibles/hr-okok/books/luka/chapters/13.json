{"data":[{"book":"Luka","chapter":"13","verse":"1","text":"Tada Isusa obavijeste da je Pilat dao smaknuti neke Galilejce dok su prinosili žrtve u jeruzalemskome Hramu."},{"book":"Luka","chapter":"13","verse":"2","text":"“Mislite li da su ti Galilejci koji su nastradali bili veći grešnici od ostalih Galilejaca?"},{"book":"Luka","chapter":"13","verse":"3","text":"Nipošto! Kažem vam, i vi ćete tako izginuti ako se ne obratite!"},{"book":"Luka","chapter":"13","verse":"4","text":"Ili onih osamnaest na koje se srušila kula u Siloamu i ubila ih, zar mislite da su oni bili grešniji od svih stanovnika Jeruzalema?"},{"book":"Luka","chapter":"13","verse":"5","text":"Nipošto. Kažem vam, svi ćete tako izginuti ako se ne obratite.”"},{"book":"Luka","chapter":"13","verse":"6","text":"Ispriča im zatim prispodobu: “Imao neki čovjek u vinogradu zasađenu smokvu. Dolazio je vidjeti je li rodila, ali nije na njoj našao roda."},{"book":"Luka","chapter":"13","verse":"7","text":"Reče zato vinogradaru: ‘Već tri godine dolazim tražiti roda na ovoj smokvi, ali ga ne nalazim. Posijeci ju. Zašto da iscrpljuje zemlju!’"},{"book":"Luka","chapter":"13","verse":"8","text":"Vinogradar odgovori: ‘Gospodaru, ostavi ju još ove godine, a ja ću ju okopati i pognojiti."},{"book":"Luka","chapter":"13","verse":"9","text":"Možda će nagodinu ipak roditi. Ako ne, posjeći ćeš ju.’”"},{"book":"Luka","chapter":"13","verse":"10","text":"Dok je Isus u subotu poučavao u sinagogi,"},{"book":"Luka","chapter":"13","verse":"11","text":"bila je ondje žena koja je osamnaest godina bila zgrbljena i nije se mogla uspraviti. Bila je, naime, opsjednuta duhom."},{"book":"Luka","chapter":"13","verse":"12","text":"Kad ju Isus opazi, pozove ju i reče joj: “Ženo, oslobođena si od svoje bolesti!”"},{"book":"Luka","chapter":"13","verse":"13","text":"te položi na nju ruke. Žena se smjesta uspravi i počne slaviti Boga."},{"book":"Luka","chapter":"13","verse":"14","text":"Ali nadstojnik sinagoge, srdit što ju je Isus izliječio u subotu, reče narodu: “Šest dana u tjednu treba raditi. U te se dane dakle dolazite liječiti, a ne subotom!”"},{"book":"Luka","chapter":"13","verse":"15","text":"Isus mu odgovori: “Licemjeri! I vi radite subotom. Ne odveže li subotom svatko od vas svojega vola ili magarca od jasala i ne odvede li ga na vodu piti?"},{"book":"Luka","chapter":"13","verse":"16","text":"Nije li onda trebalo, iako je subota, odriješiti ovu kćer Abrahamovu spona kojima ju je Sotona držao vezanu osamnaest godina?”"},{"book":"Luka","chapter":"13","verse":"17","text":"Nato se njegovi neprijatelji posrame, a sav narod radovao se čudesima koja je Isus učinio."},{"book":"Luka","chapter":"13","verse":"18","text":"“Kako da vam još opišem Božje kraljevstvo? S čime da ga usporedim?” reče Isus."},{"book":"Luka","chapter":"13","verse":"19","text":"“S njim je kao s gorušičinim sjemenom koje čovjek baci u svoj vrt. Ono izraste i razvije se u stablo te se ptice nebeske dolaze gnijezditi u njegovim granama.”"},{"book":"Luka","chapter":"13","verse":"20","text":"Upita opet: “Kako da vam još opišem Božje kraljevstvo?"},{"book":"Luka","chapter":"13","verse":"21","text":"Ono je poput kvasca koji žena umijesi u golemu količinu brašna,13:21 U grčkome: tri mjere (otprilike 20 kilograma). a on ipak sve ukvasi.”"},{"book":"Luka","chapter":"13","verse":"22","text":"Putujući u Jeruzalem, Isus je prolazio gradovima i selima i putem poučavao."},{"book":"Luka","chapter":"13","verse":"23","text":"Netko ga upita: “Gospodine, je li malo onih koji se spašavaju?”"},{"book":"Luka","chapter":"13","verse":"24","text":"“Vrata neba su uska”, odgovori Isus. “Trudite se da uđete kroz njih jer će mnogi željeti ući, ali neće moći."},{"book":"Luka","chapter":"13","verse":"25","text":"Kad gospodar kuće zaključa vrata, bit će prekasno. Tada ćete stajati vani i kucati ištući: ‘Gospodine, otvori nam!’ ali on će odgovoriti: ‘Ne znam vas odakle ste.’"},{"book":"Luka","chapter":"13","verse":"26","text":"Onda ćete početi govoriti: ‘Ali mi smo s tobom jeli i pili, poučavao si po našim trgovima!’"},{"book":"Luka","chapter":"13","verse":"27","text":"A on će vam odgovoriti: ‘Kažem vam da vas ne poznajem. Odlazite od mene, svi zlotvori!’"},{"book":"Luka","chapter":"13","verse":"28","text":"Bit će velikog plača i škrguta zubi kad ugledate Abrahama, Izaka i Jakova i sve proroke u kraljevstvu Božjemu, a vi ćete biti izbačeni."},{"book":"Luka","chapter":"13","verse":"29","text":"Tada će ljudi odasvud, s istoka i zapada, sa sjevera i juga, doći sjesti u Božjemu kraljevstvu."},{"book":"Luka","chapter":"13","verse":"30","text":"Oni koji su sada prvi tada će biti na zadnjemu mjestu, a oni koje ovdje smatraju zadnjima ondje će biti najveći.”13:30 U grčkome: Mnogi prvi bit će zadnji, a zadnji prvi."},{"book":"Luka","chapter":"13","verse":"31","text":"Odmah zatim neki mu farizeji dođu reći: “Otiđi odavde jer te Herod hoće ubiti!”"},{"book":"Luka","chapter":"13","verse":"32","text":"On im reče: “Idite i recite toj lisici da ću ja izgoniti zloduhe i iscjeljivati danas i sutra, a trećega ću dana završiti što imam."},{"book":"Luka","chapter":"13","verse":"33","text":"Danas, sutra i prekosutra valja mi nastaviti put jer ne priliči da prorok bude ubijen izvan Jeruzalema."},{"book":"Luka","chapter":"13","verse":"34","text":"Jeruzaleme, Jeruzaleme, koji ubijaš proroke i kamenuješ Božje poslanike! Koliko sam puta htio okupiti tvoju djecu kao što kvočka skuplja piliće pod krila, ali niste htjeli!"},{"book":"Luka","chapter":"13","verse":"35","text":"A sada će ti, eto, kuća biti napuštena. I kažem vam, nećete me više vidjeti sve dok ne uzviknete: ‘Blagoslovljen koji dolazi u ime Gospodnje!’”13:35 Vidjetii Psalam 118:26."}]}