{"data":[{"book":"Leviticus","chapter":"21","verse":"1","text":"Dimaadua ga helekai gi Moses gi hagi anga ina gi digau hai mee dabu di madawaawa Aaron, “Tangada hai mee dabu hudee haga milimilia ia i dono madalia taumaha di danu tangada made dono madawaawa,"},{"book":"Leviticus","chapter":"21","verse":"2","text":"go di maa hua be go dono dinana, dono damana, dana dama daane, dana dama ahina, be go dono duaahina daane,"},{"book":"Leviticus","chapter":"21","verse":"3","text":"be go dono duaahina ahina dela digi hai dono lodo dela e noho i lodo dono hale."},{"book":"Leviticus","chapter":"21","verse":"4","text":"Mee hagalee haga milimilia ia gi di made o tangada dela ne hai dono lodo gi tangada i dono madawaawa."},{"book":"Leviticus","chapter":"21","verse":"5","text":"“Tangada hai mee dabu e dahi dono libogo ai, be e dahi dono ngudu, be e teletele dono gili ai, bolo e hagamodongoohia ai dono manawa gee ang gi tangada dela ne made.21.5 Leviticus 19.27-28; Deuteronomy 14.1"},{"book":"Leviticus","chapter":"21","verse":"6","text":"Mee e hai gii dabu ge hagalee haga milimilia dogu ingoo. Mee e hai ana tigidaumaha meegai mai gi di Au, malaa, mee e hai gi dabuaahia."},{"book":"Leviticus","chapter":"21","verse":"7","text":"Tangada hai mee dabu la hagalee hai dono lodo gi di ahina dela e huihui dono huaidina, be di ahina dela guu hai di hiihai o taga hai lodo ang gi taane, be gu diiagi go dono lodo, idimaa mee e dabuaahia ang gi dono God."},{"book":"Leviticus","chapter":"21","verse":"8","text":"Nia daangada gi dugua tangada hai mee dabu bolo tangada dabu, idimaa mee e hai nia tigidaumaha meegai mai gi di Au. Au go Dimaadua, Au e dabu, gei Au e hai agu daangada gii dabu."},{"book":"Leviticus","chapter":"21","verse":"9","text":"Maa tama ahina tangada hai mee dabu gaa hai di ahina e huihui dono huaidina, mee gu haga langaadia dono damana, gei mee e dudu gii made."},{"book":"Leviticus","chapter":"21","verse":"10","text":"“Tagi aamua hai mee dabu le e aamua i digau hai mee dabu ala i golo, mee gu hagatulu gi nia lolo haga madagu gi hongo dono libogo gu haga dabu belee ulu ono gahu hai mee dabu. Mee hagalee dugu nia ngaahulu dono libogo haga meheuheu, be e hahaahi ono gahu bolo e hagamodongoohia ai dono manawa gee."},{"book":"Leviticus","chapter":"21","verse":"11-12","text":"Mee gu haga dabu mai gi di Au, malaa mee hagalee haga milimilia ia be e haga milimilia dogu Hale laa dabu i dono ulu mai gi daha, gaa hana ga ulu gi lodo di hale dela iei tangada made no lodo, ma e aha maa go dono damana be go dono dinana."},{"book":"Leviticus","chapter":"21","verse":"13","text":"Mee e hai gii hai dono lodo gi di ahina dela digi hai di hiihai o taga hai lodo,"},{"book":"Leviticus","chapter":"21","verse":"14","text":"hagalee di ahina guu made dono lodo, be gu diiagi go dono lodo, be di ahina e huihui dono huaidina. Mee e hai dono lodo gi di ahina mai i lodo dono madahaanau dela digi hai di hiihai o taga hai lodo."},{"book":"Leviticus","chapter":"21","verse":"15","text":"Ma ga hagalee hai beenei, gei ana dama ala belee hai digau e dabu, la gaa hai digau e milimilia. Au go Dimaadua, gei Au gu dugu gee a mee bolo Tagi aamua hai mee dabu.”"},{"book":"Leviticus","chapter":"21","verse":"16","text":"Dimaadua ga helekai gi Moses"},{"book":"Leviticus","chapter":"21","verse":"17","text":"gi hagi anga ina gi Aaron boloo, “Tangada i do madawaawa dela e milimilia i dono gili gi dee hai dana tigidaumaha meegai mai gi di Au. Di mee deenei le e hana hua beelaa dono hagaodi ai."},{"book":"Leviticus","chapter":"21","verse":"18","text":"Tangada dela e milimilia i dono gili la hagalee dumaalia ginai e hai dana tigidaumaha, ala go digau ala e dee gida, digau ala e habehabe, digau ala e hai gee nia mee i nadau hadumada, be e dee dohu nadau huaidina,"},{"book":"Leviticus","chapter":"21","verse":"19","text":"be tangada dela guu hadi dono lima be guu hadi dono wae,"},{"book":"Leviticus","chapter":"21","verse":"20","text":"be tangada dela e bugubugu dono dua, be tangada dela e dulii loo, be tangada dono magi i dono golomada be di magi dono gili, be taane ‘eunuch’."},{"book":"Leviticus","chapter":"21","verse":"21","text":"Tangada i di madawaawa o tangada hai mee dabu Aaron dela iei di mee e huaidu i dono huaidina e mee di hai dana tigidaumaha meegai mai gi di Au ai."},{"book":"Leviticus","chapter":"21","verse":"22","text":"Tagadilinga dangada dela beenei le e mee hua di gai nia tigidaumaha meegai ala ne hai mai gi di Au, ala go nia tigidaumaha meegai ala e dabu mo nia tigidaumaha meegai ala koia e dabuaahia."},{"book":"Leviticus","chapter":"21","verse":"23","text":"Idimaa ma dela di mee huaidu i di gili o maa, mee hagalee hanimoi gi hoohoo gi di gahu duuli dabu be e hanimoi gi hoohoo gi di gowaa dudu tigidaumaha. Mee hagalee haga milimilia nia mee dabuaahia aanei, idimaa Au go Dimaadua, gei di maa ko Au dela ne hai nia maa gii dabu.”"},{"book":"Leviticus","chapter":"21","verse":"24","text":"Aanei nia mee Moses ne hagi anga gi Aaron, nia dama daane Aaron, mo digau Israel huogodoo."}]}