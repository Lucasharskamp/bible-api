{"data":[{"book":"1 Corinthians","chapter":"14","verse":"1","text":"Ma go di aloho dela belee hagamahi ginai goodou. Gi haamanawa i nia wanga dehuia o di Hagataalunga, kaedahi la go di hagadele nnelekai kokohp a God."},{"book":"1 Corinthians","chapter":"14","verse":"2","text":"Digau ala e helekai i nia helekai henua gee, la hagalee helekai gi nia daangada, gei e helekai hua ang gi God, idimaa, ma tangada e iloo ia nia helekai digaula ai. Go di Hagataalunga dela ne haga helekai a mee gi nia mee ala e de iloo nia daangada."},{"book":"1 Corinthians","chapter":"14","verse":"3","text":"Gei digau ala e hagadele nnelekai kokohp a God, le e hagi ang gi nia daangada, belee hagahumalia ge e haga manawa maaloo ge e haga tenetene digaula."},{"book":"1 Corinthians","chapter":"14","verse":"4","text":"Digau ala e leelee i nia helekai henua gee, le e hagamaamaa hua ginaadou. Gei digau ala e hagadele nnelekai a God, le e hagamaaloo di nohongo dabu hagatau."},{"book":"1 Corinthians","chapter":"14","verse":"5","text":"Au bolo goodou huogodoo gii mee di helehelekai i nia helekai henua gee, gei di mee dela koia e humalia la go goodou gi hagadele nia helekai kokohp a God. Idimaa, tangada dela e hagadele nnelekai a God, la koia e aamua i tangada dela e leelee i nia hagadilinga helekai henua gee, go di maa hua be tangada i golo e mee di hagamodongoohia nia helekai tangada dela ne helekai ai, e hagamaaloo di nohongo dabu hagatau."},{"book":"1 Corinthians","chapter":"14","verse":"6","text":"Ogu duaahina nei, dogu hanadu gi godou baahi la dono hadinga aha maa au ga helehelekai hua i nnelekai henua gee? Hagalee, be di maa koau hua ga gowadu gi goodou nia hagamodongoohia mai baahi o God, be nia iloo helekai Beebaa Dabu, be nia helekai agoago."},{"book":"1 Corinthians","chapter":"14","verse":"7","text":"E hai gadoo be nia mee hai daahili nadau mouli ai, be di mee ngiingii mo di ‘harp’. Maa nia lee o nia maa ga hagalee tongaadahi, dehee di hai o tangada ga iloo ia be di maa di lee daahili behee dela e hai go nia mee aanei?Di ‘harp’"},{"book":"1 Corinthians","chapter":"14","verse":"8","text":"Di labaa dauwa ma ga ili de modongoohia dono lee, malaa koai dela e mee di hagatogomaalia ia gi tauwa?"},{"book":"1 Corinthians","chapter":"14","verse":"9","text":"E hai gadoo be goodou ma ga leelee i nia helekai henua gee, gei hagalee haga donu gii donu humalia, malaa koai dela ga iloo ia? Malaa godou helekai ala e hai, le e leelee hua balumee."},{"book":"1 Corinthians","chapter":"14","verse":"10","text":"Nia hagadilinga helekai e logowaahee i henuailala, gei nia helekai huogodoo la ono hadinga i golo."},{"book":"1 Corinthians","chapter":"14","verse":"11","text":"Maa au ga de iloo nnelekai henua ala ne helekai ai, digau ala ne helekai nia maa guu hai digau henua gee ni aagu, gei au hogi guu hai tangada henua gee ni digaula."},{"book":"1 Corinthians","chapter":"14","verse":"12","text":"Idimaa goodou e hagamahi e hai mee gi nia wanga dehuia mai di Hagataalunga, goodou hagamahi laa hongo nia mee huogodoo ala i golo e hai hegau gi nia wanga dehuia ala e hagamaaloo di nohongo dabu."},{"book":"1 Corinthians","chapter":"14","verse":"13","text":"Maa tangada e helekai i nia helekai henua gee, geia gi dalodalo i di hagamaamaa bolo gii mee di hagamodongoohia ana helekai."},{"book":"1 Corinthians","chapter":"14","verse":"14","text":"Maa au ga dalodalo i nia helekai henua gee, go dogu hagataalunga la hua ne dalodalo, gei agu maanadu la hagalee i golo."},{"book":"1 Corinthians","chapter":"14","verse":"15","text":"Dehee laa dagu mee gaa hai? Au ga dalodalo i dogu hagataalunga, gei au ga dalodalo labelaa i agu maanadu. Au ga daahili i dogu hagataalunga, gei au ga daahili labelaa i agu maanadu."},{"book":"1 Corinthians","chapter":"14","verse":"16","text":"Ma go do hagataalunga la hua dela e danggee ang gi God, gei digau ala i golo le e hai bolo “Amen”14.16 Tadinga di bida helekai amen le e hai bolo “e donu”  behee gi dau dalodalo danggee? Idimaa, digaula e de iloo au helekai."},{"book":"1 Corinthians","chapter":"14","verse":"17","text":"Ma e aha maa dau dalodalo hagaamu a God le e humalia, gei hagalee hagamaamaa digau ala i golo."},{"book":"1 Corinthians","chapter":"14","verse":"18","text":"Au e danggee ang gi God i dogu mada iloo eau i goodou huogodoo di leelee i nia helekai henua gee."},{"book":"1 Corinthians","chapter":"14","verse":"19","text":"I lodo taumaha gei au gu hiihai huoloo bolo au e helekai hua i nia bida helekai e lima, ala koia e donu ginai nia daangada i lodo agu agoago, laa hongo nia bida helekai e mana (1,000) e logo, i nia helekai henua gee."},{"book":"1 Corinthians","chapter":"14","verse":"20","text":"Ogu duaahina nei, godou hagamaanadu gi hudee heia be nia maanadu dama. Goodou gi heia hua goodou be nia dama lligi i nia mee huaidu. Gei godou hagamaanadu gi heia be nia hagamaanadu daangada gu mmaadua."},{"book":"1 Corinthians","chapter":"14","verse":"21","text":"I lodo di Beebaa Dabu la guu hihi boloo,"},{"book":"1 Corinthians","chapter":"14","verse":"22","text":"Di wanga dehuia o di helehelekai henua gee, lago di haga modongoohia ang gi digau de hagadonu, hagalee digau hagadonu. Gei di hagadele nnelekai kokohp a God, la di haga modongoohia ang gi digau hagadonu, hagalee digau de hagadonu."},{"book":"1 Corinthians","chapter":"14","verse":"23","text":"Maa di nohongo dabu ga dagabuli gi di gowaa e dahi, ga daamada ga helehelekai i nia helekai henua gee, gei nia daangada ala digi longono di agoago be digau e de hagadonu ga ulu mai, digaula ga hagalee helekai bolo goodou huogodoo e boiboi?"},{"book":"1 Corinthians","chapter":"14","verse":"24","text":"Gei di maa huogodoo ga helekai i nia helekai kokohp a God, gei tangada dela dono hagadonu ai, be tangada dela digi longono di agoago, ma ga ulu mai ga modongoohia ang gi deia i ono huaidu, mai i ana mee huogodoo ala ne longono. Geia ga hagi aga gi ana mee huogodoo ala ne longono ia,"},{"book":"1 Corinthians","chapter":"14","verse":"25","text":"gei ana hagamaanadu nngala ala i ono lodo, la ga modongoohia aga, geia ga dogoduli gi lala, gaa bala ga daumaha gi God, ga helekai boloo, “E donu bolo God le e noho i godou lodo.”"},{"book":"1 Corinthians","chapter":"14","verse":"26","text":"Ogu duaahina nei, deenei di mee e helekai iei au, goodou ma ga dagabuli mai belee hai daumaha, tangada e daahili, tangada e agoago, tangada e hagadele nnelekai kokohp mai baahi o God, gei tangada e helekai i nnelekai henua gee, gei tangada e haga modongoohia nia helekai ne helekai ai. Malaa, nia mee huogodoo aanei e hai belee hagamaaloo di nohongo dabu."},{"book":"1 Corinthians","chapter":"14","verse":"27","text":"Maa tangada ga helekai i nia helekai henua gee, dogolua be hagalee gi dogologo baahi nua dogodolu e hagadau dagidahi e helekai, gei tangada i golo labelaa e hai loo gi hagamodongoohia nia helekai ala ne helekai ai."},{"book":"1 Corinthians","chapter":"14","verse":"28","text":"Maa tangada e haga modongoohia nnelekai ai, malaa tangada dela e helehelekai nia helekai henua gee, la gii noho hua dee muu, gii bida helekai hua ang gi deia mo ang gi God."},{"book":"1 Corinthians","chapter":"14","verse":"29","text":"Nia daangada dogolua be dogodolu i digau ala ne kae nadau helekai kokohp mai baahi o God, la gii hai nadau agoago, gei digau ala i golo gi hagadina ina be digaula ne helekai bolo aha."},{"book":"1 Corinthians","chapter":"14","verse":"30","text":"Maa tangada e noho i lodo di hale daumaha, guu kae nia helekai mai baahi o God, gei tangada dela e agoago la gii lawa, gii noho dee muu."},{"book":"1 Corinthians","chapter":"14","verse":"31","text":"Goodou huogodoo e mee di hagadele nia helekai a God, hagadau dagidahi, bolo huogodoo gii donu ginai gii kae nadau hagamaamaa."},{"book":"1 Corinthians","chapter":"14","verse":"32","text":"Di wanga dehuia o di hagadele nia helekai a God le e huwahuwa go tangada dela e agoago nia maa."},{"book":"1 Corinthians","chapter":"14","verse":"33","text":"Idimaa, God la hagalee hiihai gidaadou gii noho i lodo di hinihini, gei gii noho hagadau buni mo i di aumaalia."},{"book":"1 Corinthians","chapter":"14","verse":"34","text":"nia ahina gii noho deemuu i lodo nia miiting dagabuli o nia nohongo dabu. Digaula hagalee dumaalia ginai gi helekai, gii hai be nnaganoho o digau o Jew bolo digaula hagalee dagi."},{"book":"1 Corinthians","chapter":"14","verse":"35","text":"Maa digaula e hiihai gi iloo, gi heeu ina gi nadau lodo i di hale, idimaa, e haga langaadia go di ahina ma ga helekai i lodo tagabuli di nohongo dabu."},{"book":"1 Corinthians","chapter":"14","verse":"36","text":"Nia helekai a God la ne daamada mai i godou baahi, be ne gowadu hua gi goodou?"},{"book":"1 Corinthians","chapter":"14","verse":"37","text":"Maa iai tangada gu hagamaanadu bolo ia tangada kae hegau ni God, be tangada guu kae di wanga dehuia o di Hagataalunga Dabu, mee gii donu ginai bolo nia mee ala guu lawa dagu hihi adu gi goodou, la nia haganoho ni Tagi."},{"book":"1 Corinthians","chapter":"14","verse":"38","text":"Maa mee ga haga de iloo ia nia helekai aanei, goodou haga de iloo ina a mee."},{"book":"1 Corinthians","chapter":"14","verse":"39","text":"Ogu duaahina nei, goodou gi haga dahidamee ina, hagadele ina nia helekai kokohp a God, gei goodou hudee bule ina nia helehelekai henua gee."},{"book":"1 Corinthians","chapter":"14","verse":"40","text":"Nia mee huogodoo e hai gii lawa i di ala e tau anga, gei e haga noho gi humalia."}]}