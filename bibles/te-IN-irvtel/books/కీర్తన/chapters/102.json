{"data":[{"book":"కీర్తన","chapter":"102","verse":"1","text":"యెహోవా, నా ప్రార్థన విను, నా మొర నీకు చేరనివ్వు."},{"book":"కీర్తన","chapter":"102","verse":"2","text":"నా కష్టసమయాన నీ ముఖం నాకు దాచవద్దు. నా మాట విను. నేను నిన్ను పిలిచినప్పుడు వెంటనే నాకు జవాబివ్వు."},{"book":"కీర్తన","chapter":"102","verse":"3","text":"పొగ లాగా నా రోజులు గతించిపోతున్నాయి. నా ఎముకలు కాలిపోతున్నట్టు ఉన్నాయి."},{"book":"కీర్తన","chapter":"102","verse":"4","text":"నా గుండె కుంగిపోయింది. నేను వాడిన గడ్డి పరకలాగా ఉన్నాను. నేనేమీ తినలేక పోతున్నాను."},{"book":"కీర్తన","chapter":"102","verse":"5","text":"నేను ఆపకుండా మూలుగుతూ ఉండడం వలన చాలా చిక్కిపోయాను."},{"book":"కీర్తన","chapter":"102","verse":"6","text":"నేను అడవి గూడబాతులాంటి వాణ్ణి. పాడుబడిపోయిన చోట్ల ఉండే గుడ్లగూబలాంటి వాణ్ణి."},{"book":"కీర్తన","chapter":"102","verse":"7","text":"ఇంటిమీద ఏకాకిగా కూర్చున్న ఒంటరి పిట్టలాగా రాత్రంతా మెలకువగా ఉన్నాను."},{"book":"కీర్తన","chapter":"102","verse":"8","text":"రోజంతా నా విరోధులు నా మీద వ్యంగ్యంగా మాట్లాడుతున్నారు. నన్ను నిందించేవాళ్ళు నా పేరు ఎత్తి శపిస్తారు."},{"book":"కీర్తన","chapter":"102","verse":"9","text":"బూడిదను అన్నం లాగా తింటున్నాను. కన్నీళ్ళతో కలిపి నీళ్ళు తాగుతున్నాను."},{"book":"కీర్తన","chapter":"102","verse":"10","text":"నీ కోపాగ్నిని బట్టి నువ్వు నన్ను పైకెత్తి అవతల పారేశావు."},{"book":"కీర్తన","chapter":"102","verse":"11","text":"నా రోజులు అదృశ్యమయ్యే నీడలా ఉన్నాయి, గడ్డిలాగా నేను వాడిపోయాను."},{"book":"కీర్తన","chapter":"102","verse":"12","text":"అయితే యెహోవా, నువ్వు శాశ్వతంగా ఉంటావు. నీ కీర్తి తరతరాలుంటుంది."},{"book":"కీర్తన","chapter":"102","verse":"13","text":"నువ్వు లేచి సీయోనును కనికరిస్తావు. దానిమీద దయ చూపడానికి సరైన సమయం వచ్చింది."},{"book":"కీర్తన","chapter":"102","verse":"14","text":"దాని రాళ్లంటే నీ సేవకులకు ఎంతో ఇష్టం. దాని శిథిలాల దుమ్ము అంటే వారికి వాత్సల్యం."},{"book":"కీర్తన","chapter":"102","verse":"15","text":"యెహోవా, రాజ్యాలు నీ నామాన్ని గౌరవిస్తాయి, ప్రపంచ రాజులంతా నీ గొప్పదనాన్ని గౌరవిస్తారు."},{"book":"కీర్తన","chapter":"102","verse":"16","text":"యెహోవా సీయోనును తిరిగి కట్టిస్తాడు. ఆయన తన మహిమతో ప్రత్యక్షమవుతాడు."},{"book":"కీర్తన","chapter":"102","verse":"17","text":"అప్పుడు ఆయన దిక్కులేని వాళ్ళ ప్రార్థనకు స్పందిస్తాడు. వాళ్ళ ప్రార్థన ఆయన నిరాకరించడు."},{"book":"కీర్తన","chapter":"102","verse":"18","text":"రాబోయే తరాలకు ఇది రాసి పెట్టి ఉంటుంది, ఇంకా పుట్టని ప్రజలు యెహోవాను స్తుతిస్తారు."},{"book":"కీర్తన","chapter":"102","verse":"19","text":"బందీల మూలుగులు వినడానికీ చావు ఖరారైన వాళ్ళను విడిపించడానికీ,"},{"book":"కీర్తన","chapter":"102","verse":"20","text":"యెహోవా ఉన్నతమైన పవిత్ర స్థలం నుంచి కిందికి చూశాడు, పరలోకం నుంచి భూమిని చూశాడు."},{"book":"కీర్తన","chapter":"102","verse":"21","text":"యెహోవాను సేవించడానికి రాజ్యాలూ ప్రజలూ సమకూడినప్పుడు,"},{"book":"కీర్తన","chapter":"102","verse":"22","text":"మనుషులు యెహోవా నామాన్ని సీయోనులో ప్రకటిస్తారు. యెరూషలేములో ఆయన కీర్తిని ప్రకటిస్తారు."},{"book":"కీర్తన","chapter":"102","verse":"23","text":"ఆయన నా యవ్వనంలో నా బలం తీసేశాడు. నా రోజులు తగ్గించేసాడు."},{"book":"కీర్తన","chapter":"102","verse":"24","text":"నేనిలా అన్నాను, నా దేవా, నడివయస్సులో నన్ను తీసి వేయవద్దు. నువ్వు తరతరాలూ ఇక్కడ ఉన్నావు."},{"book":"కీర్తన","chapter":"102","verse":"25","text":"పురాతన కాలంలో నువ్వు భూమిని స్థాపించావు, ఆకాశాలు నీ చేతిపనులే."},{"book":"కీర్తన","chapter":"102","verse":"26","text":"అవి అంతరించిపోతాయి. కానీ నువ్వు నిలిచి ఉంటావు. అవన్నీ బట్టల్లాగా పాతవై పోతాయి. నువ్వు వాటిని దుస్తుల్లాగా మార్చి వేస్తావు. అవి ఇక కనబడవు."},{"book":"కీర్తన","chapter":"102","verse":"27","text":"అయితే నువ్వు అలానే ఉన్నావు, నీ సంవత్సరాలకు అంతం లేదు."},{"book":"కీర్తన","chapter":"102","verse":"28","text":"నీ సేవకుల పిల్లలు నిలిచి ఉంటారు. వారి వంశస్థులు నీ సన్నిధిలో జీవిస్తారు."}]}