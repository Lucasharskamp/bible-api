{"data":[{"book":"2 Коринфян","chapter":"12","verse":"1","text":"Я змушений хвалитися, хоча немає в цьому користі. Усе ж перейду до видінь та одкровень від Господа."},{"book":"2 Коринфян","chapter":"12","verse":"2","text":"Я знаю одного чоловіка в Христі, який чотирнадцять років тому, – чи був у тілі, чи то поза тілом, не знаю, Бог знає, – був підхоплений до третього неба."},{"book":"2 Коринфян","chapter":"12","verse":"3","text":"Також я знаю, що той чоловік – чи був у тілі, чи то поза тілом, не знаю, Бог знає, –"},{"book":"2 Коринфян","chapter":"12","verse":"4","text":"був підхоплений до раю та почув невимовні слова, яких людині не дано казати."},{"book":"2 Коринфян","chapter":"12","verse":"5","text":"Таким чоловіком я буду хвалитися; собою ж хвалитися не буду, хіба що своїми слабкостями."},{"book":"2 Коринфян","chapter":"12","verse":"6","text":"Якби я навіть і захотів похвалитися, то не буду нерозсудливим, адже казатиму правду. Проте я утримуюсь, щоби хтось не подумав про мене більше, ніж бачить у мені та чує від мене."},{"book":"2 Коринфян","chapter":"12","verse":"7","text":"А щоб я не загордився величчю одкровень, дана мені колючка в тіло, посланець сатани, аби мене бити, щоб я не величався."},{"book":"2 Коринфян","chapter":"12","verse":"8","text":"Я тричі просив Господа, щоб Він забрав її від мене."},{"book":"2 Коринфян","chapter":"12","verse":"9","text":"Але Він сказав мені: «Моєї благодаті для тебе достатньо, адже сила Моя12:9 У деяких рукописах це слово відсутнє. в слабкості стає довершеною». Тож я з радістю хвалитимуся моєю слабкістю, щоб у мені оселилася Христова сила."},{"book":"2 Коринфян","chapter":"12","verse":"10","text":"Тому я задоволений слабкостями, горем, переслідуваннями та труднощами заради Христа. Бо, коли я слабкий, тоді я сильний."},{"book":"2 Коринфян","chapter":"12","verse":"11","text":"Я став нерозумним, але ви змусили мене до цього! Це ви мали б мене рекомендувати, оскільки я нічим не гірший від цих «великих апостолів», хоч я і ніщо."},{"book":"2 Коринфян","chapter":"12","verse":"12","text":"Адже ознаки апостола були виявлені поміж вами у всякому терпінні, знаках, дивах та могутніх ділах."},{"book":"2 Коринфян","chapter":"12","verse":"13","text":"То чим ви були обділені у порівняні з іншими церквами? Хіба тим, що я сам не був тягарем для вас. Вибачте мені цю несправедливість!"},{"book":"2 Коринфян","chapter":"12","verse":"14","text":"Ось я готовий прийти до вас утретє. Я не буду вас обтяжувати, бо мені не потрібне те, що вам належить, але ви самі. Адже не діти повинні накопичувати майно для батьків, а батьки – для дітей."},{"book":"2 Коринфян","chapter":"12","verse":"15","text":"Я охоче витрачу заради вас усе, що маю, і навіть віддам самого себе. Якщо люблю вас більше, то невже любитимете мене менше?"},{"book":"2 Коринфян","chapter":"12","verse":"16","text":"Хоч би як там було, я не обтяжував вас. Проте ви кажете, що будучи хитрим, я впіймав вас підступністю."},{"book":"2 Коринфян","chapter":"12","verse":"17","text":"Хіба я коли-небудь використовував вас через тих, кого до вас посилав?"},{"book":"2 Коринфян","chapter":"12","verse":"18","text":"Я попросив Тита прийти до вас і послав із ним брата. Хіба Тит вас використав? Хіба ми не ходили в тому ж дусі? Хіба ми не ходили одним шляхом?"},{"book":"2 Коринфян","chapter":"12","verse":"19","text":"Невже ви думаєте, що ми захищаємося перед вами? Ми говоримо перед Богом у Христі, і все це, любі, для вашого збудування."},{"book":"2 Коринфян","chapter":"12","verse":"20","text":"Адже я боюся, що, прийшовши, знайду вас не такими, як я хочу, а ви побачите мене не таким, як ви хочете. Боюся виявити серед вас сварки, заздрість, лють, самолюбство, наклепи, плітки, пихатість та безлад."},{"book":"2 Коринфян","chapter":"12","verse":"21","text":"Боюся, що, коли я прийду знову, мій Бог упокорить мене перед вами, і мені доведеться оплакувати багатьох, що раніше згрішили й не покаялися в нечистоті, у статевій розпусті й у безсоромності, яким вони віддалися."}]}