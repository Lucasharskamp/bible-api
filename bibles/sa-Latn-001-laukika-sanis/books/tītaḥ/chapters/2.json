{"data":[{"book":"tītaḥ","chapter":"2","verse":"1","text":"yathārthasyōpadēśasya vākyāni tvayā kathyantāṁ"},{"book":"tītaḥ","chapter":"2","verse":"2","text":"viśēṣataḥ prācīnalōkā yathā prabuddhā dhīrā vinītā viśvāsē prēmni sahiṣṇutāyāñca svasthā bhavēyustadvat"},{"book":"tītaḥ","chapter":"2","verse":"3","text":"prācīnayōṣitō'pi yathā dharmmayōgyam ācāraṁ kuryyuḥ paranindakā bahumadyapānasya nighnāśca na bhavēyuḥ"},{"book":"tītaḥ","chapter":"2","verse":"4","text":"kintu suśikṣākāriṇyaḥ satya īśvarasya vākyaṁ yat na nindyēta tadarthaṁ yuvatīḥ suśīlatām arthataḥ patisnēham apatyasnēhaṁ"},{"book":"tītaḥ","chapter":"2","verse":"5","text":"vinītiṁ śucitvaṁ gr̥hiṇītvaṁ saujanyaṁ svāminighnañcādiśēyustathā tvayā kathyatāṁ|"},{"book":"tītaḥ","chapter":"2","verse":"6","text":"tadvad yūnō'pi vinītayē prabōdhaya|"},{"book":"tītaḥ","chapter":"2","verse":"7","text":"tvañca sarvvaviṣayē svaṁ satkarmmaṇāṁ dr̥ṣṭāntaṁ darśaya śikṣāyāñcāvikr̥tatvaṁ dhīratāṁ yathārthaṁ"},{"book":"tītaḥ","chapter":"2","verse":"8","text":"nirddōṣañca vākyaṁ prakāśaya tēna vipakṣō yuṣmākam apavādasya kimapi chidraṁ na prāpya trapiṣyatē|"},{"book":"tītaḥ","chapter":"2","verse":"9","text":"dāsāśca yat svaprabhūnāṁ nighnāḥ sarvvaviṣayē tuṣṭijanakāśca bhavēyuḥ pratyuttaraṁ na kuryyuḥ"},{"book":"tītaḥ","chapter":"2","verse":"10","text":"kimapi nāpaharēyuḥ kintu pūrṇāṁ suviśvastatāṁ prakāśayēyuriti tān ādiśa| yata ēvamprakārēṇāsmakaṁ trāturīśvarasya śikṣā sarvvaviṣayē tai rbhūṣitavyā|"},{"book":"tītaḥ","chapter":"2","verse":"11","text":"yatō hētōstrāṇājanaka īśvarasyānugrahaḥ sarvvān mānavān pratyuditavān"},{"book":"tītaḥ","chapter":"2","verse":"12","text":"sa cāsmān idaṁ śikṣyati yad vayam adharmmaṁ sāṁsārikābhilāṣāṁścānaṅgīkr̥tya vinītatvēna nyāyēnēśvarabhaktyā cēhalōkē āyu ryāpayāmaḥ,"},{"book":"tītaḥ","chapter":"2","verse":"13","text":"paramasukhasyāśām arthatō 'smākaṁ mahata īśvarasya trāṇakarttu ryīśukhrīṣṭasya prabhāvasyōdayaṁ pratīkṣāmahē|"},{"book":"tītaḥ","chapter":"2","verse":"14","text":"yataḥ sa yathāsmān sarvvasmād adharmmāt mōcayitvā nijādhikārasvarūpaṁ satkarmmasūtsukam ēkaṁ prajāvargaṁ pāvayēt tadartham asmākaṁ kr̥tē ātmadānaṁ kr̥tavān|"},{"book":"tītaḥ","chapter":"2","verse":"15","text":"ētāni bhāṣasva pūrṇasāmarthyēna cādiśa prabōdhaya ca, kō'pi tvāṁ nāvamanyatāṁ|"}]}