{"data":[{"book":"Yosua","chapter":"15","verse":"1","text":"Asase a wɔde maa mmusua a wobom yɛ Yuda abusuakuw no koduu Edom hye so wɔ anafo fam, na Sin sare so na ɛkɔpem."},{"book":"Yosua","chapter":"15","verse":"2","text":"Anafo fam hye no fitii ase wɔ Nkyene Po no awiei a ɛwɔ anafo fam,"},{"book":"Yosua","chapter":"15","verse":"3","text":"sen faa Akrabbim kosii Sin sare so. Ɛtoaa so kɔɔ Kades-Barnea anafo fam kosii Hesron. Afei ɛkɔɔ soro kosii Adar na ɛpono kɔɔ Karka."},{"book":"Yosua","chapter":"15","verse":"4","text":"Etwaa mu ha kɔɔ Asmon koduu Misraim asuwa no ho, na ɛfaa ho ara kowiee wɔ Po Kɛse no mu. Eyi ne wɔn anafo fam hye."},{"book":"Yosua","chapter":"15","verse":"5","text":"Apuei fam hye no fi Nkyene Po no kodu Asubɔnten Yordan ano."},{"book":"Yosua","chapter":"15","verse":"6","text":"twa mu kɔ Bet-Hogla, na afei akɔ Bet-Araba atifi fam, akɔka Bohan bo (Na Bohan yɛ Ruben babarima) no ho."},{"book":"Yosua","chapter":"15","verse":"7","text":"Efi hɔ a, ɛkɔfa Akɔr bon no mu kɔka Debir, na ɛdan wɔ atifi fam kyerɛ Gilgal, a etwa mu fi Adumim nsian mu wɔ anafo fam wɔ obon no nkyɛn mu. Efi hɔ a, ɔhye no sen kosi En-Semes nsu no ano, na akɔpem En-Rogel."},{"book":"Yosua","chapter":"15","verse":"8","text":"Afei, ɔhye no fa Hinom babarima bon no mu, kɔfa Yebusifo anafo nsian so, nea Yerusalem kuropɔn no da. Afei ɛkɔ atɔe fam wɔ bepɔw no apampam, toa so kɔ Hinom bon no so kosi Refaim bon ano wɔ atifi fam."},{"book":"Yosua","chapter":"15","verse":"9","text":"Efi hɔ a, ɔhye no toa so kɔfa bepɔw no apampam kɔ Neftoa asuti no nsu ho, fi hɔ akɔ nkurow a ɛdeda Efron bepɔw so no. Na ebukaw kɔ Baala (a ɛyɛ Kiriat-Yearim.)"},{"book":"Yosua","chapter":"15","verse":"10","text":"Ɔhye no twa fa Baala ho wɔ atɔe fam kosi bepɔw Seir so, ɛkɔ ara kosi Kesalon kurom wɔ bepɔw Yearim atifi nsian so, na akɔ fam akosi Bet-Semes ne Timna."},{"book":"Yosua","chapter":"15","verse":"11","text":"Ɔhye no kɔɔ ara kosii bepɔw no nsian a ɛwɔ Ekron atifi fam no, dan kyerɛɛ Sikron, faa hɔ kɔɔ Baala bepɔw no de koduu Yabneel. Ɔhye no kɔpem Po Kɛse no."},{"book":"Yosua","chapter":"15","verse":"12","text":"Na atɔe fam hye no nso ne Ntam Po no mpoano."},{"book":"Yosua","chapter":"15","verse":"13","text":"Awurade hyɛɛ Yosua se ɔmfa Yuda asase no bi mma Yefune babarima Kaleb. Enti, wɔde kuropɔn Arba (a ɛyɛ Hebron) a wɔde too Anak tete agya no maa no."},{"book":"Yosua","chapter":"15","verse":"14","text":"Na Kaleb tuu Sesai, Ahiman ne Talmai a wɔyɛ Anak asefo no fii hɔ."},{"book":"Yosua","chapter":"15","verse":"15","text":"Afei, ɔko tiaa nnipa a na wɔte kurow Debir (a kan no na wɔfrɛ no Kiriat-Sefer) no."},{"book":"Yosua","chapter":"15","verse":"16","text":"Kaleb kae se, “Mede me babea Aksa bɛma obi a ɔbɛtow ahyɛ Kiriat-Sefer kurow no so na wadi so no aware.”"},{"book":"Yosua","chapter":"15","verse":"17","text":"Ɛnna Kaleb nua Kenas babarima Otniel dii so nti, Aksa bɛyɛɛ Otniel yere."},{"book":"Yosua","chapter":"15","verse":"18","text":"Aksa waree Otniel no, ɔhyɛɛ no sɛ ommisa nʼagya Kaleb na ɔmfa asase no bi nka ho. Aksa fii nʼafurum so sii fam no, Kaleb bisaa no se, “Dɛn na menyɛ mma wo?”"},{"book":"Yosua","chapter":"15","verse":"19","text":"Ɔka kyerɛɛ no se, “Yɛ me adom sononko. Woayɛ adom, ama me Asase wɔ Negeb; ma me nsuwansuwa asase nso.” Enti Kaleb maa no ɔsoro ne fam nsuwansuwa asase."},{"book":"Yosua","chapter":"15","verse":"20","text":"Eyi ne mmusua a wɔbɔ mu yɛ Yuda abusuakuw no agyapade."},{"book":"Yosua","chapter":"15","verse":"21","text":"Na Yudafo nkurow a ɛdeda Edom ahye so wɔ anafo pɛɛ no ne:"},{"book":"Yosua","chapter":"15","verse":"22","text":"Kina ne Dimona ne Adada,"},{"book":"Yosua","chapter":"15","verse":"23","text":"Kedes ne Hasor ne Itnan,"},{"book":"Yosua","chapter":"15","verse":"24","text":"Sif ne Telem ne Bealot,"},{"book":"Yosua","chapter":"15","verse":"25","text":"Hasor-Hadata ne ne Keriot Hesron (a ɛne Hasor),"},{"book":"Yosua","chapter":"15","verse":"26","text":"Amam ne Sema ne Molada,"},{"book":"Yosua","chapter":"15","verse":"27","text":"Hasar-Gada ne Hesmon ne Bet-Pelet,"},{"book":"Yosua","chapter":"15","verse":"28","text":"Hasar-Sual ne Beer-Seba ne Bisotia,"},{"book":"Yosua","chapter":"15","verse":"29","text":"Baala ne Iim ne Esem,"},{"book":"Yosua","chapter":"15","verse":"30","text":"El-Tolad ne Kesil ne Horma,"},{"book":"Yosua","chapter":"15","verse":"31","text":"Siklag ne Madmana ne Sansana,"},{"book":"Yosua","chapter":"15","verse":"32","text":"Lebaot ne Silhim ne Ain ne Rimon. Na saa nkurow yi nyinaa ne wɔn nkuraa a atwa ho ahyia dodow yɛ aduonu akron."},{"book":"Yosua","chapter":"15","verse":"33","text":"Saa nkurow a na ɛwɔ atɔe fam nkoko no so, a wɔde maa Yuda ni:"},{"book":"Yosua","chapter":"15","verse":"34","text":"Sanoa ne En-Ganim, Tapua ne Enam,"},{"book":"Yosua","chapter":"15","verse":"35","text":"Yarmut ne Adulam, Soko ne Aseka,"},{"book":"Yosua","chapter":"15","verse":"36","text":"Saaraim ne Aditaim ne Gedera ne Gederotaim. Saa nkurow yi ne nkuraa a atwa ho ahyia nyinaa dodow yɛ dunan."},{"book":"Yosua","chapter":"15","verse":"37","text":"Nea ɛka ho bio ne Senan ne Hadasa ne Migdal-gad,"},{"book":"Yosua","chapter":"15","verse":"38","text":"Dilean ne ne Mispe ne Yokteel,"},{"book":"Yosua","chapter":"15","verse":"39","text":"Lakis ne Boskat ne Eglon,"},{"book":"Yosua","chapter":"15","verse":"40","text":"Kabon ne Lahmam ne Kitlis,"},{"book":"Yosua","chapter":"15","verse":"41","text":"Gederot, Bet-Dagon ne Naama ne Makeda. Saa nkurow yi ne nkuraa a atwa ho ahyia nyinaa dodow yɛ dunsia."},{"book":"Yosua","chapter":"15","verse":"42","text":"Eyinom akyi no na Libna ne Eter ne Asan,"},{"book":"Yosua","chapter":"15","verse":"43","text":"Yifta ne Asna ne Nesib,"},{"book":"Yosua","chapter":"15","verse":"44","text":"Keila ne Aksib ne Maresa ka ho. Saa nkurow yi ne nkuraa a atwa ho ahyia nyinaa dodow yɛ akron."},{"book":"Yosua","chapter":"15","verse":"45","text":"Ekron nkurow ne nkuraa nyinaa ka Yuda asase ho,"},{"book":"Yosua","chapter":"15","verse":"46","text":"efi Ekron no, ɔhye no trɛw de kɔ atɔe fam a nkurow a ɛbɛn Asdod ne wɔn nkuraa a atwa ho ahyia ka ho."},{"book":"Yosua","chapter":"15","verse":"47","text":"Saa ara na Asdod nkurow ne ne nkuraa, Gasa nkurow ne ne nkuraa kosi Misraim asuwa no, de kɔfa Po Kɛse no mpoano ka ho."},{"book":"Yosua","chapter":"15","verse":"48","text":"Yuda san nyaa nkurow a edidi so yi a na ɛwɔ nkoko asase so:"},{"book":"Yosua","chapter":"15","verse":"49","text":"Dana ne Kiriat-Sana a ɛne Debir,"},{"book":"Yosua","chapter":"15","verse":"50","text":"Anab ne Estemo ne Anim,"},{"book":"Yosua","chapter":"15","verse":"51","text":"Gosen ne Holon ne Gilo, Saa nkurow yi ne nkuraa a atwa ho ahyia nyinaa dodow yɛ dubaako."},{"book":"Yosua","chapter":"15","verse":"52","text":"Na saa nkurow yi ka ho: Arab ne Duma ne Esan,"},{"book":"Yosua","chapter":"15","verse":"53","text":"Yanum ne Bet-Tapua ne Afeka,"},{"book":"Yosua","chapter":"15","verse":"54","text":"Humta ne Kiriat-Arba (a ɛyɛ Hebron) ne Sior. Nkurow akron ne ne nkuraa a atwa ho ahyia."},{"book":"Yosua","chapter":"15","verse":"55","text":"Nkurow a edidi so yi nso ka ho: Maon, Karmel, Sif ne Yuta,"},{"book":"Yosua","chapter":"15","verse":"56","text":"Yesreel ne Yokdeam ne Sanoa,"},{"book":"Yosua","chapter":"15","verse":"57","text":"Kain, Gibea ne Timna, nkurow du ne ne nkuraa a atwa ho ahyia."},{"book":"Yosua","chapter":"15","verse":"58","text":"Bio Halhul, Bet-Sur ne Gedor,"},{"book":"Yosua","chapter":"15","verse":"59","text":"Maarat ne Bet-Anot ne Eltekon ka ho, nkurow asia ne ne nkuraa a atwa ho ahyia."},{"book":"Yosua","chapter":"15","verse":"60","text":"Saa ara na Kiriat-Baal (a ɛne Kiriat-Yearim) ne Raba ka ho, nkurow abien ne ne nkuraa a atwa ho ahyia."},{"book":"Yosua","chapter":"15","verse":"61","text":"Sare so nkurow no nso ne:"},{"book":"Yosua","chapter":"15","verse":"62","text":"Nibsan ne Nkyene kuropɔn no ne En-Gedi, nkurow asia ne ne nkuraa a atwa ho ahyia."},{"book":"Yosua","chapter":"15","verse":"63","text":"Na Yebusifo a wɔte Yerusalem no de, Yuda abusuakuw no antumi antu wɔn nti, Yebusifo ne Yuda abusuakuw no tenae de besi nnɛ."}]}