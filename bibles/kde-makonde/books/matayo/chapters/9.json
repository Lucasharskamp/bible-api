{"data":[{"book":"Matayo","chapter":"9","verse":"1","text":"Yesu nkwenda muingalava, nkuyomboka litanda, nkuhwika kuimanga yachiikala."},{"book":"Matayo","chapter":"9","verse":"2","text":"Aneko vanu nkumpelekejija munu yumo adidimênge, akuno alajìjwè nchinanda. Yesu paiwene ing'ulupa yavo, nkunnyaulila ayula munu adidimênge kuchidoni, “Likamye ntima mwanangu! Ùnisamehewa masambi lako.”"},{"book":"Matayo","chapter":"9","verse":"3","text":"Upala, vakúhunda vanji va Sheliya ya Musa nkutandilika kutangola chimundamunda uvachidoni, “Ayu munu ànkufulu Nnungu!”"},{"book":"Matayo","chapter":"9","verse":"4","text":"Yesu ánilamala lavachiliuja, nkuhaula kuchidoni, “Mwadachi mùliuja lahakalenge mmitima mwenu?"},{"book":"Matayo","chapter":"9","verse":"5","text":"Lilida lipeyapeya namene, kuhaula kuva, ‘Ùnisamehewa masambi lako,’ au kuhaula kuva, ‘Imila uhwene?’"},{"book":"Matayo","chapter":"9","verse":"6","text":"Henga kwa kunnamya munu ayuno, nangu ngùlembela ngùmaihe kuva, Mwana wa Munu àvele na mamulaka la kuvasamehe vanu masambi lavo apano pachilambo.” Bahi nkunnyaulila ayula munu adidimênge kuchidoni, “Imila utwale chinanda chako, uhwene kukaya kwako.”"},{"book":"Matayo","chapter":"9","verse":"7","text":"Anepo ayula munu nkuimila, nkuhwena kukaya kwake."},{"book":"Matayo","chapter":"9","verse":"8","text":"Likuwa lya vanu pavalawene latendeke, nkukangana na kuyopa, nkunnombolela Nnungu avapêle vanu mamulaka anelo."},{"book":"Matayo","chapter":"9","verse":"9","text":"Yesu nkuuka anepo, na pánavele nkuhwena, nkumwona nkútwala kodi yumo uvanchema Matayo, aikèlè paing'ande ya kulipila kodi. Yesu nkunnyaulila kuchidoni, “Ngupapate.” Matayo nkutakatuka, nkumpapata Yesu."},{"book":"Matayo","chapter":"9","verse":"10","text":"Yesu pánavele nkulya kuing'ande yanga Matayo, vakútwala kodi vohe na vanu vanji vahaulîka kuva nni vanu vavêle na masambi, vániida nkulya pamo na Yesu na vakuhundwa vake."},{"book":"Matayo","chapter":"9","verse":"11","text":"Mafalisayo pavalawene anelo, nkuvauja vakuhundwa vake kuchidoni, “Mwadachi nkúhunda wenu àlya pamo na vakútwala kodi na vanu vavêle na masambi?”"},{"book":"Matayo","chapter":"9","verse":"12","text":"Yesu papilikene uchocho, nkuvahaulila kuchidoni, “Vanu vakáuula nanga pavannembela n'ganga, ila vanu vauûla njo vannembêla n'ganga."},{"book":"Matayo","chapter":"9","verse":"13","text":"Henga hweneng'ana mukalihunde mana la Malemba Lanaswe lahaûla kuva, ‘Ngùlembela muvalanguje vanji chididi, akee unguhumija chihi sadaka.’9:13 Oseya 6:6 Nangu nikáidile unavachema vanu vatênda àlalá lalalembela Nnungu, ila ngùidile unavachema vanu vavêle na masambi.”"},{"book":"Matayo","chapter":"9","verse":"14","text":"Anepo vakuhundwa vanga Yohana Nkúbatisa nkuhwena unamuja Yesu kuchidoni, “Mwadachi, hwetu na Mafalisayo tùnafunga, henga vakuhundwa vako vakáfunga?”"},{"book":"Matayo","chapter":"9","verse":"15","text":"Yesu nkuvayang'ula kuchidoni, “Vanu vakúmbuliwije kuing'ole ya ulombi vàmbeyundala dachi, mwene nnombi avèlè pamo na vanang'o? Ikáhululika! Henga uhiku uchiukamole nnombi pambetwaliwa muvanang'o, anepo njo pavambefunga."},{"book":"Matayo","chapter":"9","verse":"16","text":"Nanga munu atotêla chilaka cha inguwo yahambi nnipindi. Kwa kuva, chilaka anecho chahambi chìmbekungunyala na kuhalija kupamola anelyo lipindi, na pachinu panapomweke pambeyenjejeka."},{"book":"Matayo","chapter":"9","verse":"17","text":"Uchocho, wala nanga munu atâya divayi dyahambi mmipatila ya tangu ya limbende. Akàtenda uchocho, aila mipatila ìnapwapuka ing'anya ya kuhaha kwa divayi, na divayi dìnamwadilika, na mipatila nkwondongeka. Henga vanu vàtaya divayi dyahambi mmipatila yahambi, na vyammalele vivili vìnachungika.”"},{"book":"Matayo","chapter":"9","verse":"18","text":"Yesu pachitangola malove anelo, nkuhaloka nkulu yumo wa ing'ande ya kunnyuwila Nnungu, nkutindivala malundi muyo mwanga Yesu, nkuhaula kuchidoni, “Nahaku wangu ànihila uvino. Vino tuhwene ukammikile nkono wako, nanang'e achifufuke.”"},{"book":"Matayo","chapter":"9","verse":"19","text":"Yesu pamo na vakuhundwa vake nkutakatuka, nkupapatana nawe."},{"book":"Matayo","chapter":"9","verse":"20","text":"Mmahe yumo ánavele na ugonjo wa kuhuma myadi kwa vyaka kumi na mbili, nkunnyidila Yesu kwa kumongo, nkugusa lupepe lwa lijoho lyawete Yesu."},{"book":"Matayo","chapter":"9","verse":"21","text":"Aneyo mmahe nkulitangolela chimundamunda kuva, “Nikàgusa chihi lijoho lyake nguchingulame.”"},{"book":"Matayo","chapter":"9","verse":"22","text":"Yesu nkupindikuka, nkummwona aneyo mmahe, nkunnyaulila kuchidoni, “Mwanangu, likamye ntima! Ing'ulupa yako ìnikulamya.” Upala, ayula mmahe nkulama."},{"book":"Matayo","chapter":"9","verse":"23","text":"Yesu painjidile nng'ande mwa ayula nkulu, nkuvona vakwómba vimbeta vya kulikutangila, pamo na likuwa lya vanu uvalikutangila."},{"book":"Matayo","chapter":"9","verse":"24","text":"Yesu nkuvahaulila kuchidoni, “Humang'ana! Mwana akáhidile, àlelé chihi luwono.” Vanang'o nkunnyeka."},{"book":"Matayo","chapter":"9","verse":"25","text":"Henga likuwa lya vanu palihumanenge, Yesu nkwinjila kuchumba kwavele nahaku, nkunkamula nkono, ayula nahaku nkuimila."},{"book":"Matayo","chapter":"9","verse":"26","text":"Habali aneyo nkuyanjala nchilambo anecho chammalele."},{"book":"Matayo","chapter":"9","verse":"27","text":"Bahi Yesu nkuuka anepo, na pánavele nndila, vanu vavili vaputêle meho nkumpapata uvanonoha lidi, uvachidoni, “N'dukuluwe Nfalume Daudi, tùvikile chididi!”"},{"book":"Matayo","chapter":"9","verse":"28","text":"Yesu painjidile nng'ande, vanu vavili vaputêle meho nkummwenela, Yesu nkuvauja kuchidoni, “Dachi, mùnakulupila kuva nangu nàhulula kunnamya?” Vanang'o nkunnyang'ula kuchidoni, “Elo, Nang'olo.”"},{"book":"Matayo","chapter":"9","verse":"29","text":"Anepo Yesu nkuvagusa meho lavo, nkuhaula kuchidoni, “Ìtendeke muchi chimukulupila.”"},{"book":"Matayo","chapter":"9","verse":"30","text":"Meho lavo nkukusumbuka. Yesu nkuvaduma wachidoni, “Lyongolelange munannyaulile munu woheyo.”"},{"book":"Matayo","chapter":"9","verse":"31","text":"Henga vanang'o nkuukananga, nkuhwena unayanjaja habali dya Yesu nchilambo achila chammalele."},{"book":"Matayo","chapter":"9","verse":"32","text":"Vanu avala vavili pavachiukananga, bahi vanu vanji nkumpelekejija Yesu munu bubu avêle na nanndenga."},{"book":"Matayo","chapter":"9","verse":"33","text":"Bahi Yesu pammusije ayula nanndenga, ayula munu ánavele bubu nkutandilika kutangola. Makuwa la vanu nkukangana, nkuhaula kuchidoni, “Chitendo malinga achi chikánambikwoneka nchilambo achino cha Isilaeli!”"},{"book":"Matayo","chapter":"9","verse":"34","text":"Henga Mafalisayo nkuhaula kuchidoni, “Nanchindenga9:34 Matayo àlembile Belisabuli, lina litumîke kumwamba Nanchindenga., nkulu wa anamindenga njo annyululîha nang'e kuvausa anamindenga.”"},{"book":"Matayo","chapter":"9","verse":"35","text":"Bahi Yesu nkudinguka n'dimanga dyammalele na mmijiji, wavahunda vanu n'ding'ande dyavo dya kunnyuwila Nnungu na kuvahubilila Malove Lambone layâmba Ufalume wanga Nnungu, na kulamya kila namuna ya ugonjo na kila namuna ya kuhuvanga."},{"book":"Matayo","chapter":"9","verse":"36","text":"Yesu palawene makuwa la vanu, nkuvavikila chididi ing'anya vánibanika namene na kuyuvala muchi angandolo vakávele na nchunga."},{"book":"Matayo","chapter":"9","verse":"37","text":"Anepo Yesu nkuvahaulila vakuhundwa vake kuchidoni, “Mafuno làvele lohe, henga vakúfuna vàvele kadiki."},{"book":"Matayo","chapter":"9","verse":"38","text":"Bahi nnyuwange Nang'olo wa mafuno avatume vakúkola madengo vanji, mmwelu wake.”"}]}