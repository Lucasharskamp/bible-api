{"data":[{"book":"लूकः","chapter":"22","verse":"1","text":"अपरञ्च किण्वशून्यपूपोत्सवस्य काल उपस्थिते"},{"book":"लूकः","chapter":"22","verse":"2","text":"प्रधानयाजका अध्यायकाश्च यथा तं हन्तुं शक्नुवन्ति तथोपायाम् अचेष्टन्त किन्तु लोकेभ्यो बिभ्युः।"},{"book":"लूकः","chapter":"22","verse":"3","text":"एतस्तिन् समये द्वादशशिष्येषु गणित ईष्करियोतीयरूढिमान् यो यिहूदास्तस्यान्तःकरणं शैतानाश्रितत्वात्"},{"book":"लूकः","chapter":"22","verse":"4","text":"स गत्वा यथा यीशुं तेषां करेषु समर्पयितुं शक्नोति तथा मन्त्रणां प्रधानयाजकैः सेनापतिभिश्च सह चकार।"},{"book":"लूकः","chapter":"22","verse":"5","text":"तेन ते तुष्टास्तस्मै मुद्रां दातुं पणं चक्रुः।"},{"book":"लूकः","chapter":"22","verse":"6","text":"ततः सोङ्गीकृत्य यथा लोकानामगोचरे तं परकरेषु समर्पयितुं शक्नोति तथावकाशं चेष्टितुमारेभे।"},{"book":"लूकः","chapter":"22","verse":"7","text":"अथ किण्वशून्यपूपोत्मवदिने, अर्थात् यस्मिन् दिने निस्तारोत्सवस्य मेषो हन्तव्यस्तस्मिन् दिने"},{"book":"लूकः","chapter":"22","verse":"8","text":"यीशुः पितरं योहनञ्चाहूय जगाद, युवां गत्वास्माकं भोजनार्थं निस्तारोत्सवस्य द्रव्याण्यासादयतं।"},{"book":"लूकः","chapter":"22","verse":"9","text":"तदा तौ पप्रच्छतुः कुचासादयावो भवतः केच्छा?"},{"book":"लूकः","chapter":"22","verse":"10","text":"तदा सोवादीत्, नगरे प्रविष्टे कश्चिज्जलकुम्भमादाय युवां साक्षात् करिष्यति स यन्निवेशनं प्रविशति युवामपि तन्निवेशनं तत्पश्चादित्वा निवेशनपतिम् इति वाक्यं वदतं,"},{"book":"लूकः","chapter":"22","verse":"11","text":"यत्राहं निस्तारोत्सवस्य भोज्यं शिष्यैः सार्द्धं भोक्तुं शक्नोमि सातिथिशालाा कुत्र? कथामिमां प्रभुस्त्वां पृच्छति।"},{"book":"लूकः","chapter":"22","verse":"12","text":"ततः स जनो द्वितीयप्रकोष्ठीयम् एकं शस्तं कोष्ठं दर्शयिष्यति तत्र भोज्यमासादयतं।"},{"book":"लूकः","chapter":"22","verse":"13","text":"ततस्तौ गत्वा तद्वाक्यानुसारेण सर्व्वं दृष्द्वा तत्र निस्तारोत्सवीयं भोज्यमासादयामासतुः।"},{"book":"लूकः","chapter":"22","verse":"14","text":"अथ काल उपस्थिते यीशु र्द्वादशभिः प्रेरितैः सह भोक्तुमुपविश्य कथितवान्"},{"book":"लूकः","chapter":"22","verse":"15","text":"मम दुःखभोगात् पूर्व्वं युभाभिः सह निस्तारोत्सवस्यैतस्य भोज्यं भोक्तुं मयातिवाञ्छा कृता।"},{"book":"लूकः","chapter":"22","verse":"16","text":"युष्मान् वदामि, यावत्कालम् ईश्वरराज्ये भोजनं न करिष्ये तावत्कालम् इदं न भोक्ष्ये।"},{"book":"लूकः","chapter":"22","verse":"17","text":"तदा स पानपात्रमादाय ईश्वरस्य गुणान् कीर्त्तयित्वा तेभ्यो दत्वावदत्, इदं गृह्लीत यूयं विभज्य पिवत।"},{"book":"लूकः","chapter":"22","verse":"18","text":"युष्मान् वदामि यावत्कालम् ईश्वरराजत्वस्य संस्थापनं न भवति तावद् द्राक्षाफलरसं न पास्यामि।"},{"book":"लूकः","chapter":"22","verse":"19","text":"ततः पूपं गृहीत्वा ईश्वरगुणान् कीर्त्तयित्वा भङ्क्ता तेभ्यो दत्वावदत्, युष्मदर्थं समर्पितं यन्मम वपुस्तदिदं, एतत् कर्म्म मम स्मरणार्थं कुरुध्वं।"},{"book":"लूकः","chapter":"22","verse":"20","text":"अथ भोजनान्ते तादृशं पात्रं गृहीत्वावदत्, युष्मत्कृते पातितं यन्मम रक्तं तेन निर्णीतनवनियमरूपं पानपात्रमिदं।"},{"book":"लूकः","chapter":"22","verse":"21","text":"पश्यत यो मां परकरेषु समर्पयिष्यति स मया सह भोजनासन उपविशति।"},{"book":"लूकः","chapter":"22","verse":"22","text":"यथा निरूपितमास्ते तदनुसारेणा मनुष्यपुुत्रस्य गति र्भविष्यति किन्तु यस्तं परकरेषु समर्पयिष्यति तस्य सन्तापो भविष्यति।"},{"book":"लूकः","chapter":"22","verse":"23","text":"तदा तेषां को जन एतत् कर्म्म करिष्यति तत् ते परस्परं प्रष्टुमारेभिरे।"},{"book":"लूकः","chapter":"22","verse":"24","text":"अपरं तेषां को जनः श्रेष्ठत्वेन गणयिष्यते, अत्रार्थे तेषां विवादोभवत्।"},{"book":"लूकः","chapter":"22","verse":"25","text":"अस्मात् कारणात् सोवदत्, अन्यदेशीयानां राजानः प्रजानामुपरि प्रभुत्वं कुर्व्वन्ति दारुणशासनं कृत्वापि ते भूपतित्वेन विख्याता भवन्ति च।"},{"book":"लूकः","chapter":"22","verse":"26","text":"किन्तु युष्माकं तथा न भविष्यति, यो युष्माकं श्रेष्ठो भविष्यति स कनिष्ठवद् भवतु, यश्च मुख्यो भविष्यति स सेवकवद्भवतु।"},{"book":"लूकः","chapter":"22","verse":"27","text":"भोजनोपविष्टपरिचारकयोः कः श्रेष्ठः? यो भोजनायोपविशति स किं श्रेष्ठो न भवति? किन्तु युष्माकं मध्येऽहं परिचारकइवास्मि।"},{"book":"लूकः","chapter":"22","verse":"28","text":"अपरञ्च युयं मम परीक्षाकाले प्रथममारभ्य मया सह स्थिता"},{"book":"लूकः","chapter":"22","verse":"29","text":"एतत्कारणात् पित्रा यथा मदर्थं राज्यमेकं निरूपितं तथाहमपि युष्मदर्थं राज्यं निरूपयामि।"},{"book":"लूकः","chapter":"22","verse":"30","text":"तस्मान् मम राज्ये भोजनासने च भोजनपाने करिष्यध्वे सिंहासनेषूपविश्य चेस्रायेलीयानां द्वादशवंशानां विचारं करिष्यध्वे।"},{"book":"लूकः","chapter":"22","verse":"31","text":"अपरं प्रभुरुवाच, हे शिमोन् पश्य तितउना धान्यानीव युष्मान् शैतान् चालयितुम् ऐच्छत्,"},{"book":"लूकः","chapter":"22","verse":"32","text":"किन्तु तव विश्वासस्य लोपो यथा न भवति एतत् त्वदर्थं प्रार्थितं मया, त्वन्मनसि परिवर्त्तिते च भ्रातृणां मनांसि स्थिरीकुरु।"},{"book":"लूकः","chapter":"22","verse":"33","text":"तदा सोवदत्, हे प्रभोहं त्वया सार्द्धं कारां मृतिञ्च यातुं मज्जितोस्मि।"},{"book":"लूकः","chapter":"22","verse":"34","text":"ततः स उवाच, हे पितर त्वां वदामि, अद्य कुक्कुटरवात् पूर्व्वं त्वं मत्परिचयं वारत्रयम् अपह्वोष्यसे।"},{"book":"लूकः","chapter":"22","verse":"35","text":"अपरं स पप्रच्छ, यदा मुद्रासम्पुटं खाद्यपात्रं पादुकाञ्च विना युष्मान् प्राहिणवं तदा युष्माकं कस्यापि न्यूनतासीत्? ते प्रोचुः कस्यापि न।"},{"book":"लूकः","chapter":"22","verse":"36","text":"तदा सोवदत् किन्त्विदानीं मुद्रासम्पुटं खाद्यपात्रं वा यस्यास्ति तेन तद्ग्रहीतव्यं, यस्य च कृपाणोे नास्ति तेन स्ववस्त्रं विक्रीय स क्रेतव्यः।"},{"book":"लूकः","chapter":"22","verse":"37","text":"यतो युष्मानहं वदामि, अपराधिजनैः सार्द्धं गणितः स भविष्यति। इदं यच्छास्त्रीयं वचनं लिखितमस्ति तन्मयि फलिष्यति यतो मम सम्बन्धीयं सर्व्वं सेत्स्यति।"},{"book":"लूकः","chapter":"22","verse":"38","text":"तदा ते प्रोचुः प्रभो पश्य इमौ कृपाणौ। ततः सोवदद् एतौ यथेष्टौ।"},{"book":"लूकः","chapter":"22","verse":"39","text":"अथ स तस्माद्वहि र्गत्वा स्वाचारानुसारेण जैतुननामाद्रिं जगाम शिष्याश्च तत्पश्चाद् ययुः।"},{"book":"लूकः","chapter":"22","verse":"40","text":"तत्रोपस्थाय स तानुवाच, यथा परीक्षायां न पतथ तदर्थं प्रार्थयध्वं।"},{"book":"लूकः","chapter":"22","verse":"41","text":"पश्चात् स तस्माद् एकशरक्षेपाद् बहि र्गत्वा जानुनी पातयित्वा एतत् प्रार्थयाञ्चक्रे,"},{"book":"लूकः","chapter":"22","verse":"42","text":"हे पित र्यदि भवान् सम्मन्यते तर्हि कंसमेनं ममान्तिकाद् दूरय किन्तु मदिच्छानुरूपं न त्वदिच्छानुरूपं भवतु।"},{"book":"लूकः","chapter":"22","verse":"43","text":"तदा तस्मै शक्तिं दातुं स्वर्गीयदूतो दर्शनं ददौ।"},{"book":"लूकः","chapter":"22","verse":"44","text":"पश्चात् सोत्यन्तं यातनया व्याकुलो भूत्वा पुनर्दृढं प्रार्थयाञ्चक्रे, तस्माद् बृहच्छोणितबिन्दव इव तस्य स्वेदबिन्दवः पृथिव्यां पतितुमारेभिरे।"},{"book":"लूकः","chapter":"22","verse":"45","text":"अथ प्रार्थनात उत्थाय शिष्याणां समीपमेत्य तान् मनोदुःखिनो निद्रितान् दृष्ट्वावदत्"},{"book":"लूकः","chapter":"22","verse":"46","text":"कुतो निद्राथ? परीक्षायाम् अपतनार्थं प्रर्थयध्वं।"},{"book":"लूकः","chapter":"22","verse":"47","text":"एतत्कथायाः कथनकाले द्वादशशिष्याणां मध्ये गणितो यिहूदानामा जनतासहितस्तेषाम् अग्रे चलित्वा यीशोश्चुम्बनार्थं तदन्तिकम् आययौ।"},{"book":"लूकः","chapter":"22","verse":"48","text":"तदा यीशुरुवाच, हे यिहूदा किं चुम्बनेन मनुष्यपुत्रं परकरेषु समर्पयसि?"},{"book":"लूकः","chapter":"22","verse":"49","text":"तदा यद्यद् घटिष्यते तदनुमाय सङ्गिभिरुक्तं, हे प्रभो वयं कि खङ्गेन घातयिष्यामः?"},{"book":"लूकः","chapter":"22","verse":"50","text":"तत एकः करवालेनाहत्य प्रधानयाजकस्य दासस्य दक्षिणं कर्णं चिच्छेद।"},{"book":"लूकः","chapter":"22","verse":"51","text":"अधूना निवर्त्तस्व इत्युक्त्वा यीशुस्तस्य श्रुतिं स्पृष्ट्वा स्वस्यं चकार।"},{"book":"लूकः","chapter":"22","verse":"52","text":"पश्चाद् यीशुः समीपस्थान् प्रधानयाजकान् मन्दिरस्य सेनापतीन् प्राचीनांश्च जगाद, यूयं कृपाणान् यष्टींश्च गृहीत्वा मां किं चोरं धर्त्तुमायाताः?"},{"book":"लूकः","chapter":"22","verse":"53","text":"यदाहं युष्माभिः सह प्रतिदिनं मन्दिरेऽतिष्ठं तदा मां धर्त्तं न प्रवृत्ताः, किन्त्विदानीं युष्माकं समयोन्धकारस्य चाधिपत्यमस्ति।"},{"book":"लूकः","chapter":"22","verse":"54","text":"अथ ते तं धृत्वा महायाजकस्य निवेशनं निन्युः। ततः पितरो दूरे दूरे पश्चादित्वा"},{"book":"लूकः","chapter":"22","verse":"55","text":"बृहत्कोष्ठस्य मध्ये यत्राग्निं ज्वालयित्वा लोकाः समेत्योपविष्टास्तत्र तैः सार्द्धम् उपविवेश।"},{"book":"लूकः","chapter":"22","verse":"56","text":"अथ वह्निसन्निधौ समुपवेशकाले काचिद्दासी मनो निविश्य तं निरीक्ष्यावदत् पुमानयं तस्य सङ्गेऽस्थात्।"},{"book":"लूकः","chapter":"22","verse":"57","text":"किन्तु स तद् अपह्नुत्यावादीत् हे नारि तमहं न परिचिनोमि।"},{"book":"लूकः","chapter":"22","verse":"58","text":"क्षणान्तरेऽन्यजनस्तं दृष्ट्वाब्रवीत् त्वमपि तेषां निकरस्यैकजनोसि। पितरः प्रत्युवाच हे नर नाहमस्मि।"},{"book":"लूकः","chapter":"22","verse":"59","text":"ततः सार्द्धदण्डद्वयात् परं पुनरन्यो जनो निश्चित्य बभाषे, एष तस्य सङ्गीति सत्यं यतोयं गालीलीयो लोकः।"},{"book":"लूकः","chapter":"22","verse":"60","text":"तदा पितर उवाच हे नर त्वं यद् वदमि तदहं बोद्धुं न शक्नोमि, इति वाक्ये कथितमात्रे कुक्कुटो रुराव।"},{"book":"लूकः","chapter":"22","verse":"61","text":"तदा प्रभुणा व्याधुट्य पितरे निरीक्षिते कृकवाकुरवात् पूर्व्वं मां त्रिरपह्नोष्यसे इति पूर्व्वोक्तं तस्य वाक्यं पितरः स्मृत्वा"},{"book":"लूकः","chapter":"22","verse":"62","text":"बहिर्गत्वा महाखेदेन चक्रन्द।"},{"book":"लूकः","chapter":"22","verse":"63","text":"तदा यै र्यीशुर्धृतस्ते तमुपहस्य प्रहर्त्तुमारेभिरे।"},{"book":"लूकः","chapter":"22","verse":"64","text":"वस्त्रेण तस्य दृशौ बद्ध्वा कपोले चपेटाघातं कृत्वा पप्रच्छुः, कस्ते कपोले चपेटाघातं कृतवान? गणयित्वा तद् वद।"},{"book":"लूकः","chapter":"22","verse":"65","text":"तदन्यत् तद्विरुद्धं बहुनिन्दावाक्यं वक्तुमारेभिरे।"},{"book":"लूकः","chapter":"22","verse":"66","text":"अथ प्रभाते सति लोकप्राञ्चः प्रधानयाजका अध्यापकाश्च सभां कृत्वा मध्येसभं यीशुमानीय पप्रच्छुः, त्वम् अभिषिकतोसि न वास्मान् वद।"},{"book":"लूकः","chapter":"22","verse":"67","text":"स प्रत्युवाच, मया तस्मिन्नुक्तेऽपि यूयं न विश्वसिष्यथ।"},{"book":"लूकः","chapter":"22","verse":"68","text":"कस्मिंश्चिद्वाक्ये युष्मान् पृष्टेऽपि मां न तदुत्तरं वक्ष्यथ न मां त्यक्ष्यथ च।"},{"book":"लूकः","chapter":"22","verse":"69","text":"किन्त्वितः परं मनुजसुतः सर्व्वशक्तिमत ईश्वरस्य दक्षिणे पार्श्वे समुपवेक्ष्यति।"},{"book":"लूकः","chapter":"22","verse":"70","text":"ततस्ते पप्रच्छुः, र्तिह त्वमीश्वरस्य पुत्रः? स कथयामास, यूयं यथार्थं वदथ स एवाहं।"},{"book":"लूकः","chapter":"22","verse":"71","text":"तदा ते सर्व्वे कथयामासुः, र्तिह साक्ष्येऽन्सस्मिन् अस्माकं किं प्रयोजनं? अस्य स्वमुखादेव साक्ष्यं प्राप्तम्।"}]}