{"data":[{"book":"Baʼuu","chapter":"31","verse":"1","text":"Waaqayyo Museedhaan akkana jedhe;"},{"book":"Baʼuu","chapter":"31","verse":"2","text":"“Ilaa, ani gosa Yihuudaa keessaa Bezaliʼeel ilma Uuri, ilma Huuri filadheera;"},{"book":"Baʼuu","chapter":"31","verse":"3","text":"ani Hafuura Waaqaatiin, ogummaadhaan, dandeettii fi beekumsa hojii harkaa gosa hundumaan isa guuteera;"},{"book":"Baʼuu","chapter":"31","verse":"4","text":"Kunis akka inni warqeedhaan, meetii fi naasiidhaan hojii ogummaa hojjetuuf;"},{"book":"Baʼuu","chapter":"31","verse":"5","text":"akka inni dhagaawwan muree qopheessuuf, akka muka soofuu fi akka hojii ogummaa harkaa kan gosa hundaa keessatti hirmaatuuf."},{"book":"Baʼuu","chapter":"31","verse":"6","text":"Akkasumas ani kunoo akka inni isa gargaaruuf Oholiiyaab ilma Ahiisaamaak kan gosa Daan sana muudeera."},{"book":"Baʼuu","chapter":"31","verse":"7","text":"“Isaanis dunkaana wal gaʼii,"},{"book":"Baʼuu","chapter":"31","verse":"8","text":"minjaalaa fi miʼa isaa,"},{"book":"Baʼuu","chapter":"31","verse":"9","text":"iddoo aarsaa qalma gubamuutii fi miʼa isaa hunda,"},{"book":"Baʼuu","chapter":"31","verse":"10","text":"wayyaawwan miidhagfamanii dhaʼaman,"},{"book":"Baʼuu","chapter":"31","verse":"11","text":"Iddoo Qulqulluu sanaaf immoo zayitii dibataatii fi ixaana urgaaʼu haa qopheessan."},{"book":"Baʼuu","chapter":"31","verse":"12","text":"Waaqayyo Museedhaan akkana jedhe;"},{"book":"Baʼuu","chapter":"31","verse":"13","text":"“Saba Israaʼeliin akkana jedhi; ‘Isin Sanbattoota koo eegaa. Ani Waaqayyo isa isin qulqulleessu akkan taʼe akka beektaniif kun dhaloota dhufu keessatti anaa fi isin gidduutti mallattoo taʼa."},{"book":"Baʼuu","chapter":"31","verse":"14","text":"“ ‘Waan Sanbanni isiniif qulqulluu taʼeef isa eegaa. Namni Sanbata xureessu haa ajjeefamu; namni guyyaa sana hojii hojjetu kam iyyuu saba isaa keessaa haa balleeffamu."},{"book":"Baʼuu","chapter":"31","verse":"15","text":"Guyyaa jaʼa hojiin haa hojjetamu; guyyaan torbaffaan garuu sanbata boqonnaa ti; guyyaan kun Waaqayyoof qulqulluu dha. Namni guyyaa Sanbataa hojii hojjetu kam iyyuu haa ajjeefamu."},{"book":"Baʼuu","chapter":"31","verse":"16","text":"Israaʼeloonni Sanbata kana kakuu bara baraa godhatanii dhaloota dhufu keessa haa eegan."},{"book":"Baʼuu","chapter":"31","verse":"17","text":"Kunis anaa fi Israaʼeloota gidduutti mallattoo bara baraa taʼa; Waaqayyo guyyaa jaʼa keessatti samii fi lafa uumee guyyaa torbaffaatti boqotee aara galfateeraatii.’ ”"},{"book":"Baʼuu","chapter":"31","verse":"18","text":"Waaqayyo akkuma Gaara Siinaa irratti Museetti dubbatee raawwateen gabatee dhugaa lamaan jechuunis gabateewwan dhuga baʼumsaa kanneen qubni Waaqaa irratti barreesse sana isatti kenne."}]}