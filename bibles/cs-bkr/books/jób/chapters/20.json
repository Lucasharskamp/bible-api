{"data":[{"book":"Jób","chapter":"20","verse":"1","text":"Odpovídaje pak Zofar Naamatský, řekl:"},{"book":"Jób","chapter":"20","verse":"2","text":"Z příčiny té myšlení má k odpovídání tobě nutí mne, a to abych rychle učinil,"},{"book":"Jób","chapter":"20","verse":"3","text":"Že kárání k zahanbení svému slyším, pročež duch můj osvícený nutí mne, aťbych odpovídal."},{"book":"Jób","chapter":"20","verse":"4","text":"Zdaž nevíš o tom, že od věků, a jakž postavil Bůh člověka na zemi,"},{"book":"Jób","chapter":"20","verse":"5","text":"Plésání bezbožných krátké jest, a veselí pokrytce jen na chvílku?"},{"book":"Jób","chapter":"20","verse":"6","text":"Byť pak vstoupila až k nebi pýcha jeho, a hlava jeho oblaku by se dotkla,"},{"book":"Jób","chapter":"20","verse":"7","text":"Však jako lejno jeho na věky zahyne. Ti, kteříž jej vídali, řeknou: Kam se poděl?"},{"book":"Jób","chapter":"20","verse":"8","text":"Jako sen pomine, aniž ho naleznou; nebo uteče jako vidění noční."},{"book":"Jób","chapter":"20","verse":"9","text":"Oko, kteréž ho vídalo, již ho nikdy neuzří, aniž více patřiti bude na něj místo jeho."},{"book":"Jób","chapter":"20","verse":"10","text":"Synové jeho budou přízně u nuzných hledati, a ruce jeho musejí zase vraceti loupež svou."},{"book":"Jób","chapter":"20","verse":"11","text":"Kosti jeho naplněny jsou hříchy mladosti jeho, a s ním v prachu lehnou."},{"book":"Jób","chapter":"20","verse":"12","text":"A ačkoli zlost sladne v ústech jeho, a chová ji pod jazykem svým;"},{"book":"Jób","chapter":"20","verse":"13","text":"Kochá se v ní, a nepouští jí, ale zdržuje ji u prostřed dásní svých:"},{"book":"Jób","chapter":"20","verse":"14","text":"Však pokrm ten ve střevách jeho promění se; bude jako žluč hadů nejlítějších u vnitřnostech jeho."},{"book":"Jób","chapter":"20","verse":"15","text":"Zboží nahltané vyvrátí, z břicha jeho Bůh silný je vyžene."},{"book":"Jób","chapter":"20","verse":"16","text":"Jed hadů lítých ssáti bude, zabije ho jazyk ještěrčí."},{"book":"Jób","chapter":"20","verse":"17","text":"Neuzří pramenů potoků a řek medu a másla."},{"book":"Jób","chapter":"20","verse":"18","text":"Navrátí úsilé cizí, a nezažive ho, vedlé nátisku svého rozličného; nebude na ně vesel."},{"book":"Jób","chapter":"20","verse":"19","text":"Nebo utiskal a opouštěl nuzné, dům zloupil a nestavěl ho."},{"book":"Jób","chapter":"20","verse":"20","text":"Pročež nesezná nic pokojného v životě svém, aniž které nejrozkošnější své věci bude moci zachovati."},{"book":"Jób","chapter":"20","verse":"21","text":"Nic mu nepozůstane z pokrmu jeho, tak že nebude míti, čím by se troštoval."},{"book":"Jób","chapter":"20","verse":"22","text":"Byť pak i dovršena byla hojnost jeho, ssoužení míti bude; každá ruka trapiče oboří se na něj."},{"book":"Jób","chapter":"20","verse":"23","text":"By měl čím naplniti břicho své, dopustí na něj Bůh prchlivost hněvu svého, kterouž na něj dštíti bude i na pokrm jeho."},{"book":"Jób","chapter":"20","verse":"24","text":"Když utíkati bude před zbrojí železnou, prostřelí ho lučiště ocelivé."},{"book":"Jób","chapter":"20","verse":"25","text":"Střela vyňata bude z toulu a vystřelena, nadto meč pronikne žluč jeho; a když odcházeti bude, přikvačí jej hrůzy."},{"book":"Jób","chapter":"20","verse":"26","text":"Všeliká neštěstí jsou polečena v skrýších jeho, zžíře jej oheň nerozdmýchaný, zle se povede i pozůstalému v stanu jeho."},{"book":"Jób","chapter":"20","verse":"27","text":"Odkryjí nebesa nepravost jeho, a země povstane proti němu."},{"book":"Jób","chapter":"20","verse":"28","text":"Rozptýlena bude úroda domu jeho, rozplyne se v den hněvu jeho."},{"book":"Jób","chapter":"20","verse":"29","text":"Tenť jest podíl člověka bezbožného od Boha, to, pravím, dědictví vyrčené jemu od Boha silného."}]}