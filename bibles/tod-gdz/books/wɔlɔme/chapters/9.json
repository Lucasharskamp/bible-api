{"data":[{"book":"Wɔlɔme","chapter":"9","verse":"1","text":"Nii gè bosu, gaamai ʋe, gè la zɛɛ wosu, mazɔlɔɔ nà ga Kilista nɔnɔ. Nà-kisiɛi ɠa ɓɔɛzu pɔ̀, ti zoloogai ma ta Zɛnvu Ɲadegai,"},{"book":"Wɔlɔme","chapter":"9","verse":"2","text":"zìiɓɔlɔʋɛ gola, ziizoolɛi ɠɛ zìimaʋɛ yeenɔpɛ."},{"book":"Wɔlɔme","chapter":"9","verse":"3","text":"Mazɔlɔɔ a la nɛɛ bɛ̀, nà ɓɔɠɔi ga gè ɠoto, kpè ge leʋe Kilista ʋa kɛ̀ɛleaiti ta-vaa zu, ti ga nà-nuiti kpusɛi maaʋele ma,"},{"book":"Wɔlɔme","chapter":"9","verse":"4","text":"niiti ti ga Izilayɛle nuɓusɛiti. GALA ge ti ɠɛai ga ná-doun zunuiti, é lɛbiyai veai ti ʋɛ, ta minazeɠegiti, naa ʋɛɛ tɔgi ta GALA dɛbi ʋelei ʋa, é ɓɔ minazeɠegiti ba,"},{"book":"Wɔlɔme","chapter":"9","verse":"5","text":"ti ga ɠɛɛɠɛ wolaiti fofodaiti, tiya ɠa Kilista ɠulaai ti zu kpusɛi letemazu. Tɔ ɠa é anii pɛ unga, mamagi ɠa GALA bɛ, eyɛsu ɠɔ. Amina!"},{"book":"Wɔlɔme","chapter":"9","verse":"6","text":"De ɠɛ GALA daawooi la ga faa, naa laade. Tɔɔzei nii pɛgi é ga Izilayɛle mavofodai, naati pɛ ti la ga Izilayɛle nuɓusɛ ɠiteɠite."},{"book":"Wɔlɔme","chapter":"9","verse":"7","text":"Abalaame mavofodaiti pɛ tɛi ti ʋa ɠɛ ga ná-doun ɠiteiti. GALA ge ɠɛni Abalaame ma: «Izaake ɠa è-mavofodai a ɠula su.»9:7 Zen 21:12."},{"book":"Wɔlɔme","chapter":"9","verse":"8","text":"Naa ʋoluʋɛ ɠa ga, kpusɛi zu lointi tɛi, ti ʋa ɠɛ ga GALA dointi, kɛni minazeɠe dointi, naati ka ti levezu ga mavofoda ɠiteiti."},{"book":"Wɔlɔme","chapter":"9","verse":"9","text":"Minazeɠe kpɔɛi ɠa é ga nii, é ɠɛni ma: «Nà ʋaazu niima yeeɠɛɠalai nɔ ma, Sala ɠa doun zunu zɔlɔɔ.»9:9 Zen 18:10."},{"book":"Wɔlɔme","chapter":"9","verse":"10","text":"Kwɛgi la ga naa nɔ. Eleɓɛka yoogiti sɔlɔɔni ɠɛɛɠɛ ɠila kpegi ʋa, nii é ga ade-mɛmɛwola Izaake."},{"book":"Wɔlɔme","chapter":"9","verse":"11","text":"Doungoiti ti la ɠɛni dɛ zɔlɔɔni, ti ʋa faa ʋagɔ ɠɛ, ɓaa faa ɲɔu, kɛlɛ nii a kɛ GALA ná-devei yɛ laazuʋɛ, eɠɛʋelei ziimazeɠegi la,"},{"book":"Wɔlɔme","chapter":"9","verse":"12","text":"é la ɠilini kɛɛwotiiti ba, kɛlɛ é naa yeezu, nii é toligi woga, é woni Eleɓɛka ma ga: «Nu ɠitei ɠa lɔ loungoi yeezu.»9:12 Zen 25:23."},{"book":"Wɔlɔme","chapter":"9","verse":"13","text":"Sɛʋɛʋɛ ɠani GALA Sɛʋɛi zu: «Gè yiimazeɠeʋɛ ga Zakɔɓe, gè Ezawu likpi.»9:13 Mal 1:2-3."},{"book":"Wɔlɔme","chapter":"9","verse":"14","text":"Lee ɠa da bo mu naazu? Telebotalai ɠa GALA ge su ɓaa? Ɓa-o, naa li poun!"},{"book":"Wɔlɔme","chapter":"9","verse":"15","text":"Mazɔlɔɔ é ɠɛni Moize ma: «Nà gaazumaawɔinɠai ɠɛ naa ʋɛ, nii gè pɔ gè gaazumaawɔinɠai ɠɛ bɛ. Nà maawɔinɠai ɠɛ naa ʋɛ, nii gè pɔ gè maawɔinɠai ɠɛ bɛ.»9:15 Ɛgz 33:19."},{"book":"Wɔlɔme","chapter":"9","verse":"16","text":"Naa ɠa é ba, nui yiima vaa laade a kɛ, ɓaa ná-gaaɓaai, kɛlɛ kɛni GALA ɓɔɠɔgoi é gaazumaawɔinɠai ɠɛɛzu."},{"book":"Wɔlɔme","chapter":"9","verse":"17","text":"GALA Sɛʋɛi zu, GALA ge ɠɛni masagi Falaɠɔn ma: «Niima vai maaʋele ɠa é kɛa, gè è zeiɗai masa kpɔkpɔgi ɠa, naa ɠa a kɛ gè sɛ̀bɛi lɛ ga è maaʋele, dàaseigi wo eteai zu ná pɛ.»9:17 Ɛgz 9:16 bogɛ é zoloo Gɛlɛke woo zɛʋɛ wɔlɔmai ma."},{"book":"Wɔlɔme","chapter":"9","verse":"18","text":"Naa ɠa é ba, GALA ka naa ɠaazumaawɔinɠa, zɔi é pɔ é gaazumaawɔinɠa. É naa ɠigi ɓaa, zɔi é pɔ é kigi ɓaa."},{"book":"Wɔlɔme","chapter":"9","verse":"19","text":"Ɗa ɠɛ mà tanisu: «Ni zekana é la, lee yeli ɠa GALA ge tosu nuɓusɛiti ma mu? Mazɔlɔɔ ɓɛ ɠa a ɠɛlɛ ziimai ʋa?»"},{"book":"Wɔlɔme","chapter":"9","verse":"20","text":"Kɛlɛ ɓɛ ɠa è ga ɗe, ɗɛi è ga nuɓusɛi, è ʋa GALA sakpe? Pɔlɔ aniɲakai ɠa zoo nɛi ɓaa, é ɠɛ kpɛtɛ nui ma: «Leeni vaa zu è kpɛ̀tɛai ɠani?»"},{"book":"Wɔlɔme","chapter":"9","verse":"21","text":"Zobo ge la pɔlɔ liɠi lo nui ya ɓaa, é ʋa pɔlɔ ɠaayɔgai ta ɓɛtɛ ga diɠi ʋagɔ wolai, é ma pɔlɔ ɠaayɔgai ta nɔ zeɠe, é kpɛtɛ ga diɠii ta nɔ?"},{"book":"Wɔlɔme","chapter":"9","verse":"22","text":"Tama, GALA ge ɠɛni pɔ ga é ná-ziiɠaawanai lɛ, é ná-zobogi ɠula kɛlɛma. Anɛɛ naa ʋe, é yiilɔɔni, é maaɓɔungi wo gola, naati ta-vaa zu, niiti ziiɠaawana ɠasɔi ɠɛni niina ti unma, undaaʋiligi zoloogai ti ma."},{"book":"Wɔlɔme","chapter":"9","verse":"23","text":"É ɠɛni pɔ é ná-lɛbiyai wɔɔlɔ ʋelei lɛ ga naati, é ti ɠaazumaawɔinɠa, é ti ɓɛtɛai pɔlɔma ga ti tɔnɔ zɔlɔɔ ná-lɛbiyai zu."},{"book":"Wɔlɔme","chapter":"9","verse":"24","text":"Da ɠa é de loligai, é la nɔ ga de ɠula Zuifuiti saama, kɛlɛ de ɠula zii ɠiligiti pɛ saama."},{"book":"Wɔlɔme","chapter":"9","verse":"25","text":"Eɠɛʋelei é bogai la Wozé ná-sɛʋɛi zu, é ɠɛ ma:"},{"book":"Wɔlɔme","chapter":"9","verse":"26","text":"«Ʋɛ GALA ge ɠɛni ɠɛɛzu ti ma ná: ‹Wo la ga nà-nuɓusɛa›,"},{"book":"Wɔlɔme","chapter":"9","verse":"27","text":"Ezayi kpee looni Izilayɛle nuɓusɛiti ta-vaa zu, é ɠɛ ma:"},{"book":"Wɔlɔme","chapter":"9","verse":"28","text":"Mazɔlɔɔ Maliɠii ɠa wooi ɠaavɔnigai pɛ pilɛ su ga maavilɛ,"},{"book":"Wɔlɔme","chapter":"9","verse":"29","text":"Eɠɛʋelei Ezayi boni la mɔunpa, é ɠɛ ma:"},{"book":"Wɔlɔme","chapter":"9","verse":"30","text":"Lee ɠa da bo mu naazu? Zii ɠiligiti niiti ti la ɠɛa telebo faa ɠaiziɛzu, naati ti telebodai zɔlɔɔga, telebodai é zɔlɔɔsu ga kidaaleʋei maaʋele."},{"book":"Wɔlɔme","chapter":"9","verse":"31","text":"Tama Izilayɛle nuɓusɛiti, ti ɠɛni tɔgi ɠaiziɛzu, ti ʋa ɠɛ ga telebo nu GALA gaazu, ti la naama lɔgi zɔlɔɔni."},{"book":"Wɔlɔme","chapter":"9","verse":"32","text":"Leeni vaa zu? Tɔɔzei Izilayɛle ɠɛni ɠɛɛzu, é ɠɛ ga telebo nu, kɛlɛ ti la ɠɛni gaiziɛni ga kidaaleʋei, kɛni kɛɛwotiiti su. Ti-ɠɔɠɔi ziɠani kɔtui ʋa, é ga kɔɠɔziɠa ɠɔtui,"},{"book":"Wɔlɔme","chapter":"9","verse":"33","text":"eɠɛʋelei sɛʋɛai la GALA Sɛʋɛi zu, é ɠɛ ma:"}]}