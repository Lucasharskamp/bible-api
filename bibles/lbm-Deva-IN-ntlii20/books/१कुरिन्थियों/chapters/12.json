{"data":[{"book":"१ कुरिन्थियों","chapter":"12","verse":"1","text":"हे भाऊ-बहिनों, मय नहीं चाहऊ हय कि तुम पवित्र आत्मा को वरदानों को बारे म अनजान रह।"},{"book":"१ कुरिन्थियों","chapter":"12","verse":"2","text":"तुम जानय हय कि जब तुम गैरयहूदी होतो, त मुक्की मूर्तियों की पूजा करत होतो अऊर वसोच चलत होतो।"},{"book":"१ कुरिन्थियों","chapter":"12","verse":"3","text":"येकोलायी मय तुम्ख चेतावनी देऊ हय कि जो कोयी परमेश्वर की आत्मा सी बोलय हय, ऊ नहीं कह्य कि यीशु स्त्रापित हय; अऊर नहीं कोयी पवित्र आत्मा को बिना कह्य सकय हय कि यीशु प्रभु हय।"},{"book":"१ कुरिन्थियों","chapter":"12","verse":"4","text":"वरदान त कुछ तरह को हंय, पर पवित्र आत्मा एकच आय;"},{"book":"१ कुरिन्थियों","chapter":"12","verse":"5","text":"अऊर सेवा भी कुछ तरह की हंय, पर प्रभु एकच आय;"},{"book":"१ कुरिन्थियों","chapter":"12","verse":"6","text":"अऊर प्रभावशाली कार्य कुछ तरह को हंय, पर परमेश्वर एकच आय, जो सब म हर एक तरह को प्रभाव पैदा करय हय।"},{"book":"१ कुरिन्थियों","chapter":"12","verse":"7","text":"पर सब को फायदा पहुंचान लायी हर एक ख पवित्र आत्मा को प्रकाश दियो जावय हय।"},{"book":"१ कुरिन्थियों","chapter":"12","verse":"8","text":"कहालीकि एक ख आत्मा को द्वारा बुद्धि की बाते दियो जावय हंय, अऊर दूसरों ख उच आत्मा को अनुसार ज्ञान की बाते।"},{"book":"१ कुरिन्थियों","chapter":"12","verse":"9","text":"कोयी ख उच आत्मा सी विश्वास, अऊर कोयी ख उच एक आत्मा सी चंगो करन को वरदान दियो जावय हय।"},{"book":"१ कुरिन्थियों","chapter":"12","verse":"10","text":"तब कोयी ख सामर्थ को काम करन की ताकत, अऊर कोयी ख परमेश्वर को सन्देश देन को दान, अऊर कोयी ख आत्मावों को दाना ख परखन, अऊर कोयी ख बहुत तरह की भाषा, अऊर कुछ ख भाषावों को मतलब बतावन को।"},{"book":"१ कुरिन्थियों","chapter":"12","verse":"11","text":"पर यो सब प्रभावशाली काम उच एक पवित्र आत्मा करावय हय, अऊर जेक जो चाहवय हय ऊ बाट देवय हय।"},{"book":"१ कुरिन्थियों","chapter":"12","verse":"12","text":"कहालीकि जसो की शरीर त एक हय अऊर ओको हिस्सा बहुत सो हंय, अऊर ऊ एक शरीर को सब हिस्सा बहुत होन पर भी सब मिल क एकच शरीर आय, असोच तरह मसीह को शरीर भी आय।"},{"book":"१ कुरिन्थियों","chapter":"12","verse":"13","text":"कहालीकि हम सब न का यहूदी होय का गैरयहूदी, का सेवक होय का स्वतंत्र एकच आत्मा को द्वारा एक शरीर होन लायी बपतिस्मा लियो, अऊर हम सब ख एकच आत्मा पिलायो गयो।"},{"book":"१ कुरिन्थियों","chapter":"12","verse":"14","text":"येकोलायी कि शरीर म एकच हिस्सा नहाय पर बहुत सो हंय।"},{"book":"१ कुरिन्थियों","chapter":"12","verse":"15","text":"यदि पाय कहेंन, “मय हाथ नोहोय, येकोलायी शरीर को नोहोय,” त का ऊ यो वजह शरीर को नोहोय?"},{"book":"१ कुरिन्थियों","chapter":"12","verse":"16","text":"अऊर यदि कान कह्य, “मय आंखी नहाय, येकोलायी शरीर को नोहोय,” त का ऊ यो वजह शरीर को नोहोय?"},{"book":"१ कुरिन्थियों","chapter":"12","verse":"17","text":"यदि पूरो शरीर आंखीच होती त सुननो कहां होतो? यदि पूरो शरीर कान होतो, त सूंघनो कहां होतो?"},{"book":"१ कुरिन्थियों","chapter":"12","verse":"18","text":"पर अच्छो सी परमेश्वर न शरीर को हिस्सा ख अपनी इच्छा को अनुसार एक एक कर क् शरीर म रख्यो हय।"},{"book":"१ कुरिन्थियों","chapter":"12","verse":"19","text":"यदि हि सब एकच हिस्सा होतो, त शरीर कहां होतो?"},{"book":"१ कुरिन्थियों","chapter":"12","verse":"20","text":"पर अब शरीर को हिस्सा त बहुत सो हंय, पर शरीर एकच आय।"},{"book":"१ कुरिन्थियों","chapter":"12","verse":"21","text":"आंखी हाथ सी नहीं कह्य सकय, “मोख तोरी जरूरत नहाय,” अऊर नहीं मुंड पाय सी कह्य सकय हय, “मोख तुम्हरी जरूरत नहाय।”"},{"book":"१ कुरिन्थियों","chapter":"12","verse":"22","text":"पर शरीर को हि हिस्सा जो दूसरों सी कमजोर लगय हंय, बहुतच जरूरी हंय;"},{"book":"१ कुरिन्थियों","chapter":"12","verse":"23","text":"अऊर शरीर को जिन हिस्सा ख हम आदर को लायक नहीं समझय उन्खच हम बहुत आदर देवय हंय; अऊर हमरो अच्छो नहीं दिखन वालो हिस्सा अऊर भी बहुत अच्छो सी ढकजे हंय,"},{"book":"१ कुरिन्थियों","chapter":"12","verse":"24","text":"तब भी हमरो अच्छो दिखन वालो हिस्सा ख येकी जरूरत नहाय। पर परमेश्वर न शरीर ख असो बनाय दियो हय कि जो हिस्सा ख आदर की कमी होती ओखच बहुत आदर मिल्यो।"},{"book":"१ कुरिन्थियों","chapter":"12","verse":"25","text":"ताकि शरीर म फूट नहीं पड़े, पर शरीर को हिस्सा एक दूसरों की बराबर चिन्ता करे।"},{"book":"१ कुरिन्थियों","chapter":"12","verse":"26","text":"येकोलायी यदि एक हिस्सा दु:ख पावय हय, त सब हिस्सा ओको संग दु:ख पावय हंय; अऊर यदि एक हिस्सा की बड़ायी होवय हय, त ओको संग सब हिस्सा खुशी मनावय हंय।"},{"book":"१ कुरिन्थियों","chapter":"12","verse":"27","text":"यो तरह तुम सब मिल क मसीह को शरीर आय, अऊर हर एक लोग ओको अलग अलग ओको हिस्सा आय;"},{"book":"१ कुरिन्थियों","chapter":"12","verse":"28","text":"१२:२८ इफिसियों ४:११अऊर परमेश्वर न मण्डली म अलग अलग आदमी चुन्यो हंय: पहिलो प्रेरित, दूसरों परमेश्वर को तरफ सी आवन वालो सन्देश लावन वालो, तीसरो शिक्षक, फिर सामर्थ को काम करन वालो, फिर चंगो करन वालो, अऊर दूसरों ख मदत करन वालो, अऊर इन्तजाम करन वालो, अऊर अज्ञात भाषा बोलन वालो।"},{"book":"१ कुरिन्थियों","chapter":"12","verse":"29","text":"का सब प्रेरित आय? का सब भविष्यवक्ता आय? का सब शिक्षक आय? का सब सामर्थ को काम करन वालो आय?"},{"book":"१ कुरिन्थियों","chapter":"12","verse":"30","text":"का सब ख चंगो करन को वरदान मिल्यो हय? का सब अज्ञात भाषा बोलय हंय? अऊर का सब अज्ञात भाषा को अनुवाद करय हय?"},{"book":"१ कुरिन्थियों","chapter":"12","verse":"31","text":"तुम बड़ो सी बड़ो वरदानों की इच्छा रखो।"}]}