{"data":[{"book":"२ करिन्थिनः","chapter":"10","verse":"1","text":"युष्मत्प्रत्यक्षे नम्रः किन्तु परोक्षे प्रगल्भः पौलोऽहं ख्रीष्टस्य क्षान्त्या विनीत्या च युष्मान् प्रार्थये।"},{"book":"२ करिन्थिनः","chapter":"10","verse":"2","text":"मम प्रार्थनीयमिदं वयं यैः शारीरिकाचारिणो मन्यामहे तान् प्रति यां प्रगल्भतां प्रकाशयितुं निश्चिनोमि सा प्रगल्भता समागतेन मयाचरितव्या न भवतु।"},{"book":"२ करिन्थिनः","chapter":"10","verse":"3","text":"यतः शरीरे चरन्तोऽपि वयं शारीरिकं युद्धं न कुर्म्मः।"},{"book":"२ करिन्थिनः","chapter":"10","verse":"4","text":"अस्माकं युद्धास्त्राणि च न शारीरिकानि किन्त्वीश्वरेण दुर्गभञ्जनाय प्रबलानि भवन्ति,"},{"book":"२ करिन्थिनः","chapter":"10","verse":"5","text":"तैश्च वयं वितर्कान् ईश्वरीयतत्त्वज्ञानस्य प्रतिबन्धिकां सर्व्वां चित्तसमुन्नतिञ्च निपातयामः सर्व्वसङ्कल्पञ्च बन्दिनं कृत्वा ख्रीष्टस्याज्ञाग्राहिणं कुर्म्मः,"},{"book":"२ करिन्थिनः","chapter":"10","verse":"6","text":"युष्माकम् आज्ञाग्राहित्वे सिद्धे सति सर्व्वस्याज्ञालङ्घनस्य प्रतीकारं कर्त्तुम् उद्यता आस्महे च।"},{"book":"२ करिन्थिनः","chapter":"10","verse":"7","text":"यद् दृष्टिगोचरं तद् युष्माभि र्दृश्यतां। अहं ख्रीष्टस्य लोक इति स्वमनसि येन विज्ञायते स यथा ख्रीष्टस्य भवति वयम् अपि तथा ख्रीष्टस्य भवाम इति पुनर्विविच्य तेन बुध्यतां।"},{"book":"२ करिन्थिनः","chapter":"10","verse":"8","text":"युष्माकं निपाताय तन्नहि किन्तु निष्ठायै प्रभुना दत्तं यदस्माकं सामर्थ्यं तेन यद्यपि किञ्चिद् अधिकं श्लाघे तथापि तस्मान्न त्रपिष्ये।"},{"book":"२ करिन्थिनः","chapter":"10","verse":"9","text":"अहं पत्रै र्युष्मान् त्रासयामि युष्माभिरेतन्न मन्यतां।"},{"book":"२ करिन्थिनः","chapter":"10","verse":"10","text":"तस्य पत्राणि गुरुतराणि प्रबलानि च भवन्ति किन्तु तस्य शारीरसाक्षात्कारो दुर्ब्बल आलापश्च तुच्छनीय इति कैश्चिद् उच्यते।"},{"book":"२ करिन्थिनः","chapter":"10","verse":"11","text":"किन्तु परोक्षे पत्रै र्भाषमाणा वयं यादृशाः प्रकाशामहे प्रत्यक्षे कर्म्म कुर्व्वन्तोऽपि तादृशा एव प्रकाशिष्यामहे तत् तादृशेन वाचालेन ज्ञायतां।"},{"book":"२ करिन्थिनः","chapter":"10","verse":"12","text":"स्वप्रशंसकानां केषाञ्चिन्मध्ये स्वान् गणयितुं तैः स्वान् उपमातुं वा वयं प्रगल्भा न भवामः, यतस्ते स्वपरिमाणेन स्वान् परिमिमते स्वैश्च स्वान् उपमिभते तस्मात् निर्ब्बोधा भवन्ति च।"},{"book":"२ करिन्थिनः","chapter":"10","verse":"13","text":"वयम् अपरिमितेन न श्लाघिष्यामहे किन्त्वीश्वरेण स्वरज्ज्वा युष्मद्देशगामि यत् परिमाणम् अस्मदर्थं निरूपितं तेनैव श्लाघिष्यामहे।"},{"book":"२ करिन्थिनः","chapter":"10","verse":"14","text":"युष्माकं देशोऽस्माभिरगन्तव्यस्तस्माद् वयं स्वसीमाम् उल्लङ्घामहे तन्नहि यतः ख्रीष्टस्य सुसंवादेनापरेषां प्राग् वयमेव युष्मान् प्राप्तवन्तः।"},{"book":"२ करिन्थिनः","chapter":"10","verse":"15","text":"वयं स्वसीमाम् उल्लङ्घ्य परक्षेत्रेण श्लाघामहे तन्नहि, किञ्च युष्माकं विश्वासे वृद्धिं गते युष्मद्देशेऽस्माकं सीमा युष्माभिर्दीर्घं विस्तारयिष्यते,"},{"book":"२ करिन्थिनः","chapter":"10","verse":"16","text":"तेन वयं युष्माकं पश्चिमदिक्स्थेषु स्थानेषु सुसंवादं घोषयिष्यामः, इत्थं परसीमायां परेण यत् परिष्कृतं तेन न श्लाघिष्यामहे।"},{"book":"२ करिन्थिनः","chapter":"10","verse":"17","text":"यः कश्चित् श्लाघमानः स्यात् श्लाघतां प्रभुना स हि।"},{"book":"२ करिन्थिनः","chapter":"10","verse":"18","text":"स्वेन यः प्रशंस्यते स परीक्षितो नहि किन्तु प्रभुना यः प्रशंस्यते स एव परीक्षितः।"}]}