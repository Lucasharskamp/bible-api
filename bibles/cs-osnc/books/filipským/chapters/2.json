{"data":[{"book":"Filipským","chapter":"2","verse":"1","text":"Znamená pro vás něco napomenutí ve jménu Kristovu? Má pro vás význam, že nás Duch Boží vzájemně spojuje?"},{"book":"Filipským","chapter":"2","verse":"2","text":"Záleží vám na mé upřímné lásce? Pak tedy buďte svorní, mějte se rádi, usilujte o jednotu a jednomyslnost."},{"book":"Filipským","chapter":"2","verse":"3","text":"Ničím jiným mi neuděláte větší radost. Nebuďte laskaví a jednomyslní jen z vypočítavosti, nechtějte sklízet vděčnost a uznání, ale přejte je jiným."},{"book":"Filipským","chapter":"2","verse":"4","text":"Nemyslete jen na sebe a na vlastní blaho, spíš přemýšlejte, jak prospět jiným."},{"book":"Filipským","chapter":"2","verse":"5","text":"Osvojte si smýšlení Ježíše Krista:"},{"book":"Filipským","chapter":"2","verse":"6","text":"Ač sám byl Bůh,"},{"book":"Filipským","chapter":"2","verse":"7","text":"odložil svou slávu a moc,"},{"book":"Filipským","chapter":"2","verse":"8","text":"a dokonce přijal úděl otroka."},{"book":"Filipským","chapter":"2","verse":"9","text":"Ale právě proto ho Bůh nade všechno povýšil"},{"book":"Filipským","chapter":"2","verse":"10-11","text":"aby se před jeho jménem každé stvoření v úctě sklonilo a uznalo, že je Pánem všeho."},{"book":"Filipským","chapter":"2","verse":"12","text":"Moji drazí, dokud jsem byl u vás, vždycky jste dbali mých slov. Tím spíše teď, když mezi vámi být nemohu, úzkostlivě se snažte, abyste získali věčný život."},{"book":"Filipským","chapter":"2","verse":"13","text":"Bůh, jenž ve vás působí, k tomu povzbudí vaši vůli a dá vám sílu proměnit ji v činy."},{"book":"Filipským","chapter":"2","verse":"14","text":"Všechno, co činíte, dělejte bez reptání a pochybností."},{"book":"Filipským","chapter":"2","verse":"15-16","text":"Tím dokážete čistotu svého srdce a mezi zkaženými a převrácenými se osvědčíte jako ryzí Boží děti. Buďte svému okolí světlem. Až se Kristus zase objeví – jak budu šťasten, že jsem se nenamáhal zbytečně."},{"book":"Filipským","chapter":"2","verse":"17","text":"I kdybych měl své poslání zpečetit vlastní krví,"},{"book":"Filipským","chapter":"2","verse":"18","text":"raduji se z toho a také vy se můžete radovat se mnou."},{"book":"Filipským","chapter":"2","verse":"19","text":"Věřím, že mi Pán brzo umožní poslat k vám Timotea, abych se potěšil zprávami o vás."},{"book":"Filipským","chapter":"2","verse":"20","text":"Jinak tu nemám nikoho, kdo by měl o vás tak upřímný zájem."},{"book":"Filipským","chapter":"2","verse":"21","text":"Všichni myslí spíš na svůj vlastní prospěch než na zájmy Kristovy."},{"book":"Filipským","chapter":"2","verse":"22","text":"Ale Timotea jste už poznali, když mi ve službě Boží věci pomáhal jako vlastní syn."},{"book":"Filipským","chapter":"2","verse":"23","text":"Jakmile bude o mně rozhodnuto, pošlu ho hned k vám."},{"book":"Filipským","chapter":"2","verse":"24","text":"Mám ale ke Kristu důvěru, že brzo přijdu i já sám."},{"book":"Filipským","chapter":"2","verse":"25","text":"Rozhodl jsem se však poslat k vám zpátky Epafrodita. Jeho služby byly pro mne velmi cenné. V práci i boji mi stál po boku jako bratr."},{"book":"Filipským","chapter":"2","verse":"26","text":"Ale teď se mu přece jen silně zastesklo po domově, zvlášť když uslyšel, že jste se dověděli o jeho nemoci."},{"book":"Filipským","chapter":"2","verse":"27","text":"Měl už opravdu namále, ale Bůh se nad ním slitoval. Také mne tím ušetřil další velké rány."},{"book":"Filipským","chapter":"2","verse":"28","text":"Vypravil jsem ho nazpět co nejrychleji, aby vás osobně uklidnil a zbavil mne tím velké starosti."},{"book":"Filipským","chapter":"2","verse":"29","text":"Buďte k němu milí jako k bratrovi. Takových lidí si važte."},{"book":"Filipským","chapter":"2","verse":"30","text":"Vždyť pro Kristovo dílo dal v sázku vlastní život a ve snaze nahradit mi vás všechny by byl se málem uštval k smrti."}]}