{"data":[{"book":"୧ ଜୋହନ","chapter":"4","verse":"1","text":"ଏ ନା ତଡ଼୍‍କୁ, ୱିଜୁ ଆତ୍ମେଆଙ୍ଗ୍‌ ବିସ୍‌ବାସ୍‌ କିମାଟ୍‌; ୱାର୍‌ ପୟ୍‌ତିମାନି ଆତ୍ମା ମାପୁରୁଦିମାଣୁକୁ ୱାତିକା ନୋ ସିଲେ, ଆଗ୍‌ଡ଼ି ୱାରିଙ୍ଗ୍‌ ପରିକା କିଜ ସୁଡ଼ୁଦୁ । ଇରିଙ୍ଗ୍‌ ଜଗତ୍‌ଦୁ ଗାଦିଲୋକ୍‌ ବଣ୍ତ୍‌ ବାବବାଦିର୍‌ ସତାମାନାର୍‌ ।"},{"book":"୧ ଜୋହନ","chapter":"4","verse":"2","text":"ୱାର୍‌ ମାପୁରୁଦି ଆତ୍ମା ପୟ୍‌ତାମାନାର୍‌ ନୋ ସିଲେ, ଆକା ନେସ୍‌ନି ଉପାୟ୍‌ ଆଜିନାତ୍‌ ଆମା ଲୋକ୍‌ତିମାନୁ ମାପୁରୁଦି ଆତ୍ମା ମାନାତ୍‌, ୱାନ୍‌ ପେରି ୱେୟୁଦାନ୍‌ ମାନାନାନ୍‌ ଜେ, ଜିସୁ କ୍ରିସ୍ତ ଲୋକା ୱାଜା ୱାତା ମାର୍ହାନ୍‌ ।"},{"book":"୧ ଜୋହନ","chapter":"4","verse":"3","text":"ମାତର୍‌ ଏନ୍‌ ଜିସୁଙ୍ଗୁଁ ମାନାଏନ୍‌, ୱାନ୍‌ ଏସ୍‌କାଙ୍ଗ୍‌ବା ମାପୁରୁଦି ଆତ୍ମା ପୟ୍‌ଏନ୍‌ । କ୍ରିସ୍ତଦି ସାତ୍ରୁଦି ମାଣୁକୁ ୱାନ୍‌ ଆୟା ଆତ୍ମା ପୟ୍‌ତାମାନାନ୍‌, ଆମାୱାନି ୱାନିଦିନ୍‌ତି ମାଟା ମିରୁ ୱେର୍‌ଇମାନିଦେର୍‌, ମାରି ଆକା ଇଲେଇ ଇୟା ଜଗତ୍‌ଦୁ ୱାତାମାନାତ୍‌ ।"},{"book":"୧ ଜୋହନ","chapter":"4","verse":"4","text":"ଏ କଡ଼ର୍‌, ମିରୁ ମାପୁରୁଦିମାଣୁକୁ ଜନମ୍‌, ମାରି ମିରୁ ଆୟା ବଣ୍ତ୍‌ ବାବବାଦିରିଙ୍ଗ୍‌ ଆରାକିତିମାନିଦେର୍‌, ଇରିଙ୍ଗ୍‌ ମି ଜିବନ୍‌ତୁ ବାସାତି ମାନି ମାପୁରୁଦି ଆତ୍ମା, ଜଗତ୍‌ଦି ଲୋକା ଆତ୍ମାଆଙ୍ଗ୍‌ ମାଣୁକୁ ନାଣ୍ତ୍‌ ସାକ୍ତି ।"},{"book":"୧ ଜୋହନ","chapter":"4","verse":"5","text":"ବଣ୍ତ୍‌ ବାବବାଦିର୍‌ ଜଗତ୍‌ତାନ୍‌ ୱାତାମାନାର୍‌, ମାରି ବଣ୍ତ୍‌ ବାବବାଦିର୍‌ ଦୁନିଆଦି ମାଟା ୱେର୍‌ସି ବୁଲାଜିନାର୍‌ ମାରି ଦୁନିଆଦି ଲୋକୁ ୱାରି ମାଟା ୱେନ୍‌ଞ୍ଜିନାର୍‌ ।"},{"book":"୧ ଜୋହନ","chapter":"4","verse":"6","text":"ମାତର୍‌ ମାଡୁ ମାପୁରୁଦିମାଣୁକୁ ଜନମ୍‌; ଏନ୍‌ ମାପୁରୁଦି ନେସ୍‌ନାନ୍‌, ୱାନ୍‌ ମା ମାଟା ୱେନାନ୍‌ । ଏନ୍‌ ମାପୁରୁଦିମାଣୁକୁ ଜନମ୍‌ ଆଏନ୍‌, ୱାନ୍‌ ମା ମାଟା ୱେନ୍‌ଏନ୍‌ । ଇୟାମାଣୁକୁ ମାଡୁ ସତ୍‌ତି ଆତ୍ମା ମାରି ବାୟାକିନି ଆତ୍ମାଦିଙ୍ଗ୍‌ ସିନିସ୍‌ କିଦେଙ୍ଗ୍‌ ଆଟ୍‌ନିକା ।"},{"book":"୧ ଜୋହନ","chapter":"4","verse":"7","text":"ଏ ନା ତଡ଼୍‍କୁ, ମାଡୁ ନିଜେନିଜେଦିଙ୍ଗ୍‌ ଜିବନ୍‌ନୋଜିସାନିକା, ଇରିଙ୍ଗ୍‌ ଜିବନ୍‌ନୋନିକା ମାପୁରୁଦିମାଣୁକୁ ୱାତାମାନାତ୍‌, ମାରି ଏନ୍‌ ଜିବନ୍‌ନୋନାନ୍‌, ୱାନ୍‌ ମାପୁରୁଦି ମାରିନ୍‌ ମାରି ୱାନ୍‌ ମାପୁରୁଙ୍ଗୁଁ ନେସ୍‌ନାନ୍‌ ।"},{"book":"୧ ଜୋହନ","chapter":"4","verse":"8","text":"ଏନ୍‌ ଜିବନ୍‌ନୋଏନ୍‌, ୱାନ୍‌ ମାପୁରୁଙ୍ଗୁଁ ନେସ୍‌ଏନ୍‌, ଇରିଙ୍ଗ୍‌ ମାପୁରୁନେ ଜିବନ୍‌ନୋନିକାନ୍‌ ।"},{"book":"୧ ଜୋହନ","chapter":"4","verse":"9","text":"ଇବେନୁ ମାପୁରୁଦି ଜିବନ୍‌ନୋନିକା ମା ଉଣ୍ତିଙ୍ଗ୍‌ ତର୍‌ତାମାନାନ୍‌, ମାପୁରୁ ଜେ ନିଜେଦି ମାରିନ୍‌ତିଙ୍ଗ୍‌ ଜଗତ୍‌ଦୁ ପୋକ୍‌ତାତାନ୍‌, ଏଣ୍ତେସ୍‌ ମାପ୍‌ ୱାନିମାଣୁକୁ ୱିଜୁଦିନ୍ ଜିବନ୍‌ ପୟ୍‌ନାପ୍‌ ।"},{"book":"୧ ଜୋହନ","chapter":"4","verse":"10","text":"ଇକାନେ ସତ୍‌ତି ଜିବନ୍‌ନୋନିକା, ମାଡୁ ମାପୁରୁଙ୍ଗୁଁ ଜିବନ୍‌ନୋଇକା, ମାତର୍‌ ୱାନ୍‌ ମାଙ୍ଗିଁ ଜିବନ୍‌ନୋଜି, ମାରି ନିଜେଦି ମାରିନ୍‌ତିଙ୍ଗ୍‌ ମା ପାପ୍‌ତିଙ୍ଗ୍‍ ପିଣ୍ଡିନି ଅନିଉଣ୍ତିଙ୍ଗ୍‌ ପୋକ୍‌ତାତାନ୍‌ ।"},{"book":"୧ ଜୋହନ","chapter":"4","verse":"11","text":"ଏ ନା ତଡ଼୍‍କୁ, ମାପୁରୁ ଜଦି ମାଙ୍ଗିଁ ଇୟାୱାଜା ଜିବନ୍‌ନୋତା ମାନାନ୍‌, ଆର୍‌ତିଙ୍ଗ୍‌ ମାଡୁ ବା ନିଜେନିଜେଦିଙ୍ଗ୍‌ ଜିବନ୍‌ନୋଜିସାନିକା ମାନାତ୍‌ ।"},{"book":"୧ ଜୋହନ","chapter":"4","verse":"12","text":"୪:୧୨ ଜୋହନ ୧:୧୮.ମାପୁରୁଙ୍ଗୁଁ ଏନ୍‌ ଏସ୍‌କାଙ୍ଗ୍‌ ସୁଡ଼ୁଏନ୍‌, ମାତର୍‌ ମାଡୁ ଜଦି ନିଜେନିଜେଦିଙ୍ଗ୍‌ ଜିବନ୍‌ନୋଜିସାନିକା, ଆର୍‌ତିଙ୍ଗ୍‌ ମାପୁରୁ ମାମାନୁ ମାନାନ୍‌ ମାରି ୱାନି ଜିବନ୍‌ନୋନିକା ମାମାନୁ ପୁରାତେବାତା ମାନାତ୍‌ ।"},{"book":"୧ ଜୋହନ","chapter":"4","verse":"13","text":"ମାଡୁ ଜେ ମାପୁରୁଦିମାନୁ ମାନିକା ମାରି ୱାନ୍‌ ମାମାନୁ ମାନାନ୍‌, ଇକା ମାଡୁ ନେସ୍‌ନିକା, ଇରିଙ୍ଗ୍‌ ୱାନ୍‌ ମାଙ୍ଗିଁ ନିଜେଦି ଆତ୍ମାଦି ୱାଲେ ସିତାମାନାନ୍‌ ।"},{"book":"୧ ଜୋହନ","chapter":"4","verse":"14","text":"ବୁବା ଜେ ମାରିସିଙ୍ଗ୍‌ ଜଗତ୍‌ଦି ରକିୟାକର୍ତ୍ତା ଆନି ଉଣ୍ତିଙ୍ଗ୍‌ ପୋକ୍‌ତାତା ମାନାନ୍‌, ଇକା ମାଡୁ ସୁଡ଼ୁତି ମାନିକା ମାରି ୱାନି ବିସୟ୍‌ତାନ୍‌ ଆଇୱାରିଙ୍ଗ୍‌ ସାକିୟ୍‌ ୱେର୍‌ସିନିକା ।"},{"book":"୧ ଜୋହନ","chapter":"4","verse":"15","text":"ଏନ୍‌ ଜିସୁଙ୍ଗୁଁ ମାପୁରୁଦି ମାରିନ୍‌ ଇଜି ମାନାନାନ୍‌, ମାପୁରୁ ୱାନିମାନୁ ମାନାନ୍‌ ମାରି ୱାନ୍‌ ମାପୁରୁଦିମାନୁ ମାନାନ୍‌ ।"},{"book":"୧ ଜୋହନ","chapter":"4","verse":"16","text":"ମାରି ମା ଉଣ୍ତିଙ୍ଗ୍‌ ମାପୁରୁଦି ଆମା ଜିବନ୍‌ନୋନିକା ମାନାତ୍‌, ଆକା ମାଡୁ ନେସ୍‌ତି ମାନିକା ମାରି ବିସ୍‌ବାସ୍‌ କିତାମାନାପ୍‌ । ମାପୁରୁନେ ଜିବନ୍‌ନୋନିକାନ୍‌ । ଆମାୱାନି ଜିବନ୍‌ତୁ ଜିବନ୍‌ନୋନିକା ପୁରା ତେବାତା ମାନାତ୍‌, ୱାନ୍‌ ମାପୁରୁଦିମାନୁ ତେବାନାନ୍‌ ମାରି ମାପୁରୁ ୱାନିମାନୁ ତେବାନାନ୍‌ ।"},{"book":"୧ ଜୋହନ","chapter":"4","verse":"17","text":"ଇବେନୁ ଜିବନ୍‌ନୋନିକା ମାମାନୁ ପୁରାତେବାତା ମାନାତ୍‌ ଜେ, ବିଚାର୍‍ତି ନାଣ୍ତିଙ୍ଗ୍‌ ମାଡୁ ସାହାସ୍‌ ପୟ୍‌ନିକା, ଇରିଙ୍ଗ୍‌ କ୍ରିସ୍ତ ଏଣ୍ତେସ୍‌ ମାନାନ୍‌, ମାଡୁ ବା ଇୟା ଜଗତ୍‌ଦୁ ଆୟାୱାଜା ମାନିକା ।"},{"book":"୧ ଜୋହନ","chapter":"4","verse":"18","text":"ଏମେମାନୁ ଜିବନ୍‌ନୋନିକା ମାନାତ୍‌, ଆବେନୁ ତିଲାନିକା ସିଲେତ୍‌, ମାତର୍‌ ସତ୍‌ତି ଜିବନ୍‌ନୋନିକା ତିଲାନି ତାନିଙ୍ଗ୍‌ ଆକ କିନାତ୍‌, ଇରିଙ୍ଗ୍‌ ତିଲାନିକା ଦଣ୍ତ୍‌ତି ୱାଲେ ସିମାନାତ୍‌, ମାରି ଏନ୍‌ ତିଲାନାନ୍‌, ୱାନିମାନୁ ଜିବନ୍‌ନୋନିକା ପୁରା ସିଲେତ୍‌ ।"},{"book":"୧ ଜୋହନ","chapter":"4","verse":"19","text":"ମାଡୁ ଜିବନ୍‌ନୋନିକା ଅଜାତାମାନାପ୍‌, ଇରିଙ୍ଗ୍‌ ମାପୁରୁ ନେ ଆଗ୍‌ଡ଼ି ମାଙ୍ଗିଁ ଜିବନ୍‌ନୋତା ମାନାନ୍‌ ।"},{"book":"୧ ଜୋହନ","chapter":"4","verse":"20","text":"ମାପୁରୁଙ୍ଗୁଁ ଜିବନ୍‌ନୋଜିନା ଇଜି ୱେର୍‌ସି ଜଦି ଏନ୍‌ ନିଜେଦି ବିସ୍‌ବାସିରି ତଡ଼ାନ୍‌ତିଙ୍ଗ୍‌ ନି ତାଙ୍ଗିଁକ୍‌ କାଡ଼ାନାନ୍‌, ଆର୍‌ତିଙ୍ଗ୍‌ ୱାନ୍‌ ମିଚ୍‌ୱେର୍‌ନିକାନ୍‌ । ଲାକ୍‌ତୁ ସୁଡ଼ୁଜିମାନି ଅରେନ୍‌ ତଡ଼ାନ୍‌ତିଙ୍ଗ୍‌ ଏନ୍‌ ଜିବନ୍‌ନୋଦେଙ୍ଗ୍‌ ଆଟ୍‌ଏନ୍‌, ୱାନ୍‌ ତର୍‌ଇ ମାପୁରୁଙ୍ଗୁଁ ଏସ୍‌କାଙ୍ଗ୍‌ବା ଜିବନ୍‌ନୋଦେଙ୍ଗ୍‌ ଆଟ୍‌ଏନ୍‌ ।"},{"book":"୧ ଜୋହନ","chapter":"4","verse":"21","text":"ଇୟା ଆଦେସ୍‌ କ୍ରିସ୍ତ ମାଙ୍ଗିଁ ସିତାମାନାନ୍‌, ଏନ୍‌ ମାପୁରୁଙ୍ଗୁଁ ଜିବନ୍‌ନୋନାନ୍‌, ୱାନ୍‌ ନିଜେଦି ତଡ଼ାନ୍‌ତିଙ୍ଗ୍‌ ବା ଜିବନ୍‌ନୋପିନ୍‌ ।"}]}