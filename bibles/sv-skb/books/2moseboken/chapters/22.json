{"data":[{"book":"2 Moseboken","chapter":"22","verse":"1","text":"Om en man stjäl en oxe eller ett får och dödar det eller säljer det, ska han betala 5 oxar för 1 oxe och 4 får för 1 får."},{"book":"2 Moseboken","chapter":"22","verse":"2","text":"Om en tjuv blir påkommen med att bryta sig in och blir slagen så att han dör, ska det inte vara någon blodskuld för honom."},{"book":"2 Moseboken","chapter":"22","verse":"3","text":"Om solen går upp över honom ska det var blodskuld för honom, då ska han återbetala. Om han inte har något då ska han bli såld [som slav] för sin stöld."},{"book":"2 Moseboken","chapter":"22","verse":"4","text":"Om tjuven blir påkommen (med stöldgodset) i hans hand levande, om det är en oxe eller åsna eller får, ska han betala dubbelt [igen]."},{"book":"2 Moseboken","chapter":"22","verse":"5","text":"Om en man orsakar att ett fält eller en vingård blir avätet, därför att han har låtit sin boskap gå lös, och den har ätit på en annan mans fält, då ska han ersätta honom från sitt eget fält och från sin egen vingård."},{"book":"2 Moseboken","chapter":"22","verse":"6","text":"Om eld bryter ut och får tag i törne så att sädesskylarna eller den stående säden eller fältet slukas, ska han som tände elden ersätta den ordentligt."},{"book":"2 Moseboken","chapter":"22","verse":"7","text":"Om en man överlämnar pengar eller andra tillhörigheter till sin granne för att han ska förvara det och det blir stulet från den mannens hus, om tjuven blir funnen ska han betala dubbelt tillbaka."},{"book":"2 Moseboken","chapter":"22","verse":"8","text":"Om tjuven inte blir funnen, då ska husets herre komma nära Gud (Elohim) för att se om han har lagt sin hand på sin grannes tillhörigheter."},{"book":"2 Moseboken","chapter":"22","verse":"9","text":"För varje slags överträdelse, om det gäller en oxe, en åsna, ett får, kläder eller för någonting som har gått förlorat, varom någon [hittar det och] säger: ”Det här är det [som är mitt]”, ska båda parters sak komma inför Gud (Elohim). Den som Gud (Elohim) dömer skyldig [visar har felat] ska betala dubbelt till sin granne. [På samma sätt som i vers 4 och vers 7 eftersom det stulna också återfås, inte fyrfallt som i vers 1.]"},{"book":"2 Moseboken","chapter":"22","verse":"10","text":"Om en man till sin granne överlämnar en åsna eller en oxe eller ett får eller något djur för att han ska skydda (ta hand om) det och det dör eller skadas eller förs bort och ingen ser det,"},{"book":"2 Moseboken","chapter":"22","verse":"11","text":"då ska Herrens (Jahves) ed vara mellan dem båda för att se att han inte har lagt sin hand på sin grannes tillhörigheter, och dess ägare ska acceptera det och inte begära någon ersättning."},{"book":"2 Moseboken","chapter":"22","verse":"12","text":"Men om det är stulet från honom ska han ersätta dess ägare."},{"book":"2 Moseboken","chapter":"22","verse":"13","text":"Om det har gått sönder ska han föra fram det som bevis, han ska inte återgälda det som är trasigt."},{"book":"2 Moseboken","chapter":"22","verse":"14","text":"Och om en man lånar något av sin granne och det skadas eller dör, och dess ägare inte har haft det hos sig, ska han vara noga med att ersätta det."},{"book":"2 Moseboken","chapter":"22","verse":"15","text":"Om dess ägare har haft det hos sig, ska han inte gottgöra det. Om det är en mutkolv, förlorar han sin ersättning."},{"book":"2 Moseboken","chapter":"22","verse":"16","text":"Och om en man förleder en ungmö som inte är förlovad, och ligger med henne, ska han med säkerhet betala en hemgift för henne så att hon blir hans hustru."},{"book":"2 Moseboken","chapter":"22","verse":"17","text":"Om hennes far vägrar att ge henne till honom, ska han betala silver efter hemgiften för en ungmö."},{"book":"2 Moseboken","chapter":"22","verse":"18","text":"Du ska inte tillåta trollkvinnor (häxor, sådana som håller på med ockulta saker) att leva."},{"book":"2 Moseboken","chapter":"22","verse":"19","text":"Den som ligger (har samlag) med ett djur ska med säkerhet dödas."},{"book":"2 Moseboken","chapter":"22","verse":"20","text":"Den som offrar till avgudar det som är sparat (undanlagt) till Herren, ska i grunden förgöras."},{"book":"2 Moseboken","chapter":"22","verse":"21","text":"En främling (invandrare som bor i landet – hebr. ger) ska du inte förorätta (behandla fel, utnyttja) eller förtrycka (krossa), ni har ju själva varit främlingar i Egyptens land."},{"book":"2 Moseboken","chapter":"22","verse":"22","text":"Alla änkor och faderlösa ska ni inte behandla illa (våldföra dig på)."},{"book":"2 Moseboken","chapter":"22","verse":"23","text":"Om du behandlar dem illa på något sätt – för om de ropar till mig ska jag sannerligen höra deras rop –"},{"book":"2 Moseboken","chapter":"22","verse":"24","text":"ska min vrede bli het och jag ska döda dig med svärd, och din hustru ska bli en änka och dina barn faderlösa."},{"book":"2 Moseboken","chapter":"22","verse":"25","text":"Om du lånar ut pengar till någon av mitt folk, till den fattige (hebr. ani) som är hos dig, ska du inte vara för honom som en kreditgivare, inte heller ska du ta ränta av honom."},{"book":"2 Moseboken","chapter":"22","verse":"26","text":"Om du tar din grannes mantel i pant ska du återlämna den till honom vid solnedgången,"},{"book":"2 Moseboken","chapter":"22","verse":"27","text":"för det är hans enda täcke, det är hans mantel för hans kropp som han ska sova under. Och det ska ske när han ropar till mig att jag ska höra, för jag är nåd (oförtjänt kärlek – hebr. chanon)."},{"book":"2 Moseboken","chapter":"22","verse":"28","text":"Du ska inte smäda Gud (Elohim) och inte förbanna ditt folks ledare."},{"book":"2 Moseboken","chapter":"22","verse":"29","text":"Du ska inte fördröja att offra fullheten av din skörd och det som kommer från din press. Det förstfödda av dina söner ska du ge till mig."},{"book":"2 Moseboken","chapter":"22","verse":"30","text":"På samma sätt ska du göra med din oxe och med ditt får. 7 dagar ska den gå med sin mor, på den åttonde dagen ska du ge den till mig."},{"book":"2 Moseboken","chapter":"22","verse":"31","text":"Ni ska vara heliga män till mig, därför ska ni inte äta något kött från ett rivet djur på fältet, det ska ni kasta till hundarna."}]}