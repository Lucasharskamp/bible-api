{"data":[{"book":"Prothom Corinthians","chapter":"1","verse":"1","text":"Paul, Khrista Jisu pora Tai laga apostle hobole nimite junke Isor laga itcha pora he basi loise, aru amikhan laga bhai Sosthenes1.1 Paul aru Sosthenes milikene chithi likha nohoi, Khali Sosthenes laga salam janai diya ase., duijon pora,"},{"book":"Prothom Corinthians","chapter":"1","verse":"2","text":"Corinth sheher te thaka Isor laga girja te, jun khan ke Khrista Jisu logot pobitro kori loise, jun khan ke pobitro hobo nimite matise, aru sob jagate thaka jun Khrista Jisu amikhan sob laga Probhu laga naam ke biswas kori loise."},{"book":"Prothom Corinthians","chapter":"1","verse":"3","text":"Amikhan laga Baba Isor, aru Probhu Jisu Khrista laga naam pora anugrah aru shanti apnikhan uporte thakibo dibi."},{"book":"Prothom Corinthians","chapter":"1","verse":"4","text":"Moi hodai apnikhan nimite ami laga Isor ke dhanyavad diye, kelemane Isor laga anugrah to apnikhan uporte Jisu Khrista dwara dise."},{"book":"Prothom Corinthians","chapter":"1","verse":"5","text":"Kilekoile sob te apnikhan ke Khrista pora dhuni bonai dise, sob kotha aru sob gyaan te,"},{"book":"Prothom Corinthians","chapter":"1","verse":"6","text":"jineka amikhan pora apnikhan majote Khrista laga gawahi koi disele, etu to hosa hoise koi kene amikhan jani loise."},{"book":"Prothom Corinthians","chapter":"1","verse":"7","text":"Etu karone, apuni khan ke atmik bordan sob dikena ase, etu nimite amikhan laga Probhu Jisu Khrista ke dikhai nadiya din tak apnikhan rukhibole pare."},{"book":"Prothom Corinthians","chapter":"1","verse":"8","text":"Tai pora apnikhan ke ses din tak takot kori dibo, eneka hoile amikhan laga Probhu Jisu wapas aha dinte apnikhan eku bhi bodnam hoi kene nathakibo."},{"book":"Prothom Corinthians","chapter":"1","verse":"9","text":"Isor to hosa ase, jun pora apnikhan ke Tai laga Putro, Jisu Khrista amikhan laga Probhu laga sangoti te joma kori bole matise."},{"book":"Prothom Corinthians","chapter":"1","verse":"10","text":"Etiya, moi apnikhan ke utsah kori ase, bhai khan, Probhu Jisu Khrista laga naam te, apnikhan sob mon milai lobi, aru ta te apnikhan majote bhag nahobi, kintu apnikhan eke logote bhabona hobi aru ekta kaam te mili kene thakibi."},{"book":"Prothom Corinthians","chapter":"1","verse":"11","text":"Kilekoile bhai khan, Chloe laga kunba manu khan amike koise, apnikhan majote bhag hoi kene ase."},{"book":"Prothom Corinthians","chapter":"1","verse":"12","text":"Etiya moi laga motlob etu ase, apnikhan sob ekjon-ekjon he eneka koi ase, “Moi to Paul logot ase,” nohoile bhi “Moi Apollos logot ase,” nohoile bhi, “Moi Cephas logot ase,” nohoile bhi “Moi Khrista logot ase.”"},{"book":"Prothom Corinthians","chapter":"1","verse":"13","text":"Khrista to alag-alag bhag hoise naki? Apnikhan nimite Paul to Cross te morise naki? Nahoile bhi apnikhan Paul laga naam pora baptizma loise?"},{"book":"Prothom Corinthians","chapter":"1","verse":"14","text":"Moi Isor ke dhanyavad di ase kelemane moi apnikhan kunke bhi baptizma diya nai, khali Crispus aru Gaius ke nohoile,"},{"book":"Prothom Corinthians","chapter":"1","verse":"15","text":"titia kun bhi apnike moi laga naam pora baptizma dise nakobo."},{"book":"Prothom Corinthians","chapter":"1","verse":"16","text":"Moi bhi Stephanas laga ghor manu khan ke baptizma dise. Kintu etu pora dusra kunba khan ke moi pora baptizma diya to moi yaad nai."},{"book":"Prothom Corinthians","chapter":"1","verse":"17","text":"Kilekoile Khrista to amike baptizma kori bole patha nohoi, kintu Tai laga susamachar prochar kori bole- moike Tai laga kotha to chalak kotha pora kobole patha nohoi, eneka hoile Khrista laga Cross te hokti thaka to sob kaam nathaka hoi jabo."},{"book":"Prothom Corinthians","chapter":"1","verse":"18","text":"Kilekoile harai ja manu khan nimite Cross laga kotha to eku bhi motlob nai, kintu amikhan junke bachai loise, etu to Isor laga hokti ase."},{"book":"Prothom Corinthians","chapter":"1","verse":"19","text":"Kelemane Shastro te eneka likha ase,"},{"book":"Prothom Corinthians","chapter":"1","verse":"20","text":"Kote ase gyaani manu? Kot te ase pura-likha manu? Kot te ase etu prithibi laga kotha bisi kora manu khan? Isor pora etu prithibi laga gyaan sob murkho te ulta kori dise nohoi?"},{"book":"Prothom Corinthians","chapter":"1","verse":"21","text":"Kilekoile Isor laga buddhi te etu prithibi laga buddhi pora Isor ke jana nai, kintu jun manu khan Isor laga murkho kotha prochar kora ke biswas kore, Tai eitu khan ke bacha bole itcha thakise."},{"book":"Prothom Corinthians","chapter":"1","verse":"22","text":"Etu nimite Yehudi khan khali Tai laga asurit kaam khan he bisare aru Yunani khan Tai laga buddhi he bisare."},{"book":"Prothom Corinthians","chapter":"1","verse":"23","text":"Kintu amikhan Khrista ke Cross te morai diya he prochar kore, etu kotha khan Yehudi khan nimite digdari dise aru Yunani khan nimite murkho kotha ase."},{"book":"Prothom Corinthians","chapter":"1","verse":"24","text":"Kintu jun khan ke mati loise, Yehudi aru Yunani khan nimite bhi, Khrista to Isor laga hokti aru buddhiman ase."},{"book":"Prothom Corinthians","chapter":"1","verse":"25","text":"Kilekoile Isor laga murkho kotha khan to manu khan pora bhi buddhi ase, aru Isor laga komjur to manu khan pora bhi takot ase."},{"book":"Prothom Corinthians","chapter":"1","verse":"26","text":"Bhai khan Isor pora mati luwa to bhabi sabi, kele koile bisi manu khan apnikhan majote mangso hisab te buddhi thaka nai, apnikhan bisi bhak to hokti thaka nai, aru apnikhan bisi bhak to jonom pora untcha khandan pora aha nai."},{"book":"Prothom Corinthians","chapter":"1","verse":"27","text":"Kintu Isor pora prithibi laga gyaani khan ke sorom khila bole ki murkho ase eitu khan ke basi loise, eneka hoile gyaani khan ke sorom dibole nimite, aru Isor pora prithibi te komjur thaka jinis khan ke basi loise, eneka pora takot thaka khan ke sorom dibole."},{"book":"Prothom Corinthians","chapter":"1","verse":"28","text":"Isor pora juntu sobse niche ase aru kunke etu prithibi pora ghin kore, taikhan ke basi loise, aru kaam nathaka khan ke Isor pora basi loise, etu prithibi te thaka khan ke khotom kori dibo nimite,"},{"book":"Prothom Corinthians","chapter":"1","verse":"29","text":"eneka hoile kun manu bhi Isor usorte phutani nakoribo."},{"book":"Prothom Corinthians","chapter":"1","verse":"30","text":"Kintu Tai nimite, apnikhan Jisu Khrista logote ase, Junke amikhan nimite Isor laga buddhiman bonai dise, ekjon dharmikta aru sapha bhi kori dise aru paap pora bachai loise."},{"book":"Prothom Corinthians","chapter":"1","verse":"31","text":"Etu karone, Shastro te eneka likhi kene ase, “Jun manu phutani kori ase, taike Probhu laga naam te he phutani koribo dibi1.31 Jer. 9:24; 2 Cor. 10:17..”"}]}