{"data":[{"book":"1 Atesalonika","chapter":"4","verse":"1","text":"Potsiriza, abale, tinakulangizani kale momwe mukuyenera kukhalira kuti mukondweretse Mulungu, monga momwe mukukhaliramo. Tsopano tikukupemphani ndi kukulimbikitsani mwa Ambuye Yesu kuti muchite zimenezi koposa kale."},{"book":"1 Atesalonika","chapter":"4","verse":"2","text":"Inu mukudziwa malangizo amene tinakupatsani mwa ulamuliro wa Ambuye Yesu."},{"book":"1 Atesalonika","chapter":"4","verse":"3","text":"Ndi chifuniro cha Mulungu kuti muyeretsedwe: kuti mupewe dama;"},{"book":"1 Atesalonika","chapter":"4","verse":"4","text":"aliyense wa inu aphunzire kulamulira thupi lake mʼnjira yoyera ndi yaulemu,"},{"book":"1 Atesalonika","chapter":"4","verse":"5","text":"osati yotsata chilakolako chonyansa monga amachitira akunja, amene sadziwa Mulungu."},{"book":"1 Atesalonika","chapter":"4","verse":"6","text":"Pa zimenezi munthu asachimwire mʼbale wake kapena kumuonerera. Ambuye adzalanga anthu onse amene amachita machimo amenewa, monga tinakuwuzani kale ndi kukuchenjezani."},{"book":"1 Atesalonika","chapter":"4","verse":"7","text":"Pakuti Mulungu sanatiyitane kuti tizichita zonyansa, koma kuti tikhale oyera mtima."},{"book":"1 Atesalonika","chapter":"4","verse":"8","text":"Choncho, aliyense amene akukana malangizo awa sakukana munthu koma Mulungu, Mulungu weniweniyo amene amakupatsani Mzimu Woyera."},{"book":"1 Atesalonika","chapter":"4","verse":"9","text":"Tsono kunena za kukondana wina ndi mnzake, nʼkosafunikira kuti tikulembereni, popeza ndi Mulungu amene anakuphunzitsani za kukondana wina ndi mnzake."},{"book":"1 Atesalonika","chapter":"4","verse":"10","text":"Ndipo kunena zoona, mumakonda abale onse a mʼbanja la Mulungu a ku Makedoniya. Komabe, abale tikukulimbikitsani kuti muzichita zimenezi koposa kale."},{"book":"1 Atesalonika","chapter":"4","verse":"11","text":"Yesetsani kuti mukhale moyo wofatsa. Aliyense asamale ntchito yakeyake ndi kugwira ntchito ndi manja ake."},{"book":"1 Atesalonika","chapter":"4","verse":"12","text":"Mukatero akunja adzalemekeza makhalidwe anu a tsiku ndi tsiku, ndi kuti inuyo mukhale osadalira wina aliyense."},{"book":"1 Atesalonika","chapter":"4","verse":"13","text":"Abale, ife sitikufuna mukhale osadziwa za amene akugona, kapena kumva chisoni ngati anthu ena opanda chiyembekezo."},{"book":"1 Atesalonika","chapter":"4","verse":"14","text":"Ife timakhulupirira kuti Yesu anamwalira naukanso. Moteronso timakhulupirira kuti amene anamwalira ali mwa Yesu, Mulungu adzawaukitsa nʼkubwera nawo pamodzi ndi Yesuyo."},{"book":"1 Atesalonika","chapter":"4","verse":"15","text":"Molingana ndi mawu a Ambuye mwini, tikukuwuzani kuti, ife amene tikanali ndi moyo, otsala mpaka kubwera kwa Ambuye, sitidzawasiya kumbuyo amene anagona kale."},{"book":"1 Atesalonika","chapter":"4","verse":"16","text":"Pakuti Ambuye mwini adzatsika kuchokera kumwamba, ndi mfuwu waulamuliro, ndi liwu la mngelo wamkulu, ndi kulira kwa lipenga la Mulungu, ndipo akufa amene ali mwa Yesu adzauka poyamba."},{"book":"1 Atesalonika","chapter":"4","verse":"17","text":"Kenaka, ife amene tili ndi moyo, otsalafe, tidzakwatulidwa pamodzi ndi iwo mʼmitambo kukakumana ndi Ambuye mlengalenga. Tsono ife tidzakhala ndi Ambuye mpaka muyaya."},{"book":"1 Atesalonika","chapter":"4","verse":"18","text":"Nʼchifukwa chake tsono muzilimbikitsana ndi mawu amenewa."}]}