{"data":[{"book":"Vaebulania","chapter":"5","verse":"1","text":"Kila Mteta Mkulu wa Chapanga ihaguliwa pagati ya vandu ipewa lihengu la kukita mambu ga Chapanga pahali pa vandu, kuwusa luteta lwa kuhinjwa hinyama na luteta lungi."},{"book":"Vaebulania","chapter":"5","verse":"2","text":"Muni mwene ndi mngolongondi namuna ndalindali, ihotola kuvahengela lipyana vala vangammanya na vevihotola na kukongiwa."},{"book":"Vaebulania","chapter":"5","verse":"3","text":"Ndava yeniyo iganikiwa kuwusa luteta lwa kuhinja hinyama, lepi ndava ya vandu ndu, nambu mewa ndava ya mwene kumbudila Chapanga."},{"book":"Vaebulania","chapter":"5","verse":"4","text":"Kawaka mundu mweakujipela mwene utopesa wa kuvya Mteta Mkulu. Nambu Chapanga akumhagula kuvya Mteta Mkulu ngati Aloni cheahaguliwi."},{"book":"Vaebulania","chapter":"5","verse":"5","text":"Mewawa Kilisitu, nakujipela mwene utopesa wa kuvya Mteta Mkulu, pahali paki Chapanga amhagwili na kujova,"},{"book":"Vaebulania","chapter":"5","verse":"6","text":"Mewawa ajovili, pandu pangi mu Mayandiku Gamsopi,"},{"book":"Vaebulania","chapter":"5","verse":"7","text":"Yesu petamili pamulima, amyupili Chapanga kwa luyupu na maganu na kuvemba kwa maholi, mweihotola kumsangula kuhuma mu lifwa. Chapanga amuyuwanili, ndava avi kuyidakila kwaki na ungolongondi."},{"book":"Vaebulania","chapter":"5","verse":"8","text":"Nambu, pamonga avi Mwana wa Chapanga, amanyili kumyidakila Chapanga kwa mang'ahiso gegamkolili."},{"book":"Vaebulania","chapter":"5","verse":"9","text":"Peamali kuvya mkamilifu mukila njila, avi utumbula wa usangula wa magono goha gangali mwishu kwa vandu voha vevakumyidakila,"},{"book":"Vaebulania","chapter":"5","verse":"10","text":"kangi Chapanga amuhagwili kuvya Mteta Mkulu kwa luhumu lwa Melikisedeki."},{"book":"Vaebulania","chapter":"5","verse":"11","text":"Tivii na gamahele ga kujova ndava ya lijambu ili, nambu yinonopa kuvadandaulila, ndava nyenye mwiyuyuka lepi kumanya."},{"book":"Vaebulania","chapter":"5","verse":"12","text":"Chakaka lukumbi ulu, mwiganikiwa kuvya vawula, muni lukumbi lutali lupitili, nambu mwakona mwigana mundu yungi avawula mawuliwu ga kutumbula ga ujumbi wa Chapanga. Pahali pa kulya chakulya chiyumu, nyenye mwinyong'a mavele ngati vana vang'enya!"},{"book":"Vaebulania","chapter":"5","verse":"13","text":"Ndava mundu yeyoha mweigana kunyong'a mavele akona mwana mng'enya, ihotola lepi kumanya mawuliwu ga kumganisa Chapanga."},{"book":"Vaebulania","chapter":"5","verse":"14","text":"Nambu chakulya chiyumu ndi ndava ya vandu vevakangili, ndava vajiwulili vene kuyendelela kuhenga ago, vahotola kulola ulekenganu pagati ya gabwina na gahakau."}]}