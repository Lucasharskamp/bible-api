{"data":[{"book":"Maluko","chapter":"12","verse":"1","text":"Yesu kalonga nao kwa simo, “Munhu imoja kahanda mizabibu mumgunda wake. Kazungulusila lwigo mumgunda wake, kahimba hanhu ha kukamila zabibu, kazenga lingo. Abaho kawakodisha walimaji, kafunga mwanza kachola."},{"book":"Maluko","chapter":"12","verse":"2","text":"Msimu wa kubawa zabibu viuvikile, kamtuma msang'hanaji kwa awo walimaji yamgalile zabibu kulawa mumgunda wake."},{"book":"Maluko","chapter":"12","verse":"3","text":"Lakini walimaji awo wamgoga, wamtowa, wamuwinga makono gaiyeka."},{"book":"Maluko","chapter":"12","verse":"4","text":"Abaho kamtuma msang'hanaji iyagwe, ayo nayo wamtowa mdipala na wamgela kinyala."},{"book":"Maluko","chapter":"12","verse":"5","text":"Mwene mgunda kamtuma msang'hanaji iyagwe, nayo wamkoma, na kawatuma wayagwe wengi wawatendela vivo, wayagwe wawatowa na wayagwe wawakoma."},{"book":"Maluko","chapter":"12","verse":"6","text":"Kakala kasigala na munhu imoja wa kumtuma, nayo kakala mwanage yamnogele ng'hani. Kamtuma kuno kolonga, ‘Womtegeleza mwanangu.’"},{"book":"Maluko","chapter":"12","verse":"7","text":"Lakini walimaji wailongela, ‘Ino ayo muhazi, lekeni tumkome tusole uhazi wake!’"},{"book":"Maluko","chapter":"12","verse":"8","text":"Avo wamgoga, wamkoma wamwasa kunze ya umgunda wa imizabibu.”"},{"book":"Maluko","chapter":"12","verse":"9","text":"Yesu kawauza, “Vino mwene mgunda kotendaze? Kokwiza kuwakoma walimaji wose na kowakodisha walimaji wayagwe mgunda awo wa mizabibu."},{"book":"Maluko","chapter":"12","verse":"10","text":"Hamgasomile Maandiko Gang'alile vigalonga,"},{"book":"Maluko","chapter":"12","verse":"11","text":"Mbuli ino itendigwa na Mndewa,"},{"book":"Maluko","chapter":"12","verse":"12","text":"Walangulizi wa Wayahudi walonda kumgoga Yesu, kwavija wajuwa lusimo luno kawalonga wao. Lakini waludumba lunhu lwa wanhu, avo wamuleka wasegela."},{"book":"Maluko","chapter":"12","verse":"13","text":"Mafalisayo wayagwe na wanhu wa Helode wakala watumigwe kwa Yesu, wamgoge kwa mbuli zake."},{"book":"Maluko","chapter":"12","verse":"14","text":"Wamcholela wamulongela, “Mfundiza, tokujuwa gweye kwa munhu ulonga ukweli, humdumba munhu yoyose, hutonga ukulu wa munhu. Lakini gweye kofundiza goyolonda Mulungu wanhu wagatende. Tulongele, vino vinoga kulipa kodi kwa Mndewa wa Lumi hebu havinogile bule? Tulipe hebu seketulipe?”"},{"book":"Maluko","chapter":"12","verse":"15","text":"Lakini Yesu kaujuwa ubala wao kawauza, “Habali monigeza? Ngalileni isente niilole.”"},{"book":"Maluko","chapter":"12","verse":"16","text":"Wamgalila isente, nayo kawauza, “Vino kihanga kino cha nani? Na twaga dino da nani?”"},{"book":"Maluko","chapter":"12","verse":"17","text":"Yesu kawalongela, “Mgweleleni Mndewa wa Lumi vili va Mndewa wa Lumi, na mgweleleni Mulungu vili va Mulungu.”"},{"book":"Maluko","chapter":"12","verse":"18","text":"Abaho Masadukayo, wanhu wolonga kuduhu kuzilibuka kulawa kwa wafile. Wayagwe wamcholela Yesu wamulongela,"},{"book":"Maluko","chapter":"12","verse":"19","text":"“Mfundiza, Musa katwandikila, ‘Munhu yahafa na kuleka mwehe wake bila wana, ndugu yake munhu ayo kolondeka yamsole mgane ayo, yamulelele ndugu yake yafile wana.’"},{"book":"Maluko","chapter":"12","verse":"20","text":"Kukala na ndugu saba, ija imkulu kasola mwehe kafa halekile wana."},{"book":"Maluko","chapter":"12","verse":"21","text":"Wakabili nayo kamuhala mgane ayo nayo vivija kafa halekile wana. Vivija kwa wakadatu kafa halekile wana."},{"book":"Maluko","chapter":"12","verse":"22","text":"Abaho kwa wayagwe, wose saba wamsolile mgane ayo wafa hawalekile wana. Ako kumwande, mtwanzi ayo nayo kafa."},{"book":"Maluko","chapter":"12","verse":"23","text":"Avo, wanhu wose wafile wahazilibuka mwiisiku ya kuzilibuka, mtwanzi ayo kokuwa mwehe wa nani? Kwavija wose saba wakala wamsolile.”"},{"book":"Maluko","chapter":"12","verse":"24","text":"Yesu kawedika, “Mweye mopotela! Kwavija hamugajuwile Maandiko Gang'alile hebu udahi wa Mulungu."},{"book":"Maluko","chapter":"12","verse":"25","text":"Kwavija wanhu wafile vonda wazilibuke, hawasola wala hawasoligwa wokuwa kamba wasenga wa kuulanga."},{"book":"Maluko","chapter":"12","verse":"26","text":"Kwa mbuli ya kuzilibuka kwa wanhu wafile, hamusomile mna ikitabu cha Musa mbuli ya kisolo kikwaka? Mulungu kamulongela Musa, ‘Niye na Mulungu wa Abulahamu na wa Isaka na wa Yakobo.’"},{"book":"Maluko","chapter":"12","verse":"27","text":"Heyo heli Mulungu wa wanhu wafile, ila Mulungu wa wanhu wagima. Avo mweye mopotela ng'hani!”"},{"book":"Maluko","chapter":"12","verse":"28","text":"Mfundiza Malagizo ga Musa imoja yakalile aho kahulika viwaibamilile. Kona kamba Yesu kawedika goya Masadukayo, avo kamkwesela Yesu kamuuza, “Mna ga Malagizo gose lagizo gani dili kulu?”"},{"book":"Maluko","chapter":"12","verse":"29","text":"Yesu kamwidika, “Lagizo dili kulu ijo dino, ‘Tegelezeni mweye wanhu wa Izilaeli! Mndewa Mulungu wetu ayo Mndewa yaiyeka."},{"book":"Maluko","chapter":"12","verse":"30","text":"Mnogele Mndewa Mulungu wako kwa moyo wako wose, kwa loho yako yose, kwa nzewele zako zose, na kwa nguvu zako zose.’"},{"book":"Maluko","chapter":"12","verse":"31","text":"Lagizo da kabili kwa ukulu ijo dino, ‘Mnogele miyago kamba viuinogela mwenyego.’ Kuduhu lagizo diyagwe kulu kubanza gano mabili.”"},{"book":"Maluko","chapter":"12","verse":"32","text":"Mfundiza Malagizo ga Musa kamtogola Yesu, “Mfundiza, kwidika goya viulongile, Mndewa ayo Mulungu na kuduhu iyagwe ila heyo."},{"book":"Maluko","chapter":"12","verse":"33","text":"Kumnogela Mulungu wako kwa moyo wako wose na kwa nzewele zako zose na kwa nguvu zako, na kumnogela miyago kamba viuinogela mwenyego, kunoga ng'hani kugoga Malagizo gano mabili kubanza kumulavila Mulungu nhosa za wanyama na nhosa ziyagwe.”"},{"book":"Maluko","chapter":"12","verse":"34","text":"Yesu viyonile munhu ayo kedika goya, kamulongela, “Huli kutali na Undewa wa Mulungu.”"},{"book":"Maluko","chapter":"12","verse":"35","text":"Yesu viyakalile kofundiza Mng'anda ya Mulungu, kawauza, “Habali wafundiza Malagizo ga Musa wolonga Kilisito Mkombola mwana wa Daudi?"},{"book":"Maluko","chapter":"12","verse":"36","text":"Loho Yang'alile kamulongoza Daudi kulonga,"},{"book":"Maluko","chapter":"12","verse":"37","text":"“Avo Daudi mwenyego kamkema, ‘Mndewa.’ Avo Kilisito Mkombola kodahaze kuwa mwana wa Daudi?”"},{"book":"Maluko","chapter":"12","verse":"38","text":"Viyakalile kofundiza, kawalongela, “Muiteganye na wafundiza Malagizo ga Musa, wonogelwa kugenda kuno wovala mikanzu mitali na kulamusigwa na wanhu mna gamagulilo,"},{"book":"Maluko","chapter":"12","verse":"39","text":"wosagula vigoda va haulongozi mzing'anda za kumpula Mulungu na kukala hanhu hanogile mna izinyimwili nyimwili."},{"book":"Maluko","chapter":"12","verse":"40","text":"Wowaboka wagane vinhu na kusola ng'anda zao, abaho woilagusa wanoga kwa kumpula Mulungu mbuli nyingi. Nhaguso yao yokuwa ng'hulu!”"},{"book":"Maluko","chapter":"12","verse":"41","text":"Yesu kakala behi na kigelo cha kulavila sadaka hana Ing'anda ya Mulungu, kawalola wanhu viwolava sente mkigelo. Matajili wengi walava sente nyingi."},{"book":"Maluko","chapter":"12","verse":"42","text":"Abaho keza mgane mkiwa kalava sente mbili ndodo."},{"book":"Maluko","chapter":"12","verse":"43","text":"Yesu kawakema wanahina zake kawalongela, “Nowalongela ukweli mgane mkiwa ino kalava sente nyingi mna ikigelo cha sadaka kubanza wose wayagwe."},{"book":"Maluko","chapter":"12","verse":"44","text":"Kwavija wose walava vija visigale muutajili wao, lakini mgane ino hamoja na ukiwa wake kalava vose viyelinavo.”"}]}