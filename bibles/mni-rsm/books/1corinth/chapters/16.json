{"data":[{"book":"1 Corinth","chapter":"16","verse":"1","text":"Houjik, Tengban Mapugi misingbu mateng pangnabagidamak sel khaigatpagi maramdadi, eina Galatia-gi singlupsingda tounanaba haikhiba adumak nakhoinasu tou."},{"book":"1 Corinth","chapter":"16","verse":"2","text":"Eina lakpa matamda sel amuk khaigatnaba haibadu amuk mathou tadanaba chayolgi ahanba numit khudinggi nakhoi khudingmakna nakhoigi senthokki chang matung inna saruk khara khaidoklaga madu tungsinduna thamlamsanu."},{"book":"1 Corinth","chapter":"16","verse":"3","text":"Aduga eina laklaba matungda nakhoina yaba makhoising aduda eina saktakpagi chitthi pigani aduga nakhoigi khudol adu thinnaba makhoibu Jerusalem-da thagani."},{"book":"1 Corinth","chapter":"16","verse":"4","text":"Aduga eisu chatpada phagadaba oirabadi makhoisu eiga loinana chatkani."},{"book":"1 Corinth","chapter":"16","verse":"5","text":"Aduga eina Mecedonia phaoduna chatlaba tungda eina nakhoigi nanakta lakkani maramdi eina Macedonia phaoduna chatkadouri."},{"book":"1 Corinth","chapter":"16","verse":"6","text":"Eina nakhoiga loinana matam khara leiminnaraba yai nattraga ningthamtha chuppa leiminnabasu yai. Adum tourabadi nakhoina eigi khongchatta, eina chatpa mapham khudingmakta nakhoina mateng pangba ngamgani."},{"book":"1 Corinth","chapter":"16","verse":"7","text":"Eina houjik lamkhangda nakhoibu unaba eina pamde; Ibungona yabirabadi eina nakhoiga loinana matam khara sangna leiminnanaba asha toujei."},{"book":"1 Corinth","chapter":"16","verse":"8","text":"16:8,9 Pakhon 19:8-10 Eina Ephesus-ta Pentecost-ki numit phaoba leigani."},{"book":"1 Corinth","chapter":"16","verse":"9","text":"Maramdi mapham asida eigi maiyokta leiba mi kaya leirabasu achouba amadi mahei yanba thabak tounabagi thong ama eingonda hangdokpire."},{"book":"1 Corinth","chapter":"16","verse":"10","text":"Aduga karigumba Timothy-na nakhoigi lambida laklabadi mahakna nakhoiga leiminnaringeida akiba karisu leitanaba mabu yengsinbiyu. Maramdi mahaksu eigumna Ibungogidamak thougal toujariba amani."},{"book":"1 Corinth","chapter":"16","verse":"11","text":"Aduga kana amatana mahakpu hanthana yengdasanu. Adubu mahakna eigi inakta amuk hallaknaba mahakki khongchat aduda mahakpu ingthana thabirak-u. Maramdi mahakna thajaba ichil-inao ateisingga loinana hallakpa adu eina asa toujei."},{"book":"1 Corinth","chapter":"16","verse":"12","text":"Houjik ichil inao Apollos-gi maramda hairagadi, eina tattana mangonda, thajaba ichil-inao ateisingga loinana nakhoigi nanakta chatnanaba kanna haijabani, adubu houjikki oinadi mahak chatningdri. Adumakpu khudongchaba phangbada mahakna chatkani."},{"book":"1 Corinth","chapter":"16","verse":"13","text":"Mitseng khang-u, thajabada chetna leppu, thouna phou amasung kallu."},{"book":"1 Corinth","chapter":"16","verse":"14","text":"Nakhoina touba khudingmak nungsibaga loinana tou."},{"book":"1 Corinth","chapter":"16","verse":"15","text":"Nakhoina Stephanas amadi mahakki imung-manunggi maramda khang-i. Achaia-gi ahanba Christian oikhibasingdu makhoini. Aduga makhoina Tengban Mapugi misinggi thougalda masa katthokchare. Nungsijaraba ichil-inaosing, eina nakhoida haijari,"},{"book":"1 Corinth","chapter":"16","verse":"16","text":"nakhoina makhoi asigumbasing amadi thabak suminnariba pumnamak amadi masida kanna nomlibasinggi makha pollu."},{"book":"1 Corinth","chapter":"16","verse":"17","text":"Aduga Stephanas, Fortunatus, amadi Achaicus-na mapham asida lakpagidamak eina haraojei maramdi nakhoi leitabagi awatpa adu makhoina mensinbire."},{"book":"1 Corinth","chapter":"16","verse":"18","text":"Aduga makhoina nakhoigi thawai tekkhat-hanbiba adugumna makhoina eigi thawaibusu tekkhat-hanbire. Asigumba mising asibu sakkhangbiba matik chai."},{"book":"1 Corinth","chapter":"16","verse":"19","text":"Asia-da leiriba singlupsingna nakhoibu khurumjari. Aquila amadi Priscilla aduga makhoigi yumda tinnariba singlupna nakhoibu Ibungoda taramna khurumjari."},{"book":"1 Corinth","chapter":"16","verse":"20","text":"Aduga mapham asida leiriba ichil-inao pumnamakna nakhoibu khurumjari."},{"book":"1 Corinth","chapter":"16","verse":"21","text":"Paul, eina, isamakki khutna khurumjaba asi ijari."},{"book":"1 Corinth","chapter":"16","verse":"22","text":"Ibungobu nungsidaba mahak adu sirap phangsanu!"},{"book":"1 Corinth","chapter":"16","verse":"23","text":"Ibungo Jisugi thoujalna nakhoiga loinabisanu."},{"book":"1 Corinth","chapter":"16","verse":"24","text":"Christta Jisuda leiba nakhoi pumnamakki mathakta eigi nungsibana loinabisanu."}]}