{"data":[{"book":"Lúkas","chapter":"23","verse":"1","text":"Síðan lagði allt ráðið af stað með Jesú til Pílatusar landstjóra."},{"book":"Lúkas","chapter":"23","verse":"2","text":"Er þangað kom, byrjuðu þeir strax að ákæra hann: „Þessi maður var að leiða þjóðina afvega. Hann segir að enginn eigi að borga skatta til rómversku yfirvaldanna og sjálfur segist hann vera Kristur konungurinn.“"},{"book":"Lúkas","chapter":"23","verse":"3","text":"„Ert þú Kristur – konungur þeirra?“ spurði Pílatus."},{"book":"Lúkas","chapter":"23","verse":"4","text":"Þá sneri Pílatus sér að æðstu prestunum og mannfjöldanum og sagði: „Ég finn alls enga sök hjá honum.“"},{"book":"Lúkas","chapter":"23","verse":"5","text":"Þá æstust þeir um allan helming og sögðu: „Hann æsir til andófs gegn yfirvöldunum hvar sem hann fer, um allt skattlandið, allt frá Galíleu þar sem hann byrjaði og hingað til Jerúsalem.“"},{"book":"Lúkas","chapter":"23","verse":"6","text":"„Er hann frá Galíleu?“ spurði Pílatus."},{"book":"Lúkas","chapter":"23","verse":"7","text":"Þegar þeir játuðu því, sagði hann þeim að fara með Jesú til Heródesar konungs, því að Galílea væri lögsagnarumdæmi hans. Og þannig vildi til að Heródes var staddur í Jerúsalem um þetta leyti."},{"book":"Lúkas","chapter":"23","verse":"8","text":"Heródesi þótti gaman að fá tækifæri til að sjá Jesú, því að hann hafði heyrt margt um hann og vonaðist til að sjá hann gera kraftaverk."},{"book":"Lúkas","chapter":"23","verse":"9","text":"Hann spurði Jesú fjölmargra spurninga, en fékk ekkert svar."},{"book":"Lúkas","chapter":"23","verse":"10","text":"Á meðan stóðu æðstu prestarnir og hinir trúarleiðtogarnir þar hjá og ákærðu hann harðlega."},{"book":"Lúkas","chapter":"23","verse":"11","text":"Síðan tóku Heródes og hermenn hans að hæða Jesú og spotta. Þeir klæddu hann í konunglega skikkju og sendu hann síðan aftur til Pílatusar."},{"book":"Lúkas","chapter":"23","verse":"12","text":"Þennan dag urðu Heródes og Pílatus vinir – en áður höfðu þeir verið svarnir óvinir."},{"book":"Lúkas","chapter":"23","verse":"13","text":"Nú kallaði Pílatus saman æðstu prestana og leiðtoga Gyðinganna, ásamt fólkinu"},{"book":"Lúkas","chapter":"23","verse":"14","text":"og kunngjörði úrskurð sinn:"},{"book":"Lúkas","chapter":"23","verse":"15","text":"Heródes er mér sammála og hann sendi hann aftur til okkar. Þessi maður hefur ekkert gert sem dauða er vert."},{"book":"Lúkas","chapter":"23","verse":"16-17","text":"Ég ætla því að láta húðstrýkja hann og sleppa honum síðan, enda er venja að náða einn fanga á páskunum.“"},{"book":"Lúkas","chapter":"23","verse":"18","text":"Þá kvað við hávært óp frá mannþyrpingunni – allir hrópuðu sem einn maður: „Burt með hann! Krossfestu hann! En slepptu Barrabasi.“"},{"book":"Lúkas","chapter":"23","verse":"19","text":"(Barrabas sat í fangelsi fyrir að vekja uppþot í Jerúsalem gegn yfirvöldunum og fyrir manndráp.)"},{"book":"Lúkas","chapter":"23","verse":"20","text":"Pílatus reyndi nú að sannfæra þá, því að hann vildi sleppa Jesú"},{"book":"Lúkas","chapter":"23","verse":"21","text":"en þeir hrópuðu á móti: „Krossfestu hann! Krossfestu hann!“"},{"book":"Lúkas","chapter":"23","verse":"22","text":"Enn einu sinni – í þriðja sinn – spurði Pílatus ákveðinn: „Hvers vegna? Hvaða glæp hefur hann drýgt? Ég sé enga ástæðu til að dæma hann til dauða. Ég ætla því að láta húðstrýkja hann og sleppa honum síðan.“"},{"book":"Lúkas","chapter":"23","verse":"23","text":"Þá heimtuðu þeir aftur að Jesús yrði krossfestur og urðu hróp þeirra svo hávær að þau yfirgnæfðu allt annað."},{"book":"Lúkas","chapter":"23","verse":"24","text":"Þá dæmdi Pílatus Jesú til dauða, eins og fólkið krafðist,"},{"book":"Lúkas","chapter":"23","verse":"25","text":"en sleppti Barrabasi samkvæmt ósk þess – manninum sem sat í fangelsi fyrir óeirðir og manndráp. Síðan afhenti hann þeim Jesú, svo að þeir gætu gert við hann það sem þeir vildu."},{"book":"Lúkas","chapter":"23","verse":"26","text":"Þegar hópurinn var lagður af stað með Jesú til aftökustaðarins, var maður sem var að koma utan úr sveit, Símon frá Kýrene, þvingaður til að bera kross hans."},{"book":"Lúkas","chapter":"23","verse":"27","text":"Mikill mannfjöldi fylgdi á eftir, þar á meðal margar grátandi konur."},{"book":"Lúkas","chapter":"23","verse":"28","text":"Jesús sneri sér við og sagði við þær: „Jerúsalemdætur, þið skuluð ekki gráta mín vegna, heldur vegna ykkar sjálfra og barna ykkar."},{"book":"Lúkas","chapter":"23","verse":"29","text":"Þeir dagar munu koma er barnlausar konur verða taldar heppnar."},{"book":"Lúkas","chapter":"23","verse":"30","text":"Þá munu menn biðja fjöllin um að hrynja yfir sig og hæðirnar að hylja sig,"},{"book":"Lúkas","chapter":"23","verse":"31","text":"því að ef þetta er gert við mig, hið lifandi tré, hvernig mun þá fara fyrir ykkur.“"},{"book":"Lúkas","chapter":"23","verse":"32-33","text":"Ásamt Jesú voru tveir afbrotamenn leiddir til aftökustaðarins sem hét „Hauskúpa“. Þar voru þeir allir krossfestir, Jesús í miðið, en hinir tveir sinn til hvorrar handar."},{"book":"Lúkas","chapter":"23","verse":"34","text":"Þá sagði Jesús: „Faðir, fyrirgef þeim, því þeir vita ekki hvað þeir gera.“"},{"book":"Lúkas","chapter":"23","verse":"35","text":"Fólkið stóð og fylgdist með, en leiðtogar þjóðarinnar gerðu gys að honum og sögðu: „Hann gat hjálpað öðrum, en nú ætti hann að hjálpa sjálfum sér og sanna með því að hann sé í raun og veru Kristur, útvalinn konungur Guðs.“"},{"book":"Lúkas","chapter":"23","verse":"36","text":"Hermennirnir hæddu hann líka með því að rétta honum súrt vín að drekka."},{"book":"Lúkas","chapter":"23","verse":"37","text":"Þeir hrópuðu: „Ef þú ert konungur Gyðinga, bjargaðu þá sjálfum þér.“"},{"book":"Lúkas","chapter":"23","verse":"38","text":"Fyrir ofan hann var neglt spjald á krossinn. Þar stóð: „Þessi er konungur Gyðinga.“"},{"book":"Lúkas","chapter":"23","verse":"39","text":"Annar afbrotamannanna, sem hékk við hlið hans, sendi honum háðsglósu og sagði: „Svo þú ert Kristur, er það ekki? Sannaðu það þá með því að bjarga sjálfum þér – og okkur.“"},{"book":"Lúkas","chapter":"23","verse":"40-41","text":"Hinn glæpamaðurinn mótmælti þeim fyrri og sagði: „Óttastu ekki einu sinni Guð á dauðastundinni? Við höfum unnið til þessarar þungu refsingar, en þessi maður hefur ekkert rangt aðhafst.“"},{"book":"Lúkas","chapter":"23","verse":"42","text":"Síðan sneri hann sér að Jesú og sagði: „Jesú, minnstu mín þegar þú kemur í ríki þitt.“"},{"book":"Lúkas","chapter":"23","verse":"43","text":"Jesús svaraði: „Ég lofa þér því, að í dag skaltu vera með mér í Paradís.“"},{"book":"Lúkas","chapter":"23","verse":"44","text":"Nú var komið hádegi, en þá varð dimmt um allt landið fram til klukkan þrjú,"},{"book":"Lúkas","chapter":"23","verse":"45","text":"því að sólin myrkvaðist. Þá gerðist það að fortjaldið í musterinu rifnaði í tvennt."},{"book":"Lúkas","chapter":"23","verse":"46","text":"Þá hrópaði Jesús: „Faðir, í þínar hendur fel ég anda minn,“ og að svo mæltu dó hann."},{"book":"Lúkas","chapter":"23","verse":"47","text":"Þegar rómverski herforinginn, sem stjórnaði aftökunum, sá hvað gerðist, varð hann hræddur og sagði: „Ég er viss um að þessi maður hefur verið saklaus.“"},{"book":"Lúkas","chapter":"23","verse":"48","text":"Þegar fólkið, sem kom til að fylgjast með krossfestingunni, sá að Jesús var dáinn, fór það heim harmi slegið."},{"book":"Lúkas","chapter":"23","verse":"49","text":"Meðan þetta gerðist, stóðu vinir Jesú og konurnar, sem fylgt höfðu honum frá Galíleu, álengdar og fylgdust með."},{"book":"Lúkas","chapter":"23","verse":"50-52","text":"Maður nokkur frá Arímaþeu, Jósef að nafni, kunnur ráðherra, fór til Pílatusar og bað um líkama Jesú. Hann var guðrækinn maður, sem vænti komu Krists og hafði verið ósammála hinum um hvað gera skyldi við Jesú."},{"book":"Lúkas","chapter":"23","verse":"53","text":"Hann tók því líkama Jesú niður af krossinum og vafði í léreftsdúk og lagði síðan í nýja gröf sem höggvin hafði verið í klett."},{"book":"Lúkas","chapter":"23","verse":"54","text":"Þetta gerðist síðdegis á föstudegi, aðfangadegi páska, á sama tíma og fólk var að undirbúa hátíðina."},{"book":"Lúkas","chapter":"23","verse":"55","text":"Konurnar sáu er líkaminn var tekinn niður og fylgdust með þegar hann var lagður í gröfina."},{"book":"Lúkas","chapter":"23","verse":"56","text":"Síðan fóru þær heim og tilreiddu kryddjurtir og smyrsl til að smyrja hann með."}]}