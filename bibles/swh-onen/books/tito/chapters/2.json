{"data":[{"book":"Tito","chapter":"2","verse":"1","text":"Inakupasa kufundisha itikadi sahihi."},{"book":"Tito","chapter":"2","verse":"2","text":"Wafundishe wazee kuwa na kiasi, wastahivu, wenye busara na wanyofu katika imani, upendo na saburi."},{"book":"Tito","chapter":"2","verse":"3","text":"Vivyo hivyo, wafundishe wanawake wazee kuwa na mwenendo wa utakatifu, wala wasiwe wasingiziaji au walevi, bali wafundishe yale yaliyo mema,"},{"book":"Tito","chapter":"2","verse":"4","text":"ili waweze kuwafundisha wanawake vijana kuwa na kiasi, wawapende waume zao na kuwapenda watoto wao,"},{"book":"Tito","chapter":"2","verse":"5","text":"wawe waaminifu, watakatifu, wakitunza vyema nyumba zao, wema, watiifu kwa waume zao, ili mtu yeyote asije akalikufuru neno la Mungu."},{"book":"Tito","chapter":"2","verse":"6","text":"Vivyo hivyo, himiza vijana wawe na kiasi."},{"book":"Tito","chapter":"2","verse":"7","text":"Katika kila jambo uwe kielelezo kwa kutenda mema. Katika mafundisho yako uonyeshe uadilifu, utaratibu,"},{"book":"Tito","chapter":"2","verse":"8","text":"na usemi sahihi usio na lawama, ili wanaokupinga watahayari, wakose neno lolote baya la kusema juu yetu."},{"book":"Tito","chapter":"2","verse":"9","text":"Wafundishe watumwa kuwatii mabwana zao katika kila jambo, wakijitahidi kuwapendeza wala wasijibizane nao,"},{"book":"Tito","chapter":"2","verse":"10","text":"wala wasiwaibie, bali waonyeshe kuwa wanaweza kuaminika kabisa, ili kwa kila namna wayafanye mafundisho ya Mungu Mwokozi wetu yawe ya kuvutia."},{"book":"Tito","chapter":"2","verse":"11","text":"Kwa maana neema ya Mungu ambayo inawaokoa wanadamu wote imefunuliwa."},{"book":"Tito","chapter":"2","verse":"12","text":"Nayo yatufundisha kukataa ubaya na tamaa za kidunia, ili tupate kuishi maisha ya kiasi, ya haki na ya utaua katika ulimwengu huu wa sasa,"},{"book":"Tito","chapter":"2","verse":"13","text":"huku tukilitazamia tumaini lenye baraka na ufunuo wa utukufu wa Mungu wetu Mkuu, aliye Mwokozi wetu Yesu Kristo."},{"book":"Tito","chapter":"2","verse":"14","text":"Ndiye alijitoa nafsi yake kwa ajili yetu, ili atukomboe kutoka uovu wote na kujisafishia watu kuwa mali yake Mwenyewe, yaani, wale walio na juhudi katika kutenda mema."},{"book":"Tito","chapter":"2","verse":"15","text":"Basi wewe fundisha mambo haya. Onya na kukaripia kwa mamlaka yote. Mtu yeyote asikudharau."}]}