{"data":[{"book":"Psalmen","chapter":"119","verse":"1","text":"Gelukkig, die onberispelijk zijn in hun wandel, En leven volgens Jahweh’s wet;"},{"book":"Psalmen","chapter":"119","verse":"2","text":"Gelukkig, die op zijn vermaningen letten, Hem zoeken met geheel hun hart;"},{"book":"Psalmen","chapter":"119","verse":"3","text":"Zij ook, die geen ongerechtigheid plegen, Maar blijven leven naar zijn woord."},{"book":"Psalmen","chapter":"119","verse":"4","text":"Gij zelf hebt uw bevelen gegeven, Opdat men ze trouw zou volbrengen;"},{"book":"Psalmen","chapter":"119","verse":"5","text":"Ach, mocht mijn gedrag zo onwankelbaar zijn, Dat ik uw inzettingen trouw onderhield."},{"book":"Psalmen","chapter":"119","verse":"6","text":"Dan zal ik nooit beschaamd komen staan, Als ik het oog richt op al uw geboden;"},{"book":"Psalmen","chapter":"119","verse":"7","text":"Maar in oprechtheid des harten zal ik U danken, Als ik uw rechtvaardige voorschriften leer."},{"book":"Psalmen","chapter":"119","verse":"8","text":"Ik houd mij vast aan uw bestel: Verlaat mij dan niet voor altoos!"},{"book":"Psalmen","chapter":"119","verse":"9","text":"Hoe kan een jongeman zijn reinheid bewaren? Door zich te houden aan uw woord!"},{"book":"Psalmen","chapter":"119","verse":"10","text":"Ik heb U met heel mijn hart gezocht, Laat mij nooit uw geboden verlaten;"},{"book":"Psalmen","chapter":"119","verse":"11","text":"Ik bewaar uw bestel in mijn hart, Om nooit te zondigen tegen U."},{"book":"Psalmen","chapter":"119","verse":"12","text":"Geprezen zijt Gij, o Jahweh, Leer mij uw inzettingen kennen;"},{"book":"Psalmen","chapter":"119","verse":"13","text":"Dan zal ik met mijn lippen verbreiden Al de voorschriften van uw mond."},{"book":"Psalmen","chapter":"119","verse":"14","text":"Ik verheug mij over de weg, die uw vermaning mij wees, Meer dan over alle schatten;"},{"book":"Psalmen","chapter":"119","verse":"15","text":"Uw bevelen wil ik overwegen, En op uw paden blijven letten;"},{"book":"Psalmen","chapter":"119","verse":"16","text":"Ik wil mij aan uw wet verkwikken, En nimmermeer uw woord vergeten!"},{"book":"Psalmen","chapter":"119","verse":"17","text":"Laat uw dienstknecht leven, En ik zal uw woord onderhouden;"},{"book":"Psalmen","chapter":"119","verse":"18","text":"Neem de sluier van mijn ogen, Opdat ik de wonderen van uw wet aanschouwe."},{"book":"Psalmen","chapter":"119","verse":"19","text":"Al ben ik maar een zwerver op aarde, Verberg mij uw bevelen niet;"},{"book":"Psalmen","chapter":"119","verse":"20","text":"Want mijn ziel wordt verteerd van verlangen Naar uw voorschriften, altijd door."},{"book":"Psalmen","chapter":"119","verse":"21","text":"Gij bedreigt de hoogmoedigen, Vervloekt, die uw geboden verlaat;"},{"book":"Psalmen","chapter":"119","verse":"22","text":"Wend dan smaad en hoon van mij af, Want uw vermaningen neem ik ter harte."},{"book":"Psalmen","chapter":"119","verse":"23","text":"Al spannen ook vorsten tegen mij samen, Uw dienstknecht peinst over uw inzettingen na;"},{"book":"Psalmen","chapter":"119","verse":"24","text":"Ja, uw bestel is mij een lust, En mijn berader."},{"book":"Psalmen","chapter":"119","verse":"25","text":"Reeds ligt mijn ziel aan het stof gekluisterd: Wek mij ten leven naar uw woord."},{"book":"Psalmen","chapter":"119","verse":"26","text":"Mijn leven heb ik U open gelegd: Gij hebt mij gehoord, Leer mij thans uw inzettingen kennen;"},{"book":"Psalmen","chapter":"119","verse":"27","text":"Onderricht mij, hoe ik naar uw bevelen moet leven, En ik zal uw wonderen vermelden."},{"book":"Psalmen","chapter":"119","verse":"28","text":"Mijn ziel kwijnt weg van ellende: Richt mij naar uw bestel weer op."},{"book":"Psalmen","chapter":"119","verse":"29","text":"Houd de weg der leugen ver van mij af, En schenk mij genadig uw wet;"},{"book":"Psalmen","chapter":"119","verse":"30","text":"Ik heb de weg der waarheid gekozen, Uw voorschriften mij voor ogen gesteld."},{"book":"Psalmen","chapter":"119","verse":"31","text":"Ik klamp mij aan uw vermaningen vast, Maak mij niet te schande, o Jahweh;"},{"book":"Psalmen","chapter":"119","verse":"32","text":"De weg uwer geboden zal ik bewandelen, Als Gij mijn hart maar verblijdt."},{"book":"Psalmen","chapter":"119","verse":"33","text":"Leer mij, Jahweh, naar uw inzettingen leven, Opdat ik ze ten einde toe onderhoud;"},{"book":"Psalmen","chapter":"119","verse":"34","text":"Geef mij inzicht om uw wet te volbrengen, En met heel mijn hart te beleven;"},{"book":"Psalmen","chapter":"119","verse":"35","text":"Laat mij het pad uwer geboden betreden, Want dat is mijn vreugd."},{"book":"Psalmen","chapter":"119","verse":"36","text":"Neig mijn hart naar uw vermaningen, En niet naar gewin;"},{"book":"Psalmen","chapter":"119","verse":"37","text":"Wend mijn ogen van de ijdelheid af, En laat mij leven naar uw woord."},{"book":"Psalmen","chapter":"119","verse":"38","text":"Doe uw bestel aan uw dienstknecht gestand, Dat Gij beschikt hebt voor hen, die U vrezen;"},{"book":"Psalmen","chapter":"119","verse":"39","text":"Wentel de smaad, die ik ducht, van mij weg, Want uw voorschriften blijven voortreffelijk."},{"book":"Psalmen","chapter":"119","verse":"40","text":"Zie, ik hunker naar uw bevelen, Laat mij door uw gerechtigheid leven!"},{"book":"Psalmen","chapter":"119","verse":"41","text":"Moge uw genade mijn deel zijn, o Jahweh, En uw heil naar uw bestel;"},{"book":"Psalmen","chapter":"119","verse":"42","text":"Dan zal ik mijn lasteraars te woord kunnen staan, Want ik vertrouw op uw woord;"},{"book":"Psalmen","chapter":"119","verse":"43","text":"Neem het woord der waarheid niet geheel uit mijn mond, Want ik wacht uw voorschriften af."},{"book":"Psalmen","chapter":"119","verse":"44","text":"Uw wet wil ik steeds onderhouden, Voor eeuwig en immer;"},{"book":"Psalmen","chapter":"119","verse":"45","text":"Dan zal ik ongestoord kunnen leven, Omdat ik naar uw bevelen vraag."},{"book":"Psalmen","chapter":"119","verse":"46","text":"Zelfs koningen zal ik van uw vermaningen spreken, En mij er nooit over schamen;"},{"book":"Psalmen","chapter":"119","verse":"47","text":"Ik zal mij aan uw geboden verkwikken, Die ik van harte bemin;"},{"book":"Psalmen","chapter":"119","verse":"48","text":"Tot U zal ik mijn handen verheffen, En uw inzettingen overwegen."},{"book":"Psalmen","chapter":"119","verse":"49","text":"Gedenk het woord, tot uw dienstknecht gesproken, En waarop Gij mijn hoop hebt gesteld;"},{"book":"Psalmen","chapter":"119","verse":"50","text":"Dit is mijn troost in mijn ellende, Dat uw bestel mij het leven behoudt."},{"book":"Psalmen","chapter":"119","verse":"51","text":"Al bespotten de bozen mij nog zo vijandig, Toch wijk ik niet af van uw wet;"},{"book":"Psalmen","chapter":"119","verse":"52","text":"Ik blijf uw aloude voorschriften indachtig, En voel mij er door getroost, o Jahweh;"},{"book":"Psalmen","chapter":"119","verse":"53","text":"Maar gramschap maakt zich van mij meester, Om de zondaars, die uw geboden verlaten."},{"book":"Psalmen","chapter":"119","verse":"54","text":"Uw inzettingen ruisen als zangen mij tegen In het huis van mijn ballingschap;"},{"book":"Psalmen","chapter":"119","verse":"55","text":"Des nachts, o Jahweh, gedenk ik uw Naam, En volg uw vermaningen op;"},{"book":"Psalmen","chapter":"119","verse":"56","text":"Want dit is mijn plicht: Dat ik uw bevelen volbreng."},{"book":"Psalmen","chapter":"119","verse":"57","text":"Gij zijt mijn erfdeel, o Jahweh: Ik heb beloofd, uw woord te volbrengen;"},{"book":"Psalmen","chapter":"119","verse":"58","text":"Van ganser harte zoek ik uw aanschijn, Wees mij genadig naar uw bestel."},{"book":"Psalmen","chapter":"119","verse":"59","text":"Ik overleg bij mijzelf, welke weg ik moet gaan, En naar uw vermaningen richt ik mijn schreden;"},{"book":"Psalmen","chapter":"119","verse":"60","text":"Ik haast mij, zonder ooit te talmen, Om uw geboden te onderhouden;"},{"book":"Psalmen","chapter":"119","verse":"61","text":"En al houden mij de strikken der bozen gevangen, Nooit vergeet ik uw wet;"},{"book":"Psalmen","chapter":"119","verse":"62","text":"Midden in de nacht sta ik op, Om U voor uw rechtvaardige voorschriften te danken."},{"book":"Psalmen","chapter":"119","verse":"63","text":"Ik ben de vriend van al, die U vreest, En die uw bevelen volbrengt;"},{"book":"Psalmen","chapter":"119","verse":"64","text":"De aarde is vol van uw goedheid, o Jahweh, Leer mij maar uw inzettingen kennen."},{"book":"Psalmen","chapter":"119","verse":"65","text":"Gij hebt uw dienstknecht wèl gedaan, O Jahweh, naar uw woord;"},{"book":"Psalmen","chapter":"119","verse":"66","text":"Schenk mij een helder oordeel en inzicht, Want ik heb vertrouwen in uw geboden."},{"book":"Psalmen","chapter":"119","verse":"67","text":"Eer ik vernederd werd, dwaalde ik af, Maar nu houd ik mij aan uw bestel;"},{"book":"Psalmen","chapter":"119","verse":"68","text":"Gij zijt goed en doet wèl: Leer mij dan uw inzettingen kennen."},{"book":"Psalmen","chapter":"119","verse":"69","text":"Onbeschaamden belasteren mij, Want van ganser harte neem ik uw bevelen in acht;"},{"book":"Psalmen","chapter":"119","verse":"70","text":"Lomp als vet is hun hart, Maar ìk vind mijn vreugd in uw wet;"},{"book":"Psalmen","chapter":"119","verse":"71","text":"En het was mij goed, te worden vernederd, Om uw vermaningen te leren verstaan;"},{"book":"Psalmen","chapter":"119","verse":"72","text":"Want de voorschriften van uw mond schat ik hoger, Dan duizenden in goud en zilver!"},{"book":"Psalmen","chapter":"119","verse":"73","text":"Uw handen hebben mij gemaakt en gevormd, Geef mij ook inzicht, om uw geboden te kennen;"},{"book":"Psalmen","chapter":"119","verse":"74","text":"Dan zien, die U vrezen, met vreugd op mij neer, Omdat ik vertrouw op uw woord."},{"book":"Psalmen","chapter":"119","verse":"75","text":"Ik weet, dat uw oordeel rechtvaardig is, Jahweh, En dat Gij mij naar verdienste kastijdt;"},{"book":"Psalmen","chapter":"119","verse":"76","text":"Maar uw genade zij mij tot troost, Naar uw bestel voor uw knecht;"},{"book":"Psalmen","chapter":"119","verse":"77","text":"Uw ontferming dale op mij neer, en doe mij herleven, Want uw wet is mij een verkwikking."},{"book":"Psalmen","chapter":"119","verse":"78","text":"Schande voor de trotsen, die onverdiend mij verdrukken, Daar ik uw bevelen bedenk;"},{"book":"Psalmen","chapter":"119","verse":"79","text":"Maar mijn vrienden mogen zijn, die U vrezen, En die uw vermaningen kennen;"},{"book":"Psalmen","chapter":"119","verse":"80","text":"Door uw inzettingen worde mijn hart zonder smet, Zodat ik niet beschaamd hoef te staan."},{"book":"Psalmen","chapter":"119","verse":"81","text":"Mijn ziel smacht naar uw heil, Ik vertrouw op uw woord;"},{"book":"Psalmen","chapter":"119","verse":"82","text":"Mijn ogen hunkeren naar uw bestel, En vragen: Wanneer brengt Gij mij troost?"},{"book":"Psalmen","chapter":"119","verse":"83","text":"Al ben ik als een leren zak in de rook, Toch vergeet ik uw inzettingen niet."},{"book":"Psalmen","chapter":"119","verse":"84","text":"Ach, hoelang zal uw dienstknecht nog leven, En wanneer voltrekt Gij aan mijn vervolgers uw oordeel?"},{"book":"Psalmen","chapter":"119","verse":"85","text":"Onbeschaamden hebben mij kuilen gegraven, Want ze leven niet naar uw wet."},{"book":"Psalmen","chapter":"119","verse":"86","text":"Al uw geboden zijn waarachtig, Maar men vervolgt mij met leugens: Ach kom mij te hulp;"},{"book":"Psalmen","chapter":"119","verse":"87","text":"Men had mij haast van de aarde verdelgd, Toch had ik mij niet aan uw bevelen onttrokken;"},{"book":"Psalmen","chapter":"119","verse":"88","text":"Behoud mij in het leven naar uw genade, En de vermaningen van uw mond volg ik op!"},{"book":"Psalmen","chapter":"119","verse":"89","text":"Uw woord blijft eeuwig, o Jahweh, Het staat vast als de hemel;"},{"book":"Psalmen","chapter":"119","verse":"90","text":"Uw bestel houdt stand van geslacht tot geslacht, Staat vast als de aarde, die Gij hebt gegrond;"},{"book":"Psalmen","chapter":"119","verse":"91","text":"En naar uw voorschriften blijven ze ook nu nog bestaan, Want het heelal is uw dienstknecht!"},{"book":"Psalmen","chapter":"119","verse":"92","text":"Wanneer uw wet mij niet had verkwikt, Dan was ik in mijn ellende te gronde gegaan;"},{"book":"Psalmen","chapter":"119","verse":"93","text":"Nimmer zal ik dan uw bevelen vergeten, Want juist daardoor doet Gij mij leven."},{"book":"Psalmen","chapter":"119","verse":"94","text":"Ik ben de uwe: Ach, kom mij te hulp, Want ijverig spoor ik uw voorschriften na;"},{"book":"Psalmen","chapter":"119","verse":"95","text":"De bozen loeren, om mij te verdelgen, Maar ik blijf uw vermaningen achten."},{"book":"Psalmen","chapter":"119","verse":"96","text":"Aan alles zie ik een eind, al is het nog zo volmaakt, Maar uw gebod is onbegrensd!"},{"book":"Psalmen","chapter":"119","verse":"97","text":"Hoe lief toch heb ik uw wet, Ik overweeg ze de hele dag door!"},{"book":"Psalmen","chapter":"119","verse":"98","text":"Uw gebod maakt mij wijzer dan mijn vijanden zijn, Want het vergezelt mij voor eeuwig;"},{"book":"Psalmen","chapter":"119","verse":"99","text":"Ik heb meer verstand dan al mijn meesters, Want ik denk over uw vermaningen na;"},{"book":"Psalmen","chapter":"119","verse":"100","text":"En ik heb helderder inzicht dan de oudsten, Want ik neem uw bevelen in acht."},{"book":"Psalmen","chapter":"119","verse":"101","text":"Van alle slechte paden houd ik mijn voeten, Om uw woord te volbrengen;"},{"book":"Psalmen","chapter":"119","verse":"102","text":"En van uw voorschriften wijk ik niet af, Want Gij hebt ze mij zelf onderwezen."},{"book":"Psalmen","chapter":"119","verse":"103","text":"Hoe zoet voor mijn gehemelte is uw bestel, Meer dan honing voor mijn mond;"},{"book":"Psalmen","chapter":"119","verse":"104","text":"Door uw inzettingen ben ik verstandig geworden, En haat dus ieder leugenpad."},{"book":"Psalmen","chapter":"119","verse":"105","text":"Uw woord is een lamp voor mijn voeten, En een licht op mijn pad;"},{"book":"Psalmen","chapter":"119","verse":"106","text":"Ik heb gezworen, en zal het gestand doen, Uw rechtvaardige voorschriften te onderhouden."},{"book":"Psalmen","chapter":"119","verse":"107","text":"Ach, Jahweh, ik ga zo diep gebukt, Wek mij ten leven naar uw bestel;"},{"book":"Psalmen","chapter":"119","verse":"108","text":"Wil de offeranden van mijn mond aanvaarden, o Jahweh, En onderricht mij in uw geboden."},{"book":"Psalmen","chapter":"119","verse":"109","text":"Al zweeft mijn leven in voortdurend gevaar, Toch vergeet ik nimmer uw wet;"},{"book":"Psalmen","chapter":"119","verse":"110","text":"En al leggen de bozen mij strikken, Van al uw bevelen wijk ik niet af."},{"book":"Psalmen","chapter":"119","verse":"111","text":"Uw vermaningen blijven mijn erfdeel voor eeuwig, Want ze zijn de vreugd van mijn hart;"},{"book":"Psalmen","chapter":"119","verse":"112","text":"En ik heb er mijn hart op gezet, Naar uw inzettingen te leven voor eeuwig en immer!"},{"book":"Psalmen","chapter":"119","verse":"113","text":"Ik haat halfslachtige wezens, Maar uw wet heb ik lief;"},{"book":"Psalmen","chapter":"119","verse":"114","text":"Gij zijt mijn schuts en mijn schild, Ik vertrouw op uw woord;"},{"book":"Psalmen","chapter":"119","verse":"115","text":"Weg van mij, zondaars, Laat mij de geboden van mijn God onderhouden!"},{"book":"Psalmen","chapter":"119","verse":"116","text":"Sterk mij naar uw bestel, opdat ik blijf leven, En laat mijn hoop niet worden beschaamd;"},{"book":"Psalmen","chapter":"119","verse":"117","text":"Stut mij, opdat ik worde gered, En mij altijd aan uw bevelen verkwikke."},{"book":"Psalmen","chapter":"119","verse":"118","text":"Wie uw inzettingen verlaten, zijn U een gruwel, Want ze bedenken enkel leugens;"},{"book":"Psalmen","chapter":"119","verse":"119","text":"En als afval veracht Gij alle bozen op aarde, Daarom heb ik uw vermaningen lief."},{"book":"Psalmen","chapter":"119","verse":"120","text":"Mijn lichaam beeft voor U van schrik, En ik ben bevreesd voor uw oordeel!"},{"book":"Psalmen","chapter":"119","verse":"121","text":"Een rechtvaardig oordeel hebt Gij geveld, Lever mij niet over aan mijn verdrukkers;"},{"book":"Psalmen","chapter":"119","verse":"122","text":"Uw woord blijve borg voor uw dienaar, Laat geen onbeschaamde mij kwellen."},{"book":"Psalmen","chapter":"119","verse":"123","text":"Mijn ogen smachten naar uw heil, En naar uw rechtvaardig bestel;"},{"book":"Psalmen","chapter":"119","verse":"124","text":"Handel met uw dienstknecht naar uw genade, En leer mij uw inzettingen kennen;"},{"book":"Psalmen","chapter":"119","verse":"125","text":"Ik ben uw dienstknecht: ach, geef mij verstand, Opdat ik uw vermaningen moge begrijpen."},{"book":"Psalmen","chapter":"119","verse":"126","text":"Het is tijd om te handelen, Jahweh: Men verkracht uw wet;"},{"book":"Psalmen","chapter":"119","verse":"127","text":"Daarom heb ik uw geboden lief, Boven goud en edel metaal;"},{"book":"Psalmen","chapter":"119","verse":"128","text":"Daarom richt ik mij naar al uw bevelen, En haat ik ieder leugenpad."},{"book":"Psalmen","chapter":"119","verse":"129","text":"Uw vermaningen zijn wondervol, Mijn ziel neemt ze daarom in acht;"},{"book":"Psalmen","chapter":"119","verse":"130","text":"De openbaring van uw woord straalt licht van zich uit, En geeft wijsheid aan de eenvoudigen;"},{"book":"Psalmen","chapter":"119","verse":"131","text":"En smachtend open ik mijn mond, Want ik hunker naar uw geboden."},{"book":"Psalmen","chapter":"119","verse":"132","text":"Keer U tot mij, en wees mij genadig, Naar uw beschikking voor hen, die uw Naam beminnen;"},{"book":"Psalmen","chapter":"119","verse":"133","text":"Richt mijn schreden naar uw bestel, En laat geen onheil mij treffen."},{"book":"Psalmen","chapter":"119","verse":"134","text":"Bevrijd mij van de verdrukking der mensen, Opdat ik trouw uw bevelen volbrenge;"},{"book":"Psalmen","chapter":"119","verse":"135","text":"Laat uw aangezicht stralen over uw dienstknecht, En leer mij uw inzettingen kennen."},{"book":"Psalmen","chapter":"119","verse":"136","text":"Stromen van tranen ontwellen mijn ogen, Omdat men uw wet niet beleeft."},{"book":"Psalmen","chapter":"119","verse":"137","text":"Rechtvaardig zijt Gij, o Jahweh, En ook uw voorschriften zijn volgens recht;"},{"book":"Psalmen","chapter":"119","verse":"138","text":"In gerechtigheid hebt Gij uw vermaningen gegeven, En in volledige trouw."},{"book":"Psalmen","chapter":"119","verse":"139","text":"Ik word door ergernis verteerd, Omdat mijn vijanden uw woord vergeten;"},{"book":"Psalmen","chapter":"119","verse":"140","text":"Maar uw bestel is beproefd als in vuur, En uw dienstknecht heeft het lief;"},{"book":"Psalmen","chapter":"119","verse":"141","text":"En al ben ik maar klein en gering, Nooit wil ik uw bevelen vergeten."},{"book":"Psalmen","chapter":"119","verse":"142","text":"Ongerept blijft uw gerechtigheid voor eeuwig en immer, En waarachtig uw wet;"},{"book":"Psalmen","chapter":"119","verse":"143","text":"Al treffen mij nood en ellende, Uw geboden zijn mijn verkwikking."},{"book":"Psalmen","chapter":"119","verse":"144","text":"Uw inzettingen zijn rechtvaardig voor eeuwig; Onderricht mij er in, opdat ik blijf leven!"},{"book":"Psalmen","chapter":"119","verse":"145","text":"Ik roep met heel mijn hart: Jahweh verhoor mij! Uw inzettingen wil ik trouw onderhouden;"},{"book":"Psalmen","chapter":"119","verse":"146","text":"Ik roep U aan: ach, kom mij te hulp, Om uw vermaningen te beleven."},{"book":"Psalmen","chapter":"119","verse":"147","text":"Ik ben met mijn smeken de dageraad vóór, Want ik smacht naar uw woord;"},{"book":"Psalmen","chapter":"119","verse":"148","text":"En mijn ogen voorkomen de nachtwake, Om op te zien naar uw bestel."},{"book":"Psalmen","chapter":"119","verse":"149","text":"Hoor in uw goedheid mijn smeken, o Jahweh, En wek mij naar uw beschikking ten leven;"},{"book":"Psalmen","chapter":"119","verse":"150","text":"Mijn listige vervolgers zijn al nabij, Maar ze houden zich ver van uw wet;"},{"book":"Psalmen","chapter":"119","verse":"151","text":"Maar Gij ook, Jahweh, zijt nabij, En waarachtig zijn al uw geboden;"},{"book":"Psalmen","chapter":"119","verse":"152","text":"Van oudsher ken ik uw bevelen, Want Gij hebt ze gegeven voor eeuwig!"},{"book":"Psalmen","chapter":"119","verse":"153","text":"Aanschouw mijn ellende, en kom mij te hulp, Want nooit vergeet ik uw wet;"},{"book":"Psalmen","chapter":"119","verse":"154","text":"Wees mijn verdediger en mijn beschermer, En doe mij leven naar uw bestel."},{"book":"Psalmen","chapter":"119","verse":"155","text":"Het heil blijft ver van de bozen verwijderd, Want ze zoeken uw inzettingen niet;"},{"book":"Psalmen","chapter":"119","verse":"156","text":"Maar uw barmhartigheid, Jahweh, is groot, Wek mij ten leven naar uw woord."},{"book":"Psalmen","chapter":"119","verse":"157","text":"Al zijn mijn vervolgers en vijanden talrijk, Van uw vermaningen wijk ik niet af;"},{"book":"Psalmen","chapter":"119","verse":"158","text":"Het walgt mij, als ik trouwelozen aanschouw, Die uw geboden niet willen volbrengen."},{"book":"Psalmen","chapter":"119","verse":"159","text":"Zie, hoe ik uw bevelen liefheb, o Jahweh, Laat mij dan leven naar uw genade;"},{"book":"Psalmen","chapter":"119","verse":"160","text":"Uw woord is een en al waarheid, En eeuwig houden al uw rechtvaardige voorschriften stand."},{"book":"Psalmen","chapter":"119","verse":"161","text":"Vorsten vervolgen mij zonder enige grond, Maar mijn hart is enkel beducht voor uw woord."},{"book":"Psalmen","chapter":"119","verse":"162","text":"Ik verheug mij over uw bestel, Als iemand, die rijke buit heeft gemaakt;"},{"book":"Psalmen","chapter":"119","verse":"163","text":"Leugen en haat verfoei ik, Maar uw inzettingen heb ik lief."},{"book":"Psalmen","chapter":"119","verse":"164","text":"Zeven maal daags zing ik uw lof, Om uw rechtvaardige voorschriften;"},{"book":"Psalmen","chapter":"119","verse":"165","text":"Die uw wet beminnen, genieten een heerlijke vrede, En struikelen nooit."},{"book":"Psalmen","chapter":"119","verse":"166","text":"Jahweh, ik smacht naar uw heil, En onderhoud uw geboden;"},{"book":"Psalmen","chapter":"119","verse":"167","text":"Ik volg uw vermaningen op, En bemin ze van harte;"},{"book":"Psalmen","chapter":"119","verse":"168","text":"Ik volbreng uw bevelen, Ja, heel mijn leven ligt voor U bloot!"},{"book":"Psalmen","chapter":"119","verse":"169","text":"Jahweh, mijn smeken dringe tot U door, Geef mij inzicht naar uw woord;"},{"book":"Psalmen","chapter":"119","verse":"170","text":"Moge mijn gebed voor uw aangezicht komen, Breng mij redding naar uw bestel."},{"book":"Psalmen","chapter":"119","verse":"171","text":"Dan zal een lofzang mijn lippen ontstromen, Omdat Gij uw inzettingen mij hebt geleerd;"},{"book":"Psalmen","chapter":"119","verse":"172","text":"En mijn tong zal uw waarachtigheid loven, Want al uw vermaningen zijn gerecht."},{"book":"Psalmen","chapter":"119","verse":"173","text":"Uw hand zij bereid, mij te helpen, Want uw bevelen heb ik verkoren;"},{"book":"Psalmen","chapter":"119","verse":"174","text":"Jahweh, ik smacht naar uw heil, En uw wet is mij een verkwikking."},{"book":"Psalmen","chapter":"119","verse":"175","text":"Mijn ziel moge leven, om U te loven, En uw voorschriften mogen mij helpen;"},{"book":"Psalmen","chapter":"119","verse":"176","text":"Als een verloren schaap dool ik rond: zoek uw dienaar weer op, Want nimmer heb ik uw geboden vergeten!"}]}