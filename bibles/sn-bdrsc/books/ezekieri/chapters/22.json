{"data":[{"book":"Ezekieri","chapter":"22","verse":"1","text":"Shoko raJehovha rakasvika kwandiri richiti,"},{"book":"Ezekieri","chapter":"22","verse":"2","text":"“Mwanakomana womunhu, ucharitonga here? Ucharitonga here guta iri rokuteura ropa? Ipapo urizivise mabasa aro ose anonyangadza"},{"book":"Ezekieri","chapter":"22","verse":"3","text":"uti, ‘Zvanzi naIshe Jehovha: Haiwa iwe guta rinozvitsvakira kuparadzwa nokuda kwokuteura ropa pakati paro, nokuzvisvibisa nokuita zvifananidzo,"},{"book":"Ezekieri","chapter":"22","verse":"4","text":"wava nemhosva nokuda kweropa rawakateura uye wakasvibiswa nokuda kwezvifananidzo zvawakaita. Wakasvitsa mazuva ako pamagumo, uye magumo amakore ako asvika. Naizvozvo ndichakuita chinhu chinoshorwa nendudzi nechinosekwa nenyika dzose."},{"book":"Ezekieri","chapter":"22","verse":"5","text":"Vari pedyo newe navari kure vachakuseka, iwe guta rinonyadza, rizere nebope."},{"book":"Ezekieri","chapter":"22","verse":"6","text":"“ ‘Tarira uone muchinda mumwe nomumwe waIsraeri ari pakati pako mateuriro aanoita ropa achishandisa simba rake."},{"book":"Ezekieri","chapter":"22","verse":"7","text":"Vakazvidza baba namai vari mauri; vakamanikidza mutorwa uye nherera nechirikadzi dziri mukati mako havana kudzibata zvakanaka."},{"book":"Ezekieri","chapter":"22","verse":"8","text":"Iwe wakashora zvinhu zvangu zvitsvene uye wakasvibisa maSabata angu."},{"book":"Ezekieri","chapter":"22","verse":"9","text":"Mukati mako mune vanhu vane makuhwa, vanofarira kuteura ropa; mukati mako muna vanhu vanodyira kushongwe dzezvifananidzo kumakomo uye vanoita mabasa eunzenza."},{"book":"Ezekieri","chapter":"22","verse":"10","text":"Mukati mako muna vanhu vasingakudzi nhoo dzamadzibaba avo, mukati mako muna vanhu vanochinya vakadzi panguva yavanenge vari kumwedzi, pavanenge vasina kuchena."},{"book":"Ezekieri","chapter":"22","verse":"11","text":"Mukati mako mune mumwe munhu anoita zvinonyangadza nomukadzi womuvakidzani wake, mumwe anochinya mukadzi womwana wake zvinonyadzisa, uye mumwe anochinya hanzvadzi yake, mwanasikana wababa vake chaivo."},{"book":"Ezekieri","chapter":"22","verse":"12","text":"Mukati mako muna varume vanogamuchira fufuro kuti vateure ropa; unotora mhindu inopfuura mwero, uchizviwanira pfuma yokubiridzira kubva kuvavakidzani vako. Uye wakandikanganwa ini, ndizvo zvinotaura Ishe Jehovha."},{"book":"Ezekieri","chapter":"22","verse":"13","text":"“ ‘Zvirokwazvo ndicharovanisa maoko angu pamwe chete pamusoro pepfuma isakarurama yawakaita uye neropa rawakateura pakati pako."},{"book":"Ezekieri","chapter":"22","verse":"14","text":"Ko, kushinga kwako kucharamba kuripo here kana kusimba kwamaoko ako pazuva randichakutonga? Ini Jehovha ndakazvitaura, uye ndichazviita."},{"book":"Ezekieri","chapter":"22","verse":"15","text":"Ndichakuparadzira pakati pendudzi, ndichakuparadzira kunyika dzakasiyana-siyana; uye ndichagumisa kusachena kwako."},{"book":"Ezekieri","chapter":"22","verse":"16","text":"Muchaziva kuti ndini Jehovha, pamuchasvibiswa pamberi pendudzi.’ ”"},{"book":"Ezekieri","chapter":"22","verse":"17","text":"Ipapo shoko raJehovha rakasvika kwandiri richiti,"},{"book":"Ezekieri","chapter":"22","verse":"18","text":"“Mwanakomana womunhu, imba yaIsraeri yaita samarara kwandiri; vose indarira, netini, nesimbi nedare romutobvu rakasarira muvira romoto. Vakaita samarara esirivha."},{"book":"Ezekieri","chapter":"22","verse":"19","text":"Naizvozvo zvanzi naIshe Jehovha, ‘Nemhaka yokuti mose mava marara, ndichakuunganidzai muJerusarema."},{"book":"Ezekieri","chapter":"22","verse":"20","text":"Sezvinoitwa navarume vanounganidza sirivha, ndarira, simbi, mutobvu netini muvira romoto kuti zvinyungudiswe nokupiswa nezhenje, saizvozvo ndichakuunganidzai pakutsamwa kwangu nehasha dzangu ndigokuisai mukati meguta ndigokunyungudisai."},{"book":"Ezekieri","chapter":"22","verse":"21","text":"Ndichakuunganidzai ndigokufuridzai nokupisa kwehasha dzangu uye muchanyungudika mukati maro."},{"book":"Ezekieri","chapter":"22","verse":"22","text":"Sokunyungudika kwesirivha iri muvira romoto, saizvozvo muchanyungudika mukati maro, uye muchaziva kuti ini Jehovha ndadurura hasha dzangu pamusoro penyu.’ ”"},{"book":"Ezekieri","chapter":"22","verse":"23","text":"Shoko raJehovha rakasvikazve kwandiri richiti,"},{"book":"Ezekieri","chapter":"22","verse":"24","text":"“Mwanakomana womunhu, uti kunyika, ‘Iwe uri nyika isina kuwana mvura kana guti pazuva rehasha dzangu.’"},{"book":"Ezekieri","chapter":"22","verse":"25","text":"Pane rangano yamachinda vari pakati payo vanoomba seshumba iri kubvamburanya chayabata; vanodya vanhu, vanotora pfuma nezvinhu zvinokosha uye vanoita kuti chirikadzi dziwande mukati mayo."},{"book":"Ezekieri","chapter":"22","verse":"26","text":"Vaprista vayo vanoputsa mirayiro yangu uye vanosvibisa zvinhu zvangu zvitsvene; havaoni mutsauko pakati pechinhu chitsvene nechinhuwo zvacho; vanodzidzisa kuti hapana mutsauko pakati pezvisakachena nezvakachena; uye vanotsinzina meso avo kuti varege kuchengeta maSabata angu, saka ini ndakasvibiswa pakati pavo."},{"book":"Ezekieri","chapter":"22","verse":"27","text":"Machinda ari mukati maro akaita samapumhi ari kubvamburanya chaabata; vanoteura ropa uye vanouraya vanhu kuti vawane pfuma yokusarurama."},{"book":"Ezekieri","chapter":"22","verse":"28","text":"Vaprofita vayo vanofukidza mabasa avo aya nezviratidzo zvenhema nokuvuka. Vanoti, ‘Zvanzi naIshe Jehovha,’ izvo Jehovha haana kutaura."},{"book":"Ezekieri","chapter":"22","verse":"29","text":"Vanhu vomunyika vanotora mari nokumanikidzira uye vanoita ugororo; vanomanikidza varombo navanoshayiwa uye vanoitira vatorwa zvakaipa, vachiramba kuvaruramisira."},{"book":"Ezekieri","chapter":"22","verse":"30","text":"“Ndakatsvaka munhu pakati pavo angavaka rusvingo uye agomira pamberi pangu, pakakoromoka, achimirira nyika kuti ndirege kuparadza, asi ndakashayiwa kana mumwe."},{"book":"Ezekieri","chapter":"22","verse":"31","text":"Saka ndichadurura kutsamwa kwangu pamusoro pavo ndigovaparadza nokutsamwa kwangu, ndichiburutsira pamisoro yavo zvavakaita zvose, ndizvo zvinotaura Ishe Jehovha.”"}]}