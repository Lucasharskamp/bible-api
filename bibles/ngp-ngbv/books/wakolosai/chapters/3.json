{"data":[{"book":"Wakolosai","chapter":"3","verse":"1","text":"Ivo uneva muuyulwa hamwenga na Kilisito, zunguleni mbuli za kulanga kudya eli Kilisito, kekala ho Useuta kulume kwa Mnungu."},{"book":"Wakolosai","chapter":"3","verse":"2","text":"Fanyanyi zenyu zinde kwa mbuli za kulanga, naho hiyo mbuli za aha he isi."},{"book":"Wakolosai","chapter":"3","verse":"3","text":"Kwaviya nyuwe nomfa, naho ugima wenyu ufisigwa hamwenga na Kilisito mwa Mnungu."},{"book":"Wakolosai","chapter":"3","verse":"4","text":"Umwo Kilisito akeza kuoneka naho, eli ugima wenyu, nanywe nomnde hamwenga naye mwo ukulu utendese."},{"book":"Wakolosai","chapter":"3","verse":"5","text":"Elo, vikomeni vint'hu vose viya vimndani mwenyu va mwe isi. Navo ni ivi uhabwasi na usavu na fanyanyi zihile na kumunk'wamunk'wa kwiihile na ugubaguba, uwo ugubaguba ni enga uviki wa mahili."},{"book":"Wakolosai","chapter":"3","verse":"6","text":"Kwajili ya mbuli izo maya ya Mnungu yawezila wose hewe kumwiva Mnungu."},{"book":"Wakolosai","chapter":"3","verse":"7","text":"Umwo nyuwe mwandaga mkalongozwa ni zimbuli izo."},{"book":"Wakolosai","chapter":"3","verse":"8","text":"Mna haluse mwaungigwa kulekana ne zimbuli izi zose, maya na wiihi na lubezo. Kuhomola hegu milosi iihile visekutambulwa naho mwe milomo yenyu."},{"book":"Wakolosai","chapter":"3","verse":"9","text":"Msekugambilana lulimi, kwaviya nyuwe muuhambula pele unt'hu wenyu wo wavu hamwenga na udamanyi wakwe wiihile,"},{"book":"Wakolosai","chapter":"3","verse":"10","text":"niyo mwavala unt'hu mhya. Uno wagendeela kudamanywa kunda mhya mwo umanyi wo muufi wakwe, vileke mdahe kummanya Mnungu kindedindedi."},{"book":"Wakolosai","chapter":"3","verse":"11","text":"Mwo uhya uno, hahali Mgiliki hegu Myahudi naho hahali avinilwe hegu hevinilwe naho cha mgeni hegu mhezi cha mtumwa hegu cha mlekelwa. Mna Kilisito niye mbuli zose naho e mwa yose."},{"book":"Wakolosai","chapter":"3","verse":"12","text":"Nyuwe mwi want'hu wa Mnungu, kawaungisani na kuwasagulani mnde wakwe. Elo indeni na moyo wa mbazi na uwedi na kweseleza na ujalamu no kufinyiliza."},{"book":"Wakolosai","chapter":"3","verse":"13","text":"Mfinyilizane no kulekelana, mna yumwenga ywenyu ananda na kulabila kwa miyawe amlekele, enga viya Zumbe awalekeleni nyuwe, iivo nyuwe nanywe mlekelane."},{"book":"Wakolosai","chapter":"3","verse":"14","text":"Kwa kongezela, mnde na lukunde, kwaviya lukunde lwalunganya kila kint'hu mwo uhamwenga ukint'hile."},{"book":"Wakolosai","chapter":"3","verse":"15","text":"Na utondowazi wa Kilisito ilongoze mwe mioyo yenyu. Kwaviya Mnungu kawetangani mnde no uwo utondowazi, kwaivo mwili mwo mwili umwenga. Naho mgambe, nivedi!"},{"book":"Wakolosai","chapter":"3","verse":"16","text":"Mbuli ya Kilisito yaungwa ikale mndani mwenyu imemile. Kehinizeni na kulangilizana kwa umanyi wose. Kemeni mila ya kumtogola Mnungu, mlekeleni Mnungu mwe mioyo yenyu kwa kumgamba, nivedi."},{"book":"Wakolosai","chapter":"3","verse":"17","text":"Icho mkulonga hegu kudamanya, yande yose kwa zina dya Zumbe Yesu no kumgamba nivedi Tate Mnungu kwombokela yehe."},{"book":"Wakolosai","chapter":"3","verse":"18","text":"Wavele, wetegelezeni wagosi zenyu, kwaviya nivo akuunga Zumbe."},{"book":"Wakolosai","chapter":"3","verse":"19","text":"Wagosi nanywe, waungeni wavele wenyu, msekunda wakali nawo."},{"book":"Wakolosai","chapter":"3","verse":"20","text":"Nyuwe wana, weveni welesi zenyu mwe zimbuli zose kwaviya idyo dya muwagila Zumbe."},{"book":"Wakolosai","chapter":"3","verse":"21","text":"Nanywe welesi, msekuwagela maya wana wenyu, seka wakazaganya dikawiilo."},{"book":"Wakolosai","chapter":"3","verse":"22","text":"Nyuwe watumwa, weveni wakulu wenyu wa mwe isi kwa mbuli zose, hiyo kwa kuwawagila du, mna damanyeni ivo kwa moyo wose, kwa kumwogoha Zumbe."},{"book":"Wakolosai","chapter":"3","verse":"23","text":"Chochose mkudamanya, damanyeni kwa moyo wose, enga kumdamanyila Zumbe, naho hiyo kuwadamanyila want'hu."},{"book":"Wakolosai","chapter":"3","verse":"24","text":"Manyeni kugamba nomhokele kipe enga nt'hunyo kulawa kwa Zumbe kwaviya mwamdamanyila ndima Zumbe Yesu Kilisito."},{"book":"Wakolosai","chapter":"3","verse":"25","text":"Akudamanya yaihile naalihigwe viligane na wiihi wakwe, Mnungu hakwazagula."}]}