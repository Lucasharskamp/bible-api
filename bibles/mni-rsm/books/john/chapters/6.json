{"data":[{"book":"John","chapter":"6","verse":"1","text":"Masigi matung matam khara leiraga Jisuna Tiberias-gi pat hainasu khangnaba Galilee-gi pat adugi wangmada lanthoktuna chatlammi."},{"book":"John","chapter":"6","verse":"2","text":"Yamkhraba miyam amana Ibungogi tung induna chatlammi maramdi Ibungona anaba phahanbagi angakpa khudamsing adu makhoina ubagini."},{"book":"John","chapter":"6","verse":"3","text":"Adudagi Jisuna ching amada kakhattuna mahakki tung-inbasingga loinana mapham aduda phamlammi."},{"book":"John","chapter":"6","verse":"4","text":"Jihudisinggi Lanthokpibagi Chakkhangba matam adu naksillaklammi."},{"book":"John","chapter":"6","verse":"5","text":"Ibungona yengkhatlakpada yamlaba miyam amana Ibungogi nakta lakpa adu urabada Ibungona Philip-ta onsillaklaga hairak-i, “Makhoising asi pijananaba tal eikhoina kadaidagi leigadage?”"},{"book":"John","chapter":"6","verse":"6","text":"Ibungona kari tougadabano haiba hannana khanglabani adubu Philip-pu chang yengnanaba Ibungona masi haibani."},{"book":"John","chapter":"6","verse":"7","text":"Maduda Philip-na khumlak-i, “Sinmi amagi tha nipanmukki khutsuman-gi peisana6:7 denarii chani pijananaba tal adu leiraba phaoba makhoi khudingmakna khajik khajiktang charabasu konnaroi.”"},{"book":"John","chapter":"6","verse":"8","text":"Ibungogi tung-inba ama oiriba aduga Simon Peter-gidi manaonupa Andrew-na Ibungoda hairak-i,"},{"book":"John","chapter":"6","verse":"9","text":"“Barley-gi tal manga amadi nga macha ani yaoriba nupamacha ama mapham asida leire. Adubu asuk yamkhraba miyam asida asising asinadi kari tourugani?”"},{"book":"John","chapter":"6","verse":"10","text":"Maduda Jisuna makhoida hairak-i, “Miyam adu phamthahallu.” Mapham aduda napi marang kaina hourammi. Maram aduna makhoi phamthare. (Nupa khaktada lising mangamukni.)"},{"book":"John","chapter":"6","verse":"11","text":"Adudagi Jisuna tal adu louraga Mapu Ibungobu thagatle aduga phamliba miyam aduda yenthokle. Matou adugumna ngasing adusu yenthokle aduga makhoi loina oktri phaoba chare."},{"book":"John","chapter":"6","verse":"12","text":"Makhoina mapuk thanna charabada, Jisuna mahakki tung-inbasingda hairak-i, “Kari amata manghan-ganu; lemhouba machet makaising adu khomjillu.”"},{"book":"John","chapter":"6","verse":"13","text":"Maram aduna makhoina lemhouba machet makaising adu khomjille amasung miyam aduna barley-gi tal manga adudagi chakhraga lemhouba machet makaising aduna thumok taranithoi thalle."},{"book":"John","chapter":"6","verse":"14","text":"Mising aduna Ibungona touba angakpa khudam adu ubada makhoina hairak-i. “Tasengnamak taibangpan asida lengbirakkadaba Mapu Ibungogi wa phongdokpa Maichou adu mahak asini.”"},{"book":"John","chapter":"6","verse":"15","text":"Makhoina Ibungobu pharaga namphuda ningthou semgadoure haiba khangladuna Ibungona matomta ching amada chatthokkhre."},{"book":"John","chapter":"6","verse":"16","text":"Numidangwairam oiraklabada Jisugi tung-inbasingna patta kumthare"},{"book":"John","chapter":"6","verse":"17","text":"aduga hi amada tonglaga Capernaum-gidamak pat adugi wangmada chatlammi. Matam adu mamsinkhre adubu Jisudi makhoigi manakta laktri."},{"book":"John","chapter":"6","verse":"18","text":"Matam aduda akanba nungsit ama laktuna pat adu ithak hourammi."},{"book":"John","chapter":"6","verse":"19","text":"Ibungogi tung-inbasingna mile ahum marirom hi hollaba matungda Jisuna ising mathakta khongna chattuna hi adugi manakta changsillakpa adu makhoina ubada makhoi yamna kirammi."},{"book":"John","chapter":"6","verse":"20","text":"Maduda Jisuna makhoida hairak-i, “Eini, kiganu.”"},{"book":"John","chapter":"6","verse":"21","text":"Adudagi makhoina yaningna Ibungobu hida changhalle aduga khudak aduda hi adu makhoina chatliba mapham adugi torbanda thungle."},{"book":"John","chapter":"6","verse":"22","text":"Mathanggi numitta pat adugi wangmada leihouba mising aduna mapham aduda hi amakhakta leirambani aduga hi aduda Jisugi tung-inbasingna chatkhibada Jisudi yaokhide haiba makhoina khanglammi."},{"book":"John","chapter":"6","verse":"23","text":"Mapu Ibungobu thagatcharaba matungda misingna tal chakhiba mapham adugi manakki torbanda Tiberias-tagi hi khara laklammi."},{"book":"John","chapter":"6","verse":"24","text":"Miyam aduna Jisu amadi mahakki tung-inbasing mapham aduda leitre haiba khanglabada makhoina hising aduda tonglaga Capernaum tana Ibungobu thiba chatlammi."},{"book":"John","chapter":"6","verse":"25","text":"Aduga makhoina pat adugi wangmada Jisubu phanglabada makhoina Ibungoda hairak-i, “Oja Ibungo, karamba matamda Ibungona mapham sida lengbirakpage?”"},{"book":"John","chapter":"6","verse":"26","text":"Jisuna makhoida khumlak-i, “Eina nakhoida tasengnamak hairibasini, nakhoina angakpa khudamsing adu khangbagi maramna nakhoina eibu thirakpa natte adubu nakhoina tal pukthanna chakhibagi maramnani."},{"book":"John","chapter":"6","verse":"27","text":"Manggadaba chinjakkidamak thabak suganu adubu lomba naidaba hingba phaoba leiba chinjak adugidamak thabaksu. Masigi chinjak asidi Migi Machanupa aduna nakhoida pibigani maramdi Tengban Mapu Mapa Ibungo aduna mangonda yabibagi khudam nambire.”"},{"book":"John","chapter":"6","verse":"28","text":"Maram aduna makhoina Ibungoda hanglak-i, “Eikhoina Tengban Mapugi thabaksing adu tounaba eikhoina kari touba tabage?”"},{"book":"John","chapter":"6","verse":"29","text":"Maduda Jisuna khumlak-i, “Ibungo mahakna thabiraklaba mahak adubu nakhoina thajaba haiba asi Tengban Mapugi thabak aduni.”"},{"book":"John","chapter":"6","verse":"30","text":"Makhoina khumlak-i, “Eikhoina ujaraga Ibungobu thajanaba Ibungona kari angakpa khudam toubigani? Ibungona kari toubigani?"},{"book":"John","chapter":"6","verse":"31","text":"6:31 Khong 16:4,15; Isei 78:24‘Mahakna makhoida swargadagi chanaba tal pibikhi’ haina Mapu Ibungogi puyada ibagumna eikhoigi ipa ipusingna leikanglada leiringeida makhoina manna chakhi.”"},{"book":"John","chapter":"6","verse":"32","text":"Maduda Jisuna hairak-i, “Eina nakhoida tasengnamak hairibasini, swargadagi tal pikhiba adu Moses-na natte adubu eigi Ipana nakhoida swargadagi achumba tal adu pibi."},{"book":"John","chapter":"6","verse":"33","text":"Tengban Mapugi tal adudi swargadagi kumtharakpa amadi taibangpanda hingba pibiba mahak aduni.”"},{"book":"John","chapter":"6","verse":"34","text":"Makhoina hairak-i, “Ibungo, tal adu matam pumnamakta eikhoida pibiyu.”"},{"book":"John","chapter":"6","verse":"35","text":"Maduda Jisuna makhoida hairak-i, “Hingbagi tal adu eini. Eingonda lakpa mi adu keidoungeidasu lamlaroi; eingonda thajaba mi adu keidoungeidasu khouranglaroi."},{"book":"John","chapter":"6","verse":"36","text":"Adubu eina nakhoida hannana haikhre adudi nakhoina eibu ukhre adubu houjiksu nakhoina thajade."},{"book":"John","chapter":"6","verse":"37","text":"Eigi Ipana eingonda pibiba makhoi pumnamak adu eingonda lakkani aduga eingonda lakpa mi amatabu eina khak tanthokloi."},{"book":"John","chapter":"6","verse":"38","text":"Maramdi eina eigi aningba tounaba swargadagi kumtharakpa natte adubu eibu thabirakpa Ibungo mahakki aningba tounanaba kumtharakpani."},{"book":"John","chapter":"6","verse":"39","text":"Eibu thabirakpa Ibungo mahakki aningba adudi asini, Ibungo mahakna eingonda pibikhraba makhoi kana amatabu eina mang-handaduna aroiba numitta makhoibu hinggat-hanba aduni."},{"book":"John","chapter":"6","verse":"40","text":"Eigi Ipagi aningba adudi Machanupa adubu ujaba amadi Ibungo mahakpu thajaba makhoi pumnamakna lomba naidaba hingba phangbani aduga eina makhoibu aroiba numitta hinggat-hanbigani.”"},{"book":"John","chapter":"6","verse":"41","text":"“Swargadagi kumtharakpa tal adu eini” haina Ibungona haibagi maramna Jihudisingna Ibungogi maramda yaningdabagi murum murum sonba hourammi."},{"book":"John","chapter":"6","verse":"42","text":"“Mahak asi Joseph-ki machanupa Jisu adu nattra? Mahakki mama mapa eikhoina khang-i. Aduga kamdouna mahakna ‘Ei swargadagi kumtharakpani’ haina hairibano?”"},{"book":"John","chapter":"6","verse":"43","text":"Maduda Jisuna khumlak-i, “Nakhoi nasen-gi narakta murum murum sonnariba adu leppu."},{"book":"John","chapter":"6","verse":"44","text":"Eibu thabirakpa Ipa aduna chingsinbidrabadi kanagumba amatana eigi inakta lakpa ngamde aduga aroiba numitta eina makhoibu hinggat-hanbigani."},{"book":"John","chapter":"6","verse":"45","text":"6:45 Isa 54:13Mapu Ibungogi wa phongdokpibasingna asumna irammi, ‘Tengban Mapuna makhoi pumnamakpu tambigani.’ Ipagi khonjel taba amadi Ibungo mangondagi tamjaba makhoina eingonda lakkani."},{"book":"John","chapter":"6","verse":"46","text":"Masina Ipa adubu kanagumba amana ukhare haibadi natte; Tengban Mapudagi lakpa mahak adu khaktana Ipa adubu ukhre."},{"book":"John","chapter":"6","verse":"47","text":"Eina nakhoida tasengnamak hairibasini, eibu thajaba mahak aduna lomba naidaba hingba phangle."},{"book":"John","chapter":"6","verse":"48","text":"Hingbagi tal adu eini."},{"book":"John","chapter":"6","verse":"49","text":"Nakhoigi napa napusingna lamjao lamhangda manna chakhi adubu makhoi sikhi."},{"book":"John","chapter":"6","verse":"50","text":"Adubu kanagumba amana swargadagi kumtharakpa tal adu charabadi mahak siraroi."},{"book":"John","chapter":"6","verse":"51","text":"Swargadagi kumtharakpa ahingba tal adu eini. Kanagumbana tal asi charabadi mahak lomba naidana hinggani. Taibangpan asina hingjanaba eina pigadouriba tal adu eigi hakchangni.”"},{"book":"John","chapter":"6","verse":"52","text":"Masina Jihudisinggi marakta kanna yetnaduna hainarak-i, “Kamdouna mi asina eikhoida mahakki hakchangbu chanaba oina pigadouribano?”"},{"book":"John","chapter":"6","verse":"53","text":"Maduda Jisuna makhoida hairak-i, “Eina nakhoida tasengnamak hairibasini, nakhoina Migi Machanupa adugi hakchang adu chadraba aduga mahakki ee adu thaktrabadi nakhoida hingba leiroi."},{"book":"John","chapter":"6","verse":"54","text":"Adubu eigi hakchang charaba amadi eigi ee thaklaba mi aduna lomba naidana hingba phangle aduga eina mahakpu aroiba numitta hinggat-hanbigani."},{"book":"John","chapter":"6","verse":"55","text":"Eigi hakchangdi tasengnamak chinjakni aduga eigi eedi tasengnamak thaknabani."},{"book":"John","chapter":"6","verse":"56","text":"Eigi hakchangbu chaba amadi eigi eebu thakpa makhoina eingonda lei aduga eina makhoida lei."},{"book":"John","chapter":"6","verse":"57","text":"Ahingba Ipa aduna eibu thabirakpani aduga Ibungo mahakki maramna ei hingbani, matou adugumna eibu chaba mahak aduna eigi maramna hinggani."},{"book":"John","chapter":"6","verse":"58","text":"Masini swargadagi kumtharaklaba tal adu. Nakhoigi napa napusingna manna chakhi aduga sikhi adubu tal asi chaba mahak adudi lomba naidana hinggani.”"},{"book":"John","chapter":"6","verse":"59","text":"Waramsing asi Ibungona Capernaum-da leiba synagogue-ta6:59 Jihudisinggi Ishwor khurumpham, wayenpham amasung wayel yathang tambipham tambiringeida haibani."},{"book":"John","chapter":"6","verse":"60","text":"Ibungogi tung-inba mayam amana masi tabada hairak-i, “Masigi tambiba asi yamna lui. Kanana masibu lousinba ngamgani?”"},{"book":"John","chapter":"6","verse":"61","text":"Mahakki tung-inbasingna murum murum sonnariba adu khangladuna Ibungona hairak-i, “Masina nakhoida tokningba phaohanbra?"},{"book":"John","chapter":"6","verse":"62","text":"Adu oirabadi Migi Machanupa aduna mahakna hanna leiramba mapham aduda amuk kakhatkhiba nakhoina uba tarabadi kari khan-gani?"},{"book":"John","chapter":"6","verse":"63","text":"Hingba piba adu Mapu Ibungogi Thawainani. Mioibagi panggaldi kari amata kannade. Eina nakhoida haikhiba waheising adu thawai amasung hingbani."},{"book":"John","chapter":"6","verse":"64","text":"Adubu nakhoi kharanadi eibu thajade.” (Ibungobu kana kanana thajaroidage aduga kanana Ibungobu pithokkadage haibasi houbadagi Ibungona khang-i.)"},{"book":"John","chapter":"6","verse":"65","text":"Jisuna makha tana hairak-i, “Maram aduna eina nakhoida haikhre, Ipa aduna makhoibu ngamhanbidrabadi makhoi kana amatana eingonda lakpa ngamloi.”"},{"book":"John","chapter":"6","verse":"66","text":"Maram asina Ibungogi tung-inba mayam ama hankhre aduga Ibungoga amuk chatminnakhidre."},{"book":"John","chapter":"6","verse":"67","text":"Maram aduna Ibungona mahakki tung-inba taranithoi aduda hanglak-i, “Nakhoisu eibu thadoktuna chatninglabra?”"},{"book":"John","chapter":"6","verse":"68","text":"Maduda Simon Peter-na khumlak-i, “Ibungo, eikhoina kanada chatlugani? Ibungoda lomba naidaba hingba pibiba waheising adu lei."},{"book":"John","chapter":"6","verse":"69","text":"Aduga Ibungodi Tengban Mapudagi lakpiba Asengba Mahak aduni haiba eikhoina thajei amadi khangjei.”"},{"book":"John","chapter":"6","verse":"70","text":"Jisuna makhoida hairak-i, “Eina nakhoi taranithoibu khanba nattra? Adubu nakhoigi marakta amadi devil-ni!”"},{"book":"John","chapter":"6","verse":"71","text":"Ibungona hairiba adu Simon Iscariot-ki machanupa Judas-gi maramdani. Judas asi Ibungogi tung-inba taranithoigi marakta ama oirabasu mahakna Ibungobu pithokkani."}]}