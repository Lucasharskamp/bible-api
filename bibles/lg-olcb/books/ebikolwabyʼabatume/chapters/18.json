{"data":[{"book":"Ebikolwa byʼAbatume","chapter":"18","verse":"1","text":"Oluvannyuma lw’ebyo, Pawulo n’asitula okuva mu Asene n’alaga mu Kkolinso."},{"book":"Ebikolwa byʼAbatume","chapter":"18","verse":"2","text":"Eyo gye yasisinkana omusajja Omuyudaaya erinnya lye Akula, eyazaalibwa mu Ponto, nga yaakava mu ltaliya ne mukazi we Pulisikira, kubanga Kulawudiyo yali awadde ekiragiro okugoba Abayudaaya bonna mu Ruumi."},{"book":"Ebikolwa byʼAbatume","chapter":"18","verse":"3","text":"Olw’okuba nga baali bakola omulimu gwe gumu ogw’okukola weema, n’abeeranga nabo, era n’akolanga nabo."},{"book":"Ebikolwa byʼAbatume","chapter":"18","verse":"4","text":"Buli lwa Ssabbiiti Pawulo yabeeranga mu kkuŋŋaaniro ng’amatiza Abayudaaya n’Abayonaani."},{"book":"Ebikolwa byʼAbatume","chapter":"18","verse":"5","text":"Era Siira ne Timoseewo bwe baatuuka nga bava mu Makedoniya, Pawulo n’awaayo ekiseera kye kyonna mu kubuulira Ekigambo n’okukakasa Abayudaaya nti Yesu ye Kristo."},{"book":"Ebikolwa byʼAbatume","chapter":"18","verse":"6","text":"Naye Abayudaaya bwe baatandika okumuwakanya, era n’okuvvoola erinnya lya Yesu, n’akunkumula ebyambalo bye, n’abagamba nti, “Omusaayi gwammwe gubeere ku mitwe gyammwe! Nze ndi mulongoofu. Okuva kaakano nnaagendanga eri Abaamawanga.”"},{"book":"Ebikolwa byʼAbatume","chapter":"18","verse":"7","text":"Awo Pawulo n’ava eyo n’alaga mu nnyumba ya Tito Yusito, eyasinzanga Katonda, ng’amaka ge galiraanye n’ekkuŋŋaaniro."},{"book":"Ebikolwa byʼAbatume","chapter":"18","verse":"8","text":"Kulisupo, eyali omukulu w’ekkuŋŋaaniro, n’ennyumba ye yonna, ne bakkiriza Mukama waffe, n’abalala bangi ku Bakkolinso abaawulira ne bakkiriza era ne babatizibwa."},{"book":"Ebikolwa byʼAbatume","chapter":"18","verse":"9","text":"Awo ekiro kimu Mukama n’ayogera ne Pawulo mu kwolesebwa, n’amugamba nti, “Totya! Weeyongere okubuulira, so tosirika!"},{"book":"Ebikolwa byʼAbatume","chapter":"18","verse":"10","text":"Kubanga ndi wamu naawe, tewali ayinza kukulumba n’akukola kabi. Era mu kibuga muno mulimu abantu bange bangi.”"},{"book":"Ebikolwa byʼAbatume","chapter":"18","verse":"11","text":"Bw’atyo Pawulo n’abeerayo ebbanga lya mwaka mulamba n’ekitundu ng’ayigiriza ekigambo kya Katonda."},{"book":"Ebikolwa byʼAbatume","chapter":"18","verse":"12","text":"Naye Galiyo bwe yalya obwagavana bwa Akaya, Abayudaaya ne beegatta wamu ne balumba Pawulo, ne bamukwata ne bamutwala mu mbuga z’amateeka ewa gavana okumusalira omusango."},{"book":"Ebikolwa byʼAbatume","chapter":"18","verse":"13","text":"Ne bamuwawaabira nti, “Omusajja ono asendasenda abantu okusinza Katonda mu ngeri etakkirizibwa mu mateeka.”"},{"book":"Ebikolwa byʼAbatume","chapter":"18","verse":"14","text":"Naye Pawulo bwe yali ng’atandika okuwoza, Galiyo n’akyukira Abayudaaya abaawaaba n’abagamba nti, “Muwulire, mmwe Abayudaaya. Singa omusango guno gubadde gumenya mateeka, nandibadde nteekwa okubawuliriza."},{"book":"Ebikolwa byʼAbatume","chapter":"18","verse":"15","text":"Naye ensonga zammwe nga bwe zifa ku nkozesa y’ebigambo n’amannya, era nga zikwata ku mateeka gammwe, kirungi mmwe muzeemalire. Nze saagala kusala musango gw’ebyo.”"},{"book":"Ebikolwa byʼAbatume","chapter":"18","verse":"16","text":"Bw’atyo n’abagoba mu mbuga z’amateeka."},{"book":"Ebikolwa byʼAbatume","chapter":"18","verse":"17","text":"Awo bonna ne bakyukira Sossene, eyali omukulembeze omuggya ow’ekkuŋŋaaniro, ne bamukwata, ne bamukubira awo mu maaso g’embuga z’amateeka. Kyokka Galiyo teyabafaako."},{"book":"Ebikolwa byʼAbatume","chapter":"18","verse":"18","text":"Pawulo n’amala mu kibuga omwo ennaku eziwerako, oluvannyuma n’asiibula abooluganda n’asaabala ku nnyanja n’agenda e Siriya, ng’atutte Pulisikira ne Akula. Naye yali tannasaabala, enviiri ze ne bazisalirako e Kenkereya olw’obweyamo bwe yali akoze."},{"book":"Ebikolwa byʼAbatume","chapter":"18","verse":"19","text":"Bwe baatuuka mu Efeso, banne n’abaleka awo n’agenda n’akubaganya ebirowoozo n’Abayudaaya mu kkuŋŋaaniro."},{"book":"Ebikolwa byʼAbatume","chapter":"18","verse":"20","text":"Ne bamusaba abeere nabo ennaku eziwerako, naye n’atakkiriza."},{"book":"Ebikolwa byʼAbatume","chapter":"18","verse":"21","text":"N’abagamba nti, “Nsaana okugenda ndyoke nsobole okubaawo ku mbaga ejja mu Yerusaalemi.” Kyokka n’abasuubiza nti agenda kukomawo mu Efeso nga Katonda amukkirizza. Bw’atyo n’asaabala ku nnyanja okuva mu Efeso."},{"book":"Ebikolwa byʼAbatume","chapter":"18","verse":"22","text":"Pawulo bwe yagoba mu Kayisaliya, n’akyalira Ekkanisa n’oluvannyuma n’aserengeta mu Antiyokiya."},{"book":"Ebikolwa byʼAbatume","chapter":"18","verse":"23","text":"Eyo n’amalayo ekiseera, n’asitula n’atambula n’ayitaayita mu bibuga ebiri mu bitundu bya Ggalatiya ne Fulugiya, ng’akyalira abayigirizwa bonna ng’abanyweza mu kukkiriza."},{"book":"Ebikolwa byʼAbatume","chapter":"18","verse":"24","text":"Waaliwo Omuyudaaya erinnya lye Apolo, nga yazaalibwa mu Alegezanderiya eky’omu Misiri, n’atuuka mu Efeso. Yali musajja muyigirize nnyo, era ng’amanyi nnyo Ebyawandiikibwa."},{"book":"Ebikolwa byʼAbatume","chapter":"18","verse":"25","text":"Yali ayigirizibbwa Ekkubo lya Mukama, nga w’amaanyi mu mwoyo, era yayogeranga n’ayigiriza bulungi byonna ebifa ku Yesu, wabula ng’amanyi kubatizibwa kwa Yokaana kwokka."},{"book":"Ebikolwa byʼAbatume","chapter":"18","verse":"26","text":"N’atandika okubuulira n’obuvumu mu kkuŋŋaaniro. Awo Pulisikira ne Akula bwe baamuwulira, ne bamuyita mu maka gaabwe ne bamunnyonnyola bingi eby’Ekkubo lya Katonda."},{"book":"Ebikolwa byʼAbatume","chapter":"18","verse":"27","text":"Awo Apolo n’ayagala okuwunguka agende mu Akaya mu Buyonaani, n’abooluganda ne bamuwagira nnyo mu kirowoozo ekyo. Ne bawandiikira bannaabwe abakkiriza mu Buyonaani bamwanirize n’essanyu. Era bwe yatuuka mu Buyonaani, Katonda n’amukozesa nnyo mu kunyweza Ekkanisa,"},{"book":"Ebikolwa byʼAbatume","chapter":"18","verse":"28","text":"kubanga yasambajja n’amaanyi mangi ensonga Abayudaaya ze baaleetanga nga bawakanya Enjiri mu bantu, n’asinziiranga mu Byawandiikibwa okulaga nti ddala Yesu ye Kristo."}]}