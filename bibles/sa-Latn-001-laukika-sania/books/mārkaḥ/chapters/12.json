{"data":[{"book":"mārkaḥ","chapter":"12","verse":"1","text":"anantaraṁ yīśu rdṛṣṭāntena tebhyaḥ kathayitumārebhe, kaścideko drākṣākṣetraṁ vidhāya taccaturdikṣu vāraṇīṁ kṛtvā tanmadhye drākṣāpeṣaṇakuṇḍam akhanat, tathā tasya gaḍamapi nirmmitavān tatastatkṣetraṁ kṛṣīvaleṣu samarpya dūradeśaṁ jagāma|"},{"book":"mārkaḥ","chapter":"12","verse":"2","text":"tadanantaraṁ phalakāle kṛṣīvalebhyo drākṣākṣetraphalāni prāptuṁ teṣāṁ savidhe bhṛtyam ekaṁ prāhiṇot|"},{"book":"mārkaḥ","chapter":"12","verse":"3","text":"kintu kṛṣīvalāstaṁ dhṛtvā prahṛtya riktahastaṁ visasṛjuḥ|"},{"book":"mārkaḥ","chapter":"12","verse":"4","text":"tataḥ sa punaranyamekaṁ bhṛtyaṁ praṣayāmāsa, kintu te kṛṣīvalāḥ pāṣāṇāghātaistasya śiro bhaṅktvā sāpamānaṁ taṁ vyasarjan|"},{"book":"mārkaḥ","chapter":"12","verse":"5","text":"tataḥ paraṁ soparaṁ dāsaṁ prāhiṇot tadā te taṁ jaghnuḥ, evam anekeṣāṁ kasyacit prahāraḥ kasyacid vadhaśca taiḥ kṛtaḥ|"},{"book":"mārkaḥ","chapter":"12","verse":"6","text":"tataḥ paraṁ mayā svaputre prahite te tamavaśyaṁ sammaṁsyante, ityuktvāvaśeṣe teṣāṁ sannidhau nijapriyam advitīyaṁ putraṁ preṣayāmāsa|"},{"book":"mārkaḥ","chapter":"12","verse":"7","text":"kintu kṛṣīvalāḥ parasparaṁ jagaduḥ, eṣa uttarādhikārī, āgacchata vayamenaṁ hanmastathā kṛte 'dhikāroyam asmākaṁ bhaviṣyati|"},{"book":"mārkaḥ","chapter":"12","verse":"8","text":"tatastaṁ dhṛtvā hatvā drākṣākṣetrād bahiḥ prākṣipan|"},{"book":"mārkaḥ","chapter":"12","verse":"9","text":"anenāsau drākṣākṣetrapatiḥ kiṁ kariṣyati? sa etya tān kṛṣīvalān saṁhatya tatkṣetram anyeṣu kṛṣīvaleṣu samarpayiṣyati|"},{"book":"mārkaḥ","chapter":"12","verse":"10","text":"aparañca, \"sthapatayaḥ kariṣyanti grāvāṇaṁ yantu tucchakaṁ| prādhānaprastaraḥ koṇe sa eva saṁbhaviṣyati|"},{"book":"mārkaḥ","chapter":"12","verse":"11","text":"etat karmma pareśasyāṁdbhutaṁ no dṛṣṭito bhavet||\" imāṁ śāstrīyāṁ lipiṁ yūyaṁ kiṁ nāpāṭhiṣṭa?"},{"book":"mārkaḥ","chapter":"12","verse":"12","text":"tadānīṁ sa tānuddiśya tāṁ dṛṣṭāntakathāṁ kathitavān, ta itthaṁ budvvā taṁ dharttāmudyatāḥ, kintu lokebhyo bibhyuḥ, tadanantaraṁ te taṁ vihāya vavrajuḥ|"},{"book":"mārkaḥ","chapter":"12","verse":"13","text":"aparañca te tasya vākyadoṣaṁ dharttāṁ katipayān phirūśino herodīyāṁśca lokān tadantikaṁ preṣayāmāsuḥ|"},{"book":"mārkaḥ","chapter":"12","verse":"14","text":"ta āgatya tamavadan, he guro bhavān tathyabhāṣī kasyāpyanurodhaṁ na manyate, pakṣapātañca na karoti, yathārthata īśvarīyaṁ mārgaṁ darśayati vayametat prajānīmaḥ, kaisarāya karo deyo na vāṁ? vayaṁ dāsyāmo na vā?"},{"book":"mārkaḥ","chapter":"12","verse":"15","text":"kintu sa teṣāṁ kapaṭaṁ jñātvā jagāda, kuto māṁ parīkṣadhve? ekaṁ mudrāpādaṁ samānīya māṁ darśayata|"},{"book":"mārkaḥ","chapter":"12","verse":"16","text":"tadā tairekasmin mudrāpāde samānīte sa tān papraccha, atra likhitaṁ nāma mūrtti rvā kasya? te pratyūcuḥ, kaisarasya|"},{"book":"mārkaḥ","chapter":"12","verse":"17","text":"tadā yīśuravadat tarhi kaisarasya dravyāṇi kaisarāya datta, īśvarasya dravyāṇi tu īśvarāya datta; tataste vismayaṁ menire|"},{"book":"mārkaḥ","chapter":"12","verse":"18","text":"atha mṛtānāmutthānaṁ ye na manyante te sidūkino yīśoḥ samīpamāgatya taṁ papracchuḥ;"},{"book":"mārkaḥ","chapter":"12","verse":"19","text":"he guro kaścijjano yadi niḥsantatiḥ san bhāryyāyāṁ satyāṁ mriyate tarhi tasya bhrātā tasya bhāryyāṁ gṛhītvā bhrātu rvaṁśotpattiṁ kariṣyati, vyavasthāmimāṁ mūsā asmān prati vyalikhat|"},{"book":"mārkaḥ","chapter":"12","verse":"20","text":"kintu kecit sapta bhrātara āsan, tatasteṣāṁ jyeṣṭhabhrātā vivahya niḥsantatiḥ san amriyata|"},{"book":"mārkaḥ","chapter":"12","verse":"21","text":"tato dvitīyo bhrātā tāṁ striyamagṛhaṇat kintu sopi niḥsantatiḥ san amriyata; atha tṛtīyopi bhrātā tādṛśobhavat|"},{"book":"mārkaḥ","chapter":"12","verse":"22","text":"itthaṁ saptaiva bhrātarastāṁ striyaṁ gṛhītvā niḥsantānāḥ santo'mriyanta, sarvvaśeṣe sāpi strī mriyate sma|"},{"book":"mārkaḥ","chapter":"12","verse":"23","text":"atha mṛtānāmutthānakāle yadā ta utthāsyanti tadā teṣāṁ kasya bhāryyā sā bhaviṣyati? yataste saptaiva tāṁ vyavahan|"},{"book":"mārkaḥ","chapter":"12","verse":"24","text":"tato yīśuḥ pratyuvāca śāstram īśvaraśaktiñca yūyamajñātvā kimabhrāmyata na?"},{"book":"mārkaḥ","chapter":"12","verse":"25","text":"mṛtalokānāmutthānaṁ sati te na vivahanti vāgdattā api na bhavanti, kintu svargīyadūtānāṁ sadṛśā bhavanti|"},{"book":"mārkaḥ","chapter":"12","verse":"26","text":"punaśca \"aham ibrāhīma īśvara ishāka īśvaro yākūbaśceśvaraḥ\" yāmimāṁ kathāṁ stambamadhye tiṣṭhan īśvaro mūsāmavādīt mṛtānāmutthānārthe sā kathā mūsālikhite pustake kiṁ yuṣmābhi rnāpāṭhi?"},{"book":"mārkaḥ","chapter":"12","verse":"27","text":"īśvaro jīvatāṁ prabhuḥ kintu mṛtānāṁ prabhu rna bhavati, tasmāddheto ryūyaṁ mahābhrameṇa tiṣṭhatha|"},{"book":"mārkaḥ","chapter":"12","verse":"28","text":"etarhi ekodhyāpaka etya teṣāmitthaṁ vicāraṁ śuśrāva; yīśusteṣāṁ vākyasya saduttaraṁ dattavān iti budvvā taṁ pṛṣṭavān sarvvāsām ājñānāṁ kā śreṣṭhā? tato yīśuḥ pratyuvāca,"},{"book":"mārkaḥ","chapter":"12","verse":"29","text":"\"he isrāyellokā avadhatta, asmākaṁ prabhuḥ parameśvara eka eva,"},{"book":"mārkaḥ","chapter":"12","verse":"30","text":"yūyaṁ sarvvantaḥkaraṇaiḥ sarvvaprāṇaiḥ sarvvacittaiḥ sarvvaśaktibhiśca tasmin prabhau parameśvare prīyadhvaṁ,\" ityājñā śreṣṭhā|"},{"book":"mārkaḥ","chapter":"12","verse":"31","text":"tathā \"svaprativāsini svavat prema kurudhvaṁ,\" eṣā yā dvitīyājñā sā tādṛśī; etābhyāṁ dvābhyām ājñābhyām anyā kāpyājñā śreṣṭhā nāsti|"},{"book":"mārkaḥ","chapter":"12","verse":"32","text":"tadā sodhyāpakastamavadat, he guro satyaṁ bhavān yathārthaṁ proktavān yata ekasmād īśvarād anyo dvitīya īśvaro nāsti;"},{"book":"mārkaḥ","chapter":"12","verse":"33","text":"aparaṁ sarvvāntaḥkaraṇaiḥ sarvvaprāṇaiḥ sarvvacittaiḥ sarvvaśaktibhiśca īśvare premakaraṇaṁ tathā svamīpavāsini svavat premakaraṇañca sarvvebhyo homabalidānādibhyaḥ śraṣṭhaṁ bhavati|"},{"book":"mārkaḥ","chapter":"12","verse":"34","text":"tato yīśuḥ subuddheriva tasyedam uttaraṁ śrutvā taṁ bhāṣitavān tvamīśvarasya rājyānna dūrosi|itaḥ paraṁ tena saha kasyāpi vākyasya vicāraṁ karttāṁ kasyāpi pragalbhatā na jātā|"},{"book":"mārkaḥ","chapter":"12","verse":"35","text":"anantaraṁ madhyemandiram upadiśan yīśurimaṁ praśnaṁ cakāra, adhyāpakā abhiṣiktaṁ (tārakaṁ) kuto dāyūdaḥ santānaṁ vadanti?"},{"book":"mārkaḥ","chapter":"12","verse":"36","text":"svayaṁ dāyūd pavitrasyātmana āveśenedaṁ kathayāmāsa| yathā| \"mama prabhumidaṁ vākyavadat parameśvaraḥ| tava śatrūnahaṁ yāvat pādapīṭhaṁ karomi na| tāvat kālaṁ madīye tvaṁ dakṣapārśv upāviśa|\""},{"book":"mārkaḥ","chapter":"12","verse":"37","text":"yadi dāyūd taṁ prabhūṁ vadati tarhi kathaṁ sa tasya santāno bhavitumarhati? itare lokāstatkathāṁ śrutvānananduḥ|"},{"book":"mārkaḥ","chapter":"12","verse":"38","text":"tadānīṁ sa tānupadiśya kathitavān ye narā dīrghaparidheyāni haṭṭe vipanau ca"},{"book":"mārkaḥ","chapter":"12","verse":"39","text":"lokakṛtanamaskārān bhajanagṛhe pradhānāsanāni bhojanakāle pradhānasthānāni ca kāṅkṣante;"},{"book":"mārkaḥ","chapter":"12","verse":"40","text":"vidhavānāṁ sarvvasvaṁ grasitvā chalād dīrghakālaṁ prārthayante tebhya upādhyāyebhyaḥ sāvadhānā bhavata; te'dhikatarān daṇḍān prāpsyanti|"},{"book":"mārkaḥ","chapter":"12","verse":"41","text":"tadanantaraṁ lokā bhāṇḍāgāre mudrā yathā nikṣipanti bhāṇḍāgārasya sammukhe samupaviśya yīśustadavaluloka; tadānīṁ bahavo dhaninastasya madhye bahūni dhanāni nirakṣipan|"},{"book":"mārkaḥ","chapter":"12","verse":"42","text":"paścād ekā daridrā vidhavā samāgatya dvipaṇamūlyāṁ mudraikāṁ tatra nirakṣipat|"},{"book":"mārkaḥ","chapter":"12","verse":"43","text":"tadā yīśuḥ śiṣyān āhūya kathitavān yuṣmānahaṁ yathārthaṁ vadāmi ye ye bhāṇḍāgāre'smina dhanāni niḥkṣipanti sma tebhyaḥ sarvvebhya iyaṁ vidhavā daridrādhikam niḥkṣipati sma|"},{"book":"mārkaḥ","chapter":"12","verse":"44","text":"yataste prabhūtadhanasya kiñcit nirakṣipan kintu dīneyaṁ svadinayāpanayogyaṁ kiñcidapi na sthāpayitvā sarvvasvaṁ nirakṣipat|"}]}