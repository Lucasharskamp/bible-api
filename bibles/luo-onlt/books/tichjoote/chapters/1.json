{"data":[{"book":"Tich Joote","chapter":"1","verse":"1","text":"Ne osiepna Theofilo: E kitapa mokwongo ne andikoe gik moko duto mane Yesu otimo kendo opuonjo,"},{"book":"Tich Joote","chapter":"1","verse":"2","text":"nyaka chop chiengʼ mane okawe motere e polo, bangʼ chiwo chik ni joote mane oseyiero kuom teko mar Roho Maler."},{"book":"Tich Joote","chapter":"1","verse":"3","text":"Bangʼ kane osesande, ne onyisore en owuon ne jogi, kendo nochiwo ranyisi mangʼeny masiro ni ongima. Ne ofwenyorenigi kuom ndalo piero angʼwen ka owuoyo kuom pinyruodh Nyasaye."},{"book":"Tich Joote","chapter":"1","verse":"4","text":"Chiengʼ moro achiel kane oyudo ochiemo kodgi, nowachonegi niya, “Kik uwuog Jerusalem, to rituru mich mane Wuonwa osingore ni nomiu, ma usewinja ka awuoyo kuome;"},{"book":"Tich Joote","chapter":"1","verse":"5","text":"nimar Johana nobatiso ji gi pi, to un bangʼ kinde manok ibiro batisou gi Roho Maler.”"},{"book":"Tich Joote","chapter":"1","verse":"6","text":"Kuom mano, kane gisechokore kaachiel, negipenje niya, “Ruoth, kindeni ema ibiro duogo pinyruoth e lwet jo-Israel koso?”"},{"book":"Tich Joote","chapter":"1","verse":"7","text":"Nodwokogi niya, “Ok en wachu mar ngʼeyo ndalo kata kinde ma Wuoro oseketo gi tekone owuon."},{"book":"Tich Joote","chapter":"1","verse":"8","text":"To ubiro yudo teko ka Roho Maler obiro kuomu; kendo unubed joneno maga ei Jerusalem kendo ei Judea duto gi Samaria, kod tungʼ piny gi tungʼ piny.”"},{"book":"Tich Joote","chapter":"1","verse":"9","text":"Bangʼ wacho mano, nokawe motere e polo, mana ka ginene, kendo polo noime mi olalnegi, makoro ne ok ginyal nene."},{"book":"Tich Joote","chapter":"1","verse":"10","text":"Kane oyudo pod gichomo wengegi e polo, ka gingʼiyo kaka odhi, apoya nono, negipo ka ji ariyo morwako lewni marochere ochungʼ bathgi."},{"book":"Tich Joote","chapter":"1","verse":"11","text":"Jogi nowachonegi niya, “Jo-Galili, angʼo momiyo uchungʼ ka ungʼiyo polo? Yesu owuon-ni, makoro osegol kuomu oter e polo, biro duogo kendo, mana kaka usenene kodhino.”"},{"book":"Tich Joote","chapter":"1","verse":"12","text":"Bangʼ mano joote nowuok modok Jerusalem, ka gia ewi got miluongo ni Zeituni, ma en kama bor madirom kilomita achiel koa Jerusalem."},{"book":"Tich Joote","chapter":"1","verse":"13","text":"Kane gichopo, negidhi nyaka kama negidakie, ei ot man malo ewi gorofa. Joma ne ni kanyo ne gin:"},{"book":"Tich Joote","chapter":"1","verse":"14","text":"Giduto ne gin e achiel ka ginano e lamo, kaachiel gi mon moko, kod Maria min Yesu gi owete Yesu."},{"book":"Tich Joote","chapter":"1","verse":"15","text":"E kindeno Petro nochungʼ e kind joma oyie (mane nyalo romo ji mia gi piero ariyo)"},{"book":"Tich Joote","chapter":"1","verse":"16","text":"mi nowachonegi niya, “Owetena, Ndiko nyaka ne chop kare, mana kaka Roho Maler nohulo chon gi dho Daudi, kuom Judas mane otelo ni joma nomako Yesu."},{"book":"Tich Joote","chapter":"1","verse":"17","text":"Chutho, Judas ne en achiel kuomwa, kendo en bende ne en-gi kare e tichwani.”"},{"book":"Tich Joote","chapter":"1","verse":"18","text":"Judas nongʼiewo lowo gi pesa mane oyudo kuom richone, to kanyo ema noruomboree piny, kendo bund iye nobarore mi nyimbi iye opukore oko."},{"book":"Tich Joote","chapter":"1","verse":"19","text":"Ji duto mane ni Jerusalem nowinjo wachno, mine giluongo puodhono gi dhogi ni Akeldama, ma tiende ni, Puoth Remo."},{"book":"Tich Joote","chapter":"1","verse":"20","text":"Petro nodhi nyime kawacho niya, “Ondik e Kitap Zaburi kama:"},{"book":"Tich Joote","chapter":"1","verse":"21","text":"Kuom mano, ber mondo wayier ngʼato achiel e kind joma osebedo kodwa, chakre kinde mane Ruoth Yesu ochako bedo kodwa nyaka chop kinde mane okawe e dierwa."},{"book":"Tich Joote","chapter":"1","verse":"22","text":"Ngʼatno nyaka bed ngʼat mane nitie chakre ndalo Johana Ja-batiso nyaka odiechiengʼ mane okaw Yesu ogol e dierwa. Nimar achiel kuom jogi nyaka bed janeno kuom chierne kaachiel kodwa.”"},{"book":"Tich Joote","chapter":"1","verse":"23","text":"Eka negichiwo nying ji ariyo: Josef miluongo ni Barsaba (ma bende niluongo ni Justo) kod Mathias."},{"book":"Tich Joote","chapter":"1","verse":"24","text":"Bangʼe ne gilemo niya, “Ruoth, ingʼeyo chuny ji duto. Nyiswae kuom ji ariyogi ngʼat miseyiero"},{"book":"Tich Joote","chapter":"1","verse":"25","text":"mondo okaw tich mar bedo jaote mane Judas ojwangʼo oweyo kane odhi kare mane ochanne.”"},{"book":"Tich Joote","chapter":"1","verse":"26","text":"Eka negigoyo ombulu, kendo ombulu nolwar kuom Mathias. Omiyo nomede kuom joote apar gachiel mamoko."}]}