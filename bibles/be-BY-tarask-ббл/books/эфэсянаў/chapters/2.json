{"data":[{"book":"ЭФЭСЯНАЎ","chapter":"2","verse":"1","text":"І вас, мёртвых за злачынствы і грахі вашыя,"},{"book":"ЭФЭСЯНАЎ","chapter":"2","verse":"2","text":"у якіх вы калісьці жылі, згодна са звычаямі сьвету гэтага, па волі князя, які ўладарыць у паветры, духа, які дзее цяпер у сынах супраціву,"},{"book":"ЭФЭСЯНАЎ","chapter":"2","verse":"3","text":"сярод якіх і мы калісьці жылі ў нашых плоцкіх жадобах, выконваючы пахаценьне плоці і помыслаў, і былі па прыродзе дзецьмі гневу, як і астатнія,"},{"book":"ЭФЭСЯНАЎ","chapter":"2","verse":"4","text":"Бог, багаты міласэрнасьцю, зь вялікай сваёй любові, якою палюбіў вас,"},{"book":"ЭФЭСЯНАЎ","chapter":"2","verse":"5","text":"і нас, мёртвых за злачынствы, ажыватварыў з Хрыстом, - мілатою вы ўратаваныя,"},{"book":"ЭФЭСЯНАЎ","chapter":"2","verse":"6","text":"і ўваскрэсіў зь Ім і пасадзіў на нябёсах у Хрысьце Ісусе,"},{"book":"ЭФЭСЯНАЎ","chapter":"2","verse":"7","text":"каб зьявіць у наступных вяках найшчадрэйшае багацьце мілаты Сваёй у даброці да нас у Хрысьце Ісусе."},{"book":"ЭФЭСЯНАЎ","chapter":"2","verse":"8","text":"Бо мілатою вы ўратаваныя празь веру, і гэта не ад вас, - Божы дар:"},{"book":"ЭФЭСЯНАЎ","chapter":"2","verse":"9","text":"не ад дзеяў, каб ніхто не хваліўся."},{"book":"ЭФЭСЯНАЎ","chapter":"2","verse":"10","text":"Бо мы - Ягоныя стварэньні, створаныя ў Хрысьце Ісусе на добрыя дзеі, якія Бог быў назначыў нам выконваць."},{"book":"ЭФЭСЯНАЎ","chapter":"2","verse":"11","text":"Дык вось памятайце, што вы, колісь язычнікі па плоці, якіх называлі «неабрэзанымі», так званыя «рукатворна абрэзаныя на плоці»,"},{"book":"ЭФЭСЯНАЎ","chapter":"2","verse":"12","text":"што вы былі ў той час бяз Хрыста, адсечаныя ад грамадзтва Ізраільскага, чужыя запаветам абяцаньня, ня мелі надзеі і былі бязбожнікі ў сьвеце;"},{"book":"ЭФЭСЯНАЎ","chapter":"2","verse":"13","text":"а цяпер у Хрысьце Ісусе вы, што былі колісь далёка, сталіся блізкімі Крывёю Хрыстоваю:"},{"book":"ЭФЭСЯНАЎ","chapter":"2","verse":"14","text":"бо Ён ёсьць мір наш, Які зрабіў з двух адно і зруйнаваў перашкоду пасярэдзіне -"},{"book":"ЭФЭСЯНАЎ","chapter":"2","verse":"15","text":"скасаваўшы варожасьць Плоцьцю Сваёю, - а закон запаведзяў - вучэньнем, каб з двух стварыць у Сабе Самім аднаго новага чалавека, сталюючы мір,"},{"book":"ЭФЭСЯНАЎ","chapter":"2","verse":"16","text":"і ў адным целе прымірыць абодвух з Богам крыжам, забіўшы на гэтым варожасьць;"},{"book":"ЭФЭСЯНАЎ","chapter":"2","verse":"17","text":"і, прыйшоўшы, «абвяшчаў мір вам, далёкім, і блізкім»,"},{"book":"ЭФЭСЯНАЎ","chapter":"2","verse":"18","text":"бо празь Яго і тыя і другія маем доступ да Айца, у адным Духу."},{"book":"ЭФЭСЯНАЎ","chapter":"2","verse":"19","text":"Дык вось, вы ўжо ня чужынцы і ня прыхадні, а суграмадзяне сьвятым і свае Богу,"},{"book":"ЭФЭСЯНАЎ","chapter":"2","verse":"20","text":"уцьверджаныя на аснове апосталаў і прарокаў, маючы Самога Ісуса Хрыста каменем вугла,"},{"book":"ЭФЭСЯНАЎ","chapter":"2","verse":"21","text":"на якім увесь будынак, моцна складаны, вырастае ў сьвяты храм у Госпадзе,"},{"book":"ЭФЭСЯНАЎ","chapter":"2","verse":"22","text":"на якім і вы будуецеся ў селішча Божае Духам."}]}