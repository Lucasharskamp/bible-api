{"data":[{"book":"1 AbaseKhorinte","chapter":"7","verse":"1","text":"Mayelana lezindaba elaloba ngazo: “Kuhle ukuba indoda ingabi lobudlelwano bemacansini lowesifazane.”"},{"book":"1 AbaseKhorinte","chapter":"7","verse":"2","text":"Kodwa njengoba kulokuhlobonga okungaka, indoda yinye kumele ibe lobudlelwano bemacansini lomkayo, lomfazi munye abe lendoda yakhe."},{"book":"1 AbaseKhorinte","chapter":"7","verse":"3","text":"Indoda kumele igcwalise umlandu wayo wokuthathana kumkayo, kube njalo lomfazi endodeni yakhe."},{"book":"1 AbaseKhorinte","chapter":"7","verse":"4","text":"Umfazi kalamandla ngomzimba wakhe kodwa uwunikela kumkakhe. Ngokufanayo, lendoda kayilamandla ngomzimba wayo kodwa iwunikela kumkayo."},{"book":"1 AbaseKhorinte","chapter":"7","verse":"5","text":"Lingancitshani ngaphandle kokuba kungokokuvumelana njalo okwesikhatshana, ukuze lizinikele ekukhulekeni. Libuye lihlangane futhi ukuze uSathane angalilingi ngenxa yokusilela kokuzithiba kwenu."},{"book":"1 AbaseKhorinte","chapter":"7","verse":"6","text":"Lokhu ngikutsho njengokuvumela, hatshi njengomlayo."},{"book":"1 AbaseKhorinte","chapter":"7","verse":"7","text":"Sengathi ngabe lonke linjengami. Kodwa umuntu ngamunye ulesipho sakhe esivela kuNkulunkulu, omunye ulalesi isipho, omunye laye ulalesiyana."},{"book":"1 AbaseKhorinte","chapter":"7","verse":"8","text":"Kwabangendanga labafelokazi ngithi: Kuhle kubo ukuba bahlale bengendanga, njengami."},{"book":"1 AbaseKhorinte","chapter":"7","verse":"9","text":"Kodwa nxa bengeke bazithiba, kabende, ngoba ukwenda kungcono kulokutshiseka ngokufisa."},{"book":"1 AbaseKhorinte","chapter":"7","verse":"10","text":"Abathatheneyo ngibapha umlayo lo (hatshi mina, kodwa iNkosi): Umfazi akumelanga ehlukane lendoda yakhe."},{"book":"1 AbaseKhorinte","chapter":"7","verse":"11","text":"Kodwa nxa ekwenzile, kahlale engendanga loba abuyisane lendoda yakhe. Lendoda akumelanga imlahle umkayo."},{"book":"1 AbaseKhorinte","chapter":"7","verse":"12","text":"Kwabanye ngithi (mina, hatshi iNkosi): Nxa umzalwane elomfazi ongasilokholwa kodwa evuma ukuhlala laye, akumelanga amlahle."},{"book":"1 AbaseKhorinte","chapter":"7","verse":"13","text":"Njalo nxa owesifazane elendoda engakholwayo ivuma ukuhlala laye, akumelanga ayilahle."},{"book":"1 AbaseKhorinte","chapter":"7","verse":"14","text":"Ngoba indoda engakholwayo isingcweliswe ngomkayo, lomfazi ongakholwayo usengcweliswe ngendoda yakhe ekholwayo. Kungenjalo ngabe abantwana benu bangcolile, kodwa okwamanje bangcwele."},{"book":"1 AbaseKhorinte","chapter":"7","verse":"15","text":"Kodwa nxa ongakholwayo etshiya, myekeleni enze njalo. Owesilisa kumbe owesifazane okholwayo phakathi kabotshelwanga phakathi komumo onje; uNkulunkulu usibizele ukuhlala ngokuthula."},{"book":"1 AbaseKhorinte","chapter":"7","verse":"16","text":"Wazi njani, mfazi, mhlawumbe uzasindisa indoda yakho? Loba, wazi njani ndoda, mhlawumbe uzasindisa umkakho?"},{"book":"1 AbaseKhorinte","chapter":"7","verse":"17","text":"Lanxa kunjalo, lowo lalowo ekuphileni kumele agcine leyondawo iNkosi emuphe yona njalo abizelwe kuyo nguNkulunkulu. Lo ngumlayo engiwubeka emabandleni wonke."},{"book":"1 AbaseKhorinte","chapter":"7","verse":"18","text":"Indoda yayivele isisokile ekubizweni kwayo na? Kayingabi ngengasokanga. Indoda yayingasokanga ekubizweni kwayo na? Akumelanga isokwe."},{"book":"1 AbaseKhorinte","chapter":"7","verse":"19","text":"Ukusoka lokungasoki konke kuyize. Ukugcina imilayo kaNkulunkulu yikho okuqakathekileyo."},{"book":"1 AbaseKhorinte","chapter":"7","verse":"20","text":"Lowo lalowo kahlale kulesosimo ayekuso ekubizweni kwakhe nguNkulunkulu."},{"book":"1 AbaseKhorinte","chapter":"7","verse":"21","text":"Wawuyisigqili na ekubizweni kwakho? Kakungakukhathazi, lanxa ungathola ukukhululeka kwakho, yenza njalo."},{"book":"1 AbaseKhorinte","chapter":"7","verse":"22","text":"Ngoba lowo owayeyisigqili ekubizweni kwakhe yiNkosi, ungokhululekileyo weNkosi; ngokufanayo, lowo owayekhululekile ekubizweni kwakhe uyisigqili sikaKhristu."},{"book":"1 AbaseKhorinte","chapter":"7","verse":"23","text":"Lathengwa ngentengo; kalingabi yizigqili zabantu."},{"book":"1 AbaseKhorinte","chapter":"7","verse":"24","text":"Bazalwane, umuntu munye ngamunye, njengolomlandu kuNkulunkulu, kumele ahlale ekulesosimo uNkulunkulu ambizela kuso."},{"book":"1 AbaseKhorinte","chapter":"7","verse":"25","text":"Mayelana lezintombi ezigcweleyo: Kangilamlayo ovela eNkosini, kodwa ngahlulela njengothembekileyo ngomusa weNkosi."},{"book":"1 AbaseKhorinte","chapter":"7","verse":"26","text":"Ngenxa yokukhathazeka kwakhathesi, ngicabanga ukuthi kuhle kini ukuba lihlale linjengoba linjalo."},{"book":"1 AbaseKhorinte","chapter":"7","verse":"27","text":"Uthethe na? Ungadingi ukwehlukana. Kawuthathanga na? Ungathathi."},{"book":"1 AbaseKhorinte","chapter":"7","verse":"28","text":"Kodwa nxa uthatha, kawenzanga sono njalo nxa intombi egcweleyo isenda kayonanga. Kodwa labo abathathanayo bazabona inhlupho ezinengi kulokhukuphila, njalo ngifuna ukuliphephisa kulokhu."},{"book":"1 AbaseKhorinte","chapter":"7","verse":"29","text":"Engikutshoyo, bazalwane, yikuthi isikhathi sifitshane. Kusukela khathesi kusiya phambili labo abalabafazi kabaphile kungathi kabalabo:"},{"book":"1 AbaseKhorinte","chapter":"7","verse":"30","text":"labo abakhalayo, kube sengathi kabakhali; labathokozayo babe njengabangathokoziyo; labo abathenga ulutho, kube sengathi kalusilo lwabo ukuba balugcine;"},{"book":"1 AbaseKhorinte","chapter":"7","verse":"31","text":"labo abasebenzisa izinto zasemhlabeni, kube sengathi kabathathekanga kuzo. Ngoba umhlaba lo kulesisimo sawo sakhathesi uyedlula."},{"book":"1 AbaseKhorinte","chapter":"7","verse":"32","text":"Ngifuna ukuba linganqineki. Umuntu ongathathanga unqinekela izindaba zeNkosi, ukuba angayithokozisa kanjani iNkosi."},{"book":"1 AbaseKhorinte","chapter":"7","verse":"33","text":"Kodwa umuntu othetheyo unqinekela izindaba zalo umhlaba, ukuba angamthokozisa kanjani umkakhe,"},{"book":"1 AbaseKhorinte","chapter":"7","verse":"34","text":"lezifiso zakhe zehlukene phakathi. Umfazi ongendanga loba intombi egcweleyo inqinekela izindaba zeNkosi: Isifiso sayo yikuzinikela eNkosini ngakho kokubili umzimba lomoya. Kodwa umfazi owendileyo unqinekela izindaba zalo umhlaba, ukuba angamthokozisa kanjani umkakhe."},{"book":"1 AbaseKhorinte","chapter":"7","verse":"35","text":"Ngitsho lokhu ukuba kube lusizo kini, hatshi ukulivimbela. Ngifuna ukuba liphile ngendlela eqondileyo ngokuzinikela okupheleleyo eNkosini."},{"book":"1 AbaseKhorinte","chapter":"7","verse":"36","text":"Nxa umuntu ecabanga ukuthi uziphatha ngokungafanelanga entombini egcweleyo athandana layo, esilokhu isiba ndala, njalo esizwa kusithi kufanele athathe, kenze njengokuthanda kwakhe. Kenzi sono. Kumele bathathane."},{"book":"1 AbaseKhorinte","chapter":"7","verse":"37","text":"Kodwa umuntu osenze isinqumo engqondweni yakhe engancindezelwanga kodwa elamandla okuzibamba esifisweni sakhe, njalo osemise engqondweni yakhe ukungayithathi intombi leyo, umuntu lo laye wenza into eqondileyo."},{"book":"1 AbaseKhorinte","chapter":"7","verse":"38","text":"Ngakho-ke, lowo othatha intombi egcweleyo wenza okuqondileyo, kodwa lowo ongayithathiyo wenza okungcono kakhulu."},{"book":"1 AbaseKhorinte","chapter":"7","verse":"39","text":"Owesifazane ubotshelwe endodeni yakhe nxa isaphila. Kodwa indoda yakhe ingafa, ukhululekile ukwendela kwenye ayithandayo, kodwa kumele ibe seNkosini."},{"book":"1 AbaseKhorinte","chapter":"7","verse":"40","text":"Ngokubona kwami, uyathokoza kakhulu nxa ehlala enjalo, njalo ngiyakholwa ukuthi ngiloMoya kaNkulunkulu."}]}