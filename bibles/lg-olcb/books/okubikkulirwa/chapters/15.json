{"data":[{"book":"Okubikkulirwa","chapter":"15","verse":"1","text":"Awo ne ndaba akabonero akalala mu ggulu ak’amaanyi era nga ka kitalo bamalayika omusanvu nga balina ebibonoobono musanvu, olwo ekiruyi kya Katonda kiryoke kituukirire."},{"book":"Okubikkulirwa","chapter":"15","verse":"2","text":"Awo ne ndaba ekifaanana ng’ennyanja etangalijja ng’eri ng’endabirwamu erimu omuliro, era ku nnyanja eyo kwali kuyimiriddeko abo abaali bawangudde ekisolo n’ekifaananyi kyakyo awamu n’akabonero ak’omuwendo gwakyo, nga bakutte ennanga Katonda ze yabawa."},{"book":"Okubikkulirwa","chapter":"15","verse":"3","text":"Baali bayimba oluyimba lwa Musa omuddu wa Katonda, n’oluyimba lw’Omwana gw’Endiga nga lugamba nti,"},{"book":"Okubikkulirwa","chapter":"15","verse":"4","text":"Ani ataakutye Ayi Mukama,"},{"book":"Okubikkulirwa","chapter":"15","verse":"5","text":"Oluvannyuma lw’ebyo, ne ndaba Yeekaalu ng’eggaddwawo, lye kkuŋŋaaniro ly’obujulirwa mu ggulu."},{"book":"Okubikkulirwa","chapter":"15","verse":"6","text":"Awo bamalayika omusanvu abaalina ebibonoobono omusanvu ne bafuluma mu Yeekaalu nga bambadde engoye eza linena ennyonjo nga zimasamasa era nga beesibye mu bifuba byabwe enkoba eza zaabu."},{"book":"Okubikkulirwa","chapter":"15","verse":"7","text":"Ekimu ku biramu ebina ne kiwa bamalayika omusanvu ebibya musanvu ebya zaabu nga bijjudde ekiruyi kya Katonda omulamu era abeera omulamu emirembe n’emirembe."},{"book":"Okubikkulirwa","chapter":"15","verse":"8","text":"Awo Yeekaalu n’ejjula omukka ogwava mu kitiibwa kya Katonda n’emu maanyi ge, so tewaali muntu n’omu eyayinza okuyingira mu Yeekaalu okutuusa ebibonoobono omusanvu ebya bamalayika omusanvu lwe byatuukirira."}]}