{"data":[{"book":"پەیدابوون","chapter":"8","verse":"1","text":"ئینجا خودا نوحی بەسەرکردەوە، لەگەڵ هەموو ئاژەڵە کێوییەکان و هەموو ئاژەڵە ماڵییەکان کە لە کەشتییەکەدا لەگەڵی بوون. ئیتر خودا بایەکی بەسەر زەویدا هەڵکرد و ئاو کەم بووەوە."},{"book":"پەیدابوون","chapter":"8","verse":"2","text":"سەرچاوەکانی قووڵایی و دەروازەکانی ئاسمان داخران. بارانیش لە ئاسمانەوە وەستا."},{"book":"پەیدابوون","chapter":"8","verse":"3","text":"ئاو بەرەبەرە لە زەوی بەرەو دواوە گەڕایەوە. دوای سەد و پەنجا ڕۆژ ئاو کەم بووەوە."},{"book":"پەیدابوون","chapter":"8","verse":"4","text":"لە حەڤدەمین ڕۆژی مانگی حەوتەم کەشتییەکە لەسەر چیاکانی ئارارات گیرسایەوە."},{"book":"پەیدابوون","chapter":"8","verse":"5","text":"هەتا مانگی دەیەم هەتا دەهات ئاو کەمی دەکرد. لە یەکەم ڕۆژی مانگی دەیەم لووتکەی شاخەکان دەرکەوتن."},{"book":"پەیدابوون","chapter":"8","verse":"6","text":"دوای چل ڕۆژ، نوح ئەو پەنجەرە بچووکەی کردەوە کە لە کەشتییەکەدا دروستی کردبوو."},{"book":"پەیدابوون","chapter":"8","verse":"7","text":"ئینجا قەلەڕەشێکی نارد. ئەویش دەهات و دەچوو هەتا ئاو لەسەر ڕووی زەوی وشک بووەوە."},{"book":"پەیدابوون","chapter":"8","verse":"8","text":"پاشان کۆترێکی نارد بۆ ئەوەی ببینێت ئایا ئاوەکە لەسەر ڕووی زەوی کەمی کردووە."},{"book":"پەیدابوون","chapter":"8","verse":"9","text":"بەڵام کۆترەکە شوێن پێیەکی بۆ خۆی نەدۆزییەوە، چونکە ئاو لەسەر هەموو ڕووی زەوی بوو، ئیتر گەڕایەوە لای نوح بۆ ناو کەشتییەکە. ئەویش دەستی بۆ ڕاگرت و گرتی، بردییەوە لای خۆی، بۆ ناو کەشتییەکە."},{"book":"پەیدابوون","chapter":"8","verse":"10","text":"حەوت ڕۆژی دیکە چاوەڕێی کرد و دیسان کۆترەکەی لە کەشتییەکەوە ڕەوانە کرد."},{"book":"پەیدابوون","chapter":"8","verse":"11","text":"کۆترەکە ئێوارە گەڕایەوە بۆ لای، ئەم جارە گەڵایەکی تەڕ و تازەی زەیتوونی بە دەنووکەوە بوو. نوح زانی کە ئاو لەسەر ڕووی زەوی کەمی کردووە."},{"book":"پەیدابوون","chapter":"8","verse":"12","text":"حەوت ڕۆژی دیکە چاوەڕێی کرد و جارێکی دیکە کۆترەکەی ناردەوە، بەڵام ئەم جارەیان کۆترەکە نەگەڕایەوە لای."},{"book":"پەیدابوون","chapter":"8","verse":"13","text":"نوح لە یەکی مانگی یەکەمی شەش سەد و یەکەمین ساڵیدا بوو، کە ئاو لە زەوی وشک بووەوە. نوح پۆشەری سەر کەشتییەکەی لابرد و بینی وا ڕووی زەوی وشک بووەتەوە."},{"book":"پەیدابوون","chapter":"8","verse":"14","text":"لە بیست و حەوتی مانگی دووەم، زەوی بە تەواوی وشک بووەوە."},{"book":"پەیدابوون","chapter":"8","verse":"15","text":"ئینجا خودا بە نوحی فەرموو:"},{"book":"پەیدابوون","chapter":"8","verse":"16","text":"«خۆت و ژنەکەت و کوڕ و بووکەکانت، لە کەشتییەکە وەرنە دەرەوە."},{"book":"پەیدابوون","chapter":"8","verse":"17","text":"هەموو ئەو گیاندارانەی لەگەڵتن، لە باڵندە و ئاژەڵ و هەموو ئەو بوونەوەرە خشۆکانەی لەسەر زەوی دەخشێن، لەگەڵ خۆت بهێنە دەرەوە، تاکو زەوی پڕ بکەنەوە و بەردار ببن و لەسەر زەوی زۆر ببن.»"},{"book":"پەیدابوون","chapter":"8","verse":"18","text":"جا نوح خۆی و کوڕەکانی و ژنەکەی و بووکەکانی لەگەڵی هاتنە دەرەوە."},{"book":"پەیدابوون","chapter":"8","verse":"19","text":"هەموو گیاندارەکانیش بە هەموو بوونەوەرە خشۆکەکان و هەموو باڵندەکان و هەموو ئەوانەی لەسەر زەوی دەبزوێن، بەپێی جۆرەکانیان لە کەشتییەکە هاتنە دەرەوە."},{"book":"پەیدابوون","chapter":"8","verse":"20","text":"نوح قوربانگایەکی بۆ یەزدان دروستکرد، لە هەموو ئاژەڵە پاکەکان و لە هەموو باڵندە پاکەکانی هێنا و لەسەر قوربانگاکە کردنی بە قوربانی سووتاندن."},{"book":"پەیدابوون","chapter":"8","verse":"21","text":"جا یەزدان کە بۆنەکەی بەلاوە خۆش بوو، لە دڵی خۆیدا فەرمووی: «جارێکی دیکە بەهۆی مرۆڤەوە نەفرەت لە زەوی ناکەم، چونکە مرۆڤ هەر لە منداڵییەوە دڵی مەیلی خراپەکاری هەیە. جارێکی دیکە نایەم هەرچی بوونەوەری زیندوو هەیە لەناوی ببەم، وەک چۆن کردم."},{"book":"پەیدابوون","chapter":"8","verse":"22","text":"«هەتا زەوی بمێنێت،"}]}