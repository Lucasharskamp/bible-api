{"data":[{"book":"1 Thimothi","chapter":"2","verse":"1","text":"Zab è igobi, chiihphado, gu ne hì yao misiathek, khungthek, chiih-è zab branthek chiang shii Hamangkhung-aphuii shii lasothek mizid bone ro;"},{"book":"1 Thimothi","chapter":"2","verse":"2","text":"sajathek chiih-è zab gaithek hanyie shii riichai umpha, ji è gethek aropha chiih-è liijiing re-è Hamangkhung-aphuii shii ilab rek rone wie giang re-è sieng mua phro."},{"book":"1 Thimothi","chapter":"2","verse":"3","text":"Hì ne wie chiih-è gethek ro Ragia Hamangkhung-aphuii shii khung yi ro."},{"book":"1 Thimothi","chapter":"2","verse":"4","text":"Ai ne zab shii ragia rek ne yang chiih-è zai shii ìd yi pha yang."},{"book":"1 Thimothi","chapter":"2","verse":"5","text":"Chiih-è Hamangkhung-aphuii ne jia bie ro. Chiih-è Hamangkhung-aphuii nane branthek shii ò rek pha bran jia um ro, ji ne Masi Isu ro,"},{"book":"1 Thimothi","chapter":"2","verse":"6","text":"ai ne tharohthamang shii ichad rek phi pha awai shii phi muii. Jine khriig ishak shii khagi ro—Hamangkhung-aphuii è zab shii ragia rek phi pha yang"},{"book":"1 Thimothi","chapter":"2","verse":"7","text":"2:7: 2Thi 1:11 chiih-è ji è gu shii ne migi nane izai pha mua ji yao yi pha Gaibranthek ro guaphasamoy nane masdo duiine thoh gey. Gu ne akhlam ro; gu ne izai yao ro!"},{"book":"1 Thimothi","chapter":"2","verse":"8","text":"Zab migipho ne alijieg pha chiih-è akhnaing pha wad chaing sia bone gu ne yang muii ro, hò-aphuiithek ne Hamangkhung-aphuii shii phi srane misia shii awaithek ro wad chiing ne lijieg nane akhnaing rabo."},{"book":"1 Thimothi","chapter":"2","verse":"9","text":"2:9: 1Phth 3:3  Gu ne hì de yang muii ro hò-amuii ne yung guii shii de isiie re-è guii bo; duchung pho ro khaziang duiine asi pha chiih-è san mihen, mukhothek chiih-è igong pha yung guii ne achia rabo,"},{"book":"1 Thimothi","chapter":"2","verse":"10","text":"jishii wie blia re-è hanyie shii giangthek hò-amuii duiine ho muii pha ji ne zai lumuii ro."},{"book":"1 Thimothi","chapter":"2","verse":"11","text":"Hò-amuii ne aropha chiih-è zab jum re-è dab bo."},{"book":"1 Thimothi","chapter":"2","verse":"12","text":"Gu ne ithek shii yua pha de aphi chiih-è hò-aphuii lakhung shii riichai rek pha de aphi ro, ithek ne aro pha rai chid."},{"book":"1 Thimothi","chapter":"2","verse":"13","text":"2:13: Igo 2:7; Igo 2:21-22 Nyieliieshii Adam shii igobi rab chiih-è chiihphado Eve shii rab."},{"book":"1 Thimothi","chapter":"2","verse":"14","text":"2:14: Igo 3:1-6 Chiih-è Adam shii akhin-rin ro; jishii hò-amuii shii khinrin rek chiih-è Hamangkhung-aphuii ro Iphey shii chui maphi pha ji ne hò-amuii ro."},{"book":"1 Thimothi","chapter":"2","verse":"15","text":"Jishii ai ne migi rog shii chiih-è miie nane so bushun rog shii isiie rek chid arone2:15: Ani re-è ragia rey ruii phro; dinne Ne ani giak pha ji re-è ragia rey ruii phro. hò-amuii ne ani giak pha ji re-è ragia rey ruii phro.2:15: Ai ne migi rog arone; dinne Ithek migi rog arone."}]}