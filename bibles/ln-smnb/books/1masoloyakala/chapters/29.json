{"data":[{"book":"1 Masolo ya Kala","chapter":"29","verse":"1","text":"Mokonzi Davidi alobaki na lisanga mobimba :"},{"book":"1 Masolo ya Kala","chapter":"29","verse":"2","text":"Na bozwi na ngai nyonso, nabongisaki mpo na Ndako ya Nzambe na ngai : wolo mpo na misala ya wolo, palata mpo na misala ya palata, ebende mpo na misala ya bibende, mabaya mpo na misala ya mabaya, mabanga ya onikisi mpe mabanga ya kobamba, mabanga oyo engengaka mpe ya balangi ebele, mabanga ya talo ya lolenge nyonso mpe mabanga ya marbre. Biloko oyo nyonso ezalaki penza ebele."},{"book":"1 Masolo ya Kala","chapter":"29","verse":"3","text":"Mpe lisusu, na tina na bolingo na ngai mpo na Ndako ya Nzambe na ngai, napesi sik’oyo wuta na bozwi na ngai moko : wolo mpe palata mpo na Ndako ya Nzambe na ngai likolo ya nyonso oyo nabongisaki mpo na Ndako oyo ya bule :"},{"book":"1 Masolo ya Kala","chapter":"29","verse":"4","text":"kilo nkoto nkama moko ya wolo ya peto ya Ofiri, kilo nkoto nkama mibale na tuku mitano ya palata ya peto mpo na kolatisa bamir ya Ndako."},{"book":"1 Masolo ya Kala","chapter":"29","verse":"5","text":"Wolo mpe palata yango ebongisami mpo na misala ya wolo mpe ya palata, mpe mpo na misala nyonso oyo bato ya misala ya maboko basengeli kosala. Sik’oyo, nani alingi kopesa na esengo mpe na motema moko epai na Yawe ?"},{"book":"1 Masolo ya Kala","chapter":"29","verse":"6","text":"Boye, bakambi ya mabota, bakonzi ya mabota ya Isalaele, bakonzi ya bankoto mpe ya bankama mpe bakambi ya misala ya mokonzi bapesaki makabo wuta na mitema na bango moko."},{"book":"1 Masolo ya Kala","chapter":"29","verse":"7","text":"Mbala moko, bapesaki mpo na mosala ya Ndako ya Nzambe : bakilo nkama tuku sambo ya wolo, biloko ya wolo nkoto zomi, bakilo koleka minkoko nkama misato ya palata, bakilo nkoto nkama motoba ya bronze, mpe bakilo koleka minkoko misato ya bibende."},{"book":"1 Masolo ya Kala","chapter":"29","verse":"8","text":"Bato nyonso oyo bazalaki na mabanga ya talo bapesaki yango na ebombelo ya bozwi ya Tempelo ya Yawe epai ya Yeyeli, moto ya libota ya Gerishoni."},{"book":"1 Masolo ya Kala","chapter":"29","verse":"9","text":"Bato basepelaki mingi na makabo oyo bango moko bapesaki wuta na mokano ya mitema na bango, pamba te bazalaki kopesa yango epai ya Yawe, na motema mobimba. Mokonzi Davidi mpe asepelaki na yango mingi."},{"book":"1 Masolo ya Kala","chapter":"29","verse":"10","text":"Davidi akumisaki Yawe liboso ya lisanga mobimba na maloba oyo :"},{"book":"1 Masolo ya Kala","chapter":"29","verse":"11","text":"Oh Yawe, monene, nguya, kongenga,"},{"book":"1 Masolo ya Kala","chapter":"29","verse":"12","text":"Bozwi mpe lokumu ewutaka epai na Yo ;"},{"book":"1 Masolo ya Kala","chapter":"29","verse":"13","text":"Nzambe na biso, tozali sik’oyo kosanzola Yo"},{"book":"1 Masolo ya Kala","chapter":"29","verse":"14","text":"Nazali nani, mpe bato na ngai bazali banani,"},{"book":"1 Masolo ya Kala","chapter":"29","verse":"15","text":"Liboso na Yo, tozali bapaya mpe baleki nzela,"},{"book":"1 Masolo ya Kala","chapter":"29","verse":"16","text":"Oh Yawe, Nzambe na biso,"},{"book":"1 Masolo ya Kala","chapter":"29","verse":"17","text":"Oh Nzambe na ngai,"},{"book":"1 Masolo ya Kala","chapter":"29","verse":"18","text":"Oh Yawe, Nzambe ya Abrayami, Izaki mpe Isalaele, batata na biso,"},{"book":"1 Masolo ya Kala","chapter":"29","verse":"19","text":"Pesa na mwana na ngai ya mobali, Salomo, motema ya boyengebene"},{"book":"1 Masolo ya Kala","chapter":"29","verse":"20","text":"Davidi alobaki na bato nyonso :"},{"book":"1 Masolo ya Kala","chapter":"29","verse":"21","text":"Mokolo oyo elandaki, babonzaki bambeka mpe bambeka ya kotumba epai na Yawe : bangombe ya mibali nkoto moko, bameme ya mibali nkoto moko mpe bana meme nkoto moko elongo na makabo ya masanga ya vino mpe makabo mosusu ebele, mpo na Isalaele mobimba."},{"book":"1 Masolo ya Kala","chapter":"29","verse":"22","text":"Baliaki mpe bamelaki liboso ya Yawe na esengo na mokolo wana, mpe batatolaki mpo na mbala ya mibale ete Salomo, mwana mobali ya Davidi, azali mokonzi. Bapakolaki ye mafuta mpo ete azala mokonzi ; mpe Tsadoki, mpo ete azala Nganga-Nzambe."},{"book":"1 Masolo ya Kala","chapter":"29","verse":"23","text":"Salomo avandaki na Kiti ya Bokonzi ya Yawe lokola mokonzi na esika ya Davidi, tata na ye. Apambolamaki mpe Isalaele mobimba etosaki ye."},{"book":"1 Masolo ya Kala","chapter":"29","verse":"24","text":"Bakonzi nyonso, basoda ya mpiko mpe bana nyonso ya mibali ya mokonzi Davidi batosaki mokonzi Salomo."},{"book":"1 Masolo ya Kala","chapter":"29","verse":"25","text":"Yawe atombolaki Salomo makasi liboso ya Isalaele mobimba, mpe apesaki ye lokumu ya bokonzi koleka bakonzi nyonso ya Isalaele oyo balekaki liboso na ye."},{"book":"1 Masolo ya Kala","chapter":"29","verse":"26","text":"Davidi, mwana mobali ya Izayi, azalaki mokonzi ya Isalaele mobimba."},{"book":"1 Masolo ya Kala","chapter":"29","verse":"27","text":"Davidi akonzaki Isalaele mibu tuku minei : mibu sambo na Ebron mpe mibu tuku misato na misato na Yelusalemi."},{"book":"1 Masolo ya Kala","chapter":"29","verse":"28","text":"Akufaki na kimobange ya esengo. Atondisamaki na mibu ebele, na bozwi mpe na lokumu ; bongo Salomo, mwana na ye ya mobali, akitanaki na ye na bokonzi."},{"book":"1 Masolo ya Kala","chapter":"29","verse":"29","text":"Makambo mosusu oyo etali bokonzi ya Davidi, wuta na ebandeli kino na suka, ekomama kati na buku ya misala ya mosakoli Samuele, na buku ya misala ya mosakoli Natan mpe na buku ya misala ya mosakoli Gadi."},{"book":"1 Masolo ya Kala","chapter":"29","verse":"30","text":"Kati na babuku ya misala yango, balobelaki mpe makambo nyonso ya bokonzi mpe ya makasi na ye, makambo nyonso oyo ekomelaki ye, Isalaele mpe mikili nyonso ya zingazinga."}]}