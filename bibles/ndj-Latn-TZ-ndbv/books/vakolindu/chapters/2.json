{"data":[{"book":"Vakolindu","chapter":"2","verse":"1","text":"Valongu vangu panyisili kwa yumwi kuvalandulila mbwepu ya Chapanga, gola ha kwa filongu fya chiganu na luhunja."},{"book":"Vakolindu","chapter":"2","verse":"2","text":"Pameli kwa yumwi na mulili ndiyisemwi kila chindu, ila Yesu Kilistu mweni yavangiliwili mulupingika."},{"book":"Vakolindu","chapter":"2","verse":"3","text":"Panyisili kwa yumwi ndaveli msosuvafu ndaveli ngubagama na lyogha nendu."},{"book":"Vakolindu","chapter":"2","verse":"4","text":"Unjagila wangu na kulandula kwaveli kwa kuvang'ang'anika ha vandu vajumili muhala shawu, ila kwa uwoneku wa liwovi lya Mfuki."},{"book":"Vakolindu","chapter":"2","verse":"5","text":"Gola naha ili ujumilwa wenu ukotoo kuva muluhunja lwa vandu, ila muliwovi lya Chapanga."},{"book":"Vakolindu","chapter":"2","verse":"6","text":"Lakini kulandula chilongu cha luhunja kwa vala yivajumila. Lakini luhunja lwa mlima ha, awu luhunja lwa wovi sitavala chipindi achi siyangiliwa wovi."},{"book":"Vakolindu","chapter":"2","verse":"7","text":"Luhunja lutuywangila ndi lula lwafisili Chapanga, lweni alushawulili chipindi mlima ukali kugoliwa kwanongwa ya ukomi wetu."},{"book":"Vakolindu","chapter":"2","verse":"8","text":"Kwahela vatwa va mlima awu yivamanyili luhunja alu. Leki vangamanyili vangamvangililili mulupingika ha Bambu wa ukomi."},{"book":"Vakolindu","chapter":"2","verse":"9","text":"Kucha mayandiku vang'alili pavawomba naha, “kwahela mesu valolili, kwa hela lijeji lipikanili findu fila mundu akalihela kwihola mundima, afi ndi Chapanga fyavatandilili vala yivamtama.”"},{"book":"Vakolindu","chapter":"2","verse":"10","text":"Nongwa Chapanga katugubutulila kupitila Mfuki Mng'alili, nongwa Mng'alili akulolesha findu fyosi hata fiyifisili mugati ya Chapanga."},{"book":"Vakolindu","chapter":"2","verse":"11","text":"Mfuki wa mundu weka akumanya milandu ya ndima ya mundu, wuwula Mfuki wa Chapanga kamanya fyosi fya Chapanga."},{"book":"Vakolindu","chapter":"2","verse":"12","text":"Lakini yufwi tuyanga ha mfuki wa mlima, ila Mfuki Mg'alili yafumili kwa Chapanga, tuweshi kumanya fyosi fyatugayilili Chapanga."},{"book":"Vakolindu","chapter":"2","verse":"13","text":"Topi tukuwomba ha kwa filongu fyavawomba muluhunja lwa mundu, lakini kwa filongu fiwuliwa na Mfuki patuvamanya maywangu vaki."},{"book":"Vakolindu","chapter":"2","verse":"14","text":"Mundu wa mumlima daweshi ng'odu kuyanga fupu yila yifuma kwa Mfuki wa Chapanga vandu ava kavamanya ha, wuva usiyisiyi kwa veni davahighiwi kucha ndima wuyimanya mugati."},{"book":"Vakolindu","chapter":"2","verse":"15","text":"Mweni yaveli na ndima, kamanya fyosi kwa hela mundu wa kumuhigha."},{"book":"Vakolindu","chapter":"2","verse":"16","text":"Kucha mayandiku pavawomba, ghani yamanyili chadayila Bambu? Mweni damuwombeli? Twenga tuva na chila chadayila Kilistu."},{"book":"Vakolindu","chapter":"2","verse":"1","text":"Topi, nenga namula ngotoo kuvatyangila kandi ili ngotoo kuyegha lung'ong'u."},{"book":"Vakolindu","chapter":"2","verse":"2","text":"Nongwa pandivang'ong'utesha yumwi, kwahela dangoli liwoku, ndi vavala vala yindivadayilili kuvang'ong'utesha!"},{"book":"Vakolindu","chapter":"2","verse":"3","text":"Nongwa ndavayandikilili, ndalemili panyisa dang'ong'uteshiwi na yumwi yimudayiliwili kuva cheleli ya nenga. Ndina chiganu kucha nenga panzekilela hata yumwi musekileli."},{"book":"Vakolindu","chapter":"2","verse":"4","text":"Pandivayandikilili ndavelili muna lung'ong'u na lihingili mundima na kwa misosi yitangalili, ili ngotoo kuvang'ong'utesha yumwi ila kuvalangusha ndambu yindivatamili."},{"book":"Vakolindu","chapter":"2","verse":"5","text":"Leki kwaveli mundu yamukalalisha monga, ayu akungalalisha nenga ha, lakini kwa yumwi vosi kwa mwambu wumu, ngudeta naha ili ngotoo kukalipa nendu."},{"book":"Vakolindu","chapter":"2","verse":"6","text":"Asabu yapatili kala kwa yumwi yimutangalili yimukwila."},{"book":"Vakolindu","chapter":"2","verse":"7","text":"Chisighalili chiva ngiba yumwi mumpomeli mundu ayu na kumukola liwoku ili akotoo kukalala nendu na kudoya nakamu."},{"book":"Vakolindu","chapter":"2","verse":"8","text":"Ponopa nguvasiva, mumulangushi kucha mukumtama."},{"book":"Vakolindu","chapter":"2","verse":"9","text":"Ndavayandikilili baluwa kwanongwa ngadayileyi manyi kucha mujumila chila chilongu."},{"book":"Vakolindu","chapter":"2","verse":"10","text":"Pamumpomela mundu, leki kava na chakumpomela na nenga ngumpomela paulongolu ya Kilistu kwanongwa ya yumwi, nongwa mwimanya milandu yaki."},{"book":"Vakolindu","chapter":"2","verse":"11","text":"Ili tukotoo kumupa fwasi Lijangavandu atujangi, nongwa twimanya milandu yaki ndambu wuyivelili."},{"book":"Vakolindu","chapter":"2","verse":"12","text":"Pafikili aku mbwani ya Tiloa kalandula chilongu cha nyanyi cha Kilistu, ndawonili deha yiva lipala kwanongwa ya fichuku fya Bambu."},{"book":"Vakolindu","chapter":"2","verse":"13","text":"Lakini ndajulukili pandimuwonili ng'odu mlongu wetu Titusi. Ndi nongwa nandivayitawulili vosi mwanja unowa nyenda Makedoniya."},{"book":"Vakolindu","chapter":"2","verse":"14","text":"Lakini tukumlumba Chapanga yatulongosha mumwanja wa kutugola yufwi tuweshi kukwisha unakaka wa Kilistu kucha nyambulilu nofu, kila mahali."},{"book":"Vakolindu","chapter":"2","verse":"15","text":"Nongwa yufwi tuva kucha nyambulilu nofu ya ubani wula Kilistu wamutawulila Chapanga, nyambulilu nofu yivafikila vosi, yivalowuliwili na yivayaghamilili."},{"book":"Vakolindu","chapter":"2","verse":"16","text":"Kwa vala vayaghamilili, nyambulilu ayi ndi njifwa, lakini kwa vala valowuliwili, nyambulilu ayi unofu. Topi, ghani yawesha fichuku fya nahawu?"},{"book":"Vakolindu","chapter":"2","verse":"17","text":"Yufwi tuva ha kucha vamonga yivagola uchulusi wa chilongu cha Chapanga kwa kupata mbiya, yufwi tukulandula kwa chiganu pawulongolu ya Chapanga kucha vandu yituyilumbili na Kilistu."}]}