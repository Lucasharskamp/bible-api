{"data":[{"book":"Esekiyɛli","chapter":"15","verse":"1","text":"Alatala yi falan ti n xa, a naxa,"},{"book":"Esekiyɛli","chapter":"15","verse":"2","text":"“Adamadina, ɲaxundan binla yatɛxi muxune xɔn dangu wudin bonne ra ba? A yiine tɔnɔn gbo dangu fɔtɔn yi wudin bonne ra ba?"},{"book":"Esekiyɛli","chapter":"15","verse":"3","text":"I na wudin tongɛ ba i yi sena nde rafala a ra? I a nde findɛ bitin wudina nde ra ba, i sena nde xidi a ma?"},{"book":"Esekiyɛli","chapter":"15","verse":"4","text":"A na sa tɛɛni yegen na, tɛɛn yi a xun firinne gan, a fa a tagin suxu, a tɔnɔn fa na ba?"},{"book":"Esekiyɛli","chapter":"15","verse":"5","text":"Nayi, xa a tɔnɔ mi yi na benun a xa gan waxatin naxan yi, tɛɛna a gan xanbini, a fa rafalɛ sena nde ra ba?”"},{"book":"Esekiyɛli","chapter":"15","verse":"6","text":"Nanara, Marigina Alatala ito nan falaxi, a naxa, “N bata Yerusalɛn kaane findi se gan daxin na alo n ɲaxundan binla findixi yegen na fɔtɔn yi wudin bonne tagi kii naxan yi."},{"book":"Esekiyɛli","chapter":"15","verse":"7","text":"N kelima nɛn e xili ma. Hali e to bata yi mini tɛɛni nun, tɛɛn nan fa e halagima. N na keli e xili ma waxatin naxan yi, nayi ɛ a kolonma nɛn a Alatala nan n na."},{"book":"Esekiyɛli","chapter":"15","verse":"8","text":"N yamanan findima nɛn yire rabeɲinxin na, bayo a muxune bata tinxintareyaan liga,” Marigina Alatalaa falan nan na ra."}]}