{"data":[{"book":"Kirje Roomalaisille","chapter":"3","verse":"1","text":"Mitä hyötyä sitten on juutalaisuudesta? Onko Jumala antanut juutalaisille joitakin erityisiä etuja? Onko ympärileikkausmenoilla mitään arvoa? Kyllä on!"},{"book":"Kirje Roomalaisille","chapter":"3","verse":"2","text":"Juutalaisilla on monia etuoikeuksia. Ensiksikin, Jumala uskoi juutalaisille lakinsa, että he tuntisivat hänen tahtonsa ja noudattaisivat sitä.3:2 Sisältyy ajatukseen."},{"book":"Kirje Roomalaisille","chapter":"3","verse":"3","text":"On totta, että muutamat heistä olivat tottelemattomia. Mutta tarvitseeko tämän merkitä sitä, että Jumala rikkoisi oman lupauksensa?"},{"book":"Kirje Roomalaisille","chapter":"3","verse":"4","text":"Ei tietenkään! Vaikka jokainen ihminen maailmassa onkin valehtelija, Jumala ei ole. Psalmeissahan3:4 Ps. 51:6.  sanotaan, että Jumalan sanat osoittautuvat aina tosiksi ja oikeiksi, vaikka kuka tahansa nousisi niitä vastaan."},{"book":"Kirje Roomalaisille","chapter":"3","verse":"5","text":"Jotkut ihmiset sanovat: »On vain hyvä, että me olemme tottelemattomia Jumalalle; meidän syntimme palvelevat hyvää tarkoitusta. Ihmiset huomaavat, kuinka hyvä Jumala on, kun näkevät, miten huonoja me olemme. Tekeekö Jumala siis oikein rangaistessaan meitä, jos meidän syntimme kerran auttavat häntä?»"},{"book":"Kirje Roomalaisille","chapter":"3","verse":"6","text":"Mitä hölynpölyä! Millainen Jumala se olisi, joka katsoo syntiä sormien läpi? Kuinka sellainen Jumala voisi tuomita ainuttakaan ihmistä?"},{"book":"Kirje Roomalaisille","chapter":"3","verse":"7","text":"Eihän hän voisi tuomita minua synneistäni, jos epärehellisyyteni toisi hänelle kunniaa, kun hänen rehellisyytensä korostuisi minun valheellisuuteni vastakohtana."},{"book":"Kirje Roomalaisille","chapter":"3","verse":"8","text":"Eli toisin sanoen: »Mitä pahempia me olemme, sitä enemmän se Jumalaa miellyttää!» Näinhän muutamat pilkaten väittävät meidän sanovankin. He ansaitsevat Jumalan tuomion."},{"book":"Kirje Roomalaisille","chapter":"3","verse":"9","text":"Olemmeko me juutalaiset sitten parempia kuin muut ihmiset? Emme suinkaan, olemmehan jo osoittaneet, että kaikki ihmiset ovat syntisiä, olivatpa he sitten juutalaisia tai muiden kansojen jäseniä."},{"book":"Kirje Roomalaisille","chapter":"3","verse":"10","text":"Raamattu sanookin: »Kukaan ei ole hyvä – koko maailmassa ei ole ainuttakaan synnitöntä ihmistä.3:10 Ps. 14:1-3."},{"book":"Kirje Roomalaisille","chapter":"3","verse":"11","text":"Ei ole ketään, joka olisi täysin noudattanut Jumalan tahtoa tai edes todella halunnut sitä noudattaa."},{"book":"Kirje Roomalaisille","chapter":"3","verse":"12","text":"Jokainen on poikennut pois Jumalan tieltä. Kaikki ovat menneet harhaan. Mistään ei löydy ihmistä, joka olisi tehnyt pelkkää hyvää. Sellaista ihmistä ei kerta kaikkiaan ole."},{"book":"Kirje Roomalaisille","chapter":"3","verse":"13","text":"Ihmisten puheet ovat likaisia ja iljettäviä kuin avoimesta haudasta tuleva löyhkä.3:13 Sananmukaisesti: »heidän kurkkunsa on avoin hauta», mikä ehkä merkitsee: »heidän puheensa vahingoittaa muita». He syytävät suustaan valheita ja heillä on pistävä kieli kuin myrkkykäärmeellä."},{"book":"Kirje Roomalaisille","chapter":"3","verse":"14","text":"Heidän suunsa on täynnä kirouksia ja katkeruutta."},{"book":"Kirje Roomalaisille","chapter":"3","verse":"15","text":"He ovat nopeita tappamaan ja vihaavat jokaista, joka heitä vastustaa.3:15 Sisältyy ajatukseen."},{"book":"Kirje Roomalaisille","chapter":"3","verse":"16","text":"Minne he menevätkin, he jättävät jälkeensä kurjuutta ja kärsimystä."},{"book":"Kirje Roomalaisille","chapter":"3","verse":"17","text":"Todellisesta rauhasta ja Jumalan siunauksesta he eivät tiedä mitään."},{"book":"Kirje Roomalaisille","chapter":"3","verse":"18","text":"He eivät piittaa Jumalasta eivätkä siitä, mitä hän heistä ajattelee.»"},{"book":"Kirje Roomalaisille","chapter":"3","verse":"19","text":"Tiedämme, että Jumalan tuomio kohtaa raskaasti juuri juutalaisia, sillä he ovat sitoutuneet pitämään Jumalan lait. Kukaan ei voi itseään puolustaa – koko maailma seisoo syyllisyytensä mykistämänä kaikkivaltiaan Jumalan edessä."},{"book":"Kirje Roomalaisille","chapter":"3","verse":"20","text":"Joko nyt ymmärrätte? Kukaan ei kykene niin noudattamaan lakia, että hän sen perusteella kelpaisi Jumalalle. Päinvastoin: mitä paremmin tunnemme Jumalan lain, sitä selvemmin tajuamme, ettemme ole noudattaneet sitä elämässämme. Jumalan lain tarkoituksena onkin saada meidät tajuamaan, miten puutteellisia ja syntisiä olemme."},{"book":"Kirje Roomalaisille","chapter":"3","verse":"21,22","text":"Mutta nyt Jumala on osoittanut meille toisenlaisen pelastuksen tien.3:21,22 Sisältyy ajatukseen. Sananmukaisesti: »Jumalan vanhurskaus on ilmoitettu». Raamatussa on puhuttu siitä jo aikaisemmin. Jumalan yhteyteen ei kukaan voi päästä olemalla riittävän hyvä tai noudattamalla Jumalan lakia. Jumala näet sanoo, että hän hyväksyy meidät ja julistaa meidät syyttömiksi, kun turvaudumme Jeesukseen Kristukseen: siihen, että Jeesus on ottanut syntimme kannettavakseen. Me kaikki pelastumme tällä samalla tavalla – uskomalla Jeesukseen – aivan riippumatta siitä, keitä olemme tai minkälaisia olemme olleet."},{"book":"Kirje Roomalaisille","chapter":"3","verse":"23","text":"Kaikki ihmisethän ovat tehneet syntiä. Ei kukaan täytä Jumalan asettamia vaatimuksia."},{"book":"Kirje Roomalaisille","chapter":"3","verse":"24","text":"Mutta me saamme lahjaksi armahduksen: Jumala julistaa meidät syyttömiksi, koska Jeesus Kristus on kuollut puolestamme. Näin armahtavainen Jumala on ihmisiä kohtaan."},{"book":"Kirje Roomalaisille","chapter":"3","verse":"25,26","text":"Jumala lähetti Jeesuksen Kristuksen kuolemaan ristillä ja kärsimään rangaistuksen meidän synneistämme. Joka luottaa Jeesukseen, ei siis joudu tuomittavaksi.3:25,26 Sananmukaisesti: »jonka (Jeesuksen) Jumala on asettanut armoistuimeksi uskon kautta hänen veressään». Jumala menetteli täysin oikeudenmukaisesti, vaikka hän ei ollutkaan rangaissut niitä, jotka menneinä aikoina olivat tehneet syntiä. Hän katsoi eteenpäin siihen aikaan, jolloin Kristus tulisi poistamaan myös kaiken entisen. Samalla tavalla Jumala nytkin armahtaa syntisen, joka uskoo Jeesukseen."},{"book":"Kirje Roomalaisille","chapter":"3","verse":"27","text":"Mitä sellaista me sitten voimme kehua tehneemme, jonka avulla voisimme ansaita pelastuksen? Emme yhtään mitään. Meitä ei julisteta syyttömiksi hyvien tekojemme perusteella, vaan sen perusteella, mitä Kristus on puolestamme tehnyt. Saamme hänen valmistamansa pelastuksen uskomalla häneen."},{"book":"Kirje Roomalaisille","chapter":"3","verse":"28","text":"Niin Jumala siis hyväksyy meidät omikseen, kun luotamme Kristukseen, eikä meidän hyvien tekojemme tähden."},{"book":"Kirje Roomalaisille","chapter":"3","verse":"29","text":"Entä pelastaako Jumala vain juutalaiset tällä tavalla? Ei toki: myös muihin kansoihin kuuluvat saavat samoin tulla hänen luokseen."},{"book":"Kirje Roomalaisille","chapter":"3","verse":"30","text":"Jumala suhtautuu kaikkiin ihmisiin samalla tavalla: hän hyväksyy yhteyteensä kaikki – olivatpa he juutalaisia tai mitä kansallisuutta tahansa – kun he uskovat Jeesukseen."},{"book":"Kirje Roomalaisille","chapter":"3","verse":"31","text":"Jos me siis korostamme uskon merkitystä, eikö meidän enää tarvitse noudattaa Jumalan lakeja? Päinvastoin: vasta kun uskomme Jeesukseen, me todella voimme noudattaa Jumalan tahtoa."}]}