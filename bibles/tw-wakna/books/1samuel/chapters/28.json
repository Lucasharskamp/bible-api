{"data":[{"book":"1 Samuel","chapter":"28","verse":"1","text":"Saa bere no, Filistifo no boaboaa wɔn asraafo ano sɛ wɔrebɛko atia Israel. Akis ka kyerɛɛ Dawid se, “Merehwɛ kwan sɛ, wo ne wo mmarima bɛka me ho akɔ ɔko no.”"},{"book":"1 Samuel","chapter":"28","verse":"2","text":"Dawid penee so se, “Eye pa ara, wʼankasa wubehu nea wʼakoa betumi ayɛ.”"},{"book":"1 Samuel","chapter":"28","verse":"3","text":"Saa bere yi na Samuel awu, ama Israel nyinaa atwa agyaadwo. Wosiee no wɔ ɔno ara ne kurom Rama. Saa bere no, na Saulo apam atutu ahoni ne ahonhom afi asase no so."},{"book":"1 Samuel","chapter":"28","verse":"4","text":"Filistifo no boaa wɔn ho ano, kyeree nsraban wɔ Sunem, na Saulo nso boaboaa Israelfo no nyinaa ano, kyeree nsraban wɔ Gilboa."},{"book":"1 Samuel","chapter":"28","verse":"5","text":"Bere a Saulo huu Filistifo asraafo no dodow no, osuroe; ehu hyɛɛ ne koma ma."},{"book":"1 Samuel","chapter":"28","verse":"6","text":"Obisaa Awurade nea ɔnyɛ nanso Awurade amfa adaeso anaa ntontobɔ kronkron anaa adiyifo so ammua no."},{"book":"1 Samuel","chapter":"28","verse":"7","text":"Saulo ka kyerɛɛ nʼafotufo se, “Monhwehwɛ ɔbea samanfrɛfo bi mma me, na menkɔ ne hɔ abisa.”"},{"book":"1 Samuel","chapter":"28","verse":"8","text":"Enti Saulo hyɛɛ ntade afoforo a ɛnyɛ ɔhene afade, sakraa ne ho, na ɔne mmarima no mu baanu kɔɔ ɔbea no nkyɛn anadwo. Saulo kae se, “Ɛsɛ sɛ me ne obi a wawu kasa. Wubetumi afrɛ ne honhom ama me ana?”"},{"book":"1 Samuel","chapter":"28","verse":"9","text":"Ɔbea no bisae se, “Wopɛ sɛ wokum me ana? Wunim sɛ Saulo apam asamanfrɛfo ne ahohomfrɛfo nyinaa afi asase yi so. Adɛn nti na wusum me afiri?”"},{"book":"1 Samuel","chapter":"28","verse":"10","text":"Saulo de Awurade din kaa no ntam se, “Mmere dodow a Awurade te ase yi, wɔrentwe wʼaso wɔ eyi ho da.”"},{"book":"1 Samuel","chapter":"28","verse":"11","text":"Afei, ɔbea no bisae se, “Hena na memfrɛ no mma wo?”"},{"book":"1 Samuel","chapter":"28","verse":"12","text":"Na ɔbea no huu Samuel no, ɔde nne kɛse teɛɛ mu ka kyerɛɛ Saulo se, “woadaadaa me! Wone Saulo!”"},{"book":"1 Samuel","chapter":"28","verse":"13","text":"Ɔhene no ka kyerɛɛ no se, “Nsuro. Dɛn na wuhu?” Ɔbea no buae se, “Mihu honhom bi sɛ apue afi fam reba.”"},{"book":"1 Samuel","chapter":"28","verse":"14","text":"Saulo bisae se, “Ɔte dɛn?”"},{"book":"1 Samuel","chapter":"28","verse":"15","text":"Samuel bisae se, “Adɛn nti na wofrɛ me de haw me saa?”"},{"book":"1 Samuel","chapter":"28","verse":"16","text":"Na Samuel buae se, “Sɛ Awurade agyaw wo, abɛyɛ wo tamfo a, adɛn nti na worebisa me?"},{"book":"1 Samuel","chapter":"28","verse":"17","text":"Awurade ayɛ nea ɔnam me so hyɛɛ ho nkɔm no. Wagye ahenni no afi wo nsam de ama Dawid, wo nkurɔfo no mu baako."},{"book":"1 Samuel","chapter":"28","verse":"18","text":"Awurade ayɛ saa, efisɛ woanni ne mmara a ɛfa Amalekfo ho no so."},{"book":"1 Samuel","chapter":"28","verse":"19","text":"Nea ɛka ho ne se, ɔkyena, Awurade de wo ne Israel asraafo nyinaa bɛma Filistifo, na wo ne wo mma abɛka me ho wɔ ha. Awurade bɛma Israel asraafo no nyinaa adi nkogu.”"},{"book":"1 Samuel","chapter":"28","verse":"20","text":"Samuel nsɛm a Saulo tee no nti, ehu kyekyeree no ma ɔhwee fam. Na onni ahoɔden biara, efisɛ na onnidii da mu no ne anadwo mu no nyinaa."},{"book":"1 Samuel","chapter":"28","verse":"21","text":"Ɔbea no huu adwene mu haw a ɔwɔ mu no, ɔka kyerɛɛ no se, “Owura, mede me nkwa too hɔ, yɛɛ wʼabisade."},{"book":"1 Samuel","chapter":"28","verse":"22","text":"Enti yɛ nea mɛkyerɛ wo sɛ yɛ no, na mama wo biribi adi sɛnea ɛbɛma woanya ahoɔden asan akɔ wʼakyi.”"},{"book":"1 Samuel","chapter":"28","verse":"23","text":"Nanso Saulo antie. Mmarima a wɔka ne ho no hyɛɛ no sɛ onnidi. Enti akyiri no, ɔpenee so sɔre fii fam hɔ, tenaa akongua so."},{"book":"1 Samuel","chapter":"28","verse":"24","text":"Na ɔbea no ayɛn nantwi ba ama wadɔ srade nti, ɔyɛɛ ntɛm kokum no, na ɔfɔw asikresiam, fɔtɔw de too apiti."},{"book":"1 Samuel","chapter":"28","verse":"25","text":"Ɔde aduan no besii Saulo ne ne mmarima no anim ma wodii. Na wofii hɔ kɔɔ anadwo no."}]}