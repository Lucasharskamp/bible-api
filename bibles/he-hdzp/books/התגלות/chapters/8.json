{"data":[{"book":"התגלות","chapter":"8","verse":"1","text":"כששבר השה את החותם השביעי, הייתה דממה בשמים כחצי שעה."},{"book":"התגלות","chapter":"8","verse":"2","text":"לאחר מכן ראיתי את שבעת המלאכים העומדים לפני אלוהים, ולכל אחד מהם ניתן שופר."},{"book":"התגלות","chapter":"8","verse":"3","text":"מלאך נוסף הופיע וניגש אל המזבח כשבידו מחתה (יעה) עשויה זהב. ניתנה לו כמות גדולה של קטורת, כדי שיערבב אותה עם תפילות המאמינים, שמוקרבות על מזבח הזהב שלפני כיסא האלוהים."},{"book":"התגלות","chapter":"8","verse":"4","text":"ניחוח הקטורת המעורבת בתפילות עלה מהמזבח לפני אלוהים."},{"book":"התגלות","chapter":"8","verse":"5","text":"לאחר מכן מילא המלאך את המחתה באש המזבח, והשליך את האש על הארץ. מיד נשמעו קולות רעשים ורעמים, ברקים הבריקו והאדמה רעדה."},{"book":"התגלות","chapter":"8","verse":"6","text":"שבעת המלאכים שקיבלו את שבעת השופרות התכוננו לתקוע בהם."},{"book":"התגלות","chapter":"8","verse":"7","text":"כשתקע המלאך הראשון בשופרו, ירדו על הארץ ברד ואש מעורבים בדם; שליש מהארץ נשרף וכן שליש מכלל עצי הארץ וכל העשב הירוק."},{"book":"התגלות","chapter":"8","verse":"8","text":"כשתקע המלאך השני בשופרו, דבר־מה שנראה כהר ענק בוער בלהבות הושלך לתוך הים; שליש מהים הפך לדם,"},{"book":"התגלות","chapter":"8","verse":"9","text":"שליש מדגי הים מתו ושליש מכלל אוניות הים טבעו."},{"book":"התגלות","chapter":"8","verse":"10","text":"כשתקע המלאך השלישי בשופרו נפל מן השמים כוכב גדול בוער כלפיד. הוא נפל על שליש הנהרות ומעיינות המים."},{"book":"התגלות","chapter":"8","verse":"11","text":"כוכב זה נקרא ”לענה“ מפני שהרעיל שליש מהמים, ואנשים רבים אשר שתו מן המים האלה הורעלו ומתו."},{"book":"התגלות","chapter":"8","verse":"12","text":"כשתקע המלאך הרביעי בשופרו כוסו בחשכה שליש השמש, שליש הירח ושליש ממספר הכוכבים, כך שאור היום הועם בשליש והלילה החשיך עוד יותר."},{"book":"התגלות","chapter":"8","verse":"13","text":"במרכז השמים ראיתי נשר אחד מעופף וזועק בקול גדול: ”אוי ואבוי ליושבי הארץ, בגלל הצרות הנוראות שתבואנה עליהם כאשר שלושת המלאכים האחרים יתקעו בשופרותיהם.“"}]}