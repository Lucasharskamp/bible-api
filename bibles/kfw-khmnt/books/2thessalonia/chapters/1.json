{"data":[{"book":"2 Thessalonia","chapter":"1","verse":"1","text":"Paul, Silas khat-um Timothy,"},{"book":"2 Thessalonia","chapter":"1","verse":"2","text":"Nipa Pathian khat-um Pumi Jisu Christa diangnga inphut nangni chungnga riangwai khat-um kahoi kadai kha omrase."},{"book":"2 Thessalonia","chapter":"1","verse":"3","text":"Ule naingai, eini'n apha rakip-ah nangnisik bit-ah Pathian niminpaaksik eii. Ajarchu hiwahi eini'n thosik-ah rahoi suok, ajarchu nangni ngamna kha hong-insoon halli nangni rakip in inkhatli inkhat ning-inriang kha-um ahonglok."},{"book":"2 Thessalonia","chapter":"1","verse":"4","text":"Khawa jarra keini kinpum tak-in Pathian koisuokngai diang nangni jarra in-orna kinnei. Nangni'n ningtongpui poongraalna rakip-ah ningdei khat-um ngamna ningcheet jarra um in-orna kinnei."},{"book":"2 Thessalonia","chapter":"1","verse":"5","text":"Hiwa rakip ngai'n Pathian chongtan khachu adik tia amalar, nangni'n ningpoong khan ajar-eya Pathian rengram sik-ah nangni rahoi ning-eii."},{"book":"2 Thessalonia","chapter":"1","verse":"6","text":"Pathian chu akadik kha eii: nangni kanaminpoong ngaikha ama'n aminpoongsik eii,"},{"book":"2 Thessalonia","chapter":"1","verse":"7","text":"halli ama'n keini poongna khat-um nangni poongna kha anakhaipisik eii. Hiwahi ama'n Pumi Jisu kha marwaan makheiya ranak kangar ama marwaan tirton ngaikha mei machuon le inruoiya ajuoni khan,"},{"book":"2 Thessalonia","chapter":"1","verse":"8","text":"Pathian kajetmak khat-um Pumi Jisu chongkahoi kajuimak mi ngai khachu ama'n mei le inruoiya arachaak sik eii."},{"book":"2 Thessalonia","chapter":"1","verse":"9","text":"Inmani khachu Pumi makheiya inlaak khat-um ama lurna lianna ranak makheiya inlaak kumsoot mangna kha inmusik eii, Isa 2:10"},{"book":"2 Thessalonia","chapter":"1","verse":"10","text":"ama mi rakip diang lurna lianna khat-um ama ka-ngamna rakip diang khoya kaleisik-ah ajuo Nikhuo nikhan, nangni um inmani karra ning-inchelsik eii ajarchu nangnidiang kinril chongpui kha nangni'n ngamna ningneijei."},{"book":"2 Thessalonia","chapter":"1","verse":"11","text":"Khawa jarra keini'n nangni sik-ah inchat lekleiya Pathian diang kinni. Pathian nakoina ringkhuo khan nangni'n rahoi ka-eya ningring matornasik keini'n Pathian diang kinnanipi. Nangni i-ngaidon akatha rakip khat-um nangni ngamna kaom chuon ngaikha ama ranak khan huui namintungpi erase."},{"book":"2 Thessalonia","chapter":"1","verse":"12","text":"Hinthoa Eini Pumi Jisu raming kha nangni diangnga inphut lurna lianna kha amusik eii, halli eini Pathian khat-um Pumi Jisu Christa riangwai jarra inphut nangni'n lurna lianna kha amadiang makheiya ningmusik eii."}]}