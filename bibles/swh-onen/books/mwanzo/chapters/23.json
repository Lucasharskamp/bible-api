{"data":[{"book":"Mwanzo","chapter":"23","verse":"1","text":"Sara aliishi akawa na umri wa miaka mia na ishirini na saba."},{"book":"Mwanzo","chapter":"23","verse":"2","text":"Sara akafa huko Kiriath-Arba (yaani Hebroni) katika nchi ya Kanaani, Abrahamu akamwombolezea na kumlilia Sara."},{"book":"Mwanzo","chapter":"23","verse":"3","text":"Ndipo Abrahamu akainuka kutoka pale penye maiti ya mke wake. Akazungumza na Wahiti, akasema,"},{"book":"Mwanzo","chapter":"23","verse":"4","text":"“Mimi ni mpitaji na mgeni miongoni mwenu. Niuzieni sehemu ya ardhi yenu ili niweze kumzika maiti wangu.”"},{"book":"Mwanzo","chapter":"23","verse":"5","text":"Wahiti wakamjibu Abrahamu,"},{"book":"Mwanzo","chapter":"23","verse":"6","text":"“Bwana, tusikilize. Wewe ni mtawala mkuu sana miongoni mwetu. Zika maiti wako katika kaburi unalolipenda kati ya makaburi yetu. Hakuna mtu wa kwetu atakayekuzuia kaburi lake ili kuzika maiti wako.”"},{"book":"Mwanzo","chapter":"23","verse":"7","text":"Abrahamu akainuka na akasujudu mbele ya wenyeji wa nchi, yaani Wahiti."},{"book":"Mwanzo","chapter":"23","verse":"8","text":"Akawaambia, “Kama mnaniruhusu kumzika maiti wangu, basi nisikilizeni mkamsihi Efroni mwana wa Sohari kwa niaba yangu"},{"book":"Mwanzo","chapter":"23","verse":"9","text":"ili aniuzie pango la Makpela, lililo mali yake, nalo liko mwisho wa shamba lake. Mwambieni aniuzie kwa bei kamili atakayosema ili liwe mahali pangu pa kuzikia miongoni mwenu.”"},{"book":"Mwanzo","chapter":"23","verse":"10","text":"Efroni Mhiti alikuwa ameketi miongoni mwa watu wake, akamjibu Abrahamu mbele ya Wahiti wote waliokuwepo katika lango la mji."},{"book":"Mwanzo","chapter":"23","verse":"11","text":"“La hasha, bwana wangu, nisikilize, nakupa shamba, pia nakupa pango lililomo ndani yake. Nakupa mbele ya watu wangu. Uzike maiti wako.”"},{"book":"Mwanzo","chapter":"23","verse":"12","text":"Abrahamu akasujudu tena, mbele ya wenyeji wa nchi,"},{"book":"Mwanzo","chapter":"23","verse":"13","text":"akamwambia Efroni wale watu wakiwa wanasikia, “Tafadhali nisikilize. Nitakulipa fedha za hilo shamba. Kubali kuzipokea ili niweze kumzika maiti wangu.”"},{"book":"Mwanzo","chapter":"23","verse":"14","text":"Efroni akamjibu Abrahamu,"},{"book":"Mwanzo","chapter":"23","verse":"15","text":"“Nisikilize, bwana wangu, thamani ya ardhi hiyo ni shekeli 400 za fedha,23:15 Shekeli 400 za fedha ni sawa na kilo 4.5. lakini hiyo ni nini kati yako na mimi? Mzike maiti wako.”"},{"book":"Mwanzo","chapter":"23","verse":"16","text":"Abrahamu akakubali masharti ya Efroni, akampimia ile fedha aliyotaja masikioni mwa Wahiti: Shekeli 400 za fedha kulingana na viwango vya uzito vilivyokuwa vikitumika wakati huo na wafanyabiashara."},{"book":"Mwanzo","chapter":"23","verse":"17","text":"Hivyo shamba la Efroni huko Makpela karibu na Mamre, yaani shamba pamoja na pango lililokuwamo, nayo miti yote iliyokuwamo ndani ya mipaka ya shamba hilo, vilikabidhiwa,"},{"book":"Mwanzo","chapter":"23","verse":"18","text":"kwa Abrahamu kuwa mali yake mbele ya Wahiti wote waliokuwa wamekuja kwenye lango la mji."},{"book":"Mwanzo","chapter":"23","verse":"19","text":"Baada ya hayo Abrahamu akamzika Sara mkewe kwenye pango ndani ya shamba la Makpela karibu na Mamre (huko Hebroni) katika nchi ya Kanaani."},{"book":"Mwanzo","chapter":"23","verse":"20","text":"Hivyo Wahiti wakamkabidhi Abrahamu shamba pamoja na pango lililokuwa humo kuwa mahali pa kuzikia."}]}