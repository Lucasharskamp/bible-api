{"data":[{"book":"Dzieje","chapter":"9","verse":"1","text":"Tymczasem Szaweł był nadal niebezpieczny dla kościoła i w dalszym ciągu pragnął mordować uczniów Jezusa. Zjawił się u najwyższego kapłana"},{"book":"Dzieje","chapter":"9","verse":"2","text":"i poprosił go o listy do synagog w rejonie Damaszku. Dzięki nim pragnął aresztować i doprowadzić do Jerozolimy tamtejszych zwolenników drogi Jezusa: zarówno mężczyzn, jak i kobiety."},{"book":"Dzieje","chapter":"9","verse":"3","text":"Gdy wyruszył w drogę do Damaszku i zbliżał się już do miasta, nagle oślepił go blask z nieba."},{"book":"Dzieje","chapter":"9","verse":"4","text":"Wtedy upadł na ziemię i usłyszał głos:"},{"book":"Dzieje","chapter":"9","verse":"5","text":"—Kim jesteś, Panie?—zapytał."},{"book":"Dzieje","chapter":"9","verse":"6","text":"—Wstań teraz i idź do miasta. Tam ci powiedzą, co masz dalej robić."},{"book":"Dzieje","chapter":"9","verse":"7","text":"Ludzie towarzyszący Szawłowi oniemieli ze zdumienia. Słyszeli bowiem czyjś głos, ale nikogo nie widzieli."},{"book":"Dzieje","chapter":"9","verse":"8","text":"Szaweł natomiast podniósł się z ziemi, ale chociaż miał otwarte oczy, nic nie widział. Poprowadzono go więc za rękę do Damaszku."},{"book":"Dzieje","chapter":"9","verse":"9","text":"I przez trzy dni był niewidomy. Nic w tym czasie nie jadł ani nie pił."},{"book":"Dzieje","chapter":"9","verse":"10","text":"W Damaszku mieszkał pewien uczeń Jezusa, niejaki Ananiasz. Jemu to właśnie ukazał się w widzeniu Pan i powiedział:"},{"book":"Dzieje","chapter":"9","verse":"11","text":"—Idź na ulicę Prostą, do domu Judy i odszukaj tam Szawła z Tarsu. Właśnie się modli."},{"book":"Dzieje","chapter":"9","verse":"12","text":"W tym momencie Szaweł w widzeniu zobaczył, jak Ananiasz przychodzi i kładzie na niego ręce, aby mógł odzyskać wzrok."},{"book":"Dzieje","chapter":"9","verse":"13","text":"—Panie!—zawołał Ananiasz. —Słyszałem od wielu ludzi, że ten człowiek wyrządził wiele zła Twoim świętym w Jerozolimie."},{"book":"Dzieje","chapter":"9","verse":"14","text":"Podobno ma zgodę od najwyższych kapłanów, aby i tutaj aresztować wszystkich, którzy Tobie ufają."},{"book":"Dzieje","chapter":"9","verse":"15","text":"—Idź, Ananiaszu!—odrzekł Pan. —Właśnie jego wybrałem sobie za narzędzie. On zaniesie wiadomość o Mnie innym narodom i ich władcom, a także Izraelowi."},{"book":"Dzieje","chapter":"9","verse":"16","text":"I pokażę mu, ile będzie musiał wycierpieć z mojego powodu."},{"book":"Dzieje","chapter":"9","verse":"17","text":"Ananiasz poszedł więc, udał się do domu, w którym był Szaweł, położył na niego ręce i rzekł:"},{"book":"Dzieje","chapter":"9","verse":"18","text":"I natychmiast spadły mu z oczu jakby łuski. Odzyskał wzrok, po czym wstał i dał się ochrzcić."},{"book":"Dzieje","chapter":"9","verse":"19","text":"Następnie zjadł posiłek i odzyskał siły."},{"book":"Dzieje","chapter":"9","verse":"20","text":"I od razu zaczął głosić w okolicznych synagogach, że Jezus naprawdę jest Synem Boga."},{"book":"Dzieje","chapter":"9","verse":"21","text":"Wszyscy, którzy go słuchali, byli tym wręcz oszołomieni i pytali:"},{"book":"Dzieje","chapter":"9","verse":"22","text":"Ale on przemawiał z coraz większą mocą i wprawiał w zakłopotanie żydowskich mieszkańców Damaszku, dowodząc, że Jezus jest Mesjaszem."},{"book":"Dzieje","chapter":"9","verse":"23","text":"Po pewnym czasie postanowili go zabić."},{"book":"Dzieje","chapter":"9","verse":"24","text":"Szaweł jednak dowiedział się o tym spisku i usłyszał, że dniem i nocą pilnują bram miasta."},{"book":"Dzieje","chapter":"9","verse":"25","text":"Wtedy uczniowie pomogli mu przedostać się nocą przez mur otaczający miasto, spuszczając go na dół w koszu."},{"book":"Dzieje","chapter":"9","verse":"26","text":"Po przybyciu do Jerozolimy, Szaweł próbował nawiązać kontakt z uczniami Jezusa. Wszyscy jednak się go bali i nie wierzyli, że został Jego uczniem."},{"book":"Dzieje","chapter":"9","verse":"27","text":"Dopiero Barnaba zaprowadził go do apostołów. Opowiedział im o tym, jak w drodze do Damaszku Szaweł ujrzał Jezusa, o tym, co Pan mu powiedział, i jak w Damaszku Szaweł otwarcie przemawiał w Jego imieniu."},{"book":"Dzieje","chapter":"9","verse":"28","text":"Dzięki Barnabie mógł przebywać z nimi w Jerozolimie."},{"book":"Dzieje","chapter":"9","verse":"29","text":"Szaweł prowadził tam ostre dyskusje z Żydami mówiącymi po grecku, którzy w końcu postanowili go zabić."},{"book":"Dzieje","chapter":"9","verse":"30","text":"Gdy wierzący dowiedzieli się o tym, odprowadzili go do Cezarei, a stamtąd wysłali do Tarsu, skąd pochodził."},{"book":"Dzieje","chapter":"9","verse":"31","text":"Wtedy w całej Judei, Galilei i Samarii nastał okres pokoju dla wierzących. Kościół zaś umacniał się i rozrastał, a uczniowie Jezusa, wzmacniani przez Ducha Świętego, swoim życiem oddawali chwałę Panu."},{"book":"Dzieje","chapter":"9","verse":"32","text":"Tymczasem Piotr, odwiedzając wierzących w różnych miejscach, zawitał także do świętych w Liddzie."},{"book":"Dzieje","chapter":"9","verse":"33","text":"Spotkał tam niejakiego Eneasza, który z powodu paraliżu od ośmiu lat nie wstawał z łóżka."},{"book":"Dzieje","chapter":"9","verse":"34","text":"—Eneaszu!—rzekł do niego. —Jezus Chrystus cię uzdrawia! Wstań i sam zaściel swoje łóżko."},{"book":"Dzieje","chapter":"9","verse":"35","text":"Gdy wszyscy mieszkańcy Liddy i Saronu zobaczyli uzdrowionego Eneasza, nawrócili się do Pana."},{"book":"Dzieje","chapter":"9","verse":"36","text":"W Jaffie zaś mieszkała pewna uczennica Jezusa imieniem Tabita (to znaczy: „gazela”). Czyniła wiele dobra, szczególnie troszcząc się o biednych."},{"book":"Dzieje","chapter":"9","verse":"37","text":"Akurat w tym czasie zachorowała i umarła. Jej ciało przygotowano więc do pogrzebu i ułożono w pokoju na piętrze."},{"book":"Dzieje","chapter":"9","verse":"38","text":"Ponieważ Lidda leży blisko Jaffy, tamtejsi uczniowie dowiedzieli się, że jest tam Piotr, i wysłali do niego dwóch ludzi z prośbą: „Przybądź do nas jak najszybciej”."},{"book":"Dzieje","chapter":"9","verse":"39","text":"Razem z posłańcami przyszedł więc do Jaffy. Gdy był już na miejscu, zaprowadzono go na piętro, gdzie obstąpiły go płaczące wdowy, pokazujące tuniki i płaszcze, które za życia wykonała dla nich Tabita."},{"book":"Dzieje","chapter":"9","verse":"40","text":"Wtedy Piotr polecił wszystkim opuścić pokój, a sam padł na kolana i modlił się. Potem odwrócił się w stronę ciała i powiedział: „Tabito, wstań!”. A ona otworzyła oczy! Gdy zobaczyła Piotra, usiadła."},{"book":"Dzieje","chapter":"9","verse":"41","text":"Wtedy podał jej rękę i pomógł wstać, po czym zawołał wdowy oraz innych świętych i pokazał im, że żyje."},{"book":"Dzieje","chapter":"9","verse":"42","text":"Wieść o tym rozeszła się po całym mieście i wielu ludzi uwierzyło w Pana."},{"book":"Dzieje","chapter":"9","verse":"43","text":"Po tym wydarzeniu Piotr jeszcze długo przebywał w Jaffie, mieszkając u pewnego miejscowego garbarza—Szymona."}]}