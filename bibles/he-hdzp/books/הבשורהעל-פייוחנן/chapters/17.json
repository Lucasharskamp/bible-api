{"data":[{"book":"הבשורה על-פי יוחנן","chapter":"17","verse":"1","text":"בסיימו לדבר נשא ישוע את עיניו השמימה ואמר: ”אבי, הגיעה השעה; פאר את בנך כדי שבנך יפאר אותך."},{"book":"הבשורה על-פי יוחנן","chapter":"17","verse":"2","text":"הרי נתת לו סמכות וכוח על כל בני־האדם, כדי שיעניק חיי עולם לכל מי שנתת לו."},{"book":"הבשורה על-פי יוחנן","chapter":"17","verse":"3","text":"חיי עולם פירושם להכיר אותך, אלוהי האמת לבדו, ואת ישוע המשיח אשר שלחת."},{"book":"הבשורה על-פי יוחנן","chapter":"17","verse":"4","text":"סיימתי את המשימה שהטלת עלי, וכך פארתי אותך על־פני הארץ."},{"book":"הבשורה על-פי יוחנן","chapter":"17","verse":"5","text":"עתה, אבי, פאר אותי בכבוד שהיה לי איתך עוד לפני בריאת העולם."},{"book":"הבשורה על-פי יוחנן","chapter":"17","verse":"6","text":"”סיפרתי על אודותיך לכל האנשים שנתת לי בעולם. למעשה הם היו שלך תמיד; אתה נתת לי אותם והם שמעו בקולך."},{"book":"הבשורה על-פי יוחנן","chapter":"17","verse":"7","text":"עתה הם יודעים שכל מה שנתת לי ממך הוא,"},{"book":"הבשורה על-פי יוחנן","chapter":"17","verse":"8","text":"כי מסרתי להם את המצוות שמסרת לי. הם קיבלו אותן, והם יודעים בבטחון שבאתי לעולם מעמך ושאתה שלחת אותי."},{"book":"הבשורה על-פי יוחנן","chapter":"17","verse":"9","text":"”איני מתפלל בעד העולם כולו, אלא בעד אלה שנתת לי, כי הם שייכים לך."},{"book":"הבשורה על-פי יוחנן","chapter":"17","verse":"10","text":"אלה שהם שלי הם שלך, ושלך הם שלי, ולכן הם תפארתי."},{"book":"הבשורה על-פי יוחנן","chapter":"17","verse":"11","text":"כעת אני עוזב את העולם ומשאיר אותם כאן. אבי הקדוש, אני בא אליך ומבקש ממך: שמור על כל אלה שנתת לי, כדי שיתאחדו ויהיו לאחד – כמונו."},{"book":"הבשורה על-פי יוחנן","chapter":"17","verse":"12","text":"בהיותי כאן בעולם שמרתי על אלה שנתת לי אך אחד מהם לא אבד, מלבד בן־הגיהינום שבו נתקיימה הנבואה שבכתבי־הקודש."},{"book":"הבשורה על-פי יוחנן","chapter":"17","verse":"13","text":"”עכשיו אני בא אליך. סיפרתי להם דברים רבים בהיותי עמם, כדי שיימלאו בשמחתי,"},{"book":"הבשורה על-פי יוחנן","chapter":"17","verse":"14","text":"ומסרתי להם את מצוותיך. העולם שונא אותם, כי אינם שייכים לו, כשם שאני איני שייך לעולם."},{"book":"הבשורה על-פי יוחנן","chapter":"17","verse":"15","text":"אני לא מבקש ממך להוציא אותם מהעולם, אלא לשמרם מהרע."},{"book":"הבשורה על-פי יוחנן","chapter":"17","verse":"16","text":"הם אינם שייכים לעולם הזה, כשם שאני איני שייך לעולם הזה."},{"book":"הבשורה על-פי יוחנן","chapter":"17","verse":"17","text":"למד אותם את דבר האמת, כדי שיהיו קדושים וטהורים."},{"book":"הבשורה על-פי יוחנן","chapter":"17","verse":"18","text":"כשם ששלחת אותי אל העולם כך גם אני שולח אותם אל העולם."},{"book":"הבשורה על-פי יוחנן","chapter":"17","verse":"19","text":"אני מוסר את עצמי למענם, כדי שיגדלו באמת ובקדושה."},{"book":"הבשורה על-פי יוחנן","chapter":"17","verse":"20","text":"”אינני מתפלל רק בעד אלה כאן, אלא גם בעד אלה שיאמינו בי בעתיד, לאחר שישמעו את עדויות המאמינים."},{"book":"הבשורה על-פי יוחנן","chapter":"17","verse":"21","text":"אני מתפלל שהם יהיו מאוחדים כמונו; שהם יהיו בנו כשם שאתה בי ואני בך, כדי שהעולם יאמין שאתה שלחת אותי."},{"book":"הבשורה על-פי יוחנן","chapter":"17","verse":"22","text":"”נתתי להם את הכבוד שנתת לי, כדי שיהיו מאוחדים כשם שאנחנו מאוחדים –"},{"book":"הבשורה על-פי יוחנן","chapter":"17","verse":"23","text":"אני בהם ואתה בי, כדי שאחדותם תהיה שלמה, וכדי שהעולם ידע שאתה שלחתני ושאתה אוהב אותם כמו שאתה אוהב אותי."},{"book":"הבשורה על-פי יוחנן","chapter":"17","verse":"24","text":"אבי, אני רוצה שאלה אשר נתת לי יהיו במקום שבו אהיה, כדי שיוכלו לראות את התפארת והכבוד שהענקת לי על שום שאהבת אותי עוד לפני בריאת העולם."},{"book":"הבשורה על-פי יוחנן","chapter":"17","verse":"25","text":"”הו, אבי הצדיק, העולם אינו מכיר אותך, אבל אני מכיר אותך, והתלמידים שנתת לי יודעים שאתה שלחתני."},{"book":"הבשורה על-פי יוחנן","chapter":"17","verse":"26","text":"אני הודעתי להם את שמך, ואוסיף להודיע, כדי שהם יאהבו אותי כשם שאתה אוהב אותי וכדי שגם אני אהיה בהם.“"}]}