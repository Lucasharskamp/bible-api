{"data":[{"book":"Abaebbulaniya","chapter":"12","verse":"1","text":"Kale nga bwe tulina ekibiina ekinene eky’abajulirwa ekyenkana awo, twambulengamu buli ekizitowa, awamu n’ekibi ekitwesibako amangu, tuddukenga n’okugumiikiriza embiro ez’empaka ezatutegekerwa,"},{"book":"Abaebbulaniya","chapter":"12","verse":"2","text":"nga tutunuulira Yesu eyatandika okukkiriza era y’akutuukiriza, olw’essanyu lye yali alindirira bwe yagumiikiriza omusaalaba, ng’anyooma ensonyi, n’atuula ku luuyi olwa ddyo olw’entebe ya Katonda."},{"book":"Abaebbulaniya","chapter":"12","verse":"3","text":"Kale mulowooze oyo eyagumiikiriza okuwakanyizibwa okw’abakozi b’ebibi bwe kutyo, mulemenga okukoowa mu mmeeme zammwe nga mutendewererwa ne mu mutima."},{"book":"Abaebbulaniya","chapter":"12","verse":"4","text":"Temunnalwanagana na kibi okutuusa ne kukuyiwa omusaayi!"},{"book":"Abaebbulaniya","chapter":"12","verse":"5","text":"Mwerabidde ebigambo ebizzaamu amaanyi byayogera nammwe ng’abaana be? Agamba nti,"},{"book":"Abaebbulaniya","chapter":"12","verse":"6","text":"Kubanga Mukama gw’ayagala amukangavvula,"},{"book":"Abaebbulaniya","chapter":"12","verse":"7","text":"Noolwekyo mugumiikirize okukangavvulwa, kubanga Katonda abakangavvula ng’abaana be. Mwana ki kitaawe gw’atakangavvula?"},{"book":"Abaebbulaniya","chapter":"12","verse":"8","text":"Naye singa temukangavvulwa, nga bwe kitugwanira ffenna, muba temuli baana be ddala."},{"book":"Abaebbulaniya","chapter":"12","verse":"9","text":"Kale, nga bwe mussaamu ekitiibwa bakitaffe ab’omubiri, newaakubadde nga batukangavvula, nga batuyigiriza, kitaawe w’emyoyo talisinga nnyo okutukangavvula ne tuba abalamu?"},{"book":"Abaebbulaniya","chapter":"12","verse":"10","text":"Bakitaffe ab’omubiri baatugunjulira ennaku si nnyingi, naye ye atugunjula tugasibwe tulyoke tusobole okugabanira awamu naye mu butukuvu bwe."},{"book":"Abaebbulaniya","chapter":"12","verse":"11","text":"Okukangavvulwa kwonna mu biro ebya kaakano tekufaanana nga kwa ssanyu, kuba kwa bulumi, naye oluvannyuma kuleeta ebibala eby’emirembe eri abo abayigirizibwa, era ekivaamu bwe butuukirivu."},{"book":"Abaebbulaniya","chapter":"12","verse":"12","text":"Bwe mutyo munyweze emikono gyammwe egikooye n’amaviivi gammwe agajugumira,"},{"book":"Abaebbulaniya","chapter":"12","verse":"13","text":"era ebigere byammwe mubikolere ekkubo eggolokofu, abo ababagoberera newaakubadde nga balema era banafu, baleme okuva mu kkubo eryo, wabula bawonyezebwe."},{"book":"Abaebbulaniya","chapter":"12","verse":"14","text":"Mufubenga okuba n’emirembe n’abantu bonna, era mufubenga okuba abatukuvu, kubanga atali mutukuvu taliraba Mukama."},{"book":"Abaebbulaniya","chapter":"12","verse":"15","text":"Buli muntu afe ku munne waleme kubeerawo n’omu ava mu kisa kya Katonda, era mwekuume ensigo ey’obukyayi ereme okuloka mu mmwe, bangi ne bagwagwawala."},{"book":"Abaebbulaniya","chapter":"12","verse":"16","text":"Era mwegendereze waleme okubaawo omwenzi mu mmwe wadde atatya Katonda nga Esawu eyatunda ebyobusika bwe olw’olulya olumu."},{"book":"Abaebbulaniya","chapter":"12","verse":"17","text":"Oluvannyuma ne bwe yagezaako okusikira omukisa ogwo, teyasiimibwa, era teyafuna mukisa kwenenya newaakubadde nga yagunoonya n’amaziga mangi."},{"book":"Abaebbulaniya","chapter":"12","verse":"18","text":"Temuzze ku lusozi olulabika olwaka omuliro, n’okukankana n’ekizikiza ekikutte, ne kibuyaga,"},{"book":"Abaebbulaniya","chapter":"12","verse":"19","text":"n’eri eddoboozi ly’akagombe n’eri eddoboozi ery’ebigambo n’abo abaaliwulira ne batayinza na kweyongera kuligumira."},{"book":"Abaebbulaniya","chapter":"12","verse":"20","text":"Kubanga tebaayinza kugumira ekyo ekyalagirwa Katonda nti, “Ne bw’eba ensolo, bw’ekomanga ku lusozi ekubwanga amayinja n’efa.”"},{"book":"Abaebbulaniya","chapter":"12","verse":"21","text":"Ne Musa n’atya nnyo olw’ekyo kye yalaba n’ayogera nti, “Ntidde nnyo era nkankana.”"},{"book":"Abaebbulaniya","chapter":"12","verse":"22","text":"Naye muzze ku lusozi Sayuuni, ne mu kibuga kya Katonda omulamu, mu Yerusaalemi eky’omu ggulu n’eri enkumi n’enkumi ez’abamalayika abakuŋŋaanye,"},{"book":"Abaebbulaniya","chapter":"12","verse":"23","text":"n’eri ekkanisa ey’abo abaasooka, amannya gaabwe agaawandiikibwa mu ggulu, n’eri Katonda Omulamuzi wa bonna, n’eri emyoyo egy’abantu abaatukirizibwa,"},{"book":"Abaebbulaniya","chapter":"12","verse":"24","text":"n’eri endagaano empya eya Yesu omutabaganya, ey’omusaayi ogwamansirwa ogwogera obulungi okusinga ogwa Aberi."},{"book":"Abaebbulaniya","chapter":"12","verse":"25","text":"Kale mugonderenga oyo ayogera nammwe. Obanga Abayisirayiri tebaayinza kulokoka, bwe baagaana okuwulira oyo eyabalabula ng’ali ku nsi, tetuliyisibwa bubi nnyo n’okusingawo, bwe tulijeemera ekigambo ky’oyo ow’omu ggulu atulabula?"},{"book":"Abaebbulaniya","chapter":"12","verse":"26","text":"Yakankanya ensi n’eddoboozi lye kyokka n’asuubiza nti, “Omulundi omulala sirinyeenya nsi yokka, naye era n’eggulu.”"},{"book":"Abaebbulaniya","chapter":"12","verse":"27","text":"Kino kitegeeza nti agenda kumalawo nate ebyo ebinyenyezebwa, kyokka ebitanyenyezebwa bisigalewo."},{"book":"Abaebbulaniya","chapter":"12","verse":"28","text":"Kale, nga bwe twaweebwa obwakabaka obutanyeenyezebwa, tusinze Katonda nga bw’asiima nga tumussaamu ekitiibwa era nga tumutya."},{"book":"Abaebbulaniya","chapter":"12","verse":"29","text":"Kubanga ddala, “Katonda waffe, gwe muliro ogwokya.”"}]}