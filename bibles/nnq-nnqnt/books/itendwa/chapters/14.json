{"data":[{"book":"Itendwa","chapter":"14","verse":"1","text":"Ku Ikonio Paulo na Banaba ngabajenda ku nyumba ja kugongalela ja Nnoongo andi Kuantiokia ngabalongela panga jogopa mpaka Akayahudi ajingi na Akagiliki ngubunhwamini Yesu."},{"book":"Itendwa","chapter":"14","verse":"2","text":"Nambu Akayahudi bange abakananga kuamini ngabakolakea bandu banga Akayahudi babembu abanhwamini Yesu."},{"book":"Itendwa","chapter":"14","verse":"3","text":"Paulo na Banaba ngabatama kwenio kwa machoba majingi, ngabalongela panga jogopa nhwalo gwa Angwana, na Angwana ngabachalakicha nhwalo gwenio gubupiyanga kwa gwambone gwa Angwana, kwa kaotoya kamula ikobo na gukuomongwa."},{"book":"Itendwa","chapter":"14","verse":"4","text":"Bandu bi kilambo chenie ngibikibagana, bange ngababe kingonu cha Akayahudi na bange kwa achandundame."},{"book":"Itendwa","chapter":"14","verse":"5","text":"Penia bandu bange banga Akayahudi na Akayahudi, pamwe na akilongoi babe, ngabaamua katenda ubaja achandundame na kupala kaputa mabwe."},{"book":"Itendwa","chapter":"14","verse":"6","text":"Kingobu achandundame apabamanya kile chenie, ngabatilila ku Lusta na ku Debe ilambo ya Lukonio na ilambo ya papipi jakwe."},{"book":"Itendwa","chapter":"14","verse":"7","text":"Kwenio ngabatangacha Nhwalo Gwambone."},{"book":"Itendwa","chapter":"14","verse":"8","text":"Kukilambo cha Lusta kukiba mundu ojwakiba nangwaba kuboka pukubelekwa."},{"book":"Itendwa","chapter":"14","verse":"9","text":"Ngatama penia kupenakia malobe galongela Paulo. Paulo ngannolekea kukunhwingakia, apammona mundujo abi ni imani yukuoto kulamiigwa,"},{"book":"Itendwa","chapter":"14","verse":"10","text":"na ngalenga kulilobe likolongwa, “Nnyeme gwema kwa makongono ginu!” Mundu jwenio ngaomba nu kutumbu kujenda."},{"book":"Itendwa","chapter":"14","verse":"11","text":"Nkenga gwa bandu apaulola genia agatei Paulo, ngabatumbu kutenda manjega kukilonge chabe cha Kilukaonia, kulenga, “Milongo jituikalile kwito jibi andi putubi tubandu!”"},{"book":"Itendwa","chapter":"14","verse":"12","text":"Ngabampe Banaba liina lya Zeu na Paulo magambu akiba nnongei ngabampe liina lya Heme."},{"book":"Itendwa","chapter":"14","verse":"13","text":"Nkung'i jwa nnongo ojwakemigwa Zeu ojwakiba nikitembe chakwe kutaali na kilambo ngaleta ng'ombe na maloba nnongi ja nniango, gambu jwenio na akajakwe bapala kupanga lilumbo kwa achandundame."},{"book":"Itendwa","chapter":"14","verse":"14","text":"Nambu achandundame Paulo na Banaba apabajoa echibapala kamula, ngabajwepu ngobo yabe nu kubutukila panakati jankengeni gwa bandu, kongo bakapeta kuchobela,"},{"book":"Itendwa","chapter":"14","verse":"15","text":"“Kunike mangweto ntendanga yenela? Twe uyo tabandu andi mangweto! Tubi pamba kupala kutangacha Nhwalo Gwambone, kupala mileke ilebe yenie yangapaligwa, mantendebuki Nnoongo ojwabi mmomi, Nnoongo ojwapangine mbengu na dunia baali na yoa eibi nkati jakwe."},{"book":"Itendwa","chapter":"14","verse":"16","text":"Kalakala Nnoongo ngabaleka bandu batendi agabapala."},{"book":"Itendwa","chapter":"14","verse":"17","text":"Nambu Nnoongo akotwikeje kunnayanga iingi kutenda abile, kuilebe yambone, kunkomelanga ula kuboka kumbengu na mauno kukingobu chakwe, ampeganga chakulya nukumpeganga kuala mwojo.”"},{"book":"Itendwa","chapter":"14","verse":"18","text":"Achandundame baganwa kulongela genia baotalingeje kaibi bandu kape lilumbo."},{"book":"Itendwa","chapter":"14","verse":"19","text":"Nambu bange Akayahudi ngabaika kuboka Antiokia nu ku Ikonio, na katenda bandu balondane na angweto, ngabamputa Paulo maganga nu kunhuta mpaka kutali ni kilambo bakita awile."},{"book":"Itendwa","chapter":"14","verse":"20","text":"Nambu akinapunji pabakongana pamwe nu kuntindila, ngajimuka ngabuja kunnyini. Malabo jakwe, jwombe pamwe na Banaba ngabajabula kunnyini ku Debe."},{"book":"Itendwa","chapter":"14","verse":"21","text":"Paulo na Banaba ngabatangacha Nhwalo Gwambone ku Debe na kapata akinapunji ajingi. Kuboka penia ngababuja ku Lusta na ku Ikonio mpaka ku Antiokia Kupisidia."},{"book":"Itendwa","chapter":"14","verse":"22","text":"Ngabaotoya akinapunji bi ilambo yenie na kape mwojo batame gwicho mu imani. Ngabalenge, mpaka oti tupete mumalago ndu kupala tujingi mukingwana cha Nnoongo."},{"book":"Itendwa","chapter":"14","verse":"23","text":"Paulo na Banaba ngabapambu akinanhota ba kila kikuta cha bandu abunhwamine Kilisto kalongeleya akaamine, kuboka penia, kukugongalela nu kupunga, kabeka mulenda gwa Angwana akaamina."},{"book":"Itendwa","chapter":"14","verse":"24","text":"Kuboka pa kupete kilambo chi ku Pisidia, ngabaika ku Pamfilia."},{"book":"Itendwa","chapter":"14","verse":"25","text":"Kuboka pukutangacha Nhwalo Gwambone ku Pega ngabajenda ku Atalia."},{"book":"Itendwa","chapter":"14","verse":"26","text":"Kuboka kwenio ngabajingi mumeli kubuja ku Antiokia kwenio kalakala bakiba mupeele gwa Nnoongo na ngoe kupala bajomole liengo."},{"book":"Itendwa","chapter":"14","verse":"27","text":"Apabaika ku Antiokia ngababeka ngongano ya kikuta cha bandu abunhwamini Kilisto bapenia, ngabalandulila minhalo joa Nnoongo ejatei pamwe na angweto, na apabajogolile bandu banga Akayahudi nniyango baamini."},{"book":"Itendwa","chapter":"14","verse":"28","text":"Na ngabatama kwa machoba ndu kwenio pamwe na akinapunji."}]}