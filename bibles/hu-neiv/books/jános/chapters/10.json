{"data":[{"book":"János","chapter":"10","verse":"1","text":"„Bizony, bizony mondom néktek: Aki nem az ajtón megy be a juhok aklába, hanem máshonnan hatol be, tolvaj az és rabló."},{"book":"János","chapter":"10","verse":"2","text":"Aki pedig az ajtón megy be, az a juhok pásztora."},{"book":"János","chapter":"10","verse":"3","text":"Ennek az őr ajtót nyit, és a juhok hallgatnak szavára, és a maga juhait nevükön szólítja, és kivezeti őket."},{"book":"János","chapter":"10","verse":"4","text":"És mikor kiereszti a juhait, előttük megy, és a juhok követik őt, mert ismerik az ő hangját."},{"book":"János","chapter":"10","verse":"5","text":"Idegent pedig nem követnek, hanem elfutnak attól: mert nem ismerik az idegenek hangját.“"},{"book":"János","chapter":"10","verse":"6","text":"Ezt a példázatot mondta nekik Jézus, de ők nem értették, mi az, amit mondott nekik."},{"book":"János","chapter":"10","verse":"7","text":"Újra mondta azért nekik Jézus: „Bizony, bizony mondom néktek, hogy én vagyok a juhoknak ajtaja."},{"book":"János","chapter":"10","verse":"8","text":"Mindazok, akik előttem jöttek, tolvajok és rablók: de nem hallgattak rájuk a juhok."},{"book":"János","chapter":"10","verse":"9","text":"Én vagyok az ajtó: ha valaki énrajtam megy be, megtartatik, bejár és kijár majd, és legelőt talál."},{"book":"János","chapter":"10","verse":"10","text":"A tolvaj nem egyébért jön, hanem hogy lopjon, öljön és pusztítson, én azért jöttem, hogy életük legyen, és bővölködjenek."},{"book":"János","chapter":"10","verse":"11","text":"Én vagyok a jó pásztor: a jó pásztor életét adja a juhokért."},{"book":"János","chapter":"10","verse":"12","text":"A béres pedig nem igazi pásztor, neki a juhok nem tulajdonai. Amikor látja a farkast jönni, elhagyja a juhokat, és elfut: a farkas elragadja azokat, és elszéleszti a juhokat."},{"book":"János","chapter":"10","verse":"13","text":"A béres pedig azért fut el, mert béres, és nincs gondja a juhokra."},{"book":"János","chapter":"10","verse":"14","text":"Én vagyok a jó pásztor, ismerem az enyéimet, és engem is ismernek az enyéim."},{"book":"János","chapter":"10","verse":"15","text":"Ahogyan ismer engem az Atya, én is ismerem az Atyát, és életemet adom a juhokért."},{"book":"János","chapter":"10","verse":"16","text":"Más juhaim is vannak nekem, amelyek nem ebből az akolból valók: azokat is elő kell vezetnem, hallgatnak majd az én szavamra, és lesz egy akol és egy pásztor."},{"book":"János","chapter":"10","verse":"17","text":"Azért szeret engem az Atya, mert én leteszem az én életemet, hogy újra felvegyem azt."},{"book":"János","chapter":"10","verse":"18","text":"Senki sem veszi azt el éntőlem, hanem én adom oda azt magamtól. Van hatalmam odaadni, és van hatalmam ismét visszavenni azt. Ezt a parancsolatot kaptam az én Atyámtól.“"},{"book":"János","chapter":"10","verse":"19","text":"Újra meghasonlás támadt a zsidók között e beszédek miatt."},{"book":"János","chapter":"10","verse":"20","text":"Sokan mondták közülük: „Ördög van benne, és bolondozik, mit hallgattok reá?“"},{"book":"János","chapter":"10","verse":"21","text":"Mások azt mondták: „Ezek nem megszállott ember beszédei. Vajon az ördög megnyithatja-e a vakok szemeit?“"},{"book":"János","chapter":"10","verse":"22","text":"Jeruzsálemben pedig a templomszentelés ünnepe és tél volt."},{"book":"János","chapter":"10","verse":"23","text":"Jézus a templomban, Salamon tornácában járt."},{"book":"János","chapter":"10","verse":"24","text":"Körülvették azért a zsidók, és mondták neki: „Meddig tartasz még bizonytalanságban bennünket? Ha te vagy a Krisztus, mondd meg nékünk nyíltan!“"},{"book":"János","chapter":"10","verse":"25","text":"Jézus így felelt: „Megmondtam néktek, és nem hiszitek: a cselekedetek, amelyeket én cselekszem az én Atyám nevében, azok tesznek bizonyságot rólam."},{"book":"János","chapter":"10","verse":"26","text":"De ti nem hisztek, mert ti nem az én juhaim közül vagytok, amint megmondtam néktek."},{"book":"János","chapter":"10","verse":"27","text":"Az én juhaim hallják az én szavamat, én ismerem őket, és követnek engem."},{"book":"János","chapter":"10","verse":"28","text":"Örök életet adok nekik, soha el nem vesznek, és senki ki nem ragadja őket az én kezemből."},{"book":"János","chapter":"10","verse":"29","text":"Az én Atyám, aki őket adta nekem, nagyobb mindennél, senki sem ragadhatja ki őket az Atyámnak kezéből."},{"book":"János","chapter":"10","verse":"30","text":"Én és az Atya egy vagyunk.“"},{"book":"János","chapter":"10","verse":"31","text":"Ekkor ismét köveket ragadtak a zsidók, hogy megkövezzék őt."},{"book":"János","chapter":"10","verse":"32","text":"Jézus így felelt nekik: „Sok jó dolgot mutattam nektek az én Atyámtól, azok közül melyikért köveztek meg engem?“"},{"book":"János","chapter":"10","verse":"33","text":"A zsidók így feleltek neki: „Jó dologért nem kövezünk meg téged, hanem káromlásért, tudniillik, hogy te ember létedre Istenné teszed magadat.“"},{"book":"János","chapter":"10","verse":"34","text":"Jézus így felelt nekik: „Nincs-e megírva a ti törvényetekben: »én mondtam: istenek vagytok«?"},{"book":"János","chapter":"10","verse":"35","text":"Ha azokat isteneknek mondta, akikhez az Isten beszéde szólt, márpedig az Írást nem lehet érvénytelenné tenni,"},{"book":"János","chapter":"10","verse":"36","text":"akkor arról ti azt mondjátok, akit az Atya megszentelt és elküldött e világra: Káromlást szólsz, mivelhogy azt mondtam: az Isten Fia vagyok?!"},{"book":"János","chapter":"10","verse":"37","text":"Ha az én Atyám dolgait nem cselekszem, ne higgyetek nekem,"},{"book":"János","chapter":"10","verse":"38","text":"ha pedig azokat cselekszem, ha nekem nem hisztek is, higgyetek a cselekedeteknek: hogy megtudjátok és elhiggyétek, hogy az Atya énbennem van, és én őbenne vagyok.“"},{"book":"János","chapter":"10","verse":"39","text":"Ismét meg akarták azért őt fogni, de kiment a kezük közül."},{"book":"János","chapter":"10","verse":"40","text":"Jézus újra elment, túl a Jordánon, arra a helyre, ahol János először keresztelt, és ott maradt."},{"book":"János","chapter":"10","verse":"41","text":"És sokan mentek oda hozzá, és mondták, hogy János nem tett ugyan semmi csodát, de mindaz, amit János felőle mondott, igaz volt."},{"book":"János","chapter":"10","verse":"42","text":"És sokan hittek ott ő benne."}]}