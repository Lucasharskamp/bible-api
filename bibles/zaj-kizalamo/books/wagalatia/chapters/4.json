{"data":[{"book":"WAGALATIA","chapter":"4","verse":"1","text":"Kinilonda kulonga icho kino, muhazi kipigiti yali mdodo, kalinga kamba nyakadala, hata kamba heyo iyo mwene vinhu vose."},{"book":"WAGALATIA","chapter":"4","verse":"2","text":"Heyo ka hasi ya wemilizi na walezi mbaka kipigiti kikigwe na tataake."},{"book":"WAGALATIA","chapter":"4","verse":"3","text":"Avo vivija na tweye, vitukalile wadodo twingizigwa muunyakadala hasi ya ulongozi wa loho yotawala ulumwengu uno."},{"book":"WAGALATIA","chapter":"4","verse":"4","text":"Ila kipigiti kilondigwe vikivikile, Mulungu kamtuma Mwanage muulumwengu. Kaleligwa na mtwanzi, kakala hasi ya Malagizo ga Musa,"},{"book":"WAGALATIA","chapter":"4","verse":"5","text":"giladi yatukombole tweye tose tukalile hasi ya Malagizo ga Musa, giladi tutendigwe kuwa wana wa Mulungu."},{"book":"WAGALATIA","chapter":"4","verse":"6","text":"Na kwavija mweye mwa wana zake, Mulungu kamgala Loho wa Mwanage mmioyo yetu, yotutenda tweye tulile, “Aba!” Nhegulo yake “Tata!”"},{"book":"WAGALATIA","chapter":"4","verse":"7","text":"Avo mweye hamuli nyakadala wa loho ija yotawala ulumwengu uno, ila mwa wana, na kwavija mweye mwa wana wa Mulungu, Mulungu kawatenda mweye vivija muwe wahazi."},{"book":"WAGALATIA","chapter":"4","verse":"8","text":"Umwaka kipigiti vumkalile hamunamtanga Mulungu, mkala nyakadala wa vinhu vikalile si miungu."},{"book":"WAGALATIA","chapter":"4","verse":"9","text":"Ila sambi mumtanga Mulungu, ama mmbuli ziyagwe Mulungu kowatanga mweye, modahaze kubweleganya kabili kuna ziloho zinyekile zilibule kinhu? Habali molonda kuwa nyakadala zao mwanza wa ikabili?"},{"book":"WAGALATIA","chapter":"4","verse":"10","text":"Mng'hali mogoga mazua kisinyo, milenge, misimu, na milao."},{"book":"WAGALATIA","chapter":"4","verse":"11","text":"Nodumba kamba sang'hano iniisang'hane sama yenu iwa bule."},{"book":"WAGALATIA","chapter":"4","verse":"12","text":"Ndugu zangu, nowayalalila mweye mkale kamba nie vinikala muulegeho kulawa mzimbuli zino, kwavija nie nigaluka kamba mweye Wamhazi, muulegeho kulawa Mmalagizo gose ga Musa. Mweye hamunitendele mbuli yoyose ihile kipigiti vinikalile waichanduso kuwapetela mweye Usenga Unogile."},{"book":"WAGALATIA","chapter":"4","verse":"13","text":"M'vitanga kamba sama ya utamu niwapetela mweye Usenga Unogile mwanza wa ichanduso."},{"book":"WAGALATIA","chapter":"4","verse":"14","text":"Hata kamba utamu wangu ukala mbuli ngaga kumwenu, ila mweye hamunizabuze ama kunilema, ila munibokela kamba vija nikala msenga wa Mulungu wa kuulanga, kamba vija nikala Yesu Kilisto mwenyego."},{"book":"WAGALATIA","chapter":"4","verse":"15","text":"Mkala na ndeng'ha! Avo choni kiwalawilile? Nolonda nilonge kamba, kamba muhadaha mgalave meso genu mngwelele nie."},{"book":"WAGALATIA","chapter":"4","verse":"16","text":"Sambi nie nigaluka mdumuka wenu sama ya kuwalongela mweye ikweli?"},{"book":"WAGALATIA","chapter":"4","verse":"17","text":"Wanhu waja wolonda kuuhindula Usenga Unogile wa Kilisto, wosulukila ng'hani wawapate mweye, ila si kwa mbuli zinogile. Kinhu chowolonda kuwatenda mweye mwinege na nie, giladi muwe na sulukila iija mgati yao kamba hewo viwali nayo mgati yenu."},{"book":"WAGALATIA","chapter":"4","verse":"18","text":"Vinoga kuwa na sulukila ya kutenda ganogile mkipigiti chose, na sio tu mkipigiti nie nihawa hamoja na mweye."},{"book":"WAGALATIA","chapter":"4","verse":"19","text":"Wanangu wanogelwa! Mwanza uyagwe nokona usungu wa kulela mwana sama yenu, mbaka mgaluke kuwa wanahina wa kweli wa Kilisto."},{"book":"WAGALATIA","chapter":"4","verse":"20","text":"Nolonda ng'hani kukala na mweye sambisambi, na nogalula dizwi jangu, kwavija nodungwadungwa ng'hani sama yenu."},{"book":"WAGALATIA","chapter":"4","verse":"21","text":"Nilongeleni, mweye mulonda kukala hasi ya Malagizo ga Musa, hamgahulika Gamalagizo ga Musa vugalonga?"},{"book":"WAGALATIA","chapter":"4","verse":"22","text":"Kwavija yandikigwa Mzinyandiko Zing'alile kamba Ablaham kakala na wana wabili, mwana imwe kaleligwa na mtwanzi yakalile nyakadala, na mwana iyagwe kaleligwa na mtwanzi yailegehe."},{"book":"WAGALATIA","chapter":"4","verse":"23","text":"Mwana yavumbuke na mtwanzi nyakadala kavumbuka kamba viwovumbuka wana wayagwe, ila mwana yavumbuke na mtwanzi yailegehe kavumbuka sama ya kuvikiza kilagano cha Mulungu."},{"book":"WAGALATIA","chapter":"4","verse":"24","text":"Watwanzi wano wabili wawa kamba kilingilo cha malagano mabili. Lagano dimwe dolawa Kudigongo da Sinai, dino dijo lagano da Hajili, na dolela wana wondawawe nyakadala."},{"book":"WAGALATIA","chapter":"4","verse":"25","text":"Avo Hajili kalinga na Gongo da Sinai dili muisi ya Alabia, na kalinga na wambo da Yelusalemu ya lelo, kwavija ka muunyakadala hamoja na wanage."},{"book":"WAGALATIA","chapter":"4","verse":"26","text":"Ila Sala kalinga na Yelusalemu ili kuulanga, iilegeha, na heyo kalinga na mamaetu."},{"book":"WAGALATIA","chapter":"4","verse":"27","text":"Kwavija yandikigwa Mzinyandiko Zing'alile,"},{"book":"WAGALATIA","chapter":"4","verse":"28","text":"Avo, ndugu zangu, mweye mwa wana wa Mulungu sama ya kilagano chake kamba viyakalile Isaka."},{"book":"WAGALATIA","chapter":"4","verse":"29","text":"Ila kamba viikalile kipigiti kija, mwana yavumbuke kamba viwovumbuka wana wayagwe kamgaza mwana yavumbuke kamba Loho wa Mulungu viyalondile, avo na kipigiti kino vivo ili."},{"book":"WAGALATIA","chapter":"4","verse":"30","text":"Ila Nyandiko Zing'alile zolongaze? Zolonga, “Muwinge mtwanzi nyakadala na mwanage, kwavija mwana wa mtwanzi nyakadala havidahika kuhala hamoja na mwana wa mtwanzi yailegehe.”4:30 Mbuli zino zolawa mkitabu cha MWANDUSO 21:10."},{"book":"WAGALATIA","chapter":"4","verse":"31","text":"Avo, ndugu zangu, tweye hatuli wana wa mtwanzi yali nyakadala, ila twa wana wa mtwanzi yailegehe."}]}