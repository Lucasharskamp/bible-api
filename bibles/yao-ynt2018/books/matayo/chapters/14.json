{"data":[{"book":"Matayo","chapter":"14","verse":"1","text":"Kele katema ko chilongola che Helode ŵapilikene ngani si Che Yesu."},{"book":"Matayo","chapter":"14","verse":"2","text":"Nipele, ŵaasalile achikatumetume ŵao, “Jwele mundu ni che Yohana Ŵakubatisya asyuchile mchiwa, lyele ni ligongo machili gakupanganya yakusimonjeka gakupanganya masengo nkati mwakwe.”"},{"book":"Matayo","chapter":"14","verse":"3","text":"Che Helode ni juŵankamwile che Yohana ni kuntaŵa kwa minyolo, ŵammisile mu nyuumba jakutaŵilwa kwa ligongo lya che Helodia, ŵankwawo che Filipo nkulugwe."},{"book":"Matayo","chapter":"14","verse":"4","text":"Ligongo che Yohana ŵansalile che Helode kuti, “Ngankusachilwa kunnombela jwele jwankongwe jo!”"},{"book":"Matayo","chapter":"14","verse":"5","text":"Che Helode ŵasachile kwaulaga che Yohana, nambo ŵajogwepe ŵandu pakuŵa kukwao che Yohana ŵaliji jwakulondola jwa Akunnungu."},{"book":"Matayo","chapter":"14","verse":"6","text":"Nipele, pa chindimba cha lyuŵa lyekulungwa lya kupagwa kwao che Helode, mwali jwao che Helodia ŵatyasile mmbujo mwa achalendo ni mwali jula ŵaasengwasisye che Helode,"},{"book":"Matayo","chapter":"14","verse":"7","text":"mpaka ŵalanjile achitiji, “Ngulumbilila, chinampe chachili chose chachinsache.”"},{"book":"Matayo","chapter":"14","verse":"8","text":"Nombejo ŵanyenjekwe ni achikulugwe, ŵatite, “Mumbeje panopano ntwe u che Yohana Ŵakubatisya mumbale.”"},{"book":"Matayo","chapter":"14","verse":"9","text":"Mwenye ŵasupwiche, nambo kwa ligongo lya kulumbila kwao ni ligongo lya achalendo ŵaŵatemi pamo nawo, ŵalajisye apegwe."},{"book":"Matayo","chapter":"14","verse":"10","text":"Nipele, che Helode ŵannajisye mundu ku nyuumba ja kutaŵila ŵandu kuti ŵakate che Yohana ntwe."},{"book":"Matayo","chapter":"14","verse":"11","text":"Ntwe wakwe wajigalikwe mu mbale ni kumpa mwali, nombejo ŵampele achikulugwe."},{"book":"Matayo","chapter":"14","verse":"12","text":"Ŵakulijiganya ŵa che Yohana ŵaiche, ŵachijigele chiilu chakwe, ŵachisichile. Nipele ŵajawile kukwasalila Che Yesu."},{"book":"Matayo","chapter":"14","verse":"13","text":"Che Yesu paŵapilikene ngani syo, ŵatyosile pepala kwa ngalaŵa, ŵajawile pantemela pajikape. Nambo ŵandu paŵapilikene, ŵakuiye kwa makongolo achityochelaga mmisi jao."},{"book":"Matayo","chapter":"14","verse":"14","text":"Nipele, paŵaiche kumbwani, ŵauweni mpingo wekulungwa wa ŵandu, ŵakolele chanasa ni ŵalamisye ŵakulwala ŵao."},{"book":"Matayo","chapter":"14","verse":"15","text":"Pakwaswele, ŵakulijiganya ŵao ŵaichilile ni kwasalila, “Apano patuli pa mwikonde ni sambano kuswele. Sambano, mwalanje ŵandu wo kuti ajaule mmisinda akalisumile chakulya.”"},{"book":"Matayo","chapter":"14","verse":"16","text":"Che Yesu ŵaasalile, “Nganakola ligongo lya kwaula, ŵanyamwe mwape chakulya.”"},{"book":"Matayo","chapter":"14","verse":"17","text":"Nambo ŵanyawo ŵanjanjile, “Tukwete mikate nsano pe ni somba siŵili.”"},{"book":"Matayo","chapter":"14","verse":"18","text":"Che Yesu ŵaasalile, “Njise nawo apano.”"},{"book":"Matayo","chapter":"14","verse":"19","text":"Ŵaasalile ŵandu kuti atame paasi pa manyasi. Nipele, Che Yesu ŵajigele mikate nsano ni somba sila, ŵalolite kwinani, ŵatogolele Akunnungu ni kugaŵanya ni kwapa ŵakulijiganya mikate jo, nombewo ŵagaŵenye ŵandu."},{"book":"Matayo","chapter":"14","verse":"20","text":"Ŵalile wose, ŵajikwite. Nipele ŵakulijiganya ŵalokwete sigasi sya mikate jila, ŵagumbesye itundu kumi na mbili."},{"book":"Matayo","chapter":"14","verse":"21","text":"Wose ŵaŵalile ŵala ŵaliji achalume mpela elufu tano, pangaŵalanjikwa achimmasyeto ni ŵanache."},{"book":"Matayo","chapter":"14","verse":"22","text":"Pangakaŵa, Che Yesu ŵaasalile ŵakulijiganya ŵao akwele mu ngalaŵa kuti alongolele peesi litanda asyene aninkujilanga mipingo ja ŵandu."},{"book":"Matayo","chapter":"14","verse":"23","text":"Paŵamasile kwalanga ŵandu, ŵakwesile kwitumbi ali jikape kukupopela. Pakwaswele, ŵelewo ŵaliji kweleko jikape."},{"book":"Matayo","chapter":"14","verse":"24","text":"Kele katema ko ngalaŵa jo jaŵandichile pambindikati litanda, nambo jaliji nkupungunyikwa kwannope ni matumbela pakuŵa mbungo jaliji nkujiputa."},{"book":"Matayo","chapter":"14","verse":"25","text":"Kumasikusiku, Che Yesu ŵaichile ŵakulijiganya ŵao achendaga mmeesi."},{"book":"Matayo","chapter":"14","verse":"26","text":"Ŵakulijiganya ŵao paŵaweni achendaga mmeesi, ŵajogwepe nnope ni ŵatite, “Lili lilaika!” Ŵagumilangaga kwa woga."},{"book":"Matayo","chapter":"14","verse":"27","text":"Papopo, Che Yesu ŵasalile, “Muusimane ntima, ndili une, nkajogopa!”"},{"book":"Matayo","chapter":"14","verse":"28","text":"Che Petulo ŵatite, “Ambuje mwaŵaga mmwe, muusalile iche kukwenu njendaga mmeesi.”"},{"book":"Matayo","chapter":"14","verse":"29","text":"Che Yesu ŵatite, “Njise.” Nipele che Petulo ŵatulwiche mu ngalaŵa, ŵajesile mmeesi, kwajaulila Che Yesu."},{"book":"Matayo","chapter":"14","verse":"30","text":"Nambo paŵajiweni mbungo, ŵajogwepe ni ŵatandite kutiŵila, ŵagumisile achitiji, “Ambuje mungulupusye!”"},{"book":"Matayo","chapter":"14","verse":"31","text":"Papopo Che Yesu ŵagolwesye nkono wao, ŵankamwile ni ŵansalile, “Mmwe ŵa chikulupi chachinandi, ligongo chi nkukola lipamba?”"},{"book":"Matayo","chapter":"14","verse":"32","text":"Nipele, wose ŵakwesile mu ngalaŵa, ni mbungo jatulele."},{"book":"Matayo","chapter":"14","verse":"33","text":"Nombe, wose ŵaŵaliji mu ngalaŵa ŵatindiŵalile ni kwakotamila, achitiji, “Isyene alakwe ndi Mwana jwa Akunnungu.”"},{"book":"Matayo","chapter":"14","verse":"34","text":"Ŵajombweche litanda ni ŵaiche ku msinda wa ku Genesaleti."},{"book":"Matayo","chapter":"14","verse":"35","text":"Ŵandu ŵa pepala paŵaamanyi Che Yesu, ŵajenesye ngani muumbali mose mumwasyungwile. Nipele, ŵannyichisye ŵakulwala wose,"},{"book":"Matayo","chapter":"14","verse":"36","text":"ni ŵachondelele kuti akwaye atamuno lujenje lya mwinjilo ŵao. Nombe wose ŵaŵankwaiye ŵalamile."}]}