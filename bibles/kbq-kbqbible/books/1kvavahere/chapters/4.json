{"data":[{"book":"1 Kva vahere","chapter":"4","verse":"1","text":"Hagi kini ne' Solomoni'a mika Israeli mopa kegava hu'ne."},{"book":"1 Kva vahere","chapter":"4","verse":"2","text":"Hagi vugota kva vahetamimofo zamagi'a amane, Zadoki nemofo Azaria pristi nera mani'ne."},{"book":"1 Kva vahere","chapter":"4","verse":"3","text":"Hagi Sisa nemofokea Erihorefike, Ahizakea mika zante'ma avoma kreke eri fatgohu eri'za netre'na mani'na'e. Hagi Ahiluti nemofo Jehosafati'a maka'zama kini ne'mo'ma hiazama avompima krenentea ne' mani'ne."},{"book":"1 Kva vahere","chapter":"4","verse":"4","text":"Hagi Jehoiada nemofo Benaia'a sondia vahete vugagota huno kegava higeno, Zadoki'ene Abiatakea pristi eri'za netre mani'na'e."},{"book":"1 Kva vahere","chapter":"4","verse":"5","text":"Hagi Neteni nemofo Azaria'a kiapu vahete vugota huno kegava higeno, Netenina mago nemofo agi'a Zabudikino, agra pristi ne' mani'neno kini ne'mofona knare antahintahia ami'ne."},{"book":"1 Kva vahere","chapter":"4","verse":"6","text":"Hagi kini ne'mofo nompima me'nea zantamima kegavama hu nera Ahisari manigeno, Abda nemofo Adoniramu'a kazokazo eri'za vahetaminte kegava hu' nera mani'ne."},{"book":"1 Kva vahere","chapter":"4","verse":"7","text":"Hagi Solomoni'a 12fu'a kumapintira mago'mago kva vahe zamazeri otige'za maka Israeli vahera kegava hu'neza kini ne'mofone, naga'anena ne'zana eri'za eme zamitere hu'naze. Hagi ana 12fu'a vahepintira mago ikante ikantera mago'mo ne'zana erino kini ne'ene naga'anena eme zamitere hu'naze."},{"book":"1 Kva vahere","chapter":"4","verse":"8","text":"Hagi ana 12fu'a kva vahetmimofo zamagi'a ama'ne, Efraemi agona kukampi me'nea kumatera Ben-huri kegava higeno,"},{"book":"1 Kva vahere","chapter":"4","verse":"9","text":"Makazi kuma'ma, Salbimi kuma'ma, Betsemesi kuma'ma, Elonbet-hanan kuma'enena Ben-dekeri kegava hu'ne."},{"book":"1 Kva vahere","chapter":"4","verse":"10","text":"Hagi Aruboti kuma'ene Soko kuma'enena Ben-heseti kegava nehuno, Sokoti kuma'ene maka Heferi mopanena agra kegava hu'ne."},{"book":"1 Kva vahere","chapter":"4","verse":"11","text":"Hagi Ben-abinadapu'a maka Nafat-dori mopa kegava nehuno, Solomoni mofa Tafati ara eri'ne."},{"book":"1 Kva vahere","chapter":"4","verse":"12","text":"Hagi Ahiludi nemofo Bana'a, Tanaki kuma'ene Megido kuma'ene kegava nehuno, Betsin mopane Zaretani kuma tavaonte'ma Jesrili kumamofo fenka kaziga me'nea mopa maka kegava nehuno, Betsani mopama Abel-mehola kumateti agafa huteno vuno Jokmeamuma vu'nea mopanena maka kegava hu'ne."},{"book":"1 Kva vahere","chapter":"4","verse":"13","text":"Hagi Ben-geberi'e nehaza ne'mo Ramot-gilead kuma'ene Gilietima me'nea kumara kegava higeno, Manase nagapinti ne' Jairi Manase nagara kegava hu'neno, Argobi kaziga Basani mopafina 60'a kuma'ma ranra vihumo megagigeno Bronsireti kafama hagente'nea kumatmina kegava hu'ne."},{"book":"1 Kva vahere","chapter":"4","verse":"14","text":"Hagi Ido nemofo Ahinadapu Mahanaimi kumara kegava hu'ne."},{"book":"1 Kva vahere","chapter":"4","verse":"15","text":"Hagi Ahimasi'e nehaza ne'mo Naftali nagamofo kumara kegava hu'neno, (Solomoni mofa Basematina ara eri'ne.)"},{"book":"1 Kva vahere","chapter":"4","verse":"16","text":"Husi nemofo Bana'a Asa nagamofo mopane, Bealoti kuma'enena kegava hu'ne."},{"book":"1 Kva vahere","chapter":"4","verse":"17","text":"Hagi Parua nemofo Jehosafati'a Isaka nagamofo mopa kegava hu'ne."},{"book":"1 Kva vahere","chapter":"4","verse":"18","text":"Hagi Ela nemofo Simei'a, Benzameni naga'mofo mopa kegava hu'ne."},{"book":"1 Kva vahere","chapter":"4","verse":"19","text":"Hagi Uri nemofo Gebari'a Giliati mopa kegava hu'neno, Amori vahe kini ne' Sihoni mopane, Basani vahe kini ne' Ogi mopanena kegava hu'ne. Hagi ana mopa magoke kva ne'mo kegava hu'ne."},{"book":"1 Kva vahere","chapter":"4","verse":"20","text":"Hagi Juda vahe'ene, Israeli vahe'mo'zanena ra hu'za hageri ankenafi kasepankna hu'naze. Hagi ana vahe'mo'zane'zane tinena nene'za musena nehu'za mani so'e hu'naze."},{"book":"1 Kva vahere","chapter":"4","verse":"21","text":"Hagi Solomoni'ma kegavama hu'nea mopa, Yufretis tinteti vuno Filistia mopare vuteno, Isipi mopa atupare ome atre'ne. Hagi anampima nemaniza vahe'mo'za agri agorga maka knafina mani'ne'za, takesi zagoa nemi'za, eri'zama'a erinte'naze."},{"book":"1 Kva vahere","chapter":"4","verse":"22","text":"Solomoni'ene agri nompima nemaniza vahe'mo'zama mago knamofo agu'afima nesaza ne'zama eri'za e'nazana, 30'a donki afumo'ma eriga avamente knare'ma huno kane witine, 60'a donki afumo'ma eriga avamente kane so'ema hu'nea witia eri'za e'naze."},{"book":"1 Kva vahere","chapter":"4","verse":"23","text":"Hanki witire'ma negriza bulimakao afutamina 10ni'agi, trazante'ma negriza bulimaka afutamina 20'agi, 100'a sipisipi afutamine ruzahu ruzahu dia afutamine, afovage kokoreramine avre'za e'naze."},{"book":"1 Kva vahere","chapter":"4","verse":"24","text":"Na'ankure Solomoni'a Yufretisi timofona zage fre kaziga Tifsa kumateti agafa huteno vuno, Gazama uhanati'nea mopane, ana mopafi kini vahetaminena kegava huzmante'ne. Hagi kegavama hu'nea mopamofo atumpama ome atre eme atrema hu'nerega ha'zana omanege'za fru hu'za mani'naze."},{"book":"1 Kva vahere","chapter":"4","verse":"25","text":"Hanki Solomoni'ma kinima manino vu'nea knafina, maka Juda vahe'mo'zane Israeli vahe'mo'zanena ha'ma hu avu'ava zana omnege'za knare hu'za mani'naze. Hagi Dani mopareti'ma vuno, sauti kaziga Beseba kumate'ma uhanati'neana, wainine fiki zafaramina mago mago nagamofona metere hige'za ana zafamofo tonapi manitere hu'naze."},{"book":"1 Kva vahere","chapter":"4","verse":"26","text":"Solomoni'a karisima renteno avazuma huno vanoma nehia hosi afutamimofo nona 40ti tauseni'a no kintegeno, hosi agumpima vano hu vahera 12tauseni'a vahezaga mani'naze."},{"book":"1 Kva vahere","chapter":"4","verse":"27","text":"Hagi 12fu'a vugota kva vahe'ma zamazeri otia vahe'mo'za Kini ne' Solomonine, maka agri nompinti'ma ne'zama nenaza vahetmimofo ne'zana mago mago ikantera eri'za etere hazage'za magore hu'za ne'zankura atupara osu'naze."},{"book":"1 Kva vahere","chapter":"4","verse":"28","text":"Hagi Kini ne'mofo hosi afutamine karisima rentenoma vanoma nehia hosi afutamimofo ne'zana baline, trazanena ana knareke eri'za eme zami'naze."},{"book":"1 Kva vahere","chapter":"4","verse":"29","text":"Hagi Anumzamo'a Solomonina rama'a knare antahi'zane, antahiama'ma hu antahi'zanena amigeno, ana antahi'zamo'a hageri ankenafi kahepankna hu'ne."},{"book":"1 Kva vahere","chapter":"4","verse":"30","text":"Hagi tamage huno Solomoni knare antahi'zamo'a, maka knare antahi'zane vahe'ma zage hanati kazigane, Isipinema mani'naza vahe'mokizmi antahintahi'zana zamagatere'ne."},{"book":"1 Kva vahere","chapter":"4","verse":"31","text":"Na'ankure agri knare antahintahizamo'a maka vahe'mofo knare antahintahi'zana zamagatenereno, Ezra nagapinti ne' Maholi mofavreramina Etani'ma, Hemeni'ma, Kalkolima, Dadanima, Maholi amohe'mokizmi knare antahintahizanena zamagatere'ne."},{"book":"1 Kva vahere","chapter":"4","verse":"32","text":"Hagi Solomoni'a 3tauseni'a knare antahizamofonkea kreno, 1tausen 5fu'a zagamera kre'ne."},{"book":"1 Kva vahere","chapter":"4","verse":"33","text":"Hagi nanekema hu'neana ra zafa sida zafareti agafa huteno, vuno osi hisopu trazama have keginafintima nehagea trazante uhanati'ne. Hagi zagagafagu'ene namaraminku'ene zamasaguregati'ma regarorohe'za vanoma nehaza zagaramine, nozamegu'ene nanekea hu'ne."},{"book":"1 Kva vahere","chapter":"4","verse":"34","text":"Hagi maka kokantegati vahe'mo'zane, maka ama mopafi kini vahe'mo'nena Solomoni knare antahintahima antahinakura agrite e'naze."}]}