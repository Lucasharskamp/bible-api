{"data":[{"book":"Kɛwanle","chapter":"15","verse":"1","text":"Xɛmɛna ndee yi keli Yudaya yamanani, siga Antiyɔki taani, e dɛnkɛlɛya muxune xaran fɔlɔ, e naxa, “Ɛ mi nɔɛ kisɛ fɔ ɛ banxulan alo Musaa sariyana a falaxi kii naxan yi.”"},{"book":"Kɛwanle","chapter":"15","verse":"2","text":"Fe matandi gbeen yi keli e nun Pɔli nun Baranabasi tagi han e yi lan a ma, a Pɔli nun Baranabasi nun Antiyɔki dɛnkɛlɛya muxuna ndee xa siga Yerusalɛn taani, e sa xɛrane nun fonne to falani ito ma."},{"book":"Kɛwanle","chapter":"15","verse":"3","text":"Nayi, dɛnkɛlɛya yamaan yi e mali e siga. E yi dangu a falɛ Fenisa yamanan nun Samariya yamanani, siya gbɛtɛne tubixi kii naxan yi Ala ma. Xibaruni ito yi e ngaxakedenne birin nasɛwa kati!"},{"book":"Kɛwanle","chapter":"15","verse":"4","text":"E Yerusalɛn taan lixina, dɛnkɛlɛya yamaan nun xɛrane nun fonne yi e rasɛnɛ. Ala feen naxan liga e xɔn ma, e na birin yɛba e xa."},{"book":"Kɛwanle","chapter":"15","verse":"5","text":"Farisi muxun naxanye bata yi dɛnkɛlɛya, na ndee yi keli, e naxa, “Fɔ siya gbɛtɛne xa banxulan nɛn, e yi yamari, a e xa Musaa sariyan suxu.”"},{"book":"Kɛwanle","chapter":"15","verse":"6","text":"Xɛrane nun fonne yi e malan, e feni ito fɛsɛfɛsɛ."},{"book":"Kɛwanle","chapter":"15","verse":"7","text":"Matandin ɲanxina, Piyɛri yi keli, a yi a fala e xa, a naxa, “Ngaxakedenne, ɛ a kolon a Ala bata n sugandi ɛ tagi to mi na ra, alogo n tan xa Yesu a fe Xibaru Faɲin nali siya gbɛtɛne ma, e yi a mɛ, e dɛnkɛlɛya."},{"book":"Kɛwanle","chapter":"15","verse":"8","text":"Ala naxan muxun birin bɔɲɛ yi feene kolon, na bata e fan nasuxu, a a Nii Sariɲanxin so e yii alo a liga en fan xa kii naxan yi."},{"book":"Kɛwanle","chapter":"15","verse":"9","text":"A mi tagi raba yo saxi en tan nun e tan tagi. Amasɔtɔ a bata e bɔɲɛn nasariɲan dɛnkɛlɛyaan xɔn."},{"book":"Kɛwanle","chapter":"15","verse":"10","text":"Awa, nanfera ɛ Ala bunbama, ɛ goronna sa Yesu fɔxɔrabirane xun ma, en benbane nun en tan yɛtɛɛn mi nɔɛ goronna naxan tongɛ?"},{"book":"Kɛwanle","chapter":"15","verse":"11","text":"Anu, en laxi a ra a en kisixi en Marigi Yesu a hinanna nan xɔn alo e tan.”"},{"book":"Kɛwanle","chapter":"15","verse":"12","text":"Yamaan birin yi e sabari, e yi e tuli mati Baranabasi nun Pɔli a falan na. Ala taxamasenne nun kabanako feen naxanye liga e xɔn ma siya gbɛtɛne tagi, e yi ne birin yɛba yamaan xa."},{"book":"Kɛwanle","chapter":"15","verse":"13","text":"E yelin falan tiyɛ waxatin naxan yi, Yaki yi keli, a naxa, “Ngaxakedenne, ɛ tuli mati n xuiin na!"},{"book":"Kɛwanle","chapter":"15","verse":"14","text":"Ala siya gbɛtɛn muxune findi a yamaan na kii naxan yi a singeni, Simɔn bata na yɛba en xa."},{"book":"Kɛwanle","chapter":"15","verse":"15","text":"Awa, nabine falan bata lan ito ma yati! Alaa falan sɛbɛxi Kitabuni na kii nin, a naxa,"},{"book":"Kɛwanle","chapter":"15","verse":"16","text":"‘Na xanbi ra, n mɔn fama nɛn, n Dawudaa banxi kalaxini tɔn. N na rafalama nɛn, n yi a nɛnɛn ti"},{"book":"Kɛwanle","chapter":"15","verse":"17","text":"alogo muxu dɔnxɛn naxanye luxi yamaan yɛ, ne xa Marigin fen, e nun siyane birin naxanye n xinla batuma,’15.16-17 Amosi 9.11-12 Marigina ito nan falaxi, naxan feni itoe birin ligama"},{"book":"Kɛwanle","chapter":"15","verse":"18","text":"naxanye kolonxi xabu a fɔlɔni.”"},{"book":"Kɛwanle","chapter":"15","verse":"19","text":"Yaki mɔn yi a fala, a naxa, “N gbee miriyani, siya gbɛtɛn naxanye tubima Ala ma, en nama ne tɔrɔ."},{"book":"Kɛwanle","chapter":"15","verse":"20","text":"Koni fɔ en xa kɛdin sɛbɛ, en yi a fala e xa, a e xa e yɛtɛ ratanga donseen donna ma naxan bata rali suxure kideni, e nun yanga suxun nun sube yifaxi donna nun sube wuli donna.15.20 A mato Saraxaraline 18.6-18 nun Saraxaraline 17.10-16 kui. Siyana ndee yi wunla nan donma mɛnni."},{"book":"Kɛwanle","chapter":"15","verse":"21","text":"Amasɔtɔ xabu en benbane waxatine yi, Musaa sariyana fe kawandin bama taane birin yi, a xaranma salide banxine kui Matabu Lɔxɔne birin yi.”"},{"book":"Kɛwanle","chapter":"15","verse":"22","text":"Xɛrane nun fonne nun dɛnkɛlɛya yamaan birin yi lan a ma, a e xa muxuna ndee sugandi e yɛ, e yi e rasiga Antiyɔki yi Pɔli nun Baranabasi fɔxɔ ra. E yi Yudasi sugandi naxan mɔn xili Barasaba e nun Silasi, naxanye findixi yɛɛratine ra dɛnkɛlɛya muxune yɛ."},{"book":"Kɛwanle","chapter":"15","verse":"23","text":"E yi na xɛrane rasiga kɛdini ito ra e yii, a sɛbɛxi, e naxa,"},{"book":"Kɛwanle","chapter":"15","verse":"24","text":"“Nxu bata a mɛ, a muxuna ndee bata keli nxu konni, nxu mi naxanye xɛxi, e sa ɛ tɔrɔ, e yi ɛ rakɔntɔfili e falane ra."},{"book":"Kɛwanle","chapter":"15","verse":"25","text":"Nanara, nxu birin bata lan a ma, a nxu xa muxuna ndee rasiga ɛ ma sa en xanuntenne Baranabasi nun Pɔli fari,"},{"book":"Kɛwanle","chapter":"15","verse":"26","text":"naxanye bata e niin gerun en Marigi Yesu Alaa Muxu Sugandixina wanla fe ra."},{"book":"Kɛwanle","chapter":"15","verse":"27","text":"Nanara, nxu Yudasi nun Silasi rafaxi ɛ ma feni ito yɛbadeni alogo e xuiin fan xa lan kɛdina falan ma."},{"book":"Kɛwanle","chapter":"15","verse":"28","text":"Amasɔtɔ Alaa Nii Sariɲanxin nun nxu tan bata tin, a nxu nama goron gbɛtɛ sa ɛ xun ma ba sariyani itoe ra:"},{"book":"Kɛwanle","chapter":"15","verse":"29","text":"Ɛ xa ɛ yɛtɛ ratanga donseen donna ma naxan bata rali suxurene ma, e nun sube wuli donna nun sube yifaxi donna nun yanga suxuna. A lan ɛ nama na feene liga. Ala xa ɛ ratanga.”"},{"book":"Kɛwanle","chapter":"15","verse":"30","text":"Nayi, e yi keli, e yi siga Antiyɔki yi. E yi dɛnkɛlɛya yamaan birin malan, e yi kɛdin so e yii."},{"book":"Kɛwanle","chapter":"15","verse":"31","text":"Yamaan to kɛdin xaran, e birin yi sɛwa na kawandi falana fe ra."},{"book":"Kɛwanle","chapter":"15","verse":"32","text":"Yudasi nun Silasi naxanye findixi nabine ra, ne fan yi dɛnkɛlɛya muxune ralimaniya, e yi e sɛnbɛ so fala wuyaxi ra."},{"book":"Kɛwanle","chapter":"15","verse":"33","text":"E to waxati ti e fɛma, dɛnkɛlɛya muxune yi tin e siga bɔɲɛ xunbenli, e yi xɛtɛ e xɛ muxune fɛma."},{"book":"Kɛwanle","chapter":"15","verse":"34","text":"Koni Silasi yi lu na."},{"book":"Kɛwanle","chapter":"15","verse":"35","text":"Pɔli nun Baranabasi yi lu Antiyɔki yi. E nun bonne yi lu xaranna tiyɛ, e lu Marigina falan kawandin bɛ."},{"book":"Kɛwanle","chapter":"15","verse":"36","text":"Na dangu xanbini, Pɔli yi a fala Baranabasi xa, a naxa, “En Marigina falan kawandin baxi taan naxanye birin yi, en mɔn xa xɛtɛ mɛnne yi en ngaxakedenne xɔntɔndeni, alogo en xa sa a kolon e kii naxan yi.”"},{"book":"Kɛwanle","chapter":"15","verse":"37","text":"A xɔli yi Baranabasi ma, Yoni Maraka xa siga e fɔxɔ ra,"},{"book":"Kɛwanle","chapter":"15","verse":"38","text":"koni Pɔli yi a miri, a na mi daxa, amasɔtɔ a xɛtɛ nɛn e fɔxɔ ra Panfiliya yi benun e xa yelin e wanla ra."},{"book":"Kɛwanle","chapter":"15","verse":"39","text":"E yi e bode matandi han, e fata. Baranabasi yi Yoni Maraka tongo, e so kunkin kui, siga Sipiri bɔxɔni fɔxɔ igen tagi."},{"book":"Kɛwanle","chapter":"15","verse":"40","text":"Koni Pɔli tan yi Silasi tongo e yi siga, dɛnkɛlɛya muxune yelin xanbini e luyɛ Marigina hinantenyaan bun."},{"book":"Kɛwanle","chapter":"15","verse":"41","text":"A yi dangu Siriya nun Silisi yamanane yi, a dɛnkɛlɛya yamane sɛnbɛ so."}]}