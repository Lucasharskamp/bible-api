{"data":[{"book":"Jeremjáš","chapter":"10","verse":"1","text":"Slyšte slovo toto, kteréž mluví k vám Hospodin, ó dome Izraelský."},{"book":"Jeremjáš","chapter":"10","verse":"2","text":"Takto praví Hospodin: Cestě pohanů neučte se, aniž se znamení nebeských děste, neboť se jich děsí pohané."},{"book":"Jeremjáš","chapter":"10","verse":"3","text":"Ustanovení zajisté těch národů jsou pouhá marnost. Nebo setna dřevo sekerou v lese, dílo rukou řemeslníka,"},{"book":"Jeremjáš","chapter":"10","verse":"4","text":"Stříbrem a zlatem ozdobí je, hřebíky a kladivy utvrzují je, aby se neviklalo."},{"book":"Jeremjáš","chapter":"10","verse":"5","text":"Jsou jako palmový špalek tvrdý, ani nemluví; nošeni býti musejí, nebo choditi nemohou. Nebojtež se jich, nebo zle učiniti nemohou, aniž také dobře učiniti mohou."},{"book":"Jeremjáš","chapter":"10","verse":"6","text":"Z nichž není žádného tobě podobného, ó Hospodine; veliký jsi, i jméno tvé veliké jest v moci."},{"book":"Jeremjáš","chapter":"10","verse":"7","text":"Kdož by se nebál tebe, králi národů? Na tebeť zajisté to sluší, poněvadž mezi všemi mudrci národů, i ve všem království jejich nikdá nebylo podobného tobě."},{"book":"Jeremjáš","chapter":"10","verse":"8","text":"A však ze spolka zhlupěli, a blázni jsou; z dřeva učiti se jest pouhá marnost."},{"book":"Jeremjáš","chapter":"10","verse":"9","text":"Stříbro tažené z zámoří přivážíno bývá, a zlato z Ufaz, dílo řemeslníka a rukou zlatníka; z postavce modrého a šarlatový jest oděv jejich, všecko to jest dílo umělých."},{"book":"Jeremjáš","chapter":"10","verse":"10","text":"Ale Hospodin jest Bůh pravý, jest Bůh živý a král věčný, před jehož prchlivostí země se třese, aniž mohou snésti národové rozhněvání jeho."},{"book":"Jeremjáš","chapter":"10","verse":"11","text":"(Takto říkejte jim: Bohové ti, kteříž nebe ani země neučinili, nechť zahynou z země, a nechť jich není pod nebem.)"},{"book":"Jeremjáš","chapter":"10","verse":"12","text":"Kterýž učinil zemi mocí svou, kterýž utvrdil okršlek světa moudrostí svou, a opatrností svou roztáhl nebesa."},{"book":"Jeremjáš","chapter":"10","verse":"13","text":"Kterýžto když vydává hlas, ječení vod bývá na nebi, a kterýž působí to, aby vystupovaly páry od kraje země, blýskání s deštěm přivodí, a vyvodí vítr z pokladů svých."},{"book":"Jeremjáš","chapter":"10","verse":"14","text":"Tak zhlupěl každý člověk, že nezná toho, že zahanben bývá každý zlatník pro rytinu; nebo slitina jeho jest faleš, a není ducha v nich."},{"book":"Jeremjáš","chapter":"10","verse":"15","text":"Marnost jsou a dílo podvodů; v čas, v němž je navštívím, zahynou."},{"book":"Jeremjáš","chapter":"10","verse":"16","text":"Neníť podobný těmto díl Jákobův, nebo on jest stvořitel všeho; Izrael tolikéž jest pokolení dědictví toho, jehož jméno jest Hospodin zástupů."},{"book":"Jeremjáš","chapter":"10","verse":"17","text":"Sbeř z země koupi svou, ty kteráž bydlíš v pevnosti této."},{"book":"Jeremjáš","chapter":"10","verse":"18","text":"Nebo takto praví Hospodin: Aj, já vyhodím z praku obyvatele země této pojednou, a ssoužím je, aby shledali toto:"},{"book":"Jeremjáš","chapter":"10","verse":"19","text":"Běda mně pro setření mé, přebolestná jest rána má, ješto jsem já byl řekl: Jistě tuto nemoc budu moci snésti."},{"book":"Jeremjáš","chapter":"10","verse":"20","text":"Stan můj popléněn jest, a všickni provazové moji potrháni jsou. Synové moji odebrali se ode mne, a není žádného; není žádného, kdo by více rozbíjel stan můj, a roztáhl kortýny mé."},{"book":"Jeremjáš","chapter":"10","verse":"21","text":"Nebo zhlupěli pastýři, a Hospodina se nedotazovali; protož nevede se jim šťastně, a všecko stádo pastvy jejich rozptýleno jest."},{"book":"Jeremjáš","chapter":"10","verse":"22","text":"Aj, pověst jistá přichází, a pohnutí veliké z země půlnoční, aby obrácena byla města Judská v pustinu a v příbytek draků."},{"book":"Jeremjáš","chapter":"10","verse":"23","text":"Vím, Hospodine, že není v moci člověka cesta jeho, aniž jest v moci muže toho, kterýž chodí, aby spravoval krok svůj."},{"book":"Jeremjáš","chapter":"10","verse":"24","text":"Kárej mne, Hospodine, však milostivě, ne v hněvě svém, abys nesetřel mne."},{"book":"Jeremjáš","chapter":"10","verse":"25","text":"Vylí hněv svůj na ty národy, kteříž tebe neznají, a na rodiny, kteréž jména tvého nevzývají; nebo zžírají Jákoba, a tak zžírají jej, aby jej všeho sežrali, a obydlí jeho v poustku obrátili."}]}