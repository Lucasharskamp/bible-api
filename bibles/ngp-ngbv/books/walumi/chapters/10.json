{"data":[{"book":"Walumi","chapter":"10","verse":"1","text":"Wandugu zangu, naungisa kwo moyo wangu wose kugamba, Wayahudi wambuya zangu wayokolwe! Naho nawalombezela kwa Mnungu mazuwa yose."},{"book":"Walumi","chapter":"10","verse":"2","text":"Kwaviya miye ni muwona kugamba, wakombekesa kumzungula Mnungu mna kukombekesa uko hakuzengigwe mwo umanyi we kindedi."},{"book":"Walumi","chapter":"10","verse":"3","text":"Hawanati waimanye isila iyo Mnungu akuidamanya vileke awazumile want'hu kunda wedi, vituhu vakwe wakedamanyila sila zawe wenye, naivo hawaizumile sila iyo ya Mnungu yo kuwatenda want'hu wazumilwe kunda wedi hameso hakwe."},{"book":"Walumi","chapter":"10","verse":"4","text":"Kwaviya Kilisito nuyo uheelo we miko, vileke yeyose akumhuwila azumilwe kunda ywedi hameso ha Mnungu."},{"book":"Walumi","chapter":"10","verse":"5","text":"Musa awandikaga ivi mwe mbuli yo uwedi hameso ha Mnungu kwa kutimila miko, “Mnt'hu yeyose akwiva viya vikuunga miko neekale.”"},{"book":"Walumi","chapter":"10","verse":"6","text":"Mna mwe mbuli yo kuzumilwa kunda ywedi hameso ha Mnungu kwa sila yo mhuwi mawandiko yagamba ivi “Use kukeuza mwo moyo wako kugamba, niani naaite kulanga?” Uko ni kumseleza Kilisito hasi."},{"book":"Walumi","chapter":"10","verse":"7","text":"“Naho usekugamba niani akuunga aite hasi ye isi ya want'hu wabanike?” Uko ni kumuuyula Kilisito."},{"book":"Walumi","chapter":"10","verse":"8","text":"Mna Mawandiko Yakukile yagamba ivi, “Ulosi wa Mnungu wihagihi na weye, umwo mnomo wako na mo moyo.” Nuwo ulosi wo mhuwi kikubilikiza."},{"book":"Walumi","chapter":"10","verse":"9","text":"Unalonga kwa mnomo wako kugamba Yesu ni Zumbe, no kuhuwila mwo moyo wako kugamba Mnungu amuuyulaga, nouyokolwe."},{"book":"Walumi","chapter":"10","verse":"10","text":"Kwaviya mnt'hu anahuwila mwo moyo azumilwa kunda ywedi hameso ha Mnungu, na kwa mnomo mnt'hu alonga na kuyokolwa."},{"book":"Walumi","chapter":"10","verse":"11","text":"Mawandiko Yakukile yagamba, “Mnt'hu yeyose akumhuwila yehe, haaone soni”"},{"book":"Walumi","chapter":"10","verse":"12","text":"Hakuhali kwazagula mwa Wayahudi na want'hu hi Wayahudi, wose ni kint'hu kimwenga, kwaviya Zumbe ywa wose ni yumwenga, naye ni mta ukise kwa wose wakumwitanga."},{"book":"Walumi","chapter":"10","verse":"13","text":"Enga ivo Mawandiko Yakukile yakugamba, “Kila mnt'hu naetange kwa zina dya Zumbe, naayokolwe.”"},{"book":"Walumi","chapter":"10","verse":"14","text":"Mna nawetange vivihi zina dya Zumbe hewe kumhuwila? Naho nawamhuwile vivihi uyo hewenati kumwiva? Naho naweve vivihi uneva hahali mnt'hu awabilikize?"},{"book":"Walumi","chapter":"10","verse":"15","text":"Naho want'hu nawabilikize vivihi uneva hawanegalwe? Enga Mawandiko Yakukile yakulonga, “Ni kinyemi kikulu kwiza kwa wadya wakubilikiza Mbuli Yedi!”"},{"book":"Walumi","chapter":"10","verse":"16","text":"Mna hiyo wose waizumile Mbuli Yedi, Isaya mlotezi ywa Mnungu agambaga, “Zumbe niani auhuwile ulosi wetu?”"},{"book":"Walumi","chapter":"10","verse":"17","text":"Naivo elo mhuwi weza kwa kuwiva ulosi, no ulosi walawa mwe mbuli kwa kumbilikiza Kilisito."},{"book":"Walumi","chapter":"10","verse":"18","text":"Mna nauza, togoleni ni kindedi hawawivile ulosi? Ikindedi weva kwaviya Mawandiko Yakukile yagamba,"},{"book":"Walumi","chapter":"10","verse":"19","text":"Nauza naho, want'hu wa Izilaeli hawa kombaganye? Nk'hongo Musa alongaga,"},{"book":"Walumi","chapter":"10","verse":"20","text":"Isaya alongaga haheina kogoha kugamba,"},{"book":"Walumi","chapter":"10","verse":"21","text":"Mna kwe mbuli ya Izilaeli agamba, “Msi mgima hiwachuluila mikono kuwetanga want'hu wasaguke na wadya hewekuniva.”"}]}