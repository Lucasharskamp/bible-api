{"data":[{"book":"Ezekieli","chapter":"1","verse":"1","text":"Tsiku lachisanu la mwezi wachinayi, chaka cha makumi atatu, ine ndinali pakati pa amʼndende mʼmbali mwa mtsinje wa Kebara. Tsono kumwamba kunatsekuka ndipo ndinaona maonekedwe a Mulungu mʼmasomphenya."},{"book":"Ezekieli","chapter":"1","verse":"2","text":"Pa tsiku lachisanu la mwezi, chaka chachisanu Yehoyakini ali mʼndende,"},{"book":"Ezekieli","chapter":"1","verse":"3","text":"Yehova anayankhula ndi wansembe Ezekieli, mwana wa Buzi, mʼmbali mwa mtsinje wa Kebara mʼdziko la Ababuloni. Dzanja la Yehova linali pa iye kumeneko."},{"book":"Ezekieli","chapter":"1","verse":"4","text":"Ndinayangʼana ndipo ndinangoona mphepo yamkuntho ikubwera kuchokera kumpoto. Panali mtambo waukulu wozunguliridwa ndi kuwala ndipo moto unali lawilawi kuchokera mu mtambowo. Pakati pa motowo pankaoneka ngati mkuwa wonyezimira."},{"book":"Ezekieli","chapter":"1","verse":"5","text":"Mʼkatikati mwa motowo munali zinthu zinayi zamaonekedwe a nyama. Thupi lawo limaoneka ngati la munthu"},{"book":"Ezekieli","chapter":"1","verse":"6","text":"koma chilichonse chinali ndi nkhope zinayi ndiponso mapiko anayi."},{"book":"Ezekieli","chapter":"1","verse":"7","text":"Miyendo yake inali yowongoka; mapazi ake anali a ziboda ngati phazi la mwana wangʼombe. Ndipo zibodazo zinkawala ngati mkuwa wonyezimira."},{"book":"Ezekieli","chapter":"1","verse":"8","text":"Mʼmunsi mwa mapiko awo kumbali zonse zinayi, nyamazo zinali ndi manja a munthu. Zonse zinayi zinali ndi nkhope ndi mapiko,"},{"book":"Ezekieli","chapter":"1","verse":"9","text":"ndipo mapiko awowo anakhudzana. Chilichonse chimapita molunjika kutsogolo; sizimatembenuka pamene zimayenda."},{"book":"Ezekieli","chapter":"1","verse":"10","text":"Nkhope zawo zimaoneka motere: Chilichonse chinali ndi nkhope ya munthu, ndipo mbali ya kumanja chilichonse chinali ndi nkhope zinayi zosiyana motere: nkhope ya munthu, nkhope ya mkango ku dzanja lamanja, nkhope ya ngʼombe ku dzanja lamanzere, ndipo kumbuyo kwake nkhope ya chiwombankhanga."},{"book":"Ezekieli","chapter":"1","verse":"11","text":"Ndi mʼmene zinalili nkhope zawo. Mapiko awo anali otambasukira mmwamba. Chamoyo chilichonse chinali ndi mapiko awiri okhudzana ndi mapiko a chinzake. Chinalinso ndi mapiko ena awiri ophimbira thupi lake."},{"book":"Ezekieli","chapter":"1","verse":"12","text":"Zamoyozo zinkayenda molunjika kutsogolo. Kulikonse kumene mzimu umazitsogolera kupita, nazonso zimapita kumeneko, osatembenuka pamene zikupita."},{"book":"Ezekieli","chapter":"1","verse":"13","text":"Pakati pa zamayozo panali chinthu chooneka ngati makala oyaka kapena miyuni yoyaka. Moto umayendayenda pakati pa zamayozo; wowala kwambiri, ndipo mphenzi zimatuluka pakati pawo."},{"book":"Ezekieli","chapter":"1","verse":"14","text":"Zamoyozo zinkathamanga uku ndi uko ngati kungʼanima kwa mphenzi."},{"book":"Ezekieli","chapter":"1","verse":"15","text":"Pamene ndinali kuyangʼana zamoyozo, ndinangoona mikombero ndipo pansi pambali pa chamoyo chilichonse panali mkombero umodzi."},{"book":"Ezekieli","chapter":"1","verse":"16","text":"Maonekedwe a mikomberoyo anali ngati mwala wonyezimira. Mikombero yonse inali yofanana ndipo mapangidwe awo anali ngati wongolowanalowana."},{"book":"Ezekieli","chapter":"1","verse":"17","text":"Mikombero ija poyenda inkatha kupita mbali iliyonse yomwe zamoyozo zinayangʼana popanda kutembenuka."},{"book":"Ezekieli","chapter":"1","verse":"18","text":"Marimu a mikomberoyo anali aatali ndi ochititsa mantha ndipo marimu onse anayi anali ndi maso ponseponse."},{"book":"Ezekieli","chapter":"1","verse":"19","text":"Zamoyozo zinkati zikamayenda, mikomberoyo imayendanso mʼmbali mwake; ndipo zamoyozo zinkati zikamakwera mmwamba, mikomberoyo imakweranso."},{"book":"Ezekieli","chapter":"1","verse":"20","text":"Kulikonse kumene mzimu wake unkazitsogolera, zamoyozo zinkapita komweko. Ndipo mikombero ija inkapita nawo pamodzi popeza kuti mzimu wa zamoyozo ndiwo umayendetsa mikombero ija."},{"book":"Ezekieli","chapter":"1","verse":"21","text":"Zamoyo zija zinkati zikamayenda mikombero imayendanso. Zamoyozo zimati zikayima, nayonso mikombero inkayima. Zamoyozo zinkati zikawuluka, mikomberonso imawuluka nazo pamodzi chifukwa mzimu wa zamoyo zija ndiwo umayendetsa mikombero ija."},{"book":"Ezekieli","chapter":"1","verse":"22","text":"Pamwamba pa mitu ya zamoyozo panali chinthu chonga thambo, lowala ndipo kunyezimira kwake ngati galasi loyangʼanitsa ku dzuwa, loyalidwa pamwamba pa mitu yake."},{"book":"Ezekieli","chapter":"1","verse":"23","text":"Zamoyozo zinatambalitsa mapiko ake mʼmunsi mwa thambo lija, mapiko ake ena kumakhudzana, mapiko awiri kumaphimba thupi lake."},{"book":"Ezekieli","chapter":"1","verse":"24","text":"Pamene zamoyo zimayenda ndimamva phokoso la mapiko ake, ngati mkokomo wa madzi ambiri, ngati liwu la Wamphamvuzonse, ngati phokoso la gulu lankhondo. Zimati zikayima zinkagwetsa mapiko ake."},{"book":"Ezekieli","chapter":"1","verse":"25","text":"Ndipo panamveka mawu kuchokera pamwamba pa thambo la pa mitu ya zamoyo zija. Nthawi iyi nʼkuti zamoyozo zitayima ndi kugwetsa pansi mapiko ake."},{"book":"Ezekieli","chapter":"1","verse":"26","text":"Pamwamba pa thambo la pa mitu yake panali chinthu chimene chimaoneka ngati mpando waufumu wopangidwa ndi mwala wa safiro, ndipo pamwamba pa mpando waufumuwo panali chinthu chooneka ngati munthu."},{"book":"Ezekieli","chapter":"1","verse":"27","text":"Ndinaona kuti mmwamba mwa chiwuno chake munali ngati chitsulo chowala konsekonse ngati moto. Mʼmunsi mwa chiwuno chake munalinso ngati moto wokhawokha. Kuwala kwa mphamvu kunamuzungulira munthuyo."},{"book":"Ezekieli","chapter":"1","verse":"28","text":"Kuwalako kunali ndi maonekedwe a utawaleza mʼmitambo tsiku limene kwagwa mvula."}]}