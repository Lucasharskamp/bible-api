{"data":[{"book":"ВЫСЛОЎІ","chapter":"26","verse":"1","text":"Як сьнег летам і дождж у жніва, так гонар не пасуе неразумнаму."},{"book":"ВЫСЛОЎІ","chapter":"26","verse":"2","text":"Як верабей пырхне, калі ластаўка паляціць, так незаслужаны праклён ня збудзецца."},{"book":"ВЫСЛОЎІ","chapter":"26","verse":"3","text":"Плётка каню, аброць аслу, а кій немысьлю."},{"book":"ВЫСЛОЎІ","chapter":"26","verse":"4","text":"Не адказвай неразумнаму паводле неразумнасьці ягонай, каб і ты не прыпадобніўся яму;"},{"book":"ВЫСЛОЎІ","chapter":"26","verse":"5","text":"а адказвай неразумнаму паводле неразумнасьці ягонай, каб ён не зрабіўся мудрацом у вачах сваіх."},{"book":"ВЫСЛОЎІ","chapter":"26","verse":"6","text":"Падцінае сабе ногі, робіць шкоду сабе той, хто пасылае наказ празь немысьля."},{"book":"ВЫСЛОЎІ","chapter":"26","verse":"7","text":"Як віхляюцца ногі ў кульгавага, так і выслоўе на вуснах у неразумнага."},{"book":"ВЫСЛОЎІ","chapter":"26","verse":"8","text":"Што ўкладваць каштоўны камень у прашчу, так і аддаваць пашану дурному."},{"book":"ВЫСЛОЎІ","chapter":"26","verse":"9","text":"Што калючы бадзяк у руцэ ў п'янага, тое і выслоўе на вуснах у неразумнага."},{"book":"ВЫСЛОЎІ","chapter":"26","verse":"10","text":"Дужы робіць усё адвольна: і неразумнага ўзнагароджвае, і кожнага праходжага ўзнагароджвае."},{"book":"ВЫСЛОЎІ","chapter":"26","verse":"11","text":"Як сабака вяртаецца да ванітаў сваіх, так дурны паўтарае глупствы свае."},{"book":"ВЫСЛОЎІ","chapter":"26","verse":"12","text":"Калі ты бачыш чалавека, які сам сябе мудрым лічыць, - дык на дурнога болей надзеі, чым на яго."},{"book":"ВЫСЛОЎІ","chapter":"26","verse":"13","text":"Гультай кажа: «леў на дарозе! леў на дварэ!»"},{"book":"ВЫСЛОЎІ","chapter":"26","verse":"14","text":"Дзьверы паварочваюцца на завесах сваіх, а гультай на ложку сваім."},{"book":"ВЫСЛОЎІ","chapter":"26","verse":"15","text":"Гультай апускае руку сваю да міскі, ды яму цяжка падняць яе да рота свайго."},{"book":"ВЫСЛОЎІ","chapter":"26","verse":"16","text":"Гультай у вачах сваіх мудрэйшы за семярых, што адказваюць разумна."},{"book":"ВЫСЛОЎІ","chapter":"26","verse":"17","text":"Хапае сабаку за вушы той, хто, праходзячы міма, лезе ў чужую спрэчку."},{"book":"ВЫСЛОЎІ","chapter":"26","verse":"18","text":"Як той, хто прыкідваецца вар'ятам, кідае агонь, стрэлы і сьмерць,"},{"book":"ВЫСЛОЎІ","chapter":"26","verse":"19","text":"так - чалавек, які падступна шкодзіць сябру свайму і потым кажа: «я толькі пажартаваў»."},{"book":"ВЫСЛОЎІ","chapter":"26","verse":"20","text":"Дзе няма болей дроў, агонь патухае; і дзе няма нагаворшчыка, разлад аціхае."},{"book":"ВЫСЛОЎІ","chapter":"26","verse":"21","text":"Вугаль - на жар, дровы - на распал свары."},{"book":"ВЫСЛОЎІ","chapter":"26","verse":"22","text":"Словы нагаворшчыка - як прысмакі, і яны ўваходзяць у нутро жывата."},{"book":"ВЫСЛОЎІ","chapter":"26","verse":"23","text":"Як нячыстым срэбрам абкладзены гліняны посуд, так і палымяныя вусны і сэрца ліхое."},{"book":"ВЫСЛОЎІ","chapter":"26","verse":"24","text":"Вуснамі сваімі прыкідваецца вораг, а ў сэрцы сваім намышляе ліхое."},{"book":"ВЫСЛОЎІ","chapter":"26","verse":"25","text":"Калі ён гаворыць і пяшчотным голасам, ня вер яму; бо сем мярзотаў у сэрцы ў яго."},{"book":"ВЫСЛОЎІ","chapter":"26","verse":"26","text":"Хто нянавісьць прыкрывае на самоце, злосьць таго адкрыецца ў народным сходзе."},{"book":"ВЫСЛОЎІ","chapter":"26","verse":"27","text":"Хто капае яму, той упадзе ў яе; і хто пакоціць угору камень, да таго ён вернецца."},{"book":"ВЫСЛОЎІ","chapter":"26","verse":"28","text":"Хлусьлівы язык ненавідзіць тых, каго ён параніў, і лісьлівыя вусны рыхтуюць падзеньне."}]}