{"data":[{"book":"2 Královská","chapter":"10","verse":"1","text":"Měl pak Achab sedmdesáte synů v Samaří. I napsal Jéhu list, a poslal jej do Samaří k knížatům Jezreelským, starším, a kteříž chovali syny Achabovy, s tímto poručením:"},{"book":"2 Královská","chapter":"10","verse":"2","text":"Hned jakž vás dojde list tento, poněvadž u vás jsou synové pána vašeho, jsou i vozové u vás, i koni, i město hrazené a zbroj,"},{"book":"2 Královská","chapter":"10","verse":"3","text":"Vybeřte nejlepšího a nejzpůsobnějšího z synů pána svého, a posaďte na stolici otce jeho, a bojujte za dům pána svého."},{"book":"2 Královská","chapter":"10","verse":"4","text":"Kteříž bojíce se náramně, pravili: Aj, dva králové neostáli před ním, a kterak my ostojíme?"},{"book":"2 Královská","chapter":"10","verse":"5","text":"A tak poslal ten, kterýž byl ustanoven nad domem, a kterýž ustanoven byl nad městem, i starší, a kteříž chovali syny Achabovy, k Jéhu, řkouce: Služebníci tvoji jsme, a všecko, což nám rozkážeš, učiníme. Neustanovíme žádného krále; což se tobě dobře líbí, učiň."},{"book":"2 Královská","chapter":"10","verse":"6","text":"I napsal k nim list po druhé, řka: Jste-li moji a hlasu mého posloucháte-li, vezmouce hlavy všech synů pána svého, přiďte ke mně zítra o tomto času do Jezreel. (Synů pak králových bylo sedmdesáte mužů u nejpřednějších v městě, kteříž chovali je.)"},{"book":"2 Královská","chapter":"10","verse":"7","text":"Tedy stalo se, jakž jich došel list ten, že zjímali syny královské, a zbili sedmdesáte mužů, a vkladše hlavy jejich do košů, poslali je k němu do Jezreel."},{"book":"2 Královská","chapter":"10","verse":"8","text":"A přišed posel, oznámil jemu, řka: Přinesli hlavy synů královských. A on řekl: Sklaďte je na dvě hromady u vrat brány až do jitra."},{"book":"2 Královská","chapter":"10","verse":"9","text":"Potom ráno vyšed, postavil se a řekl všemu lidu: Spravedliví jste vy. Aj, já spuntoval jsem se proti pánu svému a zabil jsem jej; kdo by pobil tyto všecky?"},{"book":"2 Královská","chapter":"10","verse":"10","text":"Věztež nyní, žeť nepochybilo nižádné slovo Hospodinovo, kteréž mluvil Hospodin proti domu Achabovu, ale vykonal Hospodin to, což byl mluvil skrze služebníka svého Eliáše."},{"book":"2 Královská","chapter":"10","verse":"11","text":"A tak pobil Jéhu všecky, kteříž pozůstali z domu Achabova v Jezreel, i všecky nejpřednější jeho, i známé jeho, i kněží jeho, tak že nezůstalo z nich žádného živého."},{"book":"2 Královská","chapter":"10","verse":"12","text":"Potom vstav, odebral se a jel do Samaří, a již byl v Betekedu pastýřů na cestě."},{"book":"2 Královská","chapter":"10","verse":"13","text":"I nalezl tam Jéhu bratří Ochoziáše, krále Judského, a řekl: Kdo jste vy? Odpověděli: Jsme bratří Ochoziášovi a jdeme, abychom pozdravili synů králových a synů královny."},{"book":"2 Královská","chapter":"10","verse":"14","text":"Tedy řekl: Zjímejte je živé. I zjímali je živé, a pobili je u čisterny v Betekedu, čtyřidceti a dva muže, a nezůstal z nich žádný."},{"book":"2 Královská","chapter":"10","verse":"15","text":"Potom bera se odtud, nalezl Jonadaba syna Rechabova, kterýž se s ním potkal, a pozdravil ho. I řekl jemu: Jest-liž srdce tvé přímé, jako jest srdce mé s srdcem tvým? Odpověděl Jonadab: Jest, arci jest. Řekl Jéhu: Podejž mi ruky své. I podal mu ruky své. A on kázal mu vsednouti k sobě na vůz,"},{"book":"2 Královská","chapter":"10","verse":"16","text":"A řekl: Pojeď se mnou, a viz horlivost mou pro Hospodina. A tak vezli jej na voze jeho."},{"book":"2 Královská","chapter":"10","verse":"17","text":"Když pak přijel do Samaří, pobil všecky, kteříž byli pozůstali z domu Achabova v Samaří, a vyhladil jej vedlé řeči Hospodinovy, kterouž byl mluvil k Eliášovi."},{"book":"2 Královská","chapter":"10","verse":"18","text":"Zatím shromáždiv Jéhu všecken lid, řekl jim: Achab málo sloužil Bálovi, Jéhu bude mu více sloužiti."},{"book":"2 Královská","chapter":"10","verse":"19","text":"Protož nyní všecky proroky Bálovy, všecky služebníky jeho, a všecky kněží jeho svolejte ke mně, ať žádný tam nezůstává; nebo velikou obět budu obětovati Bálovi. Kdož by koli nebyl přítomen, nezůstane živ. Ale Jéhu činil to chytře, aby vyhladil ctitele Bálovy."},{"book":"2 Královská","chapter":"10","verse":"20","text":"Řekl také Jéhu: Zasvěťte svátek Bálovi. I prohlásili jej."},{"book":"2 Královská","chapter":"10","verse":"21","text":"Rozeslal zajisté Jéhu po vší zemi Izraelské. I sešli se všickni ctitelé Bálovi, tak že nezůstalo ani jednoho, ješto by nepřišel. A když vešli do domu Bálova, naplněn jest dům Bálův, od jednoho konce až do druhého."},{"book":"2 Královská","chapter":"10","verse":"22","text":"Tedy řekl tomu, kterýž vládl rouchem: Vynes roucha všechněm ctitelům Bálovým. I přinesl jim roucha."},{"book":"2 Královská","chapter":"10","verse":"23","text":"Potom všel i Jéhu a Jonadab syn Rechabův do domu Bálova, a řekl ctitelům Bálovým: Vyhledejte a vizte, ať není zde s vámi někdo z ctitelů Hospodinových, kromě samých ctitelů Bálových."},{"book":"2 Královská","chapter":"10","verse":"24","text":"A tak vešli, aby obětovali oběti a zápaly. Jéhu pak postavil sobě vně osmdesáte mužů, jimž byl řekl: Jestliže kdo uteče z lidí těch, kteréž já uvozuji vám v ruce vaše, život váš za život jeho."},{"book":"2 Královská","chapter":"10","verse":"25","text":"I stalo se, když kněz dokonal obětování zápalu, řekl Jéhu drabantům a hejtmanům: Vejdětež a zbíte je, ať žádný neuchází. Kteřížto pobili je ostrostí meče, a rozmetali těla jejich drabanti a hejtmané. Potom šli dále do každého města, kdež byl dům Bálův,"},{"book":"2 Královská","chapter":"10","verse":"26","text":"A vymítajíce modly z domu Bálova, pálili je."},{"book":"2 Královská","chapter":"10","verse":"27","text":"Zkazili také modlu Bálovu, a zbořivše dům jeho, nadělali z něho záchodů až do dnešního dne."},{"book":"2 Královská","chapter":"10","verse":"28","text":"A tak vyplénil Jéhu Bále z lidu Izraelského."},{"book":"2 Královská","chapter":"10","verse":"29","text":"A však proto od hříchů Jeroboáma syna Nebatova, kterýž přivedl k hřešení Izraele, neodstoupil Jéhu, totiž od těch telat zlatých, kteráž byla v Bethel a v Dan."},{"book":"2 Královská","chapter":"10","verse":"30","text":"Tedy řekl Hospodin Jéhu: Poněvadž jsi snažně vykonal to, což dobrého jest před očima mýma, a všecky věci, kteréž jsem měl v srdci svém, učinil jsi domu Achabovu, synové tvoji až do čtvrtého pokolení seděti budou na stolici Izraelské."},{"book":"2 Královská","chapter":"10","verse":"31","text":"Ale Jéhu nebyl toho pilen, aby chodil v zákoně Hospodina, Boha Izraelského, celým srdcem svým, aniž odstoupil od hříchů Jeroboáma, kterýž byl uvedl v hříchy lid Izraelský."},{"book":"2 Královská","chapter":"10","verse":"32","text":"Za těch dnů počal Hospodin zmenšovati Izraele; nebo je porazil Hazael po všech končinách Izraelských,"},{"book":"2 Královská","chapter":"10","verse":"33","text":"Od Jordánu, proti východu slunce, všecku zemi Galád, Gádovu a Rubenovu i Manassesovu, od Aroer, kteréž jest při potoku Arnon, tak Galád jako Bázan."},{"book":"2 Královská","chapter":"10","verse":"34","text":"O jiných věcech Jéhu, a cožkoli činil, i o vší síle jeho, sepsáno jest v knize o králích Izraelských."},{"book":"2 Královská","chapter":"10","verse":"35","text":"I usnul Jéhu s otci svými, a pochovali jej v Samaří, a kraloval Joachaz syn jeho místo něho."},{"book":"2 Královská","chapter":"10","verse":"36","text":"Dnů pak, v nichž kraloval Jéhu nad lidem Izraelským v Samaří, bylo let osmmecítma."}]}