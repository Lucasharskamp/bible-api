{"data":[{"book":"o Ugalatia","chapter":"4","verse":"1","text":"Paahi etu kineera choo, mwaana hiyeriye nhakhu wa athumwane nokhalha thoko ipotta ikatema yonkhaye vari awe mwanhima, ikhalhakaru wiira yoyo phi mwanene nhakhu wonkhaye."},{"book":"o Ugalatia","chapter":"4","verse":"2","text":"Vanokhalha awe hinonnuwa, ahaawo attu o ipilhi yo unlhelha ni weemelhelha nhakhu wawe mpaka mahuku aalheheriye ni athumwane ayo atimire."},{"book":"o Ugalatia","chapter":"4","verse":"3","text":"Ni hii chiichammo etu, naari ipotta cho minepa antawara ilhapo ikatema vaari ihu nihinakhomaalha munnepani."},{"book":"o Ugalatia","chapter":"4","verse":"4","text":"Nansho ikatema yaathananiya yaayeke, Nlhuku ahonruma Mwaamwanawe. Nkayariaa ni nthiyana ni ukhalha mu Malhehero a ashinna Musa,"},{"book":"o Ugalatia","chapter":"4","verse":"5","text":"wiira oopolhe alhe yaakalha mu Malheheroni, wiira niwe naapangiya ukhalha ashaana a Nlhuku."},{"book":"o Ugalatia","chapter":"4","verse":"6","text":"Wo wooniha wiira vano mwaatti phi ashaana awe, Nlhuku ahoruma Iphumu wo Mwaamwanawe mmamirimani mwihu, Nnepa unokhuwelha wiiraka “Abba.” Ikhalhaka phi “Athumwanaka.”"},{"book":"o Ugalatia","chapter":"4","verse":"7","text":"Paahi etu, mwaatti kanhiwe ipotta tho, nansho ashaana. Ni ukhalhawaya inyuva phi ashaana, Nlhuku, nowuvahani chittu chonkhaye cheeshenre awe achishaana awe."},{"book":"o Ugalatia","chapter":"4","verse":"8","text":"Khalhayi, vahanchuwelhe inyu Nlhuku, mwaari ipotta chinovara ntheko wo milhuku chihiri cho ikekhiaye."},{"book":"o Ugalatia","chapter":"4","verse":"9","text":"Nansho ukhalhawaya vano nhonchuwelha Nlhuku, ama niire, Nlhuku hoochuwelhani, nnohokolheelhani etu chittu cho minepa chinotawara ilhapo chihiri ni machiri wiira tho mwakhalhe ipotta chaya?"},{"book":"o Ugalatia","chapter":"4","verse":"10","text":"Mwaatti nnowehaweha mwaha wo mahuku ni mieri ni nlhaalha ni iyaakha."},{"book":"o Ugalatia","chapter":"4","verse":"11","text":"Kinoova wiira veekinaka ntheko kipannge aka, wo nlhatu winyu mwaatti uhopotera."},{"book":"o Ugalatia","chapter":"4","verse":"12","text":"Ashilhoko aka, kinowulhepelhani wiira nkhalheke thoko mii. Ukhalhawaya ni mii kiri thoko mwaattiva. Khannnakipangelha ittu yo uhilhoka iriyoothe."},{"book":"o Ugalatia","chapter":"4","verse":"13","text":"Ni vavawo, muupuwelheke wiira koohimiacherani Malhove Orera, ukhalhawaya kaari kiwereiyaka iruttu."},{"book":"o Ugalatia","chapter":"4","verse":"14","text":"Nansho khamwaakivehunlhe mena ukikhota wo nlhatu no uhuperia iruttu aka inakhalhaka waari ulhikachiya wulhupalhe uwaninyu mwaatti. Nansho, mwaatti mwahokipochera thoko chikenre inyu wo umpochera nnepa wo wiirimu wa Nlhuku. Mwaakipochenre thoko chikenre inyu wo umpochera Yesu Kuristo mwanene."},{"book":"o Ugalatia","chapter":"4","verse":"15","text":"Mwaari ni mpuha chinene! Yukhumelhenlheni ittu yaani vano? Kinohimiechesha wiira mwaatti mwaanooria ata ukhulha miitho inyu ukivaha mii!"},{"book":"o Ugalatia","chapter":"4","verse":"16","text":"Chani, kihothathuwa vano ukhalha mmalhaponi inyu wo nlhatu no uhimeriani ikeekhene?"},{"book":"o Ugalatia","chapter":"4","verse":"17","text":"Yayo attu akina ayo aneepanga wiira anothemwa wo nlhatu winyu, nansho minikwa chaya chihilhokaka. Yayo anothanana unimwalhaaniha, mwaatti ni mii wiira mwaathemwelheke yayo."},{"book":"o Ugalatia","chapter":"4","verse":"18","text":"Iri ittu yorera uthemwa wo nlhatu no nnikwa worera mahuku onkhaye, ihikhalhaka ikatema inokhalha aka ni inyu mwaatti."},{"book":"o Ugalatia","chapter":"4","verse":"19","text":"Achishaana aka, kinouhimeriani tho, thoko opani vanohuva aya munkurini, ni mii kiri muuhuvani uuhuvelhani mpaka vavawo Kuristo vanohalha awe wuupiya munrimani mwinyu."},{"book":"o Ugalatia","chapter":"4","verse":"20","text":"Yakaari kirii vamoka ni inyu mwaatti naanano va, kaanorukunusha nlhove naka, ni upatta iphiro ikina yo uhimeriani wo ulhoka. Ukhalhawaya kiri ni nipampa wo nlhatu winyu!"},{"book":"o Ugalatia","chapter":"4","verse":"21","text":"Kuukoheni etu mwaatti nnothanana utawariya ni Ikekhia va, chani, khanneewa chinohimiya ni Malhehero a ashinna Musa?"},{"book":"o Ugalatia","chapter":"4","verse":"22","text":"Ukhalhawaya iholhepiya nhina ikitabu yo Malhehero wiira Aburahimu aari ni ashaana elhi. Mwaana mmoka wa nthiyana ipotta ni nkina wa nthiyana neethi."},{"book":"o Ugalatia","chapter":"4","verse":"23","text":"Mwaana a ipotta aaweiye veruttuni nkaayaria thoko attu chinoyaria aya, nansho aayariye wa nthiyana neethi ulhe aaweiye veruttuni nkaayaria wo malhove aalhehiye ni Nlhuku."},{"book":"o Ugalatia","chapter":"4","verse":"24","text":"Alha malhove alha anoolhumachiya wo ulhikaanihiya, manyaathiyana elhi ayo aneemelhelha malhehano melhi, noopachera neeshiye umwaakoni Usinai naachaka Ahajiri ni ashaana aya anoyariaa mpottani."},{"book":"o Ugalatia","chapter":"4","verse":"25","text":"Ahajiri aneemelhelha mwaako wo Usinai urii ilhapo cho Uarabia, ulhikaanihiyaka ni Uyerusalemu yo naanano, unokhalha thoko ipotta vamoka ni attu aya."},{"book":"o Ugalatia","chapter":"4","verse":"26","text":"Nansho Yerusalemu yo wiirimu uchulhu phi iwani ya aneethi, urii phi anumwanihu."},{"book":"o Ugalatia","chapter":"4","verse":"27","text":"Ukhalhawaya Malhove Matakatifu aneera,"},{"book":"o Ugalatia","chapter":"4","verse":"28","text":"Vano, ashilhoko aka, inyu phi ashaana a Nlhuku aayarelhe uttwaraana ni malhehano awe thoko chenre aya Naisaka."},{"book":"o Ugalatia","chapter":"4","verse":"29","text":"Nansho thoko ikatema mwaana aayarelhe wo iruttu thoko chineeria aya vaantwarunshe awe, mwaana aayariye wo Iphumu ya Nlhuku, phiri aya chiicho mpaka vano."},{"book":"o Ugalatia","chapter":"4","verse":"30","text":"Nansho Malhove Matakatifu aneera chani? Aneera, “Oomolhiye nthiyana ipotta vamoka ni mwaamwanaya, ukhalhawaya mwaana o mpottani khanowa aakawelhiya nhakhu uhiiye ni athumwanawe vamoka ni mwaana a nthiyana neethi.”"},{"book":"o Ugalatia","chapter":"4","verse":"31","text":"Chiichammo etu ashilhoko aka, hii kanihiwe ashaana a nthiyana ipotta nansho nthiyana neethi."}]}