{"data":[{"book":"Luke","chapter":"18","verse":"1","text":"Adudagi Jisuna mahakki tung inbasing aduda, matam pumnamakta haijagadabani aduga keidounungda pukning hantharoidabani haiba tambinaba pandam ama hairak-i,"},{"book":"Luke","chapter":"18","verse":"2","text":"“Karigumba Sahar amada Tengban Mapu kidaba migidamak karisu khandaba wayel mapu ama leirammi."},{"book":"Luke","chapter":"18","verse":"3","text":"Aduga sahar adumaktada lukhrabi amasu leirammi. Mahakna wayen mapu aduda tattana laktuna, ‘Eihakki yeknabagi mathakta achumba wayel toubiyu’ haina haijarammi."},{"book":"Luke","chapter":"18","verse":"4","text":"Matam kuina wayen mapu aduna yaramde adubu mameidadi mahak masa mathanta haijarammi, ‘Eina Tengban Mapubu kidrabasu aduga migidamak karisu khandrabasu,"},{"book":"Luke","chapter":"18","verse":"5","text":"lukhrabi asina eingonda awaba piduna leibagi maramna mahakkidamak ei achumba wayel tourage. Eina masi toudragadi mahakna asum laktuna eibu yetlaragani.’ ”"},{"book":"Luke","chapter":"18","verse":"6","text":"Adudagi Ibungona makha tana hairak-i, “Wayel chumdaba mapu aduna haiba adu tao."},{"book":"Luke","chapter":"18","verse":"7","text":"Adunadi Tengban Mapuda ahing nungthil animakta mateng panbinaba haijariba Ibungo masamakki khandokkhraba mising adugidamak mahakna achumba wayel toubiroidra? Mahakna makhoibu mateng pangbada thinthaduna leigadra?"},{"book":"Luke","chapter":"18","verse":"8","text":"Eina nakhoida hairibasini, mahakna makhoigidmak achumba wayel thunamak toubigani. Adubu Migi Machanupa aduna lakpa matamda malem asida mangonda thajaba mi mahakna phanggadra?”"},{"book":"Luke","chapter":"18","verse":"9","text":"Adudagi Jisuna masa mathantabu achumba chatpani haina thajajaba aduga mi ateibuna hanthana khanba makhoising aduda pandam asimasu hairak-i,"},{"book":"Luke","chapter":"18","verse":"10","text":"“Nupa anikhak Mapugi Sanglenda haijanabagidamak kakhatlammi. Nupa amana phariseeni aduga amna kanggat khombani."},{"book":"Luke","chapter":"18","verse":"11","text":"Adudagi pharisee aduna lepkhattuna masagi maramda asumna haijakhi, ‘Tengban Mapu, eina nangbu thagatchari, eidi atoppa misinggumna namja-namtheknaba, pukchel sengdaba, amasung nupi lannaba mi natte aduga mapham asida leiriba kanggat khomba mi asigumbasu natte."},{"book":"Luke","chapter":"18","verse":"12","text":"Eina chayol amada anirak chara helli aduga eigi leijaba pumnamakki saruk taragi ama nangonda pi.’"},{"book":"Luke","chapter":"18","verse":"13","text":"Adubu kanggat khomba adunadi lapna leplaga mamai phaoba swargaromda yengkhatchaba ngamjadana leirammi aduga mahakna mathabak yeijaraduna hairak-i, ‘Tengban Mapu, papchenba eibu chanbiyu.’"},{"book":"Luke","chapter":"18","verse":"14","text":"18:14 Mat 23:12; Luk 14:11Eina nakhoida hairibasini, madudi pharisee adu nattaduna kanggat khomba adubu Tengban Mapuna achumba chatpa oina singthanabiduna mayumda hankhirammi. Maramdi masa mathantabu chaohanjaba mi adubu nollukhangani aduga masa mathanta nollukchaba mi adubu chaohanbigani.”"},{"book":"Luke","chapter":"18","verse":"15","text":"Nongma mioi kharana makhoigi apikpa angangsingbu Jisuna khut thambiduna yaipha-thoujal pihannabagidamak Jisugi nakta puraklammi. Ibungogi tung-inbasing aduna madu ubada makhoida cheirammi."},{"book":"Luke","chapter":"18","verse":"16","text":"Adubu Jisuna makhoibu kousinduna hairak-i, “Apikpa angangsingna eigi inakna lakchasanu, makhoibu khamganu, maramdi Tengban Mapugi leibak adu makhoi asigumbasinggini."},{"book":"Luke","chapter":"18","verse":"17","text":"Eina nakhoida tasengnamak hairibasini, apikpa angang amagumna Tengban Mapugi leibak adubu lousindaba kanagumba amatana Tengban Mapugi leibakta khak changloi.”"},{"book":"Luke","chapter":"18","verse":"18","text":"Nongma Jihudigi luchingba amana Jisuda asumna hanglammi, “Aphaba Oja Ibungo, lomba naidaba punsi phangjanaba eina kari toujagadage?”"},{"book":"Luke","chapter":"18","verse":"19","text":"Maduda Jisuna mangonda hairak-i, “Karigi nangna eingonda aphaba haina kouribano? Tengban Mapu nattana aphaba kana amata leite."},{"book":"Luke","chapter":"18","verse":"20","text":"18:20 Khong 20:12-16; Aniwa 5:16-20Nahakna Tengban Mapugi wayel yathangsing asi khang-i: ‘Mitu-miwa lannaganu, mi hatkanu, huran-ganu, aranba sakhi piganu, amasung nama napabu ikai khumnou.’ ”"},{"book":"Luke","chapter":"18","verse":"21","text":"Nupa aduna khumlak-i, “Eina angang oiringeidagi houna hairiba wayel yathang pumnamaksing asi ngakcharak-i.”"},{"book":"Luke","chapter":"18","verse":"22","text":"Jisuna mahakki paokhum adu tarabada nupa aduda hairak-i, “Houjik nahakna tougadaba ama watli. Nahakki leijaba pumba yonthoklaga sel adu lairabasingda pithok-u, adu oirabadi swargada nahakki lan leigani; aduga lak-u, eigi itung illu.”"},{"book":"Luke","chapter":"18","verse":"23","text":"Adubu nupa aduna madu tabada pukning yamna warammi, maramdi mahak inak yamna khunlammi."},{"book":"Luke","chapter":"18","verse":"24","text":"Maduda nupa aduna pukning yamna waba adu Jisuna uraduna hairakki, “Inakkhunba misingna Tengban Mapugi leibakta changba kayada lukhrabano!"},{"book":"Luke","chapter":"18","verse":"25","text":"Inakkhunba mi amana Tengban Mapugi leibakta changbabudi ut amana yetum manada litpana henna lai.”"},{"book":"Luke","chapter":"18","verse":"26","text":"Maduda wa adu taba mising aduna hairak-i, “Adu oirabadi kanana kanbiba phangba ngamgadage?”"},{"book":"Luke","chapter":"18","verse":"27","text":"Jisuna khumlak-i, “Mioibagi maphamda oithoktaba adu Tengban Mapugi maphamdadi oithokpa ngaktani.”"},{"book":"Luke","chapter":"18","verse":"28","text":"Maduda Peter-na hairak-i, “Yengbiyu, eikhoina eikhoigi leijaba pumnamak thadoktuna Ibungogi tung injari.”"},{"book":"Luke","chapter":"18","verse":"29","text":"Jisuna makhoida hairak-i, “Eina nakhoida tasengnamak hairibasini, Tengban Mapu leibakkidamak mayum-makei, nattraga mama-mapa, nattraga machin-manao, nattraga nupi- angang thadoklaga"},{"book":"Luke","chapter":"18","verse":"30","text":"mahakna taibangpanda leiringei matamda madudagi saruk yamna henna phangloidaba amasung lakkadaba matam aduda lomba naidaba punsi phangloidaba mi kana amata leite.”"},{"book":"Luke","chapter":"18","verse":"31","text":"Adudagi Jisuna tung-inba taranithoi adubu tonganna puthokladuna makhoida hairak-i, “Yengu, eikhoina Jerusalem-da chatli, aduga Migi Machanupa adugi maramda Tengban Mapugi wa phongdokpiba maichousingna irambasing adu thunglagani."},{"book":"Luke","chapter":"18","verse":"32","text":"Mahakpu Jihudi nattaba phurupsinggi makhutta pithokkani. Makhoina mahakpu noknagani, ikaiba pigani amasung tin sitchingani."},{"book":"Luke","chapter":"18","verse":"33","text":"Makhoina mahakpu phugani amasung mahakpu hatkani, aduga humnisuba numitta mahakna amuk hinggatkani.”"},{"book":"Luke","chapter":"18","verse":"34","text":"Adubu tung-inbasing aduna hairibasing adu amata khangba ngamlamde. Waheising adugi nunggi oiba wahandok adu makhoida lotlammi amasung Ibungona hairiba adugi maramda makhoina khangba ngamkhide."},{"book":"Luke","chapter":"18","verse":"35","text":"Aduga Jisuna Jericho naksillaklabada mimit tangba nupa ama chakniduna lambi mapanda phamduna leirammi."},{"book":"Luke","chapter":"18","verse":"36","text":"Mahakna miyam amana lambi aduda chatpagi khonjel adu tabada, mahakna kari thoklabage haiduna hanglammi."},{"book":"Luke","chapter":"18","verse":"37","text":"Maduda makhoina mangonda hairak-i, “Nazareth-ki Jisu chatli.”"},{"book":"Luke","chapter":"18","verse":"38","text":"Maduda mahakna laoraduna hairak-i, “David-ki Machanupa, Jisu! Eibu chanbiyu!”"},{"book":"Luke","chapter":"18","verse":"39","text":"Maduda mang thaduna chatlibasing aduna cheiraduna mahakpu tumin leinanaba hairammi. Adubu mahakna hennadum houna laorak-i, “David-ki Machanupa! Eibu chanbiyu!”"},{"book":"Luke","chapter":"18","verse":"40","text":"Maduda Jisuna chatlambadagi lepladuna mahakpu puraknaba yathang pirammi. Aduga mahakna manakta laklabada, Jisuna mangonda hanglak-i,"},{"book":"Luke","chapter":"18","verse":"41","text":"“Eina nanggidamak kari toubiba nahakna pambage?”"},{"book":"Luke","chapter":"18","verse":"42","text":"Maduda Jisuna mangonda hairak-i, “Nahak uba phangjaro, nahakki thajabana nahakpu phahanbire.”"},{"book":"Luke","chapter":"18","verse":"43","text":"Khudak adumaktada nuba adu uba phangjare, aduga Tengban Mapubu thagatchaduna Jisugi tung injare. Aduga madu ubada miyam adunasu Tengban Mapubu thagatcharammi."}]}