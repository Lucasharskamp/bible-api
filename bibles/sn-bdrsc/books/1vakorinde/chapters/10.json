{"data":[{"book":"1 VaKorinde","chapter":"10","verse":"1","text":"Nokuti hama dzangu, handidi kuti murege kuziva kuti madzibaba edu ose akanga ari pasi pegore uye kuti vose vakayambuka gungwa."},{"book":"1 VaKorinde","chapter":"10","verse":"2","text":"Vose vakabhabhatidzwa muna Mozisi mugore nomugungwa."},{"book":"1 VaKorinde","chapter":"10","verse":"3","text":"Vose vakadya zvokudya zvimwe chete zvoMweya"},{"book":"1 VaKorinde","chapter":"10","verse":"4","text":"uye vose vakanwa zvokunwa zvimwe chete zvomweya; nokuti vakanwa kubva padombo romweya rakafamba navo, uye dombo iri raiva Kristu."},{"book":"1 VaKorinde","chapter":"10","verse":"5","text":"Kunyange zvakadaro, Mwari haana kufadzwa navazhinji vavo; mitumbi yavo yakaparadzirwa murenje."},{"book":"1 VaKorinde","chapter":"10","verse":"6","text":"Zvino, zvinhu izvi zvakanga zviri semienzaniso kwatiri, kuti tirege kuisa mwoyo yedu pazvinhu zvakaipa sezvavakaita."},{"book":"1 VaKorinde","chapter":"10","verse":"7","text":"Musanamata zvifananidzo, sezvakaita vamwe vavo; sezvazvakanyorwa zvichinzi: “Vanhu vakagara pasi vakadya, vakanwa, uye vakasimuka kuti vatambe.”"},{"book":"1 VaKorinde","chapter":"10","verse":"8","text":"Hatifaniri kuita upombwe, sezvakaita vamwe vavo, uye vakafa zviuru makumi maviri nezvitatu muzuva rimwe chete."},{"book":"1 VaKorinde","chapter":"10","verse":"9","text":"Hatifaniri kuedza Ishe, sezvakaita vamwe vavo, uye vakaurayiwa nenyoka."},{"book":"1 VaKorinde","chapter":"10","verse":"10","text":"Uye murege kugununʼuna sezvakaita vamwe vavo, uye vakazourayiwa nomutumwa wokuparadza."},{"book":"1 VaKorinde","chapter":"10","verse":"11","text":"Zvinhu izvi zvakaitika kwavari semienzaniso kwatiri uye zvikanyorwa kuti zvive yambiro kwatiri, iyesu takasvikirwa nokuzadziswa kwokuguma kwenyika."},{"book":"1 VaKorinde","chapter":"10","verse":"12","text":"Saka, kana uchifunga kuti wakamira zvakasimba, chenjera kuti urege kuwa!"},{"book":"1 VaKorinde","chapter":"10","verse":"13","text":"Hakuna muedzo wakakuwirai imi, kunze kwaiwo unowira munhu wose. Uye Mwari akatendeka, haangatenderi kuti muedzwe kupfuura pamunogona napo. Asi kana muchiedzwa, iye achakupai nzira yokubuda nayo kuti mugone kutsunga pairi."},{"book":"1 VaKorinde","chapter":"10","verse":"14","text":"Naizvozvo, shamwari dzangu dzinodikanwa, tizai kunamata zvifananidzo."},{"book":"1 VaKorinde","chapter":"10","verse":"15","text":"Ndiri kutaura kuvanhu vakachenjera; zvitongerei pachenyu pane zvandinotaura."},{"book":"1 VaKorinde","chapter":"10","verse":"16","text":"Ko, mukombe wokuvonga watinovonga, hakuzi kusangana neropa raKristu here? Uye chingwa chatinomedura, hakuzi kusangana nomuviri waKristu here?"},{"book":"1 VaKorinde","chapter":"10","verse":"17","text":"Nokuti pane chingwa chimwe chete, isu vazhinji tiri muviri mumwe, nokuti tinogovana tose pachingwa chimwe."},{"book":"1 VaKorinde","chapter":"10","verse":"18","text":"Cherechedzai vanhu veIsraeri: Ko, avo vanodya zvibayiro havagovani nearitari here?"},{"book":"1 VaKorinde","chapter":"10","verse":"19","text":"Ko, ndinoreva kuti chibayiro chinobayirwa chifananidzo chinhu here, kana kuti chifananidzo chinhu here?"},{"book":"1 VaKorinde","chapter":"10","verse":"20","text":"Kwete, asi zvibayiro zvavahedheni zvinopiwa kumadhimoni kwete kuna Mwari, uye ini handidi kuti mugovane namadhimoni."},{"book":"1 VaKorinde","chapter":"10","verse":"21","text":"Hamunganwi mukombe waShe uye nomukombe wamadhimoniwo; hamungavi nomugove patafura yaShe uye napatafura yamadhimoni."},{"book":"1 VaKorinde","chapter":"10","verse":"22","text":"Tiri kuedza kumutsa godo raShe here? Takasimba kupfuura iye here?"},{"book":"1 VaKorinde","chapter":"10","verse":"23","text":"Zvinhu zvose zvinotenderwa, asi hazvisi zvose zvinobatsira. Zvinhu zvose zvinotenderwa, asi hazvisi zvose zvinovaka."},{"book":"1 VaKorinde","chapter":"10","verse":"24","text":"Munhu ngaarege kutsvaka zvakamunakira iye, asi zvakanakira vamwe."},{"book":"1 VaKorinde","chapter":"10","verse":"25","text":"Idyai zvose zvinotengeswa pamusika wenyama musingabvunzi chinhu nokuda kwehana,"},{"book":"1 VaKorinde","chapter":"10","verse":"26","text":"nokuti, “Nyika ndeyaShe, nokuzara kwayo.”"},{"book":"1 VaKorinde","chapter":"10","verse":"27","text":"Kana mumwe asingatendi akakukoka kuzodya, uye kana uchida kuenda, udye zvose zvinenge zvaiswa pamberi pako usingabvunzi mubvunzo nokuda kwehana."},{"book":"1 VaKorinde","chapter":"10","verse":"28","text":"Asi kana mumwe akati kwauri, “Ichi chipiriso chakabayirwa,” rega kudya, nokuda kwaiye akuratidza, uye nokuda kwehana,"},{"book":"1 VaKorinde","chapter":"10","verse":"29","text":"ndinoreva hana yomumwe, kwete yako. Nokuti kusununguka kwangu kungatongerweiko nehana yomumwe?"},{"book":"1 VaKorinde","chapter":"10","verse":"30","text":"Kana ini ndichidya ndavonga, ndingagotukirweiko nokuda kwechinhu chandavonga Mwari pamusoro pacho?"},{"book":"1 VaKorinde","chapter":"10","verse":"31","text":"Naizvozvo, kunyange muchidya kana kunwa, chinhu chipi nechipi chamungaita, itai zvose kuti Mwari agokudzwa."},{"book":"1 VaKorinde","chapter":"10","verse":"32","text":"Musagumbusa munhu upi noupi zvake, angava muJudha, kana muGiriki kana kereke yaMwari,"},{"book":"1 VaKorinde","chapter":"10","verse":"33","text":"kunyange sezvandinoedzawo kufadza munhu wose pazvinhu zvose. Nokuti handitsvaki zvakandinakira ini asi zvakanakira vazhinji, kuitira kuti vagoponeswa."}]}