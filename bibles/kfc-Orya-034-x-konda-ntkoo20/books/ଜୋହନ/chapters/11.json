{"data":[{"book":"ଜୋହନ","chapter":"11","verse":"1","text":"ବେତନିୟା ନାର୍‌ତି ଲାଜାର୍‌ ଦର୍‌ତିକାନ୍‌ ଅରେନ୍‍ ଲୋକୁ ନବ୍‌ ଆତାମାର୍ହାନ୍‌; ମରିୟମ୍‌ ମାରି ତାନି ତାଙ୍ଗିଁସି ମାର୍ତା ଆୟା ନାଟ ମାନ୍‌ଞ୍ଜି ମାର୍‌ଏ ।"},{"book":"ଜୋହନ","chapter":"11","verse":"2","text":"୧୧:୨ ଜୋହନ ୧୨:୩.ଇକାତ୍‍ ଆୟା ମରିୟମ୍‌, ଏମେକାତ୍‍ ପ୍ରବୁଦି ପାଦାମ୍‌କାଙ୍ଗ୍‌ ନିୟୁ ୱାକ୍‍ସି ନିଜେଦି କୁକୁଟିଦାନ୍‌ ୱାନି ପାଦାମ୍‌କୁ ତେଲିତାମାର୍ହାତ୍‍, ତାନି ତଡ଼ାସି ଲାଜାର୍‌ ନବ୍‌ ଆତାମାର୍ହାନ୍‌ ।"},{"book":"ଜୋହନ","chapter":"11","verse":"3","text":"ଆଦେଙ୍ଗ୍‌ ଆୟା ତାଙ୍ଗିଁକ୍‍ ଜିସୁଦି ଲାକ୍‌ତୁ କାବୁର୍ ପକ୍‍ତେ, “ପ୍ରବୁ ସୁଡ଼ୁଆ, ଆମାୱାନିଙ୍ଗ୍‌ ନିନ୍‌ ଜିବନ୍‍ନୋନି, ନି ସଙ୍ଗ୍‍, ୱାନ୍‌ ନବ୍‌ ଆତାମାନାନ୍‌ ।”"},{"book":"ଜୋହନ","chapter":"11","verse":"4","text":"ମାତର୍‌ ଜିସୁ ଆକା ୱେନ୍‌ଜି ଇର୍ହାନ୍‌, “ଇୟା ନବ୍‌ ସାନି ଉଣ୍ତିଙ୍ଗ୍‌ ସିଲେ, ମାତର୍‌ ମାପୁରୁଦି ଦନ୍ୟବାଦ୍‌ତି ଉଣ୍ତିଙ୍ଗ୍‌, ଏଣ୍ତେସ୍‌ ଆୟାବାଣାନ୍‍ ମାପୁରୁଦି ମାରିନ୍‌ ବା ଦନ୍ୟବାଦ୍‌ ପଇନାନ୍‌ ।”"},{"book":"ଜୋହନ","chapter":"11","verse":"5","text":"ଜିସୁ ମାର୍ତା, ୱାନି ତାଙ୍ଗିଁ ମରିୟମ୍‌ ନି ଲାଜାର୍‌ତିଙ୍ଗ୍‌ ଜିବନ୍‌ ନଜି ମାର୍ହାନ୍‍ ।"},{"book":"ଜୋହନ","chapter":"11","verse":"6","text":"ମାରି, ଲାଜାର୍‌ ନବ୍‌ ଆତାମାନାନ୍‌ ଇଜି ଏସ୍ତିୱାଲେ ୱାନ୍‌ ୱେର୍‌ଆନ୍‌, ନାସ୍ତିୱାଲେ ୱାନ୍‌ ଏମେ ବାଡିଦୁ ମାର୍ହାନ୍‍, ଆୟାବାଡିଦୁ ମାରି ରିନେନ୍‍ ତେବାତାନ୍‌ ।"},{"book":"ଜୋହନ","chapter":"11","verse":"7","text":"ତାନିୱେନ୍‍କା ୱାନ୍‌ ସିସୁରିଙ୍ଗ୍‌ ଇର୍ହାନ୍‌, “ସାଦୁ, ମାଡ୍‌ ଜିହୁଦା ରାଜିଦୁ ଡ଼େସି ସନାଟ୍‌ ।”"},{"book":"ଜୋହନ","chapter":"11","verse":"8","text":"ସିସୁର୍‍ ଜିସୁଙ୍ଗୁଁ ଇର୍ହାର୍‌, “ଏ ଗୁରୁ, ଜିହୁଦିର୍ ଏସ ଦିନ୍‍ ଆଗ୍‌ଡ଼ି ନିଙ୍ଗିଁ କାଲ୍‍କାଣ୍‍ ଡାକ୍‌ତେଙ୍ଗ୍‍ଁ ବଦା କିଜିମାର୍ହାର୍‍, ମାରି ନିନ୍‌ ମାରିଡ଼େସି ଆବେ ସଲ୍‌ସିନି ?”"},{"book":"ଜୋହନ","chapter":"11","verse":"9","text":"ଜିସୁ ଇର୍ହାନ୍‌, “ୱେଡ଼େ ଇନିକା ବାର ଗନ୍‍ଟା ସିଲେତ୍‌ ? ଏନ୍‌ ୱେଡ଼େ ବୁଲାତିଙ୍ଗ୍‍ ତାକାଏନ୍‍, ଇରିଙ୍ଗ୍‌ ୱାର୍‌ ଇୟା ଦୁନିଆଦି ଜାୟ୍‌ ସୁଣାନ୍‌;"},{"book":"ଜୋହନ","chapter":"11","verse":"10","text":"ମାତର୍‌ ନାଡ଼ା ବୁଲାତିଙ୍ଗ୍‍ ୱାନ୍‌ ତାକାନାନ୍‍, ଇରିଙ୍ଗ୍‌ ୱାରିମାନୁ ଜାୟ୍‌ ସିଲେତ୍‌ ।"},{"book":"ଜୋହନ","chapter":"11","verse":"11","text":"ଜିସୁ ଇୟାୱିଜୁ ମାଟା ଇର୍‍ଇ ୱେନ୍‌କା ୱାରିଙ୍ଗ୍‌ ମାରି ଇର୍ହାନ୍‌, ମା ତଡ଼୍‍ ଲାଜାର୍‌ ସୁଜ୍‍ଜିନାନ୍‍, ମାତର୍‌ ୱାନିଙ୍ଗ୍‌ ସୁସ୍‍କାଣ୍‍କାଣ୍‍ ନିକ୍‍ତେଙ୍ଗ୍‍ ଇଜି ନାନ୍ ସଲ୍‍ସିନା ।”"},{"book":"ଜୋହନ","chapter":"11","verse":"12","text":"ଆବେଟ୍‌ ସିସୁର୍‍ ଜିସୁଙ୍ଗୁଁ ଇର୍ହାର୍‌, “ପ୍ରବୁ, ଜଦି ଲାଜାର୍‌ ସୁସ୍‍ତାମାନାନ୍‍, ଆରିଙ୍ଗ୍‌ ୱାନ୍‌ ନେଗେନ୍‍ ଆନାନ୍‌ ।”"},{"book":"ଜୋହନ","chapter":"11","verse":"13","text":"ଜିସୁ ଲାଜାର୍‌ତି ସାନି ବିସୟ୍‌ତାନ୍‌ ଇର୍ହାନ୍‌, ମାତର୍‌ ୱାନ୍‌ ସୁସ୍‍କାଣ୍‍କାଙ୍ଗ୍‍ ସୁସ୍‌ତି ବିସୟ୍‌ତାନ୍‌ ଇର୍ହାନ୍‌ ଇଜି ସିସୁର୍‍ ଅଡ଼୍‍ବିତାର୍‍ ।"},{"book":"ଜୋହନ","chapter":"11","verse":"14","text":"ମାରି, ଜିସୁ ନାସ୍ତିୱାଲେ ୱାରିଙ୍ଗ୍‌ ବୁଜାନିୱାଜା ଇର୍ହାନ୍‌, “ଲାଜାର୍‌ ସାତାମାନାନ୍‍ ।"},{"book":"ଜୋହନ","chapter":"11","verse":"15","text":"ମାରି, ନାନ୍ ଜେ ଆୟାବାଡିଦୁ ସିଲେତା, ଇୟାଉଣ୍ତିଙ୍ଗ୍‌ ମି ଉଣ୍ତିଙ୍ଗ୍‌ ୱେଡ଼ିକା ଆଜିନା, ଏଣ୍ତେସ୍‌ ମିର୍‌ ବିସ୍‌ବାସ୍‌ କିନିଦେର୍‍; ମାତର୍‌ ସାଦୁ, ମାଡ୍‌ ୱାନିଙ୍ଗ୍‌ ସୁଡ଼ୁଦେଙ୍ଗ୍‍ ସନାଟ୍‌ ।”"},{"book":"ଜୋହନ","chapter":"11","verse":"16","text":"ଆବେଟ୍‌ ତୋମା ଆମାୱାନିଙ୍ଗ୍‌ ଦିଦୁମ ଇଜି ଇନାର୍‌, ୱାନ୍‌ ୱାନି ତଡ଼୍‍ ସିସୁରିଙ୍ଗ୍‌ ଇର୍ହାନ୍‌, “ସାଦୁ, ମାଡ୍‌ ବା ଗୁରୁୱାଲେ ସଲ୍‌ସି ୱାନିୱାଲେ ସାନାଟ୍‍ ।”"},{"book":"ଜୋହନ","chapter":"11","verse":"17","text":"ଜିସୁ ବେତନିଆଦୁ ଇତାନ୍‍ନୋ ୱେର୍‌ଆନ୍‌ ଜେ, ଲାଜାର୍‌ ନାଲ୍‍ନେନ୍‍ ଆତାତ୍‌ ଦୁକି ଗୁଟାଦୁ ମୁସ୍‍ତାର୍‍ନି ।"},{"book":"ଜୋହନ","chapter":"11","verse":"18","text":"ବେତନିୟା ଜିରୁସାଲାମ୍‌ ଲାକ୍‌ତୁ ମାର୍ହାତ୍‌, ମୁନ୍‌ଡ୍ରି କିଲମିଟର୍‍ତାନ୍‍ ଉଣା;"},{"book":"ଜୋହନ","chapter":"11","verse":"19","text":"ମାରି, ଜିହୁଦିର୍‌ ମାଣୁକୁ ନାଣ୍ତ ଲୋକୁ ମାର୍ତା ନି ମରିୟମ୍‌ତିଙ୍ଗ୍‍ ତାନି ତଡ଼ାନ୍‍ ସାତି ବିସୟ୍‌ତାନ୍‌ ସୁକୁ ସିଦେଙ୍ଗ୍‍ ଇଜି ତାମେ ଲାକ୍‌ତୁ ୱାତାମାର୍ହାର୍‍ ।"},{"book":"ଜୋହନ","chapter":"11","verse":"20","text":"ଆବେଟ୍‌ ଜିସୁ ୱାଜିନାନ୍‍ ଇଜି ଏସ୍ତିୱାଲେ ମାର୍ତା ୱେର୍‍ଆତ୍‍, ନାସ୍ତିୱାଲେ ୱାଦ୍‌ ଜିସୁଙ୍ଗୁଁ ବେଟ୍‍ବୁଡ଼ାଦେଙ୍ଗ୍‍ ସର୍ହାତ୍‍, ମାତର୍‌ ମରିୟମ୍‌ ଇନ୍‌ଡ୍ର ବାସ୍‍ତା ତେବାତାତ୍‌ ।"},{"book":"ଜୋହନ","chapter":"11","verse":"21","text":"ମାର୍ତା ଜିସୁଙ୍ଗୁଁ ଇର୍ହାତ୍‌, “ପ୍ରବୁ, ଜଦି ନିନ୍‌ ଇବେ ମାର୍‍ଇମାନ୍ଦି, ଆତିଙ୍ଗ୍‌ ନା ତଡ଼ାନ୍‌ ସାଏତାନ୍‍ମାନ୍ଦି ।"},{"book":"ଜୋହନ","chapter":"11","verse":"22","text":"ମାତର୍‌ ଇଲେଇବା ନାନ୍ ନେସ୍‌ନା, ନିନ୍‌ ମାପୁରୁଙ୍ଗୁଁ ଆମାକା ଲସ୍‌ନି, ମାପୁରୁ ଜେ ଆକା ନିଙ୍ଗିଁ ସିନାନ୍‍ ।”"},{"book":"ଜୋହନ","chapter":"11","verse":"23","text":"ଜିସୁ ତାନିଙ୍ଗ୍‌ ଇର୍ହାନ୍‌, “ନି ତଡ଼ାନ୍‌ ଜିବନ୍‌ ପୟ୍‌ଜି ନିଙ୍ଗିଁନାନ୍‍ ।”"},{"book":"ଜୋହନ","chapter":"11","verse":"24","text":"ମାର୍ତା ଜିସୁଙ୍ଗୁଁ ଇର୍ହାତ୍‌, “ୱାନ୍‌ ଜେ ୱିଜ୍‍ନି ଦିନ୍‍ତୁ ମାରିଡ଼େସି ନିଙ୍ଗିଁନି ୱାଲେ ନିଙ୍ଗିଁନାନ୍‍, ଇକା ନାନ୍ ନେସ୍‌ନା ।”"},{"book":"ଜୋହନ","chapter":"11","verse":"25","text":"ଜିସୁ ତାନିଙ୍ଗ୍‌ ଇର୍ହାନ୍‌, “ନାନ୍ ମାରିଜିନିକାନ୍‍ ମାରି ଜିବନ୍‌; ଏନ୍‌ ନାବାନ୍‍ ବିସ୍‌ବାସ୍‌ କିନାନ୍‌, ୱାନ୍‌ ଜଦିବା ସାନାନ୍‌, ମାତର୍‌ ୱାନ୍‌ ମାରିଡ଼େସି ଜିନାନ୍‍ ।"},{"book":"ଜୋହନ","chapter":"11","verse":"26","text":"ମାରି ଏନ୍‌ ଜିନାନ୍‍ ମାରି ନାବାନ୍‍ ବିସ୍‌ବାସ୍‌ କିନାନ୍‌, ୱାନ୍‌ ଏସାଙ୍ଗ୍‌ବା ସାଏନ୍‌; ଇକା ଇନିକା ବିସ୍‌ବାସ୍‌ କିଜିନି ?”"},{"book":"ଜୋହନ","chapter":"11","verse":"27","text":"ମାର୍ତା ଜିସୁଙ୍ଗୁଁ ଇର୍ହାତ୍‌, “ହୁଁ ପ୍ରବୁ, ଆମାୱାନିଦି ଦୁନିଆଦୁ ୱାନିକା ମାର୍ହାତ୍‍, ନିନ୍‌ ଜେ ମାପୁରୁଦି ମାରିନ୍‌ ଆୟା ମସିହ, ଇକା ନା ବିସ୍‌ବାସ୍‌ ।”"},{"book":"ଜୋହନ","chapter":"11","verse":"28","text":"ଇକା ଇର୍‍ଇ ୱେନ୍‌କା ମାର୍ତା ସଲ୍‌ସି ତାନି ତାଙ୍ଗିଁ ମରିୟମ୍‌ତିଙ୍ଗ୍‍ ନେସ୍‌ଇୱାଜା କୁକ୍‌ସି ଇର୍ହାତ୍‌, “ଗୁରୁ ୱାତାନ୍‍ନି ମାରି ନିଙ୍ଗିଁ କୁକ୍‍ସିନାନ୍‍ ।”"},{"book":"ଜୋହନ","chapter":"11","verse":"29","text":"ମରିୟମ୍‌ ଇକା ୱେନ୍‌ଜି ବେଗି ନିଙ୍ଗିଁଜି ଜିସୁ ଲାକ୍‌ତୁ ସର୍ହାତ୍‍ ।"},{"book":"ଜୋହନ","chapter":"11","verse":"30","text":"ଜିସୁ ନାସ୍ତିୱାଲେ ନାର୍‍ ଲୋଇ ରେଏନ୍‌ ମାର୍ହାନ୍‍, ମାତର୍‌ ମାର୍ତା ୱାନିଙ୍ଗ୍‌ ଏମେ ବାଡିଦୁ ବେଟ୍‍ବୁଡ଼ାତା ମାର୍ହାତ୍‌, ଆୟା ସାନ୍ଦି ୱାନ୍‌ ଆୟା ବାଡିଦୁ ମାର୍ହାନ୍‍ ।"},{"book":"ଜୋହନ","chapter":"11","verse":"31","text":"ମାରି, ଏମେ ଜିହୁଦିର୍‌ ୱାନିୱାଲେ ଇନ୍‌ଡ୍ର ମାନ୍‌ଜି ମରିୟମ୍‌ତିଙ୍ଗ୍‍ ସୁକୁ ସିଜିମାର୍ହାର୍‍, ୱାର୍‌ ମରିୟମ୍‍ତିଙ୍ଗ୍‍ ବେଗି ନିଙ୍ଗ୍‍ଜି ସହସି ସନିକା ସୁଡ଼ୁଜି, ୱାଦ୍‌ ଦୁକି ଲାକ୍‌ତୁ ଆଡ଼୍‍ବାଦେଙ୍ଗ୍‍ ଇଜି ସଲ୍‍ସିନାତ୍‍, ଇକା ଅଡ଼୍‍ବିଜି ତାନି ୱେନ୍‌କା ୱେନ୍‌କା ସର୍ହାର୍‍ ।"},{"book":"ଜୋହନ","chapter":"11","verse":"32","text":"ଆବେଟ୍‌ ଜିସୁ ଏମେ ବାଡିଦୁ ମାର୍ହାନ୍‍, ମରିୟମ୍‌ ଆୟା ବାଡିଦୁ ଇଗା ସଲ୍‌ସି ୱାନିଙ୍ଗ୍‌ ସୁଡ଼ୁଜି ୱାନି କାଲ୍‍କା ଆଡ୍‍ଗି ମାଡ଼ିସ୍‌ କିଜି ଇର୍ହାତ୍‌, “ପ୍ରବୁ, ଜଦି ନିନ୍‌ ଇବେ ଇଗା ୱାତିମାନ୍ଦି, ଆତିଙ୍ଗ୍‌ ନା ତଡ଼ାନ୍‌ ସାଏତାନ୍‍ମାନ୍ଦି ।”"},{"book":"ଜୋହନ","chapter":"11","verse":"33","text":"ମାରି, ଜିସୁ ତାନିଙ୍ଗ୍‌ ମାରି ତାନି ୱାଲେ ୱାତିମାନି ଜିହୁଦିରିଙ୍ଗ୍‍ଁ ଆଡ଼୍‍ବାନିକା ସୁଡ଼ୁଜି ଆତ୍ମାତୁ ଆଡ଼୍‍ବାଜି, ମାରି ପାଣି ପୁରା କିଦେଙ୍ଗ୍‌ ଇଜି ନାଣ୍ତ ବଦାଦାନ୍ ୱେନ୍‌ବାତାନ୍‌,"},{"book":"ଜୋହନ","chapter":"11","verse":"34","text":"ୱାନିଙ୍ଗ୍‌ ଏମେ ଇଟ୍‍ଟି ମାନିଦେର୍‌ ? ୱାର୍‌ ୱାନିଙ୍ଗ୍‌ ଇର୍ହାର୍‌,"},{"book":"ଜୋହନ","chapter":"11","verse":"35","text":"ଜିସୁ ଆଡ଼୍‍ବାତାନ୍‍ ।"},{"book":"ଜୋହନ","chapter":"11","verse":"36","text":"ଆବେଟ୍‌ ଜିହୁଦିର୍ ଇର୍ହାର୍‌, ସୁଡ଼ୁଦୁ, ୱାନ୍‌ ୱାନିଙ୍ଗ୍‌ ଏଣ୍ତେସ୍‌ ଜିବନ୍‌ନୋଜି ମାର୍ହାନ୍‍ ।"},{"book":"ଜୋହନ","chapter":"11","verse":"37","text":"ମାତର୍‌ ୱାରି ଲୋଇ ଏନ୍‌ ଏନ୍‌ ଇର୍ହାର୍‌, “ଇୟା ଏମେକାନ୍‍ ଆୟା କାଣାଦି କାଣୁକୁ ସୁଡ଼ିସ୍‍ କିଏନ୍‌ ମାର୍ହାନ୍‍ ନୋ ? ୱାନ୍‌ ଇନିକା ଲାଜାର୍‌ତି ସାନିତାନେଙ୍ଗ୍‍ ବା ତେବାକିଦେଙ୍ଗ୍‍ ଆଟ୍‍ଏତାନ୍‍ମାନ୍ଦି ?”"},{"book":"ଜୋହନ","chapter":"11","verse":"38","text":"ଆବେଟ୍‌ ଜିସୁ ମାରିଡ଼େସି ଆତ୍ମାଦୁ ଆଡ଼୍‍ବାଜି ଦୁକିଗୁଟା ଲାକ୍‌ତୁ ୱାତାନ୍‌; ଆକା ଉଣ୍ତ୍ରି ସାର୍‍ରା, ମାରି ତାନି ଦୁଆର୍‍ ଆଗ୍‌ଡ଼ି ଉଣ୍ତ୍ରି କାଲୁ ମାର୍ହାତ୍‌ ।"},{"book":"ଜୋହନ","chapter":"11","verse":"39","text":"ଜିସୁ ଆଦେସ୍‌ ସିତାନ୍‌, “ଇୟା କାଲୁ ଗୁସାକିଦୁ ।” ସାତି ଲୋକ୍‌ତି ତାଙ୍ଗିଁସି ମାର୍ତା ଜିସୁଙ୍ଗୁଁ ଇର୍ହାତ୍‌, “ପ୍ରବୁ, ୱାନ୍‌ କାପୁ ଆଜିମାନାନ୍‍, ଇରିଙ୍ଗ୍‌ ୱାନିଙ୍ଗ୍‌ ମୁସ୍‌ତାର୍‌ ନାଲ୍‍ନେନ୍‍ ଆତାନ୍‍ନି ।”"},{"book":"ଜୋହନ","chapter":"11","verse":"40","text":"ଜିସୁ ତାନିଙ୍ଗ୍‌ ଇର୍ହାନ୍‌, “ଜଦି ନିନ୍‌ ବିସ୍‌ବାସ୍‌ କିନି, ଆରିଙ୍ଗ୍‌ ମାପୁରୁଦି ମହିମା ସୁଣି, ଇକା ଇନିକା ନାନ୍ ନିଙ୍ଗିଁ ଇନ୍‍ଏତା ?”"},{"book":"ଜୋହନ","chapter":"11","verse":"41","text":"ଆବେଟ୍‌ ୱାର୍‌ କାଲୁ ଗୁସାକିତାର୍‍ । ମାରି, ଜିସୁ ମୁସ୍‌କୁ ସୁଡ଼ୁଜି ଇର୍ହାନ୍‌, “ବୁବା, ନିନ୍‌ ନା ପାର୍‌ତନା ୱେର୍‌ଇ ଇଜି ନାନ୍ ନିଙ୍ଗିଁ ଦନ୍ୟବାଦ୍‌ ସିଜିନା ।"},{"book":"ଜୋହନ","chapter":"11","verse":"42","text":"ନିନ୍‌ ଜେ ୱିଜୁୱାଲେ ନା ପାର୍‌ତନା ୱେନ୍‍ଜମାନି, ଇକା ନାନ୍ ନେସ୍‌ତାମାନା; ମାତର୍‌ ଏମେ ଲୋକୁ ୱିଜେରେ ସାରିବେଡ଼୍‍ତି ନିର୍ହାମାନାର୍‍, ନିନ୍‌ ନାଙ୍ଗିଁ ପକ୍‍ତିମାନି ଇଜି ୱାର୍‌ ଏଣ୍ତେସ୍‌ ବିସ୍‌ବାସ୍‌ କିନାର୍‌, ଇୟାଉଣ୍ତିଙ୍ଗ୍‌ ୱାରି ଉଣ୍ତିଙ୍ଗ୍‌ ନାନ୍ ଇକା ଇର୍‌ଆ ।”"},{"book":"ଜୋହନ","chapter":"11","verse":"43","text":"ୱାନ୍‌ ଇକା ଇଜି ନାଣ୍ତ ଆଉଲି ଆଜି କୁକ୍‍ତାନ୍‍, “ଲାଜାର୍‌ ସହସ ରାଆ ।”"},{"book":"ଜୋହନ","chapter":"11","verse":"44","text":"ୱାନ୍‌ ସତାୱାତାନ୍‍; ୱାନି କିୟୁ ନି ପାଦାମ୍‌ ଦୁକିଦି ପାଗେଣାନ୍‍ ତର୍‍ତାମାର୍ହାର୍‍, ମାରି ୱାନି ମକମି ଉଣ୍ତ୍ରି ପାସିଆ କେର୍‍ପ୍‍ତା ମାର୍ହାର୍‌ । ଜିସୁ ୱାରିଙ୍ଗ୍‌ ଇର୍ହାନ୍‌, “ୱେନି ଗାଟି କୁତ୍‍ସି ସନ୍‌ଡ଼୍ରେଙ୍ଗ୍‌ ସାରି ସିଦୁ ।”"},{"book":"ଜୋହନ","chapter":"11","verse":"45","text":"ମାରି, ଜିହୁଦିର୍‌ ମାଣ୍‌କୁ ନାଣ୍ତ ଅର୍ତାତ୍‍ ଏମେକାର୍‌ ମରିୟମ୍‌ ଲାକ୍‌ତୁ ୱାତାମାର୍ହାର୍‍ ମାରି ଜିସୁଦି ପାଣି ସୁଡ଼ୁଜି, ୱାର୍‌ ୱାନିମାନୁ ବିସ୍‌ବାସ୍‌ କିତାର୍‍;"},{"book":"ଜୋହନ","chapter":"11","verse":"46","text":"ମାତର୍‌, ୱାରି ମାଣାନ୍‌ ଏନ୍‌ ଏନ୍‌ ପାରୁସିର୍‌ ଲାକ୍‌ତୁ ସଲ୍‌ସି, ଜିସୁ ଆମାକା ଆମାକା କିତାମାର୍ହାନ୍‌, ଆୟାୱିଜୁ ୱାରିଙ୍ଗ୍‌ ୱେର୍‌ତାନ୍‌ ।"},{"book":"ଜୋହନ","chapter":"11","verse":"47","text":"ଆବେଟ୍‌ ପେରି ଜାଜକର୍‌ ନି ପାରୁସିର୍‌ ପେରିମିଟିଙ୍ଗ୍‌ କିଜି ଇର୍ହାର୍‌, “ମାଡ୍‌ ଇନିକା କିନିକା ? ଇୟା ଲୋକୁ ତୋ ନାଣ୍ତ କାବାଆନି ପାଣି କିଜିନାନ୍‍ ।"},{"book":"ଜୋହନ","chapter":"11","verse":"48","text":"ଜଦି ମାଡ୍‌ ୱାନିଙ୍ଗ୍‌ ଇୟାୱାଜା ଡ଼ିସ୍‍ନାସିନାଟ୍‍, ଆରିଙ୍ଗ୍‌ ୱିଜେରେ ୱାନିମାନୁ ବିସ୍‌ବାସ୍‌ କିନାର୍‌, ମାରି ରମିୟଅଦିକାରି ଲୋକୁ ୱାଜି ମା ମନ୍ଦିର୍‌ ନି ଜାତିଦି ୱିଜେରିଙ୍ଗ୍‍ ନାସ୍ଟୁ କିନାର୍‌ ।”"},{"book":"ଜୋହନ","chapter":"11","verse":"49","text":"ମାତର୍‌ ୱାରିମାଣ୍‌କୁ ଆୟା ବାର୍‍ସେକ୍‍ତି ଉଣ୍ତିଙ୍ଗ୍‌ ଆସ୍‍କିଆଇଆତିମାନି ୱିଜେରିଙ୍ଗ୍‌ପେରି ଜାଜକ କୟାପା ୱାରିଙ୍ଗ୍‌ ଇର୍ହାନ୍‌, “ମିର୍‌ ଇନିକା କାବାର୍‍ !”"},{"book":"ଜୋହନ","chapter":"11","verse":"50","text":"ମିର୍‌ ଇନିକା ବୁଜାଦେଙ୍ଗ୍‌ ଆଟ୍‍ଇଜିନିଦେର୍‍, ୱିଜୁ ଜାତି ନାସ୍ଟୁ ଆନି ବାଦ୍‌ଲୁ ଅରେନ୍‍ ଲୋକୁ ସାନିକା ଟିକ୍‍ମାନାତ୍‍ ।"},{"book":"ଜୋହନ","chapter":"11","verse":"51","text":"କୟାପା ନିଜେଦି ମନ୍‍ତାନ୍‍ ଇକା ଇନ୍‌ଏନ୍‌ ମାର୍ହାନ୍‍, ମାତର୍‌ ୱାନ୍‌ ଆୟା ବାର୍‍ସେକ୍‍ତି ୱିଜେରିଙ୍ଗ୍‌ପେରି ଜାଜକ ମାର୍ହାନ୍‍ଆକା ଇୟା ବବିସତ୍‍ତି ମାଟା ୱାନି ୱେୟୁଦାନ୍‌ ସତାମାର୍ହାତ୍‍ । ଜିସୁ ୱେର୍‍ତା ମାର୍ହାନ୍‍ ଜେ ୱିଜୁ ଜିହୁଦି ଲୋକାଦି,"},{"book":"ଜୋହନ","chapter":"11","verse":"52","text":"ଇନ୍‍ଙ୍ଗାଁ ଆନିଙ୍ଗାଁ ଆତିମାନି ମାପୁରୁଦି ଲୋକାଙ୍ଗ୍‌ ଉଣ୍ତ୍ରେ କୁଟୁମ୍‍ତୁ ଉଣ୍ତାକିନି ଉଣ୍ତିଙ୍ଗ୍‌ ଜିସୁ ସାନାନ୍‌ ।"},{"book":"ଜୋହନ","chapter":"11","verse":"53","text":"ଆବେଟ୍‌ ଆୟା ନାଣ୍ତିରାନ୍‍ ଜିହୁଦି ନେତାର୍‌ ଜିସୁଙ୍ଗୁଁ ସାୟାମାର୍‍ଗାଡାକ୍‍ତେଙ୍ଗ୍‍ ଇଜି ଉପାୟ୍‌ କିତାର୍‍ ।"},{"book":"ଜୋହନ","chapter":"11","verse":"54","text":"ମାରି, ଜିସୁ ଜିହୁଦିର୍‌ ମାନୁ ମାରି ତରାୟ୍‍ଆଜି ବୁଲାସାଲା କିଏତାନ୍‌, ମାତର୍‌ ୱାନ୍‌ ଆୟାବାଡିଦାନ୍‍ ସହସି ସଲ୍‌ସି ସୁନ୍‌ସାନ୍‌ ରାଜିଦି ଏପ୍ରୟିମ୍‍ ଦର୍‌ତି ଉଣ୍ତ୍ରି ଗାଡ଼୍‌ତୁ ସର୍ହାନ୍‍, ମାରି ୱାନ୍‌ ସିସୁରିୱାଲେ ଆବେ ତେବାତାନ୍‌ ।"},{"book":"ଜୋହନ","chapter":"11","verse":"55","text":"ଜିହୁଦିର୍‌ ନିସ୍ତାର ପଣ୍ତୟ୍‌ ଲାକ୍‌ତୁ ମାର୍ହାତ୍‌, ମାରି ରାଜିଦାନ୍‍ ନାଣ୍ତ ଲୋକୁ ନିଜେ ନିଜେଦିଙ୍ଗ୍‍ ନେଗେଣ୍ତ୍‍ କିଦେଙ୍ଗ୍‌ ଇଜି ନିସ୍ତାର୍‍ ପଣ୍ତୟ୍‌ ଆଗ୍‍ଡ଼ିରାନ୍‍ନେ ଜିରୁସାଲାମ୍‍ତୁ ସର୍ହାର୍‍ ।"},{"book":"ଜୋହନ","chapter":"11","verse":"56","text":"ଆବେଟ୍‌ ୱାର୍‌ ଜିସୁଙ୍ଗୁଁ ପୟ୍‍ବୁ ପୟ୍‍ବୁ ମନ୍ଦିର୍‌ତୁ ନିର୍‍ଇ ମାର୍‍ଇୱାଲେ ୱାର୍‍ୱାର୍‍ ଇନ୍‌ଡ୍ରେଙ୍ଗ୍‌ ଆସ୍‌ତାର୍‌, ମିର୍‌ ଇନିକା ଅଡ଼୍‍ବିଜିନିଦେର୍‍ ? ୱାନ୍‌ ପଣ୍ତୟ୍‌ତୁ ୱାନାନ୍‌ ନୋ ରେଏନ୍‌ ?"},{"book":"ଜୋହନ","chapter":"11","verse":"57","text":"ପେରି ଜାଜକର୍‌ ନି ପାରୁସିର୍‌ ଆଦେସ୍‌ ସିତାମାର୍ହାର୍‍ ଜେ ଜଦି ଏନ୍‌ ଜିସୁ ଏମେମାନୁ ମାନାନ୍‌ ଇଜି ନେସ୍‍ନାମାନାନ୍‍, ଆରିଙ୍ଗ୍‌ ଇୟା କାବୁର୍‌ ଦାପ୍ରେ ନେତାରିଙ୍ଗ୍‌ ୱେର୍‌ନା ସିନାର୍‍ । ଆତିଙ୍ଗ୍‌ ୱାର୍‌ ଜିସୁଙ୍ଗୁଁ ଆସ୍‌ନାର୍‌ ।"}]}