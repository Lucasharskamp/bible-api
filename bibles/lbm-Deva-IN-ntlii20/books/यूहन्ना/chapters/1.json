{"data":[{"book":"यूहन्ना","chapter":"1","verse":"1","text":"सुरूवात म शब्द होतो, अऊर शब्द परमेश्वर को संग होतो, अऊर शब्द परमेश्वर होतो।"},{"book":"यूहन्ना","chapter":"1","verse":"2","text":"योच शब्द सुरूवात सीच परमेश्वर को संग होतो।"},{"book":"यूहन्ना","chapter":"1","verse":"3","text":"अऊर सब कुछ ओको द्वारा पैदा भयो, अऊर जो कुछ पैदा भयो हय ओको म सी कोयी भी चिज ओको बिना नहीं भयी।"},{"book":"यूहन्ना","chapter":"1","verse":"4","text":"शब्द जीवन को स्त्रोत होतो अऊर यो जीवन म आदमियों लायी प्रकाश लायो।"},{"book":"यूहन्ना","chapter":"1","verse":"5","text":"प्रकाश अन्धारो म चमकय हय, अऊर अन्धारो ओख हराय नहीं सकय।"},{"book":"यूहन्ना","chapter":"1","verse":"6","text":"परमेश्वर को तरफ सी एक सन्देश लावन वालो ख भेज्यो जेको नाम यूहन्ना होतो।"},{"book":"यूहन्ना","chapter":"1","verse":"7","text":"ऊ प्रकाश की गवाही देन आयो, ताकि सब लोग ओको सन्देश सुन क विश्वास करे।"},{"book":"यूहन्ना","chapter":"1","verse":"8","text":"ऊ खुदच त प्रकाश नहीं होतो, पर ऊ प्रकाश की गवाही देन लायी आयो होतो।"},{"book":"यूहन्ना","chapter":"1","verse":"9","text":"यो सच्चो प्रकाश हय जो हर एक आदमी ख प्रकाशित करय हय, जो जगत म आवन वालो होतो।"},{"book":"यूहन्ना","chapter":"1","verse":"10","text":"ऊ शब्द जगत म होतो, अऊर तब भी परमेश्वर न ओको द्वारा जगत बनायो, फिर भी जगत न ओख नहीं पहिचान्यो।"},{"book":"यूहन्ना","chapter":"1","verse":"11","text":"ऊ अपनो खुद को लोगों को जवर आयो पर ओको अपनो लोगों न ओख स्वीकार नहीं करयो।"},{"book":"यूहन्ना","chapter":"1","verse":"12","text":"पर जितनो न ओख स्वीकार करयो, मतलब उन्ख जो ओको नाम पर विश्वास रखय हय, ओन उन्ख परमेश्वर की सन्तान होन को अधिकार दियो।"},{"book":"यूहन्ना","chapter":"1","verse":"13","text":"हि नहीं त स्वाभाविक तरीका सी परमेश्वर की सन्तान बने मतलब मानविय बाप सी नहीं जनम्यो बल्की परमेश्वर खुद ओको बाप होतो।"},{"book":"यूहन्ना","chapter":"1","verse":"14","text":"अऊर वचन शरीर रूप धारन करयो; अऊर अनुग्रह अऊर सच्चायी सी परिपूर्ण होय क हमरो बीच म जीवन जियो, अऊर हम न ओकी असी महिमा देखी, जसो बाप को एकलौतो बेटा की।"},{"book":"यूहन्ना","chapter":"1","verse":"15","text":"यूहन्ना न ओको बारे म गवाही दी, अऊर पुकार क कह्यो, “यो उच आय, जेको मय न वर्नन करयो कि जो मोरो बाद आय रह्यो हय, ऊ मोरो सी बढ़ क हय कहालीकि ऊ मोरो जनम सी पहिले होतो।”"},{"book":"यूहन्ना","chapter":"1","verse":"16","text":"कहालीकि परमेश्वर न अनुग्रह की परिपूर्णता सी हम्ख आशिषित करयो मतलब आशिषों सी भरपूर करयो।"},{"book":"यूहन्ना","chapter":"1","verse":"17","text":"येकोलायी कि व्यवस्था त मूसा को द्वारा दी गयी, पर अनुग्रह अऊर सच्चायी यीशु मसीह को द्वारा आयी।"},{"book":"यूहन्ना","chapter":"1","verse":"18","text":"परमेश्वर ख कोयी न कभी नहीं देख्यो। एकलौतो बेटा, जो परमेश्वर को बराबर हय अऊर बाप को बाजू म बैठ्यो हय, उच बेटा पर परमेश्वर न अपनो आप ख प्रगट करयो।"},{"book":"यूहन्ना","chapter":"1","verse":"19","text":"यूहन्ना को सन्देश यो आय, कि जब यहूदी अधिकारियों न यरूशलेम सी याजकों अऊर लेवियों ख ओको सी यो पूछन लायी भेज्यो, “तय कौन आय?”"},{"book":"यूहन्ना","chapter":"1","verse":"20","text":"यूहन्ना न उत्तर देन लायी इन्कार नहीं करयो, पर ओन स्पष्टता अऊर खुल क मान लियो, “मय मसीह नोहोय।”"},{"book":"यूहन्ना","chapter":"1","verse":"21","text":"तब उन्न ओको सी पुच्छ्यो, “फिर तय कौन आय? का तय एलिय्याह आय?” ओन कह्यो, “मय नोहोय। त का तय ऊ भविष्यवक्ता आय?” ओन उत्तर दियो, “नहीं।”"},{"book":"यूहन्ना","chapter":"1","verse":"22","text":"तब उन्न ओको सी पुच्छ्यो, “फिर तय कौन आय? ताकि हम अपनो भेजन वालो ख उत्तर देबो। तय अपनो बारे म का कह्य हय?”"},{"book":"यूहन्ना","chapter":"1","verse":"23","text":"यूहन्ना न कह्यो, “जसो यशायाह भविष्यवक्ता न कह्यो हय: ‘मय जंगल म एक पुकारन वालो को आवाज आय कि तुम प्रभु को रस्ता सीधो करो।’”"},{"book":"यूहन्ना","chapter":"1","verse":"24","text":"हि सन्देश देन वालो जो फरीसियों को तरफ सी भेज्यो गयो होतो।"},{"book":"यूहन्ना","chapter":"1","verse":"25","text":"उन्न यूहन्ना सी यो प्रश्न पुच्छ्यो, “यदि तय मसीह नोहोय, अऊर नहीं एलिय्याह, अऊर नहीं ऊ भविष्यवक्ता आय, त फिर बपतिस्मा कहाली देवय हय?”"},{"book":"यूहन्ना","chapter":"1","verse":"26","text":"यूहन्ना न उन्ख उत्तर दियो, “मय त पानी सी बपतिस्मा देऊ हय, पर तुम्हरो बीच म एक आदमी खड़ो हय जेक तुम नहीं जानय।"},{"book":"यूहन्ना","chapter":"1","verse":"27","text":"यानेकि मोरो बाद ऊ आवन वालो हय, पर मय ओको चप्पल को बन्ध खोलन लायक नहाय।”"},{"book":"यूहन्ना","chapter":"1","verse":"28","text":"या बाते यरदन नदी को पार बैतनिय्याह नगर म भयी, जित यूहन्ना बपतिस्मा देत होतो।"},{"book":"यूहन्ना","chapter":"1","verse":"29","text":"दूसरों दिन ओन यीशु ख अपनो तरफ आवतो देख क कह्यो, “देखो, यो परमेश्वर को मेम्ना आय जो जगत को पाप उठाय लिजावय हय।"},{"book":"यूहन्ना","chapter":"1","verse":"30","text":"यो उच आय जेको बारे म मय न कह्यो होतो, ‘एक आदमी मोरो पीछू आवय हय जो मोरो सी महान हय, कहालीकि ऊ मोरो सी पहिले अस्तित्व म होतो।’"},{"book":"यूहन्ना","chapter":"1","verse":"31","text":"मोख मालूम नहीं होतो ऊ कौन आय, पर येकोलायी मय पानी सी बपतिस्मा देतो हुयो आयो कि ऊ इस्राएल पर प्रगट होय जाय।”"},{"book":"यूहन्ना","chapter":"1","verse":"32","text":"अऊर यूहन्ना न या गवाही दी: “मय न पवित्र आत्मा ख कबूत्तर को जसो स्वर्ग सी उतरतो देख्यो हय, अऊर ऊ ओको पर ठहर गयो।"},{"book":"यूहन्ना","chapter":"1","verse":"33","text":"मोख अभी भी मालूम नहीं होतो, पर ऊ एक होतो परमेश्वर, जेन मोख पानी सी बपतिस्मा देन ख भेज्यो, ओनच मोरो सी कह्यो, ‘जेको पर तय आत्मा ख उतरतो अऊर ठहरतो देखो, उच पवित्र आत्मा सी बपतिस्मा देन वालो आय।’"},{"book":"यूहन्ना","chapter":"1","verse":"34","text":"अऊर मय न देख्यो, अऊर गवाही देऊ हय कि योच परमेश्वर को टुरा आय।”"},{"book":"यूहन्ना","chapter":"1","verse":"35","text":"दूसरों दिन फिर यूहन्ना अऊर ओको चेला म सी दोय लोग खड़ो भयो होतो,"},{"book":"यूहन्ना","chapter":"1","verse":"36","text":"जब यीशु जो जाय रह्यो होतो, देख क कह्यो, “देखो, यो परमेश्वर को मेम्ना आय।”"},{"book":"यूहन्ना","chapter":"1","verse":"37","text":"तब हि दोयी चेला ओकी यो सुन क यीशु को पीछू चली गयो।"},{"book":"यूहन्ना","chapter":"1","verse":"38","text":"यीशु न मुड़ क उन्ख पीछू आवतो देख्यो अऊर उन्को सी कह्यो, “तुम कौन की खोज म हय?” उन्न ओको सी कह्यो, “हे रब्बी यानेकि हे गुरु, तय कित रह्य हय?”"},{"book":"यूहन्ना","chapter":"1","verse":"39","text":"यीशु न उन्को सी कह्यो, “आवो, अऊर देखो।” तब उन्न जाय क ओकी रहन की जागा देखी, अऊर ऊ दिन ओको संग रह्यो। लगभग शाम को चार बज्यो होतो।"},{"book":"यूहन्ना","chapter":"1","verse":"40","text":"यूहन्ना की बात सुन क यीशु को पीछू जान वालो म सी एक जो शिमोन पतरस को भाऊ अन्द्रियास होतो।"},{"book":"यूहन्ना","chapter":"1","verse":"41","text":"ओन पहिले अपनो सगो भाऊ शिमोन सी मिल क ओको सी कह्यो, “हम ख मसीहा, मतलब ख्रिस्त, मिल गयो।”"},{"book":"यूहन्ना","chapter":"1","verse":"42","text":"हि ओख यीशु को जवर लायो। यीशु न ओख देख क कह्यो, “तय यूहन्ना को टुरा शिमोन आय: तय कैफा कहलाजो। मतलब पतरस जेको अर्थ चट्टान आय।”"},{"book":"यूहन्ना","chapter":"1","verse":"43","text":"दूसरों दिन यीशु न गलील ख जान को निश्चय करयो। ऊ फिलिप्पुस सी मिल्यो अऊर कह्यो, “मोरो संग आव।”"},{"book":"यूहन्ना","chapter":"1","verse":"44","text":"फिलिप्पुस, यो अन्द्रियास अऊर पतरस को नगर बैतसैदा को निवासी होतो।"},{"book":"यूहन्ना","chapter":"1","verse":"45","text":"फिलिप्पुस नतनएल सी मिल्यो अऊर ओको सी कह्यो, “जेको वर्नन मूसा न व्यवस्था म अऊर भविष्यवक्तावों न करयो हय, ऊ हम्ख मिल गयो; ऊ यूसुफ को टुरा, यीशु नासरत नगर सी आय।”"},{"book":"यूहन्ना","chapter":"1","verse":"46","text":"नतनएल न ओको सी कह्यो, “का कोयी अच्छी चिज नासरत सी निकल सकय हय?”"},{"book":"यूहन्ना","chapter":"1","verse":"47","text":"यीशु न नतनएल ख अपनो तरफ आवता देख क ओको बारे म कह्यो, “देखो, यो सच्चो इस्राएली आय; येको म कोयी कपट नहाय!”"},{"book":"यूहन्ना","chapter":"1","verse":"48","text":"नतनएल न ओको सी कह्यो, “तय मोख कसो जानय हय?”"},{"book":"यूहन्ना","chapter":"1","verse":"49","text":"नतनएल न ओख उत्तर दियो, “हे गुरु, तय परमेश्वर को बेटा आय; तय इस्राएल को राजा आय।”"},{"book":"यूहन्ना","chapter":"1","verse":"50","text":"यीशु न ओख उत्तर दियो, “मय न जो तोरो सी कह्यो कि मय न तोख अंजीर को झाड़ को खल्लो देख्यो, का तय येकोलायी विश्वास करय हय? तय येको सी भी बड़ो-बड़ो काम देखजो।”"},{"book":"यूहन्ना","chapter":"1","verse":"51","text":"फिर ओको सी कह्यो, “मय तुम सी सच सच कहू हय कि तुम स्वर्ग ख खुल्यो हुयो, अऊर परमेश्वर को स्वर्गदूतों ख आदमी को बेटा को ऊपर उतरतो अऊर ऊपर जातो देखो।”"}]}