{"data":[{"book":"Kapłańska","chapter":"16","verse":"1","text":"Potem PAN mówił do Mojżesza po śmierci dwóch synów Aarona, którzy umarli, gdy złożyli ofiarę przed PANEM."},{"book":"Kapłańska","chapter":"16","verse":"2","text":"I PAN powiedział do Mojżesza: Powiedz swojemu bratu Aaronowi, żeby nie wchodził w każdym czasie do Miejsca Świętego poza zasłonę przed przebłagalnią, która jest na arce, aby nie umarł. W obłoku bowiem będę się ukazywać nad przebłagalnią."},{"book":"Kapłańska","chapter":"16","verse":"3","text":"Oto w taki sposób Aaron będzie wchodzić do Świętego Miejsca: z młodym cielcem na ofiarę za grzech i z baranem na całopalenie."},{"book":"Kapłańska","chapter":"16","verse":"4","text":"Ubierze się w świętą lnianą tunikę, na ciele będzie miał lniane spodnie, opasze się lnianym pasem i włoży"},{"book":"Kapłańska","chapter":"16","verse":"5","text":"A od zgromadzenia synów Izraela weźmie dwa kozły na ofiarę za grzech i jednego baranka na całopalenie."},{"book":"Kapłańska","chapter":"16","verse":"6","text":"I Aaron złoży swego cielca na ofiarę za grzech za siebie samego, i dokona przebłagania za siebie i swój dom."},{"book":"Kapłańska","chapter":"16","verse":"7","text":"Weźmie też dwa kozły i postawi je przed PANEM u wejścia do Namiotu Zgromadzenia."},{"book":"Kapłańska","chapter":"16","verse":"8","text":"I Aaron rzuci losy o dwa kozły, jeden los dla PANA, a drugi los dla kozła ofiarnego."},{"book":"Kapłańska","chapter":"16","verse":"9","text":"I przyprowadzi Aaron"},{"book":"Kapłańska","chapter":"16","verse":"10","text":"Ale kozła, na którego padł los dla kozła ofiarnego, postawi żywego przed PANEM, aby nim dokonać przebłagania i wypuścić go na pustynię jako kozła ofiarnego."},{"book":"Kapłańska","chapter":"16","verse":"11","text":"I przyprowadzi Aaron cielca na ofiarę za grzech za siebie samego, i dokona przebłagania za siebie i swój dom, i zabije cielca na ofiarę za grzech za siebie samego."},{"book":"Kapłańska","chapter":"16","verse":"12","text":"Następnie weźmie pełną kadzielnicę węgla rozpalonego z ołtarza przed PANEM oraz dwie pełne garści wonnego utłuczonego kadzidła i wniesie poza zasłonę."},{"book":"Kapłańska","chapter":"16","verse":"13","text":"I nasypie kadzidło na ogień przed PANEM, aby obłok kadzidła okrył przebłagalnię, która jest nad arką, aby nie umarł."},{"book":"Kapłańska","chapter":"16","verse":"14","text":"Potem weźmie z krwi tego cielca i pokropi swym palcem nad przebłagalnią ku wschodowi. Przed przebłagalnią będzie kropić tą krwią siedem razy swym palcem."},{"book":"Kapłańska","chapter":"16","verse":"15","text":"Następnie zabije kozła na ofiarę za grzech za lud i wniesie jego krew poza zasłonę, i uczyni z jego krwią, jak uczynił z krwią cielca: pokropi nią nad przebłagalnią i przed przebłagalnią."},{"book":"Kapłańska","chapter":"16","verse":"16","text":"Tak dokona przebłagania nad Miejscem Świętym za nieczystości synów Izraela, za ich przestępstwa i za wszystkie ich grzechy. Tak też uczyni z Namiotem Zgromadzenia, który jest wśród nich, pośrodku ich nieczystości."},{"book":"Kapłańska","chapter":"16","verse":"17","text":"A żaden człowiek nie może przebywać w Namiocie Zgromadzenia, gdy on będzie wchodzić do Miejsca Świętego, by dokonać przebłagania, aż wyjdzie i dokona przebłagania sam za siebie, swój dom i za całe zgromadzenie Izraela."},{"book":"Kapłańska","chapter":"16","verse":"18","text":"Potem wyjdzie do ołtarza, który jest przed PANEM, i dokona za niego przebłagania: weźmie nieco krwi cielca i krwi kozła i pomaże rogi ołtarza dokoła."},{"book":"Kapłańska","chapter":"16","verse":"19","text":"Pokropi go z wierzchu tą krwią swym palcem siedem razy, oczyści go i poświęci go od nieczystości synów Izraela."},{"book":"Kapłańska","chapter":"16","verse":"20","text":"A gdy dokona przebłagania za Miejsce Święte, Namiot Zgromadzenia i ołtarz, przyprowadzi żywego kozła."},{"book":"Kapłańska","chapter":"16","verse":"21","text":"I Aaron położy obie ręce na głowie żywego kozła, wyznawać będzie nad nim wszystkie nieprawości synów Izraela i wszystkie ich przestępstwa ze wszystkimi ich grzechami i złoży je na głowę tego kozła, i wypuści"},{"book":"Kapłańska","chapter":"16","verse":"22","text":"Tak poniesie ten kozioł na sobie wszystkie ich nieprawości do ziemi pustej. I wypuści tego kozła na pustynię."},{"book":"Kapłańska","chapter":"16","verse":"23","text":"Potem Aaron wejdzie do Namiotu Zgromadzenia, zdejmie z siebie lniane szaty, które włożył, gdy wszedł do Miejsca Świętego, i zostawi je tam."},{"book":"Kapłańska","chapter":"16","verse":"24","text":"Obmyje też swoje ciało w wodzie na Miejscu Świętym i włoży swoje szaty, wyjdzie i złoży swoje całopalenie i całopalenie ludu i dokona przebłagania za siebie i za lud."},{"book":"Kapłańska","chapter":"16","verse":"25","text":"A tłuszcz ofiary za grzech spali na ołtarzu."},{"book":"Kapłańska","chapter":"16","verse":"26","text":"A ten, który wypuścił kozła jako kozła ofiarnego, wypierze swoje szaty i obmyje swoje ciało w wodzie, potem wejdzie do obozu."},{"book":"Kapłańska","chapter":"16","verse":"27","text":"Cielca zaś ofiary za grzech i kozła ofiary za grzech, których krew została wniesiona do Miejsca Świętego dla przebłagania, wyniosą poza obóz i spalą w ogniu ich skóry, ich mięso i ich gnój."},{"book":"Kapłańska","chapter":"16","verse":"28","text":"A ten, który je spali, wypierze swoje szaty i obmyje swoje ciało w wodzie, potem wejdzie do obozu."},{"book":"Kapłańska","chapter":"16","verse":"29","text":"To będzie dla was wieczną ustawą: W dziesiątym"},{"book":"Kapłańska","chapter":"16","verse":"30","text":"Bo w tym dniu kapłan dokona za was przebłagania, aby was oczyścić od wszystkich waszych grzechów, abyście byli oczyszczeni przed PANEM."},{"book":"Kapłańska","chapter":"16","verse":"31","text":"Będzie to dla was szabatem odpoczynku i będziecie trapić wasze dusze ustawą wieczną."},{"book":"Kapłańska","chapter":"16","verse":"32","text":"A dokona przebłagania kapłan, który jest namaszczony i poświęcony do pełnienia służby na miejsce swego ojca, a włoży lniane szaty, szaty święte;"},{"book":"Kapłańska","chapter":"16","verse":"33","text":"I dokona przebłagania za Miejsce Najświętsze i Namiot Zgromadzenia, i za ołtarz, dokona też przebłagania za kapłanów i cały lud zgromadzenia."},{"book":"Kapłańska","chapter":"16","verse":"34","text":"I będzie to dla was wieczną ustawą, aby raz w roku dokonywać za synów Izraela przebłagania za wszystkie ich grzechy. I uczynił Mojżesz tak, jak mu PAN rozkazał."}]}