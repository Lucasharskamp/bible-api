{"data":[{"book":"امثال","chapter":"22","verse":"1","text":"نیکنامی برتر از ثروت هنگفت است و محبوبیت گرانبهاتر از طلا و نقره."},{"book":"امثال","chapter":"22","verse":"2","text":"دارا و ندار یک وجه مشترک دارند: هر دوی آنها را خداوند آفریده است."},{"book":"امثال","chapter":"22","verse":"3","text":"شخص زیرک خطر را پیش‌بینی می‌کند و از آن اجتناب می‌نماید ولی آدم جاهل به سوی آن می‌رود و خود را گرفتار می‌سازد."},{"book":"امثال","chapter":"22","verse":"4","text":"ثمرهٔ تواضع و خداترسی، ثروت و احترام و عمر طولانی است."},{"book":"امثال","chapter":"22","verse":"5","text":"راه اشخاص فاسد از خارها و دامها پوشیده است، پس اگر جان خود را دوست داری از رفتن به راه آنها خودداری کن."},{"book":"امثال","chapter":"22","verse":"6","text":"بچه را در راهی که باید برود تربیت کن و او تا آخر عمر از آن منحرف نخواهد شد."},{"book":"امثال","chapter":"22","verse":"7","text":"فقیر اسیر ثروتمند است و قرض گیرنده غلام قرض دهنده."},{"book":"امثال","chapter":"22","verse":"8","text":"هر که ظلم بکارد مصیبت درو خواهد کرد و قدرتش در هم خواهد شکست."},{"book":"امثال","chapter":"22","verse":"9","text":"شخص سخاوتمندی که غذای خود را با فقرا تقسیم می‌کند، برکت خواهد یافت."},{"book":"امثال","chapter":"22","verse":"10","text":"مسخره کننده را بیرون بینداز تا نزاع و مجادله و فحاشی خاتمه یابد."},{"book":"امثال","chapter":"22","verse":"11","text":"اگر کسی پاکی قلب را دوست بدارد و سخنانش دلنشین باشد، حتی پادشاه نیز دوست او خواهد شد."},{"book":"امثال","chapter":"22","verse":"12","text":"خداوند آدمهای درستکار را محفوظ نگه می‌دارد، اما نقشه‌های بدکاران را باطل می‌کند."},{"book":"امثال","chapter":"22","verse":"13","text":"آدم تنبل در خانه می‌ماند و می‌گوید: «اگر بیرون بروم شیر مرا می‌خورد.»"},{"book":"امثال","chapter":"22","verse":"14","text":"سخنان زن بدکار مانند یک دام خطرناک است و هر که مورد غضب خداوند باشد در آن می‌افتد."},{"book":"امثال","chapter":"22","verse":"15","text":"حماقت در وجود کودک نهفته است، ولی چوب تأدیب آن را از او بیرون می‌کند."},{"book":"امثال","chapter":"22","verse":"16","text":"کسی که به خاطر نفع خودش به فقرا ظلم کند و به ثروتمندان هدیه دهد، عاقبت گرفتار فقر خواهد شد."},{"book":"امثال","chapter":"22","verse":"17","text":"به این سخنان مردان حکیم که به تو یاد می‌دهم گوش فرا ده و با تمام وجود از آنها پیروی کن؛"},{"book":"امثال","chapter":"22","verse":"18","text":"زیرا حفظ کردن آنها در دل و قرار دادن آنها بر زبان، کار پسندیده‌ای است."},{"book":"امثال","chapter":"22","verse":"19","text":"این سخنان را امروز به تو تعلیم می‌دهم تا اعتماد تو بر خداوند باشد."},{"book":"امثال","chapter":"22","verse":"20","text":"این کلمات گزیده را که مملو از حکمت و اندرز است، برای تو نوشته‌ام"},{"book":"امثال","chapter":"22","verse":"21","text":"تا حقیقت را آنچنان که هست به تو یاد دهم و تو نیز آن را به کسانی که از تو سؤال می‌کنند، بیاموزی."},{"book":"امثال","chapter":"22","verse":"22","text":"اموال شخص فقیر را که حامی ندارند، غارت نکن و حق بیچارگان را در دادگاه پایمال ننما؛"},{"book":"امثال","chapter":"22","verse":"23","text":"زیرا خداوند به داد ایشان خواهد رسید و کسانی را که به ایشان ظلم کرده‌اند به سزای اعمالشان خواهد رسانید."},{"book":"امثال","chapter":"22","verse":"24","text":"با اشخاص تندخو که زود خشمگین می‌شوند معاشرت نکن،"},{"book":"امثال","chapter":"22","verse":"25","text":"مبادا مثل آنها شوی و زندگی خود را تباه کنی."},{"book":"امثال","chapter":"22","verse":"26","text":"ضامن دیگری نشو و تعهد نکن که او قرض خود را پس خواهد داد،"},{"book":"امثال","chapter":"22","verse":"27","text":"زیرا اگر مجبور به پرداخت قرض او شوی و نتوانی آن را بپردازی، رختخوابت را از زیرت بیرون می‌کشند."},{"book":"امثال","chapter":"22","verse":"28","text":"حدود ملک خود را که اجدادت از قدیم آن را تعیین کرده‌اند، به نفع خود تغییر نده."},{"book":"امثال","chapter":"22","verse":"29","text":"اگر کسی در کار خود ماهر باشد، بدان که جزو افراد گمنام نخواهد ماند، بلکه به دربار پادشاهان راه خواهد یافت."}]}