{"data":[{"book":"ЭКЛЕЗІЯСТА","chapter":"6","verse":"1","text":"Ёсьць зло, якое я ўбачыў пад сонцам, і багата яго між людзьмі:"},{"book":"ЭКЛЕЗІЯСТА","chapter":"6","verse":"2","text":"Бог дае чалавеку багацьце, і маёмасьць, і славу, і душы ягонай ніякай нястачы няма ані ў чым, чаго зажадае; ды ня даў яму Бог карыстацца з таго, а чужы чалавек спажывае: гэта - марнасьць і ліхая нядоля!"},{"book":"ЭКЛЕЗІЯСТА","chapter":"6","verse":"3","text":"Калі б сотню дзяцей напладзіў чалавек і пражыў шмат гадоў і памножыліся дні яго веку, а душа яго ўцехі ня мела б з дабротаў і каб ня было яму і пахаваньня, я сказаў бы: неданосак шчасьлівейшы за яго,"},{"book":"ЭКЛЕЗІЯСТА","chapter":"6","verse":"4","text":"бо дарма ён прыйшоў і ў цемру сышоў, і імя яго ўкрылася змрокам:"},{"book":"ЭКЛЕЗІЯСТА","chapter":"6","verse":"5","text":"ані сонца ня бачыў і не спазнаў: яму спакайней, чым таму."},{"book":"ЭКЛЕЗІЯСТА","chapter":"6","verse":"6","text":"А той, хоць пражыў бы дзьве тысячы год і не насыціўся б дабром, ці ж не ў адно і тое месца ідзе?"},{"book":"ЭКЛЕЗІЯСТА","chapter":"6","verse":"7","text":"Уся праца людская - для рота, а душа чалавека - не насычаецца."},{"book":"ЭКЛЕЗІЯСТА","chapter":"6","verse":"8","text":"Якая ж перавага ў мудрага над неразумным, якая - у гаротніка, што ўмее хадзіць, над тымі, што жывуць?"},{"book":"ЭКЛЕЗІЯСТА","chapter":"6","verse":"9","text":"Лепей бачыць вачыма, чым душою блукаць. А гэта - таксама марнасьць і пагоня за ветрам!"},{"book":"ЭКЛЕЗІЯСТА","chapter":"6","verse":"10","text":"Што існуе, таму дадзена ўжо найменьне, і вядома, што гэта - чалавек і што ня можа ён прававацца з тымі, якія мацнейшыя за яго."},{"book":"ЭКЛЕЗІЯСТА","chapter":"6","verse":"11","text":"Шмат ёсьць такога, што памнажае марнасьць: што ж чалавеку лепей?"},{"book":"ЭКЛЕЗІЯСТА","chapter":"6","verse":"12","text":"Бо хто ведае, што чалавеку добра ў жыцьці, у безьлічы дзён марнага веку яго, якія праходзяць, бы цень? І хто чалавеку скажа, што будзе пад сонцам пасьля яго?"}]}