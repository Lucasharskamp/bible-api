{"data":[{"book":"Matei","chapter":"4","verse":"1","text":"Bu'kapo, Yesu ngalongoyelwa na Loo Mpeleteu mpaka kulubele li'nga apayilwe na Ibilisi."},{"book":"Matei","chapter":"4","verse":"2","text":"Yesu paayomwi punga lya kwa masu'ba alubaini kilo na muntwekati, ngaimminya njala."},{"book":"Matei","chapter":"4","verse":"3","text":"Ibilisi ngamwisilya na kummakia, “Manaitei wenga wa Mwana wa Nnu'ngu', ugaamulise maliwe ga li'nga gabe makati.”"},{"book":"Matei","chapter":"4","verse":"4","text":"Yesu ngannyangwa, “Iandikilwe nyinyo,"},{"book":"Matei","chapter":"4","verse":"5","text":"Bu'kapo, Ibilisi ngampu'twa mpaka pansengo mpeleteu wa Yelusalemu na kunnyi'mi'ka pandu patu'ndu'bau munyumba ya Nnu'ngu',"},{"book":"Matei","chapter":"4","verse":"6","text":"na kummakia, “Manaitei wenga wa mwana wa Nnu'ngu', witaikuli pai', kwa mwanjaa iandikilwe,"},{"book":"Matei","chapter":"4","verse":"7","text":"Yesu ngammakia, “Kai' iandikilwe,"},{"book":"Matei","chapter":"4","verse":"8","text":"Bu'kapo, Ibilisi ngampeleka pakitu'mbi' kilaso na kunnaya kulungwa yoti ya padunia na uku'lu' wake,"},{"book":"Matei","chapter":"4","verse":"9","text":"ngammakia, “Nilu'a kupeya yi'no yoti mana unikilikitile na kuniyinamya.”"},{"book":"Matei","chapter":"4","verse":"10","text":"Lakini Yesu ngammakia, “Bu'kya kwo wenga wa Ibilisi, kwa mwanjaa iandikilwe,"},{"book":"Matei","chapter":"4","verse":"11","text":"Bai, Ibilisi nganneka, malaika ngabaisa kunnyangatia."},{"book":"Matei","chapter":"4","verse":"12","text":"Bai, Yesu paayu'wine panga Yoani abile muutabilwe, ngayenda mpaka Galilaya."},{"book":"Matei","chapter":"4","verse":"13","text":"Ywembe aabu'i Nasaleti no yenda tama Kapernaumu, nsengo waubile mbwega ya litanda lya Galilaya, muilambo ya Zebuluni na Nafutali,"},{"book":"Matei","chapter":"4","verse":"14","text":"li'nga gatimi mayi'gi'yo gagaalongelikwe na Nnu'ngu' kwo pi'tya nnondoli wa Nnu'ngu' Isaya,"},{"book":"Matei","chapter":"4","verse":"15","text":"“Nni'ma wa Zebuluni na nni'ma wa Nafutali,"},{"book":"Matei","chapter":"4","verse":"16","text":"Bandu bo babatama mulubi'ndu',"},{"book":"Matei","chapter":"4","verse":"17","text":"Bu'ka masu'ba go, Yesu aatumbwi aala no baya, “Muileke sambi na munng'alambuki Nnu'ngu', kwa mwanjaa Ukulungwa wa Kunani wegelile!”"},{"book":"Matei","chapter":"4","verse":"18","text":"Yesu paabile katyanga mbwega ya litanda lya Galilaya, aabweni alobi ba abi'li'. Bandu bo baai Simoni ywakemelwage Petili, na nnunawe Andelea, aakoli kabaulukia mbi'li'li' mulitanda."},{"book":"Matei","chapter":"4","verse":"19","text":"Yesu ngaabakia, “Munibi'ngi'ye, nipala mupange mwa alobi ba bandu.”"},{"book":"Matei","chapter":"4","verse":"20","text":"Popopo, ngabaileka mbi'li'li' yabe na kummi'ngi'ya."},{"book":"Matei","chapter":"4","verse":"21","text":"Payendeli nnu'ngi' ngaakolya kai' Yakobi na nnunawe Yoani, batami mungalaba na tati' babe Zebedayo kabatendekeya mbi'li'li' yabe. Yesu ngaakema,"},{"book":"Matei","chapter":"4","verse":"22","text":"nabembe popopo ngabaaleka tati' babe na ngalaba, na kummi'ngi'ya Yesu."},{"book":"Matei","chapter":"4","verse":"23","text":"Yesu aabile kapi'ta pano na palu' ku ilambo ya Galilaya, kaala no yi'gana abali inannoga ya Ukulungwa wa Nnu'ngu' mumayumba gabe ga kunnu'ba Nnu'ngu' no aatepwi atamwe boti."},{"book":"Matei","chapter":"4","verse":"24","text":"Abali yake yaayu'wanike munni'ma woti wa Shamu. Ngabannetya bandu boti babatesilwe na matamwe mbali'mbali', na bene moka, kyundaunda no tomboloka payi'ga, nembe Yesu ngaatepwa."},{"book":"Matei","chapter":"4","verse":"25","text":"Ipi'nga ya bandu yendekumi'ngi'ya bu'ka Galilaya, Dekapoli, Yelusalemu, Yudea no bu'ka kwiyi' ya libi'ndi' lya Yordani."}]}