{"data":[{"book":"Phongdokpiba","chapter":"13","verse":"1","text":"Adudagi samudradagi sa ama thorakpa eina ure. Sa adugi machi tara amasung makok taret palli, machising khudinggi luhup amamam uppi, makoksing khudingda Tengban Mapubu thina ngangba ming amamam lei."},{"book":"Phongdokpiba","chapter":"13","verse":"2","text":"13:2 Dan 7:4-6Eina uriba sa adu kabokkei malli, adubu makhong adu sawomgi makhong malli aduga machin aduna nongsagi machin malli. Chinglai aduna sa aduda magi panggal, phambal amasung, achouba matik adu pikhi."},{"book":"Phongdokpiba","chapter":"13","verse":"3","text":"Sa adugi makok amadi siba yana sokkhiba malli adubu siba yana sokpa adu phakhre. Taibangpan apumba angakpana thallammi aduga sa adugi matung illammi."},{"book":"Phongdokpiba","chapter":"13","verse":"4","text":"Mi pumnamakna chinglai adubu khurumlammi maramdi mahakna sa aduda mahakki matik pirammi. Makhoina sa adubusu khurumduna hai, “Sa asigumba kana leibage? Kanana mahakka maiyoknaba ngamgadage?”"},{"book":"Phongdokpiba","chapter":"13","verse":"5","text":"Sa aduda napalgi wa ngangnaba amadi Tengban Mapubu thina ngangnaba chin pirammi amasung madugi matik adu tha niphunithoi sijinnanaba pirammi."},{"book":"Phongdokpiba","chapter":"13","verse":"6","text":"Mahakna Tengban Mapubu, Tengban Mapugi mingbu, Tengban Mapuna leiriba mapham adubu, amadi swargada leiriba makhoi pumnamakpu thina ngangba hourammi."},{"book":"Phongdokpiba","chapter":"13","verse":"7","text":"13:7 Dan 7:21Tengban Mapugi asengba misinggi maiyokta lal hounaba amasung makhoibu maithiba pinaba sa aduda panggal pire. Aduga mangonda salai khuding, mioi kanglup khuding, lon khuding amasung phurup khudinggi mathakta matik pibire."},{"book":"Phongdokpiba","chapter":"13","verse":"8","text":"13:8 Isei 69:28Hatkhraba Yaomacha adugi hingbagi lairikta taibangpan semdringeigi mamangda maming isinkhraba makhoikhak nattana, malemda hingliba mi pumnamakna mabu khurumgani."},{"book":"Phongdokpiba","chapter":"13","verse":"9","text":"Manakong panba mahak aduna tajasanu."},{"book":"Phongdokpiba","chapter":"13","verse":"10","text":"“13:10 Jer 15:2; 43:11Lanpha oigadaba kanagumba aduna soidana lanpha oigani; thangsangna hatkadaba kanagumba adubu soidana thangsangna hatkani.” Masina haibadi Tengban Mapugi asengba misingna otpi neibibasing khaangheina khaanggani amasung thajabayaba oina leigani."},{"book":"Phongdokpiba","chapter":"13","verse":"11","text":"Adudagi atoppa sa ama malemdagi kakhatlakpa eina ure. Yaomachagi machi manba mahakki machi ani palli, aduga chinglaigumna wa ngang-i."},{"book":"Phongdokpiba","chapter":"13","verse":"12","text":"Mahakna ahanba sa adugi matik pumnamak adu magi mangda sijinnare. Aduga malem amasung maduda leiriba mi pumnamakpu mahakna ahanba sa haibadi siba yana sokpadagi phakhiba sa adubu namduna khurumhalle."},{"book":"Phongdokpiba","chapter":"13","verse":"13","text":"Anisuba sa asina achou achouba angakpa thabaksing tourami; mi pumnamakki mitmangda mahakna atiyadagi malemda mei tahallakkhi."},{"book":"Phongdokpiba","chapter":"13","verse":"14","text":"Aduga ahanba sa adugi mangda touba yahankhiba angakpa thabaksing adugi mapanna malemda leiriba mi pumnamakpu mahakna minamlammi. Aduga thangsangna sok-hankhraba houjiksu hingliba sa adubu ikai khumnabagi murti ama sananaba sa aduna makhoida hairammi."},{"book":"Phongdokpiba","chapter":"13","verse":"15","text":"Ahanba sa adugi murti adu wa ngangba ngamhanduna murti adubu khurummu yadaba makhoi pumnamakpu hatnaba ahanba sa adugi murtida ahingba sor pinabagi panggal anisuba sa aduda pire."},{"book":"Phongdokpiba","chapter":"13","verse":"16","text":"Sa aduna achou pisak, inak khunba amadi lairaba, minai amadi ningtamba naidana mi pumnamakta makhoi makhoigi khut yetta nattraga maraibakta khudam ama namduna thamhankhi."},{"book":"Phongdokpiba","chapter":"13","verse":"17","text":"Khudam asi haibadi sa adugi maming nattraga maming adugi mahut sinba masing adu yaodana mi kana amatana leiba amadi yonba yaramde."},{"book":"Phongdokpiba","chapter":"13","verse":"18","text":"Masida lousing matou tai. Wakhal taba makheising aduna sa adugi masing asigi wahanthok adu thisanu, maramdi masing asina mi amagi minggi mahut sillibani. Masing adudi 666 ni."}]}