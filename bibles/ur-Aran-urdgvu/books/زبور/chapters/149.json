{"data":[{"book":"زبور","chapter":"149","verse":"1","text":"رب کی حمد ہو! رب کی تمجید میں نیا گیت گاؤ، ایمان داروں کی جماعت میں اُس کی تعریف کرو۔"},{"book":"زبور","chapter":"149","verse":"2","text":"اسرائیل اپنے خالق سے خوش ہو، صیون کے فرزند اپنے بادشاہ کی خوشی منائیں۔"},{"book":"زبور","chapter":"149","verse":"3","text":"وہ ناچ کر اُس کے نام کی ستائش کریں، دف اور سرود سے اُس کی مدح سرائی کریں۔"},{"book":"زبور","chapter":"149","verse":"4","text":"کیونکہ رب اپنی قوم سے خوش ہے۔ وہ مصیبت زدوں کو اپنی نجات کی شان و شوکت سے آراستہ کرتا ہے۔"},{"book":"زبور","chapter":"149","verse":"5","text":"ایمان دار اِس شان و شوکت کے باعث خوشی منائیں، وہ اپنے بستروں پر شادمانی کے نعرے لگائیں۔"},{"book":"زبور","chapter":"149","verse":"6","text":"اُن کے منہ میں اللہ کی حمد و ثنا اور اُن کے ہاتھوں میں دو دھاری تلوار ہو"},{"book":"زبور","chapter":"149","verse":"7","text":"تاکہ دیگر اقوام سے انتقام لیں اور اُمّتوں کو سزا دیں۔"},{"book":"زبور","chapter":"149","verse":"8","text":"وہ اُن کے بادشاہوں کو زنجیروں میں اور اُن کے شرفا کو بیڑیوں میں جکڑ لیں گے"},{"book":"زبور","chapter":"149","verse":"9","text":"تاکہ اُنہیں وہ سزا دیں جس کا فیصلہ قلم بند ہو چکا ہے۔ یہ عزت اللہ کے تمام ایمان داروں کو حاصل ہے۔ رب کی حمد ہو!"}]}