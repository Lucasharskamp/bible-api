{"data":[{"book":"Бути","chapter":"7","verse":"1","text":"Тунчи англуно рашай пхучля Стефаностар:"},{"book":"Бути","chapter":"7","verse":"2","text":"Стефано пхэнда:"},{"book":"Бути","chapter":"7","verse":"3","text":"«Ачяв кадэва тхан тай пэхкоро родо, — пхэнда лэсти Дэвэл, — тай джя дэ пхув, сави Мэ сикавава тути»."},{"book":"Бути","chapter":"7","verse":"4","text":"Авраамо ачявда пхув халдеенгири тай пэрэлагля дэ Харрано. Котарь, сар муля Авраамохкоро дад, Дэвэл пэрэлиджялда Авраамо дэ кодыя пхув, дэ сави тумэ екхатар джювэн."},{"book":"Бути","chapter":"7","verse":"5","text":"Дэвэл на дэня лэсти катэ нисави пхув, и которици пхуякоро на дэня. Нэ Дэвэл пхэнда, со дэла кадыя пхув лэсти тай лэхкэрэ родости, кала Авраамостэ инте на сля чяворэн."},{"book":"Бути","chapter":"7","verse":"6","text":"Дэвэл пхэнэлас лэсти: «Тирэ чявэ на авэна хулая котэ, тев джювэна; вонэ авэна котэ копыля и лиджяна грыжа штаршэл бэрша."},{"book":"Бути","chapter":"7","verse":"7","text":"Нэ Мэ марава кодэлэн манушэн, ко терэла лэн копыленца, — пхэнда Дэвэл, — и тунчи вонэ выджяна котарь тай авэна тэ тэлё Манди пэ кадэва тхан»."},{"book":"Бути","chapter":"7","verse":"8","text":"Тунчи Дэвэл дэня Авраамости завето тэ обчинэпэ. Авраамо ачиля дадэґа Исаакости и обчинда лэ пэ охтанго диво. Исаако ачиля дадэґа Иаковости, а Иаково — дэшудуенди патриархонэнди."},{"book":"Бути","chapter":"7","verse":"9","text":"Патриархуля калэ їлэґа дыкхэнас пэ Иосифо и битиндэ лэ дэ Египто. Нэ Дэвэл сля Иосифоґа"},{"book":"Бути","chapter":"7","verse":"10","text":"тай фирисарда лэ всавиря бидатар. Вов дэня Иосифости годи тай терда кади, тэ авэл вов дэ патива фараоностэ, саво сля тхагари дэ Египто. Кодэва терда Иосифо прыбэшлэґа дэ всаворо Египто тай дэ всаворо лэхкоро цэр."},{"book":"Бути","chapter":"7","verse":"11","text":"Тунчи дэ всаворо Египто тай Ханаано ачиля бокх тай сля бари грыжа. Тай амарэ пропапуря нитев на аракхэнас хамо."},{"book":"Бути","chapter":"7","verse":"12","text":"Кала Иаково шунда, со дэ Египто исин ворзо, вов бичалда пордэ амарэн пропапонэн пэрво моло."},{"book":"Бути","chapter":"7","verse":"13","text":"Кала вонэ авиле авэр моло, Иосифо оттердапэ пэхкэрэ пхралэнди, тай фараоно уджянгля пала родо Иосифохкоро."},{"book":"Бути","chapter":"7","verse":"14","text":"Тунчи Иосифо бичалда тэ акхарэ пэхкэрэ дадэ Иаково тай всаворо пэхкоро родо, савэн сля эфтадэша панч манушэн."},{"book":"Бути","chapter":"7","verse":"15","text":"Иаково авиля дэ Египто, тев муля и вов, и амарэ пропапуря."},{"book":"Бути","chapter":"7","verse":"16","text":"Лэнгэрэ трупуля пэрэлиджялдэ дэ Шэхемо и тховдэ дэ склепо, саво Авраамо тинда пала рупь Хаморохкэрэ чявэндэ дэ Шэхемо."},{"book":"Бути","chapter":"7","verse":"17","text":"Кала поджиля пашэ вряма, соб тэ терэлпэ пав лавэ, саво дэня Дэвэл Авраамости, амарэн манушэн дэ Египто ачеласпэ будэр."},{"book":"Бути","chapter":"7","verse":"18","text":"Кади сля ды колэ, сар ваздэняпэ дэ Египто авэр тхагари, саво на джянгля пала Иосифо."},{"book":"Бути","chapter":"7","verse":"19","text":"Вов прытасавэлас амарэн пропапунэн тай хрантимаґа выджялас пэ амарэн манушэн: вов заачявэлас тэ вычувэ чяворэн, савэ бэяндепэ, соб вонэ тэ мэрэн."},{"book":"Бути","chapter":"7","verse":"20","text":"Дэ кадыя вряма бэяндяпэ Моисеи и сля фартэ шукар англа Дэвэл. Трин чён лэ парварэнас дэ дадэхкоро цэр,"},{"book":"Бути","chapter":"7","verse":"21","text":"а кала поджиля вряма тэ ачявэ лэ, Моисее лиля пэстэ фараонохкири чей тай выбарярда лэ, сар пэхкэрэ чявэ."},{"book":"Бути","chapter":"7","verse":"22","text":"Моисеи сля сиклярдо дэ всавири Египтохкири годи; вов сля зорало и дэ лав, и дэ рындонэн."},{"book":"Бути","chapter":"7","verse":"23","text":"Кала лэсти сля саранда бэрш, вов задумисарда тэ дыкхэ, сар джювэн лэхкэрэ пхрала израильтянуря."},{"book":"Бути","chapter":"7","verse":"24","text":"Тунчи вов удыкхля, со екхэ лэндар марэл египтянино. Лэсти ачиля дор кадэлэ манушэ, тай вов умарда египтянино."},{"book":"Бути","chapter":"7","verse":"25","text":"Моисеи думисарэлас, со лэхкэрэ пхрала полэна: чэрэз лэ Дэвэл отмукэл лэн пэ воля, нэ вонэ када на полиле."},{"book":"Бути","chapter":"7","verse":"26","text":"Пэ авэр диво Моисеи удыкхля, сар марэнпэ дуй израильтянуря. Вов камля тэ слиджя лэн, соб тэ на марэнпэ. «Чявалэ, тумэ ж пхрала, — пхэнда вов, — пэ со ж тумэ задэн холи екх екхэсти?»"},{"book":"Бути","chapter":"7","verse":"27","text":"Тунчи кодэва, саво марэлас аврэ, отчута пэстар Моисее тай пхэнда: «Ко тховда тут, соб ту тэ авэх пхурэдэрэґа тай сундисарэґа понад амэн?"},{"book":"Бути","chapter":"7","verse":"28","text":"Чи ту камэх и ман тэ умарэ, сар арати умардан египтянино?»"},{"book":"Бути","chapter":"7","verse":"29","text":"Кала Моисеи шунда кадэла лава, вов нашля тай ачиля тэ джювэ дэ Мадианохкири пхув, сар мануш авря пхувятар. Котэ лэстэ дэ ире бэяндепэ дуй чявэ."},{"book":"Бути","chapter":"7","verse":"30","text":"Проджиля саранда бэрш, тай Моисеести авиля ангело дэ шуки пхув, надур плаестар Синаи, дэ яга, савяґа пхаболас терново рандь."},{"book":"Бути","chapter":"7","verse":"31","text":"Моисеи дэласпэ дыво, кала када дыкхля. Вов поджиля пашэ, соб фэдэр тэ роздыкхэ, и шунда ґласо Раехкоро:"},{"book":"Бути","chapter":"7","verse":"32","text":"«Мэ Дэвэл тирэн пропапонэн, Дэвэл Авраамохкоро, Исаакохкоро тай Иаковохкоро». Моисеи ж тинисявэлас даратар и даралас тэ подыкхэ."},{"book":"Бути","chapter":"7","verse":"33","text":"Рай пхэнда лэсти: «Злэ пэхкэрэ цуруля, колэсти со тхан, пэ саво ту ачех — свэнто пхув."},{"book":"Бути","chapter":"7","verse":"34","text":"Мэ удыкхлём, дэ савэ бибахталима джювэн Мурэ мануша дэ Египто и ушундом лэнгоро ровимо. Мэ сджилём, соб тэ дэ лэнди воля. А кана джя, Мэ бичалав тут дэ Египто»."},{"book":"Бути","chapter":"7","verse":"35","text":"Кодэлэ Моисее, ка вонэ отчутэ пэстар тай пала ка дэдумане: «Ко тховда тут, соб ту тэ авэх пхурэдэрэґа тай сундисарэґа понад амэн?» — Дэвэл бичалда кана сар пхурэдэрэ и фирисаре чэрэз ангело, саво сикавдапэ лэсти дэ терново рандь."},{"book":"Бути","chapter":"7","verse":"36","text":"Моисеи вылиджялда лэн Египтостар, терэлас дывуря тай допхэнимо дэ Египто, паша Лоло море и дэ шуки пхув, тев сле вонэ саранда бэрш."},{"book":"Бути","chapter":"7","verse":"37","text":"Кадэва ж Моисеи пхэнда израильтянонэнди: «Тумарэ пхралэндар Дэвэл ваздэла тумэнди Англунаре, сар ман»."},{"book":"Бути","chapter":"7","verse":"38","text":"Кала вов їтханэ Израилёхкэрэ манушэнца стидэняпэ дэ шуки пхув, ангело пхэнэлас лэґа тай амарэ пропапунэнца пэ плай Синаи. Тунчи Моисеи прылиля джювдо лав и пэрэдэня лэ амэнди."},{"book":"Бути","chapter":"7","verse":"39","text":"Нэ амарэ дада отпхэндэпэ тэ кандэ лэ, отчутэ лэ тай скамле тэ рисявэ дэ Египто."},{"book":"Бути","chapter":"7","verse":"40","text":"Вонэ пхэндэ Аароности: «Стер амэнди дэвлэн, савэ англа амэн джяна. Колэсти со амэ на джянах, со тердапэ кадэлэ Моисееґа, саво вылиджялда амэн Египтостар»."},{"book":"Бути","chapter":"7","verse":"41","text":"Дэ кодэлэ дивэ вонэ тердэ совнакунэ гуруворэ, андэ кадэлэ дэвлорэсти жэртва тай сле лошалэ рындостар, саво тердэ пэхкэрэ вастэнца."},{"book":"Бути","chapter":"7","verse":"42","text":"Дэвэл же отрисардапэ лэндар и ачявда лэн тэ тэлён болыбнахкэрэ чэргэнэнди, сар искриисардо пала када дэ лилэн англунаренгэрэн:"},{"book":"Бути","chapter":"7","verse":"43","text":"Тумэ лиле пэґа дэвлорэ Молохохкири катуна,"},{"book":"Бути","chapter":"7","verse":"44","text":"Тумарэ дадэндэ дэ шуки пхув сля Катуна Допхэнимахкири, стерди пав прыпхэнимо, саво Дэвэл дэня Моисеести, и пав кодэва рындо, саво дыкхля Моисеи."},{"book":"Бути","chapter":"7","verse":"45","text":"Кала амарэ дада прылиле кадыя Катуна, вонэ тай лэнгоро пхурэдэр Исусо Навиёхкоро влиджялдэ ла дэ пхувен, тев джювдэ манушэнгэрэ родуля, савэн Дэвэл розтрадэня англа лэн. И кади сля ды колэ, кала ачиля тхагареґа Давидо,"},{"book":"Бути","chapter":"7","verse":"46","text":"савэ Дэвэл камэлас и саво мангля Дэвлэстар тэ аракхэ цэр, тев тэлён, важ родо Иаковохкоро."},{"book":"Бути","chapter":"7","verse":"47","text":"Нэ цэр Дэвлэсти стерда Соломоно."},{"book":"Бути","chapter":"7","verse":"48","text":"Барэдэрэхкоро же на джювэл дэ цэрэн, савэ стердэ мануша. Англунари дэдумэл пала када:"},{"book":"Бути","chapter":"7","verse":"49","text":"«Болыбэн — троно Муро,"},{"book":"Бути","chapter":"7","verse":"50","text":"Чи на Мурэ вастэґа вса откада стердо?»"},{"book":"Бути","chapter":"7","verse":"51","text":"Тумэ — накандинэ, тумэ — мануша барунэ їлэнца и кашукэ канэнца! Тумэ, сар тумарэ пропапуря, всавири вряма на уштавэн Свэнтонэ Фаности!"},{"book":"Бути","chapter":"7","verse":"52","text":"Ка англунарендар на камле тэ вытрадэ тумарэ пропапуря? Вонэ умардэ кодэлэн, ко пхэнэнас пэ англал, со авэла Чячюно. А кана тумэ прэдэне тай умардэ Лэ!"},{"book":"Бути","chapter":"7","verse":"53","text":"Тумэ прылиле Упхэнимо, саво пэрэдэне тумэнди ангелуря, нэ на тердэ пав лэ."},{"book":"Бути","chapter":"7","verse":"54","text":"Кала вонэ шундэ када, вонэ мижыле и ачиле тэ стасавэ пэхкэрэ данда."},{"book":"Бути","chapter":"7","verse":"55","text":"Стефано же пхэрдиля Свэнтонэ Фаноґа и ваздэня якха дэ болыбэн, и удыкхля патив Дэвлэхкири тай Исусо, Саво ачелас пав чячи риг Дэвлэстар."},{"book":"Бути","chapter":"7","verse":"56","text":"— Дыкхэн, — пхэнда вов, — мэ дыкхав оттердо болыбэн и Чявэ Манушыканэ, Саво ачел пав чячё васт Дэвлэстар."},{"book":"Бути","chapter":"7","verse":"57","text":"Тунчи вонэ всавэрэ затердэ пэхкэрэ кана, фартэ типисиле и чутэпэ пэр лэстэ."},{"book":"Бути","chapter":"7","verse":"58","text":"Вонэ выцырдэне Стефано пала форо тай ачиле тэ чувэ дэ лэ бара. Кодэла, ко дыкхле сар лэ дошарэнас, тховдэ пэхкири їда паша пурэн тэрнэ чявэстэ, савэ акхарэнас Савло."},{"book":"Бути","chapter":"7","verse":"59","text":"Кала вонэ чувэнас пэр лэстэ барэнца, Стефано мангляпэ:"},{"book":"Бути","chapter":"7","verse":"60","text":"Тунчи вов тэлэдэня пэ чянгэн и фартэ затиписиля:"}]}