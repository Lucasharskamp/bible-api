{"data":[{"book":"Mateo","chapter":"21","verse":"1","text":"Vakati voswedera kuJerusarema uye vasvika muBhetifage pagomo reMiorivhi, Jesu akatuma vadzidzi vaviri,"},{"book":"Mateo","chapter":"21","verse":"2","text":"achiti kwavari, “Endai kumusha wamakatarisana nawo uye imomo muchaona mbongoro yakasungirirwa pamwe chete nomwana wayo. Mudzisunungure muuye nadzo kwandiri."},{"book":"Mateo","chapter":"21","verse":"3","text":"Kana pano munhu anotaura chinhu kwamuri, mumuudze kuti, Ishe anodzida uye achadzidzosa nokukurumidza.”"},{"book":"Mateo","chapter":"21","verse":"4","text":"Izvi zvakaitika kuti zvizadzise zvakataurwa kubudikidza nomuprofita achiti:"},{"book":"Mateo","chapter":"21","verse":"5","text":"“Muti kuMwanasikana weZioni,"},{"book":"Mateo","chapter":"21","verse":"6","text":"Vadzidzi vakaenda vakandoita sezvavakanga varayirwa naJesu."},{"book":"Mateo","chapter":"21","verse":"7","text":"Vakauya nembongoro nomwana wayo, vakaisa nguo dzavo pamusoro padzo, uye Jesu akagara pamusoro padzo."},{"book":"Mateo","chapter":"21","verse":"8","text":"Vanhu vazhinji vakawarira nguo dzavo mumugwagwa, vamwewo vakatema mapazi emiti vakaawarira mumugwagwa."},{"book":"Mateo","chapter":"21","verse":"9","text":"Vazhinji vakanga vakatungamira mberi navaya vakanga vachitevera vakadanidzira vachiti:"},{"book":"Mateo","chapter":"21","verse":"10","text":"Jesu akati apinda muJerusarema, guta rose rakazungunuswa, vakabvunza vachiti, “Ndianiko uyu?”"},{"book":"Mateo","chapter":"21","verse":"11","text":"Vazhinji vakati, “Uyu ndiye Jesu, muprofita anobva kuNazareta kuGarirea.”"},{"book":"Mateo","chapter":"21","verse":"12","text":"Jesu akapinda munzvimbo yetemberi akadzinga vose vaitenga nokutengesa. Akapidigura tafura dzavaitsinhanha mari nezvigaro zvavaitengesa njiva."},{"book":"Mateo","chapter":"21","verse":"13","text":"Akati kwavari, “Kwakanyorwa kuchinzi, ‘Imba yangu ichanzi imba yokunyengetera,’ asi imi mava kuiita ‘bako ramakororo.’ ”"},{"book":"Mateo","chapter":"21","verse":"14","text":"Mapofu navakaremara vakauya kwaari kutemberi, uye akavaporesa."},{"book":"Mateo","chapter":"21","verse":"15","text":"Asi vaprista vakuru navadzidzisi vomurayiro pavakaona zvinhu zvinoshamisa zvaakaita, uye vana vachidanidzira mutemberi vachiti, “Hosana kuMwanakomana waDhavhidhi,” vakatsamwa."},{"book":"Mateo","chapter":"21","verse":"16","text":"Vakamubvunza vachiti, “Uri kunzwa zviri kurehwa navana ava here?”"},{"book":"Mateo","chapter":"21","verse":"17","text":"Uye akavasiya akabuda muguta umu akaenda kuBhetani kwaakandovata."},{"book":"Mateo","chapter":"21","verse":"18","text":"Mangwanani-ngwanani, paakanga ari munzira achidzokera kuguta, akanzwa nzara."},{"book":"Mateo","chapter":"21","verse":"19","text":"Akati aona muonde pedyo nomugwagwa, akatsaukira pauri asi haana kuwana chinhu pauri kunze kwamashizha. Ipapo akati kwauri, “Ngakurege kuva nemicherozve pauri!” Pakarepo muti uya wakabva wasvava."},{"book":"Mateo","chapter":"21","verse":"20","text":"Vadzidzi vakati vazviona, vakakatyamara, vakati, “Ko, muonde uyu wabva wasvava pakarepo sei?”"},{"book":"Mateo","chapter":"21","verse":"21","text":"Jesu akapindura akati, “Ndinokuudzai chokwadi kuti kana mune kutenda uye musingakahadziki, hamungaiti zvaitwa kumuonde uyu chete, asi munogonawo kuti kugomo iri, ‘Enda undozvikanda mugungwa’ uye zvichaitika."},{"book":"Mateo","chapter":"21","verse":"22","text":"Kana muchitenda, muchagamuchira zvose zvamunokumbira mukunyengetera.”"},{"book":"Mateo","chapter":"21","verse":"23","text":"Jesu akapinda muruvazhe rwetemberi, uye paakanga achidzidzisa, vaprista vakuru navakuru vavanhu vakauya kwaari. Vakamubvunza vakati, “Muri kuita zvinhu izvi nesimba ripi? Uye ndiani akakupai simba irori?”"},{"book":"Mateo","chapter":"21","verse":"24","text":"Jesu akapindura akati, “Nemiwo ndichakubvunzai mubvunzo mumwe chete. Kana mukandipindura ndichakuudzaiwo simba randiri kuita naro zvinhu izvi."},{"book":"Mateo","chapter":"21","verse":"25","text":"Rubhabhatidzo rwaJohani rwakabvepi? Rwakabva kudenga here kana kuvanhu?”"},{"book":"Mateo","chapter":"21","verse":"26","text":"Asi kana tikati, ‘Rwakabva kuvanhu,’ tinotya vanhu, nokuti vose vanotenda kuti Johani aiva muprofita.”"},{"book":"Mateo","chapter":"21","verse":"27","text":"Saka vakapindura Jesu vachiti, “Hatizivi.”"},{"book":"Mateo","chapter":"21","verse":"28","text":"“Munofungei nazvo? Paiva nomurume aiva navanakomana vaviri. Akaenda kuno wokutanga akati, ‘Mwanangu, enda nhasi unoshanda mumunda wemizambiringa.’"},{"book":"Mateo","chapter":"21","verse":"29","text":"“Akapindura achiti, ‘Handidi,’ asi pashure akazvidemba uye akazoenda hake."},{"book":"Mateo","chapter":"21","verse":"30","text":"“Ipapo baba vaya vakaenda kuno mumwe mwanakomana vakasvikomuudza zvimwe chetezvo. Iye akapindura achiti, ‘Ndichaenda, baba’ asi haana kuenda."},{"book":"Mateo","chapter":"21","verse":"31","text":"“Ndoupiko pavaviri ava akaita zvaidiwa nababa vake?”"},{"book":"Mateo","chapter":"21","verse":"32","text":"Nokuti Johani akauya kwamuri kuti azokuratidzai nzira yokururama, mukasamutenda, asi vateresi nezvifeve vakatenda. Uye kunyange mushure mokunge maona izvi hamuna kutendeuka mukamutenda."},{"book":"Mateo","chapter":"21","verse":"33","text":"“Inzwai mumwe mufananidzo. Kwakanga kuno mumwe murume akanga arima munda wake wemizambiringa. Akaukomberedza noruzhowa, akacherera chisviniro chewaini uye akavaka shongwe. Ipapo akasiya munda womuzambiringa kuvarimi vaimupa mari ndokuenda parwendo rurefu."},{"book":"Mateo","chapter":"21","verse":"34","text":"Nguva yokukohwa yakati yasvika, akatuma varanda vake kuvarimi vaya kuti vandotora zvibereko zvake."},{"book":"Mateo","chapter":"21","verse":"35","text":"“Varimi vakabata varanda vaya, vakarova mumwe, vakauraya mumwe, uye vakataka wechitatu namabwe."},{"book":"Mateo","chapter":"21","verse":"36","text":"Ipapo akatumazve vamwe varanda kwavari, vakawanda kupfuura vokutanga, varimi vakavaitira zvimwe chetezvo."},{"book":"Mateo","chapter":"21","verse":"37","text":"Pakupedzisira akatuma mwanakomana wake kwavari. Akati, ‘Vacharemekedza mwanakomana wangu.’"},{"book":"Mateo","chapter":"21","verse":"38","text":"“Asi varimi pavakaona mwanakomana vakataurirana vakati, ‘Uyu ndiye mudyi wenhaka. Uyai timuuraye, tigotora nhaka yake.’"},{"book":"Mateo","chapter":"21","verse":"39","text":"Saka vakamutora vakamubudisa kunze kwemunda wemizambiringa vakamuuraya."},{"book":"Mateo","chapter":"21","verse":"40","text":"“Naizvozvo, panouya muridzi womunda womuzambiringa achaiteiko kuvarimi avo?”"},{"book":"Mateo","chapter":"21","verse":"41","text":"Vakapindura vakati, “Achaparadza varimi vakaipa ava, uye achapa munda womuzambiringa kuna vamwe varimi avo vachazomupa mugove wake wezvirimwa pakukohwa.”"},{"book":"Mateo","chapter":"21","verse":"42","text":"Jesu akati kwavari, “Hamuna kutomborava here muMagwaro panoti:"},{"book":"Mateo","chapter":"21","verse":"43","text":"“Naizvozvo ndinokuudzai kuti umambo hwaMwari huchatorwa kubva kwamuri huchipiwa kuvanhu vachabereka zvibereko zvahwo."},{"book":"Mateo","chapter":"21","verse":"44","text":"Uyo anowira pamusoro pebwe iri achavhunika kuita zvidimbu zvidimbu asi uyo warichawira achapwanyiwa.”"},{"book":"Mateo","chapter":"21","verse":"45","text":"Vaprista vakuru navaFarisi pavakanzwa mifananidzo yaJesu, vakaziva kuti aitaura nezvavo."},{"book":"Mateo","chapter":"21","verse":"46","text":"Vakatsvaka nzira yokuti vamusunge nayo, asi vakatya vanhu vazhinji nokuti vakanga vachiti muprofita."}]}