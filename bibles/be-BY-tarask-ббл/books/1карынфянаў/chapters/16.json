{"data":[{"book":"1 КАРЫНФЯНАЎ","chapter":"16","verse":"1","text":"А зьбіраючы для сьвятых, рабеце так, як я ўстанавіў у цэрквах Галятыйскіх;"},{"book":"1 КАРЫНФЯНАЎ","chapter":"16","verse":"2","text":"у першы дзень тыдня кожны з вас хай адкладвае ў сябе і ашчаджае, колькі дазваляе яму дастатак, каб не рабіць збораў, калі я прыйду."},{"book":"1 КАРЫНФЯНАЎ","chapter":"16","verse":"3","text":"А як прыйду, дык, каго вы выбераце, тых пашлю зь пісьмамі, каб даставілі ваш дар у Ерусалім."},{"book":"1 КАРЫНФЯНАЎ","chapter":"16","verse":"4","text":"А калі і мне прыстойна будзе выправіцца, дык яны са мною пойдуць."},{"book":"1 КАРЫНФЯНАЎ","chapter":"16","verse":"5","text":"Я прыйду да вас, калі прайду Македонію; бо я іду цераз Македонію."},{"book":"1 КАРЫНФЯНАЎ","chapter":"16","verse":"6","text":"А ў вас, можа стацца, пажыву, або і перазімую, каб вы мяне правялі, куды пайду."},{"book":"1 КАРЫНФЯНАЎ","chapter":"16","verse":"7","text":"Бо я не хачу бачыцца з вамі цяпер мімаходзь, а спадзяюся прабыць у вас колькі часу, калі Гасподзь дазволіць."},{"book":"1 КАРЫНФЯНАЎ","chapter":"16","verse":"8","text":"А ў Эфэсе я прабуду да Пяцідзясятніцы,"},{"book":"1 КАРЫНФЯНАЎ","chapter":"16","verse":"9","text":"бо мне адчынены вялікія і шырокія дзьверы, і праціўнікаў многа."},{"book":"1 КАРЫНФЯНАЎ","chapter":"16","verse":"10","text":"Калі ж прыйдзе да вас Цімафей, глядзеце, каб ён быў у вас убясьпечаны; бо ён чыніць справу Гасподнюю, як і я."},{"book":"1 КАРЫНФЯНАЎ","chapter":"16","verse":"11","text":"Таму хай ніхто ім не пагардзіць, а праводзьце яго зь мірам, каб ён прыйшоў да мяне; бо я чакаю яго з братамі."},{"book":"1 КАРЫНФЯНАЎ","chapter":"16","verse":"12","text":"А што да брата Апалоса, я вельмі прасіў яго, каб ён з братамі пайшоў да вас; але ён ніяк не хацеў ісьці сёньня, а прыйдзе, калі яму будзе спорна."},{"book":"1 КАРЫНФЯНАЎ","chapter":"16","verse":"13","text":"Чувайце, стойце ў веры, будзьце мужныя, цьвёрдыя;"},{"book":"1 КАРЫНФЯНАЎ","chapter":"16","verse":"14","text":"усё ў вас няхай будзе зь любоўю."},{"book":"1 КАРЫНФЯНАЎ","chapter":"16","verse":"15","text":"Прашу вас, браты, вы ведаеце, сямейства Сьцяпанавае, што яно ёсьць пачатак Ахаіі, і што яны прысьвяцілі сябе служэньню сьвятым;"},{"book":"1 КАРЫНФЯНАЎ","chapter":"16","verse":"16","text":"будзьце ж і вы пачцівыя да такіх і да кожнага, хто пасабляе і працуе."},{"book":"1 КАРЫНФЯНАЎ","chapter":"16","verse":"17","text":"Я рады прыходу Сьцяпана, Фартуната і Ахаіка: яны бо адшкадавалі мне вашу адсутнасьць,"},{"book":"1 КАРЫНФЯНАЎ","chapter":"16","verse":"18","text":"бо яны мой і ваш дух супакоілі. Шануйце такіх."},{"book":"1 КАРЫНФЯНАЎ","chapter":"16","verse":"19","text":"Вітаюць вас цэрквы Асійскія; вітаюць вас рупліва ў Госпадзе Акіла і Прыскіла з хатняю іхняю царквою."},{"book":"1 КАРЫНФЯНАЎ","chapter":"16","verse":"20","text":"Вітаюць вас, усе браты. Вітайце адзін аднаго сьвятым цалаваньнем."},{"book":"1 КАРЫНФЯНАЎ","chapter":"16","verse":"21","text":"Маё Паўлава вітаньне сваёю рукою."},{"book":"1 КАРЫНФЯНАЎ","chapter":"16","verse":"22","text":"Хто ня любіць Госпада Ісуса Хрыста, анафэма; маранафа."},{"book":"1 КАРЫНФЯНАЎ","chapter":"16","verse":"23","text":"Мілата Госпада нашага Ісуса Хрыста з вамі,"},{"book":"1 КАРЫНФЯНАЎ","chapter":"16","verse":"24","text":"і любоў мая з усімі вамі ў Хрысьце Ісусе. Амін."}]}