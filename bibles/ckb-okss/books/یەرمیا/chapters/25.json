{"data":[{"book":"یەرمیا","chapter":"25","verse":"1","text":"ئەو پەیامەی لە ساڵی چوارەمی یەهۆیاقیمی کوڕی یۆشیای پاشای یەهودا، کە دەکاتە ساڵی یەکەمی نەبوخودنەسری پاشای بابل، سەبارەت بە هەموو گەلی یەهودا بۆ یەرمیا هات."},{"book":"یەرمیا","chapter":"25","verse":"2","text":"ئەوەی یەرمیای پێغەمبەر سەبارەت بە هەموو گەلی یەهودا و بۆ هەموو دانیشتووانی ئۆرشەلیم ڕایگەیاند:"},{"book":"یەرمیا","chapter":"25","verse":"3","text":"«لە ساڵی سێزدەیەمینی یۆشیای کوڕی ئامۆنی پاشای یەهوداوە هەتا ئەمڕۆ، ئەم بیست و سێ ساڵە، فەرمایشتی یەزدانم بۆ دەهات و منیش بەردەوام قسەم لەگەڵ کردن، بەڵام ئێوە گوێتان نەگرت."},{"book":"یەرمیا","chapter":"25","verse":"4","text":"«یەزدانیش بەردەوام هەموو بەندە پێغەمبەرەکانی خۆی بۆ ناردن، بەڵام ئێوە گوێتان نەگرت و گرنگیتان پێنەدا."},{"book":"یەرمیا","chapter":"25","verse":"5","text":"پێیان گوتن: ”لە ڕەفتارە ناشیرین و کردەوە خراپەکانتان بگەڕێنەوە، بۆ ئەوەی نیشتەجێ بن لەسەر ئەو خاکەی کە یەزدان داویەتییە ئێوە و باوباپیرانتان، لە ئەزەلەوە و بۆ هەتاهەتایە."},{"book":"یەرمیا","chapter":"25","verse":"6","text":"شوێنی خوداوەندەکانی دیکە مەکەون بۆ ئەوەی بیانپەرستن و کڕنۆشیان بۆ ببەن. بە دروستکراوەکانی دەستتان پەستم مەکەن و منیش سزاتان نادەم.“»"},{"book":"یەرمیا","chapter":"25","verse":"7","text":"یەزدان دەفەرموێت: «بەڵام گوێتان لێم نەگرت، بۆ ئەوەی بە دروستکراوەکانی دەستتان پەستم بکەن، بەخۆتان سزاتان بۆ سەر خۆتان هێنا.»"},{"book":"یەرمیا","chapter":"25","verse":"8","text":"لەبەر ئەوە یەزدانی سوپاسالار ئەمە دەفەرموێت: «لەبەر ئەوەی ئێوە گوێتان لە قسەی من نەگرت،"},{"book":"یەرمیا","chapter":"25","verse":"9","text":"ئەوەتا دەنێرم و هەموو خێڵەکانی باکوور کۆدەکەمەوە، هەروەها نەبوخودنەسری خزمەتکارم، پاشای بابل، جا دەیانهێنمە سەر ئەم خاکە و سەر دانیشتووانەکەی و سەر هەموو ئەو نەتەوانەی دەوروبەری. بە تەواوی قڕیان دەکەم25‏:9 قڕیان دەکەم: لە زمانی عیبری ئەم زاراوەیە دەگەڕێتەوە بۆ شتێک یان کەسێک کە دەبەخشرێت بە یەزدان، زۆر جار بەخشینەکە بە تەواوی لە ناودەبردرێت.‏، دەیانکەمە پەند و تانە و تەشەر و وێرانییەکی هەتاهەتایی."},{"book":"یەرمیا","chapter":"25","verse":"10","text":"دەنگی بەزم و شادی، دەنگی بووک و زاوا، دەنگی دەستاڕ و ڕووناکی چرایان ناهێڵم."},{"book":"یەرمیا","chapter":"25","verse":"11","text":"هەموو ئەم خاکە دەبێتە وێرانەیەکی چۆڵ، ئەم نەتەوانەش حەفتا ساڵ خزمەتی پاشای بابل دەکەن.» ئەوە فەرمایشتی یەزدانە."},{"book":"یەرمیا","chapter":"25","verse":"12","text":"یەزدان دەفەرموێت: «کە حەفتا ساڵەکە تەواو بوو، سزای پاشای بابل و ئەو نەتەوەیە دەدەم، لەسەر تاوانەکانیان، سزای خاکی بابلییەکانیش دەدەم و دەیکەمە چۆڵەوانییەکی هەتاهەتایی."},{"book":"یەرمیا","chapter":"25","verse":"13","text":"هەموو ئەوەی لەم پەڕتووکەدا نووسراوە، ئەوەی یەرمیا سەبارەت بە هەموو ئەم نەتەوانە پێشبینیی کرد، هەموو ئاگادارکردنەوەیەکی تێدا هاتووە کە سەبارەت بەو خاکە فەرموومە پەیڕەوی دەکەم،"},{"book":"یەرمیا","chapter":"25","verse":"14","text":"چونکە ئەوانیش دەبنە کۆیلەی زۆر نەتەوە و پاشای گەورە، بەگوێرەی کردەوە و کارەکانی خۆیان سزایان دەدەمەوە.»"},{"book":"یەرمیا","chapter":"25","verse":"15","text":"یەزدانی پەروەردگاری ئیسرائیل ئاوای بە من فەرموو: «جامی شەرابی ئەم تووڕەییە لە دەستم وەربگرە و دەرخواردی هەموو ئەو نەتەوانەی بدە کە من دەتنێرم بۆ لایان."},{"book":"یەرمیا","chapter":"25","verse":"16","text":"کاتێک دەیخۆنەوە، بەلادادێن و شێت دەبن لەبەر ئەو شمشێرەی کە من دەینێرمە ناویان.»"},{"book":"یەرمیا","chapter":"25","verse":"17","text":"منیش جامەکەم لە دەستی یەزدان وەرگرت، دەرخواردی هەموو ئەو نەتەوانەم دا کە یەزدان ناردمی بۆیان:"},{"book":"یەرمیا","chapter":"25","verse":"18","text":"بۆ ئۆرشەلیم و شارۆچکەکانی یەهودا و پاشا و پیاوە گەورەکانی، تاکو وێران بن و ببنە پەند و مایەی تانە و تەشەر و نەفرەت لێکردن، هەروەک ئێستا؛"},{"book":"یەرمیا","chapter":"25","verse":"19","text":"بۆ فیرعەونی پاشای میسر و خزمەتکار و پیاوە گەورەکانی و هەموو گەلەکەی"},{"book":"یەرمیا","chapter":"25","verse":"20","text":"و هەموو بێگانەکانی ئەوێ؛"},{"book":"یەرمیا","chapter":"25","verse":"21","text":"بۆ ئەدۆم و مۆئاب و عەمۆنییەکان؛"},{"book":"یەرمیا","chapter":"25","verse":"22","text":"بۆ هەموو پاشاکانی سور و هەموو پاشاکانی سەیدا؛"},{"book":"یەرمیا","chapter":"25","verse":"23","text":"بۆ دیدان و تێما و بووز و هەموو قژبڕاوەکان25‏:23 خەڵکێک بوونە وەک نەریتێکی بتپەرستی پرچیان بڕیوە.‏؛"},{"book":"یەرمیا","chapter":"25","verse":"24","text":"بۆ هەموو پاشاکانی عەرەبستان و سەرکردەی هەموو هۆزەکانی نیشتەجێی بیابان؛"},{"book":"یەرمیا","chapter":"25","verse":"25","text":"بۆ هەموو پاشاکانی زیمری و ئیلام و میدیا؛"},{"book":"یەرمیا","chapter":"25","verse":"26","text":"بۆ هەموو پاشاکانی باکوور، نزیک و دووریان، یەک لەدوای یەک؛ بۆ هەموو شانشینەکانی جیهان لەسەر ڕووی زەوی."},{"book":"یەرمیا","chapter":"25","verse":"27","text":"«پێیان دەڵێیت: ”یەزدانی سوپاسالار، خودای ئیسرائیل ئەمە دەفەرموێت: بخۆنەوە و سەرخۆش بن و بڕشێنەوە، بکەون و هەڵمەستنەوە لەبەر ئەو شمشێرەی من دەینێرمە ناوتان.“"},{"book":"یەرمیا","chapter":"25","verse":"28","text":"ئەگەر ڕازی نەبوون جامەکە لە دەستت وەربگرن بۆ ئەوەی بیخۆنەوە، پێیان بڵێ: ”یەزدانی سوپاسالار ئەمە دەفەرموێت: دەبێت بیخۆنەوە!"},{"book":"یەرمیا","chapter":"25","verse":"29","text":"ئەوەتا ئەو شارەی ناوی منی هەڵگرتووە، من دەستم پێکردووە بەڵای بەسەردا بهێنم، ئیتر ئایا ئێوە بێ سزا دەبن؟ نەخێر بێ سزا نابن! چونکە من شمشێر دەهێنمە سەر هەموو دانیشتووانی زەوییەکە.“ ئەمە فەرمایشتی یەزدانی سوپاسالارە."},{"book":"یەرمیا","chapter":"25","verse":"30","text":"«تۆش هەموو ئەو پەیامەی من لە دژی ئەوان ڕابگەیەنە و پێیان بڵێ:"},{"book":"یەرمیا","chapter":"25","verse":"31","text":"هاتوهاوار گەیشتە ئەوپەڕی زەوی،"},{"book":"یەرمیا","chapter":"25","verse":"32","text":"یەزدانی سوپاسالار ئەمە دەفەرموێت:"},{"book":"یەرمیا","chapter":"25","verse":"33","text":"لەو ڕۆژەدا، ئەوانەی بە دەستی یەزدان دەکوژرێن لەمپەڕی زەوییەوە هەتا ئەوپەڕی زەوی دەبن، شیوەنیان بۆ ناگێڕدرێت و کۆناکرێنەوە و نانێژرێن، بەڵکو دەبنە زبڵ بەسەر ڕووی خاکەکەوە."},{"book":"یەرمیا","chapter":"25","verse":"34","text":"ئەی شوانەکان، واوەیلا و هاوار بکەن!"},{"book":"یەرمیا","chapter":"25","verse":"35","text":"پەناگا بۆ شوانەکان نامێنێت،"},{"book":"یەرمیا","chapter":"25","verse":"36","text":"گوێ بگرە لە هاواری شوانەکان و"},{"book":"یەرمیا","chapter":"25","verse":"37","text":"مێرگەکانی ئاشتی لەناودەچن"},{"book":"یەرمیا","chapter":"25","verse":"38","text":"ئەو وەک بەچکە شێر لانەی خۆی بەجێدەهێڵێت،"}]}