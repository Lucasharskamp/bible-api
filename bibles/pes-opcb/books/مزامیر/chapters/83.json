{"data":[{"book":"مزامیر","chapter":"83","verse":"1","text":"ای خدا، خاموش نباش! هنگامی که دعا می‌کنیم، ساکت و آرام ننشین."},{"book":"مزامیر","chapter":"83","verse":"2","text":"ببین چگونه دشمنانت شورش می‌کنند و آنانی که از تو نفرت دارند به مخالفت و دشمنی برخاسته‌اند."},{"book":"مزامیر","chapter":"83","verse":"3","text":"آنها بر ضد قوم خاص تو نقشه‌های پلید می‌کشند و برای کسانی که به تو پناه آورده‌اند، توطئه می‌چینند."},{"book":"مزامیر","chapter":"83","verse":"4","text":"می‌گویند: «بیایید قوم اسرائیل را نابود کنیم تا نامش برای همیشه محو شود.»"},{"book":"مزامیر","chapter":"83","verse":"5","text":"همهٔ دشمنان با نقشهٔ نابودی ما موافقت نموده‌اند و بر ضد تو همدست شده‌اند:"},{"book":"مزامیر","chapter":"83","verse":"6","text":"ادومیان، اسماعیلیان، موآبیان، هاجریان،"},{"book":"مزامیر","chapter":"83","verse":"7","text":"مردمان سرزمینهای جِبال، عمون، عمالیق، فلسطین و صور."},{"book":"مزامیر","chapter":"83","verse":"8","text":"آشور نیز با آنها متحد شده و از عمون و موآب که از نسل لوط هستند حمایت می‌کند."},{"book":"مزامیر","chapter":"83","verse":"9","text":"خداوندا، همان بلایی را که در درهٔ قیشون بر سر مدیان و سیسرا و یابین آوردی، بر سر این دشمنان نیز بیاور."},{"book":"مزامیر","chapter":"83","verse":"10","text":"همان‌گونه که مخالفان ما را در «عین دور» از بین بردی و جنازه‌هایشان در روی زمین ماند و کود زمین شد، این دشمنان متحد را نیز نابود کن."},{"book":"مزامیر","chapter":"83","verse":"11","text":"فرماندهان این دشمنان را به سرنوشت غراب و ذئب دچار ساز. همهٔ بزرگان آنان را مانند ذبح و صلمونع هلاک ساز"},{"book":"مزامیر","chapter":"83","verse":"12","text":"همان کسانی که قصد داشتند ملک خدا را تصاحب کنند."},{"book":"مزامیر","chapter":"83","verse":"13","text":"ای خدا، دشمنان ما را همچون کاه و غبار در برابر باد، پراکنده ساز."},{"book":"مزامیر","chapter":"83","verse":"14","text":"چنانکه آتش در جنگل و در کوهستان افروخته می‌شود و همه چیز را می‌سوزاند،"},{"book":"مزامیر","chapter":"83","verse":"15","text":"همچنان، ای خدا، آنها را با تندباد غضب خود بران و با طوفان خشم خویش آنها را آشفته و پریشان کن."},{"book":"مزامیر","chapter":"83","verse":"16","text":"خداوندا، آنها را چنان رسوا کن تا تسلیم تو شوند."},{"book":"مزامیر","chapter":"83","verse":"17","text":"آنها را در انجام نقشه‌هایشان با شکست مواجه ساز. بگذار در ننگ و رسوایی جان بسپارند"},{"book":"مزامیر","chapter":"83","verse":"18","text":"و بدانند که تنها تو که نامت یهوه است، در سراسر جهان متعال هستی."}]}