{"data":[{"book":"Nehemiya","chapter":"11","verse":"1","text":"Nthawi imeneyo atsogoleri a anthu ankakhala ku Yerusalemu. Tsono anthu ena onse anachita maere kuti apeze munthu mmodzi pa anthu khumi aliwonse kuti azikhala ku Yerusalemu, mzinda wopatulika. Anthu asanu ndi anayi otsalawo ankakhala mʼmidzi yawo."},{"book":"Nehemiya","chapter":"11","verse":"2","text":"Anthu anayamikira onse amene anadzipereka kuti azikhala mu Yerusalemu."},{"book":"Nehemiya","chapter":"11","verse":"3","text":"Aisraeli wamba, ansembe, Alevi, ogwira ntchito ku Nyumba ya Mulungu ndiponso zidzukulu za antchito a Solomoni ankakhala mʼmidzi yawo, aliyense mu dera lake. Koma atsogoleri a chigawo cha Yuda anali atakhazikika mu Yerusalemu."},{"book":"Nehemiya","chapter":"11","verse":"4","text":"Ku Yerusalemu kunkakhalanso anthu ena a mafuko a Yuda ndi Benjamini."},{"book":"Nehemiya","chapter":"11","verse":"5","text":"Ena ndi awa: Maaseya mwana wa Baruki, mwana wa Koli-Hoze mwana wa Hazaya, mwana wa Adaya, mwana wa Yowaribu, Zekariya mwana wa Msiloni."},{"book":"Nehemiya","chapter":"11","verse":"6","text":"Zidzukulu zonse za Perezi, anthu amphamvu zawo amene ankakhala ku Yerusalemu analipo anthu okwanira 468."},{"book":"Nehemiya","chapter":"11","verse":"7","text":"Nazi zidzukulu za Benjamini:"},{"book":"Nehemiya","chapter":"11","verse":"8","text":"Abale ake anali Gabayi ndi Salaya. Onse pamodzi anali 928."},{"book":"Nehemiya","chapter":"11","verse":"9","text":"Yoweli mwana wa Zikiri ndiye anali mtsogoleri wawo, ndipo Yuda mwana wa Hasenuya ndiye amayangʼanira chigawo cha chiwiri cha mzinda."},{"book":"Nehemiya","chapter":"11","verse":"10","text":"Ansembe anali awa:"},{"book":"Nehemiya","chapter":"11","verse":"11","text":"Seraya mwana wa Hilikiya mwana wa Mesulamu, mwana wa Zadoki, mwana wa Merayoti, mwana wa Ahitubi amene anali woyangʼanira Nyumba ya Mulungu,"},{"book":"Nehemiya","chapter":"11","verse":"12","text":"ndi abale awo, amene ankagwira ntchito ku Nyumba ya Mulungu. Onse pamodzi anali 822. Panalinso Adaya mwana wa Yerohamu, mwana wa Pelaliya, mwana wa Amizi, mwana wa Zekariya, mwana wa Pasi-Huri, mwana wa Malikiya,"},{"book":"Nehemiya","chapter":"11","verse":"13","text":"ndi abale ake, amene anali atsogoleri a mabanja. Onse pamodzi anali 242. Kuphatikiza apo panalinso Amasisai mwana wa Azaireli, mwana wa Ahazayi, mwana wa Mesilemoti, mwana wa Imeri"},{"book":"Nehemiya","chapter":"11","verse":"14","text":"ndi abale ake. Onse pamodzi anali 128 ndipo anali anthu olimba mtima kwambiri. Mtsogoleri wawo wamkulu anali Zabidieli mwana wa Hagedolimu."},{"book":"Nehemiya","chapter":"11","verse":"15","text":"Alevi anali awa:"},{"book":"Nehemiya","chapter":"11","verse":"16","text":"Sabetayi ndi Yozabadi anali atsogoleri amene ankayangʼanira ntchito ya kunja kwa Nyumba ya Mulungu."},{"book":"Nehemiya","chapter":"11","verse":"17","text":"Mataniya mwana wa Mika, mwana wa Zabidi, mwana wa Asafu ndiye anali wotsogolera pa mapemphero achiyamiko. Panalinso Bakibukiya amene anali wachiwiri pakati pa abale ake. Kuwonjezera apo panalinso Abida mwana wa Samuwa, mwana wa Galali, mwana wa Yedutuni."},{"book":"Nehemiya","chapter":"11","verse":"18","text":"Alevi onse amene anali mu mzinda woyera analipo 284."},{"book":"Nehemiya","chapter":"11","verse":"19","text":"Alonda a ku Nyumba ya Mulungu anali awa:"},{"book":"Nehemiya","chapter":"11","verse":"20","text":"Aisraeli ena onse pamodzi ndi ansembe ndi Alevi ankakhala mʼmizinda ya Yuda, ndipo aliyense ankakhala mʼdera la makolo ake."},{"book":"Nehemiya","chapter":"11","verse":"21","text":"Koma antchito a ku Nyumba ya Mulungu ankakhala pa phiri la Ofeli, ndipo Ziha ndi Gisipa ndiwo anali kuwayangʼanira."},{"book":"Nehemiya","chapter":"11","verse":"22","text":"Wamkulu wa Alevi mu Yerusalemu anali Uzi mwana wa Bani, mwana wa Hasabiya, mwana wa Mataniya, mwana wa Mika. Uzi anali mmodzi wa zidzukulu za Asafu, amene anali oyimba nyimbo pa nthawi zachipembedzo mʼNyumba ya Mulungu."},{"book":"Nehemiya","chapter":"11","verse":"23","text":"Pakuti mfumu inalamula kuti tsiku ndi tsiku pa nthawi zachipembedzo oyimba nyimbowo azikhalapo."},{"book":"Nehemiya","chapter":"11","verse":"24","text":"Petahiya mwana wa Mesezabeli, mmodzi mwa zidzukulu za Zera mwana wa Yuda ndiye ankayimirira Aisraeli pa bwalo la mfumu ya Perisiya."},{"book":"Nehemiya","chapter":"11","verse":"25","text":"Anthu ena a fuko la Yuda ankakhala ku Kiriyati-Ariba ndi midzi yake, ku Diboni ndi midzi yake, ku Yekabizeeli ndi midzi yake,"},{"book":"Nehemiya","chapter":"11","verse":"26","text":"ku Yesuwa, Molada, Beti-Peleti,"},{"book":"Nehemiya","chapter":"11","verse":"27","text":"Hazari-Suwali, Beeriseba ndi midzi yawo."},{"book":"Nehemiya","chapter":"11","verse":"28","text":"Ku Zikilagi, Mekona ndi midzi yawo,"},{"book":"Nehemiya","chapter":"11","verse":"29","text":"ku Eni-Rimoni, Zora, Yarimuti,"},{"book":"Nehemiya","chapter":"11","verse":"30","text":"Zanowa, Adulamu ndi midzi yake, ku Lakisi ndi minda yake, ku Beeriseba mpaka ku chigwa cha Hinomu."},{"book":"Nehemiya","chapter":"11","verse":"31","text":"Nazonso zidzukulu za Benjamini zinkakhala mʼdera lawo kuyambira ku Geba mpaka ku Mikimasi, Ayiya, Beteli ndi midzi yake,"},{"book":"Nehemiya","chapter":"11","verse":"32","text":"ku Anatoti, Nobu ndi Ananiya,"},{"book":"Nehemiya","chapter":"11","verse":"33","text":"ku Hazori, Rama ndi Gitaimu,"},{"book":"Nehemiya","chapter":"11","verse":"34","text":"ku Hadidi, Zeboimu ndi Nebalati,"},{"book":"Nehemiya","chapter":"11","verse":"35","text":"ku Lodi, Ono ndi ku chigwa cha Amisiri."},{"book":"Nehemiya","chapter":"11","verse":"36","text":"Magulu ena a Alevi a ku Yuda ankakhala ku Benjamini."}]}