{"data":[{"book":"1 Ŵakolinto","chapter":"2","verse":"1","text":"Achalongo achinjangu, uneji panaiche kukwenu kukunnalichila ngani ja ntemela wa Akunnungu, nganimecheta maloŵe ga kunonopa namose lunda lwa chiundu."},{"book":"1 Ŵakolinto","chapter":"2","verse":"2","text":"Pakuŵa panaliji kukwenu nawamwiwe ninamanyilile chindu chachili chose nambo kwamanyilila Che Yesu Kilisito pe, ajula juŵaŵambikwe pa nsalaba."},{"book":"1 Ŵakolinto","chapter":"2","verse":"3","text":"Panaiche kukwenu naliji jwakulepetala, ni natetemele kwa lipamba."},{"book":"1 Ŵakolinto","chapter":"2","verse":"4","text":"Majiganyo gangu ni kulalichila kwangu nganikuŵa kwa lunda lwa kwanyenga ŵandu, nambo yaliji kwa machili ga Mbumu jwa Akunnungu."},{"book":"1 Ŵakolinto","chapter":"2","verse":"5","text":"Natesile yele kuti chikulupi chenu chikakulupilila lunda lwa ŵandu, nambo chikulupililo cha machili ga Akunnungu."},{"book":"1 Ŵakolinto","chapter":"2","verse":"6","text":"Tukulalichila utenga wa lunda kwa aŵala ŵakusile mu chikulupi nambo ngaŵa lunda lwa chilambo chino, namose ngaŵa lunda lwa aŵala achakulu ŵa chilambo chi ŵaali mumpingo wakupotela."},{"book":"1 Ŵakolinto","chapter":"2","verse":"7","text":"Tukunlalichila lunda lwa Akunnungu lwalusisiche, alula lunda luŵalusagwile Akunnungu kwaligongo lya kulumbikana mu ukulu wao chikanaŵe gumbikwa chilambo."},{"book":"1 Ŵakolinto","chapter":"2","verse":"8","text":"Nganijupagwa namose jwankulu jumo mwa ŵakutawala chilambo chi jwalumanyilile lunda lu. Akalumanyilile ngakammambe pa nsalaba Ambuje ŵa ukulu."},{"book":"1 Ŵakolinto","chapter":"2","verse":"9","text":"Nambo mpela itite pakulembekwa Mmalembelo Gamaswela,"},{"book":"1 Ŵakolinto","chapter":"2","verse":"10","text":"Nambo Akunnungu atuunukulile uweji yantemela yakwe kwalitala lya Mbumu jwakwe. Pakuŵa Mbumu jo akulolesyalolesya kila chindu natamuno indu yantemela yaikwagamba Akunnungu."},{"book":"1 Ŵakolinto","chapter":"2","verse":"11","text":"Ngapagwa mundu jwakwimanyilila nganisyo sya mundu ikaŵe mundu nsyenepe. Iyoyo ni indu ya Akunnungu ngapagwa jwakwimanyilila ikaŵe Mbumu jwa Akunnungu."},{"book":"1 Ŵakolinto","chapter":"2","verse":"12","text":"Uwe nganitupochela mbumu jwa pachilambo pano, nambo twampochele Mbumu jwatyochele kwa Akunnungu, kuti tumanyilile indu yose yatupele Akunnungu."},{"book":"1 Ŵakolinto","chapter":"2","verse":"13","text":"Kwapele ngatukusala maloŵe ga kwa lunda lwalukujiganyikwa ni ŵandu nambo tukusala maloŵe ga kwa lunda lwalukujiganyikwa ni Mbumu jwa Akunnungu. Tukutagula indu ya Mbumu jwa usyene kwa aŵala ŵaali ni Mbumu jwa Akunnungu."},{"book":"1 Ŵakolinto","chapter":"2","verse":"14","text":"Nambo mundu jwanganakola Mbumu jwa Akunnungu ngakukombola kuipochela indu yaikutyochela kwa Mbumu jwa Akunnungu. Pakuŵa kukwakwe akuiwona ili uloŵelo ni ngakukombola kuimanyilila pakuŵa ikumanyika kwa ukamusyo wa Mbumu jwa Akunnungu."},{"book":"1 Ŵakolinto","chapter":"2","verse":"15","text":"Mundu jwali ni Mbumu jwa Akunnungu akukombola kuipima indu yose nambo ngapagwa mundu jwakukombola kunlamula."},{"book":"1 Ŵakolinto","chapter":"2","verse":"16","text":"Mpela itite pakulembekwa Mmalembelo Gamaswela “Nduni jwaaumanyi umanyilisi wa Ambuje? Nduni jwakukombola kwajiganya?” Nambo uweji tukwete umanyilisi wa Kilisito."}]}