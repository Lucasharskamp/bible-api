{"data":[{"book":"Matthew","chapter":"2","verse":"1","text":"Herod in Reng achanglai, Judea ramsuungnga kaom Bethlehem khuopuiya Jisu hi innei suopha, nisuo tiangnga arsi larik kathei mi ngaikhan Jerusalemma inhongnga,"},{"book":"Matthew","chapter":"2","verse":"2","text":"inhongrakel, “Jihudi ngai sik ah innei reng naiteii kha hun omme? Ajarchu keini'n nisuo tiangnga ama arsi kha kinmu khat-um keini ama chubei kathosik ah kinhong eii.”"},{"book":"Matthew","chapter":"2","verse":"3","text":"Reng Herod in hiwa chonghi ajetpha, amale Jerusalemma kaom miring rakip inmalung aleipoong."},{"book":"Matthew","chapter":"2","verse":"4","text":"Ama'n thiampu kalian rakiple dan karu ngaikha akoichunna inmani diang, “Christa hunme inneisik?” tia aleirakel."},{"book":"Matthew","chapter":"2","verse":"5","text":"Inmani'n amadiang inleimasang, “Judea ramma kaom Bethlehem khuopui khan eiiz” “Ajarchu Pathian chongkachoipa khan hintia aleimajia:"},{"book":"Matthew","chapter":"2","verse":"6","text":"‘E Judah ramma kaom Bethlehem,"},{"book":"Matthew","chapter":"2","verse":"7","text":"Khawa jarra Herod in nisuo tiangnga kasing-kathei ngaikha ruuk ah akoiya angtikpha tak khanme khawa Arsi kha kasuok tikha inmani diang katha ah ajetjei."},{"book":"Matthew","chapter":"2","verse":"8","text":"Khawasuo khan ama'n inmani kha Bethlehem tiang aleitirra, “Nangni'n si-inlang naiteii jarra katha ah entok inlang ningmu pha kei um kasiya chubei katho nasik keidiang naminjetru aleiti.”"},{"book":"Matthew","chapter":"2","verse":"9","text":"Inmani'n Rengchong kha inrangaiya insijei, halli enru, nisuo tiangnga inleimu arsi khan naiteii omna chungnga ahongngir maklaiseng inmani matiang asijei."},{"book":"Matthew","chapter":"2","verse":"10","text":"Inmani'n arsi kha inmupha, karok khan aleisip."},{"book":"Matthew","chapter":"2","verse":"11","text":"Inmani'n Innsuung kha inluut ah, naiteii khan anu Mary le inleiom inmupha, kemurkhup inthep ah inmani'n chubei inleithoa inkutchoi ngai inmalongnga, Soonna, Berou, khat-um myrrh, inkeisuoa amadiang kutchoi inleipeii."},{"book":"Matthew","chapter":"2","verse":"12","text":"Khawasuo khan Pathian in inmani kha Herod diang kirkhaimaru tia inramangnga aminjet ah inmani'n lam khattiang inrouwa inramtiang inleikirjei."},{"book":"Matthew","chapter":"2","verse":"13","text":"Inmani'n inmathaanna insi suonuk, enru, Pumi marwaan tirton inkhat Joseph ramangnga inlarra ati, “Intheiro, naiteii khat-um anu ruoi-inlang, Egypt tiang taanru, kei'n khawa munkha mathaanru katimak laiseng khawakhan omru, ajarchu Herod in naiteii kha thatnasik ah ahong entoksik eii.”"},{"book":"Matthew","chapter":"2","verse":"14","text":"Joseph in zaankhan intheiya, naidoong le anu kha aruoiya, Egypt tiang inleisijei,"},{"book":"Matthew","chapter":"2","verse":"15","text":"Pumi'n Pathian chongkachoipa diangnga iril kha, “Kei'n Kasapa kha Egypt makheiya kakoi” tikha huuitungnasik Khawa munkhan Herod thimaklaiseng aleiom. Hos 11:1"},{"book":"Matthew","chapter":"2","verse":"16","text":"Halli Herod in nisuo tiangnga kasing-kathei ngai'n ama diang maleisei innathojei ti ajetpha, araangtheiya, arsi larik kathei ngaidiang inthiangnga ijet dungjuiya Bethlehem khat-um akoolla kaom ramsuungnga pasal naiteii kumni makheiya nuoitiangnga kaom rakip hi chong apeya aleimithat."},{"book":"Matthew","chapter":"2","verse":"17","text":"Hinthoa Pathian chongkachoi Jeremiah ileiti kha huuitungjei:"},{"book":"Matthew","chapter":"2","verse":"18","text":"“Ramah ah rasa inkhat inleijet,"},{"book":"Matthew","chapter":"2","verse":"19","text":"Herod thisuo nuk, enru, Egypt ah Pumi marwaan tirton inkhat in Joseph ramangnga inlarra ati,"},{"book":"Matthew","chapter":"2","verse":"20","text":"“Intheiro, naiteii li anu kha ruoi inlang, Israel ramtiang heikirtaro, ajarchu naiteii kha thatsik katho inmani ngaikha inthijei.”"},{"book":"Matthew","chapter":"2","verse":"21","text":"Khawa jarra Joseph intheiya, naiteii li anu aruoiya, Israel ramtiang inheikirjei."},{"book":"Matthew","chapter":"2","verse":"22","text":"Takkha Joseph in Archelaus hi apa Herod rathuulla Judea Reng ejeiti ajet ah, khawa munkhan kasisik aleichi. Halli Pathian in aramangnga kheella amindik ah ama'n Galilee ram khattiang aleisijei,"},{"book":"Matthew","chapter":"2","verse":"23","text":"Pathian chongkachoi ngai'n inleiril, “Amahi Nazareth mi intisik eii” intikha huuitungnasik ah Ama'n Nazareth inti khuopui khan ahong-omjei."}]}