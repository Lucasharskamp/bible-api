{"data":[{"book":"عَننَبِ عٍسَيِ","chapter":"36","verse":"1","text":"مَنفّ شٍسٍكِيَ شَ مَنفّيَ حّ قُ نُن نَانِ ندٍ رَ، عَسِرِيَ مَنفّ سٍنَشٍرِبِ نَشَ نْ يُدَيَ تَا سّنبّمَيٍ رَ."},{"book":"عَننَبِ عٍسَيِ","chapter":"36","verse":"2","text":"عَ تٌ فّ نَ رَبَدٍ، عَسِرِيَ مَنفّ نَشَ عَ شَ سْورِ مَنفّ شّي دَرِ سَلَمُ مَنفّ شْن مَ، كٍلِقٍ رَ لَكِسِ، عَ تَن نُن عَ شَ سْورِ سّنبّمَيٍ. عٍ نَشَ تِ يٍ يِرٍ شُنفبٍ قّ مَ، مِشِيٍ نُ فَرّ سٌمَ دّننَشّ."},{"book":"عَننَبِ عٍسَيِ","chapter":"36","verse":"3","text":"شِلِكِيَ شَ دِ عٍلِيَكِمِ، مَنفّ شَ بَنشِ شُنيِ، مَنفّ شَ سّبّلِتِ سٍبٍنَ، نُن عَسَقِ شَ دِ يٌوَ، نَشَن قِندِشِ مَنفّ شَ كّيدِ رَفَتّ رَ، نٍيٍ نَشَ مِنِ عَسِرِيَكَيٍ رَلَندٍ."},{"book":"عَننَبِ عٍسَيِ","chapter":"36","verse":"4","text":"عَسِرِيَ مَنفّ رَ سِمَ سِنفٍ نَشَ يِ مَسٍنيِ تِ عٍ بّ، «وٌ عَ قَلَ شٍسٍكِيَ بّ، عَسِرِيَ مَنفّ شُنفبٍ يِ نَن مَسٍنشِ، ‹عِ شَشِلِ تِشِ مُنسٍ رَ؟"},{"book":"عَننَبِ عٍسَيِ","chapter":"36","verse":"5","text":"عِ وْيّن قُقَقُ نَن تُن قَلَشِ! عِ حْشْ عَ مَ عِ بَرَ قّيرّ نُن سّنبّ سْتْ ﭑ فٍرٍقٍ رَ؟ عِ لَشِ ندٍ رَ، نَشَن عَ نِيَمَ عِ شَ ﭑ مَتَندِ؟"},{"book":"عَننَبِ عٍسَيِ","chapter":"36","verse":"6","text":"عِ عِ شَ لَنلَنتٍيَ سَشِ مِسِرَكَيٍ نَن مَ قَ؟ عٍ لُشِ عَلْ وُرِ ثٌنثٌي نَشَن فِرَ مَ، عَ قَ عِ سْشْ عِ كِلْنمَ عَ رَ تّمُي نَشّ. مِسِرَ مَنفّ قِرَوُنَ نَ نَ كِ نّ مِشِ بِرِن بّ، نَشٍيٍ عٍ شَشِلِ تِشِ عَ رَ."},{"book":"عَننَبِ عٍسَيِ","chapter":"36","verse":"7","text":"تّمُندٍ وٌ ﭑ يَابِمَ نّ، «مُشُ شَشِلِ تِشِ مُشُ مَرِفِ عَلَتَلَ نَن نَ.» كْنْ ﭑ شَ عَ قَلَ وٌ بّ شٍسٍكِيَ بَرَ فّ سّرّشّبَدٍيٍ كَنَدٍ فٍيَيٍ قَرِ، عَ قَ عَ قَلَ يُدَيَكَيٍ نُن دَرِ سَلَمُكَيٍ بّ، «وٌ عَلَتَلَ بَتُ دَرِ سَلَمُ شَ سّرّشّبَدٍ فبَنسَن نّ.»›»"},{"book":"عَننَبِ عٍسَيِ","chapter":"36","verse":"8","text":"«شَ عِ سَ نْمَ سٌي رَفِ وُلُ قِرِن سْتْدٍ عِ شَ حَمَ يَ مَ، ﭑ مَرِفِ عَسِرِيَ مَنفّ سٌي قِمَ نّ عِ مَ، عٍ نَشٍيٍ رَفِمَ."},{"book":"عَننَبِ عٍسَيِ","chapter":"36","verse":"9","text":"هَلِ عِ عِ شَشِلِ تِ مِسِرَكَيٍ رَ، سٌي رَفِيٍ نُن فِسٍيٍ شَ قٍ رَ، عِ سّنبّ شُرُن ﭑ مَ مَنفّ شَ مِشِ شُرِ دِ ندٍ نْقٍ رَ."},{"book":"عَننَبِ عٍسَيِ","chapter":"36","verse":"10","text":"بَقٍ نَ رَ، وٌ مَرِفِ عَلَتَلَ شَ مُ وَشِ ﭑ شَ بٍ فٍرٍ؟ عَلَتَلَ نَن عَ قَلَشِ ﭑ بّ، ‹سِفَ، عِ نَ بْشِ كَنَ.›»"},{"book":"عَننَبِ عٍسَيِ","chapter":"36","verse":"11","text":"نَ تّمُي عٍلِيَكِمِ، سٍبٍنَ، نُن يٌوَ نَشَ عَ قَلَ عَسِرِيَ مَنفّ رَ سِمَ بّ، «يَندِ، عِ شَ وْيّن مُشُ بّ عَرَ مِ شُي رَ، مُشُ تَن عِ شَ كٌنيِيٍ نَ شُي قَهَامُمَ. عِ نَشَ وْيّن مُشُ بّ يُدَ شُي رَ حَمَ يَ شْرِ نَشَن نَ تّتّ قَرِ مَ.»"},{"book":"عَننَبِ عٍسَيِ","chapter":"36","verse":"12","text":"كْنْ عَسِرِيَ مَنفّ رَ سِمَ نَشَ عٍ يَابِ، «ﭑ مَرِفِ ﭑ شّيشِ يِ مَسٍنيِ قَلَدٍ عِ شَ مَنفّ نُن عِ تَن نَن فبَنسَن بّ؟ ﭑ مُ وْيّنقٍ يِ مِشِيٍ قَن شَ بّ، نَشٍيٍ دْشْشِ تّتّ قَرِ يِ كِ، نَشٍيٍ قَمَ عٍ يّتّ شَ فبِ قُشِ دٌندٍ نُن عٍ يّتّ شْلِ مِندٍ نُن وٌ تَن نَ؟»"},{"book":"عَننَبِ عٍسَيِ","chapter":"36","verse":"13","text":"مَنفّ رَ سِمَ نَشَ كٍلِ، عَ عَ قَلَ عَ شُي عِتٍشِ رَ يُدَيَ شُي رَ، عَ نَشّ، «وٌ وٌ تُلِ مَتِ عَسِرِيَ مَنفّ شُنفبٍ شَ مَسٍنيِ رَ،"},{"book":"عَننَبِ عٍسَيِ","chapter":"36","verse":"14","text":"‹وٌ نَشَ تِن شٍسٍكِيَ شَ وٌ مَدَشُ، بَرِ مَ عَ مُ قَتَ وٌ رَتَنفَدٍ ﭑ بّلّشّ عِ!"},{"book":"عَننَبِ عٍسَيِ","chapter":"36","verse":"15","text":"وٌ نَشَ تِن عَ شَ وٌ مَدَشُ وٌ شَشِلِ تِقٍ عَلَتَلَ رَ، عَ قَلَقٍ رَ، «عَلَتَلَ مُشُ رَكِسِمَ نّ، يِ تَا مُ لُمَ عَسِرِيَكَيٍ شَ مَنفّ سَفٌي.»"},{"book":"عَننَبِ عٍسَيِ","chapter":"36","verse":"16","text":"وٌ نَشَ وٌ تُلِ مَتِ شٍسٍكِيَ رَ دٍ! عَسِرِيَ مَنفّ يِ نَن قَلَشِ، «شَ وٌ تِن لُدٍ ﭑ مَ يَامَرِ بُن مَ، كَنكَن قَمَ نّ عَ شَ شّي بٌفِسٍيٍ دٌندٍ، كَنكَن عَ شَ كْلْنيِ يٍ مِن،"},{"book":"عَننَبِ عٍسَيِ","chapter":"36","verse":"17","text":"هَن ﭑ سَ قَمَ وٌ شَنِندٍ بْشِ ندٍ مَ تّمُي نَشّ، نَشَن لُشِ عَلْ وٌ شَ بْشِ، مّنفِ نُن وّنِ قَنيِ، تَامِ نُن وّنِ شّيٍ نَ دّننَشّ.»"},{"book":"عَننَبِ عٍسَيِ","chapter":"36","verse":"18","text":"وٌ نَشَ وٌ تُلِ مَتِ شٍسٍكِيَ رَ، نَشَن وَ مَ وٌ مَدَشُقٍ عَ قَلَقٍ رَ، «مَرِفِ عَلَتَلَ وٌن نَكِسِمَ نّ.» سِ فبّتّيٍ شَ عَلَيٍ نْ نّ عٍ شَ مِشِيٍ بَدٍ عَسِرِيَ مَنفّ بّلّشّ عِ؟"},{"book":"عَننَبِ عٍسَيِ","chapter":"36","verse":"19","text":"شَمَتَ نُن عَرَثَدِ شَ عَلَيٍ فٌ؟ سٍقَرَوَيِمِ، هٍنَ نُن عِوَ شَ عَلَيٍ فٌ؟ نٍيٍ بَرَ سَمَرِ بَ ﭑ بّلّشّ عِ؟"},{"book":"عَننَبِ عٍسَيِ","chapter":"36","verse":"20","text":"حَمَنّيٍ بِرِن شَ عَلَيٍ يَ مَ، عَلَ مُندُن عَ شَ مِشِيٍ رَكِسِشِ ﭑ بّلّشّ عِ؟ عَلَتَلَ تَن نْمَ دَرِ سَلَمُ رَتَنفَدٍ ﭑ مَ؟›»"},{"book":"عَننَبِ عٍسَيِ","chapter":"36","verse":"21","text":"حَمَ نَشَ دُندُ، عٍ مُ عَ يَابِ، بَرِ مَ مَنفّ عَ قَلَ نّ، «وٌ نَشَ عَ يَابِ دٍ.»"},{"book":"عَننَبِ عٍسَيِ","chapter":"36","verse":"22","text":"شِلِكِيَ شَ دِ عٍلِيَكِمِ، مَنفّ شَ بَنشِ شُنيِ، سٍبٍنَ سّبّلِتِ، نُن عَسَقِ شَ دِ يٌوَ كّيدِ رَفَتّ، نٍيٍ نَشَ سِفَ مَنفّ شٍسٍكِيَ يِرٍ عٍ شَ سٌسٍيٍ عِبْوشِ رَ عٍ مَ سُننُنيِ كُي، عٍ قَ عَسِرِيَ مَنفّ رَ سِمَ شَ مَسٍنيِ دّنتّفّ عَ بّ."}]}