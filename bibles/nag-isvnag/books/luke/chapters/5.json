{"data":[{"book":"Luke","chapter":"5","verse":"1","text":"Etiya eneka hoise, bisi manu Jisu pora Isor kotha kowa huni bole Tai usorte ahi thakise, etu homoi te tai Gennesaret5.1 Galilee pukhri laga dusra naam laga pukhuri te rukhi thakise."},{"book":"Luke","chapter":"5","verse":"2","text":"Aru Tai duita naw pukhuri kinar te ani thaka dikhise, kintu maas mara manu khan naw pora namikene taikhan laga jal dhulai thakise."},{"book":"Luke","chapter":"5","verse":"3","text":"Aru Jisu ekta naw te uthise, etu Simon laga naw thakise, aru tai laga naw ke olop panite loi jabole koise. Aru Tai naw te bohi kene manu khan ke hikai se."},{"book":"Luke","chapter":"5","verse":"4","text":"Jitia Jisu kotha koi kene khotom korise, Tai Simon ke koise, “Etu naw to pani bisi thaka phale loijabi aru tumi laga jal to ekbar panite phelabi.”"},{"book":"Luke","chapter":"5","verse":"5","text":"Simon koise, “Probhu, amikhan raat bhor jal marise aru eku bhi puwa nai, hoilebi apuni laga kotha te, moi jal phelabo.”"},{"book":"Luke","chapter":"5","verse":"6","text":"Aru jitia taikhan jal phelaise, taikhan bisi maas dhurise, aru taikhan laga jal phati jaise."},{"book":"Luke","chapter":"5","verse":"7","text":"Dusra naw te thaka sathi khan ke modot mangise. Aru taikhan sob mili kene duita naw te maas khan bhorta korise, etu pora naw to panite dubi bole hoise."},{"book":"Luke","chapter":"5","verse":"8","text":"Jitia Simon Peter etu dikhise, tai Jisu laga theng nichete girikena koise, “Ami usor pora jai jabi, kele moi ekjon paapi manu ase, Probhu.”"},{"book":"Luke","chapter":"5","verse":"9","text":"Etu kaam dikhikena Peter aru tai laga sathi khan,"},{"book":"Luke","chapter":"5","verse":"10","text":"aru etu nisena James aru John, Zebedee laga chokra khan, jun khan Simon laga sathi thakise taikhan sob kineka iman maas dhuri bo parise koi kene asurit hoise. Jisu pora Simon ke koise, “Bhoi nokoribi; tumikhan etiya pora manu khan dhora jal hobo.”"},{"book":"Luke","chapter":"5","verse":"11","text":"Jitia taikhan laga naw mati kinar te anise, taikhan sob chari kene Jisu laga piche korise."},{"book":"Luke","chapter":"5","verse":"12","text":"Tai jitia ekta sheher te jaise, ekjon manu kusto-rugi bemar pora bhorta koi kene thaka dikhise. Aru jitia Jisu ke dikhise, tai Jisu laga theng te giri kene mangise aru koise, “Probhu, jodi Apuni itcha kore, Apuni moike sapha koribo pare.”"},{"book":"Luke","chapter":"5","verse":"13","text":"Jisu taike chuikena koise, “Moi itcha ase, sapha hobi.” Etu homoi te kusto-rugi bemar taike charise."},{"book":"Luke","chapter":"5","verse":"14","text":"Aru Jisu pora taike koise kunke bhi nokobi, kintu “Purohit logote jai kene dikha bhi. Aru ekta sapha huwa laga boli koribi, Moses pora niyom diya nisena5.14 Lev. 14:2-32, etu pora he manu khan nimite ekta gawahi hobo.”"},{"book":"Luke","chapter":"5","verse":"15","text":"Kintu etu asurit kaam laga khobor to sob jagate punchise, aru bisi manu tai laga kotha huni bole aru bemar pora changai pabole ahise."},{"book":"Luke","chapter":"5","verse":"16","text":"Kintu Tai manu nathaka jagate jai kene prathana kori thakise."},{"book":"Luke","chapter":"5","verse":"17","text":"Eneka he, ek dinte, jitia Tai hikai thakise, Pharisee khan aru niyom hikai diya khan Galilee jaga, Judea desh aru Jerusalem sheher laga usorte thaka alag-alag bosti pora ahise aru taikhan bohi thakise. Changai kori bole Isor laga hokti Jisu logote thakise."},{"book":"Luke","chapter":"5","verse":"18","text":"Titia manu khan he ekjon jothor bemar manu ke chetai te bukhi kene anise, Jisu jun jagate bohi thakise etu jagate anibole kosis korise."},{"book":"Luke","chapter":"5","verse":"19","text":"Jitia taikhan manu bisi thaka karone taike anibo para nai, taikhan ghor uporte uthise, aru ghor laga chaat khuli kene Jisu usorte namai dise."},{"book":"Luke","chapter":"5","verse":"20","text":"Taikhan laga biswas dikhi kene, Jisu koise, “Manu, tumi laga paapkhan maph hoise.”"},{"book":"Luke","chapter":"5","verse":"21","text":"Titia niyom likha khan aru Pharisee khan hudibole shuru hoise, “Tai kun ase eneka misa kobole? Kun he paap maph kori bole pare, khali Isor he nohoile?”"},{"book":"Luke","chapter":"5","verse":"22","text":"Kintu Jisu taikhan ke koise, “Tumikhan mon eneka kele bhabi ase?"},{"book":"Luke","chapter":"5","verse":"23","text":"Kuntu kobole asan ase, ‘Tumi paap to maph hoise’ na ‘Uthikena berabi?’"},{"book":"Luke","chapter":"5","verse":"24","text":"Kintu tumikhan janibole koi ase, Manu laga Putro logote prithibi laga paap ke maph dibole hokti ase” - aru Tai jothor thaka manu ke koise- “Moi koi ase, uthibi, tumi laga chatai uthabi, aru ghor te jabi.”"},{"book":"Luke","chapter":"5","verse":"25","text":"Aru etu loge-loge, etu manu khara hoi jaise, aru tai ghumai thaka chatai uthaise, aru Isor ke mohima dikena nijor ghor te jai jaise."},{"book":"Luke","chapter":"5","verse":"26","text":"Sob manu khan asurit hoise, aru Isor ke mohima dise, aru manu khan bhoi hoise, aru koise, “Amikhan kitia bhi nadikha asurit kaam khan aji dikhise.”"},{"book":"Luke","chapter":"5","verse":"27","text":"Etu pichete, Jisu bahar te jaise. Aru Tai ekjon poisa utha manu, Levi koi kene naam thaka ke masul dikri laga tombu ghor te bohi thaka dikhise. Tai jai kene koise, “Moi laga pichete ahibi.”"},{"book":"Luke","chapter":"5","verse":"28","text":"Aru tai uthise aru sob chari kene, Jisu laga pichete jaise."},{"book":"Luke","chapter":"5","verse":"29","text":"Aru Levi pora tai laga ghor te jai kene, ekta dangor ekta khana rakhise, Jisu nimite, aru ta te poisa utha manu khan aru dusra khan bhi eke logote mez usorte bohi thakise."},{"book":"Luke","chapter":"5","verse":"30","text":"Kintu Pharisee khan aru niyom likha khan chela khan logote hala kori kene koise, “Tumikhan kele poisa utha manu aru dusra paapi khan logote khai ase?”"},{"book":"Luke","chapter":"5","verse":"31","text":"Jisu pora taikhan ke jowab dise, “Jun manu bhal ase taike bemar bhal kora manu nalage, kintu bemar manu ke he lage.”"},{"book":"Luke","chapter":"5","verse":"32","text":"Moi dharmik manu ke mati bole aha nai, kintu paapi khan mon ghura bole nimite ahise.”"},{"book":"Luke","chapter":"5","verse":"33","text":"Titia taikhan pora Taike koise, “John laga chela khan upwas aru prathana kore aru Pharisee khan laga chela bhi eneka he kore. Kintu Apuni chela khan, kha-luwa kore.”"},{"book":"Luke","chapter":"5","verse":"34","text":"Kintu Jisu taikhan ke koise, “Shadi te aha manu ke bhukha rakhibo pare naki, jitia tak taikhan logote shadi kori bole mota thaki ase?”"},{"book":"Luke","chapter":"5","verse":"35","text":"Kintu eneka din ahi ase, jitia shadi kora manu taikhan pora jai jabo, etu din pora taikhan upwas koribo.”"},{"book":"Luke","chapter":"5","verse":"36","text":"Aru Jisu taikhan ke ekta dristanto koise. “Kun bhi phata kapra logote notun kapra nasilai, jodi etu kore, notun kapra bhi phati jabo, aru notun kapra to purana kapra logote namilibo."},{"book":"Luke","chapter":"5","verse":"37","text":"Kun bhi angur ros purana chamra jola te nadhale. Eneka korile, notun ros pora jola to biya kori dibo, aru etu borbad hoi jabo."},{"book":"Luke","chapter":"5","verse":"38","text":"Kintu notun ros to notun chamra jola te halibo lage."},{"book":"Luke","chapter":"5","verse":"39","text":"Jun manu bhi purana ros kha pichete notun ros khabole namange, kele tai koi, ‘Purana to he bhal ase.’”"}]}