{"data":[{"book":"1 Timotewu","chapter":"3","verse":"1","text":"Detelu ayi ndi ya nakaka, mvaha chilongosi ndi mundu yakimbanikila milandu ya vandu, akudayila chichuku chinofu."},{"book":"1 Timotewu","chapter":"3","verse":"2","text":"Topi, mvaha chilongosi yakimbanikila milandu ya vandu ghavi mundu yangajila kuhighiwa na mlumi akudayiliwa ghavi na mdala yumu hela ghavi na chigelu na muna kutundamiliwa na mundu yalibushila vandu na yawesha kuwula,"},{"book":"1 Timotewu","chapter":"3","verse":"3","text":"akotoo kuva njayila na akotoo kuva chandewu, ila ghavi mshisha moyu na mundu yatama kusika, wala akotoo kuva mundu wa kusitama munu mbiya,"},{"book":"1 Timotewu","chapter":"3","verse":"4","text":"akudayiliwa kuva mundu yalongosha kaya yaki finofu na akuvagola vana vaki vapikani na ndundamilu."},{"book":"1 Timotewu","chapter":"3","verse":"5","text":"Nongwa leki mundu kamanya ng'odu kulongosha nyumba yaki mweni, daweshi wuliwuli kuliwolukela lipinga lya vandu yivamjumilili Kilistu?"},{"book":"1 Timotewu","chapter":"3","verse":"6","text":"Akotoo kuva mundu yayilumbili mulipinga lya yivamjumilili Kilistu majuva vavava, akotoo kugoliwa chilongosi mulipinga lya yivamjumilili Kilistu na akotoo kwidumba na kuva na mbatiwa ngimu Mvifyi wavelili."},{"book":"1 Timotewu","chapter":"3","verse":"7","text":"Akudayiliwa ghavi mundu munajumu nofu gati ya vandu yivavelili panji ya lipinga lya vandu yivamjumilili Kilistu, ili akotoo kwisa kung'ong'utekiwa na kukamuliwa mumtambu wa Mvifyi."},{"book":"1 Timotewu","chapter":"3","verse":"8","text":"Wuwula wula vatangi mulipinga limjumilili Kilistu vakudayiliwa kuva vandu yivavelili na ngalilu nofu na vakotoo kuva vafyangu na vakotoo kuva vanjayila va difwayi awu dobukelu ngomi ya mbiya."},{"book":"1 Timotewu","chapter":"3","verse":"9","text":"Kwa umanyi wungajila kulangusha uvifyi ukudayiliwa kukombikesha unakaka wa ujumilwa wugubutuliwili na Chapanga."},{"book":"1 Timotewu","chapter":"3","verse":"10","text":"Vayeshiwi tanila, pambeli ndi vawoneki kucha vavahela mbatiwa, pambeli ndi vagoli ngimbaniku yawu."},{"book":"1 Timotewu","chapter":"3","verse":"11","text":"Vehi vawu wuwowu vakudayiliwa vavi na chitiba chinofu, vakotoo kuvahegha vandu na vavi na chigelu na yivajumilili mufindu fyonda."},{"book":"1 Timotewu","chapter":"3","verse":"12","text":"Mtangi wa lipinga livamjumila Kilistu ghavi na mwehi yumu hela na yawesha kulongosha nyumba yaki."},{"book":"1 Timotewu","chapter":"3","verse":"13","text":"Nongwa vatangi yivagola chichuku chawu nyanyi na kuvagola vandu vavapikani, vakuwesha kudeta ngajila lyogha kwilata ujumilwa wawu mu Yesu Kilistu."},{"book":"1 Timotewu","chapter":"3","verse":"14","text":"Ngukuyandikila baluwa ayi kunu ngushuvilila kucha majuva vavava samba nyisa."},{"book":"1 Timotewu","chapter":"3","verse":"15","text":"Lakini leki pangelwa, topi, baluwa ayi dayikumanyishi ndambu yitugola munyumba ya Chapanga, yeni ndi lipinga lya vandu yivamjumilili Kilistu yaveli munofu, lyeni ndi lusiki na chikandilu cha unakaka."},{"book":"1 Timotewu","chapter":"3","verse":"16","text":"Kwa hela chipwembwi chochonda muukomi wugubutuliwili ndi deha yetu ya kumjuma Chapanga."}]}