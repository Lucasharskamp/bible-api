{"data":[{"book":"ІСАІ","chapter":"9","verse":"1","text":"Ранейшы час зьняцэніў зямлю Завулонавую і зямлю Нэфталімавую; а далейшы праславіць дарогу прыморскую, зямлю заярданскую, Галілею язычніцкую."},{"book":"ІСАІ","chapter":"9","verse":"2","text":"Народ, які хадзіў у цемры, убачыць сьвятло вялікае; на жыхароў краіны ценю сьмяротнага сьвятло зазьзяе."},{"book":"ІСАІ","chapter":"9","verse":"3","text":"Ты памножыш народ, павялічыш радасьць ягоную. Ён будзе весяліцца перад Табою, як весяляцца ў час жніва, як радуюцца пры падзеле здабычы."},{"book":"ІСАІ","chapter":"9","verse":"4","text":"Бо ярмо, якое ўціскала яго, і жазло, якое біла яго, і кій прыгнятальніка - Ты паламаеш, як у дзень Мадыяма."},{"book":"ІСАІ","chapter":"9","verse":"5","text":"Бо ўсякі абутак воіна ў часе бітвы, і вопратка, залітая крывёю, будуць аддадзены на спаленьне, на ежу агню."},{"book":"ІСАІ","chapter":"9","verse":"6","text":"Бо дзіця нарадзілася нам; Сын дадзены нам; уладарства на плячах у Яго, і дадуць імя Яму: Дзівосны, Дарадца, Бог Моцны, Бацька Вечнасьці, Князь Міру."},{"book":"ІСАІ","chapter":"9","verse":"7","text":"Памнажэньню ўладарства Яго і міру няма краю на пасадзе Давідавым і ў царстве ў Яго, каб Яму сьцьвердзіць яго і ўмацаваць яго правасудзьдзем і праўдаю ад сёньня і давеку. Рупнасьць Госпада Саваофа зробіць гэта."},{"book":"ІСАІ","chapter":"9","verse":"8","text":"Слова пасылае Гасподзь на Якава, і яно сыходзіць на Ізраіля,"},{"book":"ІСАІ","chapter":"9","verse":"9","text":"каб ведаў увесь народ, Яфрэм і жыхары Самарыі, якія з пыхаю і пагардлівым сэрцам кажуць:"},{"book":"ІСАІ","chapter":"9","verse":"10","text":"«цэглы пападалі, пабудуем з часанага каменю; сікаморы высечаны, заменім іх кедрамі»."},{"book":"ІСАІ","chapter":"9","verse":"11","text":"І падыме Гасподзь супроць яго ворагаў Рэцына, і супастатаў ягоных узброіць:"},{"book":"ІСАІ","chapter":"9","verse":"12","text":"Сірыянаў з усходу, а Філістымлянаў з захаду; і будуць яны жэрці Ізраіля на поўную пашчу. Пры гэтым не адкасьнецца гнеў Яго, і рука Яго яшчэ прасьцёртая."},{"book":"ІСАІ","chapter":"9","verse":"13","text":"Але народ не навяртаецца да Таго, Хто б'е яго, і да Госпада Саваофа не прыбягае."},{"book":"ІСАІ","chapter":"9","verse":"14","text":"І адсячэ Гасподзь у Ізраіля галаву і хвост, пальму і трысьціну, у адзін дзень:"},{"book":"ІСАІ","chapter":"9","verse":"15","text":"старац і знакаміты, - гэта галава; а прарок-ілжэнастаўнік ёсьць хвост."},{"book":"ІСАІ","chapter":"9","verse":"16","text":"І правадыры гэтага народа ўвядуць яго ў аблуду, і тыя, каго яны ўвядуць, загінуць."},{"book":"ІСАІ","chapter":"9","verse":"17","text":"Таму за юнакоў яго не парадуецца Гасподзь, і сіротаў яго і ўдоваў не пашкадуе; бо ўсе яны - крывадушнікі і ліхадзеі, і вусны ўсіх гавораць зласьліва. Пры ўсім гэтым не адкасьнецца гнеў Ягоны, і рука Яго яшчэ прасьцёртая."},{"book":"ІСАІ","chapter":"9","verse":"18","text":"Бо беззаконьне, як агонь, разгарэлася; пажырае церне і калючы хмыз і палае ў нетрах лесу, - і шугаюць слупы дыму."},{"book":"ІСАІ","chapter":"9","verse":"19","text":"Лютасьць Госпада Саваофа апаліць зямлю, і народ зробіцца спажывай агню; не ўмілажаліцца чалавек з брата свайго."},{"book":"ІСАІ","chapter":"9","verse":"20","text":"І будуць рэзаць з правага боку, і застануцца галодныя; і будуць есьці зь левага, і ня будуць сытыя; кожны будзе пажыраць плоць мышцы сваёй:"},{"book":"ІСАІ","chapter":"9","verse":"21","text":"Манасія - Яфрэма і Яфрэм - Манасію, абодва разам - Юду. Пры ўсім гэтым не адкасьнецца гнеў Яго, і рука Яго яшчэ прасьцёртая."}]}