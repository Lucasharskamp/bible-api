{"data":[{"book":"2 Samũeli","chapter":"23","verse":"1","text":"Ici nĩcio ciugo cia kũrigĩrĩria cia Daudi:"},{"book":"2 Samũeli","chapter":"23","verse":"2","text":"“Roho wa Jehova nĩaririe na kanua gakwa;"},{"book":"2 Samũeli","chapter":"23","verse":"3","text":"Ngai wa Isiraeli nĩaririe,"},{"book":"2 Samũeli","chapter":"23","verse":"4","text":"atuĩkaga ta ũtheri wa rũciinĩ riũa rĩkĩratha,"},{"book":"2 Samũeli","chapter":"23","verse":"5","text":"“Githĩ nyũmba yakwa ti nũngĩrĩru harĩ Mũrungu?"},{"book":"2 Samũeli","chapter":"23","verse":"6","text":"No andũ arĩa aaganu othe magaateo ta mĩigua,"},{"book":"2 Samũeli","chapter":"23","verse":"7","text":"Ũrĩa wothe ũhutagia mĩigua"},{"book":"2 Samũeli","chapter":"23","verse":"8","text":"Maya nĩmo marĩĩtwa ma andũ a Daudi arĩa maarĩ njamba:"},{"book":"2 Samũeli","chapter":"23","verse":"9","text":"Mũnini wake eetagwo Eleazaru mũrũ wa Dodai, ũrĩa Mũahohi. Arĩ ũmwe wa arĩa atatũ maarĩ njamba, aarĩ hamwe na Daudi hĩndĩ ĩrĩa moogitire Afilisti arĩa monganĩte hamwe kũu Pasi-Damimu marũe mbaara. Hĩndĩ ĩyo andũ a Isiraeli makĩũra,"},{"book":"2 Samũeli","chapter":"23","verse":"10","text":"nowe ndoorire, akĩrũgama hau, akĩhũũra Afilisti acio nginya guoko gwake gũkĩganda kũnyiitĩte rũhiũ rwa njora o ro ũguo. Jehova akĩrehe ũhootani mũnene mũthenya ũcio. Nacio mbũtũ cia ita igĩcooka kũrĩ Eleazaru, magatahe indo cia andũ arĩa akuũ."},{"book":"2 Samũeli","chapter":"23","verse":"11","text":"Ũrĩa warũmĩrĩire aarĩ Shama mũrũ wa Agee ũrĩa Mũharari. Rĩrĩa Afilisti monganire hamwe handũ haarĩ mũgũnda waiyũrĩte ndengũ, ita rĩa Isiraeli rĩkĩmoorĩra."},{"book":"2 Samũeli","chapter":"23","verse":"12","text":"No Shama ndoorire, akĩrũgama gatagatĩ ka mũgũnda ũcio. Akĩũgitĩra na akĩũraga Afilisti acio, nake Jehova akĩrehe ũhootani mũnene."},{"book":"2 Samũeli","chapter":"23","verse":"13","text":"Hĩndĩ ya magetha-rĩ, andũ atatũ thĩinĩ wa arĩa mĩrongo ĩtatũ anene magĩikũrũka kũrĩ Daudi kũu ngurunga-inĩ ya Adulamu, hĩndĩ ĩrĩa mbũtũ ya Afilisti yambĩte hema Gĩtuamba-inĩ kĩa Refaimu."},{"book":"2 Samũeli","chapter":"23","verse":"14","text":"Ihinda-inĩ rĩu Daudi aarĩ kĩĩhitho-inĩ kĩa hinya, nayo mbũtũ ya Afilisti yarĩ Bethilehemu."},{"book":"2 Samũeli","chapter":"23","verse":"15","text":"Daudi akĩĩrirĩria maaĩ, akiuga atĩrĩ, “Naarĩ korwo kũrĩ mũndũ ũngĩndehera maaĩ ma kũnyua kuuma gĩthima-inĩ kĩrĩa kĩrĩ hakuhĩ na kĩhingo kĩa Bethilehemu!”"},{"book":"2 Samũeli","chapter":"23","verse":"16","text":"Nĩ ũndũ ũcio andũ acio atatũ maarĩ njamba magĩtuĩkanĩria gatagatĩ-inĩ ga ita rĩa Afilisti, magĩtaha maaĩ gĩthima-inĩ kĩu kĩarĩ hakuhĩ na kĩhingo kĩa Bethilehemu na makĩmatwarĩra Daudi. No Daudi akĩrega kũmanyua; akĩmaita mbere ya Jehova."},{"book":"2 Samũeli","chapter":"23","verse":"17","text":"Daudi akiuga atĩrĩ, “Jehova, ũhoro ũyũ ũrondaihĩrĩria, njage gwĩka ũguo! Githĩ ĩno ti thakame ya andũ arĩa megũthiĩte magetwarĩrĩria ũgwati-inĩ wa gĩkuũ?” Nake Daudi akĩrega kũnyua maaĩ macio."},{"book":"2 Samũeli","chapter":"23","verse":"18","text":"Abishai mũrũ wa nyina na Joabu mũrũ wa Zeruia aarĩ mũnene wa acio atatũ. Nake akĩoya itimũ rĩake agĩtharĩkĩra andũ magana matatũ, akĩmooraga; nĩ ũndũ ũcio akĩgĩa igweta o ta acio Atatũ."},{"book":"2 Samũeli","chapter":"23","verse":"19","text":"Githĩ ndaakĩgĩire na igweta inene gũkĩra acio Atatũ? Nĩwe watuĩkire mũnene wao, o na gũtuĩka ndaataranĩirio nao."},{"book":"2 Samũeli","chapter":"23","verse":"20","text":"Benaia mũrũ wa Jehoiada aarĩ mũrũi njamba wa kuuma Kabizeeli, ũrĩa wekire maũndũ manene ma ũcamba. Nĩooragire njamba nene igĩrĩ cia ita cia Moabi. Ningĩ nĩatoonyire irima mũthenya warĩ na tharunji, akĩũraga mũrũũthi."},{"book":"2 Samũeli","chapter":"23","verse":"21","text":"Nĩooragire Mũmisiri mũndũ warĩ mũnene mũno. O na gũtuĩka Mũmisiri ũcio nĩanyiitĩte itimũ na guoko gwake, Benaia aathiire akĩmũtharĩkĩra na njũgũma. Nake akĩhuria itimũ rĩu rĩarĩ guoko-inĩ kwa Mũmisiri ũcio na akĩmũũraga na itimũ rĩu rĩake."},{"book":"2 Samũeli","chapter":"23","verse":"22","text":"Macio nĩmo maũndũ ma ũcamba marĩa meekirwo nĩ Benaia mũrũ wa Jehoiada; o nake aarĩ igweta o ta andũ arĩa atatũ maarĩ njamba."},{"book":"2 Samũeli","chapter":"23","verse":"23","text":"Nĩatĩĩtwo gũkĩra arĩa Mĩrongo Ĩtatũ, no ndaataranĩirio na acio Atatũ. Nake Daudi akĩmũtua mũnene wa arĩa maamũrangagĩra."},{"book":"2 Samũeli","chapter":"23","verse":"24","text":"Thĩinĩ wa andũ acio Mĩrongo Ĩtatũ, arĩa angĩ maarĩ:"},{"book":"2 Samũeli","chapter":"23","verse":"25","text":"na Shama ũrĩa Mũharodi,"},{"book":"2 Samũeli","chapter":"23","verse":"26","text":"na Helezu ũrĩa Mũpaliti,"},{"book":"2 Samũeli","chapter":"23","verse":"27","text":"na Abiezeri kuuma Anathothu,"},{"book":"2 Samũeli","chapter":"23","verse":"28","text":"na Zalimoni ũrĩa Mũahohi,"},{"book":"2 Samũeli","chapter":"23","verse":"29","text":"na Helebu mũrũ wa Baana ũrĩa Mũnetofathi,"},{"book":"2 Samũeli","chapter":"23","verse":"30","text":"na Benaia ũrĩa Mũpirathoni,"},{"book":"2 Samũeli","chapter":"23","verse":"31","text":"na Abi-Aliboni ũrĩa Mũaribathi,"},{"book":"2 Samũeli","chapter":"23","verse":"32","text":"na Eliahaba ũrĩa Mũshaaliboni,"},{"book":"2 Samũeli","chapter":"23","verse":"33","text":"mũrũ wa Shama ũrĩa Mũharari,"},{"book":"2 Samũeli","chapter":"23","verse":"34","text":"na Elifeleti mũrũ wa Ahasabai ũrĩa Mũmaakathi,"},{"book":"2 Samũeli","chapter":"23","verse":"35","text":"Herezo ũrĩa Mũkarimeli,"},{"book":"2 Samũeli","chapter":"23","verse":"36","text":"na Igali mũrũ wa Nathani kuuma Zoba,"},{"book":"2 Samũeli","chapter":"23","verse":"37","text":"na Zeleku ũrĩa Mũamoni,"},{"book":"2 Samũeli","chapter":"23","verse":"38","text":"na Ira ũrĩa Mũithiri,"},{"book":"2 Samũeli","chapter":"23","verse":"39","text":"na Uria ũrĩa Mũhiti."}]}