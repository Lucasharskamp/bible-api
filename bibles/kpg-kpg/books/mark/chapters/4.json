{"data":[{"book":"Mark","chapter":"4","verse":"1","text":"Jesus ga daamada labelaa ga agoago i tongotai Galilee. Digau dogologowaahee ga dagabuli i di gili o Maa, ga hidi mai iei Mee gaa gaga gi hongo di boodi gaa noho, gei tagabuli dangada deelaa le e tuu i tongotai.4.1 Luke 5.1-3"},{"book":"Mark","chapter":"4","verse":"2","text":"Mee e agoago gi digaula i nia mee e logo i nia ala kai, ga helekai gi digaula,"},{"book":"Mark","chapter":"4","verse":"3","text":"“Hagalongo. Dahi daane ne hana e haga nonnono ana lii gi matilitili.Tangada haganonnono ana lii"},{"book":"Mark","chapter":"4","verse":"4","text":"Dono haga nonnono hua ana lii, hunu lii guu too gi taalinga di ala, gei nia manu ga mmaangi mai gaa gai nia maa."},{"book":"Mark","chapter":"4","verse":"5","text":"Hunu lii ne too gi hongo di gowaa haduhadu, e dee dohu ono gelegele, gei nia lii gu matilitili hua hagalimalima, i nia gelegele la hagalee llala."},{"book":"Mark","chapter":"4","verse":"6","text":"Di laa gaa dii, gaa dudu nia maa gii mae, idimaa nia aga digi tomo humalia, nia laagau ga limalima hua di maangoo."},{"book":"Mark","chapter":"4","verse":"7","text":"Hunu lii guu too gi lodo nia geinga duduia, gei nia geinga duduia la ga tomo aga, ga haga deaadee nia laagau aalaa, ga dee huwa."},{"book":"Mark","chapter":"4","verse":"8","text":"Hunu lii ne too gi hongo nia gelegele humalia, ga matili, gaa tomo haga dubuagina, gaa huwa. Hunu maa ne huwa dagi motolu, dagi modoono, dagi llau.”"},{"book":"Mark","chapter":"4","verse":"9","text":"Gei Jesus ga helekai, “Tangada ono dalinga i golo, gi hagalongo!”"},{"book":"Mark","chapter":"4","verse":"10","text":"Di madagoaa hua Jesus nogo modogoia, gei nia dama agoago dilongoholu maa lua mono gau ala nogo hagalongo, ga lloomoi, ga helekai gi Mee gi hagi anga ina nia hadinga o nia ala kai aalaa."},{"book":"Mark","chapter":"4","verse":"11","text":"Jesus ga helekai, “Go goodou hua ala ne dumaalia anga ginai gi iloo nia mee hagammuni o Teenua King o God, gei digau ala e noho i tua, le e hagalongo hua gi nia mee huogodoo mai nia ala kai."},{"book":"Mark","chapter":"4","verse":"12","text":"Deelaa laa,"},{"book":"Mark","chapter":"4","verse":"13","text":"Jesus ga heeu gi digaula, “Goodou digi modongoohia di ala kai deenei? Malaa, dehee di godou hai e iloo nia ala kai ala i golo?"},{"book":"Mark","chapter":"4","verse":"14","text":"Tangada haga nonnono lii, deenei la go tangada dela e hagadele nnelekai a God."},{"book":"Mark","chapter":"4","verse":"15","text":"Hunu daangada e hai be nia lii ne too gi taalinga di ala. I di nadau longono hua nia agoago, gei Setan ga hanimoi, gaa kae nia maa."},{"book":"Mark","chapter":"4","verse":"16","text":"Hunu daangada le e hai be nia lii ne too gi hongo nia gowaa haduhadu. I di nadau longono nia agoago, gei digaula guu tene ginai, guu kabe."},{"book":"Mark","chapter":"4","verse":"17","text":"Gei hagalee mau i nadau lodo, ge hagalee noho duai. Di haingadaa, be taaligi ne hidi mai i di Longo Humalia ma ga kila aga, gei digaula gu limalima di diiagi nadau hegau."},{"book":"Mark","chapter":"4","verse":"18","text":"Hunu gau le e hai be nia lii ne too gi lodo nia geinga duduia. Aanei go digau ala ne hagalongo gi nia agoago,"},{"book":"Mark","chapter":"4","verse":"19","text":"gei e manawa i di mouli dolomeenei, mono hagagailaa gi nia mee, mo nia hiihai gi nia hagadilinga mee ala i golo, ga haga deaadee nia agoago gi deai ono huwa ai."},{"book":"Mark","chapter":"4","verse":"20","text":"Hunu daangada le e hai be nia lii ne too gi lodo di gelegele humalia. Aanei go digau ala ne longono nia agoago, ga hai hegau ginai, gaa huwa dau logo: hunu gau ne huwa dagi motolu, dagi modoono, dagi llau.”"},{"book":"Mark","chapter":"4","verse":"21","text":"Jesus e helehelekai hua igolo gi digaula, “Ma iai tangada i golo e dugu dana malama gi lala di boolo, be gi lala di hada kiikii? Ma hagalee belee dugu gi hongo dono lohongo donu?4.21 Matthew 5.15; Luke 11.33"},{"book":"Mark","chapter":"4","verse":"22","text":"Di mee dela e ngala le e haga gila mai, gei di mee dela e dugu hagammuni, le e huge aga.4.22 Matthew 10.26; Luke 12.2"},{"book":"Mark","chapter":"4","verse":"23","text":"Tangada ono dalinga i golo, gi hagalongo!”"},{"book":"Mark","chapter":"4","verse":"24","text":"Jesus gu helekai labelaa gi digaula, “Heia goodou gii donu gi nia mee ala ga hagalongo ginai goodou. Di godou hai e hagi aga digau ala i golo, dela hogi di hai a God e hagi aga goodou, malaa koia ne huaidu gi nonua.4.24 Matthew 7.2; Luke 6.38"},{"book":"Mark","chapter":"4","verse":"25","text":"Idimaa, tangada dela ana mee i golo, le e wanga labelaa ana mee gi nonua. Tangada dela ana mee ai, nia mee dulii ala i dono baahi, le e daa gi daha.”4.25 Matthew 13.12; 25.29; Luke 19.26"},{"book":"Mark","chapter":"4","verse":"26","text":"Jesus ga helekai, “Teenua King o God le e hai be nia lii e haga nonnono go tangada i dana gowaa."},{"book":"Mark","chapter":"4","verse":"27","text":"Mee e kii i di boo, ge e ala i di aa, gei dela di madagoaa ne matili ai nia lii, gaa tomo, gei mee e de iloo be nia maa ne hai behee."},{"book":"Mark","chapter":"4","verse":"28","text":"Nia gelegele hua ala ne haga tomo nia laagau, gaa hai nia maa gii huwa. Matagidagi di tila, nomuli di laagau, nomuli gaa huwa, nia huwa e honu lii."},{"book":"Mark","chapter":"4","verse":"29","text":"Di madagoaa ma ga mmaadua ai nia huwa, gei tangada gaa hagi nia maa, idimaa, guu dau gi taugai.”4.29 Joel 3.13"},{"book":"Mark","chapter":"4","verse":"30","text":"Jesus ga heeu, “Gidaadou e hai bolo Teenua King o God le e hai be di aha? Di ala kai behee e hai hegau e haga modongoohia di maa?"},{"book":"Mark","chapter":"4","verse":"31","text":"Ma e hai be tangada ma gaa kae dana lii ‘mustard’ dela e dulii loo i nia lii i henuailala, gaa dogi gi lodo di gelegele."},{"book":"Mark","chapter":"4","verse":"32","text":"Nomuli ga matili, gaa tomo, gaa hai di laagau damanaiee i nia laagau huogodoo, ga mangamanga gi daha, gei nia manu ga mmaangi mai, gaa hai nadau waehongo i dono malu.”"},{"book":"Mark","chapter":"4","verse":"33","text":"Jesus e agoago gi nia daangada i nia ala kai beenei e logo, ala e tau ang gi nadau iloo."},{"book":"Mark","chapter":"4","verse":"34","text":"Mee e helekai hua gi nia daangada i nia ala kai. Dono madagoaa hua ga madalia ana dama agoago, mee ga haga modongoohia nia hadinga o nia ala kai aalaa gi iloo digaula."},{"book":"Mark","chapter":"4","verse":"35","text":"Hiahi hua di laangi deelaa, gei Jesus ga helekai gi ana dama agoago, “Gidaadou gaa hula gi di baahi i golo o tai.”"},{"book":"Mark","chapter":"4","verse":"36","text":"Gei digaula ga hagatanga gi daha mo tagabuulinga dangada deelaa, gei nia dama agoago gaa kaga gi di boodi dela e noho Jesus nonua, gaa hula ginaadou. Nia boodi labelaa nogo i golo."},{"book":"Mark","chapter":"4","verse":"37","text":"Gei di madangi guu gono huoloo, di moana gu bagibagia huoloo, di boodi gu hahaawa, gu hoohoo ga abulu."},{"book":"Mark","chapter":"4","verse":"38","text":"Jesus e kii i muli waga di boodi, e ulungi i di ulungi. Nia dama agoago ga hangahanga a Mee, ga helekai, “Tangada Agoago, Goe e de hei e Goe bolo gidaadou gaa mmade?”"},{"book":"Mark","chapter":"4","verse":"39","text":"Jesus ga duu i nua, ga helekai gi di madangi, “Kila!” ga helekai labelaa gi nia beau, “Bapaba!” Gei di madangi guu kila, di moana gu bapaba."},{"book":"Mark","chapter":"4","verse":"40","text":"Gei Jesus ga helekai gi ana dama agoago, “Goodou e mmaadagu di aha? Goodou digi hagadonu hegau?”"},{"book":"Mark","chapter":"4","verse":"41","text":"Digaula gu mmaadagu huoloo, ga leelee i nadau mehanga, “Taane deenei la koai, dela e hagalongo ginai di madangi mo nia beau?”"}]}