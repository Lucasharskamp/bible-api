{"data":[{"book":"ΚΑΤΑ ΙΩΑΝΝΗΝ","chapter":"17","verse":"1","text":"Ταῦτα ἐλάλησεν ὁ Ἰησοῦς, καὶ ἐπῆρε τοὺς ὀφθαλμοὺς αὐτοῦ εἰς τὸν οὐρανὸν καὶ εἶπε· πάτερ, ἐλήλυθεν ἡ ὥρα· δόξασόν σου τὸν υἱόν, ἵνα καὶ ὁ υἱός σου δοξάσῃ σε,"},{"book":"ΚΑΤΑ ΙΩΑΝΝΗΝ","chapter":"17","verse":"2","text":"καθὼς ἔδωκας αὐτῷ ἐξουσίαν πάσης σαρκός, ἵνα πᾶν ὃ δέδωκας αὐτῷ δώσει αὐτοῖς ζωὴν αἰώνιον."},{"book":"ΚΑΤΑ ΙΩΑΝΝΗΝ","chapter":"17","verse":"3","text":"αὕτη δέ ἐστιν ἡ αἰώνιος ζωή, ἵνα γινώσκωσί σε τὸν μόνον ἀληθινὸν Θεὸν καὶ ὃν ἀπέστειλας Ἰησοῦν Χριστόν."},{"book":"ΚΑΤΑ ΙΩΑΝΝΗΝ","chapter":"17","verse":"4","text":"ἐγώ σε ἐδόξασα ἐπὶ τῆς γῆς, τὸ ἔργον ἐτελείωσα ὃ δέδωκάς μοι ἵνα ποιήσω·"},{"book":"ΚΑΤΑ ΙΩΑΝΝΗΝ","chapter":"17","verse":"5","text":"καὶ νῦν δόξασόν με σύ, πάτερ, παρὰ σεαυτῷ τῇ δόξῃ ᾗ εἶχον πρὸ τοῦ τὸν κόσμον εἶναι παρὰ σοί."},{"book":"ΚΑΤΑ ΙΩΑΝΝΗΝ","chapter":"17","verse":"6","text":"Ἐφανέρωσά σου τὸ ὄνομα τοῖς ἀνθρώποις οὓς δέδωκάς μοι ἐκ τοῦ κόσμου. σοὶ ἦσαν καὶ ἐμοὶ αὐτοὺς δέδωκας, καὶ τὸν λόγον σου τετηρήκασι."},{"book":"ΚΑΤΑ ΙΩΑΝΝΗΝ","chapter":"17","verse":"7","text":"νῦν ἔγνωκαν ὅτι πάντα ὅσα δέδωκάς μοι παρὰ σοῦ ἐστιν·"},{"book":"ΚΑΤΑ ΙΩΑΝΝΗΝ","chapter":"17","verse":"8","text":"ὅτι τὰ ῥήματα ἃ δέδωκάς μοι δέδωκα αὐτοῖς, καὶ αὐτοὶ ἔλαβον, καὶ ἔγνωσαν ἀληθῶς ὅτι παρὰ σοῦ ἐξῆλθον, καὶ ἐπίστευσαν ὅτι σύ με ἀπέστειλας."},{"book":"ΚΑΤΑ ΙΩΑΝΝΗΝ","chapter":"17","verse":"9","text":"Ἐγὼ περὶ αὐτῶν ἐρωτῶ· οὐ περὶ τοῦ κόσμου ἐρωτῶ, ἀλλὰ περὶ ὧν δέδωκάς μοι, ὅτι σοί εἰσι,"},{"book":"ΚΑΤΑ ΙΩΑΝΝΗΝ","chapter":"17","verse":"10","text":"καὶ τὰ ἐμὰ πάντα σά ἐστι καὶ τὰ σὰ ἐμά, καὶ δεδόξασμαι ἐν αὐτοῖς."},{"book":"ΚΑΤΑ ΙΩΑΝΝΗΝ","chapter":"17","verse":"11","text":"καὶ οὐκέτι εἰμὶ ἐν τῷ κόσμῳ, καὶ οὗτοι ἐν τῷ κόσμῳ εἰσί, καὶ ἐγὼ πρὸς σὲ ἔρχομαι. πάτερ ἅγιε, τήρησον αὐτοὺς ἐν τῷ ὀνόματί σου ᾧ δέδωκάς μοι, ἵνα ὦσιν ἓν καθὼς ἡμεῖς."},{"book":"ΚΑΤΑ ΙΩΑΝΝΗΝ","chapter":"17","verse":"12","text":"ὅτε ἤμην μετ᾽ αὐτῶν ἐν τῷ κόσμῳ, ἐγὼ ἐτήρουν αὐτοὺς ἐν τῷ ὀνόματί σου· οὓς δέδωκάς μοι ἐφύλαξα, καὶ οὐδεὶς ἐξ αὐτῶν ἀπώλετο εἰ μὴ ὁ υἱὸς τῆς ἀπωλείας, ἵνα ἡ γραφὴ πληρωθῇ."},{"book":"ΚΑΤΑ ΙΩΑΝΝΗΝ","chapter":"17","verse":"13","text":"νῦν δὲ πρὸς σὲ ἔρχομαι, καὶ ταῦτα λαλῶ ἐν τῷ κόσμῳ ἵνα ἔχωσι τὴν χαρὰν τὴν ἐμὴν πεπληρωμένην ἐν αὐτοῖς."},{"book":"ΚΑΤΑ ΙΩΑΝΝΗΝ","chapter":"17","verse":"14","text":"ἐγὼ δέδωκα αὐτοῖς τὸν λόγον σου, καὶ ὁ κόσμος ἐμίσησεν αὐτούς, ὅτι οὐκ εἰσὶν ἐκ τοῦ κόσμου, καθὼς ἐγὼ οὐκ εἰμὶ ἐκ τοῦ κόσμου."},{"book":"ΚΑΤΑ ΙΩΑΝΝΗΝ","chapter":"17","verse":"15","text":"οὐκ ἐρωτῶ ἵνα ἄρῃς αὐτοὺς ἐκ τοῦ κόσμου, ἀλλ᾽ ἵνα τηρήσῃς αὐτοὺς ἐκ τοῦ πονηροῦ."},{"book":"ΚΑΤΑ ΙΩΑΝΝΗΝ","chapter":"17","verse":"16","text":"ἐκ τοῦ κόσμου οὐκ εἰσί, καθὼς ἐγὼ ἐκ τοῦ κόσμου οὐκ εἰμί."},{"book":"ΚΑΤΑ ΙΩΑΝΝΗΝ","chapter":"17","verse":"17","text":"ἁγίασον αὐτοὺς ἐν τῇ ἀληθείᾳ σου· ὁ λόγος ὁ σὸς ἀλήθειά ἐστι."},{"book":"ΚΑΤΑ ΙΩΑΝΝΗΝ","chapter":"17","verse":"18","text":"καθὼς ἐμὲ ἀπέστειλας εἰς τὸν κόσμον, κἀγὼ ἀπέστειλα αὐτοὺς εἰς τὸν κόσμον."},{"book":"ΚΑΤΑ ΙΩΑΝΝΗΝ","chapter":"17","verse":"19","text":"καὶ ὑπὲρ αὐτῶν ἐγὼ ἁγιάζω ἐμαυτόν, ἵνα καὶ αὐτοὶ ὦσιν ἡγιασμένοι ἐν ἀληθείᾳ."},{"book":"ΚΑΤΑ ΙΩΑΝΝΗΝ","chapter":"17","verse":"20","text":"Οὐ περὶ τούτων δὲ ἐρωτῶ μόνον, ἀλλὰ καὶ περὶ τῶν πιστευόντων διὰ τοῦ λόγου αὐτῶν εἰς ἐμέ,"},{"book":"ΚΑΤΑ ΙΩΑΝΝΗΝ","chapter":"17","verse":"21","text":"ἵνα πάντες ἓν ὦσι, καθὼς σύ, πάτερ, ἐν ἐμοὶ κἀγὼ ἐν σοί, ἵνα καὶ αὐτοὶ ἐν ἡμῖν ἓν ὦσιν, ἵνα ὁ κόσμος πιστεύσῃ ὅτι σύ με ἀπέστειλας."},{"book":"ΚΑΤΑ ΙΩΑΝΝΗΝ","chapter":"17","verse":"22","text":"καὶ ἐγὼ τὴν δόξαν ἣν δέδωκάς μοι δέδωκα αὐτοῖς, ἵνα ὦσιν ἓν καθὼς ἡμεῖς ἕν ἐσμεν,"},{"book":"ΚΑΤΑ ΙΩΑΝΝΗΝ","chapter":"17","verse":"23","text":"ἐγὼ ἐν αὐτοῖς καὶ σὺ ἐν ἐμοί, ἵνα ὦσι τετελειωμένοι εἰς ἕν, καὶ ἵνα γινώσκῃ ὁ κόσμος ὅτι σύ με ἀπέστειλας καὶ ἠγάπησας αὐτοὺς καθὼς ἐμὲ ἠγάπησας."},{"book":"ΚΑΤΑ ΙΩΑΝΝΗΝ","chapter":"17","verse":"24","text":"πάτερ, οὓς δέδωκάς μοι, θέλω ἵνα ὅπου εἰμὶ ἐγὼ κἀκεῖνοι ὦσι μετ᾽ ἐμοῦ, ἵνα θεωρῶσι τὴν δόξαν τὴν ἐμὴν ἣν δέδωκάς μοι, ὅτι ἠγάπησάς με πρὸ καταβολῆς κόσμου."},{"book":"ΚΑΤΑ ΙΩΑΝΝΗΝ","chapter":"17","verse":"25","text":"πάτερ δίκαιε, καὶ ὁ κόσμος σε οὐκ ἔγνω, ἐγὼ δέ σε ἔγνων, καὶ οὗτοι ἔγνωσαν ὅτι σύ με ἀπέστειλας·"},{"book":"ΚΑΤΑ ΙΩΑΝΝΗΝ","chapter":"17","verse":"26","text":"καὶ ἐγνώρισα αὐτοῖς τὸ ὄνομά σου καὶ γνωρίσω, ἵνα ἡ ἀγάπη ἣν ἠγάπησάς με ἐν αὐτοῖς ᾖ, κἀγὼ ἐν αὐτοῖς."}]}