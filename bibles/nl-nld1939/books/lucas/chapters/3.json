{"data":[{"book":"Lucas","chapter":"3","verse":"1","text":"In het vijftiende regeringsjaar van keizer Tiberius, toen Pontius Pilatus landvoogd was van Judea, Herodes viervorst van Galilea, zijn broer Filippus viervorst van Iturea en het gewest Trachonitis, en Lusánias viervorst van Abilene."},{"book":"Lucas","chapter":"3","verse":"2","text":"onder den hogepriester Annas en Káifas, kwam Gods woord tot Johannes, den zoon van Zakarias, in de woestijn."},{"book":"Lucas","chapter":"3","verse":"3","text":"Toen trad hij op in heel de omtrek van de Jordaan, en preekte een doopsel van boetvaardigheid tot vergiffenis der zonden;"},{"book":"Lucas","chapter":"3","verse":"4","text":"zoals geschreven staat in het boek der voorspellingen van den profeet Isaias: De stem van een roepende in de woestijn. Bereidt de weg des Heren, Maakt recht zijn paden."},{"book":"Lucas","chapter":"3","verse":"5","text":"Elk ravijn zal worden gedempt, Iedere berg en heuvel worden geslecht; De kronkelpaden zullen recht, De oneffene wegen effen worden."},{"book":"Lucas","chapter":"3","verse":"6","text":"En alle vlees zal zien Gods heil."},{"book":"Lucas","chapter":"3","verse":"7","text":"Hij sprak dus tot de scharen, die uitliepen, om door hem te worden gedoopt: Adderenbroed, wie heeft u geleerd, de komende wraak te ontvluchten?"},{"book":"Lucas","chapter":"3","verse":"8","text":"Brengt dus waardige vruchten van boetvaardigheid voort: en gaat niet zeggen bij uzelf: We hebben Abraham tot vader. Want ik zeg u, dat God de macht heeft, om uit deze stenen voor Abraham kinderen te verwekken."},{"book":"Lucas","chapter":"3","verse":"9","text":"Reeds ligt de bijl aan de wortel der bomen. Iedere boom, die geen goede vruchten draagt, wordt omgehouwen, en in het vuur geworpen."},{"book":"Lucas","chapter":"3","verse":"10","text":"Het volk ondervroeg hem en sprak: Wat moeten we doen?"},{"book":"Lucas","chapter":"3","verse":"11","text":"Hij gaf hun ten antwoord: Wie twee paar kleren heeft, moet delen met hem, die er geen heeft; en wie te eten heeft, moet hetzelfde doen."},{"book":"Lucas","chapter":"3","verse":"12","text":"Ook tollenaars kwamen ten doop, en zeiden hem: Meester, wat moeten wij doen?"},{"book":"Lucas","chapter":"3","verse":"13","text":"Hij zei hun: Vordert niet meer, dan wat is vastgesteld."},{"book":"Lucas","chapter":"3","verse":"14","text":"Ook soldaten ondervroegen hem, en zeiden: En wij, wat moeten wij doen? Hij zei hun: Doet niemand overlast aan, maakt u niet aan afpersing schuldig, en weest tevreden met uw soldij."},{"book":"Lucas","chapter":"3","verse":"15","text":"Maar toen het volk in spanning kwam, en allen zich begonnen af te vragen, of Johannes misschien de Christus kon zijn."},{"book":"Lucas","chapter":"3","verse":"16","text":"verklaarde Johannes aan allen: Ik voor mij doop u met water, maar er komt er Een, die machtiger is dan ik: ik ben niet waardig, zijn schoenriem los te maken. Hij zal u dopen met den Heiligen Geest en met vuur."},{"book":"Lucas","chapter":"3","verse":"17","text":"Hij heeft zijn wan in de hand, en Hij zal zijn dorsvloer zuiveren: de tarwe verzamelen in zijn schuur, maar het kaf verbranden in onuitblusbaar vuur."},{"book":"Lucas","chapter":"3","verse":"18","text":"Zo bracht hij, met nog veel andere vermaningen, de blijde boodschap aan het volk."},{"book":"Lucas","chapter":"3","verse":"19","text":"Maar toen de viervorst Herodes door hem werd berispt naar aanleiding van Heródias, de vrouw van zijn broer, en over al de misdaden die hij had bedreven,"},{"book":"Lucas","chapter":"3","verse":"20","text":"voegde Herodes nog dit er aan toe, dat hij Johannes in de kerker sloot."},{"book":"Lucas","chapter":"3","verse":"21","text":"Toen nu al het volk zich liet dopen, en ook Jesus gedoopt was, ging eensklaps, terwijl Hij aan het bidden was, de hemel open,"},{"book":"Lucas","chapter":"3","verse":"22","text":"en daalde de Heilige Geest in lichamelijke gedaante als een duif op Hem neer. En er klonk een stem uit de hemel: Gij zijt mijn welbeminde Zoon; in U heb Ik welbehagen."},{"book":"Lucas","chapter":"3","verse":"23","text":"Toen Jesus optrad, was Hij ongeveer dertig jaar oud. Hij was, naar men meende, de zoon van Josef, den zoon van Eli,"},{"book":"Lucas","chapter":"3","verse":"24","text":"zoon van Mattat, zoon van Levi, zoon van Melki, zoon van Jannai, zoon van Josef,"},{"book":"Lucas","chapter":"3","verse":"25","text":"zoon van Mattatias, zoon van Amos, zoon van Naóem, zoon van Esli, zoon van Naggai,"},{"book":"Lucas","chapter":"3","verse":"26","text":"zoon van Maät, zoon van Mattatias, zoon van Semëín, zoon van Josef, zoon van Juda,"},{"book":"Lucas","chapter":"3","verse":"27","text":"zoon van Jóannan, zoon van Resa, zoon van Zoróbabel, zoon van Salátiël, zoon van Neri,"},{"book":"Lucas","chapter":"3","verse":"28","text":"zoon van Melki, zoon van Addi, zoon van Kosam, zoon van Elmadám, zoon van Er,"},{"book":"Lucas","chapter":"3","verse":"29","text":"zoon van Jesus, zoon van Eliëzer, zoon van Joram, zoon van Mattat, zoon van Levi,"},{"book":"Lucas","chapter":"3","verse":"30","text":"zoon van Simeon, zoon van Juda, zoon van Josef, zoon van Jonam, zoon van Eljakim,"},{"book":"Lucas","chapter":"3","verse":"31","text":"zoon van Mélea, zoon van Menna, zoon van Máttata, zoon van Natan, zoon van David,"},{"book":"Lucas","chapter":"3","verse":"32","text":"zoon van Jesse, zoon van Obed, zoon van Boöz, zoon van Salmon, zoon van Naässon,"},{"book":"Lucas","chapter":"3","verse":"33","text":"zoon van Ammínadab, zoon van Admin, zoon van Arni, zoon van Esron, zoon van Fares, zoon van Juda,"},{"book":"Lucas","chapter":"3","verse":"34","text":"zoon van Jakob, zoon van Isaäk, zoon van Abraham, zoon van Tara, zoon van Nachor,"},{"book":"Lucas","chapter":"3","verse":"35","text":"zoon van Seróeg, zoon van Ragaóe, zoon van Paleg, zoon van Eber, zoon van Sala,"},{"book":"Lucas","chapter":"3","verse":"36","text":"zoon van Kaïnán, zoon van Arpaksád, zoon van Sem, zoon van Noë, zoon van Lamek,"},{"book":"Lucas","chapter":"3","verse":"37","text":"zoon van Matóesala, zoon van Henok, zoon van Jared, zoon van Maláleël, zoon van Kaïnán,"},{"book":"Lucas","chapter":"3","verse":"38","text":"zoon van Enos, zoon van Set, zoon van Adam, zoon van God."}]}