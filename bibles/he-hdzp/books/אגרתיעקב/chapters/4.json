{"data":[{"book":"אגרת יעקב","chapter":"4","verse":"1","text":"היודעים אתם מי גורם לכל המריבות והמלחמות ביניכם? היצר הרע שלכם!"},{"book":"אגרת יעקב","chapter":"4","verse":"2","text":"אתם מוכנים אפילו לרצוח כדי להשיג את מה שאין לכם. אתם מקנאים במה שיש לאחרים, ומשום שאינכם יכולים להשיג זאת בעצמכם, אתם נלחמים כדי לחטוף ולקחת מהם! אך למעשה אין לכם, כיוון שלא ביקשתם מאלוהים!"},{"book":"אגרת יעקב","chapter":"4","verse":"3","text":"גם אם אתם מבקשים אינכם מקבלים, כי מניעיכם אינם טהורים; אתם מבקשים רק כדי למלא את תאוותכם."},{"book":"אגרת יעקב","chapter":"4","verse":"4","text":"נואפים שכמוכם! האם אתם לא מבינים שידידות עם העולם היא עוינות לאלוהים? אומר זאת שוב: אם ברצונכם להתיידד עם העולם, בכך אתם עושים את עצמכם אויבים לאלוהים."},{"book":"אגרת יעקב","chapter":"4","verse":"5","text":"וזאת מפני שהכתובים מלמדים אותנו כי רוח הקודש, שהשכין ה׳ בתוכנו, שומר עלינו בקנאה."},{"book":"אגרת יעקב","chapter":"4","verse":"6","text":"אך הוא גם מעניק לנו כוח רב כדי שנוכל לעמוד בפיתויים ובתאוות, כפי שאומרים הכתובים:4‏.6 ד 6 תרגום חופשי של משלי ג 34 ”אלוהים מתנגד לגאים ולענוים יתן חן“."},{"book":"אגרת יעקב","chapter":"4","verse":"7","text":"לכן היכנעו לאלוהים, התנגדו לשטן והוא יברח מפניכם."},{"book":"אגרת יעקב","chapter":"4","verse":"8","text":"התקרבו אל אלוהים כדי שגם הוא יתקרב אליכם. רחצו את ידיכם, אתם החוטאים, והניחו לאלוהים לשלוט בחייכם, כדי שיטהר את לבכם מכל רע וימלא אותו באהבה."},{"book":"אגרת יעקב","chapter":"4","verse":"9","text":"עליכם להוכיח חרטה אמיתית – בדמעות, בסבל ובצער אמיתי; צער במקום צחוק ואבל במקום שמחה."},{"book":"אגרת יעקב","chapter":"4","verse":"10","text":"השפילו את עצמכם לפני האדון, הוא יעזור לכם, ירומם ויעודד אתכם."},{"book":"אגרת יעקב","chapter":"4","verse":"11","text":"אחים יקרים, אל תמתחו ביקורת איש על רעהו, אל תרכלו ואל תוציאו דיבה, שכן בעשותכם זאת אתם עוברים על תורת ה׳ שמצוָוה עלינו לאהוב איש את רעהו. אתם מחליטים לעצמכם מה נכון ומה לא נכון, וכך מורדים בדבר ה׳, בעוד שתפקידנו אינו לשפוט את התורה אלא לקיים אותה!"},{"book":"אגרת יעקב","chapter":"4","verse":"12","text":"רק מי שנתן את התורה רשאי לשפוט בינינו, והוא בלבד מחליט אם להציל או לאבד אותנו. אבל איזו רשות יש לכם למתוח ביקורת על אחרים?"},{"book":"אגרת יעקב","chapter":"4","verse":"13","text":"אני פונה אל אלה מכם שאומרים: ”מחר נלך לעיר פלונית, נישאר שם שנה, נפתח עסק ונרוויח כסף.“"},{"book":"אגרת יעקב","chapter":"4","verse":"14","text":"מאין לכם לדעת מה יקרה מחר? הרי אינכם יודעים כמה זמן נותר לכם לחיות! חייכם דומים למסך עשן: רגע אחד אתם רואים אותו ורגע שני הוא נעלם."},{"book":"אגרת יעקב","chapter":"4","verse":"15","text":"עליכם לומר: ”אם ירצה השם, נחיה ונעשה דבר זה או אחר.“"},{"book":"אגרת יעקב","chapter":"4","verse":"16","text":"אם אינכם נוהגים כך הרי שאתם מתפארים בתוכניותיכם, וביטחון עצמי כזה אינו מוצא־חן בעיני אלוהים."},{"book":"אגרת יעקב","chapter":"4","verse":"17","text":"אל תשכחו שאם אתם יודעים מה עליכם לעשות, ובכל זאת אינכם עושים זאת, אתם חוטאים."}]}