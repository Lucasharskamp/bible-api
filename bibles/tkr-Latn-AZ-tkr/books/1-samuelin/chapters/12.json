{"data":[{"book":"1-Samuelin","chapter":"12","verse":"1","text":"Şamuelee İzrailybışde gırgıng'uk'le eyhen:"},{"book":"1-Samuelin","chapter":"12","verse":"2","text":"Həşde şoqa vuşda paççah vor, zımee q'əs qıxha, ç'ərbı cagvara qeetxha. Yizın dixbımee şoka vob. Zı cehilyranang'ançile g'iyniyne yiğılqamee vuşde ögee ark'ın."},{"book":"1-Samuelin","chapter":"12","verse":"3","text":"G'iyna zı vuşde ögil ulyorzuling'a, şu zak'le eyhelan, zı şavna yatsne, əməlene alyapt'ı? Vuşune zı horç'un? Vuşuyiy zı azırda hı'ı? Şavuke pıl alyaat'uye, mang'une pisde işilqa ul gyapxı? Rəbbineyiy Mangv'ee g'əyxı'ne paççahne ögee, yizde aq'veeqa aqqe. Zı şoke alyat'uyn sak'al ha'as."},{"book":"1-Samuelin","chapter":"12","verse":"4","text":"Manbışe mang'us inəxüd alidghıniy qele:"},{"book":"1-Samuelin","chapter":"12","verse":"5","text":"Şamuelee manbışik'le eyhen:"},{"book":"1-Samuelin","chapter":"12","verse":"6","text":"Şamueleecad meed milletık'le eyhen:"},{"book":"1-Samuelin","chapter":"12","verse":"7","text":"Həşde Rəbbine ögil ulyoozre. Zı şok'le Rəbbee şosiy vuşde dekkaaşis hav'una yugvalla eyhes, mana vuşde aq'val avqas."},{"book":"1-Samuelin","chapter":"12","verse":"8","text":"Yaaq'ub Misireeqa qarayle. Qiyğa mang'uke g'abıynbışilqa Misirbışe yiğbı examee, manbışe Rəbbilqa xıleppı aaqa. Rəbbeeyib, Haruniy Mısa vuşun dekkar Misirğançe qığav'u, inyaqa qavaalesva g'uxoole."},{"book":"1-Samuelin","chapter":"12","verse":"9","text":"Manbışemee Rəbb, cona Allah, yik'el hixan ha'a. Rəbbeeyib manbı Xatsorne g'oşunne xərıng'une Sisrayne, Moavne paççahne sayib Filiştinaaşde xılyaqa qoole. Manbışe vuşde dekkaaşika dəv'ə haa'a."},{"book":"1-Samuelin","chapter":"12","verse":"10","text":"Manke milletın gyaaşe-gyaaşe Rəbbilqa xıleppı aaqı, eyhen: «Rəbb, şi Ğu yik'el hixan hı'ı, Ba'aliy Aştoret12:10 Ba'aliy Aştoret: Kana'anaaşin nekke xədın byutbı. Manbışde uvhuyn, Ba'alee xəybı g'əhətqa'a, gyoğiybı gyoğa'a ıxha. Aştoret eyhen byut, Kana'anaaşe, yiv hoots'u, zəiyfayk akara qaa'a vuxha. Sabara gafbışee Aştoret Ba'alna xhunaşşe yixhavad eyhen. donane byuttyaaşis ı'bəədat hı'ı, bınah hav'u. Ğu şi həşde duşmanaaşine xılençe g'attivxhan hav'uynxhiy, şi Vas ı'bəədat ha'ayiy»."},{"book":"1-Samuelin","chapter":"12","verse":"11","text":"Rəbbeeyib manke Yerubba'al, Bedan, İftah, Şamuel g'uxoole. Şu nişilecab qı'məəq'ənceva Mang'vee şu məxüb hiqiy-allane duşmanaaşine xılençe g'attivxhan haa'a."},{"book":"1-Samuelin","chapter":"12","verse":"12","text":"Şok'le Ammonbışda paççah, Naxaş, şolqa ı'qqə g'acumee, vuşda paççah Rəbb Allah ıxhayka, şu ilydyaakkı, zak'le uvhuyn: «De'eş, şaqa yişda paççah ıxha ıkkan»."},{"book":"1-Samuelin","chapter":"12","verse":"13","text":"Haane şos ıkkiykın, şu g'əyxı'na paççah. İlyaake Rəbbee şos paççah gixhxhına."},{"book":"1-Samuelin","chapter":"12","verse":"14","text":"Rəbbile qəpq'ı'n Mang'us ı'bəədat he'eene, Mang'vee eyhençil k'ırıbı alixhxhı, Mang'une əmrbışeençe qığdepç'eene, şunab şol oğa gixhxhına paççahır vuşde Allahee, Rəbbee, eyhençika gyuv'ur oza qeepxheene, geed yugda ixhes!"},{"book":"1-Samuelin","chapter":"12","verse":"15","text":"De'eş, şu Rəbbine cuvabıl k'ırı ilydiyxhı, Rəbbine əmreençe qığeepç'eene, nəxdiy Rəbbin xıl vuşde dekkaaşilqa satk'ıl, həməxdıd şolqad sak'alas."},{"book":"1-Samuelin","chapter":"12","verse":"16","text":"Həşdemee ulyobzur, Rəbbee vuşde ulene ögil haa'asde xənne işiqa ilyaake!"},{"book":"1-Samuelin","chapter":"12","verse":"17","text":"G'iyna suk qiviyşalan yiğ dişde vod? Zı həşde Rəbbilqa xıleppı aaqı, Mang'uk'le xəybı g'əhətqe'eva, gyoğiy g'axıleva eyhes. Manke şok'lecad ats'axhxhesın, şos paççah heqqıyka, şu Rəbbine ögil nimeena bınahiy hav'uva."},{"book":"1-Samuelin","chapter":"12","verse":"18","text":"Şamuelee Rəbbilqa ona'a, Rəbbeyid manecad yiğıl xəybı g'əhətqı'ı, gyoğiy gyoğa'a. Manke millet Rəbbiled, Şamueliled qətqı'niyn."},{"book":"1-Samuelin","chapter":"12","verse":"19","text":"Milletıncad Şamuelik'le eyhen:"},{"book":"1-Samuelin","chapter":"12","verse":"20","text":"Şamuelemee milletık'le eyhen:"},{"book":"1-Samuelin","chapter":"12","verse":"21","text":"Nişiscad karaı'dəəne byutyaaşinemee, Rəbbile sivmiyk'al. Manbı nişiscad karaı'dəən karbı ıxhayke, mançisse şos nəxbınacab yugvallab haa'as vəəxəs deş, nişikecabıb g'attivxhan haa'as deş."},{"book":"1-Samuelin","chapter":"12","verse":"22","text":"Rəbbee Cune xənne doyunemee, şu dağaa'as deş. Rəbbis Cus ıkkiykın, şoke Cun millet hı'ı."},{"book":"1-Samuelin","chapter":"12","verse":"23","text":"Zalqa axvee, zı şol-alla düə hav'uy g'aleççes deş. Mançike zas Rəbbine ögil bınah vuxhes. Zı şos yugna, qopkuna yəq haagvas."},{"book":"1-Samuelin","chapter":"12","verse":"24","text":"Saccu Rəbbile qəvəq'ne, Mang'us gırgıne gahbışil yik'eençe ı'bəədat he'e. Yik'el aqqe, Rəbbee vuşdemee nəxdın ç'ak'ın işbı hı'ı ıxhay."},{"book":"1-Samuelin","chapter":"12","verse":"25","text":"Şu pisvalybışike xıl ts'its'dyav'eene, şunab, vuşda paççahır ç'iyene aq'vayle havaakal haa'asınbı."}]}