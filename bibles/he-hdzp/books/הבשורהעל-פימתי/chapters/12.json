{"data":[{"book":"הבשורה על-פי מתי","chapter":"12","verse":"1","text":"לאחר מכן, בשבת אחת, עברו ישוע ותלמידיו דרך שדה תבואה. מאחר שהתלמידים היו רעבים הם קטפו שיבולים ואכלו את הגרעינים."},{"book":"הבשורה על-פי מתי","chapter":"12","verse":"2","text":"פרושים אחדים ראו את הדבר ומחו לפני ישוע: ”תלמידיך עוברים על התורה! הם מחללים את השבת!“"},{"book":"הבשורה על-פי מתי","chapter":"12","verse":"3","text":"אולם ישוע השיב להם: ”האם מעולם לא קראתם מה עשה דוד המלך כשהוא ואנשיו היו רעבים?"},{"book":"הבשורה על-פי מתי","chapter":"12","verse":"4","text":"דוד נכנס לאוהל מועד, ויחד עם אנשיו אכל את לחם הפנים שהיה מיועד לכוהנים בלבד. גם מעשה זה היה עבירה על התורה!"},{"book":"הבשורה על-פי מתי","chapter":"12","verse":"5","text":"והאם מעולם לא קראתם בתורה שמותר לכוהנים התורנים לעבוד בשבת בבית־המקדש?"},{"book":"הבשורה על-פי מתי","chapter":"12","verse":"6","text":"אני אומר לכם: יש כאן אחד שהוא גדול מן המקדש!"},{"book":"הבשורה על-פי מתי","chapter":"12","verse":"7","text":"אילו הבינותם את הפסוק:12‏.7 יב 7 הושע ו 6 ’חסד חפצתי ולא‎ זֶבַח‘, לא הייתם מרשיעים חפים מפשע!"},{"book":"הבשורה על-פי מתי","chapter":"12","verse":"8","text":"כי בן האדם הוא אדון השבת.“"},{"book":"הבשורה על-פי מתי","chapter":"12","verse":"9","text":"ישוע המשיך בדרכו ונכנס אל בית־הכנסת המקומי."},{"book":"הבשורה על-פי מתי","chapter":"12","verse":"10","text":"באותה שעה היה בבית־הכנסת איש שידו משותקת. שאלו הפרושים את ישוע: ”האם מותר לרפא בשבת?“ (הם קיוו שישוע יאמר ”כן“, כדי שיוכלו להרשיע ולאסור אותו)."},{"book":"הבשורה על-פי מתי","chapter":"12","verse":"11","text":"אולם ישוע השיב להם: ”אילו הייתה לכם כבשה אחת בלבד, והיא הייתה נופלת בשבת לתוך הבאר, האם לא הייתם עובדים באותו יום וטורחים להציל אותה?"},{"book":"הבשורה על-פי מתי","chapter":"12","verse":"12","text":"וכמה יקר האדם מן הכבשה! כן, מותר לעשות טוב בשבת.“"},{"book":"הבשורה על-פי מתי","chapter":"12","verse":"13","text":"ישוע פנה אל האיש ואמר: ”הושט את ידך.“ וכאשר זה הושיט את ידו היא נרפאה כליל ונראתה כמו היד השנייה."},{"book":"הבשורה על-פי מתי","chapter":"12","verse":"14","text":"כשראו הפרושים את המעשה של ישוע, כינסו אספה כדי לתכנן את מאסרו והוצאתו להורג."},{"book":"הבשורה על-פי מתי","chapter":"12","verse":"15","text":"אולם ישוע ידע את מזימתם, ולכן הלך משם. אנשים רבים הלכו בעקבותיו, וישוע ריפא את החולים שביניהם,"},{"book":"הבשורה על-פי מתי","chapter":"12","verse":"16","text":"אולם ישוע ציווה עליהם לשתוק ולא לגלות את זהותו."},{"book":"הבשורה על-פי מתי","chapter":"12","verse":"17","text":"כך התקיימה נבואת ישעיהו:12‏.17 יב 17 ישעיהו מב 1‏-4"},{"book":"הבשורה על-פי מתי","chapter":"12","verse":"18","text":"”הן עבדי, בחירי רצתה נפשי."},{"book":"הבשורה על-פי מתי","chapter":"12","verse":"19","text":"לא יצעק ולא יישא ולא ישמיע בחוץ קולו;"},{"book":"הבשורה על-פי מתי","chapter":"12","verse":"20","text":"קנה רצוץ לא ישבור ופשתה כהה לא יכבנה"},{"book":"הבשורה על-פי מתי","chapter":"12","verse":"21","text":"ולשמו גוים ייחלו.“"},{"book":"הבשורה על-פי מתי","chapter":"12","verse":"22","text":"לאחר מכן הובא אל ישוע אדם אחוז שד, שהיה עיוור ואילם. ישוע ריפא את האיש והשיב לו את ראייתו ואת כושר הדיבור."},{"book":"הבשורה על-פי מתי","chapter":"12","verse":"23","text":"הקהל, שהופתע מאוד, קרא: ”אולי ישוע הוא המשיח בן־דוד!“"},{"book":"הבשורה על-פי מתי","chapter":"12","verse":"24","text":"אולם כששמעו זאת הפרושים, אמרו: ”אין פלא שהוא יכול לגרש שדים; הרי הוא מקבל את כוחו מבעל־זבוב שר השדים!“"},{"book":"הבשורה על-פי מתי","chapter":"12","verse":"25","text":"ישוע ידע את מחשבותיהם, ולכן ענה: ”ממלכה מפולגת בתוך עצמה תתפרק. בית מפולג או עיר מפולגת לא יחזיקו מעמד ויקרסו גם הם."},{"book":"הבשורה על-פי מתי","chapter":"12","verse":"26","text":"אם השטן מגרש את השטן, הרי שהוא נלחם בעצמו והורס את ממלכתו."},{"book":"הבשורה על-פי מתי","chapter":"12","verse":"27","text":"ואם, לפי טענתכם, אני מגרש את השדים בכוחו של בעל־זבוב – אז בכוחו של מי מגרשים בניכם את השדים? לכן הם יהיו לאמות מידה."},{"book":"הבשורה על-פי מתי","chapter":"12","verse":"28","text":"אולם אם אני מגרש את השדים בכוחו של אלוהים וברוחו, אז עובדה שמלכות האלוהים הגיעה אליכם."},{"book":"הבשורה על-פי מתי","chapter":"12","verse":"29","text":"איש אינו יכול לשדוד את מלכות השטן לפני שיכבול אותו תחילה. לאחר שיכבול את השטן, יוכל לשדוד את רכושו."},{"book":"הבשורה על-פי מתי","chapter":"12","verse":"30","text":"מי שאינו אתי נגדי הוא, ומי שאינו אוסף אתי – מפזר."},{"book":"הבשורה על-פי מתי","chapter":"12","verse":"31-32","text":"”כל חטאיכם יכולים להיסלח, גם אם אתם מקללים אותי, רק חטא אחד לא ייסלח לכם לעולם: גידוף רוח הקודש.“"},{"book":"הבשורה על-פי מתי","chapter":"12","verse":"33","text":"”את העץ מכירים על־פי הפרי שהוא נותן. עץ משובח נותן פרי טוב, ועץ רקוב נותן פרי רקוב."},{"book":"הבשורה על-פי מתי","chapter":"12","verse":"34","text":"ילדי נחשים שכמוכם! כיצד יכולים אנשים רשעים כמוכם לומר דבר טוב? הרי אדם מדבר מתוך הממלא את לבו!"},{"book":"הבשורה על-פי מתי","chapter":"12","verse":"35","text":"אדם טוב מפיק מעשים טובים מהטוב שבלבו, בעוד שאדם רע מפיק מעשים רעים מהרוע שבלבו."},{"book":"הבשורה על-פי מתי","chapter":"12","verse":"36","text":"ואני אומר לכם: ביום־הדין יהיה עליכם לתת דין וחשבון על כל מילה בטלה שיצאה מפיכם!"},{"book":"הבשורה על-פי מתי","chapter":"12","verse":"37","text":"הדברים שאתם אומרים כאן עכשיו יקבעו את גורלכם: או שהם יזכו אתכם, או שהם יחייבו אתכם בדין.“"},{"book":"הבשורה על-פי מתי","chapter":"12","verse":"38","text":"יום אחד באו אל ישוע סופרים ופרושים אחדים וביקשו שיחולל לפניהם נס (כדי להוכיח שהוא המשיח)."},{"book":"הבשורה על-פי מתי","chapter":"12","verse":"39-40","text":"אולם ישוע השיב: ”רק דור רע וכופר יכול לדרוש נסים נוספים! אבל האות היחיד שתקבלו יהיה אות יונה הנביא. כשם שיונה הנביא היה בבטנו של הדג שלושה ימים ושלושה לילות, כך גם בן־האדם יהיה בבטן האדמה שלושה ימים ושלושה לילות."},{"book":"הבשורה על-פי מתי","chapter":"12","verse":"41","text":"ביום־הדין יקומו אנשי נינווה וירשיעו אתכם. כי לאחר שיונה דיבר אליהם, הם חזרו בתשובה, חדלו ממעשיהם הרעים ופנו לה׳, ואילו לפניכם עומד אדם גדול מיונה, ואתם מסרבים לשמוע לו."},{"book":"הבשורה על-פי מתי","chapter":"12","verse":"42","text":"גם מלכת שבא תרשיע את העם הזה ביום־הדין. שהרי היא באה מארץ רחוקה כדי להקשיב לחכמת שלמה, ואילו לפניכם עומד אדם גדול משלמה.“"},{"book":"הבשורה על-פי מתי","chapter":"12","verse":"43-45","text":"”דור רשע זה דומה לאדם אחוז שד. כאשר יוצא השד מן האדם, הוא הולך למדבר לזמן מה ומחפש לו מנוחה. משאינו מוצא את המנוחה שחיפש, הוא אומר לעצמו: ’אשוב לאדם שמתוכו יצאתי‘. בשובו מוצא השד את לבו של אותו אדם מטואטא, מסודר ומטופח, ואז מוצא השד שבעה שדים אחרים ורעים ממנו, וכולם יחד נכנסים לתוך אותו אדם וחיים בו. וכך מצבו של אדם זה גרוע משהיה.“"},{"book":"הבשורה על-פי מתי","chapter":"12","verse":"46","text":"בשעה שישוע דיבר בתוך בית מלא אנשים, עמדו אמו ואחיו בחוץ וביקשו לראות אותו."},{"book":"הבשורה על-פי מתי","chapter":"12","verse":"47","text":"מישהו בא אל ישוע והודיע לו שאמו ואֶחָיו עומדים בחוץ ורוצים לדבר אתו."},{"book":"הבשורה על-פי מתי","chapter":"12","verse":"48","text":"”מי היא אמי?“ קרא ישוע. ”מי הם אחי?“"},{"book":"הבשורה על-פי מתי","chapter":"12","verse":"49","text":"הוא הצביע על תלמידיו והכריז: ”אלה הם אמי ואחי!"},{"book":"הבשורה על-פי מתי","chapter":"12","verse":"50","text":"כל מי שמציית לאבי שבשמים הוא אמי, אחי ואחותי!“"}]}