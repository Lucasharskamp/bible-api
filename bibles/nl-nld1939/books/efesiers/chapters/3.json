{"data":[{"book":"Efesiers","chapter":"3","verse":"1","text":"En dit is de reden, waarom ik Paulus, de gevangene van Christus Jesus, voor u heidenen ben aangesteld."},{"book":"Efesiers","chapter":"3","verse":"2","text":"Gij hebt immers gehoord, dat aan mij het beheer van Gods genadegaven voor u is toevertrouwd,"},{"book":"Efesiers","chapter":"3","verse":"3","text":"en dat aan mij door openbaring het heilsgeheim bekend is gemaakt, zoals ik dit boven in het kort heb beschreven."},{"book":"Efesiers","chapter":"3","verse":"4","text":"Wanneer gij dit leest, kunt gij daaruit mijn inzicht a fleiden in het Christus-geheim."},{"book":"Efesiers","chapter":"3","verse":"5","text":"Nooit is het onder vroegere geslachten aan de kinderen der mensen bekend gemaakt, zoals het thans in den Geest door zijn heilige Apostelen en Profeten is geopenbaard:"},{"book":"Efesiers","chapter":"3","verse":"6","text":"dat namelijk de heidenen door het Evangelie medeerfgenamen zijn, medeleden en deelgenoten aan de Belofte in Christus Jesus."},{"book":"Efesiers","chapter":"3","verse":"7","text":"Daarvan ben ik de bedienaar geworden krachtens de genadegave, die God door zijn machtige werking aan mij heeft verleend."},{"book":"Efesiers","chapter":"3","verse":"8","text":"Aan mij, den geringste van alle heiligen, is deze genade geschonken: aan de heidenen de ondoorgrondelijke rijkdom van Christus te verkondigen,"},{"book":"Efesiers","chapter":"3","verse":"9","text":"en het Bestel te doen zien van het heilsgeheim, dat van eeuwigheid verborgen was in God, den Schepper aller dingen;"},{"book":"Efesiers","chapter":"3","verse":"10","text":"opdat thans door middel van de Kerk de veelzijdige Wijsheid van God bekend zou worden gemaakt aan de hemelse heerschappijen en machten."},{"book":"Efesiers","chapter":"3","verse":"11","text":"En dit is geschied volgens de eeuwige voorbeschikking, die Hij ten uitvoer heeft gebracht in Christus Jesus onzen Heer."},{"book":"Efesiers","chapter":"3","verse":"12","text":"In Hem naderen we door het geloof in Hem, vrijmoedig en vol vertrouwen tot God."},{"book":"Efesiers","chapter":"3","verse":"13","text":"Daarom bid ik u, dat gij de moed niet verliest door mijn wederwaardigheden terwille van u; want daarin juist ligt uw roem."},{"book":"Efesiers","chapter":"3","verse":"14","text":"En daarom buig ik mijn knieÃ«n voor den Vader,"},{"book":"Efesiers","chapter":"3","verse":"15","text":"van wien alle geslachten in de hemel en op de aarde hun naam hebben ontvangen:"},{"book":"Efesiers","chapter":"3","verse":"16","text":"dat Hij naar de rijkdom zijner glorie u moge verlenen, krachtig naar den inwendigen mens te worden gesterkt door zijn Geest;"},{"book":"Efesiers","chapter":"3","verse":"17","text":"dat Hij Christus in uw harten doe wonen door het geloof; dat gij geworteld moogt blijven en gegrondvest in liefde."},{"book":"Efesiers","chapter":"3","verse":"18","text":"Dan zult gij tezamen met alle heiligen u een denkbeeld kunnen vormen van de breedte en lengte, de hoogte en diepte;"},{"book":"Efesiers","chapter":"3","verse":"19","text":"en de liefde van Christus leren beseffen, die alle begrip te boven gaat; dan zult gij vervuld worden van de ganse volheid van God."},{"book":"Efesiers","chapter":"3","verse":"20","text":"Aan Hem, die door de kracht die in ons werkt, veel meer kan uitrichten, dan wat wij bidden of denken:"},{"book":"Efesiers","chapter":"3","verse":"21","text":"aan Hem zij de glorie in de Kerk en in Christus Jesus ten allen tijde, van eeuwigheid tot eeuwigheid. Amen!"}]}