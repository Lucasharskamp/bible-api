{"data":[{"book":"Luka","chapter":"11","verse":"1","text":"Kad je Isus završio s molitvom, priđe mu jedan od učenika i reče: “Gospodine, nauči nas moliti kao što je i Ivan naučio svoje učenike.”"},{"book":"Luka","chapter":"11","verse":"2","text":"Isus reče: “Kad se molite, recite:"},{"book":"Luka","chapter":"11","verse":"3","text":"Kruh naš svagdašnji daj nam danas"},{"book":"Luka","chapter":"11","verse":"4","text":"i oprosti nam naše grijehe,"},{"book":"Luka","chapter":"11","verse":"5","text":"Reče im zatim: “Zamislite da u ponoć odete svojem prijatelju želeći posuditi tri kruha i kažete mu:"},{"book":"Luka","chapter":"11","verse":"6","text":"‘Stigao mi je u goste prijatelj, a nemam mu što dati za jelo.’"},{"book":"Luka","chapter":"11","verse":"7","text":"On bi vam iznutra doviknuo: ‘Ne uznemiruj me! Vrata su već zaključana, a djeca su u postelji. Ne mogu sada ustajati da ti to dadem.’"},{"book":"Luka","chapter":"11","verse":"8","text":"Ali kažem vam, ne učini li to zbog prijateljstva, učinit će to da se ne osramoti."},{"book":"Luka","chapter":"11","verse":"9","text":"Kažem vam: Molite i dat će vam se! Tražite i naći ćete! Kucajte i otvorit će vam se!"},{"book":"Luka","chapter":"11","verse":"10","text":"Jer tko god moli, prima. Tko god traži, nalazi. Tko kuca, otvara mu se."},{"book":"Luka","chapter":"11","verse":"11","text":"Bi li ijedan otac svojemu djetetu, kad bi ga zaiskalo ribu, dao zmiju?"},{"book":"Luka","chapter":"11","verse":"12","text":"Ili bi mu tko dao štipavca kad ga zaište jaje?"},{"book":"Luka","chapter":"11","verse":"13","text":"Pa ako vi, grešni ljudi, znate davati dobre darove svojoj djeci, koliko će više vaš nebeski Otac darovati Svetoga Duha onima koji ga mole?”"},{"book":"Luka","chapter":"11","verse":"14","text":"Isus jednom istjera nijemog zloduha iz nekog njemaka. Kad je zloduh izišao, njemak progovori. Mnoštvo se divilo."},{"book":"Luka","chapter":"11","verse":"15","text":"Ali neki rekoše: “Taj zloduhe izgoni s pomoću Beelzebula, poglavice zlih duhova.”"},{"book":"Luka","chapter":"11","verse":"16","text":"A drugi su ga iskušavali ištući da im dade kakav znak s neba kao dokaz da ga je Bog poslao."},{"book":"Luka","chapter":"11","verse":"17","text":"Znajući što misle, Isus im reče: “Svako podijeljeno kraljevstvo propada. Dom u kojemu vlada nesloga će se raspasti."},{"book":"Luka","chapter":"11","verse":"18","text":"Kažete da ja s pomoću Beelzebula izgonim zloduhe. Sotonino je kraljevstvo, dakle, razjedinjeno. Kako će se onda održati?"},{"book":"Luka","chapter":"11","verse":"19","text":"Ako ja zaista izgonim zle duhove uz pomoć Beelzebula, čijom ih pomoći istjeruju vaši sljedbenici? Zato će vas oni osuditi."},{"book":"Luka","chapter":"11","verse":"20","text":"Ali ako ja zloduhe izgonim Božjim prstom, onda je k vama stiglo Božje kraljevstvo."},{"book":"Luka","chapter":"11","verse":"21","text":"Dok snažni i dobro naoružani11:21 Sotona. čuva svoj dom, njegov je posjed osiguran."},{"book":"Luka","chapter":"11","verse":"22","text":"Ali kada dođe jači od njega, svlada ga i otme mu sve oružje u koje se uzdao te podijeli plijen."},{"book":"Luka","chapter":"11","verse":"23","text":"Tko nije na mojoj strani, zapravo je protiv mene; i svatko tko sa mnom ne skuplja, zapravo rastjeruje."},{"book":"Luka","chapter":"11","verse":"24","text":"Kad nečisti duh iziđe iz čovjeka, luta bezvodnim mjestima tražeći odmora, ali ga ne nalazi. Tada kaže: ‘Vratit ću se u kuću iz koje sam izišao.’11:24 U grčkome: …u kuću iz koje sam izišao."},{"book":"Luka","chapter":"11","verse":"25","text":"Vrati se i svoj stari dom zatekne pometen i čist."},{"book":"Luka","chapter":"11","verse":"26","text":"Zatim ode pronaći drugih sedam duhova još gorih od sebe te svi oni uđu u čovjeka i u njemu se nastane. Na koncu tako čovjeku bude i gore nego prije.”"},{"book":"Luka","chapter":"11","verse":"27","text":"Dok je još govorio, neka žena iz mnoštva poviče: “Blagoslovljena utroba koje te je nosila i prsa koja si sisao!”"},{"book":"Luka","chapter":"11","verse":"28","text":"“Još su blagoslovljeniji oni koji slušaju Božju riječ i tvore ju”, odgovori joj Isus."},{"book":"Luka","chapter":"11","verse":"29","text":"Kad je mnoštvo nagrnulo k Isusu, on reče: “Zao je ovo naraštaj. Traži znak, ali neće mu se dati drugoga osim znaka proroka Jone."},{"book":"Luka","chapter":"11","verse":"30","text":"Što se dogodilo Joni, bilo je Ninivljanima znak da ga je Bog poslao. Što će se sa mnom dogoditi, bit će znak da je mene, Sina Čovječjega, Bog poslao ovom narodu.11:30 U grčkome: Kao što je Jona bio znak Ninivljanima, tako ću i ja, Sin Čovječji, biti znak ovomu naraštaju."},{"book":"Luka","chapter":"11","verse":"31","text":"Kraljica Juga11:31 Kraljica od Sabe. ustat će protiv ovoga naraštaja na Sudu i osuditi ga jer je izdaleka došla čuti Salomonovu mudrost, a s vama je ovdje i veći od Salomona."},{"book":"Luka","chapter":"11","verse":"32","text":"Stanovnici Ninive ustat će protiv ovoga naraštaja na Sudu i osuditi ga jer su se oni obratili na Jonino propovijedanje. S vama je ovdje i veći od Jone!”"},{"book":"Luka","chapter":"11","verse":"33","text":"“Nitko ne pali svjetiljku da ju pokrije ili stavi pod košaru, već zato da ju stavi na svijećnjak kako bi svi koji uđu vidjeli svjetlost."},{"book":"Luka","chapter":"11","verse":"34","text":"Oko je poput svjetiljke tijelu. Ne budete li odviše brinuli za materijalna dobra, jasno ćete vidjeti u životu, ali ako se za njih previše brinete, vid će vam biti zasjenjen i tama će vam ispuniti život.11:34 U grčkome: Stoga, ako ti je oko zdravo, sve će ti tijelo biti obasjano svjetlošću. No ako ti oko nije zdravo, sav ćeš biti u tami. Grčki pridjev ovdje preveden sa “zdravo” ujedno znači potpunu odanost Bogu i neopterećenost brigom o materijalnim dobrima."},{"book":"Luka","chapter":"11","verse":"35","text":"Pazite dakle da se svjetlost koja je u vama ne zamrači."},{"book":"Luka","chapter":"11","verse":"36","text":"Ako dakle sve vaše biće bude svijetlo bez djelića tame, cijelo će biti rasvijetljeno kao da ga je obasjala svjetiljka.”"},{"book":"Luka","chapter":"11","verse":"37","text":"Dok je Isus još govorio, neki ga farizej pozove k sebi na objed. Isus uđe i zauzme mjesto za stolom."},{"book":"Luka","chapter":"11","verse":"38","text":"Kad je farizej to vidio, začudi se što Isus prije objeda nije, prema židovskome običaju, obavio obredno pranje ruku."},{"book":"Luka","chapter":"11","verse":"39","text":"A Gospodin mu reče: “Vi farizeji toliko se trudite očistiti svoju čašu i zdjelu izvana, a napunili ste ih svojim grabežom i pakošću."},{"book":"Luka","chapter":"11","verse":"40","text":"Bezumnici! Nije li Bog taj koji je načinio i nutrinu, a ne samo vanjštinu?"},{"book":"Luka","chapter":"11","verse":"41","text":"Dajte zato to iznutra, što grabežljivo čuvate, kao milostinju onima kojima je potrebna pa ćete cijeli biti čisti.11:41 U grčkome: ali dajte ono iznutra kao milostinju—i sve vam je čisto."},{"book":"Luka","chapter":"11","verse":"42","text":"Teško vama, farizeji! Jer revno namirujete čak i desetinu metvice, rutvice i svake vrste povrća, a ne marite za Božju pravednost i ljubav. Treba davati desetinu, ali ne smijete zanemarivati važnije stvari.11:42 U grčkome: Ovo je trebalo činiti, a ono ne propuštati."},{"book":"Luka","chapter":"11","verse":"43","text":"Teško vama, farizeji! Volite sjediti na počasnome mjestu u sinagogama i godi vam kad vas ljudi pozdravljaju na javnim mjestima."},{"book":"Luka","chapter":"11","verse":"44","text":"Teško vama! Vi ste poput neprimjetnih grobova po kojima ljudi hodaju ne opažajući trulež u njima.”"},{"book":"Luka","chapter":"11","verse":"45","text":"“Učitelju, vrijeđaš nas govoreći tako!” reče neki zakonoznanac."},{"book":"Luka","chapter":"11","verse":"46","text":"Isus mu odgovori: “Jao i vama, zakonoznanci! Tlačite ljude teškim teretom vjerskih zahtjeva, a ni prst ne želite pomaknuti da im taj teret pomognete nositi."},{"book":"Luka","chapter":"11","verse":"47","text":"Teško vama! Gradite spomenike onim istim prorocima koje su poubijali vaši vlastiti preci."},{"book":"Luka","chapter":"11","verse":"48","text":"Time svjedočite da odobravate djela svojih predaka: oni su ih pobili, a vi im dižete spomenike!"},{"book":"Luka","chapter":"11","verse":"49","text":"Evo što Božja mudrost kaže o vama: ‘Poslat ću k njima proroke i apostole, a oni će neke od njih ubiti, a druge protjerati.’"},{"book":"Luka","chapter":"11","verse":"50","text":"Vaš će se naraštaj smatrati odgovornim za krv svih proroka prolivenu od postanka svijeta,"},{"book":"Luka","chapter":"11","verse":"51","text":"od Abelove krvi do krvi Zaharije, koji je ubijen između žrtvenika i svetišta. Kažem vam, vaš će naraštaj odgovarati za tu prolivenu krv!"},{"book":"Luka","chapter":"11","verse":"52","text":"Teško vama, zakonoznanci! Skrili ste ključ znanja od naroda. Sami ne ulazite u kraljevstvo, a druge sprečavate da uđu.”"},{"book":"Luka","chapter":"11","verse":"53","text":"Kad je Isus odande otišao, pismoznanci i farizeji počnu gnjevno na njega navaljivati i postavljati mu kojekakva pitanja"},{"book":"Luka","chapter":"11","verse":"54","text":"vrebajući hoće li reći što da ga mogu optužiti."}]}