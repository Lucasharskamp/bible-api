{"data":[{"book":"Abahluleli","chapter":"3","verse":"1","text":"Nanzi izizwe ezatshiywa nguThixo ukuze abahlole bonke abako-Israyeli ababengazibonanga izimpi eKhenani"},{"book":"Abahluleli","chapter":"3","verse":"2","text":"(wenza lokhu ukuba azifundise izizukulwane zako-Israyeli ukulwiwa kwezimpi lezo ezazingazange zikubone ukulwa ngaphambilini):"},{"book":"Abahluleli","chapter":"3","verse":"3","text":"ababusi abahlanu bamaFilistiya, amaKhenani wonke, amaSidoni, lamaHivi ahlala ezintabeni zaseLebhanoni kusukela eNtabeni iBhali-Hemoni kusiya eLebho Hamathi."},{"book":"Abahluleli","chapter":"3","verse":"4","text":"Babetshiyelwe ukuhlola abako-Israyeli ukuba kubonakale ukuthi bayayilalela na imilayo kaThixo, ayeyinike okhokho babo ngoMosi."},{"book":"Abahluleli","chapter":"3","verse":"5","text":"Abako-Israyeli babehlala phakathi kwamaKhenani, lamaHithi, lama-Amori, lamaPherizi, lamaHivi kanye lamaJebusi."},{"book":"Abahluleli","chapter":"3","verse":"6","text":"Bathatha amadodakazi awo aba ngomkabo njalo bendisela amadodakazi abo emadodaneni awo, bakhonza labonkulunkulu bawo."},{"book":"Abahluleli","chapter":"3","verse":"7","text":"Abako-Israyeli benza okubi emehlweni kaThixo; bamkhohlwa uThixo uNkulunkulu wabo bakhonza oBhali labo-Ashera."},{"book":"Abahluleli","chapter":"3","verse":"8","text":"Ulaka lukaThixo lwavuthela abako-Israyeli waze wabanikela ezandleni zikaKhushani-Rishathayimi inkosi yase-Aramu Naharayimu, lapho abantu bako-Israyeli ababangaphansi kombuso wayo iminyaka eyisificaminwembili."},{"book":"Abahluleli","chapter":"3","verse":"9","text":"Kodwa ekukhaleni kwabo kuThixo, wabalethela umhlengi, u-Othiniyeli indodana kaKhenazi, umnawakhe kaKhalebi, owabakhululayo."},{"book":"Abahluleli","chapter":"3","verse":"10","text":"Umoya kaThixo wehlela kuye, wasesiba ngumahluleli wako-Israyeli waya empini. UThixo wanikela uKhushani-Rishathayimi inkosi ye-Aramu ezandleni zika-Othiniyeli, wamnqoba."},{"book":"Abahluleli","chapter":"3","verse":"11","text":"Ngakho ilizwe laba lokuthula iminyaka engamatshumi amane, u-Othiniyeli indodana kaKhenazi waze wafa."},{"book":"Abahluleli","chapter":"3","verse":"12","text":"Abako-Israyeli baphinda benza okubi emehlweni kaThixo, kwathi ngenxa yokuthi babenze lobububi uThixo wanika u-Egiloni inkosi yaseMowabi amandla phezu kuka-Israyeli."},{"book":"Abahluleli","chapter":"3","verse":"13","text":"Esenze ama-Amoni lama-Amaleki amanyana laye, u-Egiloni wayahlasela u-Israyeli, basebethumba idolobho laMalala."},{"book":"Abahluleli","chapter":"3","verse":"14","text":"Abako-Israyeli babangaphansi kombuso ka-Egiloni inkosi yaseMowabi iminyaka elitshumi layisificaminwembili."},{"book":"Abahluleli","chapter":"3","verse":"15","text":"Abako-Israyeli bakhala futhi kuThixo, wasebapha umhlengi u-Ehudi, indoda eyayilinxele indodana kaGera owakoBhenjamini. Abako-Israyeli bamthuma lesipho ku-Egiloni inkosi yaseMowabi."},{"book":"Abahluleli","chapter":"3","verse":"16","text":"U-Ehudi wayenze inkemba esika inxa zombili eyayingaba yingalo lengxenye ubude bayo, ayibophela ethangazini lakhe lwesokudla ngaphansi kwezigqoko zakhe."},{"book":"Abahluleli","chapter":"3","verse":"17","text":"Wasethula isipho ku-Egiloni inkosi yaseMowabi, owayengumuntu oqatha kakhulu."},{"book":"Abahluleli","chapter":"3","verse":"18","text":"Emva kokuba u-Ehudi esesethule isipho, walaya abantu ababesithwele ukuba bazihambele."},{"book":"Abahluleli","chapter":"3","verse":"19","text":"Ezithombeni eduze leGiligali yena uqobo wabuyela emuva, wathi, “Oh nkosi, ngilelizwi lakho eliyimfihlo."},{"book":"Abahluleli","chapter":"3","verse":"20","text":"U-Ehudi wayilanda isihlezi yodwa ekamelweni langaphezulu elipholileyo endlini yayo yobukhosi wathi, “Ngilelizwi lakho elivela kuNkulunkulu.” Kwathi inkosi isukuma esihlalweni sayo,"},{"book":"Abahluleli","chapter":"3","verse":"21","text":"u-Ehudi wafinyelela ngesandla sakhe senxele, wahwatsha inkemba ethangazini lakhe kwesokudla wayithela esiswini senkosi."},{"book":"Abahluleli","chapter":"3","verse":"22","text":"Inkemba yatshona yasala ngesilanda, amathumbu akhe agcwala phansi. U-Ehudi kayingcothulanga inkemba, idanga layemboza."},{"book":"Abahluleli","chapter":"3","verse":"23","text":"U-Ehudi waphuma phandle, wavala iminyango yekamelo langaphezulu wayihluthulela."},{"book":"Abahluleli","chapter":"3","verse":"24","text":"Esehambile kweza izinceku zathola iminyango yekamelo langaphezulu ihluthulelwe. Zathi, “Kutsho ukuthi iye ngaphandle ekamelweni elingaphakathi kwendlu.”"},{"book":"Abahluleli","chapter":"3","verse":"25","text":"Zalinda zaze zakhathazeka, kodwa ngoba ingasavulanga iminyango yekamelo lelo, zathatha ikhiye zayivula. Lapho-ke zabona inkosi yazo iwele phansi, isifile."},{"book":"Abahluleli","chapter":"3","verse":"26","text":"Zisalindile, u-Ehudi wasuka wahamba. Wedlula eduzane lezithombe wabalekela eSeyira."},{"book":"Abahluleli","chapter":"3","verse":"27","text":"Esefike lapho wakhalisa icilongo elizweni lezintaba lako-Efrayimi, abako-Israyeli basebesehla laye ezintabeni, yena ebakhokhele."},{"book":"Abahluleli","chapter":"3","verse":"28","text":"Wabalaya wathi, “Ngilandelani, ngoba uThixo usenikele uMowabi, isitha senu, ezandleni zenu.” Ngakho behlela laye phansi bemlandela, kwathi sebethumbe amazibuko eJodani ayewelela eMowabi, kabaze bavumela muntu ukuba achaphele ngaphetsheya."},{"book":"Abahluleli","chapter":"3","verse":"29","text":"Ngalesosikhathi babulala amaMowabi ayengaba zinkulungwane ezilitshumi, wonke ayeqinile elamandla; akukho muntu owaphunyukayo."},{"book":"Abahluleli","chapter":"3","verse":"30","text":"Ngalolosuku iMowabi yanqotshwa yi-Israyeli, ilizwe laselisiba lokuthula iminyaka engamatshumi ayisificaminwembili."},{"book":"Abahluleli","chapter":"3","verse":"31","text":"Emva kuka-Ehudi kwaba loShamigari indodana ka-Anathi owabulala amaFilistiya angamakhulu ayisithupha ngesijujo senkabi. Laye wamkhulula u-Israyeli."}]}