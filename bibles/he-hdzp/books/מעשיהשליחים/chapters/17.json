{"data":[{"book":"מעשי השליחים","chapter":"17","verse":"1","text":"פולוס וסילא עברו במסעם דרך ערי אמפיפוליס ואפולוניה, והגיעו לתסלוניקי – עיר שהיה בה בית־כנסת יהודי."},{"book":"מעשי השליחים","chapter":"17","verse":"2","text":"פולוס הלך כמנהגו לבית־הכנסת, ובמשך שלוש שבתות רצופות הסביר לנוכחים את הכתובים."},{"book":"מעשי השליחים","chapter":"17","verse":"3","text":"הוא הסביר להם את הנבואות בדבר סבלו של המשיח ותקומתו לחיים, והוכיח להם שישוע הוא המשיח."},{"book":"מעשי השליחים","chapter":"17","verse":"4","text":"חלק מהמאזינים שוכנעו והאמינו; ביניהם היו הרבה יוונים יראי־אלוהים והרבה נשים אצילות."},{"book":"מעשי השליחים","chapter":"17","verse":"5","text":"אולם מנהיגי היהודים נמלאו קנאה, ולכן הסיתו פושעים ובטלנים מן השוק לעורר מהומה בעיר. הם פרצו לביתו של יסון, במטרה לתפוס את פולוס וסילא ולהביאם לפני מועצת העיר."},{"book":"מעשי השליחים","chapter":"17","verse":"6","text":"מאחר שלא מצאו את השניים בתוך הבית, הם גררו החוצה את יסון ומאמינים אחרים והביאו אותם לפני המועצה. ”פולוס וסילא גורמים לצרות ובעיות בכל העולם, ועכשיו הם רוצים להפוך גם את עירנו!“ צרחו."},{"book":"מעשי השליחים","chapter":"17","verse":"7","text":"”ויסון זה הכניס אותם אל ביתו. הם בוגדים! הם טוענים שיש להם מלך אחר, ישוע, במקום הקיסר!“"},{"book":"מעשי השליחים","chapter":"17","verse":"8-9","text":"האשמות אלה הסעירו את רוחם של אנשי־העיר ושל השופטים, ואלה שחררו אותם רק לאחר ששילמו דמי־ערבות."},{"book":"מעשי השליחים","chapter":"17","verse":"10","text":"באותו לילה הבריחו המאמינים את פולוס וסילא לברואה, והשניים שוב הלכו לבית־הכנסת כדי להטיף."},{"book":"מעשי השליחים","chapter":"17","verse":"11","text":"אנשי ברואה היו רחבי אופקים יותר מאנשי תסלוניקי והקשיבו לבשורה בשמחה. יום־יום הם למדו בעצמם את כתבי־הקודש, כדי לראות אם דבריהם של פולוס וסילא הם דברי אמת."},{"book":"מעשי השליחים","chapter":"17","verse":"12","text":"כתוצאה מכך האמינו רבים מהם, ביניהם נשים רמות מעלה וגברים רבים."},{"book":"מעשי השליחים","chapter":"17","verse":"13","text":"אולם כששמעו היהודים בתסלוניקי שפולוס מטיף את דבר ה׳ בברואה, מיהרו גם הם לשם כדי להסעיר את הרוחות."},{"book":"מעשי השליחים","chapter":"17","verse":"14","text":"המאמינים פעלו ללא דיחוי ושלחו את פולוס לחוף הים, בעוד שסילא וטימותיוס נשארו בעיר."},{"book":"מעשי השליחים","chapter":"17","verse":"15","text":"מלוויו של פולוס הלכו איתו עד אתונה, ומשם חזרו לברואה. לפני שנפרדו ממנו מלוויו ביקש מהם פולוס שיודיעו לסילא ולטימותיוס למהר לבוא אליו."},{"book":"מעשי השליחים","chapter":"17","verse":"16","text":"בזמן שפולוס חיכה להם באתונה, הוא נמלא צער למראה האלילים הרבים שמילאו את העיר."},{"book":"מעשי השליחים","chapter":"17","verse":"17","text":"הוא הלך לבית־הכנסת והתווכח על כך עם היהודים ועם הגויים שהתגיירו. הוא מצא לנכון להתווכח גם עם העוברים ושבים בכיכר השוק."},{"book":"מעשי השליחים","chapter":"17","verse":"18","text":"בין האנשים הרבים שאיתם התווכח היו גם פילוסופים אפיקורסים וסטואיים. כששמעו את דבריו של פולוס על תקומתו של ישוע מן המתים, הגיבו: ”הוא סתם פטפטן!“ או, ”הוא עושה תעמולה לדת חדשה כלשהי!“"},{"book":"מעשי השליחים","chapter":"17","verse":"19","text":"הם לקחו את פולוס לגבעת המשפט (שנקראה ביוונית ”אריופגוס“) ואמרו לו: ”ספר לנו עוד קצת על הדת החדשה הזאת."},{"book":"מעשי השליחים","chapter":"17","verse":"20","text":"אתה מספר דברים מוזרים, והיינו רוצים לדעת מה פירושם.“"},{"book":"מעשי השליחים","chapter":"17","verse":"21","text":"כאן עלי להסביר שאנשי אתונה, כולל הזרים שהיו שם, אהבו לבלות את זמנם בשיחה על רעיונות חדשים למיניהם."},{"book":"מעשי השליחים","chapter":"17","verse":"22","text":"פולוס עמד לפניהם בגבעת המשפט ואמר: ”אנשי אתונה, אני רואה שאתם אנשים אדוקים מאוד!"},{"book":"מעשי השליחים","chapter":"17","verse":"23","text":"כשעברתי היום בחוצות עירכם ראיתי מזבחות רבים, ועל אחד מהם היה כתוב: ’לאל הבלתי־נודע‘. השתחוויתם לו בלי לדעת מי הוא, ועתה ברצוני לספר לכם עליו."},{"book":"מעשי השליחים","chapter":"17","verse":"24","text":"”הוא האל אשר ברא את העולם ואת כל אשר בו, והיות שהוא אדון השמים והארץ, אין הוא שוכן במקדש מעשה ידי־אדם."},{"book":"מעשי השליחים","chapter":"17","verse":"25","text":"כמו־כן אין ידי אדם יכולות לשרתו ולספק לו את צרכיו, משום שאין הוא זקוק לדבר! הוא עצמו נותן חיים ונשמה לכל דבר, וממלא כל מחסור שהוא."},{"book":"מעשי השליחים","chapter":"17","verse":"26","text":"מאדם אחד הוא ברא את כל בני־האדם בעולם, ולאחר מכן פיזר את העמים על פני כדור הארץ. הוא החליט מראש מי מהם יקום, מי ייפול ומתי, ואף קבע להם את גבולותיהם."},{"book":"מעשי השליחים","chapter":"17","verse":"27","text":"”בכל המעשים האלה הייתה לו מטרה אחת: שכל העמים יחפשו את אלוהים ויגששו אחריו עד שימצאו אותו – למרות שאין הוא רחוק מאף אחד מאיתנו!"},{"book":"מעשי השליחים","chapter":"17","verse":"28","text":"אחד המשוררים שלכם ביטא זאת בשירו:"},{"book":"מעשי השליחים","chapter":"17","verse":"29","text":"”ואם נכון הדבר, אזי אסור לנו לחשוב על אלוהים כאילו הוא מן פסל או אליל עשוי זהב, כסף או אבן!"},{"book":"מעשי השליחים","chapter":"17","verse":"30","text":"אלוהים התעלם בעבר מבורותם של בני־האדם בנושא זה, אולם עתה הוא מצווה על כולם לחזור בתשובה ולעבוד אותו בלבד."},{"book":"מעשי השליחים","chapter":"17","verse":"31","text":"כי אלוהים קבע יום מסוים שבו ישפוט בצדק את העולם כולו על־ידי האיש שבו בחר. אלוהים אישר את הדבר לעיני כולם כשהקים איש זה מן המתים.“"},{"book":"מעשי השליחים","chapter":"17","verse":"32","text":"כאשר שמעו שפולוס מדבר על תחייתו של איש מת, החלו אחדים מהם לצחוק וללעוג, ואילו אחרים אמרו: ”אנחנו רוצים לשמוע עוד על כך!“"},{"book":"מעשי השליחים","chapter":"17","verse":"33","text":"בכך נסתיימה שיחתו של פולוס איתם,"},{"book":"מעשי השליחים","chapter":"17","verse":"34","text":"אולם רק מעטים האמינו לדבריו והצטרפו אליו. ביניהם היו דיוניסיוס – חבר מועצת העיר, אישה אחת בשם דמריס ואחרים."}]}