{"data":[{"book":"Yoshuwa","chapter":"14","verse":"1","text":"Ga wuraren da Isra’ilawa suka sami gādo a ƙasar Kan’ana waɗanda Eleyazar firist, Yoshuwa ɗan Nun da kuma shugabannin iyalai kabila-kabila na Isra’ila suka raba musu."},{"book":"Yoshuwa","chapter":"14","verse":"2","text":"Ta wurin yin ƙuri’a aka raba wa kabilan nan tara da rabi, yadda Ubangiji ya umarta ta wurin Musa."},{"book":"Yoshuwa","chapter":"14","verse":"3","text":"Musa ya ba wa kabilan biyu da rabin nan gādonsu gabashin Urdun, amma bai ba wa Lawiyawa gādo a cikin sauran ba,"},{"book":"Yoshuwa","chapter":"14","verse":"4","text":"gama ’ya’yan Yusuf sun zama kabilu biyu, Manasse da Efraim. Ba a ba Lawiyawa gādon ba sai dai garuruwan da aka ba su su zauna a ciki, da wurin kiwo mai kyau domin dabbobinsu."},{"book":"Yoshuwa","chapter":"14","verse":"5","text":"Haka Isra’ilawa suka raba ƙasar, yadda Ubangiji ya umarci Musa."},{"book":"Yoshuwa","chapter":"14","verse":"6","text":"Mutanen Yahuda kuma suka je wurin Yoshuwa a Gilgal, sai Kaleb ɗan Yefunne Bakenizze ya ce wa Yoshuwa, “Ka san abin da Ubangiji ya gaya wa Musa, mutumin Allah a Kadesh Barneya game da kai da ni."},{"book":"Yoshuwa","chapter":"14","verse":"7","text":"Ina da shekara arba’in lokacin da Musa bawan Ubangiji ya aike ni zuwa Kadesh Barneya in leƙi asirin ƙasar. Na kuwa kawo masa rahoto daidai yadda na ga ƙasar,"},{"book":"Yoshuwa","chapter":"14","verse":"8","text":"amma ’yan’uwana waɗanda muka je tare su suka ba da rahoton da ya sa zukatan mutane suka narke don tsoro. Ni kam na bi Ubangiji Allah da dukan zuciyata."},{"book":"Yoshuwa","chapter":"14","verse":"9","text":"Saboda haka a ranan nan Musa ya rantse mini cewa, ‘Ƙasar da ka taka za tă zama ƙasarka ta gādo kai da ’ya’yanka har abada, domin ka bi Ubangiji Allahna da dukan zuciyarka.’"},{"book":"Yoshuwa","chapter":"14","verse":"10","text":"“Ga shi, kamar yadda Ubangiji ya yi alkawari, ya bar ni da rai har na ƙara shekaru arba’in da biyar tun daga lokacin da ya gaya wa Musa wannan, a lokacin da Isra’ilawa suke yawo a cikin jeji. Ga ni nan yau shekaruna tamanin da biyar!"},{"book":"Yoshuwa","chapter":"14","verse":"11","text":"Ina nan da ƙarfina kamar yadda nake da ƙarfi a lokacin da Musa ya aike ni; zan iya fita zuwa yaƙi da ƙwazo yanzu kamar yadda nake zuwa a dā."},{"book":"Yoshuwa","chapter":"14","verse":"12","text":"Yanzu sai ka ba ni wannan ƙasar da take kan tudu wadda Ubangiji ya yi alkawari zai ba ni a ranan nan. Kai ma ka ji a lokacin, yadda Anakawa suke a can, biranensu manya ne kuma sun kewaye su sosai, amma na sani Ubangiji zai taimake ni, zan kore su kamar yadda ya faɗa.”"},{"book":"Yoshuwa","chapter":"14","verse":"13","text":"Sai Yoshuwa ya sa wa Kaleb ɗan Yefunne albarka, ya ba shi Hebron."},{"book":"Yoshuwa","chapter":"14","verse":"14","text":"Saboda haka Hebron ta zama ƙasar Kaleb ɗan Yefunne Bakenizze tun daga lokacin nan, domin ya bi Ubangiji, Allah na Isra’ila da dukan zuciyarsa."},{"book":"Yoshuwa","chapter":"14","verse":"15","text":"(Dā a kan kira wannan Hebron, Kiriyat Arba. Wannan Arba kuwa shi ne wani katon mutum a cikin Anakawa.)"}]}