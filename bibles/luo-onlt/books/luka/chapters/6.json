{"data":[{"book":"Luka","chapter":"6","verse":"1","text":"Chiengʼ Sabato moro, Yesu noyudo kadho e kind puothe mag ngano mochiek, kendo jopuonjrene nochako jako wi ngano moko mochiek, negidunyogi e lwetegi mi, gichamo ngano."},{"book":"Luka","chapter":"6","verse":"2","text":"Jo-Farisai moko nopenjo niya, “Angʼo momiyo utimo gima chik ok oyiego chiengʼ Sabato?”"},{"book":"Luka","chapter":"6","verse":"3","text":"Yesu nodwokogi niya, “Pok ne usomo gima Daudi notimo kaachiel gi jogo mane ni kode ka kech ne kayogi?"},{"book":"Luka","chapter":"6","verse":"4","text":"Donge nodonjo e od Nyasaye, kendo nokawo makati ma nosepwodhi moket tenge ma chik ok oyiene ngʼato angʼata mondo ocham makmana jodolo. Kendo nochiwo moko ne jogo mane ni kode.”"},{"book":"Luka","chapter":"6","verse":"5","text":"Eka Yesu nowachonegi niya, “Wuod Dhano en Ruodh Sabato.”"},{"book":"Luka","chapter":"6","verse":"6","text":"Chiengʼ Sabato machielo nodhi ei sinagogi kendo nopuonjo, to ngʼato ne ni kanyo ma lwete korachwich notal."},{"book":"Luka","chapter":"6","verse":"7","text":"Jo-Farisai kod jopuonj chik ne dwaro yo ma digiyudgo ketho kuom Yesu. Kuom mano ne gingʼiyogo machiegni, mondo gine ka dochang ngʼatno chiengʼ Sabato."},{"book":"Luka","chapter":"6","verse":"8","text":"To Yesu nongʼeyo gima negiparo eka nowacho ni ngʼatno mane lwete otal niya,“Aa malo kendo chungi e nyim ji duto.” Kamano noa malo mi ochungo kanyono."},{"book":"Luka","chapter":"6","verse":"9","text":"Eka Yesu nowachonegi niya, “Apenjou, ere gima chikwa oyie mondo otim chiengʼ Sabato, timo maber koso timo marach, reso ngima koso ketho ngima ngʼato?”"},{"book":"Luka","chapter":"6","verse":"10","text":"Norangogi duto, to eka nowachone ngʼatno niya, “Rie lweti.” Notimo kamano, kendo lwete nochango chuth."},{"book":"Luka","chapter":"6","verse":"11","text":"To negikecho kendo negichako wuoyo ngʼato gi ngʼato kuom gino ma digitim ni Yesu."},{"book":"Luka","chapter":"6","verse":"12","text":"Chiengʼ moro achiel Yesu nowuok modhi e bath got moro mondo olem kendo nobedo otieno duto kolamo Nyasaye."},{"book":"Luka","chapter":"6","verse":"13","text":"Kane okinyi ochopo, noluongo jopuonjre ire kendo noyiero apar gariyo kuomgi, mane owalo obedo joote:"},{"book":"Luka","chapter":"6","verse":"14","text":"Simon (mane omiyo nying ni Petro); gi owadgi Andrea,"},{"book":"Luka","chapter":"6","verse":"15","text":"Mathayo,"},{"book":"Luka","chapter":"6","verse":"16","text":"Juda wuod Jakobo,"},{"book":"Luka","chapter":"6","verse":"17","text":"Nolor kodgi piny kendo nochungo kama opie. Oganda maduongʼ mar jopuonjrene ne ni kanyo kod ji mangʼeny moa kuonde duto mag Judea, moa Jerusalem, kendo moa e dho nam mar Turo gi Sidon,"},{"book":"Luka","chapter":"6","verse":"18","text":"mane obiro mondo giwinje kendo ochang midekregi. Jogo mane jochiende thago nochangi,"},{"book":"Luka","chapter":"6","verse":"19","text":"to ji duto notemo mondo omule, nikech teko ne aa kuome mochangogi duto."},{"book":"Luka","chapter":"6","verse":"20","text":"Kane ongʼiyo jopuonjrene, nowacho niya,"},{"book":"Luka","chapter":"6","verse":"21","text":"Ogwedhu un joma kech kayo sani,"},{"book":"Luka","chapter":"6","verse":"22","text":"Un joma ogwedhi ka ji mon kodu,"},{"book":"Luka","chapter":"6","verse":"23","text":"“Beduru mamor e ndalono kendo chikreuru ka uil, nikech poku duongʼ e polo. Nimar mano e kaka kweregi notimo ne jonabi."},{"book":"Luka","chapter":"6","verse":"24","text":"“To okwongʼu un jo-mwandu,"},{"book":"Luka","chapter":"6","verse":"25","text":"Okwongʼu un joma yiengʼ maber e kindeni,"},{"book":"Luka","chapter":"6","verse":"26","text":"Okwongʼu ka ji duto wuoyo maber kuomu,"},{"book":"Luka","chapter":"6","verse":"27","text":"“Anto awachonu un joma winja kama: Heruru wasiku, timuru maber ni jomamon kodu."},{"book":"Luka","chapter":"6","verse":"28","text":"Gwedhuru joma kwongʼou lamuru ni joma sandou."},{"book":"Luka","chapter":"6","verse":"29","text":"Ka ngʼato othalo lembi konchiel, to lokne komachielo bende. Ka ngʼato okawo kotini, kik itame kawo lawi mar akor."},{"book":"Luka","chapter":"6","verse":"30","text":"Miuru ji duto makwayou, to ka ngʼato okawo giri moro, to kik idwar ni mondo oduoknigo."},{"book":"Luka","chapter":"6","verse":"31","text":"Timuru ne ji mamoko mana kaka duher mondo gin bende gitimnu."},{"book":"Luka","chapter":"6","verse":"32","text":"“Ka uhero joma oherou kende, to en ohala mane muyudo? Kata mana joricho bende ohero mana joma oherogi."},{"book":"Luka","chapter":"6","verse":"33","text":"To ka utimo maber ni joma timonu maber, to en ohala mane ma uyudo? Kata mana joricho timo kamano."},{"book":"Luka","chapter":"6","verse":"34","text":"To ka uholo mana joma un gi adier ni biro dwokonu, en ohala manade ma uyudo? Kata mana joricho holo mana joricho ka gigeno ni ibiro chulogi duto."},{"book":"Luka","chapter":"6","verse":"35","text":"To heruru wasiku, timnegiuru maber, kendo holgiuru ka ok ugeno ni ubiro yudo gimoro bangʼe. Eka poku biro bedo maduongʼ kendo ubiro bedo yawuot Nyasaye Man Malo Moloyo, nikech ongʼwon gi jogo ma ok dewe kendo jomaricho."},{"book":"Luka","chapter":"6","verse":"36","text":"Beduru mangʼwon, mana kaka Wuonu ngʼwon."},{"book":"Luka","chapter":"6","verse":"37","text":"“Kik ungʼad ne ji bura, eka ok nongʼadnu bura. Kik uwuo kuom ngʼato marach, to ok bi wuo kuomu. Weuru ne ji richogi, to ibiro weyonu richou."},{"book":"Luka","chapter":"6","verse":"38","text":"Chiwuru, to ibiro chiwonu. Ubiro yudo rapim maber, moiki kendo motiel mapongʼ thich, kendo oo oko. Nimar rapim mupimogo ema ibiro pimnugo un bende.”"},{"book":"Luka","chapter":"6","verse":"39","text":"Nogoyonegi ngeroni niya, “Ngʼat ma muofu bende nyalo telo ni ngʼama muofu machielo? Donge giduto ji ariyogo di gilingʼre ei bugo?"},{"book":"Luka","chapter":"6","verse":"40","text":"Japuonjre ok duongʼ moloyo japuonjne, to ngʼato ka ngʼato motiegi chuth biro bedo machal gi japuonjne."},{"book":"Luka","chapter":"6","verse":"41","text":"“Angʼo momiyo ineno ngʼinjo mar buch yath manie wangʼ wadu to pilni maduongʼ mar yath manie wangʼi iwuon to ok idew?"},{"book":"Luka","chapter":"6","verse":"42","text":"Ere kaka diwach ne owadu ni; owadwa, yie mondo agolni ngʼinjo mar buch yath manie wangʼi, ka in iwuon ok inyal neno pilni maduongʼ mar yath manie wangʼi iwuon? In ngʼat mawuondoreni, mokwongo gol pilni maduongʼ mar yath manie wangʼi iwuon oko, eka ibiro neno maler mar golo ngʼinjo mar buch yath manie wangʼ wadu oko."},{"book":"Luka","chapter":"6","verse":"43","text":"“Onge yath maber manyago olemo maricho, kata yath marach manyago olemo maber."},{"book":"Luka","chapter":"6","verse":"44","text":"Yath ka yath ingʼeyo kod olembe owuon. Ji ok pon olemb ngʼowu kuom yiende mag kudho, kata olemb mzabibu bende ok pon kuom otanglo."},{"book":"Luka","chapter":"6","verse":"45","text":"Ngʼat maber golo gik mabeyo mawuok kuom ber mokano e chunye, to ngʼat marach golo gik maricho mawuok kuom rach mokano e chunye. Nimar gik mopongʼo chuny ngʼato ema wuok e dho ngʼato."},{"book":"Luka","chapter":"6","verse":"46","text":"“Angʼo momiyo uluonga ni, ‘Ruoth, Ruoth,’ to ok utim gima awacho?"},{"book":"Luka","chapter":"6","verse":"47","text":"Abiro nyisou kaka ngʼat mabiro ira, mawinjo wachna kendo timo chalo."},{"book":"Luka","chapter":"6","verse":"48","text":"Ochalo gi ngʼat manogero ot, mane okunyo bur matut nyaka e lwanda kendo noketoe mise, kane koth ochwe ma pi opongʼo piny, apaka mogingore nogoyo odno to ne ok onyal yienge, nikech nogere motegno."},{"book":"Luka","chapter":"6","verse":"49","text":"To jal mawinjo wechena to ok otimgi chalo gi ngʼat mane ogero ot ewi lowo maonge gi mise. E kindeno ma apaka mogingore nogoyo odno, nogore piny kendo nokethore chuth.”"}]}