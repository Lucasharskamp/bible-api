{"data":[{"book":"UJohane","chapter":"4","verse":"1","text":"UJesu wezwa ukuthi abaFarisi basebekuzwile ukuthi usebhaphathize abantu wabuye waba labafundi abanengi kuloJohane,"},{"book":"UJohane","chapter":"4","verse":"2","text":"loba nje iqiniso kuyikuthi kwakungasuye uJesu owayebhaphathiza, kodwa kubhaphathiza abafundi bakhe."},{"book":"UJohane","chapter":"4","verse":"3","text":"Kwathi esekuzwile lokho, wasuka eJudiya wabuyela futhi eGalile."},{"book":"UJohane","chapter":"4","verse":"4","text":"Manje kwakumele adabule eSamariya."},{"book":"UJohane","chapter":"4","verse":"5","text":"Ngakho wafika emzini waseSamariya owawuthiwa yiSikhari, eduzane lesiqinti uJakhobe ayesinike indodana yakhe uJosefa."},{"book":"UJohane","chapter":"4","verse":"6","text":"Umthombo kaJakhobe wawukhonapho, uJesu wathi esediniwe ngohambo, wahlala phansi malungana lomthombo. Kwakusemini enkulu."},{"book":"UJohane","chapter":"4","verse":"7","text":"Kwathi umfazi waseSamariya efika ukuzakukha amanzi uJesu wathi kuye, “Ake unginathise.”"},{"book":"UJohane","chapter":"4","verse":"8","text":"(Abafundi bakhe babeye emzini ukuyathenga ukudla.)"},{"book":"UJohane","chapter":"4","verse":"9","text":"Umfazi waseSamariya wathi kuye, “UngumJuda, mina ngingumfazi waseSamariya. Pho ungacela kanjani ukuthi unathiswe yimi?” (Phela amaJuda kawadlelani lamaSamariya.)"},{"book":"UJohane","chapter":"4","verse":"10","text":"UJesu wamphendula wathi, “Aluba ubusazi isipho sikaNkulunkulu lokuthi ungubani lowo ocela ukuthi umnathise, ngabe umcelile wakupha amanzi okuphila.”"},{"book":"UJohane","chapter":"4","verse":"11","text":"Umfazi wathi, “Nkosi, wena kawulakho okokukhisa amanzi, futhi umthombo uyatshona. Ungawathatha ngaphi lawomanzi okuphila na?"},{"book":"UJohane","chapter":"4","verse":"12","text":"Wena umkhulu na kulobaba uJakhobe owasipha umthombo lo laye wanatha kuwo kanye lamadodana akhe lezimvu zakhe kanye lezifuyo zakhe?”"},{"book":"UJohane","chapter":"4","verse":"13","text":"UJesu waphendula wathi, “Wonke umuntu onatha amanzi la uzaphinda ome futhi,"},{"book":"UJohane","chapter":"4","verse":"14","text":"kodwa lowo onatha amanzi engimnika wona, kasoze abuye ome lanini. Ngempela amanzi engimnika wona azakuba ngumfula ogelezela ekuphileni okungapheliyo.”"},{"book":"UJohane","chapter":"4","verse":"15","text":"Umfazi wathi kuye, “Nkosi, ngipha lawomanzi ukuze ngingaphindi ngome, ngingabi ngilokhu ngisiza lapha ngizokukha amanzi.”"},{"book":"UJohane","chapter":"4","verse":"16","text":"Wathi kowesifazane, “Hamba uyebiza umkakho uze laye lapha.”"},{"book":"UJohane","chapter":"4","verse":"17","text":"Waphendula wathi, “Kangilandoda.”"},{"book":"UJohane","chapter":"4","verse":"18","text":"Iqiniso yikuthi usube lamadoda amahlanu, futhi indoda le olayo khathesi kayisiyakho. Lokho okutshiloyo kuliqiniso.”"},{"book":"UJohane","chapter":"4","verse":"19","text":"Owesifazane wathi, “Nkosi, sengibona ukuthi ungumphrofethi."},{"book":"UJohane","chapter":"4","verse":"20","text":"Okhokho bethu babekhonza phezu kwentaba le, kodwa lina maJuda lithi indawo okumele sikhonzele kuyo iseJerusalema.”"},{"book":"UJohane","chapter":"4","verse":"21","text":"UJesu wathi, “nkosazana, ngikholwa, siyeza isikhathi lapho elingezukumkhonza uBaba entabeni kumbe eJerusalema."},{"book":"UJohane","chapter":"4","verse":"22","text":"Lina maSamariya likhonza elingakwaziyo; thina sikhonza lokho esikwaziyo, ngoba insindiso ivela kumaJuda."},{"book":"UJohane","chapter":"4","verse":"23","text":"Kodwa siyeza isikhathi, yebo manje sesifikile lapho abakhonzi beqiniso bezamkhonza uBaba ngomoya langeqiniso, ngoba yibo abakhonzi abanjalo uBaba abadingayo."},{"book":"UJohane","chapter":"4","verse":"24","text":"UNkulunkulu ungumoya, labo abamkhonzayo kumele bamkhonze ngomoya langeqiniso.”"},{"book":"UJohane","chapter":"4","verse":"25","text":"Owesifazane wathi, “Ngiyakwazi ukuthi uMesiya (othiwa nguKhristu) uyeza. Esefikile uzasichazela konke.”"},{"book":"UJohane","chapter":"4","verse":"26","text":"UJesu wasesithi, “Mina engikhuluma lawe nginguye.”"},{"book":"UJohane","chapter":"4","verse":"27","text":"Ngalesosikhathi abafundi bakhe baphenduka, bamangala ukufumana uJesu ekhuluma lowesifazane. Kodwa kakho owabuzayo wathi, “Ufunani na?” kumbe athi, “Kungani ukhuluma lowesifazane na?”"},{"book":"UJohane","chapter":"4","verse":"28","text":"Owesifazane watshiya inkonxa yakhe wabuyela emzini wakibo wathi ebantwini,"},{"book":"UJohane","chapter":"4","verse":"29","text":"“Wozani lizobona indoda engitshele konke esengake ngakwenza. Kambe angaba nguye yini uKhristu?”"},{"book":"UJohane","chapter":"4","verse":"30","text":"Baphuma emzini lowo baqonda kuye."},{"book":"UJohane","chapter":"4","verse":"31","text":"Kusenzakala konke lokhu abafundi bakhe bamncenga bathi, “Rabi, ake udle ulutho.”"},{"book":"UJohane","chapter":"4","verse":"32","text":"Kodwa wathi kubo, “Ngilokudla engikudlayo elingakwaziyo lina.”"},{"book":"UJohane","chapter":"4","verse":"33","text":"Abafundi babuzana bathi, “Kambe ngabe ukhona omlethele ukudla na?”"},{"book":"UJohane","chapter":"4","verse":"34","text":"UJesu wathi, “Okwami ukudla yikwenza intando yalowo ongithumileyo lokuphelelisa umsebenzi wakhe."},{"book":"UJohane","chapter":"4","verse":"35","text":"Kanti angithi lithi, ‘Kusele izinyanga ezine ukuthi kufike isikhathi sokuvuna’? Ngithi vulani amehlo enu likhangele amasimu! Amabele aselungele ukuvunwa."},{"book":"UJohane","chapter":"4","verse":"36","text":"Khathesi lokhu, umvuni uvele usehle ezuza iholo lakhe, usebuthela amabele ekuphileni kwaphakade, ukuze umhlanyeli lomvuni bajabule ndawonye."},{"book":"UJohane","chapter":"4","verse":"37","text":"Ngakho ilizwi elithi, ‘Omunye uyahlanyela, omunye avune’ liliqiniso."},{"book":"UJohane","chapter":"4","verse":"38","text":"Ngalithuma ukuyavuna lokho elingakusebenzelanga. Abanye bawenzile umsebenzi onzima, lina selivune umvuzo womsebenzi wabo.”"},{"book":"UJohane","chapter":"4","verse":"39","text":"AmaSamariya amanengi akulowomuzi akholwa kuye ngenxa yobufakazi bowesifazane owathi, “Ungitshele konke esengake ngakwenza.”"},{"book":"UJohane","chapter":"4","verse":"40","text":"Ngakho amaSamariya esefike kuye amcela ukuthi ahlale labo, wasehlala insuku ezimbili."},{"book":"UJohane","chapter":"4","verse":"41","text":"Ngenxa yamazwi akhe abanengi baba ngamakholwa."},{"book":"UJohane","chapter":"4","verse":"42","text":"Bathi kowesifazane, “Kasisakholwa kuphela ngenxa yalokho okutshiloyo; manje sesizizwele thina ngokwethu, ngakho sesisazi ukuthi umuntu lo ngeqiniso unguMsindisi womhlaba.”"},{"book":"UJohane","chapter":"4","verse":"43","text":"Ngemva kwalezonsuku ezimbili, uJesu wasuka waya eGalile."},{"book":"UJohane","chapter":"4","verse":"44","text":"(Phela uJesu yena ngokwakhe wayetshilo ukuthi umphrofethi kalalo udumo elizweni lakibo.)"},{"book":"UJohane","chapter":"4","verse":"45","text":"Wathi efika eGalile, amaGalile amamukela ngokumthakazelela. Ayekubonile konke lokho akwenzayo eJerusalema, eMkhosini wePhasika, ngoba lawo ayekhona khonale."},{"book":"UJohane","chapter":"4","verse":"46","text":"Wabuya njalo wethekelela eKhana laseGalile, lapho aphendula khona amanzi abaliwayini. Kwakukhona lapho isiphathamandla sasesikhosini esasigulelwa yindodana yaso eKhaphenawume."},{"book":"UJohane","chapter":"4","verse":"47","text":"Kwathi indoda leyo isizwile ukuthi uJesu wayesefikile eGalile evela eJudiya, yaya kuye yamncenga ukuthi eze azosilisa indodana yayo eyayisibangwa lezibi."},{"book":"UJohane","chapter":"4","verse":"48","text":"UJesu wasitshela wathi, “Ngaphandle kokuthi lina bantu libone izibonakaliso ezididayo lezimangaliso kalisoze lafa lakholwa.”"},{"book":"UJohane","chapter":"4","verse":"49","text":"Sathi isiphathamandla sasesikhosini, “Nkosi, woza umntanami engakafi.”"},{"book":"UJohane","chapter":"4","verse":"50","text":"UJesu waphendula wathi, “Usungahamba. Indodana yakho izaphila.”"},{"book":"UJohane","chapter":"4","verse":"51","text":"Yathi ilokhu isesendleleni, izinceku zayo zayihlangabeza zayibikela ukuthi indodana yayo yayisiluleme."},{"book":"UJohane","chapter":"4","verse":"52","text":"Isibuzile ukuthi kwakuyisikhathi bani lapho indodana yayo eyasila ngaso, zathi kuyo, “Umkhuhlane uyixolele izolo ngehola lakuqala emini.”"},{"book":"UJohane","chapter":"4","verse":"53","text":"Uyise wananzelela ukuthi leso yiso kanye isikhathi uJesu atsho kuye ukuthi, “Indodana yakho izaphila.” Ngakho yena kanye labendlu yakhe bonke bakholwa."},{"book":"UJohane","chapter":"4","verse":"54","text":"Lo kwakungumangaliso wesibili uJesu awenzayo esefikile eGalile evela eJudiya."}]}