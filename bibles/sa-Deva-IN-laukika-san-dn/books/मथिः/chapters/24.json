{"data":[{"book":"मथिः","chapter":"24","verse":"1","text":"अनन्तरं यीशु र्यदा मन्दिराद् बहि र्गच्छति, तदानीं शिष्यास्तं मन्दिरनिर्म्माणं दर्शयितुमागताः।"},{"book":"मथिः","chapter":"24","verse":"2","text":"ततो यीशुस्तानुवाच, यूयं किमेतानि न पश्यथ? युष्मानहं सत्यं वदामि, एतन्निचयनस्य पाषाणैकमप्यन्यपाषाणेापरि न स्थास्यति सर्व्वाणि भूमिसात् कारिष्यन्ते।"},{"book":"मथिः","chapter":"24","verse":"3","text":"अनन्तरं तस्मिन् जैतुनपर्व्वतोपरि समुपविष्टे शिष्यास्तस्य समीपमागत्य गुप्तं पप्रच्छुः, एता घटनाः कदा भविष्यन्ति? भवत आगमनस्य युगान्तस्य च किं लक्ष्म? तदस्मान् वदतु।"},{"book":"मथिः","chapter":"24","verse":"4","text":"तदानीं यीशुस्तानवोचत्, अवधद्व्वं, कोपि युष्मान् न भ्रमयेत्।"},{"book":"मथिः","chapter":"24","verse":"5","text":"बहवो मम नाम गृह्लन्त आगमिष्यन्ति, ख्रीष्टोऽहमेवेति वाचं वदन्तो बहून् भ्रमयिष्यन्ति।"},{"book":"मथिः","chapter":"24","verse":"6","text":"यूयञ्च संग्रामस्य रणस्य चाडम्बरं श्रोष्यथ, अवधद्व्वं तेन चञ्चला मा भवत, एतान्यवश्यं घटिष्यन्ते, किन्तु तदा युगान्तो नहि।"},{"book":"मथिः","chapter":"24","verse":"7","text":"अपरं देशस्य विपक्षो देशो राज्यस्य विपक्षो राज्यं भविष्यति, स्थाने स्थाने च दुर्भिक्षं महामारी भूकम्पश्च भविष्यन्ति,"},{"book":"मथिः","chapter":"24","verse":"8","text":"एतानि दुःखोपक्रमाः।"},{"book":"मथिः","chapter":"24","verse":"9","text":"तदानीं लोका दुःखं भोजयितुं युष्मान् परकरेषु समर्पयिष्यन्ति हनिष्यन्ति च, तथा मम नामकारणाद् यूयं सर्व्वदेशीयमनुजानां समीपे घृणार्हा भविष्यथ।"},{"book":"मथिः","chapter":"24","verse":"10","text":"बहुषु विघ्नं प्राप्तवत्सु परस्परम् ऋृतीयां कृतवत्सु च एकोऽपरं परकरेषु समर्पयिष्यति।"},{"book":"मथिः","chapter":"24","verse":"11","text":"तथा बहवो मृषाभविष्यद्वादिन उपस्थाय बहून् भ्रमयिष्यन्ति।"},{"book":"मथिः","chapter":"24","verse":"12","text":"दुष्कर्म्मणां बाहुल्याञ्च बहूनां प्रेम शीतलं भविष्यति।"},{"book":"मथिः","chapter":"24","verse":"13","text":"किन्तु यः कश्चित् शेषं यावद् धैर्य्यमाश्रयते, सएव परित्रायिष्यते।"},{"book":"मथिः","chapter":"24","verse":"14","text":"अपरं सर्व्वदेशीयलोकान् प्रतिमाक्षी भवितुं राजस्य शुभसमाचारः सर्व्वजगति प्रचारिष्यते, एतादृशि सति युगान्त उपस्थास्यति।"},{"book":"मथिः","chapter":"24","verse":"15","text":"अतो यत् सर्व्वनाशकृद्घृणार्हं वस्तु दानियेल्भविष्यद्वदिना प्रोक्तं तद् यदा पुण्यस्थाने स्थापितं द्रक्ष्यथ, (यः पठति, स बुध्यतां)"},{"book":"मथिः","chapter":"24","verse":"16","text":"तदानीं ये यिहूदीयदेशे तिष्ठन्ति, ते पर्व्वतेषु पलायन्तां।"},{"book":"मथिः","chapter":"24","verse":"17","text":"यः कश्चिद् गृहपृष्ठे तिष्ठति, स गृहात् किमपि वस्त्वानेतुम् अधेा नावरोहेत्।"},{"book":"मथिः","chapter":"24","verse":"18","text":"यश्च क्षेत्रे तिष्ठति, सोपि वस्त्रमानेतुं परावृत्य न यायात्।"},{"book":"मथिः","chapter":"24","verse":"19","text":"तदानीं गर्भिणीस्तन्यपाययित्रीणां दुर्गति र्भविष्यति।"},{"book":"मथिः","chapter":"24","verse":"20","text":"अतो यष्माकं पलायनं शीतकाले विश्रामवारे वा यन्न भवेत्, तदर्थं प्रार्थयध्वम्।"},{"book":"मथिः","chapter":"24","verse":"21","text":"आ जगदारम्भाद् एतत्कालपर्य्यनन्तं यादृशः कदापि नाभवत् न च भविष्यति तादृशो महाक्लेशस्तदानीम् उपस्थास्यति।"},{"book":"मथिः","chapter":"24","verse":"22","text":"तस्य क्लेशस्य समयो यदि ह्स्वो न क्रियेत, तर्हि कस्यापि प्राणिनो रक्षणं भवितुं न शक्नुयात्, किन्तु मनोनीतमनुजानां कृते स कालो ह्स्वीकरिष्यते।"},{"book":"मथिः","chapter":"24","verse":"23","text":"अपरञ्च पश्यत, ख्रीष्टोऽत्र विद्यते, वा तत्र विद्यते, तदानीं यदी कश्चिद् युष्मान इति वाक्यं वदति, तथापि तत् न प्रतीत्।"},{"book":"मथिः","chapter":"24","verse":"24","text":"यतो भाक्तख्रीष्टा भाक्तभविष्यद्वादिनश्च उपस्थाय यानि महन्ति लक्ष्माणि चित्रकर्म्माणि च प्रकाशयिष्यन्ति, तै र्यदि सम्भवेत् तर्हि मनोनीतमानवा अपि भ्रामिष्यन्ते।"},{"book":"मथिः","chapter":"24","verse":"25","text":"पश्यत, घटनातः पूर्व्वं युष्मान् वार्त्ताम् अवादिषम्।"},{"book":"मथिः","chapter":"24","verse":"26","text":"अतः पश्यत, स प्रान्तरे विद्यत इति वाक्ये केनचित् कथितेपि बहि र्मा गच्छत, वा पश्यत, सोन्तःपुरे विद्यते, एतद्वाक्य उक्तेपि मा प्रतीत।"},{"book":"मथिः","chapter":"24","verse":"27","text":"यतो यथा विद्युत् पूर्व्वदिशो निर्गत्य पश्चिमदिशं यावत् प्रकाशते, तथा मानुषपुत्रस्याप्यागमनं भविष्यति।"},{"book":"मथिः","chapter":"24","verse":"28","text":"यत्र शवस्तिष्ठति, तत्रेव गृध्रा मिलन्ति।"},{"book":"मथिः","chapter":"24","verse":"29","text":"अपरं तस्य क्लेशसमयस्याव्यवहितपरत्र सूर्य्यस्य तेजो लोप्स्यते, चन्द्रमा ज्योस्नां न करिष्यति, नभसो नक्षत्राणि पतिष्यन्ति, गगणीया ग्रहाश्च विचलिष्यन्ति।"},{"book":"मथिः","chapter":"24","verse":"30","text":"तदानीम् आकाशमध्ये मनुजसुतस्य लक्ष्म दर्शिष्यते, ततो निजपराक्रमेण महातेजसा च मेघारूढं मनुजसुतं नभसागच्छन्तं विलोक्य पृथिव्याः सर्व्ववंशीया विलपिष्यन्ति।"},{"book":"मथिः","chapter":"24","verse":"31","text":"तदानीं स महाशब्दायमानतूर्य्या वादकान् निजदूतान् प्रहेष्यति, ते व्योम्न एकसीमातोऽपरसीमां यावत् चतुर्दिशस्तस्य मनोनीतजनान् आनीय मेलयिष्यन्ति।"},{"book":"मथिः","chapter":"24","verse":"32","text":"उडुम्बरपादपस्य दृष्टान्तं शिक्षध्वं; यदा तस्य नवीनाः शाखा जायन्ते, पल्लवादिश्च निर्गच्छति, तदा निदाघकालः सविधो भवतीति यूयं जानीथ;"},{"book":"मथिः","chapter":"24","verse":"33","text":"तद्वद् एता घटना दृष्ट्वा स समयो द्वार उपास्थाद् इति जानीत।"},{"book":"मथिः","chapter":"24","verse":"34","text":"युष्मानहं तथ्यं वदामि, इदानीन्तनजनानां गमनात् पूर्व्वमेव तानि सर्व्वाणि घटिष्यन्ते।"},{"book":"मथिः","chapter":"24","verse":"35","text":"नभोमेदिन्यो र्लुप्तयोरपि मम वाक् कदापि न लोप्स्यते।"},{"book":"मथिः","chapter":"24","verse":"36","text":"अपरं मम तातं विना मानुषः स्वर्गस्थो दूतो वा कोपि तद्दिनं तद्दण्डञ्च न ज्ञापयति।"},{"book":"मथिः","chapter":"24","verse":"37","text":"अपरं नोहे विद्यमाने यादृशमभवत् तादृशं मनुजसुतस्यागमनकालेपि भविष्यति।"},{"book":"मथिः","chapter":"24","verse":"38","text":"फलतो जलाप्लावनात् पूर्व्वं यद्दिनं यावत् नोहः पोतं नारोहत्, तावत्कालं यथा मनुष्या भोजने पाने विवहने विवाहने च प्रवृत्ता आसन्;"},{"book":"मथिः","chapter":"24","verse":"39","text":"अपरम् आप्लावितोयमागत्य यावत् सकलमनुजान् प्लावयित्वा नानयत्, तावत् ते यथा न विदामासुः, तथा मनुजसुतागमनेपि भविष्यति।"},{"book":"मथिः","chapter":"24","verse":"40","text":"तदा क्षेत्रस्थितयोर्द्वयोरेको धारिष्यते, अपरस्त्याजिष्यते।"},{"book":"मथिः","chapter":"24","verse":"41","text":"तथा पेषण्या पिंषत्योरुभयो र्योषितोरेका धारिष्यतेऽपरा त्याजिष्यते।"},{"book":"मथिः","chapter":"24","verse":"42","text":"युष्माकं प्रभुः कस्मिन् दण्ड आगमिष्यति, तद् युष्माभि र्नावगम्यते, तस्मात् जाग्रतः सन्तस्तिष्ठत।"},{"book":"मथिः","chapter":"24","verse":"43","text":"कुत्र यामे स्तेन आगमिष्यतीति चेद् गृहस्थो ज्ञातुम् अशक्ष्यत्, तर्हि जागरित्वा तं सन्धिं कर्त्तितुम् अवारयिष्यत् तद् जानीत।"},{"book":"मथिः","chapter":"24","verse":"44","text":"युष्माभिरवधीयतां, यतो युष्माभि र्यत्र न बुध्यते, तत्रैव दण्डे मनुजसुत आयास्यति।"},{"book":"मथिः","chapter":"24","verse":"45","text":"प्रभु र्निजपरिवारान् यथाकालं भोजयितुं यं दासम् अध्यक्षीकृत्य स्थापयति, तादृशो विश्वास्यो धीमान् दासः कः?"},{"book":"मथिः","chapter":"24","verse":"46","text":"प्रभुरागत्य यं दासं तथाचरन्तं वीक्षते, सएव धन्यः।"},{"book":"मथिः","chapter":"24","verse":"47","text":"युष्मानहं सत्यं वदामि, स तं निजसर्व्वस्वस्याधिपं करिष्यति।"},{"book":"मथिः","chapter":"24","verse":"48","text":"किन्तु प्रभुरागन्तुं विलम्बत इति मनसि चिन्तयित्वा यो दुष्टो दासो"},{"book":"मथिः","chapter":"24","verse":"49","text":"ऽपरदासान् प्रहर्त्तुं मत्तानां सङ्गे भोक्तुं पातुञ्च प्रवर्त्तते,"},{"book":"मथिः","chapter":"24","verse":"50","text":"स दासो यदा नापेक्षते, यञ्च दण्डं न जानाति, तत्कालएव तत्प्रभुरुपस्थास्यति।"},{"book":"मथिः","chapter":"24","verse":"51","text":"तदा तं दण्डयित्वा यत्र स्थाने रोदनं दन्तघर्षणञ्चासाते, तत्र कपटिभिः साकं तद्दशां निरूपयिष्यति।"}]}