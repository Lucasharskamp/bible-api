{"data":[{"book":"Galaatiyaa","chapter":"3","verse":"1","text":"Yaa warra Galaatiyaa gowwoota! Eenyutu falfala isinitti hojjete? Yesuus Kiristoos akka waan ijuma keessan duratti fannifameetti mulʼifamee hin turree?"},{"book":"Galaatiyaa","chapter":"3","verse":"2","text":"Ani waan tokko qofa isin irraa barachuu nan barbaada: Isin seera eeguun moo waan dhageessan amanuun Hafuura Qulqulluu argattan?"},{"book":"Galaatiyaa","chapter":"3","verse":"3","text":"Isin akkas gowwaadhaa? Hafuura Qulqulluudhaan jalqabdanii amma immoo fooniin fixxuu ree?"},{"book":"Galaatiyaa","chapter":"3","verse":"4","text":"Kun dhugumaan iyyuu waan hin fayyadne taanaan isin waanuma hin fayyadneef hammana dhiphattanii ree?"},{"book":"Galaatiyaa","chapter":"3","verse":"5","text":"Wanni Waaqni Hafuura isaa isinii kennee hojii dinqii gidduu keessanitti hojjetuuf sababii isin seera eegdaniif moo sababii isin waan dhageessan amantaniif?"},{"book":"Galaatiyaa","chapter":"3","verse":"6","text":"Akkasumas Abrahaam, “Waaqa amane; kunis qajeelummaatti lakkaaʼameef.”3:6 Uma 15:6"},{"book":"Galaatiyaa","chapter":"3","verse":"7","text":"Kanaafuu warri amanan ijoollee Abrahaam akka taʼan hubadhaa."},{"book":"Galaatiyaa","chapter":"3","verse":"8","text":"Katabbiin Qulqulluun akka Waaqni amantiin Namoota Ormaa qajeeltota taasisu duraan dursee argee, “Sabni hundinuu karaa keetiin eebbifama”3:8 Uma 12:3; 18:18; 22:18 jedhee duraan dursee Abrahaamitti wangeela lallabe."},{"book":"Galaatiyaa","chapter":"3","verse":"9","text":"Kanaaf warri amantii qaban, Abrahaam nama amantii sana wajjin eebbifaman."},{"book":"Galaatiyaa","chapter":"3","verse":"10","text":"Warri seera eeguu isaanii abdatan hundinuu abaarsa jala jiru; “Namni waan Kitaaba Seeraa keessatti barreeffame hundaaf itti fufee hin ajajamne kam iyyuu abaaramaa dha”3:10 KeD 27:26 jedhamee barreeffameeraatii."},{"book":"Galaatiyaa","chapter":"3","verse":"11","text":"Waan, “Namni qajeelaan amantiidhaan jiraatuuf”3:11 Anb 2:4 akka eenyu iyyuu fuula Waaqaa duratti seeraan qajeelaa hin taasifamne ifa."},{"book":"Galaatiyaa","chapter":"3","verse":"12","text":"Seerri amantii irratti hin hundeeffamne; inni garuu, “Namni waan seerri ajaju godhu ittiin jiraata”3:12 Lew 18:5 jedha."},{"book":"Galaatiyaa","chapter":"3","verse":"13","text":"Waan, “Namni muka irratti fannifamu kam iyyuu abaaramaa dha”3:13 KeD 21:23 jedhamee barreeffameef, Kiristoos nuuf jedhee abaarsa taʼuudhaan abaarsa seeraa irraa nu fure."},{"book":"Galaatiyaa","chapter":"3","verse":"14","text":"Inni akka nu amantiin Hafuura Qulqulluu waadaa kenname sana argannuuf, akka eebbi Abrahaamiif kenname sun karaa Kiristoos Yesuusiin gara Namoota Ormaa dhufuuf nu fure."},{"book":"Galaatiyaa","chapter":"3","verse":"15","text":"Yaa obboloota, ani akka namaattin dubbadha. Kakuun namaa iyyuu erga yeroo tokko mirkaneeffamee booddee eenyu iyyuu hin tuffatu yookaan itti hin dabalu."},{"book":"Galaatiyaa","chapter":"3","verse":"16","text":"Egaa Abrahaamii fi sanyii isaatiif waadaan galameera. Katabbiin Qulqulluun, akka waan nama hedduuf dubbatameetti, “Sanyiiwwan” hin jedhu; garuu akka waan nama tokkoof dubbatameetti, “Sanyii keetiif”3:16 Uma 12:7; 13:15; 24:7 jedha; innis Kiristoos."},{"book":"Galaatiyaa","chapter":"3","verse":"17","text":"Wanni ani jedhus kana: Seerri waggaa 430 booddee dhufe sun kakuu Waaqni duraan dursee gale diigee akkasiin waadaa sana hin balleessu."},{"book":"Galaatiyaa","chapter":"3","verse":"18","text":"Dhaalli utuu karaa seeraatiin taʼee siʼachi waadaadhaan hin taʼu ture; Waaqni garuu ayyaana isaatiin waadaadhaan Abrahaamiif dhaala kenne."},{"book":"Galaatiyaa","chapter":"3","verse":"19","text":"Yoos seerri maaliif kenname ree? Seerri sababii yakka hamma Sanyiin waadaan kennameef sun dhufutti tureetiif kenname. Seerri sunis karaa ergamootaatiin harka araarsaa gidduu galeessa tokkootiin hojii irra oolfame."},{"book":"Galaatiyaa","chapter":"3","verse":"20","text":"Taʼus araarsaan gidduu galeessi tokko garee tokko qofaaf hin dhaabatu; Waaqni garuu tokkichuma."},{"book":"Galaatiyaa","chapter":"3","verse":"21","text":"Kanaafuu seerri waadaa Waaqaatiin mormaa ree? Gonkumaa akkas miti! Utuu seerri jireenya kennuu dandaʼu kennamee jiraatee silaa qajeelummaan dhugumaan seeraan argama tureetii."},{"book":"Galaatiyaa","chapter":"3","verse":"22","text":"Katabbiin Qulqulluun garuu akka wanni karaa Yesuus Kiristoositti amanuutiin waadaa galame sun warra amananiif kennamuuf waan hundumaa cubbuu akka hidhamaa godhe labsa."},{"book":"Galaatiyaa","chapter":"3","verse":"23","text":"Utuu amantiin hin dhufiniin dura hamma amantiin mulʼifamutti seera jalatti hidhamnee nutti cufamee turre."},{"book":"Galaatiyaa","chapter":"3","verse":"24","text":"Kanaafuu akka nu amantiin qajeeltota taasifamnuuf Kiristoositti nu geessuuf seerri guddiftuu keenya ture."},{"book":"Galaatiyaa","chapter":"3","verse":"25","text":"Amma garuu waan amantiin dhufeef nu siʼachi guddiftuu jala hin jiraannu."},{"book":"Galaatiyaa","chapter":"3","verse":"26","text":"Hundi keessan amantii Kiristoos Yesuusitti qabdaniin ijoollee Waaqaa ti;"},{"book":"Galaatiyaa","chapter":"3","verse":"27","text":"isin warri Kiristoositti cuuphamtan hundi Kiristoosin uffattaniirtuutii."},{"book":"Galaatiyaa","chapter":"3","verse":"28","text":"Yihuudii yookaan Giriik, garba yookaan birmaduu, dhiira yookaan dubartii jechuun hin jiru; hundi keessan Kiristoos Yesuusiin tokkumaatii."},{"book":"Galaatiyaa","chapter":"3","verse":"29","text":"Erga kan Kiristoos taatanii yoos isin sanyii Abrahaam; akka waadaattis dhaaltota."}]}