{"data":[{"book":"1 Akolinto","chapter":"3","verse":"1","text":"Kakape mwalongo bangu', niwesiteli longela na mwenga kati mwabandu mwamutawalilwa na Loo wa Nnu'ngu', ila kati mwabandu mwamutawalilwa na makowe ga mudunia. Mukabalo mwabana ilekeleke mumaisa ga Kikilisitu."},{"book":"1 Akolinto","chapter":"3","verse":"2","text":"Nanki'ngiye mabele wala nannyakiyeli kilyo kinonopau. Naapangite nyo kwa mwanjaa mwaai munaikali po lya kilyo so. Eloo, ata nambi'yambi' mukiwesali."},{"book":"1 Akolinto","chapter":"3","verse":"3","text":"Mwenga ata nambi'yambi' mwabandu ba iyendo ya payi'ga, kwa mwanjaa kasinu kubile na bwigu no pitiniana, ago galaya panga mwenga mwabandu ba mudunia, kai' iyendo yinu ya bandu ba payi'ga."},{"book":"1 Akolinto","chapter":"3","verse":"4","text":"Kwa mwanjaa yumo ywinu pabaya, “Nenga na ywa Pauli,” na ywi'ngi', “Nenga na ywa Apolo,” buli! Ago galayali panga mwenga mukabalo panga kati mwabapanga bandu ba dunia yi'no?"},{"book":"1 Akolinto","chapter":"3","verse":"5","text":"Bai, Apolo nga nyai? Na Pauli nga nyai? Twenga twaboti twatumisi li'nga kunnaya mwenga ndi'la ya u'bi'lya. Kila yumo ywitu apanga lyengo lyapeyilwe na Bwana."},{"book":"1 Akolinto","chapter":"3","verse":"6","text":"Nenga naapandike mbeyu, Apolo ngaiyitya masi', lakini Nnu'ngu' ngaywaipangite iku'le."},{"book":"1 Akolinto","chapter":"3","verse":"7","text":"Kwa nyo, ywapandike na ywayiti masi' boti kili'be lili, ila ywangama Nnu'ngu' ywaipangite iku'le."},{"book":"1 Akolinto","chapter":"3","verse":"8","text":"Yu'lu' ywapandike na ywayiti masi', boti balekineli, lakini kila mundu aapokya upo yake bu'kana no kasana kwake mwene."},{"book":"1 Akolinto","chapter":"3","verse":"9","text":"Twenga twabi'li' tupangite kiyangatani na Nnu'ngu' mulyengo lyake, na Likanisa nga lyengo lya Nnu'ngu'. Kai', mwenga mwa nyumba yake."},{"book":"1 Akolinto","chapter":"3","verse":"10","text":"Kwo bu'kana na ngu'ngu' yanipeyilwe na Nnu'ngu' nipange kati nansengi nku'lu' mwene ikima, naabi'i nsingi. Nambi'yambi' mundu ywi'ngi' asenga panani yangu'. Lakini yendapwaika panga kila mundu alinguli wiso mu'lu' mwasenga panani yake."},{"book":"1 Akolinto","chapter":"3","verse":"11","text":"Kwa mwanjaa ntu'pu' mundu ywoywoti ywawesa bi'ka nsingi wi'ngi' ila wu'lu' waubi'kilwe, nawembe nga Yesu Kilisitu."},{"book":"1 Akolinto","chapter":"3","verse":"12","text":"Lakini mana mundu asengite panani ya nsingi wo kwa zaabu au madini ga mbanje au maliwe ga samani au mikongo au manyei au kipelei,"},{"book":"1 Akolinto","chapter":"3","verse":"13","text":"lyengo lya kila mundu lyabonekana pangali iya lisu'ba li'lu' lya ukumu. Kwa mwanjaa lisu'ba li'lu' lyapitya pakati ya mwoto, na mwoto wu'lu' ngawalu'a li'nga no laya mwalibile lyengo lya kila mundu."},{"book":"1 Akolinto","chapter":"3","verse":"14","text":"Manaitei sasengite mundu saigala, mundu ywo aapokya upo yake bu'ka kwa Nnu'ngu',"},{"book":"1 Akolinto","chapter":"3","verse":"15","text":"lakini mana si'lu' sasengite satinika, ywembe aapatali upo. Ata nyo mwene aakosopolelwa, kati mundu ywalopolilwe bu'ka pamwoto."},{"book":"1 Akolinto","chapter":"3","verse":"16","text":"Buli, mutangiteli panga mwenga mwa nyumba ya Nnu'ngu' na Loo wa Nnu'ngu' atama nkati yinu?"},{"book":"1 Akolinto","chapter":"3","verse":"17","text":"Bai, mundu mana asengwaniye nyumba ya Nnu'ngu', Nnu'ngu' aalu'a kunnangamisa nyinyonyo. Kwa mwanjaa nyumba ya Nnu'ngu' mbeletau, na mwenga nga mwanyumba yake."},{"book":"1 Akolinto","chapter":"3","verse":"18","text":"Mundu ywoywoti pakati yinu kaneaikonge mwene panga abile na ikima. Mana mundu kaaibona abile na ikima ya mudunia yi'no, aipange nnalo li'nga apate baa na ikima ya kweli."},{"book":"1 Akolinto","chapter":"3","verse":"19","text":"Nilongela nnya kwa mwanjaa ikima ya dunia yi'no kwa Nnu'ngu' ibonekana ulalo bai. Kati mwagabaya Maandiko Mapeleteu panga, “Nnu'ngu' aayonja bene ikima muung'anga wabe bene.”"},{"book":"1 Akolinto","chapter":"3","verse":"20","text":"Kai' gabaya, “Bwana Nnu'ngu' agatangite mawaso ga bene ikima panga, gapwaikali.”"},{"book":"1 Akolinto","chapter":"3","verse":"21","text":"Kwa nyo, mundu kaneaipuni bandu kwa mwanjaa kila kili'be nga sinu."},{"book":"1 Akolinto","chapter":"3","verse":"22","text":"Apange Pauli, abe Apolo, au Petili. Ibe ya mudunia yi'no, au ukoto, au kiwo, ibe yaibile nambi'yambi', au yayalu'a isa, yoti nga yinu."},{"book":"1 Akolinto","chapter":"3","verse":"23","text":"Mwenga mwa ba Kilisitu, na Kilisitu ywa Nnu'ngu'."}]}