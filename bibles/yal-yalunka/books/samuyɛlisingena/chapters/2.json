{"data":[{"book":"Samuyɛli Singena","chapter":"2","verse":"1","text":"Xana yi Alatala maxandi, a naxa,"},{"book":"Samuyɛli Singena","chapter":"2","verse":"2","text":"Muxu yo mi sariɲan alo Alatala."},{"book":"Samuyɛli Singena","chapter":"2","verse":"3","text":"Ɛ nama waso falane ti."},{"book":"Samuyɛli Singena","chapter":"2","verse":"4","text":"Sofa sɛnbɛmane xanle bata kala,"},{"book":"Samuyɛli Singena","chapter":"2","verse":"5","text":"Naxanye yi lugoxi nun"},{"book":"Samuyɛli Singena","chapter":"2","verse":"6","text":"Alatala faxan tima,"},{"book":"Samuyɛli Singena","chapter":"2","verse":"7","text":"Alatala muxun fuxarɛ, a a bannɛ,"},{"book":"Samuyɛli Singena","chapter":"2","verse":"8","text":"A fangatarene rakelɛ nɛn burunburunni,"},{"book":"Samuyɛli Singena","chapter":"2","verse":"9","text":"A muxu tɔgɔndiyaxine yisuxuma nɛn"},{"book":"Samuyɛli Singena","chapter":"2","verse":"10","text":"Alatala na galanna xuiin namini"},{"book":"Samuyɛli Singena","chapter":"2","verse":"11","text":"Na xanbi ra, Elikana yi xɛtɛ a konni Rama yi, koni Samuyɛli yi lu walideni Alatala xa, saraxarali Heli bun ma."},{"book":"Samuyɛli Singena","chapter":"2","verse":"12","text":"Fuyantenna nan yi Heli a diine ra, e mi yi Alatala kolon."},{"book":"Samuyɛli Singena","chapter":"2","verse":"13","text":"Saraxaraline namunna nan yi ito ra lan yamaan ma: Xa muxuna nde saraxan ba, saraxaralina walikɛɛn yi a masoma nɛn suben ɲinmatɔɔn na, wure binga dɛ saxanna a yii."},{"book":"Samuyɛli Singena","chapter":"2","verse":"14","text":"A yi a rasin goronna kui hanma tundena hanma gbɛtɛ. Wure bingaan na yi naxan birin sɔxɔn, na yi findima saraxaraliin nan gbee ra. Isirayila kaan naxanye birin yi fama Silo batu banxini, na nan yi ligama."},{"book":"Samuyɛli Singena","chapter":"2","verse":"15","text":"Koni, waxatina nde, benun e xa turen gan, saraxaralina walikɛɛn yi fama nɛn a a fala saraxa baan xa, a naxa, “Fa suben gilin daxin na saraxaraliin xa. A mi tinɲɛ i ya sube ɲinxin na, fɔ sube xindena.”"},{"book":"Samuyɛli Singena","chapter":"2","verse":"16","text":"Xa na kanna a fala a xa, a naxa, “Sube turen xa gan singen, na xanbi ra, naxan na i kɛnɛn, i na tongo,” walikɛɛn yi a yabima nɛn, a naxa, “Ɛn-ɛn, a so n yii iki, hanma n xa a tongo fangan na.”"},{"book":"Samuyɛli Singena","chapter":"2","verse":"17","text":"Nayi, Heli a diine yi yulubi ɲaxin nan tongoma Alatala mabinni, bayo saraxan naxan yi bama Alatala xa e mi yi binye yo saxi na ma."},{"book":"Samuyɛli Singena","chapter":"2","verse":"18","text":"Koni Samuyɛli tan yi walima Alatala yɛtagi a banxulan ɲɔrɛyani, a maxidixi taa dugi saraxarali domani."},{"book":"Samuyɛli Singena","chapter":"2","verse":"19","text":"Ɲɛɛ yo ɲɛɛ, Samuyɛli nga yi domadina nde dɛgɛma nɛn, a a xali a diin yɛɛ ra, e nun a xɛmɛn na yi siga Silo yi ɲɛɛn saraxan badeni waxatin naxan yi."},{"book":"Samuyɛli Singena","chapter":"2","verse":"20","text":"Heli yi dubama Elikana nun a ɲaxanla xa iki, a naxa, “Alatala xa mamandenne fi i ma fata ɲaxanli ito ra, naxan luyɛ na diin ɲɔxɔni a naxan maxɔdin, a yi a fi Alatala ma.” Na xanbi ra, e yi xɛtɛ e konni."},{"book":"Samuyɛli Singena","chapter":"2","verse":"21","text":"Alatala yi Xana ki, a yi dii xɛmɛ saxan bari e nun dii tɛmɛ firin. Banxulan ɲɔrɛn Samuyɛli yi gboma Alatala yɛtagi."},{"book":"Samuyɛli Singena","chapter":"2","verse":"22","text":"Heli naxan bata yi fori, na yi a kolon, a diine yi naxan ligama Isirayila kaane ra, a mɔn yi a kolon fa fala e nun ɲaxanle yi kafuma naxanye yi walima Naralan Bubun dɛɛn na."},{"book":"Samuyɛli Singena","chapter":"2","verse":"23","text":"A yi a fala e xa, a naxa, “Nanfera ɛ fe sifani itoe ligama? Bayo n na ɛ kɛwali ɲaxina fe mɛma yamaan birin na."},{"book":"Samuyɛli Singena","chapter":"2","verse":"24","text":"Ɛ lu n ma diine. N naxan mɛma ɛ xun ma Alatala a yamaan xɔn, na magaxu."},{"book":"Samuyɛli Singena","chapter":"2","verse":"25","text":"Xa muxuna nde a boden hakɛn tongo, Ala nɔɛ na kitin sɛ nɛn, koni xa muxun yulubin liga Alatala ra, nde fa kitima?” Koni e mi e baba maxadi xuiin namɛ bayo Alatala yi wama e faxa feni."},{"book":"Samuyɛli Singena","chapter":"2","verse":"26","text":"Banxulan ɲɔrɛn Samuyɛli yi gboma nɛn tun, a yi rafan Alatala nun muxune ma."},{"book":"Samuyɛli Singena","chapter":"2","verse":"27","text":"Sayibana nde yi fa Heli fɛma a yi a fala a xa, a naxa, “Alatala ito nan falaxi, a naxa, ‘I benbane to yi konyiyani Misiran yi Firawona yii, n na n yɛtɛ makɛnɛn nɛn e xa."},{"book":"Samuyɛli Singena","chapter":"2","verse":"28","text":"Isirayila bɔnsɔnne birin tagi, n na i benba Haruna nan tongo alogo a xa findi saraxaraliin na, a wanla kɛ n ma saraxa ganden dɛxɔn, a wusulanna gan, a yi saraxarali domaan so n yɛtagi. Saraxane Isirayila kaane naxanye ralima n ma tɛɛn na, n ne birin so nɛn i benbana denbayaan yii."},{"book":"Samuyɛli Singena","chapter":"2","verse":"29","text":"Awa, nanfera ɛ yoxi n ma saraxane nun kiseene ma n naxanye yamarixi n ma banxini? Nanfera i bata i ya diine binya dangu n tan na, ɛ yi ɛ yɛtɛ ratura sube dungi faɲine ra Isirayila kaane fama naxan na n xɔn, n ma yamana?’"},{"book":"Samuyɛli Singena","chapter":"2","verse":"30","text":"Bayo a na kii nin, n tan Alatalaa falan ni ito ra, Isirayilaa Ala, n naxa, ‘N bata yi a fala i ya denbayaan xa, i bɔnsɔnna xa, han habadan ɛ findima nɛn n ma saraxaraline ra. Koni iki n na falama kɛnɛnni, na fe mi fa a ra. N ne binyama nɛn naxanye na n binya, koni naxanye na n naɲaxu, n ne raɲaxuma nɛn. Alatalaa falan nan na ra."},{"book":"Samuyɛli Singena","chapter":"2","verse":"31","text":"A mi fa buma, n yi i ya denbayaan kala, e nun i bɔnsɔnna birin alogo fori nama lu."},{"book":"Samuyɛli Singena","chapter":"2","verse":"32","text":"I tɔrɔn toma nɛn n ma banxini, feen birin yi liga ki faɲi Isirayila yamaan xa, koni fori yo mi luyɛ i ya denbayani."},{"book":"Samuyɛli Singena","chapter":"2","verse":"33","text":"Xa n mi naxan ba n batuden dɛxɔn ma ɛ tan tagi, na luma nɛn alogo a xa xadan wugadeni e nun sɔxɔlɛni, koni i yixɛtɛne birin faxama nɛn benun e xa fori."},{"book":"Samuyɛli Singena","chapter":"2","verse":"34","text":"I taxamasenna toma nɛn naxan ligama i ya dii firinne ra, Xofini nun Finexasi. E firinna birin faxama nɛn lɔxɔ kedenni."},{"book":"Samuyɛli Singena","chapter":"2","verse":"35","text":"Na xanbi ra, n saraxarali tɔgɔndiyaxin fenɲɛ, naxan n waxɔnna ligɛ. N yi a denbayaan nasabati. A ti n ma muxu sugandixin yɛɛ ra waxatin birin yi."},{"book":"Samuyɛli Singena","chapter":"2","verse":"36","text":"Muxu yo na lu i ya denbayani na fama nɛn a xinbin sindeni a bun ma alogo a xa gbetina nde sɔtɔ e nun buru dungina. A mɔn yi a fala, a naxa, Yandi, i xa tidena nde so n yii saraxaraline fɛma alogo n xa nɔ balon sɔtɔdeni.’ ”"}]}