{"data":[{"book":"Deuteronomy","chapter":"17","verse":"1","text":"“Hudee tigidaumaha ina gi Dimaadua di godou God, dahi kau be siibi dela e dee dohu di mee i dono gili. Dimaadua e ginagina ai."},{"book":"Deuteronomy","chapter":"17","verse":"2","text":"“Dolomaa goodou guu longo bolo i lodo di waahale e dahi o godou waahale, dahi daane be dahi ahina gu hai hala ang gi Dimaadua, gu oho dana hagababa"},{"book":"Deuteronomy","chapter":"17","verse":"3","text":"i dana daumaha mo di hai hegau gi nia balu ieidu, be di laa, be di malama, be nia heduu, e hai baahi gi taganoho Dimaadua.17.3 Exodus 22.20"},{"book":"Deuteronomy","chapter":"17","verse":"4","text":"Maa goodou ga longono di longo beelaa, hagadina ina di maa hagatau. Ma gaa donu bolo di mee huaidu deenei la guu gila i Israel,"},{"book":"Deuteronomy","chapter":"17","verse":"5","text":"lahia tangada deelaa gi daha mo di waahale, ga dilidili gii made."},{"book":"Deuteronomy","chapter":"17","verse":"6","text":"Malaa, mee belee hai hua gii made, be di maa nia daangada hagadootonu e lua be nonua ne hagamodongoohia aga a mee. Deai tangada ga dilidili gii made be di maa tangada hagadootonu hua e dahi e hagamodongoohia aga a mee ai. 17.6 Numbers 35.30; Deuteronomy 19.15; Matthew 18.16; 2 Corinthians 13.1; 1 Timothy 5.19; Hebrews 10.28"},{"book":"Deuteronomy","chapter":"17","verse":"7","text":"Digau hagadootonu e hai gii kili nadau hadu matagidagi, nomuli gei digau ala i golo ga dilidili a mee. Deenei di hai e hai, gei di hai huaidu deenei ga hagalee i godou baahi.17.7 1 Corinthians 5.13"},{"book":"Deuteronomy","chapter":"17","verse":"8","text":"“Hunu gabunga ala ga mada haingadaa dono hai go digau hai gabunga, ala go nia gabunga i nia mee be nia goloo nia daangada, be go di lauwa tuaidina, be go di hagamodongoohia di hai geegee o taaligi tangada dela belee daaligi gii made, mo di daaligi tangada ge tangada la gaa made. Maa di gabunga haingadaa beenei ga gila aga, hula gi di gowaa hai daumaha hua e dahi dela ne hilihili go Dimaadua di godou God,"},{"book":"Deuteronomy","chapter":"17","verse":"9","text":"ga hagi anga di hai deenei gi digau hai mee dabu ala go nia dama Levi, mo tangada hai gabunga dela i lodo di oobidi di madagoaa deelaa, e hagamodu go digaula."},{"book":"Deuteronomy","chapter":"17","verse":"10","text":"Digaula gaa hai di nadau hagamodu, gei goodou gaa hai loo gii hai be nnelekai digaula."},{"book":"Deuteronomy","chapter":"17","verse":"11","text":"Hai mee gi di nadau hagamodu, gi daudalia nadau helekai huogodoo."},{"book":"Deuteronomy","chapter":"17","verse":"12","text":"Tangada ma ga de hagalongo gi tangada hai gabunga be tangada hai mee dabu dela e ngalua, le e daaligi gii made. Deenei di ala gaa daa di hai huaidu deenei gi daha mo Israel."},{"book":"Deuteronomy","chapter":"17","verse":"13","text":"Gei nia daangada huogodoo ga longono ginaadou di maa, ga mmaadagu ai, deai tangada bolo ia gaa hai labelaa di hai deelaa ai."},{"book":"Deuteronomy","chapter":"17","verse":"14","text":"“I muli godou kae tenua dela ga gowadu go Dimaadua di godou God gaa noho ai, gei goodou ga hagamaanadu bolo goodou e hiihai e hai di godou king, gadoo be nia henua ala i godou baahi.17.14 1 Samuel 8.5"},{"book":"Deuteronomy","chapter":"17","verse":"15","text":"Goodou gi dagatonu bolo taane dela ne hilihili go goodou gii hai di king, la go mee dela ne hilihili go Dimaadua mai godou mehanga, hudee hai king gi tangada hua gee."},{"book":"Deuteronomy","chapter":"17","verse":"16","text":"Di king hagalee hai mee gi nia hoodo e logo ang gi ana gau dauwa, gei mee hagalee hagau ana gau gi Egypt e hui nia hoodo, idimaa Dimaadua gu helekai bolo ana daangada la hagalee hula labelaa gi golo.17.16 1 Kings 10.28; 2 Kronikel 1.16; 9.28"},{"book":"Deuteronomy","chapter":"17","verse":"17","text":"Di king hagalee hai ono lodo e logo, idimaa di hai deenei gaa hai a mee gii huli gi daha mo Dimaadua, gei mee hagalee hai eia gi maluagina gi nia silber mono goolo.17.17 1 Kings 10.14-22,27; 11.1-8; 2 Kronikel 1.15; 9.27"},{"book":"Deuteronomy","chapter":"17","verse":"18","text":"Dono madagoaa gaa king, mee e hai gi hai mee gi di beebaa o nia beebaa haganoho a Dimaadua, mo nia agoago mai di beebaa matagidagi dela e benebene go digau hai mee dabu ala go nia dama Levi."},{"book":"Deuteronomy","chapter":"17","verse":"19","text":"Mee e hai gi benebene di beebaa deenei gi hoohoo gi deia, gei e daudau di maa i di waalooloo o dono mouli, gei mee ga iloo ia di hagalaamua Dimaadua, ge e daudali manawa dahi nia haganoho huogodoo ala e hihi no lodo."},{"book":"Deuteronomy","chapter":"17","verse":"20","text":"Deenei di mee e hai a mee gi de hagamaanadu bolo ia e mada humalia i ono ehoo Israel, gei e hai a mee gi dee de hagalongo gi nnaganoho Dimaadua. Gei mee gaa dagi tenua i nia ngadau e logowaahee, ge ono hagadili gaa dagi Israel i nia adu dangada e logo gi muli."}]}