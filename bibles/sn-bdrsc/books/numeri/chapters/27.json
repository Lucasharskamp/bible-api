{"data":[{"book":"Numeri","chapter":"27","verse":"1","text":"Vanasikana vaZerofehadhi, mwanakomana waHeferi, mwanakomana waGireadhi, mwanakomana waMakiri, mwanakomana waManase, vakanga vari vemhuri dzaManase mwanakomana waJosefa. Mazita avanasikana akanga ari: Mara, Noa, Hogira, Mirika naTiza."},{"book":"Numeri","chapter":"27","verse":"2","text":"Vakasvika pamukova weTende Rokusangana vakamira pamberi paMozisi, naEreazari muprista, vatungamiri, neungano yose, vakati,"},{"book":"Numeri","chapter":"27","verse":"3","text":"“Baba vedu vakafira murenje. Vakanga vasiri pakati pavateveri vaKora, avo vakabatana pamwe chete kuti vamukire Jehovha, asi vakafira chivi chavowo vakasasiya vanakomana."},{"book":"Numeri","chapter":"27","verse":"4","text":"Ko, zita rababa vedu ragoshayikwa seiko pamhuri yavo, nokuti vakanga vasina mwanakomana here? Tipeiwo nhaka pakati pehama dzababa vedu.”"},{"book":"Numeri","chapter":"27","verse":"5","text":"Saka Mozisi akasvitsa nyaya yavo pamberi paJehovha"},{"book":"Numeri","chapter":"27","verse":"6","text":"Uye Jehovha akati kwaari,"},{"book":"Numeri","chapter":"27","verse":"7","text":"“Zvinorehwa navanasikana vaZerofehadhi ndezvechokwadi. Zvirokwazvo unofanira kuvapa nhaka pakati pehama dzababa vavo ugodzorera nhaka yababa vavo kwavari."},{"book":"Numeri","chapter":"27","verse":"8","text":"“Uti kuvaIsraeri, ‘Kana murume akafa akasasiya mwanakomana, munofanira kudzorera nhaka yake kumwanasikana wake."},{"book":"Numeri","chapter":"27","verse":"9","text":"Kana asina mwanasikana, mupe nhaka yake kumadzikoma ake kana vanunʼuna vake."},{"book":"Numeri","chapter":"27","verse":"10","text":"Kana asina madzikoma kana vanunʼuna, mupe nhaka yake kuvanunʼuna kana madzikoma ababa vake."},{"book":"Numeri","chapter":"27","verse":"11","text":"Kana baba vake vasina madzikoma kana vanunʼuna, mupe nhaka yake kuhama yepedyo yomumhuri yake, kuti ive yake. Uyu unofanira kuva mutemo kuvaIsraeri, sezvakarayirwa Mozisi naJehovha.’ ”"},{"book":"Numeri","chapter":"27","verse":"12","text":"Ipapo Jehovha akati kuna Mozisi, “Kwira pamusoro pegomo iri romuAbharimi ugoona nyika yandakapa vaIsraeri."},{"book":"Numeri","chapter":"27","verse":"13","text":"Mushure mokunge waona, newewo uchasanganiswa navanhu vokwako, sezvakaita Aroni mukoma wako,"},{"book":"Numeri","chapter":"27","verse":"14","text":"nokuti ungano payakandimukira pamvura yomuRenje reZini, mose muri vaviri hamuna kuteerera murayiro wangu kuti mundiremekedze somutsvene pamberi pavo.” (Iyi ndiyo mvura yapaMeribha Kadheshi, muRenje reZini.)"},{"book":"Numeri","chapter":"27","verse":"15","text":"Mozisi akati kuna Jehovha,"},{"book":"Numeri","chapter":"27","verse":"16","text":"“Jehovha, Mwari wemweya yamarudzi ose avanhu, ngaagadze murume pamusoro peungano iyi"},{"book":"Numeri","chapter":"27","verse":"17","text":"kuti abude nokupinda pamberi pavo, uyo achavabudisa nokuvapinza, kuti vanhu vaJehovha varege kuva samakwai asina mufudzi.”"},{"book":"Numeri","chapter":"27","verse":"18","text":"Saka Jehovha akati kuna Mozisi, “Tora Joshua mwanakomana waNuni, murume ano mweya maari, ugoisa ruoko rwako pamusoro pake."},{"book":"Numeri","chapter":"27","verse":"19","text":"Unofanira kumumisa pamberi paEreazari muprista napamberi peungano yose ugomurayira pamberi pavo."},{"book":"Numeri","chapter":"27","verse":"20","text":"Umupe rimwe simba rako kuti ungano yose yavaIsraeri igomuteerera."},{"book":"Numeri","chapter":"27","verse":"21","text":"Anofanira kumira pamberi paEreazari muprista, uyo achamubvunzira pamberi paJehovha nokutonga kweUrimi. Pakurayira kwake, vanofanira kubuda iye neungano yose yavaIsraeri uye pakurayira kwake ivo vachapinda.”"},{"book":"Numeri","chapter":"27","verse":"22","text":"Mozisi akaita sezvaakarayirwa naJehovha. Akatora Joshua akamumisa pamberi paEreazari muprista napamberi peungano yose."},{"book":"Numeri","chapter":"27","verse":"23","text":"Ipapo akaisa maoko ake pamusoro pake akamurayira, sezvakanga zvarayirwa Mozisi naJehovha."}]}