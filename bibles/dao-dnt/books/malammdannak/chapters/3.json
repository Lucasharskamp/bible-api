{"data":[{"book":"Malam Mdannak","chapter":"3","verse":"1","text":"“Sadih Sangcim üng khankhawngsäa veia hinkba yua:"},{"book":"Malam Mdannak","chapter":"3","verse":"2","text":"Thi khyoki na takca cen am a thih ham üng, let law lü xün sak bea. Na bilawh ka Pamhnama ma am kümkawi se hmu veng."},{"book":"Malam Mdannak","chapter":"3","verse":"3","text":"3:3 Mt 24:43,44; Lk 12:39,40; Malam 16:15Acunakyase na ngtheingthang päng la na ngjak päng cen jah süm kheng yeng lü; läklam lü na katnak he jah nghlata. Am na let law üng ta m'yuk’eia mäiha na veia ka law khai. Ka lawnak vaia kcün pi am na ksing khai."},{"book":"Malam Mdannak","chapter":"3","verse":"4","text":"Acunsepi Sadih khawa nami suisak nami ngcimcaih saki ajaw nami awmki. Ka hlawnga citcawn hü khaia nami nghlawikia kyase akbawk suiawi u lü ka hlawnga nami citcawn hnga khai."},{"book":"Malam Mdannak","chapter":"3","verse":"5","text":"3:5: Ex 32:32,33; Sal 69:28; Malam 20:12; Mt 10:32; Lk 12:8Ngnängki naküt cun acukba suisak akbawk jah suiawi sak vai; acunüng xünnak Cauk üngka ami ngming am ka jah thai be khai. Ka Pa ma la a khankhawngsä hea ma ka khyang hea ami kyanaka mawng angsinga ka sang khai."},{"book":"Malam Mdannak","chapter":"3","verse":"6","text":"Nami nghnga a awm üng Ngmüimkhya naw Sangcim hea veia a pyen hin ngja ua’ ti ve” a ti."},{"book":"Malam Mdannak","chapter":"3","verse":"7","text":"“Philadephih Sangcim üng khankhawngsä veia hinkba yua:"},{"book":"Malam Mdannak","chapter":"3","verse":"8","text":"Na bilawh ka ksingki, johit ajaw na tak ka ksingki; ka mtheimthangnak läklam lü ka veia na sitihki. U naw pi am a khai thei vaia ksawh na ma ka mhmawngki."},{"book":"Malam Mdannak","chapter":"3","verse":"9","text":"3:9: Hesa 49:23; 60:14; Hesa 43:4 Ngaia! Judah khyanga am kya kphei lü Judah khyanga nghmün kyuki he, hleihlak u lü khawyama püipawa kyaki avang he na veia ngbawk law khai hea ka jah pawh law khai. Acunüng ami van naw ka ning jawng'engnak ksing khai he."},{"book":"Malam Mdannak","chapter":"3","verse":"10","text":"Dunei vaia ka ngthupet na läkia kyase, khawmdek khyang he jah mhnüteinak vai pha law khaia khuikhanaka kcün üng pi ka ning yung khai."},{"book":"Malam Mdannak","chapter":"3","verse":"11","text":"Ka law jä khai. Na ngnängnaka phu u naw am a ning yuhei vaia, na yah päng cen akdawa xungeia."},{"book":"Malam Mdannak","chapter":"3","verse":"12","text":"3:12: Hesa 21:2; Hesa 62:2; 65:15 Ngnängki he naküt cun ka Pamhnama Temple ktung hea jah pyang ni se acun am ceh ta u. Ka Pamhnama ngming, ka Pamhnama mlüha ngming, ka Pamhnam üngka khankhaw üngka naw law khaia Jerusalem mlüh kthai la kamäta ngming kthai cun pi ami khana ka yu khai."},{"book":"Malam Mdannak","chapter":"3","verse":"13","text":"Nami nghnga a awm üng Ngmüimkhya naw Sangcim hea veia a pyen hin ngja ua’ ti ve” a ti."},{"book":"Malam Mdannak","chapter":"3","verse":"14","text":"“Acunüng, Lodikih Sangcim üng khankhawngsä veia hinkba yua:"},{"book":"Malam Mdannak","chapter":"3","verse":"15","text":"Na bilawh ka jah ksingki, am mju lü am hlawk lü na awm cen ka ksingki; na mjua pi kyase na hlawka pi kyase mat mata na kya vai ka ngja hlüki."},{"book":"Malam Mdannak","chapter":"3","verse":"16","text":"Acukba am mju lü am hlawk lü, akdeiha na awmkia kyase ka mka üngka naw ning msawh law hlü veng."},{"book":"Malam Mdannak","chapter":"3","verse":"17","text":"Ka bawimangki, khawh ka danaki, i am ka hlüeiki na tiki aw? Acunsepi ihlawka m'yenei phya lü na khuikhaki ni ti hin am ksingei veki. Na m'yenkseki, akpuma na awmki, na mik müki."},{"book":"Malam Mdannak","chapter":"3","verse":"18","text":"Na bawimangnak vaia mei üng msawia xüi ngcim la akpuma na awmnak na msungeinak vaia na suiawi vai suisak akbawk he ka veia jah kheiheia. Na mik am na hmuhnak thei mtui lü na hmuhnak be thei vaia ksitui pi ka veia kheih lawa tia ning mcäi veng."},{"book":"Malam Mdannak","chapter":"3","verse":"19","text":"3:19:Ngthk 3:12; Heb 12:6Ka jawng'engnak he jah jüi lü ka jah mcäi khawiki; acunakyase na katnak he asayüa jah nghlata."},{"book":"Malam Mdannak","chapter":"3","verse":"20","text":"Ngai u! Kei ksawh peia ngdüi lü ka khawki. Ka kthai ngja lü ksawh mhmawngki he naküt cun ami ima lut lü ei aw ni se, amimi pi ka hlawnga ei aw nghnga khai he."},{"book":"Malam Mdannak","chapter":"3","verse":"21","text":"Ngnäng lü ka Pa bawingawhnak üng ka Pa peia atuh ka ngawha mäiha, ngnängki he cun ka bawingawhnaka peia ami ngawhnak vai ka jah pe khai."},{"book":"Malam Mdannak","chapter":"3","verse":"22","text":"Nami nghnga a awm üng Ngmüimkhya naw Sangcim he veia a pyen hin ngja ua’ ti ve” a ti."}]}