{"data":[{"book":"Yoni Singena","chapter":"2","verse":"1","text":"N ma diine, n ni ito sɛbɛma ɛ ma nɛn alogo ɛ nama yulubin liga. Koni xa muxuna nde yulubin liga, Fafe Ala solona tiina en yii naxan findixi Alaa Muxu Sugandixin Yesu ra, Tinxindena."},{"book":"Yoni Singena","chapter":"2","verse":"2","text":"Amasɔtɔ Yesu bata findi en yulubine xafari saraxan na. En tan gbansanna mi a ra, koni en nun dunuɲa muxune birin."},{"book":"Yoni Singena","chapter":"2","verse":"3","text":"En na a kolonma ito nan xɔn a en bata Ala kolon, xa en bata a yamarine suxu."},{"book":"Yoni Singena","chapter":"2","verse":"4","text":"Naxan na a fala, a naxa, “N bata Ala kolon” koni a mi a yamarine suxi, wule falan nan na kanna ra, ɲɔndi mi a tan yi."},{"book":"Yoni Singena","chapter":"2","verse":"5","text":"Koni naxan Alaa falan suxuma, Alaa xanuntenyaan kamalixi na kanni. En na a kolonma na kii nin fa fala en na Ala yi:"},{"book":"Yoni Singena","chapter":"2","verse":"6","text":"Naxan na a fala a a tan Ala nin, fɔ na kanna xa sigan ti nɛn alo Yesu."},{"book":"Yoni Singena","chapter":"2","verse":"7","text":"N xanuntenne, n mi yamari nɛnɛn xan sɛbɛma ɛ ma fɔ a fonna naxan yi ɛ yii xabu a fɔlɔni. Yamari fonni ito, falan na a ra, ɛ bata yi naxan mɛ."},{"book":"Yoni Singena","chapter":"2","verse":"8","text":"Anu, n yamari nɛnɛn sɛbɛma ɛ ma, naxan ɲɔndin makɛnɛnxi fata Yesu ra e nun ɛ tan.2.8 A mato Yoni 13.34 kui. Amasɔtɔ dimin danguma. Ɲɔndin kɛnɛnna nan bata dɛgɛ fɔlɔ."},{"book":"Yoni Singena","chapter":"2","verse":"9","text":"Muxun naxan a falama a a tan kɛnɛnna nin, koni a a ngaxakedenna raɲaxuxi, na kanna mɔn dimini singen."},{"book":"Yoni Singena","chapter":"2","verse":"10","text":"Naxan a ngaxakedenna xanuma, na kanna kɛnɛnna nin. Muxu ratantan fɛrɛ yo mi na kanni."},{"book":"Yoni Singena","chapter":"2","verse":"11","text":"Koni naxan a ngaxakedenna raɲaxuma, na kanna dimin nin, a sigan tima dimin nin. A mi a sigaden kolon amasɔtɔ dimin bata a yɛɛn danxu."},{"book":"Yoni Singena","chapter":"2","verse":"12","text":"N ma diine,"},{"book":"Yoni Singena","chapter":"2","verse":"13","text":"Fafane, n na a sɛbɛma ɛ ma"},{"book":"Yoni Singena","chapter":"2","verse":"14","text":"N ma diine, n na a sɛbɛma ɛ ma"},{"book":"Yoni Singena","chapter":"2","verse":"15","text":"Ɛ nama dunuɲa nun a yi seene xanu. Naxan na dunuɲa xanu, Fafe Alaa xanuntenyaan mi na kanni."},{"book":"Yoni Singena","chapter":"2","verse":"16","text":"Amasɔtɔ feen naxan birin dunuɲa yi, alo fati bɛndɛna kunfa ɲaxine e nun yɛɛn kunfama seen naxanye xɔn e nun nafunla naxan muxun wasoma ayi, ne mi fataxi Ala xan na, fɔ dunuɲa."},{"book":"Yoni Singena","chapter":"2","verse":"17","text":"Dunuɲa nun a kunfane birin danguma nɛn. Koni naxan Ala sagoon ligama, na kanna luma nɛn han habadan."},{"book":"Yoni Singena","chapter":"2","verse":"18","text":"N ma diine, waxati raɲanna bata a li. Ɛ bata yi a mɛ nun fa fala Alaa Muxu Sugandixin yaxun fama.2.18 A mato Tesaloniki Firinden 2.3-4 kui. Nba, iki Alaa Muxu Sugandixin yaxu wuyaxi bata mini kɛnɛnni. Nanara, en na a kolonxi fa fala a waxati raɲanna bata a li."},{"book":"Yoni Singena","chapter":"2","verse":"19","text":"Na muxune minixi en tan nan yɛ, koni en gbee mi yi e ra, bayo xa en gbeen nan yi e ra nun e yi luma nɛn en yɛ. Koni e bata keli en yɛ. Na nan a yitaxi fa fala en gbee mi yi ne sese ra nun."},{"book":"Yoni Singena","chapter":"2","verse":"20","text":"Koni Sariɲantɔɔn bata a Niin nagodo ɛ xun ma, ɛ birin a fe kolon."},{"book":"Yoni Singena","chapter":"2","verse":"21","text":"N mi ito sɛbɛxi ɛ ma nayi fa fala a ɛ mi ɲɔndin kolon, koni bayo ɛ a kolon, e nun wule yo mi kelixi ɲɔndini."},{"book":"Yoni Singena","chapter":"2","verse":"22","text":"Wule falana nde ra? Naxan a falama, a naxa, Alaa Muxu Sugandixin mi Yesu ra. Alaa Muxu Sugandixin yaxun nan na ra. Na kanna bata a mɛ Alaa Diin nun Fafe Ala ra sanɲa ma kedenni."},{"book":"Yoni Singena","chapter":"2","verse":"23","text":"Bayo naxan yo na a mɛ Alaa Diin na, Fafe Ala fan mi na kanni. Naxan na a ti Alaa Diina fe ra, Fafe Ala fan na kanni."},{"book":"Yoni Singena","chapter":"2","verse":"24","text":"Ɛ a liga ɛ yeren ma ɛ falan naxan mɛ a singeni, na xa lu ɛ yi ken! Xa na liga, ɛ fan luma nɛn Dii Xɛmɛn nun Fafe Ala yi."},{"book":"Yoni Singena","chapter":"2","verse":"25","text":"Yesu yɛtɛɛn bata en tuli sa naxan na, habadan nii rakisin nan na ra."},{"book":"Yoni Singena","chapter":"2","verse":"26","text":"N feni itoe sɛbɛxi ɛ ma muxune nan ma fe ra naxanye kataxi ɛ mayenden feen na."},{"book":"Yoni Singena","chapter":"2","verse":"27","text":"Ɛ tan fan, ɛ Nii Sariɲanxin naxan sɔtɔxi a ra, fanni na ɛ yi ɛ mako mi fa xaranna ma sɔnɔn. A Nii Sariɲanxina ɛ xaranma nɛn feen birin ma. Na to findixi ɲɔndin nan na wule mi naxan yi, nayi ɛ lu a tan nin alo a ɛ xaranxi kii naxan yi."},{"book":"Yoni Singena","chapter":"2","verse":"28","text":"N ma diine, iki, ɛ xa lu a tan yi, alogo a na mini kɛnɛnni waxatin naxan yi, en yi lu xaxili ragidini, alogo en nama yagi a yɛɛ ra a fa lɔxɔni."},{"book":"Yoni Singena","chapter":"2","verse":"29","text":"Xa ɛ a kolon fa fala Yesu tinxin, ɛ mɔn xa a kolon fa fala muxun naxan tinxinyaan ligama, na bata bari Ala yi."}]}