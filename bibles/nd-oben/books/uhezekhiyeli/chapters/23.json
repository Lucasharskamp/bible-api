{"data":[{"book":"UHezekhiyeli","chapter":"23","verse":"1","text":"Ilizwi likaThixo lafika kimi lisithi:"},{"book":"UHezekhiyeli","chapter":"23","verse":"2","text":"“Ndodana yomuntu, kwakulabesifazane ababili, amadodakazi omfazi munye."},{"book":"UHezekhiyeli","chapter":"23","verse":"3","text":"Baba yizifebe eGibhithe, beqalise ubuwule kusukela ebutsheni babo. Kulelolizwe amabele abo abanjwabanjwa lengaphambili yabo yaphathwaphathwa."},{"book":"UHezekhiyeli","chapter":"23","verse":"4","text":"Omdala wayethiwa ngu-Ohola, umnawakhe engu-Oholibha. Babengabami njalo bazala amadodana lamadodakazi. U-Ohola yiSamariya, u-Oholibha kuyiJerusalema."},{"book":"UHezekhiyeli","chapter":"23","verse":"5","text":"U-Ohola waqalisa ubuwule esesengowami; njalo wakhanuka izithandwa zakhe, ama-Asiriya, amabutho"},{"book":"UHezekhiyeli","chapter":"23","verse":"6","text":"agqoke okulifefe, ababusi kanye labalawuli bebutho, bonke babengamajaha amahle, kanye labagada amabhiza."},{"book":"UHezekhiyeli","chapter":"23","verse":"7","text":"Wazinikela njengesifebe kubo bonke abaphakemeyo base-Asiriya njalo wazingcolisa ngezithombe zabo bonke abakhanukayo."},{"book":"UHezekhiyeli","chapter":"23","verse":"8","text":"Kabudelanga ubufebe abuqalisa eGibhithe, lapho amajaha alala laye ebutsheni bakhe, ambambabamba ngaphambili, athululela lezinkanuko zawo phezu kwakhe."},{"book":"UHezekhiyeli","chapter":"23","verse":"9","text":"Ngakho ngamnikela kuzithandwa zakhe, ama-Asiriya, ayewakhanuka."},{"book":"UHezekhiyeli","chapter":"23","verse":"10","text":"Amnqunula, athatha amadodana lamadodakazi akhe yena ambulala ngenkemba. Waba yisiga phakathi kwabesifazane, wajeziswa."},{"book":"UHezekhiyeli","chapter":"23","verse":"11","text":"Umnawakhe u-Oholibha wakubona lokhu, kodwa ngenkanuko lobufebe bakhe wayexhwale kakhulu kulodadewabo."},{"book":"UHezekhiyeli","chapter":"23","verse":"12","text":"Laye wakhanuka ama-Asiriya, ababusi labalawuli bebutho, lamabutho agqoke okupheleleyo, labagadi bamabhiza, lawo wonke amajaha amahle."},{"book":"UHezekhiyeli","chapter":"23","verse":"13","text":"Ngabona ukuthi laye wazingcolisa; bobabili bahamba ndlelanye."},{"book":"UHezekhiyeli","chapter":"23","verse":"14","text":"Kodwa yena ubufebe bakhe bengezeleleka futhi. Wabona amadoda efanekisiwe emdulini, izithombe zamaKhaladiya ezifanekiswe ngokubomvu,"},{"book":"UHezekhiyeli","chapter":"23","verse":"15","text":"zilamabhanti ezinkalweni zazo njalo zilamaqhiye alengayo emakhanda azo; zonke zikhanya angathi yizikhulu zezinqola zempi zamaKhaladiya, inzalo yaseBhabhiloni."},{"book":"UHezekhiyeli","chapter":"23","verse":"16","text":"Kwathi khonokho nje ebabona wahle wabafisa wasethuma isithunywa kubo eKhaladiya."},{"book":"UHezekhiyeli","chapter":"23","verse":"17","text":"Ngakho amaBhabhiloni afika kuye, alala laye, njalo ezinkanukweni zawo amngcolisa. Emva kokuba esengcoliswe yiwo, wasuka kuwo enengekile."},{"book":"UHezekhiyeli","chapter":"23","verse":"18","text":"Kwathi lapho esesenza ubufebe bakhe obala njalo eveza lobunqunu bakhe, ngasuka kuye nginengekile, njengoba ngangisukile kudadewabo."},{"book":"UHezekhiyeli","chapter":"23","verse":"19","text":"Kodwa banda ngamandla ubuwule bakhe esekhumbula insuku zobutsha bakhe, lapho wayeyisifebe eGibhithe."},{"book":"UHezekhiyeli","chapter":"23","verse":"20","text":"Khonale wakhanuka izithandwa zakhe, ezazilezitho zangaphambili ezazifana lezabobabhemi, zikhihliza okufana lokwamabhiza."},{"book":"UHezekhiyeli","chapter":"23","verse":"21","text":"Ngakho walangazela isagweba sasebutsheni bakho, lapho okwathi useGibhithe isifuba lamabele akho kwabanjwabanjwa."},{"book":"UHezekhiyeli","chapter":"23","verse":"22","text":"Ngakho-ke, Oholibha, nanku okutshiwo nguThixo Wobukhosi: Ngizakwenza izithandwa zakho zikuvukele, lezo owazitshiya unengekile, njalo ngizaziletha kuwe ukuba zimelane lawe zivela emaceleni wonke,"},{"book":"UHezekhiyeli","chapter":"23","verse":"23","text":"abaseBhabhiloni lamaKhaladiya wonke, amadoda asePhekhodi laseShowa kanye leKhowa, lama-Asiriya wonke elawo, amajaha amahle, wonke angababusi labalawuli bebutho, izinduna zezinqola zempi lamanye amadoda alezikhundla ezinkulu, bonke begade amabhiza."},{"book":"UHezekhiyeli","chapter":"23","verse":"24","text":"Bazakuzakuhlasela ngezikhali, izinqola zempi lezinqola zokuthwala, njalo belexuku elikhulu labantu; bazaviva ukulwa lawe emaceleni wonke belamahawu amakhulu lamancane njalo belezingowane. Ngizakunikela kubo ukuba bakujezise, njalo bazakujezisa ngokumayelana lemithetho yabo."},{"book":"UHezekhiyeli","chapter":"23","verse":"25","text":"Ngizakwenza intukuthelo yobukhwele bami imelane lawe, njalo bazakuphatha ngolaka. Bazaquma impumulo zenu lezindlebe zenu, njalo abenu labo abazasala bazabulawa ngenkemba. Bazathumba amadodana enu lamadodakazi, njalo abenu labo abazasala bazaqothulwa ngumlilo."},{"book":"UHezekhiyeli","chapter":"23","verse":"26","text":"Njalo bazakuhlubula izigqoko zakho bathathe leziceciso zakho ezinhle."},{"book":"UHezekhiyeli","chapter":"23","verse":"27","text":"Kanjalo-ke ngizaqeda isagweba lobufebe owabuqalisela eGibhithe. Kawuyikukhangela lezizinto uzikhanuke loba ukhumbule iGibhithe futhi."},{"book":"UHezekhiyeli","chapter":"23","verse":"28","text":"Ngoba nanku okutshiwo nguThixo Wobukhosi: Sekuseduze ukuba ngikunikele kulabo abakuzondayo, kulabo owasuka kubo unengekile."},{"book":"UHezekhiyeli","chapter":"23","verse":"29","text":"Bazakuphatha ngenzondo njalo bathumbe yonke into owayisebenzelayo. Bazakutshiya unqunu uze, njalo ihlazo lobufebe bakho lizavela obala. Isagweba sakho lobufebe"},{"book":"UHezekhiyeli","chapter":"23","verse":"30","text":"kwehlisele lokhu phezu kwakho, ngoba ufebe lezizwe, wazingcolisa wena ngokwakho ngezithombe zazo."},{"book":"UHezekhiyeli","chapter":"23","verse":"31","text":"Ulandele indlela kadadewenu; ngakho ngizabeka inkezo yakhe esandleni sakho."},{"book":"UHezekhiyeli","chapter":"23","verse":"32","text":"Nanku okutshiwo nguThixo Wobukhosi:"},{"book":"UHezekhiyeli","chapter":"23","verse":"33","text":"Uzakhulelwa yikudakwa losizi,"},{"book":"UHezekhiyeli","chapter":"23","verse":"34","text":"Uzayinatha uyibhije;"},{"book":"UHezekhiyeli","chapter":"23","verse":"35","text":"Ngakho nanku okutshiwo nguThixo Wobukhosi: Njengoba usungikhohliwe wangifuqela ngemva kwakho, kumele uthwale imivuzo yesagweba sakho kanye lobufebe bakho.”"},{"book":"UHezekhiyeli","chapter":"23","verse":"36","text":"UThixo wathi kimi: “Ndodana yomuntu, uzakwahlulela u-Ohola lo-Oholibha na? Ngakho melana labo ngezenzo zabo ezinengayo,"},{"book":"UHezekhiyeli","chapter":"23","verse":"37","text":"ngoba benze ubufebe njalo lezandla zabo zilegazi. Bafeba lezithombe zabo; banikela labantwana babo ababengizalele bona, njengokudla kuzo."},{"book":"UHezekhiyeli","chapter":"23","verse":"38","text":"Njalo benze lokhu kimi: Ngasonaleso isikhathi bangcolisa indlu yami engcwele batshaphaza lamaSabatha ami."},{"book":"UHezekhiyeli","chapter":"23","verse":"39","text":"Ngalo kanye usuku abanikela ngalo abantwana babo ezithombeni zabo, bangena endlini yami engcwele bayingcolisa. Lokho yikho abakwenzayo endlini yami."},{"book":"UHezekhiyeli","chapter":"23","verse":"40","text":"Bathuma lesithunywa ebantwini ukuba beze bevela khatshana, kwathi sebefikile wabagezela, wacomba amehlo akho wasufaka leziceciso zakho."},{"book":"UHezekhiyeli","chapter":"23","verse":"41","text":"Wahlala embhedeni omuhle, kuletafula elilungisiweyo phambi kwawo owawufake phezu kwayo impepha yami lamafutha ami."},{"book":"UHezekhiyeli","chapter":"23","verse":"42","text":"Umsindo wexuku elalithokoza wawumzungezile; amaSebhiya ayelethwe evela enkangala kanye lamadoda avela exukwini elixokozelayo, njalo bafaka amasongo ezingalweni zowesifazane lodadewabo kanye lemiqhele emihle emakhanda abo."},{"book":"UHezekhiyeli","chapter":"23","verse":"43","text":"Lapho-ke ngalowo owayesegugiswe yibufebe ngathi, ‘Khathesi kabamsebenzise njengewule, ngoba lokho yikho konke ayikho.’"},{"book":"UHezekhiyeli","chapter":"23","verse":"44","text":"Balala laye. Njengabesilisa belala lesifebe, ngokunjalo balala lalabobafazi abalesagweba, u-Ohola lo-Oholibha."},{"book":"UHezekhiyeli","chapter":"23","verse":"45","text":"Kodwa abantu abalungileyo bazabanika isijeziso sabesifazane abafebayo njalo bachithe legazi, ngoba bayizifebe njalo lezandla zabo zilegazi."},{"book":"UHezekhiyeli","chapter":"23","verse":"46","text":"Nanku okutshiwo nguThixo Wobukhosi: Baletheleni ixuku limelane labo beselibanikela kukho ukwesaba lokuphangwa."},{"book":"UHezekhiyeli","chapter":"23","verse":"47","text":"Ixuku lizabatshaya ngamatshe libajuqe ngezinkemba; lizabulala amadodana lamadodakazi abo litshise izindlu zabo ngomlilo."},{"book":"UHezekhiyeli","chapter":"23","verse":"48","text":"Ngizakuqeda kanjalo ukuxhwala elizweni, ukuze bonke abesifazane baxwayiseke njalo bangenzi njengani."},{"book":"UHezekhiyeli","chapter":"23","verse":"49","text":"Lizajeziselwa ukuxhwala kwenu njalo lithwale lemivuzo yezono zenu zokukhonza izithombe. Lapho-ke lizakwazi ukuthi mina nginguThixo Wobukhosi.”"}]}