{"data":[{"book":"3 Yohannis","chapter":"1","verse":"1","text":"Jaarsicha irraa,"},{"book":"3 Yohannis","chapter":"1","verse":"2","text":"Yaa michuu ko, akkuma lubbuu keetti tole sana akka wanni hundinuu sitti toluu fi akka ati fayyaa qabaattuuf nan kadhadha."},{"book":"3 Yohannis","chapter":"1","verse":"3","text":"Obboloonni tokko tokko dhufanii akka ati dhugaaf amanamaa taatee fi akka ati dhugaadhaan jiraattu natti himnaan ani akka malee gammade."},{"book":"3 Yohannis","chapter":"1","verse":"4","text":"Ijoolleen koo dhugaadhaan jiraachuu isaanii dhagaʼuu caalaa ani gammachuu guddaa hin qabu."},{"book":"3 Yohannis","chapter":"1","verse":"5","text":"Yaa michuu ko, yoo isaan keessummoota sitti taʼan illee ati waan obbolootaaf gootu keessatti amanamaa dha."},{"book":"3 Yohannis","chapter":"1","verse":"6","text":"Isaan waaʼee jaalala keetii waldaa kiristaanaatti himaniiru. Maaloo haala Waaqatti toluun karaan isaanii irratti isaan gargaari."},{"book":"3 Yohannis","chapter":"1","verse":"7","text":"Isaan Maqaa isaatiif jedhanii utuu ormoota irraa gargaarsa tokko illee hin argatin baʼaniiruutii."},{"book":"3 Yohannis","chapter":"1","verse":"8","text":"Kanaafuu nu akka isaan wajjin dhugaaf hojjennuuf namoota akkasii simannee gargaaruu qabna."},{"book":"3 Yohannis","chapter":"1","verse":"9","text":"Ani waldaa kiristaanaatiif barreesseera; garuu isaan keessaa Diiyoxiraaxiis inni duree taʼuu barbaadu nu hin simatu."},{"book":"3 Yohannis","chapter":"1","verse":"10","text":"Kanaafuu ani yoon dhufe waan inni maqaa keenya balleessuudhaan hojjechaa jiru ifatti nan baasa. Akka waan wanni kun isa hanqateetti inni obboloota simachuu dida. Warra isaan simachuu barbaadanis ni dhowwa; waldaa kiristaanaa keessaas isaan ariʼa."},{"book":"3 Yohannis","chapter":"1","verse":"11","text":"Yaa michuu ko, waan gaarii duukaa buʼi malee waan hamaa duukaa hin buʼin. Namni waan gaarii hojjetu kam iyyuu kan Waaqaa ti. Namni waan hamaa hojjetu garuu takkumaa Waaqa hin argine."},{"book":"3 Yohannis","chapter":"1","verse":"12","text":"Namni hundi Dimeexiroosiif dhugaa baʼa; dhugaan mataan ishee iyyuu dhugaa baati. Nus dhugaa baanaaf; isinis akka dhuga baʼumsi keenya dhugaa taʼe ni beektu."},{"book":"3 Yohannis","chapter":"1","verse":"13","text":"Ani waanan siif barreessu baayʼee qaba; garuu biirii fi qalamiidhaan barreessuu hin barbaadu."},{"book":"3 Yohannis","chapter":"1","verse":"14","text":"Qooda kanaa ani dhiʼootti si arguuf abdii qaba; nus ifaan ifatti ni haasofna."},{"book":"3 Yohannis","chapter":"1","verse":"15","text":"Nagaan siif haa taʼu."}]}