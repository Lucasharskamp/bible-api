{"data":[{"book":"ДРУГІ ЗАКОН","chapter":"11","verse":"1","text":"Дык вось, любі Госпада, Бога твайго, і шануй, што загадана Ім шанаваць, і пастановы Ягоныя і законы Ягоныя і запаведзі Ягоныя ва ўсе дні."},{"book":"ДРУГІ ЗАКОН","chapter":"11","verse":"2","text":"І ведайце сёньня, - бо я гутару ня з сынамі вашымі, якія ня ведаюць і ня бачылі кары Госпада, Бога вашага, - Ягоную велічнасьць, Ягоную моцную руку і высокую мышцу Ягоную,"},{"book":"ДРУГІ ЗАКОН","chapter":"11","verse":"3","text":"азнакі Ягоныя і дзеі Ягоныя, якія Ён зрабіў сярод Егіпта з фараонам, царом Егіпецкім, і з усёю зямлёю ягонай,"},{"book":"ДРУГІ ЗАКОН","chapter":"11","verse":"4","text":"і што Ён зрабіў з войскам Егіпецкім, з конямі ягонымі і калясьніцамі ягонымі, якія Ён утапіў у водах Чэрмнага мора, калі яны гналіся за вамі, - і пагубіў іх Гасподзь, і так трывае аж да сёньня;"},{"book":"ДРУГІ ЗАКОН","chapter":"11","verse":"5","text":"і што Ён рабіў дзеля вас у пустыні, пакуль вы не дайшлі да месца гэтага,"},{"book":"ДРУГІ ЗАКОН","chapter":"11","verse":"6","text":"і што Ён зрабіў з Датанам і Авіронам, сынамі Эліява, сына Рувімавага, калі зямля разьзявіла вусны свае і сярод усяго Ізраіля праглынула іх і сямействы іхнія, і намёты іхнія і ўсю маёмасьць іхнюю, якая была ў іх;"},{"book":"ДРУГІ ЗАКОН","chapter":"11","verse":"7","text":"бо вочы вашыя бачылі ўсе вялікія дзеі Госпада, якія Ён учыніў."},{"book":"ДРУГІ ЗАКОН","chapter":"11","verse":"8","text":"Дык вось, захоўвайце ўсе запаведзі, якія я пераказваю вам сёньня, каб вы ўмацаваліся і пайшлі і авалодалі зямлёю, у якую вы пераходзіце, каб авалодаць ёю;"},{"book":"ДРУГІ ЗАКОН","chapter":"11","verse":"9","text":"і каб жылі вы доўга на той зямлі, даць якую запрысягнуўся Гасподзь бацькам вашым і насеньню іхняму, на зямлі, у якой цячэ малако і мёд."},{"book":"ДРУГІ ЗАКОН","chapter":"11","verse":"10","text":"Бо зямля, у якую ты ідзеш, каб авалодаць ёю, не такая, як зямля Егіпецкая, зь якой выйшлі вы, дзе ты, пасеяўшы семя тваё, паліваў з дапамогаю ног тваіх, як аліўны сад;"},{"book":"ДРУГІ ЗАКОН","chapter":"11","verse":"11","text":"а зямля, у якую вы пераходзіце, каб авалодаць ёю, ёсьць зямля з гарамі і далінамі, і ад дажджу нябеснага напойваецца вадою, -"},{"book":"ДРУГІ ЗАКОН","chapter":"11","verse":"12","text":"зямля, пра якую Гасподзь, Бог ваш, рупіцца: вочы Госпада, Бога твайго, няспынна на ёй, ад пачатку года да канца года."},{"book":"ДРУГІ ЗАКОН","chapter":"11","verse":"13","text":"Калі вы будзеце слухаць наказы мае, якія пераказваю вам сёньня, любіць Госпада, Бога вашага, і служыць Яму ад усяго сэрца вашага і ад усёй душы вашай,"},{"book":"ДРУГІ ЗАКОН","chapter":"11","verse":"14","text":"дык дам зямлі вашай дажджу ў свой час, раньняга і позьняга, і ты зьбярэш хлеб твой і віно тваё і алей твой;"},{"book":"ДРУГІ ЗАКОН","chapter":"11","verse":"15","text":"і дам траву на полі тваім быдлу твайму, і будзеш есьці і наядацца."},{"book":"ДРУГІ ЗАКОН","chapter":"11","verse":"16","text":"Пільнуйцеся, каб не засмуцілася сэрца вашае і ня ўхіліліся вы і не пачалі служыць іншым багам і не пакланяліся ім;"},{"book":"ДРУГІ ЗАКОН","chapter":"11","verse":"17","text":"і тады запаліцца гнеў Госпада на вас, і замкне Ён неба, і ня будзе дажджу, і зямля ня ўродзіць твораў сваіх, і вы неўзабаве зьнікнеце з добрай зямлі, якую Гасподзь вам дае."},{"book":"ДРУГІ ЗАКОН","chapter":"11","verse":"18","text":"Дык вось, пакладзеце гэтыя словы Мае ў сэрца вашае і ў душу вашую і навяжэце іх як знак на руку сваю, і хай будуць яны павязкаю над вачыма вашымі;"},{"book":"ДРУГІ ЗАКОН","chapter":"11","verse":"19","text":"вучэце сыноў сваіх, кажучы пра іх, калі ты сядзіш у доме тваім і калі ідзеш дарогаю, і калі кладзешся і калі ўстаеш;"},{"book":"ДРУГІ ЗАКОН","chapter":"11","verse":"20","text":"і напішы іх на вушаках дома твайго і на варотах тваіх,"},{"book":"ДРУГІ ЗАКОН","chapter":"11","verse":"21","text":"каб гэтулькі ж многа было дзён вашых і дзён дзяцей вашых на той зямлі, даць якую Гасподзь запрысягнуўся бацькам вашым, колькі дзён неба будзе над зямлёю."},{"book":"ДРУГІ ЗАКОН","chapter":"11","verse":"22","text":"Бо калі вы будзеце шанаваць усе запаведзі гэтыя, якія наказваю вам выконваць, будзеце любіць Госпада, Бога вашага, хадзіць усімі шляхамі Ягонымі і гарнуцца да Яго,"},{"book":"ДРУГІ ЗАКОН","chapter":"11","verse":"23","text":"дык прагоніць Гасподзь усе народы гэтыя ад аблічча вашага, і вы авалодаеце народамі, якія большыя і мацнейшыя за вас;"},{"book":"ДРУГІ ЗАКОН","chapter":"11","verse":"24","text":"усякае месца, на якое ступіць нага ваша, будзе ваша: ад пустыні і Лівана, ад ракі, ракі Еўфрата, аж да мора заходняга будуць межы вашыя;"},{"book":"ДРУГІ ЗАКОН","chapter":"11","verse":"25","text":"ніхто ня ўстоіць супроць вас: Гасподзь, Бог ваш, навядзе страх і трымценьне перад вамі на ўсякую зямлю, на якую вы ступіце, як Ён казаў вам."},{"book":"ДРУГІ ЗАКОН","chapter":"11","verse":"26","text":"Вось, я прапаную вам сёньня дабраславеньне і праклён:"},{"book":"ДРУГІ ЗАКОН","chapter":"11","verse":"27","text":"дабраславеньне, калі паслухаецеся наказаў Госпада, Бога вашага, якія я пераказваю вам сёньня,"},{"book":"ДРУГІ ЗАКОН","chapter":"11","verse":"28","text":"а праклён, калі не паслухаецеся запаведзяў Госпада, Бога вашага, і ўхіліцеся ад шляху, які наказваю вам сёньня, і пойдзеце за багамі іншымі, якіх вы ня ведаеце."},{"book":"ДРУГІ ЗАКОН","chapter":"11","verse":"29","text":"Калі ўвядзе цябе Гасподзь, Бог ваш, у тую зямлю, у якую ты ідзеш, каб авалодаць ёю, тады вымаві дабраславеньне на гары Гарызім, а праклён на гары Гевал:"},{"book":"ДРУГІ ЗАКОН","chapter":"11","verse":"30","text":"вось ён за Ярданам, па дарозе да захаду сонца, у зямлі Хананэяў, якія жывуць на раўніне, насупраць Галгала, паблізу дубровы Марэ."},{"book":"ДРУГІ ЗАКОН","chapter":"11","verse":"31","text":"Бо вы пераходзіце Ярдан, каб пайсьці авалодаць зямлёю, якую Гасподзь, Бог ваш, дае вам, і авалодаеце ёю і будзеце жыць на ёй."},{"book":"ДРУГІ ЗАКОН","chapter":"11","verse":"32","text":"Дык вось, старайцеся выконваць усе пастановы і законы, якія прапаную вам я сёньня."}]}