{"data":[{"book":"1 Bhakolinto","chapter":"3","verse":"1","text":"Bhakilishitu ajangunji, nne punaliji na mmanganya nangammeleketelanga mbuti bhandu bha mmbumu. Ikabheje mbuti bhandu bha pashilambolyo, malinga ashinambombe nndamo ja shi Kilishitu."},{"book":"1 Bhakolinto","chapter":"3","verse":"2","text":"Nashinkumpanganga mabhele, nngabha shalya shanonopa, pabha nkashilepelenje. Nkali nnaino nkashikombolanga."},{"book":"1 Bhakolinto","chapter":"3","verse":"3","text":"Numbe mmanganyanji launo nnakagulilanga indu ya pa shilambolyo. Pabha kungwenunji lushipagwa lupimililo na mpwai, bhuli mmanganya nngabha malinga bhandunji bha pa shilambolyo? Nnatamangana kwa kagulila nkubho gwa bhandunji bha pashilambolyo."},{"book":"1 Bhakolinto","chapter":"3","verse":"4","text":"Mundu jumo munkumbi gwenunji pabheleketa kuti nne jwa a Pauli na juna kuti nne jwa a Apolo, bhuli, yeneyo ikalangula kuti nnatamangana malinga bhandu bha pa shilambolyo?"},{"book":"1 Bhakolinto","chapter":"3","verse":"5","text":"A Apolo ni agani? Na a Pauli ni agani? Uwe bhatumishipe twampeleshelenje mmanganya ngulupai. Kila mundu munkumbi gwetu anatenda malinga shapegwilwe na Bhakulungwa."},{"book":"1 Bhakolinto","chapter":"3","verse":"6","text":"Nne nashinkupanda mmbeju, a Apolo gubhajitilile mashi, ikabheje bhameshiye mmbeju a Nnungu."},{"book":"1 Bhakolinto","chapter":"3","verse":"7","text":"Kwa nneyo, jwa mmbone nngabha apandile mmbeju jula eu ajitilile mashi, ikabhe bha mmbone a Nnungu bhameshiye mmbeju."},{"book":"1 Bhakolinto","chapter":"3","verse":"8","text":"Apandile jula eu ajitilile mashi bhowe bhanalingananga, ikabheje kila mundu shaposhele upo yakwe kwa liengo lyatendile."},{"book":"1 Bhakolinto","chapter":"3","verse":"9","text":"Pabha uwe na mmanganyanji, tubhowe tubhakamula liengo lya a Nnungu pamo, na mmanganya ni malinga nngunda gwabho na nyumba jabho."},{"book":"1 Bhakolinto","chapter":"3","verse":"10","text":"Kwa jangutilwa na nema jimbegwilwe na a Nnungu, malinga nkushenga akwete lunda, aolile nshingi gwa nyumba na mundu juna gwaishe shenga pa ntundu jakwe. Ikabheje kila mundu alolesheye shakuti shenga panani jakwe."},{"book":"1 Bhakolinto","chapter":"3","verse":"11","text":"Jwakwa mundu juna shaolele maimbo ga shenga, paolelwe pala, yani a Yeshu Kilishitu."},{"book":"1 Bhakolinto","chapter":"3","verse":"12","text":"Ibhaga mundu shaashenje panani jakwe, kwa shaabhu eu maganga ga ela eu maganga ga bhei jikuklungwa, na juna shaashenjele nkali mikongo eu maamba eu manyai."},{"book":"1 Bhakolinto","chapter":"3","verse":"13","text":"Ikabheje, lyubha lya ukumu liengo lya kila mundu shilibhoneshe mobha gushibhaishe a Kilishitu. Pabha, lyene lyubhalyo a Nnungu shibhapime kushimilika kwa kila liengo."},{"book":"1 Bhakolinto","chapter":"3","verse":"14","text":"Monaga shashenjile mundu shibhonekaga kulonjeya, bhai shaposhele upo."},{"book":"1 Bhakolinto","chapter":"3","verse":"15","text":"Ikabheje shashenjile mundu shitinikaga, bhai, akapegwa upo, ikabheje nnyene shatapulwe mbuti akolobhweshe pa moto."},{"book":"1 Bhakolinto","chapter":"3","verse":"16","text":"Bhuli, nkakwimanyanga kuti mmanganya ni likanisha, na kuti Mbumu jwa a Nnungu anatama mmunda jenunji?"},{"book":"1 Bhakolinto","chapter":"3","verse":"17","text":"Bhai, mundu aangabhanyaga likanisha lya a Nnungulyo, a Nnungu shibhanng'angabhanye jwene mundujo, pabha likanisha lya a Nnungu, ni lya Ukonjelo na lyene likanisha lya a Nnungulyo, ni mmanganyanji."},{"book":"1 Bhakolinto","chapter":"3","verse":"18","text":"Nnaitembanje! Mundu jojowe munkumbi gwenunji aiganishiyaga kuti ashikola lunda malinga lwa pa shilambolyo, mbaya aiputuye nkupinga akole lunda lwa kweli."},{"book":"1 Bhakolinto","chapter":"3","verse":"19","text":"Pabha lunda lwa pa shilambolyo pano ni ungumba kwa a Nnungu. Na Majandiko ga Ukonjelo gakuti, “A Nnungu bhanakwaakamulanga bhakwetenje lunda, nkupenya kwabhonji.”"},{"book":"1 Bhakolinto","chapter":"3","verse":"20","text":"Kabhili Majandiko gakuti, “Bhakulungwa bhamumanyi ng'aniyo ya bhakwetenje lunda kuti ikapwaa.”"},{"book":"1 Bhakolinto","chapter":"3","verse":"21","text":"Bhai mundu anaipunile bhandu. Pabha indu yowe yenunji."},{"book":"1 Bhakolinto","chapter":"3","verse":"22","text":"Ibhaga a Pauli, eu a Apolo, eu a Kepa, eu shilambolyo, eu gumi na kuwa, eu indu ipali, nnaino na ikwiya, yowe ni yenunji,"},{"book":"1 Bhakolinto","chapter":"3","verse":"23","text":"ikabheje mmanganya ni bha a Kilishitu na bhalabho a Kilishitu ni bha a Nnungu."}]}