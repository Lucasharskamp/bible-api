{"data":[{"book":"Ezekiyel","chapter":"10","verse":"1","text":"Na duba, sai na ga kamannin kursiyin saffaya10.1 Ko kuwa lafis lazuli a kan sararin da yake a bisa kawunan kerubobi."},{"book":"Ezekiyel","chapter":"10","verse":"2","text":"Sai Ubangiji ya ce wa mutumin da yake saye da lilin, “Ka shiga cikin da’irorin da suke ƙarƙashin kerubobi. Ka cika hannuwanka da garwashin wuta wanda yake tsakanin kerubobin ka kuma watsar da su a kan birnin.” Yayinda nake dubawa, sai ya shiga."},{"book":"Ezekiyel","chapter":"10","verse":"3","text":"Kerubobin kuwa suna tsaye a gefen kudu na haikali sa’ad da mutumin ya shiga, sai girgije ya cika filin da yake can ciki."},{"book":"Ezekiyel","chapter":"10","verse":"4","text":"Sai ɗaukakar Ubangiji ya tashi daga bisa kerubobi ya tafi zuwa madogarar ƙofar haikali. Girgijen ya cika haikali, filin kuwa ya cika da hasken ɗaukakar Ubangiji."},{"book":"Ezekiyel","chapter":"10","verse":"5","text":"Sai aka ji ƙarar fikafikan kerubobin har a filin waje, kamar muryar Allah Maɗaukaki10.5 Da Ibraniyanci El-Shaddai sa’ad da ya yi magana."},{"book":"Ezekiyel","chapter":"10","verse":"6","text":"Sa’ad da Ubangiji ya umarci mutumin da yake saye da lilin cewa, “Ka ɗibi wuta daga cikin tsakanin da’irorin, daga tsakanin kerubobin,” sai mutumin ya shiga ya tsaya kusa da da’irar."},{"book":"Ezekiyel","chapter":"10","verse":"7","text":"Sa’an nan ɗaya daga cikin kerubobin ya miƙa hannu zuwa wurin wutar da take tsakaninsu. Ya ɗebo wutar daga ciki ya zuba a hannuwan mutumin da yake saye da lilin, shi kuwa ya karɓa ya fita."},{"book":"Ezekiyel","chapter":"10","verse":"8","text":"(A ƙarƙashin fikafikan kerubobin ana iya ganin abin da ya yi kamar hannuwan mutum.)"},{"book":"Ezekiyel","chapter":"10","verse":"9","text":"Na duba, sai na ga kusa da kerubobin akwai da’irori huɗu, kowanne kusa da kerub guda; da’irorin suna ƙyalli kamar wani dutse mai daraja."},{"book":"Ezekiyel","chapter":"10","verse":"10","text":"Game da kamanninsu kuwa, huɗu a cikinsu sun yi kama da juna; kowanne ya yi kamar da da’ira a cikin da’ira."},{"book":"Ezekiyel","chapter":"10","verse":"11","text":"Yayinda suke tafiya, sukan tafi kowane gefe huɗun da kerubobin suka nufa; da’irorin ba sa juyawa yayinda kerubobin suke tafiya. Kerubobin suka tafi kowane gefen da kan ya nufa, ba tare da juyawa ba sa’ad da suke tafiya."},{"book":"Ezekiyel","chapter":"10","verse":"12","text":"Jikunansu gaba ɗaya, har da bayansu, hannuwansu da fikafikansu, sun cika gaba ɗaya da idanu, kamar yadda suke a da’irori huɗun."},{"book":"Ezekiyel","chapter":"10","verse":"13","text":"Na ji ana kiran da’irorin “da’irorin guguwa.”"},{"book":"Ezekiyel","chapter":"10","verse":"14","text":"Kowane daga kerubobin yana da fuskoki huɗu. Fuska ɗaya na kerub ne, na biyun fuskar mutum ne, na ukun fuskar zaki ne, na huɗun kuwa fuskar gaggafa ce."},{"book":"Ezekiyel","chapter":"10","verse":"15","text":"Sai kerubobin suka tashi sama. Waɗannan ne halittu masu ran da na gani kusa da Kogin Kebar."},{"book":"Ezekiyel","chapter":"10","verse":"16","text":"Sa’ad da kerubobin suka motsa, sai da’irorin da suke kusa da su su motsa; kuma sa’ad da kerubobin suka buɗe fikafikansu don su tashi daga ƙasa, da’irorin ba sa barin wurarensu."},{"book":"Ezekiyel","chapter":"10","verse":"17","text":"Sa’ad da kerubobin suka tsaya cik, su ma sukan tsaya cik; kuma sa’ad da kerubobin suka tashi, sai su ma su tashi tare da su, domin ruhun rayayyun halittun yana a cikinsu."},{"book":"Ezekiyel","chapter":"10","verse":"18","text":"Sai ɗaukakar Ubangiji ya tashi daga bisa madogarar ƙofar haikali ya kuma tsaya a bisa kerubobi."},{"book":"Ezekiyel","chapter":"10","verse":"19","text":"Yayinda nake duba, kerubobin suka buɗe fikafikansu suka kuma tashi daga ƙasa, yayinda suka tafi kuwa, da’irorin suka tafi tare da su. Suka tsaya a mashigin ƙofar gabas na gidan Ubangiji, ɗaukakar Allah na Isra’ila kuwa yana a kansu."},{"book":"Ezekiyel","chapter":"10","verse":"20","text":"Waɗannan ne rayayyun halittun da na gani a ƙarƙashin Allah na Isra’ila kusa da Kogin Kebar, na kuma gane cewa su kerubobi ne."},{"book":"Ezekiyel","chapter":"10","verse":"21","text":"Kowanne yana da fuskoki huɗu da fikafikai huɗu, a ƙarƙashin kuwa akwai wani abin da ya yi kamar hannuwan mutum."},{"book":"Ezekiyel","chapter":"10","verse":"22","text":"Fuskokinsu suna da kamanni ɗaya da waɗanda na gani kusa da Kogin Kebar. Kowanne ya tafi kai tsaye sosai."}]}