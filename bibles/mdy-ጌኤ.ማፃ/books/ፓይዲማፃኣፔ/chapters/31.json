{"data":[{"book":"ፓይዲ ማፃኣፔ","chapter":"31","verse":"1","text":"ናንጊና ናንጋ ጎዳ ሙሴም፦"},{"book":"ፓይዲ ማፃኣፔ","chapter":"31","verse":"2","text":"«ዒስራዔኤሌ ዓሶ ዑፃ ዔያታ ማዼ ጌኖ ማዾ ዛሎሮ ሚዲያሜ ዓሶ ኮሜ ኮፄ፤ ኔ ዬያይዴስካፓ ሃይቃንዳኔ» ጌዔኔ።"},{"book":"ፓይዲ ማፃኣፔ","chapter":"31","verse":"3","text":"ዬያሮ ሙሴ ዴሮም፦ «ሚዲያሜ ዓሳ ናንጊና ናንጋ ጎዳም ፑርታ ማዼ ማዾ ዛሎ ዔያቶይዳ ዖልዚ ቡሊ፥ ኮሜ ኮፃኒ ዖልዚም ጊኢጊንቱዋቴ፤"},{"book":"ፓይዲ ማፃኣፔ","chapter":"31","verse":"4","text":"ፔቴ ፔቴ ዒስራዔኤሌ ፃጶ ማኣራፓ ፔቴ ፔቴ ሺያ ዖላንዳ ዓቲንቄ ዶኦሪ፥ ዖሎም ዳኩዋቴ» ጌዔኔ።"},{"book":"ፓይዲ ማፃኣፔ","chapter":"31","verse":"5","text":"ዬያሮ ፔቴ ፔቴ ፃጳፓ ፔቴ ሺያ ሺያ ዓሲ፤ ዎሊ ዑፃ ታጶ ላምዖ ሺያ ዓሲ ዖሎም ጊኢጊንቴኔ።"},{"book":"ፓይዲ ማፃኣፔ","chapter":"31","verse":"6","text":"ቄኤሳሢ ዓላዜሬ ናኣዚ፥ ፒንሃሴ ዬያ ዓሶ ዔኪ ዖሎሮ ዓኣዻንዳጉዲ ሙሴ ዳኬኔ፤ ፒንሃሴ ዒማና ጌኤዦ ማኣሮይዳ ዓኣ ፆኦሲም ዱማዼ ባኮንታ ዖሎም ዓሶ ዔኤሊ ጊኢጊሻ ዛያሢንታ ኩጫ ዔኬኔ።"},{"book":"ፓይዲ ማፃኣፔ","chapter":"31","verse":"7","text":"ዬካፓ ናንጊና ናንጋ ጎዳ ሙሴም ዓይሤ ጎይፆና ሚዲያሜ ዓሶይዳ ዔያታ ዖልዚ ቡሊ ዓቲንቆ ቢያ ዎዼኔ።"},{"book":"ፓይዲ ማፃኣፔ","chapter":"31","verse":"8","text":"ዒማና ሚዲያሜኮ ዶንጎ ካኣታ ሃይቄኔ፤ ዬያታ፦ ዔዊ፥ ሬቄሜ፥ ፁሪ፥ ሁሪንታ ሬባዒ ጌይንታያኬ፤ ቃሲ ዔያታ ቢዖሬ ናኣዚ ባኣላኣሜያ ዎዼኔ።"},{"book":"ፓይዲ ማፃኣፔ","chapter":"31","verse":"9","text":"ዒስራዔኤሌ ዴራ ሚዲያሜ ዓጮ ላኣሎንታ ናኣቶዋ ዲዒ ዔኬኔ፤ ባኣቶንታ ማራቶንታ ዋኣሮንታኣ ዔኬኔ፤ ዔያቶኮ ቆሎዋ ቢያ ቡሪ ዔኬኔ።"},{"book":"ፓይዲ ማፃኣፔ","chapter":"31","verse":"10","text":"ዔያቶኮ ካታሞና ጉርዶዋ ቢያ ሚቼኔ፤"},{"book":"ፓይዲ ማፃኣፔ","chapter":"31","verse":"11","text":"ዔያታ ዲዒ ዔኬ ዓሶንታ ቆልሞንታ ሃንጎ ባኮዋ ቢያ ቡኩሲ ዔኪ፥"},{"book":"ፓይዲ ማፃኣፔ","chapter":"31","verse":"12","text":"ዮርዳኖሴ ዎሮ ሱካ፥ ዒያርኮኮ ሆታ ዓኣ፥ ሞዓኣቤ ቦኦሎይዳ ዱንኪ ዴዒ ዓኣ ሙሴና ዓላዜሬና፤ ዬያጉዲ ዴራ ቢያሢ ዓኣ ቤዞ ሙኬኔ።"},{"book":"ፓይዲ ማፃኣፔ","chapter":"31","verse":"13","text":"ሙሴንታ ዓላዜሬንታ ሃንጎ ዴሮኮዋ ሱኡጋ ዖሎ ዓሶ ጎይሣ ዔካኒ ኬስኬኔ፤"},{"book":"ፓይዲ ማፃኣፔ","chapter":"31","verse":"14","text":"ዒማና ሙሴ ዖላፓ ማዔ፥ ፖኦሊሶኮ ሱኡጎ ዑፃ፤ ጌይፃ፦ ሺዮ ዓሶ ዓይሣ ዓሶና ፄኤቶ ዓሶ ዓይሣ ዓሶናይዳ ዻጋዻዖ፥"},{"book":"ፓይዲ ማፃኣፔ","chapter":"31","verse":"15","text":"«ላኣሎ ቢያ ዎዹዋዖ ዒንሢ ዓይጎሮ ሃሼይ?"},{"book":"ፓይዲ ማፃኣፔ","chapter":"31","verse":"16","text":"ቤርታ ፔዖሬይዳ ኑ ዓኣንቴ ባኣላኣሜ ዞሮ ዋይዚ ዴራ ፆኦሲ ጉሙርቂፆ ሃሻንዳጉዲ ማሄሢ ላኣሎታሢ ዒንሢ ዋሊያ? ፆኦሲ ዴሮ ዑፃኣ ዎዻ ዶርዓሢ ዔኪ ዬይሲሴሢ ዬያ ዻቢንቶኬ፤ 31፡16 ፓይ. ማፃ 25፡1-9።"},{"book":"ፓይዲ ማፃኣፔ","chapter":"31","verse":"17","text":"ዬያሮ ሃሢ ዓቲንቆ ናኣቶ ቢያ፤ ሃሣ ዓቲንቆና ኮኦሜ ላኣሎዋ ቢያ ዎዹዋቴ።"},{"book":"ፓይዲ ማፃኣፔ","chapter":"31","verse":"18","text":"ጋዓንቴ ኩሙፆ ዉዱሮ ናኣቶ ዎዹዋዖ ዒንሢሮ ማሂ ሃሹዋቴ።"},{"book":"ፓይዲ ማፃኣፔ","chapter":"31","verse":"19","text":"ዒንሢ ባኣካፓ ዓሲ ዎዼ ዓሲ ማዔቴያ ሌሲ ካኣሜ ዓሲ ቢያ ላንካይ ኬሊ ሄላንዳኣና ጉርዳፓ ዙላ ዴዖንጎ፤ ሃይሣሳ ኬሎና ላንካሳ ኬሎናይዳ ዒንሢንታ ዒንሢ ዲዒ ዔኪ ሙኬ ላኣሎ ጌኤሹዋቴ።"},{"book":"ፓይዲ ማፃኣፔ","chapter":"31","verse":"20","text":"ዬያጉዲ ዓይጎ ማኣዖዋ ማዖም ዒልዒና፥ ዋኣሪ ጋፓኔና፤ ሃሣ ጊንሣ ሚሢና ኮሺንቴ ባኣዚ ቢያ ጌኤሹዋቴ» ጌዔኔ።"},{"book":"ፓይዲ ማፃኣፔ","chapter":"31","verse":"21","text":"ቄኤሳሢ፥ ዓላዜሬ ዖላፓ ማዔ ዓቲንቆም ሂዚ ጌዔኔ፦ «ናንጊና ናንጋ ጎዳ ሙሴም ዒንጌ ዎጎኮ ዳምባ ያዺኬ፤"},{"book":"ፓይዲ ማፃኣፔ","chapter":"31","verse":"22-23","text":"ዎርቄ፥ ቢራ ዓንጊ፥ ሞኦና ዓንጊ፥ ዓንጊ፥ ቆርቆሬ፤ ሃሣ ጊንሣ ዒርሳሴ ጌይንታ ዓንጎንታ ዬያጉዴያ ታሚ ሚቺ ዔኤቢ ዎኦቱዋ ባኣዚ ቢያ ታሚና ሚቺንቲ ጌኤሽካንዳያ ኮይሳኔ፤ ታሚ ሙዓ ባኮ ጋዓንቴ ቢያ ጌኤሺፆ ዳምቦም ጌሢንቴ ዋኣፆና ማስኪ ጌኤሹዋቴ።"},{"book":"ፓይዲ ማፃኣፔ","chapter":"31","verse":"24","text":"ላንካሳ ኬሎና ዓፒሎ ዒንሢኮ ማስኩዋቴ፤ ዬካፓ ዳምቦ ጎይፆና ጌኤሽኬያ ዒንሢ ማዓሢሮ ጉርዶ ጌላኒ ዒንሢ ዳንዳዓኔ።»"},{"book":"ፓይዲ ማፃኣፔ","chapter":"31","verse":"25","text":"ናንጊና ናንጋ ጎዳ ሙሴም፦"},{"book":"ፓይዲ ማፃኣፔ","chapter":"31","verse":"26","text":"«ኔናንታ ዓላዜሬንታ ዓሶኮ ሱኡጎ ማዔ ሃንጎ ዓሶንታ ዎላ ማዒጋፓ ዲዒ ዔኪ ሙኮና ዓሶንታ ቆልሞንታ፤ ዬያጉዲ ዔኪ ሙኮና ባኮ ቢያ ፓይዱዋቴ።"},{"book":"ፓይዲ ማፃኣፔ","chapter":"31","verse":"27","text":"ዬያ ላምዖ ቤሲ ፓቂጋፓ ፔቴዞይዳ ፓቂንቴዞ ዖሎ ዓኣዺ ሙኬ ዓሶም፤ ላምዓሳዞ ሃንጎ ዓሶም ዒንጉዋቴ።"},{"book":"ፓይዲ ማፃኣፔ","chapter":"31","verse":"28","text":"ፖኦሊሶም ጌይንቴሢዳፓ ዲዒንቴ ዓሶኮ ዶንጎ ፄኤታፓ ፔቴማ፤ ዬያጉዲ ባኣቶይዳፓ፥ ሃሮይዳፓ፥ ማራቶና ዋኣሮናይዳፓ ዶንጎ ፄኤታኮ ፔቴ ኩቺ ማዓማ ዔኪ ታና፥ ናንጊና ናንጋ ጎዳሢም ዒንጎ ባኣዚ ማሂ ዱማሲ ዒንጉዋቴ፤"},{"book":"ፓይዲ ማፃኣፔ","chapter":"31","verse":"29","text":"ታና፥ ናንጊና ናንጋ ጎዳሢም ዱማ ዒንጊሢ ማሂ ቄኤሳሢ ዓላዜሬም ዒንጉዋቴ።"},{"book":"ፓይዲ ማፃኣፔ","chapter":"31","verse":"30","text":"ሃንጎ ዴሮም ዒንጊንቴሢዳፓ ዲዒንቴ ዓሶኮ ዶንጊታሚ ዓሲፓ ፔቴማ፤ ዬያጉዲ ባኣቶፓ፥ ሃሮይዳፓ፥ ማራቶንታ ዋኣሮንታይዳፓ ዱማሲ ታኣም ዱማዼያ ማዔ ታኣኒ ዒንሢና ካኣማ ማኣሮኮ ሱኡጎ ማዔ ሌዊ ዓሶም ዒንጉዋቴ» ጌዔኔ።"},{"book":"ፓይዲ ማፃኣፔ","chapter":"31","verse":"31","text":"ሙሴንታ ዓላዜሬንታ ናንጊና ናንጋ ጎዳ ዔያቶ ዓይሤ ባኮ ቢያ ማዼኔ።"},{"book":"ፓይዲ ማፃኣፔ","chapter":"31","verse":"32-35","text":"ዔያታ ፔኤም ማሂ ዔኬ ባኮዋ ጊዳ ቃሳዛ ዔያታ ዲዒ ዔኪ ሙኬ ባካ ያዺኬ፦ ላሆ ፄኤታና ላንካይታሚ ዶንጎ ሺያ ማራይና ዋኣሪና፥ ላንካይታሚ ላምዖ ሺያ ባይ፥ ላሂታሚ ፔቴ ሃሬና ሃይሢታሚ ላምዖ ሺያ ኩሙሢ ዉዱሮ ናይናኬ።"},{"book":"ፓይዲ ማፃኣፔ","chapter":"31","verse":"36","text":"ዲዒንቲ ዔኪ ሙኮና ባካፓ ዛላ ዖሎ ዖሊ ሙኬ ዓሶም ዒንጊንቴያ ማዓዛ ዬይ ባካ ሃይሦ ፄኤታና ሃይሢታሚ ላንካይ ሺያና ዶንጎ ፄኤታ ዋኣሪና ማራይናኬ።"},{"book":"ፓይዲ ማፃኣፔ","chapter":"31","verse":"37","text":"ዬያቶይዳፓ ላሆ ፄኤታና ላንካይታሚ ዶንጎንሢ ናንጊና ናንጋ ጎዳም ዒንጎ ባኣዚ ማዒ ዒንጊንቴኔ፤"},{"book":"ፓይዲ ማፃኣፔ","chapter":"31","verse":"38","text":"ዖሎ ዖሊ ሙኬ ዓሶም ዒንጊንቴ ባኣቶኮ ፓይዳ፦ ሃይሢታሚ ሺያ ማዓዛ ዬያቶይዳፓ ላንካይታሚ ላምዖንሢ ናንጊና ናንጋ ጎዳም ዒንጎ ባኣዚ ማዒ ዒንጊንቴኔ፤"},{"book":"ፓይዲ ማፃኣፔ","chapter":"31","verse":"39","text":"ሃሣ ፖኦሊሶም ዒንጊንቴ ሃራ ሃይሢታሚ ሺያና ዶንጎ ፄኤታና ማዓዛ ዬያቶይዳፓ ላሂታሚ ፔቴ ናንጊና ናንጋ ጎዳም ዒንጎ ባኣዚ ማዒ ዒንጊንቴያኬ፤"},{"book":"ፓይዲ ማፃኣፔ","chapter":"31","verse":"40","text":"ሃሣ ፖኦሊሶም ዒንጊንቴ ኩሙፆ ዉዱሮ ናኣቶኮ ፓይዳ ታጶ ላሆ ሺያ ማዓዛ ዬያቶይዳፓ ሃይሢታሚ ላምዖንሢ ናንጊና ናንጋ ጎዳ ማዾም ዱማዼያኬ።"},{"book":"ፓይዲ ማፃኣፔ","chapter":"31","verse":"41","text":"ዬያሮ ሙሴ ናንጊና ናንጋ ጎዳ ዒዛ ዓይሤ ጎይፆ ዒንጎ ባኮ ናንጊና ናንጋ ጎዳም ዱማ ዒንጊሢ ማሂ ዓላዜሬም ዒንጌኔ።"},{"book":"ፓይዲ ማፃኣፔ","chapter":"31","verse":"42","text":"ሃንጎ ዴሮም ዒንጊንቴሢ ዖሎ ዖሌ ዓሶም ዒንጊንቴሢና ዎላ ሄኮ ማዔ ባኣዚኬ፤"},{"book":"ፓይዲ ማፃኣፔ","chapter":"31","verse":"43","text":"ዬይያ፦ ሃይሦ ፄኤታና ሃይሢታሚ ላንካይ ሺያና ዶንጎ ፄኤታ ማራይና ዋኣሪና፥"},{"book":"ፓይዲ ማፃኣፔ","chapter":"31","verse":"44","text":"ሃይሢታሚ ላሆ ሺያ ባይ፥"},{"book":"ፓይዲ ማፃኣፔ","chapter":"31","verse":"45","text":"ሃይሢታሚ ሺያና ዶንጎ ፄኤታ ሃሬንታ፥"},{"book":"ፓይዲ ማፃኣፔ","chapter":"31","verse":"46","text":"ታጶ ላሆ ሺያ ኩሙሢ ዉዱሮ ናይንታኬ።"},{"book":"ፓይዲ ማፃኣፔ","chapter":"31","verse":"47","text":"ዬያ ባኮይዳፓ ሙሴ ዶንጊታሞ ዓሶፓ ፔቴማ፤ ዬያጉዲ ሃሣ ዶንጊታሞ ቆልማፓ ፔቴማ ዔኪ ዔኪ ናንጊና ናንጋ ጎዳ ዓይሤ ጎይፆና ፆኦሲ ዴሮና ካኣማ ማኣሮኮ ሱኡጎ ማዔ ሌዊ ዓሶም ዒንጌኔ።"},{"book":"ፓይዲ ማፃኣፔ","chapter":"31","verse":"48","text":"ዬካፓ ፖኦሊሶኮ ሺዮ ሺዮና ፄኤቶ ፄኤቶና ዓይሣ ዓሳ ሙሴ ኮይላ ሙኪ፦"},{"book":"ፓይዲ ማፃኣፔ","chapter":"31","verse":"49","text":"«ጎዳሢዮ! ኑኡኒ ዓይሢ ዎይሣ ፖኦሊሶ ቢያ ኑ ፓይዴኔ፤ ዔያቶይዳፓ ፔቴታዖ ፓጬያ ባኣሴ፤"},{"book":"ፓይዲ ማፃኣፔ","chapter":"31","verse":"50","text":"ዬያሮ ኑኡኒ ፔቴ ፔቴሢ ዔኬ ዎርቆ ፓልማሢ፤ ጌይፃ፦ ቶካ ዓኣሦ ጋዋ፥ ኩጮ ጋዋ፥ ኬኤሎ ዢኢራሢ፥ ዋያ ዓኣሦ ባኮንታ ሆላ ማኣዖሢንታ ቢያ ጎሞ ኑኡኮ ጌኤሻንዳጉዲ ጎዳም ዒንጎ ዒንጊሢ ማሂ ኑ ዔኪ ሙኬኔ» ጌዔኔ።"},{"book":"ፓይዲ ማፃኣፔ","chapter":"31","verse":"51","text":"ሙሴና ዓላዜሬና ፓልሞ ማሂ ማዢንቴ ዎርቆ ቢያ ዔኬኔ።"},{"book":"ፓይዲ ማፃኣፔ","chapter":"31","verse":"52","text":"ዖሎ ዖላ ሺዮ ዓሶ ዓይሣዞንሢና ፄኤቶ ዓሶ ዓይሣዞንሢናይዳፓ ናንጊና ናንጋ ጎዳም ዒንጊሢ ማዒ ዒንጊንቴ ዎርቆኮ ዴኤሡማ ላምዖ ፄኤታ ኪሎ ማዓያኬ።"},{"book":"ፓይዲ ማፃኣፔ","chapter":"31","verse":"53","text":"ፖኦሊሶኮ ሱኡጎ ማዒባኣ ዖሎ ዓሳ ጋዓንቴ ዲዒ ዔኪ ሙኬ ባኮ ፔኤሮ ማሂ ዔኬኔ።"},{"book":"ፓይዲ ማፃኣፔ","chapter":"31","verse":"54","text":"ዬያሮ ሙሴና ቄኤሳሢ፥ ዓላዜሬና ጎዳ ዒስራዔኤሌ ዓሶ ጶቂሢ ማኣዳንዳጉዲ ዖሎ ዖላ ሺዮ ዓሶና ፄኤቶ ዓሶና ዓይሣ ዓሶፓ ዎርቆ ዔኪ ፆኦሲ ዴሮና ካኣማ ዓፒላፓ ማዦና ማኣሮ ጌልዜኔ።"}]}