{"data":[{"book":"MATTHEW","chapter":"17","verse":"1","text":"Naa aso e ono ku oti te llaka raa, Jesus ni toa a Ia Peter laatou ma James aa ko John, ka oo laatou ki aruna te mouna e moe ki aruna no nnoho soko laatou.17.1 2 Pet 1.17-18"},{"book":"MATTHEW","chapter":"17","verse":"2","text":"Naa disaipol raa ni ttoka atu no kkite i naa huri te haitino Jesus: tana taurae ni maasina pee ko te laa, aa ana hekau e hakao raa ni kkiva no makkini hua."},{"book":"MATTHEW","chapter":"17","verse":"3","text":"Teenaa kkite iloo te takatoru disaipol naa i naa hakassura ake Moses ma Elijah no ttuu ka hai taratara ma Jesus."},{"book":"MATTHEW","chapter":"17","verse":"4","text":"Peter ki mee ake ki Jesus, “TeAriki, e taukareka iloo i maatou e nnoho i te kina nei! Ki mee koe e hiihai, nau ku hakatuu ni tamaa hare e toru i te kina nei; too hare, te hare Moses, aa se hare ma Elijah.”"},{"book":"MATTHEW","chapter":"17","verse":"5","text":"I te saaita Peter koi taratara raa, te uruaoa e maasina raa ku uhi ake i aruna laatou, teenaa taratara mai iloo te reo raa iloto te uruaoa, “Teenei taku Tama e llee ai taku manava. Kootou hakannoo atu kiaa Ia!”17.5 Gen 22.2; Deut 18.15; Ps 2.7; Is 42.1; Mt 3.17; 12.18; Mk 1.11; Lk 3.22"},{"book":"MATTHEW","chapter":"17","verse":"6","text":"Te saaita naa disaipol raa ni llono i te reo naa raa, naa tama naa ni mattaku ka ppesi naa haitino laatou no mmoe ki te kerekere i laro."},{"book":"MATTHEW","chapter":"17","verse":"7","text":"Jesus ni hanatu no paa tana rima i laatou no mee ake, “Massike ki aruna, kootou see mattaku.”"},{"book":"MATTHEW","chapter":"17","verse":"8","text":"Naa disaipol naa ni ttoka atu raa nei, teelaa ko Jesus soko Ia raa ku tuu ake."},{"book":"MATTHEW","chapter":"17","verse":"9","text":"I te saaita laatou ni ahe ki laro te mouna raa, Jesus ki mee ake, “Kootou see hakaea ake ki se tama i te mee kootou ni kkite nei; kootou ttari ki te saaita te Tama te Henua raa ku oti te hakamasikeria mai i te mate.”"},{"book":"MATTHEW","chapter":"17","verse":"10","text":"Naa disaipol raa ki vasiri ake ki Jesus, “Ai naa tisa naa Loo TeAtua raa e taratara ai maa Elijah ki au are i mua te Mesaea?”17.10 Mal 4.5"},{"book":"MATTHEW","chapter":"17","verse":"11","text":"Jesus ki mee ake, “Elijah ma ki hakasura mai maaoni i mua no hakattonu hakaoti naa mee hakkaatoa."},{"book":"MATTHEW","chapter":"17","verse":"12","text":"Tevana iaa nau e vanaatu ki kootou: Elijah ku oti te hakasura iho, teenaa te henua ni ffuri atu no mee pakavaina laatou te tama naa. Te Tama te Henua raa ma ki mee pakavaina laatou peenaa hoki.”17.12 Mt 11.14"},{"book":"MATTHEW","chapter":"17","verse":"13","text":"Teenaa ki illoa naa disaipol raa maa Jesus e taratara i John te Baptis."},{"book":"MATTHEW","chapter":"17","verse":"14","text":"I te saaita Jesus ma ttakatoru naa ni ttae atu ki naa tama raa i laro te mouna raa, te tanata tokotasi ni hanake no tuu ki ana turi imua Jesus no mee ake,"},{"book":"MATTHEW","chapter":"17","verse":"15","text":"“TeAriki, aroha i taku tamariki tanata! Taku tama nei maraa ki oti ku sura te vvare iaa ia, teenaa i te saaita te mee naa maraa e tae ake raa, a ia maraa e ppore no sina ki loto se ahi, aa seai ki loto ttai."},{"book":"MATTHEW","chapter":"17","verse":"16","text":"Ttama nei ni toa a nau ki mmata oo disaipol raa iaa ia, tevana iaa te tama nei ni see lavaa laatou te haia no taukareka.”"},{"book":"MATTHEW","chapter":"17","verse":"17","text":"Jesus ki mee ake, “Ai kootou ni tama e aa ku see illoa te lotu ka sosorina hakallika! E aa? Teenei se ssao huapotopoto taatou ni ttaka hakapaa ka tokonaki nau ki kootou? Toomai te tamariki tanata naa!”"},{"book":"MATTHEW","chapter":"17","verse":"18","text":"Jesus ni varo atu ki te tipua naa no hakataha lokoi te tipua raa i te tama naa, teenaa taukareka lokoi te tamariki tanata naa."},{"book":"MATTHEW","chapter":"17","verse":"19","text":"Teenaa ooatu iloo naa disaipol raa no vasiri seemuu ake ki Jesus, “Te tipua hakallika naa ni see lavaa peehea maatou te hanaa?”"},{"book":"MATTHEW","chapter":"17","verse":"20","text":"Jesus ki mee ake, “Te tipua naa ni see lavaa kootou te hanaa i kootou see lotu maaoni. Nau e kauatu te taratara maaoni nei: Ki mee maa naa hakataakoto kootou iaa nau e punaamea koi pee ko te hua laakau te mastat raa, kootou e lavaa te mee ake ki te tamaa mouna nei, ‘Tosi atu no tuu mai i te kina raa!’ teenaa te mouna naa ma ki tosi. See hai mee ma ki hainattaa i kootou!”17.20 Mt 21.21; Mk 11.23; 1 Cor 13.2"},{"book":"MATTHEW","chapter":"17","verse":"21","text":"[Naa vana peenei ma ki lavaa te haia kootou ki mee koi kootou e hakapakuu no taku ki TeAtua; see hai ara peelaa hoki.]"},{"book":"MATTHEW","chapter":"17","verse":"22","text":"Te saaita naa disaipol raa ni oo ake no kkutu katoo i Galilee raa, Jesus ki mee ake ki laatou, “Te Tama te Henua raa ku mee ki hookina ki naa rima naa tama e hakallika"},{"book":"MATTHEW","chapter":"17","verse":"23","text":"no mate. Tevana iaa i te ttoru naa aso raa, ttama naa ma ki hakamasikeria i te mate no ora hoki.”"},{"book":"MATTHEW","chapter":"17","verse":"24","text":"I te saaita Jesus ma ana disaipol ni ttae ake ki Capernaum raa, naa tama maraa e ao naa takis te Hare Tapu raa ni oo ake ki Peter no vasiri ake, “Te tisa kootou naa maraa e pesi hoki naa takis te Hare Tapu?”17.24 Ex 30.13; 38.26"},{"book":"MATTHEW","chapter":"17","verse":"25","text":"Peter ki mee ake, “Uee.”"},{"book":"MATTHEW","chapter":"17","verse":"26","text":"Peter ki mee ake, “Naa tama are i naa henua sara.”"},{"book":"MATTHEW","chapter":"17","verse":"27","text":"Tevana iaa taatou see fiffai maa naa tama naa ki lloto i taatou. Tere no pesi se uka ki loto te namo, aa i too ika mua e ffuti raa, koe ma ki kite te mane raa e mmau i tana pukua, teenaa te mane naa e tau te sui naa takis taaua maa te Hare Tapu. Too te mane naa aa koe ku hano no pesi naa takis taaua.”"}]}