{"data":[{"book":"Taruxui","chapter":"10","verse":"1","text":"Xɛmɛ nde nu na Sesare naxan nu xili Koroneliyo. Sɔɔri kɛmɛ xunmati nan nu a ra Itali sɔɔri gali ya ma."},{"book":"Taruxui","chapter":"10","verse":"2","text":"Diinɛla nan nu a ra. A tan nun a xa mixi birin nu gaaxuxi Ala ya ra. A nu setaree malima a gbegbe ra, a man nu Ala maxandima tɛmui birin."},{"book":"Taruxui","chapter":"10","verse":"3","text":"Nunmare ra, a naxa Ala xa malekɛ nde to laamatunyi ra, a sofe a xɔnyi. Malekɛ naxa a xili, «Koroneliyo.»"},{"book":"Taruxui","chapter":"10","verse":"4","text":"Koroneliyo to a to, a naxa gaaxu. A naxa a fala, «Marigi, munse niyaxi?» Malekɛ naxa a fala a bɛ, «Ala bara i xa maxandi suxu. A bara ratu i ma, i bara naxan naba setaree bɛ."},{"book":"Taruxui","chapter":"10","verse":"5","text":"Yakɔsi, i xa mixi ndee xɛɛ Yafa e xa fa Simɔn na, naxan xili falama Piyɛri."},{"book":"Taruxui","chapter":"10","verse":"6","text":"A yigiyaxi Simɔn garange xɔnyi baa dɛ ra.»"},{"book":"Taruxui","chapter":"10","verse":"7","text":"Malekɛ to gɛ wɔyɛnde, a naxa siga. Koroneliyo naxa konyi firin xili, a nun a xa sɔɔri diinɛla, naxan nu walima a bɛ."},{"book":"Taruxui","chapter":"10","verse":"8","text":"A naxa yi fe birin yaba e bɛ, a fa e xɛɛ Yafa."},{"book":"Taruxui","chapter":"10","verse":"9","text":"Na kuye iba yanyi tagi ɲɔndɔn, e nu na kira xɔn ma tɛmui naxɛ, e makɔrɛ taa ra, Piyɛri naxa te koore banxi fari a xa Ala maxandi."},{"book":"Taruxui","chapter":"10","verse":"10","text":"Na tɛmui kaamɛ naxa a suxu, a nu wama a dɛgefe. Beenun donse xa gɛ yailande, a naxa laamatunyi to."},{"book":"Taruxui","chapter":"10","verse":"11","text":"A naxa koore to a rabixi, se nde naxa goro bɔxi alɔ dugi, a xirixi a tunxun naanie ma."},{"book":"Taruxui","chapter":"10","verse":"12","text":"Subee, bubusee, nun xɔni birin nu na na dugi kui."},{"book":"Taruxui","chapter":"10","verse":"13","text":"Xui nde naxa a fala, «Piyɛri, keli, i sube nde faxa, i xa a don.»"},{"book":"Taruxui","chapter":"10","verse":"14","text":"Kɔnɔ Piyɛri naxa a yaabi, «Ade, Marigi. N mu nu se raharamuxi don sinden, xa na mu a ra se sɛniyɛntare.»"},{"book":"Taruxui","chapter":"10","verse":"15","text":"Xui naxa wɔyɛn a bɛ a firin nde, «Ala bara se naxan nasɛniyɛn i naxa a fala a sɛniyɛntare.»"},{"book":"Taruxui","chapter":"10","verse":"16","text":"Na naxa raba sanya saxan. Na xanbi, na dugi man naxa te koore ma."},{"book":"Taruxui","chapter":"10","verse":"17","text":"Piyɛri to nu a maɲɔxunfe na laamatunyi ma, a wama naxan masenfe, Koroneliyo xa xɛɛrae nu bara Simɔn xɔnyi maxɔrin. E naxa ti naadɛ ra."},{"book":"Taruxui","chapter":"10","verse":"18","text":"E naxa maxɔrinyi ti xa Simɔn yigiyaxi naa nɛ, e naxan xili falama Piyɛri."},{"book":"Taruxui","chapter":"10","verse":"19","text":"Piyɛri nu a maɲɔxunfe laamatunyi ma tɛmui naxɛ, Ala Xaxili naxa a masen a bɛ, «Xɛmɛ saxan na i maxɔrinfe."},{"book":"Taruxui","chapter":"10","verse":"20","text":"Keli, i xa goro, wo birin xa siga. I naxa siikɛ, barima n tan nan e xɛɛxi.»"},{"book":"Taruxui","chapter":"10","verse":"21","text":"Awa, Piyɛri naxa goro, a naxa a fala na xɛmɛe bɛ, «N tan nan yi ki wo naxan fenfe. Wo faxi munfe ma?»"},{"book":"Taruxui","chapter":"10","verse":"22","text":"E naxa dɛntɛgɛ sa, «Koroneliyo, sɔɔri mixi kɛmɛ xunmati, nan muxu xɛɛxi. Xɛmɛ tinxinxi na a ra, naxan gaaxuxi Ala ya ra. Yuwifie birin a xili fanyi falama. Ala xa malekɛ sɛniyɛnxi bara a masen a bɛ a xa i rafa a xɔnyi alako a xa i xa masenyi ramɛ.»"},{"book":"Taruxui","chapter":"10","verse":"23","text":"Awa, Piyɛri naxa e yigiya. Na kuye iba, a naxa keli, e birin naxa siga. Yafaka danxaniyatɔɛ ndee fan naxa e mati."},{"book":"Taruxui","chapter":"10","verse":"24","text":"Na kuye iba, e naxa so Sesare, Koroneliyo nu e mamɛfe dɛnnaxɛ. A nu bara a xa mixie nun a boore fanyie malan."},{"book":"Taruxui","chapter":"10","verse":"25","text":"Piyɛri to so, Koroneliyo naxa a ralan, a naxa a yɛtɛ magoro a bɛ."},{"book":"Taruxui","chapter":"10","verse":"26","text":"Kɔnɔ Piyɛri naxa a rakeli, a naxa a fala, «Keli, mixi nan na n fan na.»"},{"book":"Taruxui","chapter":"10","verse":"27","text":"E naxa so banxi e wɔyɛnma e bore ra. Piyɛri naxa mixi gbegbe malanxi li naa."},{"book":"Taruxui","chapter":"10","verse":"28","text":"A naxa a fala e bɛ, «Wo a kolon tɔnyi dɔxɔxi Yuwifie ma e nun si gbɛtɛ bɔnsɔɛ naxa lu yire keren, xa na mu a ra sofe ra e xɔnyi. Kɔnɔ Ala bara a masen n bɛ a n naxa mixi yo maɲɔxun sɛniyɛntare ra."},{"book":"Taruxui","chapter":"10","verse":"29","text":"Na na a ra, wo to n xili, n mu tondi fade. Awa, wo n xilixi munfe ma?»"},{"book":"Taruxui","chapter":"10","verse":"30","text":"Koroneliyo naxa a masen a bɛ, «Na xi naani nan yi ki, n nu salife n ma banxi kui nunmare tɛmui. Xɛmɛ nde naxa mini n ma, a xa sosee yanbama."},{"book":"Taruxui","chapter":"10","verse":"31","text":"A naxa a masen n bɛ, ‹Koroneliyo, Ala bara i xa maxandi suxu. A bara ratu a ma i bara naxan naba setaree bɛ."},{"book":"Taruxui","chapter":"10","verse":"32","text":"Awa, mixie xɛɛ Yafa, e xa fa Simɔn Piyɛri ra be. A yigiyaxi Simɔn garange xa banxi kui, baa dɛ ra.›"},{"book":"Taruxui","chapter":"10","verse":"33","text":"N naxa mixie xɛɛ keren na. Muxu bara ɲɛlɛxin ki fanyi i fafe ra. Awa, yakɔsi muxu birin na Ala ya i. I xa masenyi ti muxu bɛ, Marigi bara i yamari naxan birin na.»"},{"book":"Taruxui","chapter":"10","verse":"34","text":"Awa, wɔyɛnyi to so Piyɛri yi, a naxa a masen, «Yakɔsi n bara a kolon nɔndi nan yati a ra, Ala mu mixi yo rafisaxi a boore bɛ."},{"book":"Taruxui","chapter":"10","verse":"35","text":"A wama mixi birin xɔn, sie birin ya ma, naxee gaaxuma a ya ra, naxee tinxin."},{"book":"Taruxui","chapter":"10","verse":"36","text":"Ala bara xibaaru fanyi masen Isirayila ɲama bɛ. A bara a masen e bɛ a bɔɲɛsa sɔtɔma duniɲa Marigi Isa, Ala xa Mixi Sugandixi nan na."},{"book":"Taruxui","chapter":"10","verse":"37","text":"Wo a kolon naxan nabaxi fɔlɔfe Galile bɔxi ma, dɔxɔfe Yudaya birin na. Yaya nu bara kawandi ti mixie xa e xunxa ye xɔɔra."},{"book":"Taruxui","chapter":"10","verse":"38","text":"Na tɛmui Ala naxa Isa Nasarɛtika sugandi, Ala Xaxili Sɛniyɛnxi nun sɛnbɛ naxa goro a ma. Isa naxa siga yire birin, a nu fe fanyi raba, a nu mixi birin nayalan naxee nu na Ibulisa xa konyiya bun. Ala nu na a fɔxɔ ra.»"},{"book":"Taruxui","chapter":"10","verse":"39","text":"«Yi fe birin seede nan muxu ra a naxan naba Yuwifie xa bɔxi ma nun Darisalamu. E naxa a banban wuri ma, a faxa."},{"book":"Taruxui","chapter":"10","verse":"40","text":"Kɔnɔ Ala naxa a rakeli faxɛ ma xi saxan lɔxɔɛ, duniɲa xa a to."},{"book":"Taruxui","chapter":"10","verse":"41","text":"A mu tin a makɛnɛnde birin bɛ, kɔnɔ a naxa a yɛtɛ masen muxu bɛ, Ala naxee sugandixi e xa findi seedee ra. Muxu nun Isa bara donse don, muxu bara ye min a keli xanbi faxɛ ma."},{"book":"Taruxui","chapter":"10","verse":"42","text":"Isa naxa muxu yamari, muxu xa kawandi ti mixie bɛ, e xa a kolon Ala nan Isa tixi kiitisa ra mixi baloxie nun mixi faxaxie xun ma."},{"book":"Taruxui","chapter":"10","verse":"43","text":"Namiɲɔnmɛ birin nu bara a xa fe fala, naxan na danxaniya a ma na kanyi xa yunubi xafarima nɛ a xili saabui ra.»"},{"book":"Taruxui","chapter":"10","verse":"44","text":"Piyɛri to nu wɔyɛnma, naxee birin nu yi masenyi ramɛfe, Ala Xaxili Sɛniyɛnxi naxa goro e ma."},{"book":"Taruxui","chapter":"10","verse":"45","text":"Danxaniyatɔɛ sunnaxie naxee Piyɛri mati naa, e naxa kaaba yi fe ma, Ala Xaxili Sɛniyɛnxi gorofe sunnataree fan ma,"},{"book":"Taruxui","chapter":"10","verse":"46","text":"barima e naxa e xui mɛ e na Ala matɔxɔfe xui gbɛtɛe ra."},{"book":"Taruxui","chapter":"10","verse":"47","text":"Awa, Piyɛri naxa maxɔrinyi ti, «Mixi nde nɔma tondide yi mixie xa xunxa ye xɔɔra? E fan bara Ala Xaxili Sɛniyɛnxi sɔtɔ alɔ won fan a sɔtɔxi ki naxɛ.»"},{"book":"Taruxui","chapter":"10","verse":"48","text":"A naxa yaamari fi fa e xa e xunxa ye xɔɔra Isa xili ra. Na xanbi e naxa Piyɛri mayandi a xa lu e xɔnyi na saxanyi."}]}