{"data":[{"book":"TESALONII 1","chapter":"1","verse":"1","text":"Immorde e an min Puulusa, wondude e Silaasi e Timotee, haa e ngal *moftal wongal Tesalonii, humondirɓe e Alla Baabaajo on e Iisaa Almasiihu Joomi on. Yo moƴƴere e ɓuttu wonan on."},{"book":"TESALONII 1","chapter":"1","verse":"2","text":"Meɗen duumii e jarnugol Alla fii mon on fow, e meɗen anditude fii mon on fow e nder torndeeji amen ɗin."},{"book":"TESALONII 1","chapter":"1","verse":"3","text":"Meɗen anditude soono woo yeeso Alla, on Ben men, kuuɗe gomɗinal mon ngal e golle giggol mon ngol e tama'u mo catorɗon e Iisaa Almasiihu Joomi men on."},{"book":"TESALONII 1","chapter":"1","verse":"4","text":"Meɗen andi, yo musiɓɓe ɓe Alla yiɗi, ko on suɓaaɓe,"},{"book":"TESALONII 1","chapter":"1","verse":"5","text":"ko fii Kibaaru Moƴƴo mo men woni feɲɲinde on, men addiranaali on mo kongol tun, kono ko wondude e bawgal e *Ruuhu Seniiɗo on e hoolaare mawnde. E hiɗon andi-le no men wondirnoo e mon fii nafa mon."},{"book":"TESALONII 1","chapter":"1","verse":"6","text":"Onon kadi on ɲembii men, on ɲembii Joomi on. Hay e nder tampereeji mon ɗuuɗuɗi ɗin, on jaɓirii daaluyee on weltaare iwrunde e Ruuhu Seniiɗo on."},{"book":"TESALONII 1","chapter":"1","verse":"7","text":"Ko ɗun waɗi, on wonii ɓe gomɗinɓe ɓen Masedonii e Akaaya fow ɲembinta."},{"book":"TESALONII 1","chapter":"1","verse":"8","text":"Ko fii daaluyee Joomiraaɗo on lollirii immorde ka mon, hinaa non e hoore Masedonii e Akaaya tun, kono gomɗinal mon ngal e Alla andike nokkeeli ɗin fow, haa ka tawata hewtaa ka men wowla fii mun."},{"book":"TESALONII 1","chapter":"1","verse":"9","text":"No sifeede fii jaɓɓo ngo men jaɓɓaa ka mon ngon, e ko honno tuubiranɗon Alla, yiltiɗon e ɓaawo sanamuuji fii rewugol Alla Wuuruɗo Goongaajo on,"},{"book":"TESALONII 1","chapter":"1","verse":"10","text":"e fii habbagol ka kammuuli on Ɓiɗɗo makko, mo o immintini e hakkunde mayɓe ɓen, ɗun ko Iisaa, on Jattinɗo en tikkere aroyaynde nden."}]}