{"data":[{"book":"Genesis","chapter":"15","verse":"1","text":"Na deze gebeurtenissen werd in een gezicht het woord van Jahweh gericht tot Abram: Vrees niet Abram: Ik ben u tot schild; Overgroot zal uw loon zijn!"},{"book":"Genesis","chapter":"15","verse":"2","text":"Toen zei Abram: Jahweh, mijn Heer, wat kunt Gij me geven? Kinderloos ga ik heen, en Eliézer uit Damascus zal de bezitter zijn van mijn huis."},{"book":"Genesis","chapter":"15","verse":"3","text":"En Abram ging voort: Zie, Gij hebt mij geen nazaat gegeven, en een mijner onderhorigen zal mijn erfgenaam zijn."},{"book":"Genesis","chapter":"15","verse":"4","text":"Weer werd het woord van Jahweh tot hem gericht: Deze zal uw erfgenaam niet zijn; maar die uit uw eigen lichaam wordt geboren, zal uw erfgenaam zijn."},{"book":"Genesis","chapter":"15","verse":"5","text":"Hij voerde hem naar buiten, en sprak: Zie op naar de hemel en tel de sterren, als ge dat kunt: zó talrijk zal uw nageslacht zijn, zeide Hij hem."},{"book":"Genesis","chapter":"15","verse":"6","text":"Hij geloofde in Jahweh, en Deze rekende het hem tot gerechtigheid aan."},{"book":"Genesis","chapter":"15","verse":"7","text":"Daarop sprak Hij tot hem: Ik ben Jahweh, die u uit Oer der Chaldeën heb geleid, om u dit land in eigendom te geven."},{"book":"Genesis","chapter":"15","verse":"8","text":"Hij antwoordde: Jahweh, mijn Heer, waaraan zal ik erkennen, dat ik het eens zal bezitten?"},{"book":"Genesis","chapter":"15","verse":"9","text":"Hij zeide: Breng Mij een driejarige koe en een driejarigen bok en een driejarigen ram, met een tortel en een jonge duif."},{"book":"Genesis","chapter":"15","verse":"10","text":"Hij haalde die alle, sneed ze middendoor, en legde de stukken tegenover elkaar; maar de vogels sneed hij niet door."},{"book":"Genesis","chapter":"15","verse":"11","text":"En toen de roofvogels neerstreken op de dode rompen, joeg Abram ze weg."},{"book":"Genesis","chapter":"15","verse":"12","text":"Bij het ondergaan der zon werd Abram door een diepe slaap overvallen, en een sombere, geweldige angst greep hem aan."},{"book":"Genesis","chapter":"15","verse":"13","text":"Toen sprak Hij tot Abram: Weet wel, dat uw nakomelingen als vreemden in een land zullen toeven, dat hun niet toebehoort. Zij zullen daar als slaven dienen, en men zal hen vierhonderd jaar lang verdrukken."},{"book":"Genesis","chapter":"15","verse":"14","text":"Maar van het volk, dat zij als slaven dienen, zal Ik rekenschap eisen; en daarna zullen zij uittrekken met rijke buit."},{"book":"Genesis","chapter":"15","verse":"15","text":"Gij zelf zult in vrede tot uw vaderen gaan, en in hoge ouderdom worden begraven."},{"book":"Genesis","chapter":"15","verse":"16","text":"Eerst het vierde geslacht zal hier terugkeren; want eerder is de maat van de misdaden der Amorieten niet vol."},{"book":"Genesis","chapter":"15","verse":"17","text":"En toen de zon was ondergegaan, en er een diepe duisternis heerste, verscheen er een rokende oven en een brandende fakkel; deze gingen tussen die stukken door."},{"book":"Genesis","chapter":"15","verse":"18","text":"Op die dag sloot Jahweh met Abram het volgend verbond: Aan uw nakomelingschap geef Ik dit land in bezit van de beek van Egypte af tot aan de grote rivier de Eufraat;"},{"book":"Genesis","chapter":"15","verse":"19","text":"met de Kenieten, Kenizzieten en Kadmonieten,"},{"book":"Genesis","chapter":"15","verse":"20","text":"de Chittieten, Perizzieten en Refaieten,"},{"book":"Genesis","chapter":"15","verse":"21","text":"de Amorieten, Kanaänieten, Girgasjieten en Jeboesieten."}]}