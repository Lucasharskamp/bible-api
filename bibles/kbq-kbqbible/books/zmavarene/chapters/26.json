{"data":[{"book":"Zmavarene","chapter":"26","verse":"1","text":"Hagi Seli mono noma kisazana knare huno zmana zmanama hu'nesia hokonke nofiki, fitunke nofiki, koranke nofi avazu huno zagi'nesia osi nofiteti 10ni'a tavrave trohutenke'za, ana zama trohu antahi'zama eri'naza eri'za vahe'mo'za, Serabimi ankeroramimofo zamema'a ana tavraveramintera hati'za tro hanageno,"},{"book":"Zmavarene","chapter":"26","verse":"2","text":"ana maka tavaravea mago avamenteke nevuna, za'za amo'a 12fu'a mita hanigeno, atupa'amo'a tare mita hutere hino."},{"book":"Zmavarene","chapter":"26","verse":"3","text":"5fu'a erimagopinteta nehatita ruga'a 5fu'amofona anahutma magopi erintetma rehatiho,"},{"book":"Zmavarene","chapter":"26","verse":"4","text":"ana 5fu'a tavravea erintetma rehatisaza kevumofo atupa'arega, hokonke tavravereti erihagerafi atupa'a tro nehutma, mago kevumofona megi'a atuparera anazanke hugahaze."},{"book":"Zmavarene","chapter":"26","verse":"5","text":"Mago kevu tavravemofo atumparera 50'a eri hagerafi atupa'a tro nehutma, mago kevumofonena anazanke hutma trohinkeke, ana tarega tavravemokizni atumpa'amokea zamavugosa ohumi ahumi hugaha'e."},{"book":"Zmavarene","chapter":"26","verse":"6","text":"Ana tare kevu tavravema erinteno vazirusi hanigeno erintrako hu'zana, gorileti erikorave huta 50'a rinia eri hagerafi atumparamintera tro hunte'nageno, ana seli mono nomo'a magoke megahie."},{"book":"Zmavarene","chapter":"26","verse":"7","text":"Ana seli mono noma rufite tavravea meme afu'mofo azokateti maka 11ni'a tavrave tro hugahaze."},{"book":"Zmavarene","chapter":"26","verse":"8","text":"Ana maka 11ni'a tavravea mago avamenteke'za trohinkeno, zaza'amo'a 13ni'a mita hina, atupa'amo'a tare mita hutere hugahie."},{"book":"Zmavarene","chapter":"26","verse":"9","text":"5fu'a tavravea erinteta rehati rehati hinkeno mago tavrave nesena, 6si'a tavravemofona anazanke hutma rehatinkeno mago erisena, anampinti 6simofona repasi hinkeno ete eme ruhamprino seli nomofo avuga ufre kaziga, ana tavravemo'a taparino meno."},{"book":"Zmavarene","chapter":"26","verse":"10","text":"Hanki eri mago hutama hatinte'naza tavravemofona eri hagerafi atumpa'a, 50'a tro nehutma, mago'ma hatinte'naza tavravemofonena anazanke hutma tro hugahaze."},{"book":"Zmavarene","chapter":"26","verse":"11","text":"Anantera tare tavravere'ma 50'a eri hagerafi atupa'ama troma hunte'nafima, erihagerafino eri ruhampri'zana bronsireti erikorave huta 50'a rini kana tro hutenenkeno, ana tare tavravea erirusi hinkeke seli mono nomo'a erimago huno megahie."},{"book":"Zmavarene","chapter":"26","verse":"12","text":"Ana seli mono nomofo agofetu'ma refite'nia tavravemo'ma agatereno vania atupa'a atrenkeno amefiga uramino ruhananeno."},{"book":"Zmavarene","chapter":"26","verse":"13","text":"Ana seli mono nomofoma rufite tavravema tro'ma hanazana, rugaruga asoparega 50'a sentimita atrenkeno vugatereno tare kaziga asopa nomofona rufiteno."},{"book":"Zmavarene","chapter":"26","verse":"14","text":"Hanki ana nomofoma rufite selima tro'ma hanazana, ve sipisipi afumofo akrute erikoranke huta rufineteta, ana agofetura hagerimpi bulimakaomofo amega akru eritma rufite vagaregahaze."},{"book":"Zmavarene","chapter":"26","verse":"15","text":"Ana seli noma ki zafa akasia zafaraminteti tro hugahaze."},{"book":"Zmavarene","chapter":"26","verse":"16","text":"Ana seli noma eri otino ki'zafaramimofo zaza'amo'a, 4'a mita hina, kuta'amo'a 66'a sentemita hutere hugahie."},{"book":"Zmavarene","chapter":"26","verse":"17","text":"Ana seli mono noma vazisgama hania zafa zazate taga hutma tro hunte'nenkeno tra'afina ome rusi huno meno. Anazanke hutma maka asopa zafa tro hiho."},{"book":"Zmavarene","chapter":"26","verse":"18","text":"E'i anama hutama tro'ma hanaza zafaramimpintira 20'a zafaretira seli nomofona sauti kaziga retrureho."},{"book":"Zmavarene","chapter":"26","verse":"19","text":"Hagi ana asopa zafaramimofo agafafima azerikona hina oti fatgo hania zana, mago zafamofo agafafina silvareti tare tra trohutere hinkeno, ana maka tra'mo'a 40'a fore hino."},{"book":"Zmavarene","chapter":"26","verse":"20","text":"E'i anahukna huta noti kaziga 20'a zafaretira seli noma azeri oti'zafa retrureho."},{"book":"Zmavarene","chapter":"26","verse":"21","text":"Hagi ana asopa zafaramimofo agafafima azerikona hina oti fatgo haniazana, mago zafamofo agafafina silvareti tare tra trohutere hinkeno, ana maka tra'mo'a 40'a fore hino."},{"book":"Zmavarene","chapter":"26","verse":"22","text":"Seli nomofo amefira zage fre kazigama vazisgamahu zafaramina 6'a tro nehutma,"},{"book":"Zmavarene","chapter":"26","verse":"23","text":"seli nomofo amefi'ma ome renegente eme renagentehu tare atupatrentera retruresaza tare zafa tro hugahaze."},{"book":"Zmavarene","chapter":"26","verse":"24","text":"Anama renagentete'ma marerisa'a tare zafamokea, magoke trate regriteke anagamu atupa'amokea rinifinka ufre'nakeno znazeri tragotegahie. Mago kaziga renagentetera anazanke hiho."},{"book":"Zmavarene","chapter":"26","verse":"25","text":"E'inama hanageno'a makara 8'a zafa mena, ana zafa azeri oti trara silvareti mago mago zafarera tare agi'a trohutere hinkeno ana makara 16ni'a tra megahie."},{"book":"Zmavarene","chapter":"26","verse":"26","text":"Ana zanke hutma seli mono nomofo asoparegama rugekahu zafa akasia zafareti 5fu'a tro hiho."},{"book":"Zmavarene","chapter":"26","verse":"27","text":"Hagi mago kaziga (saut) asopareganena 5fu'a rugeka zafa tro nehuta, seli mono nomofo atupa kaziga zage fre (west) kaziganema me'nea zafarera anazanke huta 5fu'a rugeka zafa tro hiho."},{"book":"Zmavarene","chapter":"26","verse":"28","text":"Amu'nompi rugeka'ma hanaza zafamo'a mago asopamofo atuparetira vuno, mago atupare uhanitino."},{"book":"Zmavarene","chapter":"26","verse":"29","text":"Ana zafaramimofona goliretike erinona vazinezamanteta, rugekama hanaza zafaramima erirusi hu'zana goliretike erikorave hutma retrure zafarera tro huntegahaze."},{"book":"Zmavarene","chapter":"26","verse":"30","text":"Mosesega ama agonafima kaveri'ma huankante amage antenka ana seli mono nona azeri otio."},{"book":"Zmavarene","chapter":"26","verse":"31","text":"Seli mono nomofo hunaragisaza tavravema tro'ma hnazana knare huno zmana zmanama hu'nesia efeke nofiki hokonke nofiki, fitunke nofiki, koranke nofi avazu huno zagi'nesia osi nofiteti tavravea tro hutenke'za, ana zama trohu antahi'zama eri'naza eri'za vahe'mo'za, Serabimi ankeroramimofo amema'a ana tavraveramintera hati'za tro hunteho."},{"book":"Zmavarene","chapter":"26","verse":"32","text":"Ana tavravema hantisazana, 4'a akasia zafarera golireti eri ano nevazita, ana zafarera golireti eri rusi hu'zana tro nehuta zafama retrure trara silvaleti 4'a tro hiho."},{"book":"Zmavarene","chapter":"26","verse":"33","text":"Ana tavravea erirusihu rinire hantinkeno evuno hunaragintena ana tavravemofo amefiga'a, ruotage huno ruotgetfa hu'nefinka huhagerafi huvempa kasege vogisia anampinka antenkeno meno."},{"book":"Zmavarene","chapter":"26","verse":"34","text":"Anama ruotage huno ruotagetfa hu'nea asama hunaragintepinka kasegema me'ne vogisimofo agofetura asunku tra trohuta rufiteho.26:34 Anumzamo'ma asunku huno kumi'ma eri atre trare."},{"book":"Zmavarene","chapter":"26","verse":"35","text":"Hanki hunaraginte tavaravemofo avuga ruotage'ma hu'nefina, noti kaziga mago Nagri navure'ma antesageno me'nia bretimofo trara nentetma, ana seli mono nomofo sauti kaziga tavi'ma rekaruhunte lambe tavi zota anteho."},{"book":"Zmavarene","chapter":"26","verse":"36","text":"Ana seli nomofo kahama ufrete'ma tafi tavravema tro hanazana, hokonke nofiki, fitunke nofiki, koranke nofiki hutma, kapokureti'ene avazu huta osite nekazareti hanetma tro hiho."},{"book":"Zmavarene","chapter":"26","verse":"37","text":"Kafante tavravema hanti'zana 5fu'a retrure zafa akasia zafare golireti ano nevazita, ana zafarera golireti eri rusi hu'zana tro nehuta, zafama retrure trara bronsireti 5fu'a tro hiho."}]}