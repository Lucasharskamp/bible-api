{"data":[{"book":"1 КАРЫНФЯНАЎ","chapter":"12","verse":"1","text":"Не хачу пакідаць вас, браты, каб ня ведалі вы і пра дары духоўныя."},{"book":"1 КАРЫНФЯНАЎ","chapter":"12","verse":"2","text":"Ведаеце, што, калі вы былі язычнікамі, дык хадзілі да безгалосых ідалаў - так, быццам вялі вас."},{"book":"1 КАРЫНФЯНАЎ","chapter":"12","verse":"3","text":"Таму маўляю вам, што ніхто, гаворачы ў Духу Божым, ня вымавіць анафэмы на Ісуса, і ніхто ня можа назваць Ісуса Госпадам, як толькі ў Духу Сьвятым."},{"book":"1 КАРЫНФЯНАЎ","chapter":"12","verse":"4","text":"Дары ёсьць розныя, а Дух адзін і той самы;"},{"book":"1 КАРЫНФЯНАЎ","chapter":"12","verse":"5","text":"і служэньні розныя, а Гасподзь адзін і той самы;"},{"book":"1 КАРЫНФЯНАЎ","chapter":"12","verse":"6","text":"і дзеяньні розныя, а Бог адзін і той самы, Які дзее ўсё ва ўсіх."},{"book":"1 КАРЫНФЯНАЎ","chapter":"12","verse":"7","text":"Але кожнаму даецца выяўленьне Духа на карысьць:"},{"book":"1 КАРЫНФЯНАЎ","chapter":"12","verse":"8","text":"аднаму даецца Духам слова мудрасьці, другому слова веданьня, тым самым Духам;"},{"book":"1 КАРЫНФЯНАЎ","chapter":"12","verse":"9","text":"іншаму вера, тым самым Духам; іншаму дар ацаленьня, тым самым Духам;"},{"book":"1 КАРЫНФЯНАЎ","chapter":"12","verse":"10","text":"іншаму цудадзействы, іншаму прароцтва, іншаму распазнаньне духаў, іншаму розныя мовы, іншаму тлумачэньне моваў."},{"book":"1 КАРЫНФЯНАЎ","chapter":"12","verse":"11","text":"А ўсё гэта дзее адзін і той самы Дух, надзяляючы кожнага асобна, як Яму заўгодна."},{"book":"1 КАРЫНФЯНАЎ","chapter":"12","verse":"12","text":"Бо, як цела адно, але мае многа чэлесаў, і ўсе чэлесы аднаго цела, хоць іх многа, складаюць адно цела, - так і Хрыстос."},{"book":"1 КАРЫНФЯНАЎ","chapter":"12","verse":"13","text":"Бо ўсе мы адным Духам хрысьціліся ў адно цела, Юдэі альбо Эліны, рабы альбо вольнікі, і ўсе напоены адным Духам."},{"book":"1 КАРЫНФЯНАЎ","chapter":"12","verse":"14","text":"А цела не з аднаго чэлеса, а з многіх."},{"book":"1 КАРЫНФЯНАЎ","chapter":"12","verse":"15","text":"Калі нага кажа: я не належу да цела, бо я ня рука, дык няўжо яна таму не належыць да цела?"},{"book":"1 КАРЫНФЯНАЎ","chapter":"12","verse":"16","text":"І калі вуха скажа: я не належу да цела, бо я ня вока, дык няўжо яно таму не належыць да цела?"},{"book":"1 КАРЫНФЯНАЎ","chapter":"12","verse":"17","text":"Калі ўсё цела - вока, дык дзе слых? Калі ўсё - слых, дык дзе нюх?"},{"book":"1 КАРЫНФЯНАЎ","chapter":"12","verse":"18","text":"Бог разьмеркаваў чэлесы, кожнаму ў целе, як Яму было заўгодна."},{"book":"1 КАРЫНФЯНАЎ","chapter":"12","verse":"19","text":"А калі б усе былі адным чэлесам, дык дзе было б цела?"},{"book":"1 КАРЫНФЯНАЎ","chapter":"12","verse":"20","text":"А цяпер чэлесаў многа, а цела адно."},{"book":"1 КАРЫНФЯНАЎ","chapter":"12","verse":"21","text":"Ня можа вока сказаць руцэ: ты мне не патрэбная; альбо ж таксама галава нагам: вы мне не патрэбныя."},{"book":"1 КАРЫНФЯНАЎ","chapter":"12","verse":"22","text":"Наадварот, чэлесы цела, якія здаюцца слабейшымі, намнога больш патрэбныя,"},{"book":"1 КАРЫНФЯНАЎ","chapter":"12","verse":"23","text":"і якія нам здаюцца меней высакароднымі ў целе, іх мы якраз і атачаем найбольшым дбаньнем;"},{"book":"1 КАРЫНФЯНАЎ","chapter":"12","verse":"24","text":"і няпрыстойныя нашыя чэлесы патрабуюць асаблівага ўпрыстойваньня, а прыстойныя нашыя чэлесы ня маюць патрэбы ў гэтым. Але Бог так суразьмерыў цела, што менш дасканаламу чэлесу наказаў большае дбаньне,"},{"book":"1 КАРЫНФЯНАЎ","chapter":"12","verse":"25","text":"каб ня было падзелу ў целе, а ўсе чэлесы аднолькава рупіліся адзін пра аднаго."},{"book":"1 КАРЫНФЯНАЎ","chapter":"12","verse":"26","text":"Таму, калі пакутуе адзін чэлес, пакутуюць разам зь ім усе чэлесы; славіцца адзін чэлес, зь ім радуюцца ўсе чэлесы."},{"book":"1 КАРЫНФЯНАЎ","chapter":"12","verse":"27","text":"І вы - цела Хрыстовае, а паасобку - чэлесы."},{"book":"1 КАРЫНФЯНАЎ","chapter":"12","verse":"28","text":"І адных Бог паставіў у Царкве, па-першае, апосталамі, па-другое, прарокамі, па-трэйцяе, настаўнікамі; далей адным даў сілу цудадзейную, таксама дары ацаленьня, дапамогі, кіраваньня, розныя мовы."},{"book":"1 КАРЫНФЯНАЎ","chapter":"12","verse":"29","text":"Ці ўсе апосталы? ці ўсе прарокі? ці ўсе настаўнікі? ці ўсе цудадзеі?"},{"book":"1 КАРЫНФЯНАЎ","chapter":"12","verse":"30","text":"ці ўсе маюць дар ацаленьня? ці ўсе гавораць мовамі? ці ўсе тлумачаць?"},{"book":"1 КАРЫНФЯНАЎ","chapter":"12","verse":"31","text":"Дбайце пра дары большыя, і я пакажу вам шлях яшчэ лепшы."}]}