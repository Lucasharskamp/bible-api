{"data":[{"book":"Kuekuligwa","chapter":"22","verse":"1","text":"Penia mpakachi jukumbengu nganaya lukemba lwa mache ga bwomi lunakung'ala andi lindala, gaboka pikitebu chutawala cha Nnoongo na Mwanalimbelele,"},{"book":"Kuekuligwa","chapter":"22","verse":"2","text":"panakati nakati ja ndela ngolongwa jikilambo. Kila kingonu chi lukemba ubi nkongo gwa bwomi gupambika ngoko aina komi na ibena kwa mwei. Na maamba ga nkongo gwenio nga ntela gu kulamia bandu banga Akayahudi."},{"book":"Kuekuligwa","chapter":"22","verse":"3","text":"Kubeje kilebe nhwilo gwagwoa mu kilambo chenie."},{"book":"Kuekuligwa","chapter":"22","verse":"4","text":"Mabukubona kumio jakwe, na liina lyakwe liba liandikigwe muibongi yabe."},{"book":"Kuekuligwa","chapter":"22","verse":"5","text":"Kubeje kilo kabele ni bipalaje lumuli kabele andaje lichoba, gambu Angwana ana Nnoongo bamulakila, nangweto bitawala machoba goa pangapela."},{"book":"Kuekuligwa","chapter":"22","verse":"6","text":"Penia mpakachi jukumbengu nganengela, “Malobe ganga nga ga kweli na gukuaminika. Angwana ana Nnoongo abalongalea akalondoli kulenga nhwalo gwabe kupete Uhuke jwabe, bankingite mpakachi jwabe jukumbengu balayange akapakachi babe bapadunia ilebe eibakupitila kingobu tu."},{"book":"Kuekuligwa","chapter":"22","verse":"7","text":"“Mpenikie! Ndenda kuika. Mbaya ojwaagabala malobe gu ulondoli agaandikigwe mu kitabu chenje.”"},{"book":"Kuekuligwa","chapter":"22","verse":"8","text":"Ne nana Yohana, nanibona nu kuijoa ilebe yenie. Kuboka pu kuibona nu kuijoa, ngang'we pamakongono ga mpakachi ju kumbengu kupala kung'ongalela, ojwanaya ile yene."},{"book":"Kuekuligwa","chapter":"22","verse":"9","text":"Nambu jwombe nganenge, “Makatendaje yene! Ne napakachi najinu na ba akanunabinu akalondoli na bandu boa abagaagabala malobe agabi mu kitabu chenje. Munng'ongalela Nnoongo.”"},{"book":"Kuekuligwa","chapter":"22","verse":"10","text":"Kabe nganenge, “Makagaiyaje malobe gu ulondoli agabi mu kitabu chenje, gambu kingobu chenie kibandakile."},{"book":"Kuekuligwa","chapter":"22","verse":"11","text":"Manneke ojwabi mmabaja ajendeke nu ubaja gwakwe na ojwabi nchapu ajendekea kube nchapu. Jwakamwa gambone agunhwalali Nnoongo ajonjeke kamwa gambone, na ojwabi chwapi ajendeke kube chwapi.”"},{"book":"Kuekuligwa","chapter":"22","verse":"12","text":"“Mpenakie!” Alenga Yesu. “Nhika chokwe! Pamwe na hupo yambakumpe kila mundu tela ni itendwa yakwe."},{"book":"Kuekuligwa","chapter":"22","verse":"13","text":"Ne nakutumbula ku ilebe yoa nu kujomolela ku ilebe yoa, kindumbutumbu nu kupela jwandumbula ilebe yoa nu kuilenganikia ilebe yoa.”"},{"book":"Kuekuligwa","chapter":"22","verse":"14","text":"Mbaya abapula ngobo yabe, gambu benia nga abapaligwa kuujendele nkongo gwa bwomi, nu kujingi kunnyini kukupete milyango jakwe."},{"book":"Kuekuligwa","chapter":"22","verse":"15","text":"Nambu panja ibi imbwa, akaabe na akangongola na akakomi na abagongale inyago na boa abapala kulonge uwangi."},{"book":"Kuekuligwa","chapter":"22","verse":"16","text":"“Ne nana Yesu, nankingite mpakachi jwango achalakiche ilebe yenje kukikuta cha bandu abunhwamini Kilisto. Ne ngi kibelei chu lungolo lwa Daudi. Ne lutondwa olung'ala lu kindabi.”"},{"book":"Kuekuligwa","chapter":"22","verse":"17","text":"Uhuke jwa Nnoongo na Ajumbo balenge, “Nhwike.” Kila mundu jwajoa alenge, “Nhwike.” Juna nyota aike, na jwapala, agatole mache ga bwomi pangalepa."},{"book":"Kuekuligwa","chapter":"22","verse":"18","text":"Ne nachalakicha boa abajoa malobe gu ulondoli gi kitabu chenje, mundu jwajoa andajonjakie chachoa mu ilebe yenje, Nnoongo apakunnyonjeke mipengui ejiandikigwe mu kitabu chenje."},{"book":"Kuekuligwa","chapter":"22","verse":"19","text":"Anda mundu aboite lilobe kuboka mulondoli gu kitabu chenje, Nnoongo apakuboya lipungu lya jwenio mu nkongo gwa bwomi, na mu kilambo cha chwapi, ilebe ilengigwe mu kitabu chenje."},{"book":"Kuekuligwa","chapter":"22","verse":"20","text":"Yesu jwaekwile kweli jilebe yenje achalakicha kulenga, “Elo, ndenda kuika.”"},{"book":"Kuekuligwa","chapter":"22","verse":"21","text":"Upeele gwa Angwana ana Yesu ube pamwe na bandu ba Nnoongo boa. Unhyo."}]}