{"data":[{"book":"Isaiah","chapter":"42","verse":"1","text":"Dimaadua e helekai boloo, “Deenei go dagu Dangada Hai hegau dela e hagamaaloo aga ko Au, dagu Dangada dela ne hilihili aga gei e aloho iei Au gei e tene ginai Au. Mee gu haga honu ko Au gi dogu Hagataalunga, gei Mee gaa wanga gi nia henua llauehe huogodoo di hai o di tonu.42.1 Matthew 3.17; 17.5; Mark 1.11; Luke 3.22; 9.35"},{"book":"Isaiah","chapter":"42","verse":"2","text":"Mee hagalee wolowolo be e haga hohooho, be e agoago gi nua i hongo nia ala."},{"book":"Isaiah","chapter":"42","verse":"3","text":"Mee hagalee hadi gi daha di aalek dela e biga, be e diinai di malama dela ga hoohoo gaa made. Mee e wanga gi nia daangada di tonu dee odi."},{"book":"Isaiah","chapter":"42","verse":"4","text":"Mee hagalee hudu gi daha dono hagadagadagagee be hagalee manawa bagege. Mee ga haga duu aga di tonu i henuailala. Nia henua ala e mogowaa loo e talitali gei e hidihidi gi nia agoago a Maa.”42.4 Matthew 12.18-21"},{"book":"Isaiah","chapter":"42","verse":"5","text":"Dimaadua go God dela ne hai di langi gaa haa gi ono hagahonu. Mee dela ne hai henuailala mo nia mee ala e mouli huogodoo no lodo. Mee guu wanga nia mouli gi dogidogi nia daangada huogodoo. Gei dolomeenei gei ogo Dimaadua go God ga helekai gi dana Dangada Hai hegau boloo,42.5 Nnegau 17.24-25"},{"book":"Isaiah","chapter":"42","verse":"6","text":"“Au go Dimaadua ne gahi mai Goe, ga gowadu gi di Goe di mogobuna bolo di tonu la gii gila i hongo henuailala. Mai doo baahi, gei Au gaa hai dagu hagababa gi nia daangada huogodoo. Mai doo baahi, gei Au ga haga maalama nia henua llauehe.42.6 Isaiah 49.6; Luke 2.32; Nnegau 13.47; 26.23"},{"book":"Isaiah","chapter":"42","verse":"7","text":"Goe gaa huge nia golomada o digau dee gida, ga haga maahede digau ala e noho i lodo di bouli o di hale galabudi."},{"book":"Isaiah","chapter":"42","verse":"8","text":"“Ko Au modogo Au dela go Yihowah, deelaa go dogu ingoo. Deai di god i golo e hai mee ngaadahi gi dogu madamada ai. Au hagalee dumaalia gi dahi ada mee e hai mee ngaadahi gi dogu hagaamu."},{"book":"Isaiah","chapter":"42","verse":"9","text":"Nia mee ala nogo haga modongoohia ko Au, la gu kila aga guu donu. Dolomeenei, gei Au e hagi adu nia mee hoou i mua nia maa ma ga kila mai.”"},{"book":"Isaiah","chapter":"42","verse":"10","text":"Huwa ina taahili hoou ang gi Dimaadua."},{"book":"Isaiah","chapter":"42","verse":"11","text":"Heia di anggowaa mo ono waahale gi hagaamuina a God."},{"book":"Isaiah","chapter":"42","verse":"12","text":"Heia digau ala e noho i nia henua haga mogowaa"},{"book":"Isaiah","chapter":"42","verse":"13","text":"Dimaadua e hana e hai dana dauwa gadoo be tangada dauwa."},{"book":"Isaiah","chapter":"42","verse":"14","text":"Dimaadua e helekai boloo, “Gu waalooloo dagu noho dee muu, Au digi helekai gi agu daangada. Gei dolomeenei di madagoaa e haga ngalua guu dau mai, Au ga wolowolo gi nua be di ahina ma ga haanau."},{"book":"Isaiah","chapter":"42","verse":"15","text":"Au gaa oho gi daha nia dama gonduu mono gonduu nnoonua, ga haga maangoo nia geinga mono laagau. Au gaa huli nia monowai gii hai nia anggowaa, gaa hai nia monowai gi maangoo."},{"book":"Isaiah","chapter":"42","verse":"16","text":"“Au gaa dagi agu daangada ala e dee gida gi nia ala digi hula ai digaula mai i mua. Au gaa huli nadau bouli dongoeho gi di maalama, gaa hai nia gowaa dungadunga gi malallali i mua digaula. Aanei go agu hagababa ala e daahi beelaa ko Au."},{"book":"Isaiah","chapter":"42","verse":"17","text":"Gei ogo digau huogodoo ala e hagadonu nia ada mee, ala e haga ingoo nia ada mee bolo nadau god, la ga haga langaadia, gaa tee.”"},{"book":"Isaiah","chapter":"42","verse":"18","text":"Dimaadua e helekai boloo, “Goodou go digau ala e longoduli, hagalongo! Goodou ala e dee gida, mmada maalia!"},{"book":"Isaiah","chapter":"42","verse":"19","text":"Ma iai tangada i golo e mada dee gida i dagu dangada hai hegau, ge e mada longoduli i dagu dangada kae hegau dela ne hagau ko Au?"},{"book":"Isaiah","chapter":"42","verse":"20","text":"Israel, goodou gu gidee nia mee logowaahee, gei di maa e hai dono hadinga bolo aha adu gi goodou? Goodou la godou dalinga i golo belee hagalongo ai, gei nia maa ni aha ala ne longono ai goodou?”"},{"book":"Isaiah","chapter":"42","verse":"21","text":"Dimaadua la di God dela e manawa tene i di hagamouli, malaa Mee e haga duu aga ana haganoho mo ana agoago, gei Mee e hiihai gi ana daangada gi hagalaamua ina nia maa."},{"book":"Isaiah","chapter":"42","verse":"22","text":"Gei dolomeenei ana daangada la guu kumi i tauwa. Digaula la guu tai i lodo nia hale galabudi i lodo di gelegele gei gu daalo hagammuni i lodo nia hale galabudi. Digaula guu hai digau guu kumi i tauwa, deai tangada e hanimoi gi digaula belee hagamaamaa digaula ai."},{"book":"Isaiah","chapter":"42","verse":"23","text":"Ma iai tangada i goodou e hagalongo gi di mee deenei? E hai behee? Tugi dolomeenei gaa huli gi muli, goodou ga hagalongo hagahumalia?"},{"book":"Isaiah","chapter":"42","verse":"24","text":"Ma koai dela ne wanga a Israel gi digau gaiaa? Ma go tuaidina hua Dimaadua dela ne hai baahi ginai gidaadou i tadau haihai huaidu. Gidaadou hagalee nogo mouli be dana hiihai bolo gidaadou gi mouli ai. Gidaadou hagalee nogo daudali ana agoago ne gaamai gi gidaadou."},{"book":"Isaiah","chapter":"42","verse":"25","text":"Gei Mee guu hai gidaadou gi longono di mahi o dono hagawelewele, ga hagaduadua gidaadou gi di duadua o di tauwa. Dono hagawelewele la gu ulaula gadoo be di ahi laa lodo Israel. Gei gidaadou gu de iloo be di maa di aha dela ne hai, gidaadou digi kabe di agoago deelaa."}]}