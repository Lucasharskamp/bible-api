{"data":[{"book":"Waebulaniya","chapter":"13","verse":"1","text":"Jendelezani kungana saviya walukolo mwa Kulisito."},{"book":"Waebulaniya","chapter":"13","verse":"2","text":"Msekujala kuwahokela wajeni, kwaviya kwakudamanya ivyo wantu wamwenga wahokelaga wandima wa kwembingu hewevimanyize."},{"book":"Waebulaniya","chapter":"13","verse":"3","text":"Usekuwajala wadya we mwe chifungo saviya kugamba mwikwa mwe chifungo hamwenga na wowo. Wakumbukeni wadya wakusulumila saviya kugamba nanywi mwasulumizwa saviya wowo mwe mili."},{"book":"Waebulaniya","chapter":"13","verse":"4","text":"Nyinka itunywe ni wantu wose, wagosi na wavyele watende wakanuni kwa chila yumwenga. Chohile na awakantile wachilanga na wagonyi."},{"book":"Waebulaniya","chapter":"13","verse":"5","text":"Msekutenda wantu wakungisa hela, msekunga kutenda na vintu vilozese kuleka viya mnanavyo. Kwaviya Chohile kagamba, “Sa hwase ng'o, naho sahudule ng'o.”"},{"book":"Waebulaniya","chapter":"13","verse":"6","text":"Nivyo vikuleka chabesa kugamba,"},{"book":"Waebulaniya","chapter":"13","verse":"7","text":"Msekuwajala vilongozi wenyu wadya wawagambileni mbuli ya Chohile. Wazagulani ivyo nawakekala na kubanika, mtimile uzumizi wawo."},{"book":"Waebulaniya","chapter":"13","verse":"8","text":"Yesu Kulisito nuyudya gulo, dyelo na mazuwa yose."},{"book":"Waebulaniya","chapter":"13","verse":"9","text":"Mse kuyuganiswa kuno na kuno kwa mahinyo yesimile majeni. Wedi wa Chohile nuwo ukutogeza Muye wenyu na siyo miko ikwikwa ya nkande haikuwambiza wadya wose wakuitimila."},{"book":"Waebulaniya","chapter":"13","verse":"10","text":"Suwe china nchanja ya kulaviza ntambiko wadya wakudamanya ndima mwe dihema dyo kuvikila hawana udahi wa kudya vintu vyakwe."},{"book":"Waebulaniya","chapter":"13","verse":"11","text":"Mlavyantambiko Mkulu ywa Chiyahudi egala sakame ya wanyama mwe Hantu Hakukise na kuilavya ntambiko kwachausa cha kusa masa, mna mili ya wanyama yatikimwa kuse kwe dilago."},{"book":"Waebulaniya","chapter":"13","verse":"12","text":"Nivyo Yesu naye, chani awalenguse wantu kwa sakame yakwe mwenye, nakasulumizwa na kubanika kuse komzi."},{"book":"Waebulaniya","chapter":"13","verse":"13","text":"Ivyo, chimsogeile, uko kuse kwe dilago chikahulutwe saviya yeye ahulutwe."},{"book":"Waebulaniya","chapter":"13","verse":"14","text":"Kwaviya hano heisi hachina mzi ukwikala mazuwa yose, mna chakawila mzi udya ukwiza."},{"book":"Waebulaniya","chapter":"13","verse":"15","text":"Ivyo kwa sila ya Yesu, chimlavize Chohile ntambiko ya ntogozi mazuwa yose. Mbuli izo za ntogozi ni malavyo yetu hadya chikulonga kugamba ni Zumbe."},{"book":"Waebulaniya","chapter":"13","verse":"16","text":"Mse kujala kudamanya yedi na ndala, kwaviya zino nizo ntambiko zikumwelela Chohile."},{"book":"Waebulaniya","chapter":"13","verse":"17","text":"Weveni vilongozi wenyu na kutoza malagizo yawo, wadima imyuye yenyu nawalonge kulongozi kwa Chohile yadya wadamanye mwe ndima yawo. Ivyo mkaweva nawadamanye ndima zawo kwa chinyemi, hamnawevile na wazidamanye kwa kung'ung'uzika, ivyo haviwambizeni."},{"book":"Waebulaniya","chapter":"13","verse":"18","text":"Mchilombezeze. Kwaviya china msuhi kugamba myoyo yetu haikuchilagisa kugamba china masa kwaviya chaunga kutenda na lujendo lwedi mwe mbuli zose."},{"book":"Waebulaniya","chapter":"13","verse":"19","text":"Nawalombezesani vitendese mumlombeze Chohile asunguzise kunivuza kwenyu."},{"book":"Waebulaniya","chapter":"13","verse":"20","text":"Chohile ywa utondowazi kamuyusa Zumbe dyetu Yesu Kulisito yudya ni Mdimi Mkulu ywa ngoto kwa chausa cho kwitila sakame yakwe ikulagisa kugamba idilagano dya mazuwa yose ni chindedi."},{"book":"Waebulaniya","chapter":"13","verse":"21","text":"Awatogeze kwa chila ntendwa yedi chani mdamanye yadya akunga, uyo na adamanye mndani mwetu kwa sila ya Kulisito yadya yakumwelela mwenye. Ukulu utende kwa Yesu, mazuwa yose! Taile."},{"book":"Waebulaniya","chapter":"13","verse":"22","text":"Ivyo, walukolo nawalombezesani mwetegelezese ulosi uno wakuwajelani moyo. Ino ni baluwa nguhi du niwawandikileni."},{"book":"Waebulaniya","chapter":"13","verse":"23","text":"Naunga mvimanye kugamba mlukolo mnyetu Timoseo kalavigwa mwe chifungo. Uneva anasunguza kubula hano, nanizanye naye umo heza uko kwenyu."},{"book":"Waebulaniya","chapter":"13","verse":"24","text":"Walamseni vilongozi wenyu wose hamwenga na wantu wa Chohile! Walukolo wa Italiya wawalamsani."},{"book":"Waebulaniya","chapter":"13","verse":"25","text":"Chawalombezesani nyuwe wose wedi wa Chohile utende na nyuwe nyose."}]}