{"data":[{"book":"Chongphuong","chapter":"8","verse":"1","text":"Belrite han mohôr sarina hah a mo-ong lehan konta in-ang dôr chu invân ânthim ngânga."},{"book":"Chongphuong","chapter":"8","verse":"2","text":"Hanchu vântîrton sari Pathien makunga inding ngâi ngei hah ku mua, male an kôm bekul sari an pêk ngeia."},{"book":"Chongphuong","chapter":"8","verse":"3","text":"Vântîrton dang a honga, rângkachak mirimhoi hâlna kolla chôiin mâichâm kôla ândinga. Ama hah Pathien mingei murdi chubaithonangei le molopa rêngsukmun motona rângkachak mâichâm chunga pêk rangin mirimhoi tamtak an pêka.8:3: Amos 9:1; Jôk 30:1,3"},{"book":"Chongphuong","chapter":"8","verse":"4","text":"Mirimhoi khu hah Pathien mingei chubaithonangei le vântîrton Pathien motona indingpu kutngei renga akal zoi ani."},{"book":"Chongphuong","chapter":"8","verse":"5","text":"Hanchu vântîrton han mirimhoi hâlna kolla hah a lâka, mâichâm renga mei le a minsipa, male pilchunga a vôrpaia. Ma han khuonringei le mechêk puok rahangngei, kôlinleka dadaptingei le ningnungei ahong oma.8:5: Och 16:12; Ezek 10:2; Jôk 19:16; Chph 11:19; 16:18"},{"book":"Chongphuong","chapter":"8","verse":"6","text":"Hanchu vântîrtonngei sari bekul sari chôi ngei hah tum rangin an inthoka."},{"book":"Chongphuong","chapter":"8","verse":"7","text":"Vântîrton inkhatna han a bekul a tuma. Iriel le mei, thisen leh inpol ahong oma, pilchunga bun paiin aom zoi. Pilchung munthuma semin munkhat chu akânga, thingkungngei khom munthuma semin munkhat chu akânga, sûlringngei murdi khom akâng sa zoi.8:7: Jôk 9:23-25; Ezek 38:22"},{"book":"Chongphuong","chapter":"8","verse":"8","text":"Hanchu vântîrton inikna han a bekul a tuma. Muol lienpa meiin akâng lâitak angati tuikhangliena vôrpaiin aoma. Tuikhanglien ha munthuma semin munkhat chu thisen achang zoia,"},{"book":"Chongphuong","chapter":"8","verse":"9","text":"tuikhagliena iring parân munthuma semin munkhat chu an thia, male rukuongngei khom munthuma semin munkhat chu asiet sa zoi."},{"book":"Chongphuong","chapter":"8","verse":"10","text":"Hanchu vântîrton inthumna han a bekul a tuma. Ârsi lienpa, meiser anga chuong, invân renga juong mathâkin tuidungngei le tuinârngei munthuma semin munkhat chunga atâka.8:10: Isa 14:12"},{"book":"Chongphuong","chapter":"8","verse":"11","text":"(Ha ârsi riming hah “Akhana,” ani). Tui munthuma semin munkhat chu ahong kha zoia, male tui hah ahong kha zoi sikin, mi tamtak chu ma tui hah nêkin an thi zoi.8:11: Jer 9:15"},{"book":"Chongphuong","chapter":"8","verse":"12","text":"Hanchu vântîrton minlina han a bekul a tuma. Nisa munthuma semin munkhat, thâ munthuma semin munkhat, le ârsingei munthuma semin munkhat chu dêngkhoiin an oma, ma ngei vâr hah munthuma semin munkhat ajîng theina rangin; sûn le jân khom munthuma semin munkhat chu vâr om khâi mak.8:12: Isa 13:10; Ezek 32:7; Joel 2:10,31; 3:15"},{"book":"Chongphuong","chapter":"8","verse":"13","text":"Hanchu ko hong ena, minmupui vânlâijôla insângtaka vuongin rôl inringtakin, “Vântîrton dang inthum ngei bekul la hong tum ngêt rang miring hong om rang renga pilchunga omngei chunga idôr mo la hong intak ta ni! O ântak! ântak!” ti ki riet."}]}