{"data":[{"book":"यूहन्ना","chapter":"9","verse":"1","text":"जातो हुयो ओन एक आदमी ख देख्यो जो जनम सी अन्धा होतो।"},{"book":"यूहन्ना","chapter":"9","verse":"2","text":"ओको चेला न ओको सी पुच्छ्यो, “हे गुरु, कौन पाप करयो होतो कि यो अन्धा जनम्यो, यो आदमी न या येको बाप–माय न?”"},{"book":"यूहन्ना","chapter":"9","verse":"3","text":"यीशु न उत्तर दियो, “नहीं येन पाप करयो होतो, नहीं येको माय–बाप न; पर यो येकोलायी भयो कि परमेश्वर को काम ओको म प्रगट हो।"},{"book":"यूहन्ना","chapter":"9","verse":"4","text":"जेन मोख भेज्यो हय, हम्ख ओको काम दिनच दिन म करनो जरूरी हय; ऊ रात आवन वाली हय जेको म कोयी काम नहीं कर सकय।"},{"book":"यूहन्ना","chapter":"9","verse":"5","text":"९:५ मत्ती ५:१४; यूहन्ना ८:१२जब तक मय जगत म हय, तब तक जगत की ज्योति आय।”"},{"book":"यूहन्ना","chapter":"9","verse":"6","text":"यो कह्य क ओन जमीन पर थूक्यो, अऊर ऊ थूक सी माटी सानी, अऊर ऊ माटी ऊ अन्धा की आंखी पर लगाय क"},{"book":"यूहन्ना","chapter":"9","verse":"7","text":"ओको सी कह्यो, “जा, शीलोह को कुण्ड म धोय ले” शीलोह को मतलब “भेज्यो हुयो हय।” ओन जाय क धोयो, अऊर देखतो हुयो लौट आयो।"},{"book":"यूहन्ना","chapter":"9","verse":"8","text":"तब पड़ोसी अऊर जिन्न पहिले ओख भीख मांगतो देख्यो होतो, कहन लग्यो, “का यो उच नोहोय, जो बैठ्यो भीख मांगत होतो?”"},{"book":"यूहन्ना","chapter":"9","verse":"9","text":"कुछ लोगों न कह्यो, “यो उच आय,” दूसरों न कह्यो, “नहीं, पर ओको जसो हय।”"},{"book":"यूहन्ना","chapter":"9","verse":"10","text":"तब हि ओको सी पूछन लग्यो, “तोरी आंखी कसी खुल गयी?”"},{"book":"यूहन्ना","chapter":"9","verse":"11","text":"ओन उत्तर दियो, “यीशु नाम को एक आदमी न माटी सानी, अऊर मोरी आंखी पर लगाय क मोरो सी कह्यो, ‘शीलोह को कुण्ड म जाय क धोय ले,’ येकोलायी मय गयो अऊर धोयो अऊर देखन लग्यो।”"},{"book":"यूहन्ना","chapter":"9","verse":"12","text":"उन्न ओको सी पुच्छ्यो, “ऊ कित हय?”"},{"book":"यूहन्ना","chapter":"9","verse":"13","text":"लोग ओख जो पहिले अन्धा होतो फरीसियों को जवर ले गयो।"},{"book":"यूहन्ना","chapter":"9","verse":"14","text":"जो दिन यीशु न माटी सान क ओकी आंखी खोली होती, ऊ आराम को दिन होतो।"},{"book":"यूहन्ना","chapter":"9","verse":"15","text":"तब फरीसियों न भी ओको सी पुच्छ्यो कि ओकी आंखी कौन्सी रीति सी खुल गयी। ओन उन्को सी कह्यो, “ओन मोरी आंखी पर माटी लगायी, तब मय न धोय लियो, अऊर अब देखू हय।”"},{"book":"यूहन्ना","chapter":"9","verse":"16","text":"येको पर कुछ फरीसी कहन लग्यो, “यो आदमी परमेश्वर को तरफ सी नहीं, कहालीकि ऊ आराम दिन ख नहीं मानय।”"},{"book":"यूहन्ना","chapter":"9","verse":"17","text":"उन्न ऊ अन्धा सी फिर कह्यो, “ओन तोरी आंखी खोली हंय। तय ओको बारे म का कह्य हय?”"},{"book":"यूहन्ना","chapter":"9","verse":"18","text":"पर यहूदियों ख विश्वास नहीं भयो कि ऊ अन्धा होतो अऊर अब देखय हय, जब तक उन्न ओको, जेकी आंखी खुल गयी होती, माय–बाप ख बुलाय क"},{"book":"यूहन्ना","chapter":"9","verse":"19","text":"उन्को सी नहीं पुच्छ्यो, “का यो तुम्हरो बेटा आय, जेक तुम कह्य हय कि अन्धा जनम्यो होतो? फिर अब ऊ कसो देखय हय?”"},{"book":"यूहन्ना","chapter":"9","verse":"20","text":"उन्को माय–बाप न उत्तर दियो, “हम त जानजे हंय कि यो हमरो बेटा आय, अऊर अन्धा जनम्यो होतो;"},{"book":"यूहन्ना","chapter":"9","verse":"21","text":"पर हम यो नहीं जानजे हंय कि अब कसो देखय हय, अऊर नहीं जानय हंय कि कौन न ओकी आंखी खोली। ऊ सियानो हय, ओको सीच पूछ लेवो; ऊ अपनो बारे म खुदच कह्य देयेंन।”"},{"book":"यूहन्ना","chapter":"9","verse":"22","text":"या बाते ओको माय–बाप न येकोलायी कहीं कहालीकि हि यहूदियों सी डरत होतो, कहालीकि यहूदी एक मन को होय गयो होतो कि यदि कोयी कहेंन कि ऊ मसीह आय, त आराधनालयों म सी निकाल दियो जायेंन।"},{"book":"यूहन्ना","chapter":"9","verse":"23","text":"येकोलायी ओको माय-बाप न कह्यो, “ऊ सियानो हय, ओको सीच पूछ लेवो।”"},{"book":"यूहन्ना","chapter":"9","verse":"24","text":"तब उन्न ऊ आदमी ख जो अन्धा होतो, दूसरी बार बुलाय क ओको सी कह्यो, “परमेश्वर की महिमा कर हम त जानजे हंय कि ऊ आदमी पापी हय।”"},{"book":"यूहन्ना","chapter":"9","verse":"25","text":"ओन उत्तर दियो, “मय नहीं जानु हय कि ऊ पापी आय या नहीं; मय एक बात जानु हय कि मय अन्धा होतो अऊर अब देखू हय।”"},{"book":"यूहन्ना","chapter":"9","verse":"26","text":"उन्न ओको सी कह्यो, “ओन तोरो संग का करयो? अऊर कसो तरह तोरी आंखी खोली?”"},{"book":"यूहन्ना","chapter":"9","verse":"27","text":"ओन ओको सी कह्यो, “मय त तुम सी कह्यो होतो, अऊर तुम न नहीं सुन्यो; अब दूसरों बार कहाली सुननो चाहवय हय? का तुम भी ओको चेला होनो चाहवय हय?”"},{"book":"यूहन्ना","chapter":"9","verse":"28","text":"तब हि ओख बुरो भलो कह्य क बोल्यो, “तयच ओको चेला आय, हम त मूसा को चेला आय।"},{"book":"यूहन्ना","chapter":"9","verse":"29","text":"हम जानजे हय कि परमेश्वर न मूसा सी बाते करी; पर यो आदमी ख नहीं जानजे कि कित को आय।”"},{"book":"यूहन्ना","chapter":"9","verse":"30","text":"ओन उन्ख उत्तर दियो, “या त अचम्भा की बात आय कि तुम नहीं जानय हय कि ऊ कित को आय, तब भी ओन मोरी आंखी खोल दी।"},{"book":"यूहन्ना","chapter":"9","verse":"31","text":"हम जानजे हंय कि परमेश्वर पापियों की नहीं सुनय, पर यदि कोयी परमेश्वर को भक्त हय अऊर ओकी इच्छा पर चलय हय, त ऊ ओकी सुनय हय।"},{"book":"यूहन्ना","chapter":"9","verse":"32","text":"जगत को सुरूवात सी यो कभी सुननो म नहीं आयो कि कोयी न जनम को अन्धा की आंखी खोली हय।"},{"book":"यूहन्ना","chapter":"9","verse":"33","text":"यदि यो आदमी परमेश्वर को तरफ सी नहीं होतो, त कुछ भी नहीं कर सकय।”"},{"book":"यूहन्ना","chapter":"9","verse":"34","text":"उन्न ओख उत्तर दियो, “तय त बिल्कुल पापों म जनम्यो हय, तय हम्ख का सिखावय हय?” अऊर उन्न ओख बाहेर निकाल दियो।"},{"book":"यूहन्ना","chapter":"9","verse":"35","text":"यीशु न सुन्यो कि उन्न ओख बाहेर निकाल दियो हय, अऊर जब ओको सी भेंट भयी त कह्यो, “का तय आदमी को बेटा पर विश्वास करय हय?”"},{"book":"यूहन्ना","chapter":"9","verse":"36","text":"ओन उत्तर दियो, “हे प्रभु, ऊ कौन आय, कि मय ओको पर विश्वास करू?”"},{"book":"यूहन्ना","chapter":"9","verse":"37","text":"यीशु न ओको सी कह्यो, “तय न ओख देख्यो भी हय, अऊर जो तोरो संग बाते कर रह्यो हय ऊ उच आय।”"},{"book":"यूहन्ना","chapter":"9","verse":"38","text":"ओन कह्यो, “हे प्रभु, मय विश्वास करू हय।” अऊर ओख घुटना को बल प्रनाम करयो।"},{"book":"यूहन्ना","chapter":"9","verse":"39","text":"तब यीशु कह्यो, “मय यो जगत म न्याय करन आयो हय, ताकि जो नहीं देखय ऊ देखय हय हि देखेंन जो देखय हय हि अन्धा होय जायेंन।”"},{"book":"यूहन्ना","chapter":"9","verse":"40","text":"जो फरीसी ओको संग होतो उन्न यो बाते सुन क ओको सी कह्यो, “का हम भी अन्धा हय?”"},{"book":"यूहन्ना","chapter":"9","verse":"41","text":"यीशु न उन्को सी कह्यो, “यदि तुम अन्धा होतो त पापी नहीं ठहरतो; पर अब कह्य हय कि हम देखजे हंय, येकोलायी तुम्हरो पाप बन्यो रह्य हय।"}]}