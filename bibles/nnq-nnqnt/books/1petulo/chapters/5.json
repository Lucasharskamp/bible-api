{"data":[{"book":"1 Petulo","chapter":"5","verse":"1","text":"Nenga nananhota kati ja akilongoi bi kikuta cha bandu abunhwamini Kilisto, nachaili kupotekigwa kwa Kilisto. Nane mbakube pamwe mukibumo echikipakuekuligwa. Ndenda nnyopanga muno mangweto makiilongoi majango,"},{"book":"1 Petulo","chapter":"5","verse":"2","text":"mikichunge kikuta cha Nnoongo chibankamuinge, mikichunge ngiti kukunnachimichaje, nambu kukupala andi papala Nnoongo. Nkamulanga liengo lyene ngiti kukupala kunnepaje, nambu ku mwojo gwinu gwoa."},{"book":"1 Petulo","chapter":"5","verse":"3","text":"Makatawalanga kwa makakalaje benia ababekigwe kwinu, nambu mmaganga kilandanakio kukikuta chenie."},{"book":"1 Petulo","chapter":"5","verse":"4","text":"Na Nchungi Nkolongwa papakuika, mangweto mpatanga luchengo lu kibumo lwanga chujuka."},{"book":"1 Petulo","chapter":"5","verse":"5","text":"Uyo machikakombo mpaligwa kajoa akinanhota. Mangweto mmoa mpaligwa kubegelelana kukunyenyepa, gambu Majandiko ga Chwapi galenga, “Nnoongo kakananga bandu bina kulokaloka, nambu kapeganga upeele bina kunyenyepa.”"},{"book":"1 Petulo","chapter":"5","verse":"6","text":"Nnyenyepange nnongi ju luboko lwa Nnoongo juna makakala, kupala anyinulange kingobu chekipaligwa."},{"book":"1 Petulo","chapter":"5","verse":"7","text":"Mannekele Nnoongo malola ginu goa, gambu jwenio nga ojwang'oyanga."},{"book":"1 Petulo","chapter":"5","verse":"8","text":"Mma maha na nkelukiyange! Nngondwa jwinu, Mmaja, atenda kutinditindila andi liimba elikoloma limpala mundu annie mbyuu."},{"book":"1 Petulo","chapter":"5","verse":"9","text":"Ntamanga maha mankanange na ntamanga ndii muimani, kiti mmanyangite kutenda akaamini ajinu padunia joa bapotekigwa uyo."},{"book":"1 Petulo","chapter":"5","verse":"10","text":"Nambu anda mpotekigwe kukingobu tu, Nnoongo ojwabi kindumbutumbu chu upeele gwoa na ojwankeme kujingila mukibumo chakwe cha machoba goa pangapela kukulondana na Kilisto Yesu, jwombe mwene ampa apakunnimbia nu kumpe makakala ni kijemo chambone."},{"book":"1 Petulo","chapter":"5","verse":"11","text":"Jwenio nga Nnoongo junuwecho machoba goa unhyo."},{"book":"1 Petulo","chapter":"5","verse":"12","text":"Nunhwandikilinge balua jenje nyipi anyangita Silwano, nnongo ojunummanyi jukuaminika. Mbala kunnimbianga mwojo nuchalakicha kutenda gongo nga upele gwa kweli ja Nnoongo. Ntamanga maha mu upeele gwenio."},{"book":"1 Petulo","chapter":"5","verse":"13","text":"Bandu abunhwamini Kilisto akajinu ba pamba panapakema pa Babiloni abapambuligwe pamwe na mangweto bampatanga abali. Na Maluko manango mukihuke ampatanga abali."},{"book":"1 Petulo","chapter":"5","verse":"14","text":"Mpatana abali ku kiingi chu kulaya mapalano ku Kilisto."}]}