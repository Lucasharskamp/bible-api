{"data":[{"book":"Agalatiya","chapter":"1","verse":"1","text":"Paulo mtumwi, osati wosankhidwa ndi anthu kapena kutumidwa ndi munthu ayi, koma Yesu Khristu, ndi Mulungu Atate amene anamuukitsa Yesuyo kwa akufa,"},{"book":"Agalatiya","chapter":"1","verse":"2","text":"pamodzi ndi abale onse amene ali nane,"},{"book":"Agalatiya","chapter":"1","verse":"3","text":"Chisomo ndi mtendere zochokera kwa Mulungu Atate athu ndi Ambuye Yesu Khristu zikhale nanu."},{"book":"Agalatiya","chapter":"1","verse":"4","text":"Yesuyo anadzipereka yekha chifukwa cha machimo athu kuti atipulumutse ku njira za moyo woyipa uno, molingana ndi chifuniro cha Mulungu ndi Atate athu."},{"book":"Agalatiya","chapter":"1","verse":"5","text":"Ulemerero ukhale kwa Mulunguyo mpaka muyaya. Ameni."},{"book":"Agalatiya","chapter":"1","verse":"6","text":"Ine ndikudabwa kuti mukusiya mwamsangamsanga chotere Mulungu amene anakuyitanani mwachisomo cha Khristu ndipo mwatembenuka ndi kutsatira uthenga wina wosiyana,"},{"book":"Agalatiya","chapter":"1","verse":"7","text":"umene si Uthenga Wabwino konse. Pali anthu ena amene akukusokonezani komanso akufuna kupotoza Uthenga Wabwino wa Khristu."},{"book":"Agalatiya","chapter":"1","verse":"8","text":"Ngakhale ife kapena mngelo wochokera kumwamba, akalalikira Uthenga Wabwino wosiyana ndi umene tinakulalikirani uja, iyeyo akhale wotembereredwa!"},{"book":"Agalatiya","chapter":"1","verse":"9","text":"Monga tanena kale, tsopano ndikubwereza kunenanso kuti, “Ngati wina aliyense akulalikirani Uthenga Wabwino wosiyana ndi umene munawulandira, iyeyo akhale wotembereredwa.”"},{"book":"Agalatiya","chapter":"1","verse":"10","text":"Kodi tsopano ndikufuna kukopa anthu kuti andivomereze, kapena Mulungu? Kapena ndikufuna kukondweretsa anthu? Ngati ine ndikanakhala kuti ndikufunabe kukondweretsa anthu, sindikanakhala mtumiki wa Khristu."},{"book":"Agalatiya","chapter":"1","verse":"11","text":"Abale, ine ndikufuna kuti mudziwe, kuti Uthenga Wabwino umene ndinalalikira si ochokera kwa munthu ayi."},{"book":"Agalatiya","chapter":"1","verse":"12","text":"Ine sindinawulandire kuchokera kwa munthu aliyense, kapena kuphunzitsidwa; koma ndinawulandira mwa vumbulutso lochokera kwa Khristu."},{"book":"Agalatiya","chapter":"1","verse":"13","text":"Pakuti inu munamva za moyo wanga wakale mʼChiyuda, mmene ndinkazunzira mpingo wa Mulungu koopsa ndi kuyesetsa kuwuwononga."},{"book":"Agalatiya","chapter":"1","verse":"14","text":"Ine ndinkapambana Ayuda ambiri a msinkhu wanga pochita za Chiyuda, ndipo ndinali wachangu koposa pa miyambo ya makolo athu."},{"book":"Agalatiya","chapter":"1","verse":"15","text":"Koma Mulungu, amene anandipatula ine ndisanabadwe, ndi kundiyitana mwachisomo chake, atakondweretsedwa"},{"book":"Agalatiya","chapter":"1","verse":"16","text":"kuvumbulutsa Mwana wake mwa ine, kuti ndikalalikire Khristuyo pakati pa anthu a mitundu ina, ine sindinapemphe nzeru kwa munthu aliyense."},{"book":"Agalatiya","chapter":"1","verse":"17","text":"Ine sindinapite ku Yerusalemu kukaonana ndi amene anali atumwi ine ndisanakhale mtumwi. Mʼmalo mwake nthawi yomweyo ndinapita ku Arabiya ndi kubwereranso ku Damasiko."},{"book":"Agalatiya","chapter":"1","verse":"18","text":"Pambuyo pake, patatha zaka zitatu, ndinapita ku Yerusalemu kukaonana ndi Petro ndikukhala naye masiku khumi ndi asanu."},{"book":"Agalatiya","chapter":"1","verse":"19","text":"Ine sindinaonane ndi atumwi enawo koma Yakobo yekha, mʼbale wa Ambuye."},{"book":"Agalatiya","chapter":"1","verse":"20","text":"Ine ndikutsimikizira inu pamaso pa Mulungu kuti zimene ndikukulemberani si zonama ayi."},{"book":"Agalatiya","chapter":"1","verse":"21","text":"Pambuyo pake ndinapita ku Siriya ndi ku Kilikiya."},{"book":"Agalatiya","chapter":"1","verse":"22","text":"Koma sindimadziwika ndi nkhope ku mipingo ya ku Yudeya imene ili mwa Khristu."},{"book":"Agalatiya","chapter":"1","verse":"23","text":"Iwo anangomva mbiri yokha yakuti, “Munthu amene poyamba anatizunza ife, tsopano akulalikira chikhulupiriro chimene iyeyo nthawi ina anafuna kuchiwononga.”"},{"book":"Agalatiya","chapter":"1","verse":"24","text":"Ndipo iwo anayamika Mulungu chifukwa cha ine."}]}