{"data":[{"book":"2 Korinćanima","chapter":"9","verse":"1","text":"Nije, razumije se, ni potrebno da vam više pišem o tome milodaru za svete u Jeruzalemu."},{"book":"2 Korinćanima","chapter":"9","verse":"2","text":"Znam kako ste gorljivi u pomaganju i time sam vas hvalio pred Makedoncima, ističući da su u Ahaji bili pripravni davati još od lani. Svojom ste gorljivošću potaknuli i mnoge druge da počnu pomagati."},{"book":"2 Korinćanima","chapter":"9","verse":"3","text":"Šaljem vam ovu braću kako bih bio siguran da ste zaista spremni kao što sam se hvalio da ćete biti."},{"book":"2 Korinćanima","chapter":"9","verse":"4","text":"Bio bih posramljen, a i vi također, kad bi sa mnom došli neki Makedonci, a vi bili nepripremljeni."},{"book":"2 Korinćanima","chapter":"9","verse":"5","text":"Zato sam poslao braću da odu k vama prije nas i da se pobrinu da vaš već obećani dar bude spreman. Ali htio bih da on bude iskaz velikodušnosti, a ne škrtarenja."},{"book":"2 Korinćanima","chapter":"9","verse":"6","text":"Poslušajte me: tko škrto posije, škrto će i žeti; tko sije obilno, i žet će obilno."},{"book":"2 Korinćanima","chapter":"9","verse":"7","text":"Neka svatko odluči koliko će dati, ali od srca, a ne teška srca ili na silu, jer Bog voli darovatelje dragovoljna srca."},{"book":"2 Korinćanima","chapter":"9","verse":"8","text":"Bog po svojoj milosti može na vas izliti svakovrsno obilje tako da imate svega dovoljno i da vam još pretekne, da činite dobra djela."},{"book":"2 Korinćanima","chapter":"9","verse":"9","text":"U Svetome pismu piše:"},{"book":"2 Korinćanima","chapter":"9","verse":"10","text":"Jer Bog koji daje sjeme za sjetvu, daje i kruh za jelo. On će jednako tako umnožiti vaše sjeme i dati da u vama uzrastu plodovi vaše pravednosti."},{"book":"2 Korinćanima","chapter":"9","verse":"11","text":"Bog će vam dati obilje da biste ga mogli darežljivo dijeliti s drugim ljudima, pa će oni za vaš dar zahvaljivati Bogu."},{"book":"2 Korinćanima","chapter":"9","verse":"12","text":"Tako ćete ispunjavanjem te svete zadaće ne samo namiriti potrebe svetih u Jeruzalemu koji su u oskudici već ćete i mnogima dati povoda da zahvaljuju Bogu."},{"book":"2 Korinćanima","chapter":"9","verse":"13","text":"Oni će zahvaljivati Bogu za vašu prokušanost u toj službi milosrđa i hvaliti ga zbog vašega pokoravanja Kristovoj Radosnoj vijesti, što ste pokazali dijeleći dobra s njima i s drugima."},{"book":"2 Korinćanima","chapter":"9","verse":"14","text":"S velikom će ljubavi moliti za vas zbog divne Božje milosti koju je Bog na vas izlio."},{"book":"2 Korinćanima","chapter":"9","verse":"15","text":"Hvala Bogu za njegova Sina—za njegov neizrecivo dragocjeni dar!"}]}