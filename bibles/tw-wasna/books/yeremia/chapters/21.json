{"data":[{"book":"Yeremia","chapter":"21","verse":"1","text":"Asɛm firi Awurade hɔ baa Yeremia nkyɛn ɛberɛ a, ɔhene Sedekia somaa Malkia babarima Pashur ne Maaseia babarima ɔsɔfoɔ Sefania kɔɔ ne nkyɛn. Wɔkaa sɛ,"},{"book":"Yeremia","chapter":"21","verse":"2","text":"“Bisa Awurade, ma yɛn ɛfiri sɛ Babiloniahene Nebukadnessar ne yɛn rebɛdi ako. Ebia Awurade bɛyɛ anwanwadeɛ ama yɛn, sɛdeɛ ɔyɛɛ mmerɛ bi a atwam no na wafiri yɛn so akɔ.”"},{"book":"Yeremia","chapter":"21","verse":"3","text":"Na Yeremia buaa wɔn sɛ, “Monka nkyerɛ Sedekia sɛ,"},{"book":"Yeremia","chapter":"21","verse":"4","text":"‘Sɛdeɛ Awurade, Israel Onyankopɔn, seɛ nie: Merebɛdane mo nsam akodeɛ atia mo, deɛ mode reko atia Babiloniahene ne Babiloniafoɔ a wɔwɔ ɔfasuo no akyi na wɔatua mo kuropɔn no. Mɛboa wɔn ano wɔ kuropɔn yi mu."},{"book":"Yeremia","chapter":"21","verse":"5","text":"Me ara mede nsa a matene ne abasa a ɛyɛ den bɛko atia mo wɔ abufuo, anibereɛ ne abufuhyeɛ mu."},{"book":"Yeremia","chapter":"21","verse":"6","text":"Mɛbobɔ wɔn a wɔtete kuropɔn yi mu ahwehwe fam; nnipa ne mmoa nyinaa, na ɔyaredɔm a ɛyɛ hu bɛkunkum wɔn."},{"book":"Yeremia","chapter":"21","verse":"7","text":"Ɛno akyi, Awurade asɛm nie, mede Yudahene Sedekia, nʼadwumayɛfoɔ ne nnipa a wɔwɔ kuropɔn yi mu a ɔyaredɔm, akofena ne ɛkɔm ankunkum wɔn no bɛma Babiloniahene Nebukadnessar ne wɔn atamfoɔ wɔrepɛ wɔn nkwa no. Ɔde akofena bɛkunkum wɔn; ɔrenhunu wɔn mmɔbɔ na ɔrennya ayamhyehyeɛ mma wɔn.’"},{"book":"Yeremia","chapter":"21","verse":"8","text":"“Ɛbio, ka kyerɛ nnipa no sɛ, ‘Yei ne deɛ Awurade seɛ: Hwɛ mede nkwa ɛkwan ne owuo ɛkwan resi mo anim."},{"book":"Yeremia","chapter":"21","verse":"9","text":"Obiara a ɔte saa kuropɔn yi mu bɛwu wɔ akofena anaa ɛkɔm anaa ɔyaredɔm ano. Nanso obiara ɔbɛpue na ɔde ne ho akɔma Babiloniafoɔ a wɔabɛtua mo kuropɔn yi no, bɛfa ne ho adi."},{"book":"Yeremia","chapter":"21","verse":"10","text":"Mawe ahinam sɛ, mɛyɛ kuropɔn yi bɔne na ɛnyɛ papa, Awurade na ɔseɛ. Wɔde bɛhyɛ Babiloniahene nsa, na ɔde ogya bɛhye no.’"},{"book":"Yeremia","chapter":"21","verse":"11","text":"“Deɛ ɛka ho ne sɛ, ka kyerɛ Yuda adehyefie sɛ, ‘Montie Awurade asɛm;"},{"book":"Yeremia","chapter":"21","verse":"12","text":"Ao Dawid efie, sei na Awurade seɛ:"},{"book":"Yeremia","chapter":"21","verse":"13","text":"Me ne mo anya, Yerusalem"},{"book":"Yeremia","chapter":"21","verse":"14","text":"Mɛtwe mo aso sɛdeɛ ɛfata mo nneyɛɛ,"}]}