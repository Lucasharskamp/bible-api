{"data":[{"book":"romiNaH","chapter":"2","verse":"1","text":"he paradUSaka manuSya yaH kazcana tvaM bhavasi tavottaradAnAya panthA nAsti yato yasmAt karmmaNaH parastvayA dUSyate tasmAt tvamapi dUSyase, yatastaM dUSayannapi tvaM tadvad Acarasi|"},{"book":"romiNaH","chapter":"2","verse":"2","text":"kintvetAdRgAcAribhyo yaM daNDam Izvaro nizcinoti sa yathArtha iti vayaM jAnImaH|"},{"book":"romiNaH","chapter":"2","verse":"3","text":"ataeva he mAnuSa tvaM yAdRgAcAriNo dUSayasi svayaM yadi tAdRgAcarasi tarhi tvam IzvaradaNDAt palAyituM zakSyasIti kiM budhyase?"},{"book":"romiNaH","chapter":"2","verse":"4","text":"aparaM tava manasaH parivarttanaM karttum izvarasyAnugraho bhavati tanna buddhvA tvaM kiM tadIyAnugrahakSamAcirasahiSNutvanidhiM tucchIkaroSi?"},{"book":"romiNaH","chapter":"2","verse":"5","text":"tathA svAntaHkaraNasya kaThoratvAt khedarAhityAccezvarasya nyAyyavicAraprakAzanasya krodhasya ca dinaM yAvat kiM svArthaM kopaM saJcinoSi?"},{"book":"romiNaH","chapter":"2","verse":"6","text":"kintu sa ekaikamanujAya tatkarmmAnusAreNa pratiphalaM dAsyati;"},{"book":"romiNaH","chapter":"2","verse":"7","text":"vastutastu ye janA dhairyyaM dhRtvA satkarmma kurvvanto mahimA satkAro'maratvaJcaitAni mRgayante tebhyo'nantAyu rdAsyati|"},{"book":"romiNaH","chapter":"2","verse":"8","text":"aparaM ye janAH satyadharmmam agRhItvA viparItadharmmam gRhlanti tAdRzA virodhijanAH kopaM krodhaJca bhokSyante|"},{"book":"romiNaH","chapter":"2","verse":"9","text":"A yihUdino'nyadezinaH paryyantaM yAvantaH kukarmmakAriNaH prANinaH santi te sarvve duHkhaM yAtanAJca gamiSyanti;"},{"book":"romiNaH","chapter":"2","verse":"10","text":"kintu A yihUdino bhinnadeziparyyantA yAvantaH satkarmmakAriNo lokAH santi tAn prati mahimA satkAraH zAntizca bhaviSyanti|"},{"book":"romiNaH","chapter":"2","verse":"11","text":"Izvarasya vicAre pakSapAto nAsti|"},{"book":"romiNaH","chapter":"2","verse":"12","text":"alabdhavyavasthAzAstrai ryaiH pApAni kRtAni vyavasthAzAstrAlabdhatvAnurUpasteSAM vinAzo bhaviSyati; kintu labdhavyavasthAzAstrA ye pApAnyakurvvan vyavasthAnusArAdeva teSAM vicAro bhaviSyati|"},{"book":"romiNaH","chapter":"2","verse":"13","text":"vyavasthAzrotAra Izvarasya samIpe niSpApA bhaviSyantIti nahi kintu vyavasthAcAriNa eva sapuNyA bhaviSyanti|"},{"book":"romiNaH","chapter":"2","verse":"14","text":"yato 'labdhavyavasthAzAstrA bhinnadezIyalokA yadi svabhAvato vyavasthAnurUpAn AcArAn kurvvanti tarhyalabdhazAstrAH santo'pi te sveSAM vyavasthAzAstramiva svayameva bhavanti|"},{"book":"romiNaH","chapter":"2","verse":"15","text":"teSAM manasi sAkSisvarUpe sati teSAM vitarkeSu ca kadA tAn doSiNaH kadA vA nirdoSAn kRtavatsu te svAntarlikhitasya vyavasthAzAstrasya pramANaM svayameva dadati|"},{"book":"romiNaH","chapter":"2","verse":"16","text":"yasmin dine mayA prakAzitasya susaMvAdasyAnusArAd Izvaro yIzukhrISTena mAnuSANAm antaHkaraNAnAM gUDhAbhiprAyAn dhRtvA vicArayiSyati tasmin vicAradine tat prakAziSyate|"},{"book":"romiNaH","chapter":"2","verse":"17","text":"pazya tvaM svayaM yihUdIti vikhyAto vyavasthopari vizvAsaM karoSi,"},{"book":"romiNaH","chapter":"2","verse":"18","text":"Izvaramuddizya svaM zlAghase, tathA vyavasthayA zikSito bhUtvA tasyAbhimataM jAnAsi, sarvvAsAM kathAnAM sAraM viviMkSe,"},{"book":"romiNaH","chapter":"2","verse":"19","text":"aparaM jJAnasya satyatAyAzcAkarasvarUpaM zAstraM mama samIpe vidyata ato 'ndhalokAnAM mArgadarzayitA"},{"book":"romiNaH","chapter":"2","verse":"20","text":"timirasthitalokAnAM madhye dIptisvarUpo'jJAnalokebhyo jJAnadAtA zizUnAM zikSayitAhameveti manyase|"},{"book":"romiNaH","chapter":"2","verse":"21","text":"parAn zikSayan svayaM svaM kiM na zikSayasi? vastutazcauryyaniSedhavyavasthAM pracArayan tvaM kiM svayameva corayasi?"},{"book":"romiNaH","chapter":"2","verse":"22","text":"tathA paradAragamanaM pratiSedhan svayaM kiM paradArAn gacchasi? tathA tvaM svayaM pratimAdveSI san kiM mandirasya dravyANi harasi?"},{"book":"romiNaH","chapter":"2","verse":"23","text":"yastvaM vyavasthAM zlAghase sa tvaM kiM vyavasthAm avamatya nezvaraM sammanyase?"},{"book":"romiNaH","chapter":"2","verse":"24","text":"zAstre yathA likhati \"bhinnadezinAM samIpe yuSmAkaM doSAd Izvarasya nAmno nindA bhavati|\""},{"book":"romiNaH","chapter":"2","verse":"25","text":"yadi vyavasthAM pAlayasi tarhi tava tvakchedakriyA saphalA bhavati; yati vyavasthAM laGghase tarhi tava tvakchedo'tvakchedo bhaviSyati|"},{"book":"romiNaH","chapter":"2","verse":"26","text":"yato vyavasthAzAstrAdiSTadharmmakarmmAcArI pumAn atvakchedI sannapi kiM tvakchedinAM madhye na gaNayiSyate?"},{"book":"romiNaH","chapter":"2","verse":"27","text":"kintu labdhazAstrazchinnatvak ca tvaM yadi vyavasthAlaGghanaM karoSi tarhi vyavasthApAlakAH svAbhAvikAcchinnatvaco lokAstvAM kiM na dUSayiSyanti?"},{"book":"romiNaH","chapter":"2","verse":"28","text":"tasmAd yo bAhye yihUdI sa yihUdI nahi tathAGgasya yastvakchedaH sa tvakchedo nahi;"},{"book":"romiNaH","chapter":"2","verse":"29","text":"kintu yo jana Antariko yihUdI sa eva yihUdI aparaJca kevalalikhitayA vyavasthayA na kintu mAnasiko yastvakchedo yasya ca prazaMsA manuSyebhyo na bhUtvA IzvarAd bhavati sa eva tvakchedaH|"}]}