{"data":[{"book":"LUKA","chapter":"10","verse":"1","text":"Abaho, Mndewa kawasagula wanhu wayagwe malongo saba na wabili,10:1 Nyandiko ziyagwe za umwaka zolonga malongo saba. kawatuma wabiliwabili, wamulongole wachole m'viwambo vose na kila hanhu hayalondile kuchola mwenyego."},{"book":"LUKA","chapter":"10","verse":"2","text":"Kawalongela, “Va kuhuna vimema, ila wahunaji wadodo. Avo mpuleni mwene mgunda yawagale wahunaji wahune vakuja vake."},{"book":"LUKA","chapter":"10","verse":"3","text":"Gendeni! Nowalagiza mweye kamba wana ng'hondolo mdidale da mbwizi."},{"book":"LUKA","chapter":"10","verse":"4","text":"Sambimsole mkwiji ama mkoba ama ng'hwabasa, sambimmulamse munhu yoyose mnzila."},{"book":"LUKA","chapter":"10","verse":"5","text":"Muhengila mng'anda yoyose, longeni, ‘Tindiwalo dingile mng'anda ino.’"},{"book":"LUKA","chapter":"10","verse":"6","text":"Kamba munhu yokala mng'anda ija yahawa mnogela tindiwalo, tindiwalo dosigala na heyo, na kamba sio, tindiwalo jenu dowabwelela."},{"book":"LUKA","chapter":"10","verse":"7","text":"Kaleni mng'anda hiyo muja na kung'wa chochose chondamgweleligwe, kwavija wasang'hana wolondigwa wagweleligwe kitumetume chao. Sambimuhamehame mulawa ng'anda ino mwingila ng'anda iyagwe."},{"book":"LUKA","chapter":"10","verse":"8","text":"Muhengila mkiwambo chochose na wanhu wa kiwambo kija wahawabokela, dieni chochose chondawawagweleleni."},{"book":"LUKA","chapter":"10","verse":"9","text":"Wahonyeni watamu wa mkiwambo kija na muwalongele wanhu wa kiwambo kija, ‘Undewa wa Mulungu uwakwenhukila.’"},{"book":"LUKA","chapter":"10","verse":"10","text":"Ila muhengila mkiwambo, na wanhu wa kiwambo kija hawawabokele, laweni gendeni mnzila za mkiwambo kija mulonge,"},{"book":"LUKA","chapter":"10","verse":"11","text":"‘Timbwisi da kiwambo chenu dinanahile mmagulu getu todihangusa diwabwelele. Ila vimanyeni Undewa wa Mulungu uwakwenhukila.’"},{"book":"LUKA","chapter":"10","verse":"12","text":"Nowalongela, mdizua da inhaguso vobuha wanhu wa kiwambo cha Sodoma kwazaganya nhaguso yake kubanza wanhu wa kiwambo kija.”"},{"book":"LUKA","chapter":"10","verse":"13","text":"“Kojona, Kolazini! Kojona, Betisaida! Mizonza itendigwe kumwenu ihatendigwe Tilo na Sidoni, wanhu wa haja mwaka wahakalile hasi na kuvala magunia na kuitila mitozi kulagusa kamba waleka vilozo vao."},{"book":"LUKA","chapter":"10","verse":"14","text":"Mdizua da inhaguso, Mulungu kozonela bazi isi za Tilo na Sidoni kubanza mweye."},{"book":"LUKA","chapter":"10","verse":"15","text":"Na gweye, Kapenaumu! Kolonda kukiinula mwenyego uchana kuulanga? Kokwasigwa hasi kuzimu!”"},{"book":"LUKA","chapter":"10","verse":"16","text":"Abaho, Yesu kawalongela wanahina zake, “Munhu yoyose yahawategeleza mweye konitegeleza nie. Na munhu yoyose yahawalema mweye konilema nie. Na munhu yoyose yahanilema nie komulema ija yanhumile.”"},{"book":"LUKA","chapter":"10","verse":"17","text":"Waja iwanahina malongo saba na wabili10:17 Nyandiko ziyagwe za umwaka zolonga malongo saba. wabwela wodeng'ha ng'hani, wolonga, “Mndewa, hata vinyamkela wotuhulika vituwakomhokele mditwaga jako!”"},{"book":"LUKA","chapter":"10","verse":"18","text":"Yesu kawalongela, “Nimona Mwenembago yolagala kamba mwemwe kulawa kuulanga."},{"book":"LUKA","chapter":"10","verse":"19","text":"Tegelezeni! Niwagweleleni udaho wa kuwabojaga nyoka na inge na kuzihuma mhiko zose za Mwenembago, na haduhu kinhu chochose chondakiwalumize."},{"book":"LUKA","chapter":"10","verse":"20","text":"Ila sambimdeng'he kwavija vinyamkela vowowafugamila mavindi, ila mdeng'he kwavija matwaga genu gandikwa kuulanga.”"},{"book":"LUKA","chapter":"10","verse":"21","text":"Kipigiti kija Yesu kuno yamemile deng'ho da Loho wa Mulungu kalonga, “Nokuheweza, Tata, Mndewa wa kuulanga na muisi! Kwavija mbuli zino kuwafisa wabala na wasomile na kuwagubulila wana wadodo. Ona, Tata, vino vivo vikunogele.”"},{"book":"LUKA","chapter":"10","verse":"22","text":"Abaho, kalonga, “Tataangu kangwelela nie vinhu vose. Haduhu munhu yomtanga Mwana, ila Tata, na haduhu munhu yomtanga Tata, ila Mwana, na ayo Mwana yaasagule kumgubula Tata kumwake.”"},{"book":"LUKA","chapter":"10","verse":"23","text":"Abaho, Yesu kawahindukila wanahina zake na kuwalongela kinyele, “Muna mhome ng'hani mweye kuzona mbuli zino zimzona!"},{"book":"LUKA","chapter":"10","verse":"24","text":"Nowalongeleni, wahokozi bwando na wandewa wasulukila kugona gano gomgona mweye, ila hawagonile, na wasulukila kugahulika gano gomuhulika mweye, ila hawagahulike.”"},{"book":"LUKA","chapter":"10","verse":"25","text":"Abaho, mfundiza Malagizo ga Musa kakwenhuka behi na Yesu, kageza kumwikila kitega, kamuuza, “Mkulufunzi, nhende choni kileka ningile muugima wa digunge?”"},{"book":"LUKA","chapter":"10","verse":"26","text":"Yesu kamulongela, “Nyandiko Zing'alile zolongaze? Gweye kozisomaze?”"},{"book":"LUKA","chapter":"10","verse":"27","text":"Ija imunhu kedika, “Mnogele Mndewa Mulungu wako na moyo wako wose, na loho yako yose, na mhiko zako zose, na nzonzi zako zose, na mnogele munhu wa habehi nagwe kamba vuukiinogela mwenyego.”"},{"book":"LUKA","chapter":"10","verse":"28","text":"Yesu kamulongela, “Kulonga goya, tenda vino avo kokwingila muugima wa digunge.”"},{"book":"LUKA","chapter":"10","verse":"29","text":"Ila ija imfundiza Malagizo ga Musa kalonda kuilagusa kamba kakimanya kija chayakalile youza, kamuuza Yesu, “Munhu wa habehi yangu iyo yalihi?”"},{"book":"LUKA","chapter":"10","verse":"30","text":"Yesu kamulongela, “Munhu imwe kakala yohumuluka kulawa Yelusalemu kachola Yeliko, mibokonyi im'vamhila, im'bokonya vinhu vake vose, abaho, wamtoa ng'hani, wamuleka behi na kudanganhika."},{"book":"LUKA","chapter":"10","verse":"31","text":"Baho kalawila mkulu wa nhambiko imwe kahumuluka mnzila ija, viyamuwene ija imunhu, kakuluguta, kagendelela na mwanza wake."},{"book":"LUKA","chapter":"10","verse":"32","text":"Vivija mnzila ija kabita Mulawi, kamkwenhukila, kamulola, abaho, kakuluguta, kagendelela na mwanza wake."},{"book":"LUKA","chapter":"10","verse":"33","text":"Ila Msamalia yakalile yobita nzila ija kavika hayali munhu ija, viyamuwene, kamonela bazi."},{"book":"LUKA","chapter":"10","verse":"34","text":"Kamkwenhukila, kamgela mavuta na divai m'vilonda vake, na kumfungiliza ivilonda, abaho, kamkweleza mkihongwe wake kamgala kung'anda ya wahenza kumuguza."},{"book":"LUKA","chapter":"10","verse":"35","text":"Imitondo iyagwe kalava vidanga vibili va hela, kamgwelela ija imwimilizi wa ing'anda ya wahenza. Kamulongela, ‘Muguze, nihabwela, nokuliha kinhu chochose chuulavile sama yake.’ ”"},{"book":"LUKA","chapter":"10","verse":"36","text":"Baho Yesu kalonga, “Kokonaze, yalihi muwanhu wano wadatu yali munhu wa habehi wa munhu ija yavamhilwe na mibokonyi?”"},{"book":"LUKA","chapter":"10","verse":"37","text":"Ija imfundiza Malagizo ga Musa kamwidika, “Ija yamonele bazi.”"},{"book":"LUKA","chapter":"10","verse":"38","text":"Yesu na wanahina zake viwakalile wochola mnzila, wavika hakiwambo kimwe. Mtwanzi imwe yokemigwa Mata kam'bokela hakae yake."},{"book":"LUKA","chapter":"10","verse":"39","text":"Kakala na lumbu jake yokemigwa Maliamu yakalile hamagulu ga Mndewa, yotegeleza gaja goyolonga."},{"book":"LUKA","chapter":"10","verse":"40","text":"Avo Mata kakala yogaya na sang'hano zose, avo keza ha Yesu kamulongela, “Mndewa, huvona vino lumbu jangu voyonilekela nitende sang'hano zose nene niiyeka? Mulongele yeze kunitaza.”"},{"book":"LUKA","chapter":"10","verse":"41","text":"Ila Mndewa kamwidika, yolonga, “Gweye Mata, gweye Mata! Kohunganika na kugaya m'vinhu bwando,"},{"book":"LUKA","chapter":"10","verse":"42","text":"ila kinhu kimwe kilondigwa. Maliamu kasagula kinhu hicho, na havidahika kusegezwa kumwake.”"}]}