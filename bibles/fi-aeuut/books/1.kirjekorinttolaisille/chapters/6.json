{"data":[{"book":"1. kirje korinttolaisille","chapter":"6","verse":"1,2","text":"Jos teillä on riita-asia keskenänne, miksi haastatte toisianne oikeuteen ettekä sovi asioistanne kristittyjen omassa joukossa? Ettekö tiedä, että me kristityt olemme kerran koko maailman tuomareita ja hallitsijoita? Miksi siis ette itse voi ratkaista pikkukiistojanne?"},{"book":"1. kirje korinttolaisille","chapter":"6","verse":"3","text":"Ettekö tiedä, että tuomitsemme vielä enkeleitäkin? Kyllä teidän pitäisi pystyä selvittämään keskinäiset riita-asianne."},{"book":"1. kirje korinttolaisille","chapter":"6","verse":"4","text":"Miksi ihmeessä käännytte tuomareiden puoleen jotka eivät edes ole kristittyjä?"},{"book":"1. kirje korinttolaisille","chapter":"6","verse":"5","text":"Teidän olisi syytä hävetä. Eikö seurakunnassanne tosiaan ole ketään, joka kykenisi sovittelemaan riitojanne?"},{"book":"1. kirje korinttolaisille","chapter":"6","verse":"6","text":"Nyt kristitty haastaa toisen kristityn oikeuteen ja syyttää häntä ei-uskovien edessä."},{"book":"1. kirje korinttolaisille","chapter":"6","verse":"7","text":"Tuollainen käräjöinti merkitsee teille kristittyinä jo sinänsä tappiota. Miksi ette ennemmin suostu kärsimään vääryyttä ja jättämään asiaanne sikseen? Herra saisi enemmän kunniaa, kun ette pitäisi kiinni oikeuksistanne."},{"book":"1. kirje korinttolaisille","chapter":"6","verse":"8","text":"Nyt te sen sijaan teette itse vääryyttä ja riistätte jopa muita uskovia."},{"book":"1. kirje korinttolaisille","chapter":"6","verse":"9,10","text":"Ettekö tiedä, että ne, jotka tekevät väärin, eivät pääse Jumalan valtakuntaan? Älkää pettäkö itseänne. Niillä, jotka viettävät siveetöntä elämää – palvovat omia jumaliaan, syyllistyvät aviorikoksiin ja ajautuvat sukupuolielämässä luonnottomuuksiin – ei ole osuutta Jumalan valtakuntaan. Sinne eivät pääse myöskään varkaat, ahneet, juopot, juoruilijat eivätkä ne, jotka riistävät muita."},{"book":"1. kirje korinttolaisille","chapter":"6","verse":"11","text":"Jotkut teistä olivat aikaisemmin sellaisia, mutta syntinne on nyt pesty pois ja teistä on tullut Jumalan omia: hän on hyväksynyt teidät Jeesuksen Kristuksen ja Pyhän Henkensä työn tähden."},{"book":"1. kirje korinttolaisille","chapter":"6","verse":"12","text":"Voin tehdä mitä tahansa, mitä Kristus ei ole kieltänyt6:12 Sananmukaisesti: »kaikki on minulle luvallista». Paavali lainaa ilmeisesti jonkun sellaisen korinttilaisen sanoja, joka harjoitti edellä mainittuja syntejä., mutta kaikki ei ole minulle hyväksi. Pidättäydyn kaikesta, mikä voi saada minusta yliotteen, niin etten enää pääse siitä eroon vaikka tahtoisin."},{"book":"1. kirje korinttolaisille","chapter":"6","verse":"13","text":"Ajatellaan esimerkiksi syömistä. Jumala on antanut meille ruokahalun ja vatsan, mutta se ei oikeuta meitä syömään yli tarpeen. Älkää kiinnittäkö syömiseen kohtuutonta huomiota, sillä jonakin päivänä Jumala tekee lopun sekä vatsasta että ruuasta."},{"book":"1. kirje korinttolaisille","chapter":"6","verse":"14","text":"Hän herättää sen kuolemasta samalla voimalla kuin hän herätti Jeesuksenkin."},{"book":"1. kirje korinttolaisille","chapter":"6","verse":"15","text":"Ettekö käsitä, että ruumiinne todella on Kristuksen ruumiin jäsen? Kuinka voisin ottaa Kristuksen jäsenen ja yhdistää sen prostituoituun? En ikinä!"},{"book":"1. kirje korinttolaisille","chapter":"6","verse":"16","text":"Ettekö tiedä, että jos mies on sellaisen naisen kanssa, niin he tulevat yhdeksi ruumiiksi? Jumala sanoo Raamatussa, että hänen näkökulmastaan nuo kaksi ovat silloin yhtä."},{"book":"1. kirje korinttolaisille","chapter":"6","verse":"17","text":"Mutta jos annatte itsenne Herralle, olette yhtä Kristuksen kanssa."},{"book":"1. kirje korinttolaisille","chapter":"6","verse":"18","text":"Pysykää sen vuoksi erossa irrallisista sukupuolisuhteista. Muut synnit eivät vahingoita ruumistamme niin selvästi kuin ne."},{"book":"1. kirje korinttolaisille","chapter":"6","verse":"19","text":"Ettekö vielä ole oppineet, että Pyhä Henki, jonka Jumalalta saitte, asuu juuri ruumiissanne? Ruumiinne ei siis kuulu teille itsellenne."},{"book":"1. kirje korinttolaisille","chapter":"6","verse":"20","text":"Jumala maksoi teistä kalliin hinnan. Eläkää sillä tavoin, että ruumiinnekin tuottaa kunniaa hänelle, joka on sen omistaja."}]}