{"data":[{"book":"Ebelewo","chapter":"9","verse":"1","text":"Mu nguizani yitheti, muba ayi zithumunu mu diambu di lusambulu ayi buangu kinlongo ki kintoto."},{"book":"Ebelewo","chapter":"9","verse":"2","text":"Batunga nzo ngoto. Mu ndambu yitheti muawu muba kima kioki bankietikanga muinda ayi meza ayi mapha matambuku kuidi Nzambi. Ndambu beni yawu “Buangu kinlongo.”"},{"book":"Ebelewo","chapter":"9","verse":"3","text":"Ku manima ma mbusa lido kuawu kuba nzo ngoto batedila “Buangu kilutidi nlongo ayi nlongo”."},{"book":"Ebelewo","chapter":"9","verse":"4","text":"Muna khati muawu muba kimfimbu ki nolo ayi kesi yi Nguizani yimana vindu nolo mu zindambu zioso. Muna kesi beni muawu muba mvungu wu nolo, mana ; nti wu Aloni wutotula biteka ayi zimeza zi matadi musonama mambu ma nguizani."},{"book":"Ebelewo","chapter":"9","verse":"5","text":"Vana mbata kesi vawu vaba zimbasi ziozi beti tedila : “Baselibe ba nkembo” ; zifuka mu kitsuisula ki mavavi mawu buanguki nlemvo. Vayi buabu tulendi baka bu yolukila mambu mama mu dimosi-dimosi ko."},{"book":"Ebelewo","chapter":"9","verse":"6","text":"Mambu mama bu mamana kubuku ; banganga Nzambi babakotanga kadika thangu ku ndambu yitheti yi buangu kinlongo mu diambu di sala kisalu kiawu."},{"book":"Ebelewo","chapter":"9","verse":"7","text":"Vayi pfumu yi zinganga Nzambi niandi kaka wuba kotanga muna khati ndambu yinzole. Khumbu yimosi kaba mu kotilanga mu kadika mvu. Kadika khumbu kankota ayi menga momo kafueti tambika mu diambu di niandi veka ayi mu diambu di zinzimbala zi batu."},{"book":"Ebelewo","chapter":"9","verse":"8","text":"Pheve Yinlongo weti kutumonisa bumboti ti nzila yoyi yinkotolongo ku buangu kilutidi nlongo ayi nlongo yikidi yikangama sumbu nzo ngoto yitheti yikidi."},{"book":"Ebelewo","chapter":"9","verse":"9","text":"Yawu yidi mfikula mu diambu di thangu yayi. Diodi dinsundula ti makaba ayi makaba mayoko momo baba tambikanga kuidi Nzambi malendi nunga ko mu fuanisa bumboti mayindu ma ntima ma mutu wowo wuntambikanga mawu."},{"book":"Ebelewo","chapter":"9","verse":"10","text":"Bila mambu momo matedi kaka ndiwulu ; ndiunu ayi zitsukudulu zi phila mu phila. Mambu beni madi zithumunu zi kinsuni zivanu nate thangu Nzambi kela fuanisa mambu moso."},{"book":"Ebelewo","chapter":"9","verse":"11","text":"Klisto bu kayiza banga Pfumu yi banganga Nzambi mu diambu di kutuvana bima biobi bimboti katubakila tona thama, buna wusabuka buangu kinlongo kilutidi tola ayi kilutidi fuana. Kiawu kisia tungulu mu mioko mi batu ko ; kiawu kisi ki ntoto wawu ko."},{"book":"Ebelewo","chapter":"9","verse":"12","text":"Khumbu yimosi kaka kakotila muna buangu kilutidi nlongo ayi nlongo ; wutambika, bika sia ti menga ma zikhombo voti ma zingombi vayi wutambika menga mandi veka. Buawu bobo katubakila khudulu yi kayimani."},{"book":"Ebelewo","chapter":"9","verse":"13","text":"Bila enati menga ma zikhombo ayi ma zingombi zimbakala votidibombi di ngombi yi kheto, diodi divindulu batu bobo basumuka, dieti kuba vedisanga va mbata nitu."},{"book":"Ebelewo","chapter":"9","verse":"14","text":"Vayi tufueti zaba ti menga ma Klisto, mutu wowo mu lusadusu lu Pheve yi mvu ka mvu, wukiyekula niandi veka kuidi Nzambi banga dikaba dikambulu ditona, mela vedisa mayindu meto ma ntima mu mavanga meti natanga ku lufua muingi tusadila Nzambi yi moyo."},{"book":"Ebelewo","chapter":"9","verse":"15","text":"Diawu diodi Klisto kadidi phovi yi Nguizani yimona muingi babo batelo batambula kiuka kika kisukanga ko, kioki kivanunu tsila. Bila Klisto niandi wufua mu diambu di kuba kula mu masumu momo bavola mu Nguizani yitheti."},{"book":"Ebelewo","chapter":"9","verse":"16","text":"Bila vadi tesitama9.16 Tesitama : widi nkanda wummonisa buevi bufueti sadulu bima bi mutu niandi bu kafuidi. buna vana vafueti telomono kimbangi ki lufua lu mutu wusonika kiawu."},{"book":"Ebelewo","chapter":"9","verse":"17","text":"Bila mfunu tesitama wumonikanga mu thangu mutu wowo sonikini kiawu kafuidi. Kisi kadi mfunu wumosi ko mu thangu mutu wusonika kiawu kakidi zingi."},{"book":"Ebelewo","chapter":"9","verse":"18","text":"Diawu Nguizani yitheti bu yitona, buna menga matengolo."},{"book":"Ebelewo","chapter":"9","verse":"19","text":"Bila Moyize bu kamana sudikisa zithumunu zioso zi Mina kuidi batu, wubonga menga ma bana ba zingombi ayi ma zikhombo zimbakala va kimosi ayi nlangu, lino yi mbuaki ayi ditafi di nti bantedilanga “Izopi”, wumuangina buku va kimosi ayi batu boso ;"},{"book":"Ebelewo","chapter":"9","verse":"20","text":"bu katuba : mama mawu menga ma Nguizani yoyi Nzambi kawizani ayi beno."},{"book":"Ebelewo","chapter":"9","verse":"21","text":"Bosi wumuangina diaka buangu kinlongo menga va kimosi ayi bima bioso beti sadila mu lusambulu."},{"book":"Ebelewo","chapter":"9","verse":"22","text":"Muaki nduka-nduka bima bioso bimvedosongo mu menga landila boso buididi Mina. Ayi enati menga makadi tenguka buna masumu malendi lemvokolo ko."},{"book":"Ebelewo","chapter":"9","verse":"23","text":"Buna diba diambu di mfunu ti zimfikula zi bima biobi bidi mu diyilu zifueti vedoso mu bima bi phila yina. Vayi biawu veka bima bi diyilu bifueti vedosolo mu makaba mayoko malutidi kitoko."},{"book":"Ebelewo","chapter":"9","verse":"24","text":"Bila Klisto kasia kota ko mu buangu kinlongo kitungulu mu mioko mi batu, kidi kaka mfikula yi kioki kikiedika. Vayi niandi wukota ku khati diyilu mu diambu kamonika va meso ma Nzambi mu diambu dieto."},{"book":"Ebelewo","chapter":"9","verse":"25","text":"Bika sia ti wukota muawu mu diambu kakitambika niandi veka mu zikhumbu ziwombo banga bueti vangilanga pfumu yi banganga Nzambi, mutu wunkotanga kadika mvu ku buangu kilutidi nlongo ayi nlongo va kimosi ayi menga mangana."},{"book":"Ebelewo","chapter":"9","verse":"26","text":"Bila enati bobo nganu zikhumbu ziwombo kamonina ziphasi tona ntoto wuvangulu. Vayi buabu wumonika mu khumbu yimosi mu tsukulu yi thangu mu diambu di katula masumu bu kakitambika niandi veka banga dikaba."},{"book":"Ebelewo","chapter":"9","verse":"27","text":"Sambusu buidi ti mutu khumbu yimosi kaka keti fua, bosi weka"},{"book":"Ebelewo","chapter":"9","verse":"28","text":"bobuawu, Klisto wukitambika khumbu yimosi mu diambu di nata masumu ma batu bawombo. Bosi wela monika mu khumbu yimmuadi, bika sia ti muingi kanata masumu ma batu, vayi mu diambu di nata phulusu kuidi batu bobo balembo mvingila."}]}