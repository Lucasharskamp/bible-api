{"data":[{"book":"Revhitiko","chapter":"26","verse":"1","text":"“ ‘Musaita zvifananidzo kana kumisa chifananidzo kana ibwe rinoyera kwamuri, uye musaisa dombo rakavezwa munyika yenyu kuti mukotamire pamberi paro. Ndini Jehovha Mwari wenyu."},{"book":"Revhitiko","chapter":"26","verse":"2","text":"“ ‘Chengetai maSabata angu uye muremekedze nzvimbo yangu tsvene. Ndini Jehovha."},{"book":"Revhitiko","chapter":"26","verse":"3","text":"“ ‘Kana mukatevera mitemo yangu uye mukachenjerera kuti muteerere mirayiro yangu,"},{"book":"Revhitiko","chapter":"26","verse":"4","text":"ndichakutumirai mvura nenguva yayo, uye ivhu richabereka zvirimwa zvaro uye miti yesango ichabereka michero yayo."},{"book":"Revhitiko","chapter":"26","verse":"5","text":"Kupura kwenyu kuchasvika pakukohwa mazambiringa uye kukohwa mazambiringa kuchasvika pakudyara, uye muchadya zvose zvamunoda uye mugogara makachengetedzeka munyika menyu."},{"book":"Revhitiko","chapter":"26","verse":"6","text":"“ ‘Ndichapa rugare panyika, uye muchavata pasi pasina achakuvhundutsai. Ndichabvisa zvikara zvesango panyika, uye munondo haungazopfuuri nomunyika yenyu."},{"book":"Revhitiko","chapter":"26","verse":"7","text":"Muchadzinganisa vavengi venyu, uye vachawa nomunondo pamberi penyu."},{"book":"Revhitiko","chapter":"26","verse":"8","text":"Vashanu venyu vachadzinganisa zana, uye zana renyu richadzinganisa zviuru gumi uye vavengi venyu vachawa nomunondo pamberi penyu."},{"book":"Revhitiko","chapter":"26","verse":"9","text":"“ ‘Ndichakutarisai nenyasha uye ndichaita kuti muve nezvibereko uye muwande, uye ndichachengeta sungano yangu nemi."},{"book":"Revhitiko","chapter":"26","verse":"10","text":"Muchange muchiri kudya gohwo regore rakapera pamuchazobvisa kuti muise zvitsva."},{"book":"Revhitiko","chapter":"26","verse":"11","text":"Ndichadzika tabhenakeri yangu pakati penyu uye handizokusemai."},{"book":"Revhitiko","chapter":"26","verse":"12","text":"Ndichafamba pakati penyu ndigova Mwari wenyu, uye muchava vanhu vangu."},{"book":"Revhitiko","chapter":"26","verse":"13","text":"Ndini Jehovha Mwari wenyu, ndakakubudisai kubva munyika yeIjipiti kuti musazova varanda kuvaIjipita zvakare, ndakatyora matanda ejoko renyu ndikakufambisai makati twi."},{"book":"Revhitiko","chapter":"26","verse":"14","text":"“ ‘Asi kana mukasanditeerera uye mukasaita zvose izvi zvandinorayira,"},{"book":"Revhitiko","chapter":"26","verse":"15","text":"uye mukaramba mitemo yangu, mukasema mirayiro yangu, mukatadza kuzadzisa zvose zvandakarayira, saizvozvo mukaputsa sungano yangu,"},{"book":"Revhitiko","chapter":"26","verse":"16","text":"ipapo ndichaita izvi kwamuri: Ndichauyisa pamusoro penyu zvinotyisa, zvirwere zvinoparadza nedenda richaparadza meso enyu, uye rigokusvetai upenyu hwenyu. Muchadyarira zviyo zvenyu pasina nokuti vavengi venyu vachazvidya."},{"book":"Revhitiko","chapter":"26","verse":"17","text":"Chiso changu chichanangana nemi zvokuti muchakundwa navavengi venyu. Avo vanokuvengai vachakutongai, uye muchatiza kunyange pasina anokudzinganisai."},{"book":"Revhitiko","chapter":"26","verse":"18","text":"“ ‘Kana mukasanditeerera mushure maizvozvi zvose, ndichakurangai kakapetwa kanomwe nokuda kwezvivi zvenyu."},{"book":"Revhitiko","chapter":"26","verse":"19","text":"Ndichaputsa kuzvikudza kwenyu ndigoita kuti denga renyu rive sesimbi, uye ivhu riri pasi penyu sendarira."},{"book":"Revhitiko","chapter":"26","verse":"20","text":"Simba renyu richaperera pasina nokuti ivhu renyu harizobereki zvibereko, kana miti yenyika yenyu, michero yayo."},{"book":"Revhitiko","chapter":"26","verse":"21","text":"“ ‘Kana mukaramba muchirwisana neni uye mukaramba kunditeerera, ndichawedzera matambudziko enyu zvakapetwa kanomwe, sezvakafanira zvivi zvenyu."},{"book":"Revhitiko","chapter":"26","verse":"22","text":"Ndichatuma zvikara zvesango kuti zvizokurwisai, uye zvichakutorerai vana venyu, zvigoparadza mombe dzenyu zvigokuitai vashoma zvokuti nzira dzenyu dzichasara dzisina vanhu."},{"book":"Revhitiko","chapter":"26","verse":"23","text":"“ ‘Ipapo kana musingadi kudzorwa neni pazvinhu izvi, asi mukaramba muchirwisana neni,"},{"book":"Revhitiko","chapter":"26","verse":"24","text":"ini pachangu ndicharwisana nemi, uye ndichakurangai kakapetwa kanomwe nokuda kwezvivi zvenyu."},{"book":"Revhitiko","chapter":"26","verse":"25","text":"Uye ndichauyisa munondo wehondo pamusoro penyu kuti unditsivire kuputswa kwesungano. Kana mukatizira mumaguta enyu ndichatumira denda pakati penyu, uye muchaiswa mumaoko avavengi."},{"book":"Revhitiko","chapter":"26","verse":"26","text":"Kana ndikamisa mugove wenyu wechingwa, vakadzi gumi vachagona kubika chingwa chenyu pachoto chimwe chete, uye vachakanya chingwa chenyu zviri pamwero. Muchadya, asi hamungaguti."},{"book":"Revhitiko","chapter":"26","verse":"27","text":"“ ‘Mushure maizvozvi, mukaramba musinganditeereri asi mukaramba muchienderera mberi nokundirwisa,"},{"book":"Revhitiko","chapter":"26","verse":"28","text":"ipapo mukutsamwa kwangu ndicharwisana nemi, uye ini pachangu ndichakurangai nokuda kwezvivi zvenyu kakapetwa kanomwe."},{"book":"Revhitiko","chapter":"26","verse":"29","text":"Muchadya nyama yavanakomana venyu nenyama yavanasikana venyu."},{"book":"Revhitiko","chapter":"26","verse":"30","text":"Ndichaparadza nzvimbo dzenyu dzakakwirira, ndigotemera pasi aritari dzenyu dzezvinonhuhwira uye ndigounganidza zvitunha zvenyu pamusoro pavamwari venyu vasina upenyu, uye ndichakusemai."},{"book":"Revhitiko","chapter":"26","verse":"31","text":"Ndichaita kuti maguta enyu ave matongo uye ndigoparadza nzvimbo dzenyu tsvene, uye handizofariri munhuwi unonhuhwira zvinofadza wezvipiriso zvenyu."},{"book":"Revhitiko","chapter":"26","verse":"32","text":"Ndichaparadza nyika yenyu, zvokuti vavengi venyu vanogaramo vachashamiswa."},{"book":"Revhitiko","chapter":"26","verse":"33","text":"Ndichakuparadzirai pakati pendudzi uye ndichabudisa munondo wangu ndigokudzingirirai. Nyika yenyu ichaparara, uye maguta enyu achava matongo."},{"book":"Revhitiko","chapter":"26","verse":"34","text":"Ipapo nyika ichafarira makore ayo esabata panguva yose yokuparadzwa kwayo pamunenge muri munyika yavavengi venyu; ipapo nyika ichazorora igofadzwa namasabata ayo."},{"book":"Revhitiko","chapter":"26","verse":"35","text":"Panguva yose yokuparadzwa kwayo nyika ichava nezororo rayakashayiwa pamasabata panguva yamakararama mairi."},{"book":"Revhitiko","chapter":"26","verse":"36","text":"“ ‘Kana vari vamwe venyu vanosara, ndichaita kuti hana dzavo dzizare nokutya munyika dzavavengi vavo zvokuti kurira kweshizha rinopeperetswa nemhepo kuchaita kuti vatize. Vachamhanya vachiwirana sokunge vari kutiza munondo, vachawa kunyange pasina ari kuvadzinganisa."},{"book":"Revhitiko","chapter":"26","verse":"37","text":"Vachabonderana sokunge vanotiza munondo, kunyange pasina anovadzinganisa. Saka hamuzogoni kumira pamberi pavavengi venyu."},{"book":"Revhitiko","chapter":"26","verse":"38","text":"Muchaparara pakati pendudzi; nyika yavavengi venyu ichakuparadzai."},{"book":"Revhitiko","chapter":"26","verse":"39","text":"Avo pakati penyu vachasara, vachaonda munyika dzavavengi vavo nokuda kwezvivi zvavo; uye vachaonda nokuda kwezvivi zvamadzibaba avo."},{"book":"Revhitiko","chapter":"26","verse":"40","text":"“ ‘Asi kana vakareurura zvivi zvavo nezvivi zvamadzibaba avo, kundimukira kwavo noruvengo rwavo kwandiri,"},{"book":"Revhitiko","chapter":"26","verse":"41","text":"zvakaita kuti ndivarwise kusvikira ndavaendesa kunyika yavavengi vavo, ipapo kana mwoyo yavo isina kudzingiswa yaninipiswa, varipira zvivi zvavo,"},{"book":"Revhitiko","chapter":"26","verse":"42","text":"ndicharangarira sungano yangu naJakobho nesungano yangu naIsaka uye nesungano yangu naAbhurahama; uye ndicharangarira nyika iyi."},{"book":"Revhitiko","chapter":"26","verse":"43","text":"Nokuti nyika yavachasiya icharamba ichifarira masabata ayo kunyange yaparadzwa saizvozvo vasimo. Vacharipira zvivi zvavo nokuti vakaramba mirayiro yangu vakasema mitemo yangu."},{"book":"Revhitiko","chapter":"26","verse":"44","text":"Asi kunyange zvakadaro, kana vari munyika yavavengi vavo, handizovarambi kana kuvasema kuti ndivaparadze zvachose, ndichiputsa sungano yangu navo. Ndini Jehovha Mwari wavo."},{"book":"Revhitiko","chapter":"26","verse":"45","text":"Asi nokuda kwavo ndicharangarira sungano yandakaita namadzitateguru avo vandakabudisa kubva muIjipiti pamberi pendudzi dzose kuti ndive Mwari wavo. Ndini Jehovha.’ ”"},{"book":"Revhitiko","chapter":"26","verse":"46","text":"Iyi ndiyo mitemo, mirayiro nezvakatemwa zvakamiswa naJehovha pagomo reSinai pakati pake navaIsraeri kubudikidza naMozisi."}]}