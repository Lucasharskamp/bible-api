{"data":[{"book":"1 Timoseewo","chapter":"2","verse":"1","text":"Okusookera ddala, mbasaba, musabenga, mwegayirirenga, era mwebazenga Katonda ku lw’abantu bonna."},{"book":"1 Timoseewo","chapter":"2","verse":"2","text":"Era musabirenga bakabaka n’abafuzi abalala bonna, tulyoke tube bulungi nga tuli mirembe, nga tussaamu Katonda ekitiibwa, era nga twegendereza mu buli ngeri."},{"book":"1 Timoseewo","chapter":"2","verse":"3","text":"Ekyo kirungi era ekisiimibwa mu maaso ga Katonda Omulokozi waffe,"},{"book":"1 Timoseewo","chapter":"2","verse":"4","text":"ayagala abantu bonna balokolebwe, era bategeere amazima."},{"book":"1 Timoseewo","chapter":"2","verse":"5","text":"Kubanga Katonda ali omu, era omutabaganya w’abantu ne Katonda ali omu, ye muntu Kristo Yesu,"},{"book":"1 Timoseewo","chapter":"2","verse":"6","text":"eyeewaayo abe omutango olwa bonna. Ekyo kyakakasibwa mu kiseera kyakyo ekituufu."},{"book":"1 Timoseewo","chapter":"2","verse":"7","text":"Era nze kye nateekebwawo mbeere omutume era omuyigiriza w’Abamawanga, mbategeeze eby’okukkiriza n’eby’amazima; njogera bituufu sirimba."},{"book":"1 Timoseewo","chapter":"2","verse":"8","text":"Noolwekyo njagala abantu buli wantu, basabenga Katonda nga bayimusa emikono gyabwe emirongoofu, nga tebalina busungu wadde empaka."},{"book":"1 Timoseewo","chapter":"2","verse":"9","text":"Era kye njagala abakazi bambalenga ebyambalo ebisaanira, beegenderezenga, nga tebeemalira mu misono gya nviiri, ne mu kwewoomya nga bambala ebya zaabu n’amayinja ag’omuwendo, wadde okwambala engoye ez’omuwendo ennyo."},{"book":"1 Timoseewo","chapter":"2","verse":"10","text":"Wabula babe n’ebikolwa ebirungi, nga bwe kisaanira abakazi abassaamu Katonda ekitiibwa."},{"book":"1 Timoseewo","chapter":"2","verse":"11","text":"Mu kuyigirizibwa, omukazi asirikenga nga yeewombeese."},{"book":"1 Timoseewo","chapter":"2","verse":"12","text":"Sikkiriza mukazi kuyigiriza wadde okuba n’obuyinza ku musajja, wabula asaana asirikenga."},{"book":"1 Timoseewo","chapter":"2","verse":"13","text":"Kubanga Adamu ye yasooka okutondebwa, ne kuddako Kaawa."},{"book":"1 Timoseewo","chapter":"2","verse":"14","text":"Era Adamu si ye yasendebwasendebwa, wabula mukazi ye yasendebwasendebwa, n’agwa mu kibi."},{"book":"1 Timoseewo","chapter":"2","verse":"15","text":"Kyokka omukazi alirokolerwa mu kuzaala abaana, bw’ananywereranga mu kukkiriza ne mu kwagala ne mu butukuvu, ne mu kwegendereza."}]}