{"data":[{"book":"Yohani","chapter":"21","verse":"1","text":"Pa aga, Yesu kawalawiriti kayi wafundwa wakuwi kumbwega ku litanda lya Tiberiya. Ilawiriti hangu."},{"book":"Yohani","chapter":"21","verse":"2","text":"Simoni Peteru, Tomasi yawamshema wamawira na Nataniyeri mwenikaya gwa kana mu Galilaya wana wawili wa Zebedayu na wafundwa wakuwi wamonga wawili, waweriti woseri pamuhera."},{"book":"Yohani","chapter":"21","verse":"3","text":"Simoni Peteru kawagambira wamonga, “Nankugenda kulowa wasomba.”"},{"book":"Yohani","chapter":"21","verse":"4","text":"Payanjiti kushiya, Yesu kagolokiti pampeku pa litanda, kumbiti wafundwa wavimaniti ndiri kuwera yomberi ndo Yesu."},{"book":"Yohani","chapter":"21","verse":"5","text":"Su, Yesu kawakosiya, “Wantemba, mlowa ndiri shintu shoseri?” Womberi wamwankula, “Tupata ndiri shintu.”"},{"book":"Yohani","chapter":"21","verse":"6","text":"Yesu kawagambira, “Mwasi zinyavu zyenu uwega wa kumliwu mwa mtumbwi, hamlowi wasomba.” Su waziyasa zinyavu na waweziti ndiri kuzinika, toziya zinyavu ziweriti na wasomba yawamemiti nduu."},{"book":"Yohani","chapter":"21","verse":"7","text":"Mfundwa yakafiritwi na Yesu kamgambiriti Peteru, “Ayu Mtuwa” Simoni Peteru pakapikaniriti kuwera ayu ndo Mtuwa, kavala weri nguwu yakuwi toziya kaweriti kavala upati, su kingiriti mumashi."},{"book":"Yohani","chapter":"21","verse":"8","text":"Su wafundwa wamonga wiziti kumbwega ku litanda pawawera mumtumbwi, wanikiti zinyavu zyaziweriti zimema wasomba. Waweriti ndiri patali na kuisi, iweriti handa utali wa mita malongu lilongu kulawa kumpeku."},{"book":"Yohani","chapter":"21","verse":"9","text":"Pawasokiti muisi wawoniti motu gwa makala gukoziwa na kuweriti na somba pamuhera na libumunda."},{"book":"Yohani","chapter":"21","verse":"10","text":"Shakapanu Yesu kawagambira, “Mjegi panu wasomba wamu wamuwalowiti.”"},{"book":"Yohani","chapter":"21","verse":"11","text":"Simoni Peteru kakwena mumtumbwi, kazinika zinyavu zilii kuisi zaziweriti zimema wasomba wakulu miya na malongu muhanu na tatu, tembera wasomba waweriti wavuwa zinyavu zidegeka ndiri."},{"book":"Yohani","chapter":"21","verse":"12","text":"Yesu kawagambira womberi, “Mwizi mlii.” Kwahera mfundwa ata yumu gwawu yakajeriti kumkosiya, “Gwenga gwa gaa?” Toziya womberi wavimaniti kaweriti Mtuwa."},{"book":"Yohani","chapter":"21","verse":"13","text":"Su Yesu kiza, katola libumunda, kawapananiti, katenda hera hangu kwa wasomba walii."},{"book":"Yohani","chapter":"21","verse":"14","text":"Ayi iweriti mala ya tatu Yesu pakawalawiriti wafundwa pakazyukiti kala."},{"book":"Yohani","chapter":"21","verse":"15","text":"Pawamaliriti kuliya, Yesu kamkosiyiti Simoni Peteru, “Simoni, mwana gwa Yohani! Hashi, gunfira neni kuliku womberi awa?”"},{"book":"Yohani","chapter":"21","verse":"16","text":"Yesu kamkosiya mala ya pili, “Simoni mwana gwa Yohani! Hashi, gunfira neni?” Peteru kamwankula, “Yina Mtuwa guvimana kuwera nukufira.” Yesu kamgambira, “Guloleri wakondolu waneni.”"},{"book":"Yohani","chapter":"21","verse":"17","text":"Mala ya tatu Yesu kamkosiya Peteru, “Simoni mwana gwa Yohani! Hashi, gunfira?”"},{"book":"Yohani","chapter":"21","verse":"18","text":"Nakaka nukugambira, paguweriti muntemba guweriti gwankali kugenda koseri kwagufira kugenda, kumbiti paguwera mgogolu, hagukolwi liwoku na muntu gwingi pakakujega paala pagufira ndiri kugenda.”"},{"book":"Yohani","chapter":"21","verse":"19","text":"Kwa kutakula hangu, kulanguziyiti ntambu Peteru pakahowa na kumkwisa Mlungu. Shakapanu Yesu kamgambiriti yomberi, “Gunfati neni!”"},{"book":"Yohani","chapter":"21","verse":"20","text":"Peteru kagalambuka, kamwoniti ntumintumi ulii yakafiritwi na Yesu, kankumfata. Mfundwa ayu ndo mweni ulii shipindi sha kuliya shiboga sha pamihi, kalivagiti pakwegera nentu na Yesu pakamkosiya Yesu, “Mtuwa ndo gaa hakakugalambuki?”"},{"book":"Yohani","chapter":"21","verse":"21","text":"Peteru pakamwoniti ayu kamkosiya Yesu, “Mtuwa! Na ayu hashi?”"},{"book":"Yohani","chapter":"21","verse":"22","text":"Yesu kamwankula, “Handa panfira kalikali mpaka panizaku, shikuusu shishi gwenga? Gwenga gunfati neni!”"},{"book":"Yohani","chapter":"21","verse":"23","text":"Shisoweru shili shyeniyiti pakati pa walongu kuwera wafundwa ulii hapeni kahowi. Kumbiti Yesu kamgambiriti ndiri kuwera wafundwa ulii hapeni kahowi, ira katakuriti, “Handa panfira kalikali mpaka panizaku shi kuusu shishi gwenga?”"},{"book":"Yohani","chapter":"21","verse":"24","text":"Ayu ndo mfundwa ulii yakapitawuliti vitwatira avi na kuvilemba. Natwenga tuvimana kuwera gakatakuliti ndo ganakaka."},{"book":"Yohani","chapter":"21","verse":"25","text":"Kwana vitwatira vyamonga vivuwa vyakatenditi Yesu, handa vyangalembwiti vyoseri, shimu kwa shimonga, meiweri pasipanu kwahera pahala pa kutula vintola vyavilembitwi."}]}