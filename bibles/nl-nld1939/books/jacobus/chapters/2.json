{"data":[{"book":"Jacobus","chapter":"2","verse":"1","text":"Mijn broeders, paart het aanzien van personen niet met het geloof in onzen verheerlijkten Heer Jesus Christus."},{"book":"Jacobus","chapter":"2","verse":"2","text":"Welnu, wanneer bij uw samenkomst een man binnentreedt met gouden ringen en een prachtig gewaad, maar er ook een arme binnenkomt met onverzorgde kleding,"},{"book":"Jacobus","chapter":"2","verse":"3","text":"en wanneer gij dan opziet tegen den man met het prachtig gewaad en hem zegt: “Zet u hier op de ereplaats neer;” maar wanneer gij tot den arme zegt: “Blijf ginder staan,” of “Ga zitten bij mijn voetbank,”"},{"book":"Jacobus","chapter":"2","verse":"4","text":"hebt gij dan bij uzelf geen onderscheid gemaakt, en oordeelt gij dan niet op verkeerde gronden?"},{"book":"Jacobus","chapter":"2","verse":"5","text":"Luistert wél, mijn geliefde broeders! Heeft God de armen der wereld niet uitverkoren, om rijk te woren in geloof, en erfgenamen van het koninkrijk, dat Hij beloofd heeft aan hen, die Hem liefhebben;"},{"book":"Jacobus","chapter":"2","verse":"6","text":"en gij zoudt den arme verachten? En zijn het juist de rijken niet, die u verdrukken en u voor de rechtbank slepen;"},{"book":"Jacobus","chapter":"2","verse":"7","text":"zijn zij het niet, die de heerlijke Naam lasteren, waarnaar gij genoemd wordt?"},{"book":"Jacobus","chapter":"2","verse":"8","text":"Welnu, wanneer gij de koninklijke wet volbrengt, overeenkomstig de Schrift: “Ge zult uw naaste liefhebben als uzelf,” dan doet gij wèl;"},{"book":"Jacobus","chapter":"2","verse":"9","text":"maar wanneer gij handelt volgens aanzien van personen, dan zondigt gij, en wordt gij als overtreder aangeklaagd door de wet."},{"book":"Jacobus","chapter":"2","verse":"10","text":"Immers wie de ganse wet onderhoudt, maar in één punt misdoet, is schuldig aan het geheel."},{"book":"Jacobus","chapter":"2","verse":"11","text":"Want Hij, die gezegd heeft: “Ge zult geen overspel doen, “Hij heeft ook gezegd: “Ge zult niet doodslaan.” Wanneer ge dus geen overspel doet, maar wel doodslaat, dan zijt gij een overtreder der wet."},{"book":"Jacobus","chapter":"2","verse":"12","text":"Spreekt dus en handelt als mensen, die geoordeeld zullen worden door de wet der vrijheid."},{"book":"Jacobus","chapter":"2","verse":"13","text":"Want onbarmhartig is het oordeel over hem, die geen barmhartigheid heeft getoond; maar de barmhartigheid neemt het tegen het oordeel op."},{"book":"Jacobus","chapter":"2","verse":"14","text":"Wat baat het, mijn broeders, of iemand al beweert, het geloof te bezitten, zo hij de werken niet heeft? Kan het geloof hem soms redden?"},{"book":"Jacobus","chapter":"2","verse":"15","text":"Wanneer een broeder of zuster naakt zou zijn en van het dagelijks voedsel beroofd,"},{"book":"Jacobus","chapter":"2","verse":"16","text":"en iemand van u zou hun zeggen: Gaat heen in vrede, verwarmt en verzadigt u, maar gij schenkt hun niet, wat ze voor hun lichaam behoeven, wat zal het baten?"},{"book":"Jacobus","chapter":"2","verse":"17","text":"Zo gaat het ook met het geloof: zonder de werken is het innerlijk dood."},{"book":"Jacobus","chapter":"2","verse":"18","text":"Bovendien zou men zo iemand kunnen zeggen: “Gij hebt het geloof, en ik heb de werken? Toon me eens uw geloof zonder de werken; mijn geloof zal ik u uit de werken bewijzen."},{"book":"Jacobus","chapter":"2","verse":"19","text":"Ge gelooft, dat er slechts één God bestaat? Ge doet wèl; maar ook de duivels geloven het…, en sidderen!”"},{"book":"Jacobus","chapter":"2","verse":"20","text":"Wilt ge zien, lege mens, hoe het geloof zonder de werken onvruchtbaar is?"},{"book":"Jacobus","chapter":"2","verse":"21","text":"Werd Abraham, onze Vader, niet uit werken gerechtvaardigd, toen hij Isaäk, zijn zoon, op het altaar had geofferd?"},{"book":"Jacobus","chapter":"2","verse":"22","text":"Ge ziet, hoe het geloof met zijn werken gepaard ging, en hoe door de werken het geloof werd volmaakt."},{"book":"Jacobus","chapter":"2","verse":"23","text":"En toen ging de Schrift in vervulling, die zegt: “Abraham geloofde aan God, en het werd hem tot gerechtigheid gerekend;” toen ook werd hij genoemd: “de vriend van God.”"},{"book":"Jacobus","chapter":"2","verse":"24","text":"Ge ziet: uit wèrken wordt de mens gerechtvaardigd, en niet uit geloof alleen."},{"book":"Jacobus","chapter":"2","verse":"25","text":"Werd ook de ontuchtige Rachab niet gerechtvaardigd uit werken, omdat ze de boden gastvrij ontving, en ze langs een andere weg liet vertrekken?"},{"book":"Jacobus","chapter":"2","verse":"26","text":"Want zoals het lichaam dood is zonder geest, zo is ook dood het geloof zonder werken."}]}