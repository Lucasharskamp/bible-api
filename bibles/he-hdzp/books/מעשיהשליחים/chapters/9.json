{"data":[{"book":"מעשי השליחים","chapter":"9","verse":"1","text":"כל אותו זמן המשיך שאול לאיים על המאמינים המשיחיים באלימות וברצח. הוא הלך אל הכהן הגדול בירושלים"},{"book":"מעשי השליחים","chapter":"9","verse":"2","text":"וביקש ממנו מכתב אל בתי־הכנסת בדמשק. במכתב ביקש מבתי־הכנסת לשתף פעולה ברדיפת המאמינים המשיחיים שם, גברים ונשים כאחד, כדי ששאול יוכל לאסרם ולהביאם לירושלים."},{"book":"מעשי השליחים","chapter":"9","verse":"3","text":"כשהתקרב שאול לדמשק במסגרת שליחותו, סנוורה אותו לפתע אלומת אור חזקה מן השמים."},{"book":"מעשי השליחים","chapter":"9","verse":"4","text":"הוא נפל ארצה ושמע קול מדבר אליו: ”שאול, שאול, מדוע אתה רודף אותי?“"},{"book":"מעשי השליחים","chapter":"9","verse":"5","text":"”מי אתה, אדוני?“ שאל שאול."},{"book":"מעשי השליחים","chapter":"9","verse":"6","text":"”לך עכשיו העירה, וחכה להוראות נוספות!“"},{"book":"מעשי השליחים","chapter":"9","verse":"7","text":"מלוויו של שאול עמדו נדהמים וחסרי־מילים, כי שמעו קול אך לא ראו איש."},{"book":"מעשי השליחים","chapter":"9","verse":"8-9","text":"כשקם שאול על רגליו גילה שהתעוור, ומלוויו היו צריכים להחזיק בידו ולהובילו לדמשק. עיוורונו נמשך שלושה ימים, וכל אותו זמן לא אכל ולא שתה."},{"book":"מעשי השליחים","chapter":"9","verse":"10","text":"באותה עת גר בדמשק מאמין משיחי בשם חנניה. האדון נגלה אליו בחלום ואמר לו: ”חנניה!“"},{"book":"מעשי השליחים","chapter":"9","verse":"11","text":"והאדון המשיך: ”לך לביתו של יהודה ברחוב ’הישר‘, ושאל שם על שאול מהעיר טרסוס. ברגע זה הוא מתפלל אלי,"},{"book":"מעשי השליחים","chapter":"9","verse":"12","text":"ורואה בחזיון אדם בשם חנניה ניגש אליו וסומך עליו את ידיו, כדי שתשוב אליו ראייתו.“"},{"book":"מעשי השליחים","chapter":"9","verse":"13","text":"”אבל, אדוני,“ קרא חנניה, ”שמעתי סיפורים רבים על הדברים הנוראים שעשה שאול זה למאמינים בך בירושלים!"},{"book":"מעשי השליחים","chapter":"9","verse":"14","text":"הוא בא לדמשק רק משום שקיבל רשות מראשי הכוהנים לאסור את כל המאמינים המשיחיים כאן!“"},{"book":"מעשי השליחים","chapter":"9","verse":"15","text":"”לך ועשה מה שאמרתי לך,“ אמר האדון לחנניה, ”כי בחרתי בשאול להביא את בשורתי אל עמים רבים ומלכיהם ואל עם־ישראל."},{"book":"מעשי השליחים","chapter":"9","verse":"16","text":"אני אראה לו כמה יהיה עליו לסבול למען שמי!“"},{"book":"מעשי השליחים","chapter":"9","verse":"17","text":"חנניה הלך לביתו של יהודה, וכשמצא את שאול סמך עליו את ידיו ואמר: ”שאול אחי, האדון ישוע, אשר נראה אליך בדרך, שלח אותי אליך כדי שתימלא ברוח הקודש, וכדי שישוב אליך אור עיניך.“"},{"book":"מעשי השליחים","chapter":"9","verse":"18","text":"”באותו רגע נפקחו עיניו של שאול, כאילו נפלו מהן קשקשים, וראייתו שבה אליו. הוא קם על רגליו ונטבל במים,"},{"book":"מעשי השליחים","chapter":"9","verse":"19","text":"ולאחר מכן אכל את ארוחתו הראשונה מזה שלושה ימים, וכוחו שב אליו. הוא נשאר עם המאמינים בדמשק ימים אחדים,"},{"book":"מעשי השליחים","chapter":"9","verse":"20","text":"ואחר כך החל לבקר בבתי־הכנסת השונים, וסיפר לכולם שישוע המשיח הוא באמת בן־האלוהים!“"},{"book":"מעשי השליחים","chapter":"9","verse":"21","text":"כל מי ששמע את דברי שאול נדהם. ”האין זה אותו האיש שרדף באכזריות כה רבה את המאמינים המשיחיים בירושלים?“ שאלו. ”חשבנו שהוא בא לכאן כדי לאסור את המאמינים, ולהביאם כבולים בשרשרות אל ראשי הכוהנים!“"},{"book":"מעשי השליחים","chapter":"9","verse":"22","text":"שאול הלך ונמלא כוח וגבורה, ויהודי דמשק לא יכלו להפריך את טענותיו והוכחותיו שישוע באמת המשיח."},{"book":"מעשי השליחים","chapter":"9","verse":"23","text":"כעבור זמן־מה החליטו מנהיגי היהודים להרוג את שאול."},{"book":"מעשי השליחים","chapter":"9","verse":"24","text":"אולם מישהו גילה לשאול את מזימתם, ואמר לו שהמנהיגים הציבו שומרים בשערי העיר, יומם ולילה, כדי לתפסו ולהרגו."},{"book":"מעשי השליחים","chapter":"9","verse":"25","text":"לכן באותו לילה הבריחו אותו אחדים מהתלמידים אל מחוץ לעיר. הם הושיבו אותו בתוך סל גדול ושלשלוהו דרך פרצה אל מעבר לחומה."},{"book":"מעשי השליחים","chapter":"9","verse":"26","text":"שאול הגיע לירושלים וניסה להיפגש עם המאמינים המשיחיים, אך כולם פחדו מפניו, כי חשבו שהוא מרמה אותם."},{"book":"מעשי השליחים","chapter":"9","verse":"27","text":"בר־נבא בא לעזרתו של שאול ולקח אותו אל השליחים. הוא סיפר להם כיצד שאול ראה את האדון בדרך לדמשק, וכיצד שמע את דבריו. בר־נבא גם דיווח להם על הטפתו האמיצה והנלהבת של שאול בשם ישוע."},{"book":"מעשי השליחים","chapter":"9","verse":"28","text":"לשמע דברים אלה קיבלו אותו השליחים לשורותיהם, ומאז היה שאול תמיד עם המאמינים, והטיף בשם האדון באומץ לב."},{"book":"מעשי השליחים","chapter":"9","verse":"29","text":"שאול שוחח והתווכח גם עם היהודים דוברי היוונית, אולם הם זממו להרוג אותו."},{"book":"מעשי השליחים","chapter":"9","verse":"30","text":"כשנודע לשאר האחים על הסכנה הנשקפת לו, לקחו אותו לקיסריה, ומשם שלחוהו לביתו שבטרסוס."},{"book":"מעשי השליחים","chapter":"9","verse":"31","text":"בינתיים חדלו הרדיפות, וקהילות יהודה, הגליל והשומרון נהנו משקט ושלווה וגדלו בכוח ובמספר. רוח הקודש עודד את המאמינים, והם למדו להתהלך ביראת־ה׳."},{"book":"מעשי השליחים","chapter":"9","verse":"32","text":"פטרוס נסע ממקום למקום כדי לבקר את הקהילות, ויום אחד בא לבקר את המאמינים בלוד."},{"book":"מעשי השליחים","chapter":"9","verse":"33","text":"הוא פגש שם אדם משותק בשם אניאס, שהיה מרותק למיטתו כשמונה שנים."},{"book":"מעשי השליחים","chapter":"9","verse":"34","text":"”אניאס,“ אמר לו פטרוס, ”ישוע המשיח ריפא אותך! קום וסדר את מיטתך!“ והוא נרפא מיד."},{"book":"מעשי השליחים","chapter":"9","verse":"35","text":"כל תושבי לוד והשרון ראו את הנס והאמינו באדון."},{"book":"מעשי השליחים","chapter":"9","verse":"36","text":"ביפו הייתה תלמידה אחת בשם צביה, שתמיד עשתה מעשי צדקה ועזרה בעיקר לעניים."},{"book":"מעשי השליחים","chapter":"9","verse":"37","text":"באותם ימים חלתה צביה ומתה. ידידיה טיהרו את הגופה והניחו אותה בעליית־הגג."},{"book":"מעשי השליחים","chapter":"9","verse":"38","text":"אולם כאשר נודע להם שפטרוס היה בקרבת המקום, מיהרו לשלוח שני אנשים ללוד, כדי לבקש ממנו שיבוא איתם ליפו."},{"book":"מעשי השליחים","chapter":"9","verse":"39","text":"בלי להתמהמה הלך איתם פטרוס ליפו, וכשנכנס אל הבית הובילו אותו מיד אל החדר שבו שכבה צביה. החדר היה מלא אלמנות בוכיות, אשר הראו זו לזו חולצות ושמלות שצביה תפרה למענן."},{"book":"מעשי השליחים","chapter":"9","verse":"40","text":"פטרוס ביקש מכולן לצאת מהחדר, ואז כרע על ברכיו והתפלל. לאחר מכן פנה אל הגופה וקרא: ”צביה, קומי!“ באותו רגע פקחה צביה את עיניה, ובראותה את פטרוס הזדקפה על מיטתה."},{"book":"מעשי השליחים","chapter":"9","verse":"41","text":"הוא הושיט את ידו ועזר לה לעמוד על רגליה. אחר כך קרא פטרוס לכל האחים ולכל האלמנות והציג את צביה לפניהם."},{"book":"מעשי השליחים","chapter":"9","verse":"42","text":"הידיעה המשמחת התפשטה במהירות בכל העיר, ואנשים רבים האמינו באדון."},{"book":"מעשי השליחים","chapter":"9","verse":"43","text":"פטרוס נשאר ביפו זמן רב והתגורר אצל מעבד־עורות בשם שמעון."}]}