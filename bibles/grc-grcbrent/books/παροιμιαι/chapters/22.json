{"data":[{"book":"ΠΑΡΟΙΜΙΑΙ","chapter":"22","verse":"1","text":"Αἱρετώτερον ὄνομα καλὸν ἢ πλοῦτος πολύς, ὑπὲρ δὲ ἀργύριον καὶ χρυσίον χάρις ἀγαθή."},{"book":"ΠΑΡΟΙΜΙΑΙ","chapter":"22","verse":"2","text":"Πλούσιος καὶ πτωχὸς συνήντησαν ἀλλήλοις, ἀμφοτέρους δὲ ὁ κύριος ἐποίησε."},{"book":"ΠΑΡΟΙΜΙΑΙ","chapter":"22","verse":"3","text":"Πανοῦργος ἰδὼν πονηρὸν τιμωρούμενον κραταιῶς αὐτὸς παιδεύεται, οἱ δὲ ἄφρονες παρελθόντες ἐζημιώθησαν."},{"book":"ΠΑΡΟΙΜΙΑΙ","chapter":"22","verse":"4","text":"Γενεὰ σοφίας φόβος Κυρίου, καὶ πλοῦτος, καὶ δόξα, καὶ ζωή."},{"book":"ΠΑΡΟΙΜΙΑΙ","chapter":"22","verse":"5","text":"Τρίβολοι καὶ παγίδες ἐν ὁδοῖς σκολιαῖς, ὁ δὲ φυλάσσων τὴν ἑαυτοῦ ψυχὴν ἀφέξεται αὐτῶν."},{"book":"ΠΑΡΟΙΜΙΑΙ","chapter":"22","verse":"7","text":"Πλούσιοι πτωχῶν ἄρξουσι, καὶ οἰκέται ἰδίοις δεσπόταις δανειοῦσιν."},{"book":"ΠΑΡΟΙΜΙΑΙ","chapter":"22","verse":"8","text":"Ὁ σπείρων φαῦλα θερίσει κακὰ, πληγὴν δὲ ἔργων αὐτοῦ συντελέσει·"},{"book":"ΠΑΡΟΙΜΙΑΙ","chapter":"22","verse":"8a","text":"ἄνδρα ἱλαρὸν καὶ δότην εὐλογεῖ ὁ Θεὸς, ματαιότητα δὲ ἔργων αὐτοῦ συντελέσει."},{"book":"ΠΑΡΟΙΜΙΑΙ","chapter":"22","verse":"9","text":"Ὁ ἐλεῶν πτωχὸν αὐτὸς διατραφήσεται, τῶν γὰρ ἑαυτοῦ ἄρτων ἔδωκε τῷ πτωχῷ·"},{"book":"ΠΑΡΟΙΜΙΑΙ","chapter":"22","verse":"9a","text":"νίκην καὶ τιμὴν περιποιεῖται ὁ δῶρα δοὺς, τὴν μέντοι ψυχὴν ἀφαιρεῖται τῶν κεκτημένων."},{"book":"ΠΑΡΟΙΜΙΑΙ","chapter":"22","verse":"10","text":"Ἔκβαλε ἐκ συνεδρίου λοιμὸν, καὶ συνεξελεύσεται αὐτῷ νεῖκος, ὅταν γὰρ καθίσῃ ἐν συνεδρίῳ πάντας ἀτιμάζει."},{"book":"ΠΑΡΟΙΜΙΑΙ","chapter":"22","verse":"11","text":"Ἀγαπᾷ Κύριος ὁσίας καρδίας, δεκτοὶ δὲ αὐτῷ πάντες ἄμωμοι· χείλεσι ποιμαίνει βασιλεύς."},{"book":"ΠΑΡΟΙΜΙΑΙ","chapter":"22","verse":"12","text":"Οἱ δὲ ὀφθαλμοὶ Κυρίου διατηροῦσιν αἴσθησιν, φαυλίζει δὲ λόγους παράνομος."},{"book":"ΠΑΡΟΙΜΙΑΙ","chapter":"22","verse":"13","text":"Προφασίζεται, καὶ λέγει ὀκνηρὸς, λέων ἐν ταῖς ὁδοῖς, ἐν δὲ ταῖς πλατείαις φονευταί."},{"book":"ΠΑΡΟΙΜΙΑΙ","chapter":"22","verse":"14","text":"Βόθρος βαθὺς στόμα παρανόμου, ὁ δὲ μισηθεὶς ὑπὸ Κυρίου ἐμπεσεῖται εἰς αὐτόν."},{"book":"ΠΑΡΟΙΜΙΑΙ","chapter":"22","verse":"14a","text":"εἰσὶν ὁδοὶ κακαὶ ἐνώπιον ἀνδρὸς, καὶ οὐκ ἀγαπᾷ τοῦ ἀποστρέψαι ἀπʼ αὐτῶν, ἀποστρέφειν δὲ δεῖ ἀπὸ ὁδοῦ σκολιᾶς καὶ κακῆς."},{"book":"ΠΑΡΟΙΜΙΑΙ","chapter":"22","verse":"15","text":"Ἄνοια ἐξῆπται καρδίας νέου, ῥάβδος δὲ καὶ παιδεία μακρὰν ἀπʼ αὐτοῦ."},{"book":"ΠΑΡΟΙΜΙΑΙ","chapter":"22","verse":"16","text":"Ὁ συκοφαντῶν πένητα, πολλὰ ποιεῖ τὰ ἑαυτοῦ, δίδωσι δὲ πλουσίῳ ἐπʼ ἐλάσσονι."},{"book":"ΠΑΡΟΙΜΙΑΙ","chapter":"22","verse":"17","text":"Λόγοις σοφῶν παράβαλλε σὸν οὖς, καὶ ἄκουε ἐμὸν λόγον, τὴν δὲ σὴν καρδίαν ἐπίστησον, ἵνα γνῷς ὅτι καλοί εἰσι·"},{"book":"ΠΑΡΟΙΜΙΑΙ","chapter":"22","verse":"18","text":"καὶ ἐὰν ἐμβάλῃς αὐτοὺς εἰς τὴν καρδίαν σου, εὐφρανοῦσί σε ἅμα ἐπὶ σοῖς χείλεσιν·"},{"book":"ΠΑΡΟΙΜΙΑΙ","chapter":"22","verse":"19","text":"Ἵνα σου γένηται ἐπὶ Κύριον ἡ ἐλπὶς, καὶ γνωρίσῃ σοι τὴν ὁδόν σου."},{"book":"ΠΑΡΟΙΜΙΑΙ","chapter":"22","verse":"20","text":"Καὶ σὺ δὲ ἀπόγραψαι αὐτὰ σεαυτῷ τρισσῶς, εἰς βουλὴν καὶ γνῶσιν ἐπὶ τὸ πλάτος τῆς καρδίας σου."},{"book":"ΠΑΡΟΙΜΙΑΙ","chapter":"22","verse":"21","text":"Διδάσκω οὖν σε ἀληθῆ λόγον, καὶ γνῶσιν ἀγαθὴν ὑπακούειν, τοῦ ἀποκρίνεσθαί σε λόγους ἀληθείας τοῖς προβαλλομένοις σοι."},{"book":"ΠΑΡΟΙΜΙΑΙ","chapter":"22","verse":"22","text":"Μὴ ἀποβιάζου πένητα, πτωχὸς γὰρ ἐστι, καὶ μὴ ἀτιμάσῃς ἀσθενῆ ἐν πύλαις."},{"book":"ΠΑΡΟΙΜΙΑΙ","chapter":"22","verse":"23","text":"Ὁ γὰρ Κύριος κρινεῖ αὐτοῦ τὴν κρίσιν, καὶ ῥύσῃ σὴν ἄσυλον ψυχήν."},{"book":"ΠΑΡΟΙΜΙΑΙ","chapter":"22","verse":"24","text":"Μὴ ἴσθι ἑταῖρος ἀνδρὶ θυμώδει, φίλῳ δὲ ὀργίλῳ μὴ συναυλίζου·"},{"book":"ΠΑΡΟΙΜΙΑΙ","chapter":"22","verse":"25","text":"μήποτε μάθῃς τῶν ὁδῶν αὐτοῦ, καὶ λάβῃς βρόχους τῇ σῇ ψυχῇ."},{"book":"ΠΑΡΟΙΜΙΑΙ","chapter":"22","verse":"26","text":"Μὴ δίδου σεαυτὸν εἰς ἐγγύην αἰσχυνόμενος πρόσωπον·"},{"book":"ΠΑΡΟΙΜΙΑΙ","chapter":"22","verse":"27","text":"Ἐὰν γὰρ μὴ ἔχῃ πόθεν ἀποτίσῃς, λήψονται τὸ στρῶμα τὸ ὑπὸ τὰς πλευράς σου."},{"book":"ΠΑΡΟΙΜΙΑΙ","chapter":"22","verse":"28","text":"Μὴ μέταιρε ὅρια αἰώνια, ἃ ἔθεντο οἱ πατέρες σου."},{"book":"ΠΑΡΟΙΜΙΑΙ","chapter":"22","verse":"29","text":"Ὁρατικὸν ἄνδρα καὶ ὀξὺν ἐν τοῖς ἔργοις αὐτοῦ βασιλεῦσι δεῖ παρεστάναι, καὶ μὴ παρεστάναι ἀνδράσι νωθροῖς."}]}