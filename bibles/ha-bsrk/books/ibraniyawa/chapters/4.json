{"data":[{"book":"Ibraniyawa","chapter":"4","verse":"1","text":"Saboda haka, da yake alkawarin shiga hutunsa yana nan har yanzu, sai mu yi hankali kada waninku yă kāsa shiga."},{"book":"Ibraniyawa","chapter":"4","verse":"2","text":"Gama mu ma mun ji an yi mana wa’azin bishara, kamar yadda su ma suka ji; sai dai saƙon da suka ji ba tă amfane su ba, domin waɗanda suka ji ba su karɓe shi da bangaskiya ba."},{"book":"Ibraniyawa","chapter":"4","verse":"3","text":"Mu kam da muka gaskata mu ne muka shiga wannan hutu, kamar yadda Allah ya ce,"},{"book":"Ibraniyawa","chapter":"4","verse":"4","text":"Gama a wani wuri ya yi magana a kan rana ta bakwai cikin waɗannan kalmomi, “A rana ta bakwai kuwa Allah ya huta daga dukan aikinsa.”4.4 Far 2.2"},{"book":"Ibraniyawa","chapter":"4","verse":"5","text":"Haka kuma a nassin nan ya ce, “Ba za su taɓa shiga hutuna ba.”"},{"book":"Ibraniyawa","chapter":"4","verse":"6","text":"Har yanzu dai da sauran dama domin waɗansu su shiga, su kuwa waɗanda aka fara yi wa albishirin nan sun kāsa shiga saboda rashin biyayya."},{"book":"Ibraniyawa","chapter":"4","verse":"7","text":"Saboda haka Allah ya sāke sa wata rana, yana kiranta Yau, bayan wani dogon lokaci Allah ya yi magana ta bakin Dawuda, yadda aka riga aka faɗa,"},{"book":"Ibraniyawa","chapter":"4","verse":"8","text":"Gama da a ce Yoshuwa ya ba su hutu, da Allah bai yi magana daga baya a kan wata rana dabam ba."},{"book":"Ibraniyawa","chapter":"4","verse":"9","text":"Har yanzu, akwai wani hutun Asabbacin da ya rage domin mutanen Allah;"},{"book":"Ibraniyawa","chapter":"4","verse":"10","text":"gama duk wanda ya shiga hutun Allah, shi ma yakan huta daga nasa aiki, kamar yadda Allah ya huta daga nasa."},{"book":"Ibraniyawa","chapter":"4","verse":"11","text":"Saboda haka, bari mu yi iyakacin ƙoƙarinmu mu shiga wannan hutu, don kada wani yă kāsa ta wurin bin gurbinsu na rashin biyayya."},{"book":"Ibraniyawa","chapter":"4","verse":"12","text":"Maganar Allah tana da rai, tana kuma da ƙarfin aiki. Ta fi kowane takobi mai baki biyu kaifi. Maganarsa takan ratsa har ciki-ciki, tana raba rai da ruhu, gaɓoɓi da kuma ɓargon ƙashi; har sai ta tone ainihi wane ne muke."},{"book":"Ibraniyawa","chapter":"4","verse":"13","text":"Babu wani abu cikin dukan halittar da yake ɓoye daga fuskar Allah. Kowane abu a buɗe yake yana kuma a shimfiɗe a idanun wanda dole mu ba da lissafi a gare shi."},{"book":"Ibraniyawa","chapter":"4","verse":"14","text":"Saboda haka, da yake muna da babban firist mai girma wanda ya ratsa sama, Yesu Ɗan Allah, bari mu riƙe bangaskiyan nan wadda muke shaidawa da ƙarfi."},{"book":"Ibraniyawa","chapter":"4","verse":"15","text":"Gama babban firist da muke da shi ba marar juyayin kāsawarmu ba ne, amma muna da wanda aka gwada ta kowace hanya, kamar dai yadda akan yi mana, duk da haka bai yi zunubi ba."},{"book":"Ibraniyawa","chapter":"4","verse":"16","text":"Saboda haka sai mu matso kusa da kursiyin alheri da ƙarfi zuciya, don mu sami jinƙai mu kuma sami alherin da zai taimake mu a lokacin bukata."}]}