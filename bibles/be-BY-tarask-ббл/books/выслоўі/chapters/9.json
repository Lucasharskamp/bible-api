{"data":[{"book":"ВЫСЛОЎІ","chapter":"9","verse":"1","text":"Мудрасьць збудавала сабе дом, высекла сем слупоў ягоных,"},{"book":"ВЫСЛОЎІ","chapter":"9","verse":"2","text":"закалола ахвяру, разбавіла віно сваё і прыгатавала ў сябе гасьціну;"},{"book":"ВЫСЛОЎІ","chapter":"9","verse":"3","text":"паслала слуг сваіх клікаць з вышыняў горада:"},{"book":"ВЫСЛОЎІ","chapter":"9","verse":"4","text":"«хто неразумны, хай прыйдзе сюды!» А недавумкам сказала:"},{"book":"ВЫСЛОЎІ","chapter":"9","verse":"5","text":"«ідзеце, ежце мой хлеб, і пеце віно, мною разбаўленае;"},{"book":"ВЫСЛОЎІ","chapter":"9","verse":"6","text":"адкіньце дурноту, і будзем жыць і хадзіць дарогай разважлівасьці»."},{"book":"ВЫСЛОЎІ","chapter":"9","verse":"7","text":"Не павучай блюзьнера, бо ганьбу сабе нажывеш, і хто асьцерагае бязбожніка - пляміць сябе."},{"book":"ВЫСЛОЎІ","chapter":"9","verse":"8","text":"Не асьцерагай блюзьнера, каб ён не зьненавідзеў цябе; асьцерагай мудрага, і ён палюбіць цябе;"},{"book":"ВЫСЛОЎІ","chapter":"9","verse":"9","text":"дай настаўленьне мудраму, і ён яшчэ больш умудрыцца; навучы праўдалюбца, і ён памножыць веды."},{"book":"ВЫСЛОЎІ","chapter":"9","verse":"10","text":"Пачатак мудрасьці - страх Гасподні, і спазнаньне Сьвятога - розум;"},{"book":"ВЫСЛОЎІ","chapter":"9","verse":"11","text":"бо мною памножацца дні твае і дадасца табе гадоў жыцьця."},{"book":"ВЫСЛОЎІ","chapter":"9","verse":"12","text":"Сыне мой! калі ты змудрыў, мудры для сябе; і калі ўзбуяў, дык адзін і пацерпіш."},{"book":"ВЫСЛОЎІ","chapter":"9","verse":"13","text":"Жанчына бяз розуму - крыклівая, дурніца - ні ў чым не абазнаная,"},{"book":"ВЫСЛОЎІ","chapter":"9","verse":"14","text":"сядае каля дзьвярэй дома свайго на крэсьле, на гарадскіх вышынях,"},{"book":"ВЫСЛОЎІ","chapter":"9","verse":"15","text":"каб клікаць тых, хто дарогаю ідзе, хто проста сваёю дарогай ідзе:"},{"book":"ВЫСЛОЎІ","chapter":"9","verse":"16","text":"«хто дурны, заварочвай сюды!», а неразумным кажа яна:"},{"book":"ВЫСЛОЎІ","chapter":"9","verse":"17","text":"«вада крадзеная салодкая, і ўтоены хлеб смачны»."},{"book":"ВЫСЛОЎІ","chapter":"9","verse":"18","text":"Але ня ведае ён, што мёртвыя там, у глыбіні апраметнай запрошаны ёю."}]}