{"data":[{"book":"Deuteronomo","chapter":"17","verse":"1","text":"Musapereke nsembe kwa Yehova Mulungu wanu ngʼombe kapena nkhosa imene ili ndi chilema kapena cholakwika chilichonse, pakuti zimenezi zimamunyansa."},{"book":"Deuteronomo","chapter":"17","verse":"2","text":"Ngati mwamuna kapena mkazi pakati panu, mʼmizinda imene Yehova akukupatsani apezeka akuchita zoyipa pamaso pa Yehova Mulungu wanu pophwanya pangano lake,"},{"book":"Deuteronomo","chapter":"17","verse":"3","text":"ndipo ngati motsutsana ndi lamulo langa wapembedza milungu ina, kuyigwadira milunguyo, kaya ndi dzuwa kapena mwezi kapena nyenyezi zakumwamba,"},{"book":"Deuteronomo","chapter":"17","verse":"4","text":"ndipo inu nʼkuwuzidwa zimenezi, mufufuze bwinobwino. Ngati ndi zoona, ndipo ngati zatsimikizika kuti chonyansa choterechi chachitikadi mu Israeli,"},{"book":"Deuteronomo","chapter":"17","verse":"5","text":"mumutengere mwamuna kapena mkazi amene wachita chonyansa choterechi ku chipata cha mzinda wanu ndi kumupha pomugenda miyala."},{"book":"Deuteronomo","chapter":"17","verse":"6","text":"Munthu aziphedwa pakakhala mboni ziwiri kapena zitatu koma osati mboni imodzi yokha ayi."},{"book":"Deuteronomo","chapter":"17","verse":"7","text":"Wochitira umboniwo ndiwo aziyamba kumupha munthuyo, ndipo kenaka anthu onse. Muyenera kuchotsa choyipa pakati panu."},{"book":"Deuteronomo","chapter":"17","verse":"8","text":"Ngati akubweretserani milandu mʼmabwalo anu imene ili yovuta kuweruza kaya ndi yokhetsa magazi, kaya ndi yophwanyirana ufulu, kaya ndi yovulazana, muyitengere kumalo kumene Yehova Mulungu wanu adzasankhe."},{"book":"Deuteronomo","chapter":"17","verse":"9","text":"Mudzapite kwa ansembe Alevi ndi kwa woweruza wa pa nthawi imeneyo. Kawafunseni ndipo iwowo adzakuwuzani zoyenera kuchita."},{"book":"Deuteronomo","chapter":"17","verse":"10","text":"Kachiteni zimene adzakuwuzenizo kuchokera ku malo amene Yehova adzasankhe. Kaonetsetseni kuti mukutsatira zonse zimene akuwuzanizo."},{"book":"Deuteronomo","chapter":"17","verse":"11","text":"Kachiteni motsatira malamulo ndi malangizo amene adzakuwuzeni; osawanyoza, potembenukira kumanja kapena kumanzere."},{"book":"Deuteronomo","chapter":"17","verse":"12","text":"Munthu aliyense amene adzanyoza woweruza kapena wansembe amene akutumikira kumeneko mʼmalo mwa Yehova Mulungu wanu, aphedwe ndithu. Muzichotsa choyipa pakati pa Israeli."},{"book":"Deuteronomo","chapter":"17","verse":"13","text":"Anthu onse adzamva zimenezi ndipo adzachita mantha, choncho sadzadzikuzanso."},{"book":"Deuteronomo","chapter":"17","verse":"14","text":"Mukalowa mʼdziko limene Yehova Mulungu wanu akukupatsani kuti mulitenge, ndipo mukakakhazikika mʼmenemo nimunena kuti, “Tiyeni tisankhe mfumu yoti izitilamulira monga imachitira mitundu yonse yotizungulirayi,”"},{"book":"Deuteronomo","chapter":"17","verse":"15","text":"mudzakhazikitse mfumu yoti izikakulamulirani, mfumu imene Yehova Mulungu wanu adzasankhe pakati panu. Mudzasankhe mfumuyo kuchokera pakati pa abale anu. Osasankha mlendo, munthu amene sachokera pakati pa abale anu Aisraeli."},{"book":"Deuteronomo","chapter":"17","verse":"16","text":"Komatu mfumuyo isadzikundikire akavalo, kapena kutuma anthu kupita ku Igupto kukayipezera akavalo ena, pakuti Ambuye akuti, “Simuyenera kubweranso ku Igupto mʼnjira yomweyo.”"},{"book":"Deuteronomo","chapter":"17","verse":"17","text":"Asadziwunjikire akazi kuopa kuti mtima wake ungamusocheretse. Asadziwunjikirenso golide ndi siliva wambiri."},{"book":"Deuteronomo","chapter":"17","verse":"18","text":"Akakhala pa mpando waufumuwo, ayenera kulemba za iye mwini mʼbuku la malamuloli, kuchokera kwa ansembe Alevi."},{"book":"Deuteronomo","chapter":"17","verse":"19","text":"Asunge zimene walembazo ndipo ayenera kumaziwerenga masiku onse a moyo wake, kuti aphunzire kuopa Yehova Mulungu wake posunga mosamalitsa malamulo ndi malangizowa."},{"book":"Deuteronomo","chapter":"17","verse":"20","text":"Asadzione kuti iyeyo ndi wopambana kuposa abale ake, nalekeratu kutsatira malamulo. Akasamala zimenezi iye ndi ana ake adzalamulira ufumu wa Israeli kwa nthawi yayitali."}]}