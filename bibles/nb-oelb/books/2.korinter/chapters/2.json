{"data":[{"book":"2. Korinter","chapter":"2","verse":"1","text":"Jeg bestemte meg altså for å ikke reise til dere, så lenge det var en risiko for at besøket mitt skulle ende med at dere ble lei dere."},{"book":"2. Korinter","chapter":"2","verse":"2","text":"Jeg ville så gjerne selv bli glad over å treffe dere igjen. Dersom jeg først hadde gjort dere lei dere, hvordan kunne dere da gjøre meg glad?"},{"book":"2. Korinter","chapter":"2","verse":"3","text":"Derfor skrev jeg brevet i stedet, slik at jeg seinere kunne komme uten å bli skuffet. Dere er min store glede, og jeg er sikker på at dere vil gjøre meg glad."},{"book":"2. Korinter","chapter":"2","verse":"4","text":"Jeg var sterkt nedtrykt og bedrøvet da jeg skrev til dere, og tårene rant. Jeg ville jo ikke gjøre dere lei dere, men jeg ville bare vise hvor mye jeg elsker dere."},{"book":"2. Korinter","chapter":"2","verse":"5","text":"Den mannen jeg skrev om, har ikke rent personlig skuffet meg. Nei, det er alle dere i menigheten som han har skuffet ved den måten dere handlet på. Det er det vel ingen overdrivelse å si?"},{"book":"2. Korinter","chapter":"2","verse":"6","text":"Mannen har nå blitt straffet nok, etter som nesten alle hos dere var enige i dommen mot ham."},{"book":"2. Korinter","chapter":"2","verse":"7","text":"Nå er det i stedet tid for å tilgi og oppmuntre, slik at han ikke blir fullstendig knust."},{"book":"2. Korinter","chapter":"2","verse":"8","text":"Se derfor til at dere møter han med all den kjærlighet dere kan."},{"book":"2. Korinter","chapter":"2","verse":"9","text":"I mitt forrige brev skrev jeg at dere skulle straffe mannen. Det skrev jeg for å se om dere tenkte å følge rådene mine."},{"book":"2. Korinter","chapter":"2","verse":"10","text":"Nå vil jeg at dere slutter å straffe ham. Dersom dere tilgir ham, så gjør jeg det også, om jeg nå har noe å tilgi ham for. Kristus har jo gitt befaling om å tilgi og vil at vi skal leve i harmoni med hverandre."},{"book":"2. Korinter","chapter":"2","verse":"11","text":"Gjør vi ikke det, kan Satan overliste oss. Vi vet hva han er ute etter."},{"book":"2. Korinter","chapter":"2","verse":"12","text":"Da jeg kom til byen Troas for å spre det glade budskapet om Herren Jesus Kristus, ga Herren meg mange muligheter til å tale til folket."},{"book":"2. Korinter","chapter":"2","verse":"13","text":"Jeg kjente meg hele tiden urolig, etter som min medarbeider Titus fortsatt ikke hadde kommet med noen rapport fra dere.2:13 Paulus beskriver lenger framme, i 7:5-16, at Titus kom til ham i Makedonia. Derfor tok jeg avskjed med de troende og reiste videre hit til Makedonia."},{"book":"2. Korinter","chapter":"2","verse":"14-16","text":"Jeg takker Gud, han som har vunnet seier gjennom det Kristus gjorde, og som har gjort meg til sin slave. Nå må jeg marsjere med i hans triumftog over verden, for å spre det glade budskapet om Kristus til alle mennesker. Mitt arbeid er som aromatisk røkelse som blir ofret til Gud. Til hans ære sprer jeg duften om Kristus til alle mennesker. For dem som tror på budskapet og blir frelst, er dette en duft som feirer livet. De derimot som ikke tror på budskapet og derfor går evig fortapt, opplever det som duften av Guds påminnelse om dagen med straff og døden.2:14-16 Bildet er hentet fra et romersk triumftog, der seiersherren viser fram sine krigsfanger. De som nå er hans slaver, må ofre røkelse til hans ære. Andre fanger skal bli henrettet."},{"book":"2. Korinter","chapter":"2","verse":"17","text":"Jo, bare den som har fellesskap med Kristus, som er sendt av Gud og ansvarlig for ham. Dere vet at jeg tilhører denne kategorien. Jeg er ikke som visse andre, som sprer budskapet for å tjene penger."}]}