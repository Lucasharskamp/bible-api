{"data":[{"book":"۱-کُرِنتِھیوں","chapter":"16","verse":"1","text":"رہی چندے کی بات جو یروشلم کے مُقدّسین کے لئے جمع کیا جا رہا ہے تو اُسی ہدایت پر عمل کریں جو مَیں گلتیہ کی جماعتوں کو دے چکا ہوں۔"},{"book":"۱-کُرِنتِھیوں","chapter":"16","verse":"2","text":"ہر اتوار کو آپ میں سے ہر کوئی اپنے کمائے ہوئے پیسوں میں سے کچھ اِس چندے کے لئے مخصوص کر کے اپنے پاس رکھ چھوڑے۔ پھر میرے آنے پر ہدیہ جات جمع کرنے کی ضرورت نہیں پڑے گی۔"},{"book":"۱-کُرِنتِھیوں","chapter":"16","verse":"3","text":"جب مَیں آؤں گا تو ایسے افراد کو جو آپ کے نزدیک قابلِ اعتماد ہیں خطوط دے کر یروشلم بھیجوں گا تاکہ وہ آپ کا ہدیہ وہاں تک پہنچا دیں۔"},{"book":"۱-کُرِنتِھیوں","chapter":"16","verse":"4","text":"اگر مناسب ہو کہ مَیں بھی جاؤں تو وہ میرے ساتھ جائیں گے۔"},{"book":"۱-کُرِنتِھیوں","chapter":"16","verse":"5","text":"مَیں مکدُنیہ سے ہو کر آپ کے پاس آؤں گا کیونکہ مکدُنیہ میں سے سفر کرنے کا ارادہ رکھتا ہوں۔"},{"book":"۱-کُرِنتِھیوں","chapter":"16","verse":"6","text":"شاید آپ کے پاس تھوڑے عرصے کے لئے ٹھہروں، لیکن یہ بھی ممکن ہے کہ سردیوں کا موسم آپ ہی کے ساتھ کاٹوں تاکہ میرے بعد کے سفر کے لئے آپ میری مدد کر سکیں۔"},{"book":"۱-کُرِنتِھیوں","chapter":"16","verse":"7","text":"مَیں نہیں چاہتا کہ اِس دفعہ مختصر ملاقات کے بعد چلتا بنوں، بلکہ میری خواہش ہے کہ کچھ وقت آپ کے ساتھ گزاروں۔ شرط یہ ہے کہ خداوند مجھے اجازت دے۔"},{"book":"۱-کُرِنتِھیوں","chapter":"16","verse":"8","text":"لیکن عیدِ پنتکُست تک مَیں اِفسس میں ہی ٹھہروں گا،"},{"book":"۱-کُرِنتِھیوں","chapter":"16","verse":"9","text":"کیونکہ یہاں میرے سامنے موثر کام کے لئے ایک بڑا دروازہ کھل گیا ہے اور ساتھ ہی بہت سے مخالف بھی پیدا ہو گئے ہیں۔"},{"book":"۱-کُرِنتِھیوں","chapter":"16","verse":"10","text":"اگر تیمُتھیُس آئے تو اِس کا خیال رکھیں کہ وہ بلاخوف آپ کے پاس رہ سکے۔ میری طرح وہ بھی خداوند کے کھیت میں فصل کاٹ رہا ہے۔"},{"book":"۱-کُرِنتِھیوں","chapter":"16","verse":"11","text":"اِس لئے کوئی اُسے حقیر نہ جانے۔ اُسے سلامتی سے سفر پر روانہ کریں تاکہ وہ مجھ تک پہنچے، کیونکہ مَیں اور دیگر بھائی اُس کے منتظر ہیں۔"},{"book":"۱-کُرِنتِھیوں","chapter":"16","verse":"12","text":"بھائی اپلّوس کی مَیں نے بڑی حوصلہ افزائی کی ہے کہ وہ دیگر بھائیوں کے ساتھ آپ کے پاس آئے، لیکن اللہ کو قطعاً منظور نہ تھا۔ تاہم موقع ملنے پر وہ ضرور آئے گا۔"},{"book":"۱-کُرِنتِھیوں","chapter":"16","verse":"13","text":"جاگتے رہیں، ایمان میں ثابت قدم رہیں، مردانگی دکھائیں، مضبوط بنے رہیں۔"},{"book":"۱-کُرِنتِھیوں","chapter":"16","verse":"14","text":"سب کچھ محبت سے کریں۔"},{"book":"۱-کُرِنتِھیوں","chapter":"16","verse":"15","text":"بھائیو، مَیں ایک بات میں آپ کو نصیحت کرنا چاہتا ہوں۔ آپ جانتے ہیں کہ ستفناس کا گھرانا اخیہ کا پہلا پھل ہے اور کہ اُنہوں نے اپنے آپ کو مُقدّسین کی خدمت کے لئے وقف کر رکھا ہے۔"},{"book":"۱-کُرِنتِھیوں","chapter":"16","verse":"16","text":"آپ ایسے لوگوں کے تابع رہیں اور ساتھ ہی ہر اُس شخص کے جو اُن کے ساتھ خدمت کے کام میں جاں فشانی کرتا ہے۔"},{"book":"۱-کُرِنتِھیوں","chapter":"16","verse":"17","text":"ستفناس، فرتُوناتُس اور اخیکُس کے پہنچنے پر مَیں بہت خوش ہوا، کیونکہ اُنہوں نے وہ کمی پوری کر دی جو آپ کی غیرحاضری سے پیدا ہوئی تھی۔"},{"book":"۱-کُرِنتِھیوں","chapter":"16","verse":"18","text":"اُنہوں نے میری روح کو اور ساتھ ہی آپ کی روح کو بھی تازہ کیا ہے۔ ایسے لوگوں کی قدر کریں۔"},{"book":"۱-کُرِنتِھیوں","chapter":"16","verse":"19","text":"آسیہ کی جماعتیں آپ کو سلام کہتی ہیں۔ اکوِلہ اور پرسکلہ آپ کو خداوند میں پُرجوش سلام کہتے ہیں اور اُن کے ساتھ وہ جماعت بھی جو اُن کے گھر میں جمع ہوتی ہے۔"},{"book":"۱-کُرِنتِھیوں","chapter":"16","verse":"20","text":"تمام بھائی آپ کو سلام کہتے ہیں۔ ایک دوسرے کو مُقدّس بوسہ دیتے ہوئے سلام کہیں۔"},{"book":"۱-کُرِنتِھیوں","chapter":"16","verse":"21","text":"یہ سلام مَیں یعنی پولس اپنے ہاتھ سے لکھتا ہوں۔"},{"book":"۱-کُرِنتِھیوں","chapter":"16","verse":"22","text":"لعنت اُس شخص پر جو خداوند سے محبت نہیں رکھتا۔"},{"book":"۱-کُرِنتِھیوں","chapter":"16","verse":"23","text":"خداوند عیسیٰ کا فضل آپ کے ساتھ رہے۔"},{"book":"۱-کُرِنتِھیوں","chapter":"16","verse":"24","text":"مسیح عیسیٰ میں آپ سب کو میرا پیار۔"}]}