{"data":[{"book":"Tito","chapter":"3","verse":"1","text":"Uyeuchidze vanhu kuti vazviise pasi pavatongi navane simba, kuti vave vanoteerera, kuti vave vanhu vakagadzirira kuita zvose zvakanaka,"},{"book":"Tito","chapter":"3","verse":"2","text":"kuti varege kuchera vamwe, vagare murunyararo, vaitire vamwe zvakanaka, uye kuti varatidze kuzvininipisa kwechokwadi kuvanhu vose."},{"book":"Tito","chapter":"3","verse":"3","text":"Pane imwe nguva nesuwo takanga tiri mapenzi, tisingateereri, takanyengerwa, takatapwa nokuchiva kwose uye nezvinofadza. Taigara muruvengo negodo, tichivengwa nokuvengana."},{"book":"Tito","chapter":"3","verse":"4","text":"Asi pakaratidzwa ngoni norudo rwaMwari Muponesi wedu,"},{"book":"Tito","chapter":"3","verse":"5","text":"akatiponesa, kwete nokuda kwezvinhu zvakarurama zvatakaita, asi nokuda kwetsitsi dzake. Akatiponesa kubudikidza nokuberekwa patsva nokuvandudzwa noMweya Mutsvene,"},{"book":"Tito","chapter":"3","verse":"6","text":"uyo waakadurura wakawanda kwazvo pamusoro pedu kubudikidza naJesu Kristu Muponesi wedu,"},{"book":"Tito","chapter":"3","verse":"7","text":"kuitira kuti mushure mokunge taruramisirwa nenyasha dzake, tive vadyi venhaka tine tariro youpenyu husingaperi."},{"book":"Tito","chapter":"3","verse":"8","text":"Iri ishoko rezvokwadi. Uye ndinoda kuti usimbise kwazvo zvinhu izvi, kuitira kuti vaya vakatenda Mwari vachenjere kuti varambe vachiita mabasa akanaka. Zvinhu izvi zvakanaka uye zvinobatsira munhu wose."},{"book":"Tito","chapter":"3","verse":"9","text":"Asi unzvenge mibvunzo youpenzi nenhoroondo dzamazita amadzitateguru, negakava nokukakavara pamusoro pomurayiro, nokuti izvi hazvina maturo uye hazvibatsiri."},{"book":"Tito","chapter":"3","verse":"10","text":"Yambira munhu anotsausa kokutanga uye ugomuyambirazve kechipiri. Mushure mezvo usava nechokuita naye."},{"book":"Tito","chapter":"3","verse":"11","text":"Uve nechokwadi chokuti munhu akadaro akatsauka uye mutadzi; akazvirasa iye amene."},{"book":"Tito","chapter":"3","verse":"12","text":"Pandichatuma Atema kana Tikikasi kwauri, edza napaunogona napo pose kuti uuye kwandiri paNikopori, nokuti ndichagarako panguva yechando."},{"book":"Tito","chapter":"3","verse":"13","text":"Ita zvose zvaungagona kuti ubatsire Zenasi mududziri womurayiro naAporosi parwendo rwavo uye uite kuti varege kushayiwa chinhu."},{"book":"Tito","chapter":"3","verse":"14","text":"Vanhu vedu vanofanira kudzidza kuzvipira kuita zvakanaka, kuitira kuti vagone kutibatsira pazvinhu zvinodiwa mazuva ose uye kuti vasararama upenyu husina zvibereko."},{"book":"Tito","chapter":"3","verse":"15","text":"Vose vari kwandiri vanokukwazisa."}]}