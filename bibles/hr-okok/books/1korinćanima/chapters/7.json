{"data":[{"book":"1 Korinćanima","chapter":"7","verse":"1","text":"A sada odgovor na ono o čemu ste mi pisali: “Dobro je da čovjek živi uzdržavajući se od dodira sa ženom.”"},{"book":"1 Korinćanima","chapter":"7","verse":"2","text":"Ali zbog pogibli od bluda dobro je da svaki muškarac održava bračne odnose sa ženom, a tako i žena sa svojim mužem."},{"book":"1 Korinćanima","chapter":"7","verse":"3","text":"Muž neka ženi ne uskraćuje tjelesnu bliskost na koju ona ima pravo, a isto tako ni žena mužu."},{"book":"1 Korinćanima","chapter":"7","verse":"4","text":"Jer ženinim tijelom gospodari muž, a on nije gospodar vlastitog tijela, već njime gospodari njegova žena."},{"book":"1 Korinćanima","chapter":"7","verse":"5","text":"Nemojte se uskraćivati jedno drugome, osim ako to želite učiniti privremeno da biste se potpunije posvetili molitvi. Zatim se opet združite da vas Sotona ne bi napastovao zbog suzdržavanja."},{"book":"1 Korinćanima","chapter":"7","verse":"6","text":"Ali to vam kažem kao dopuštenje, a ne kao zapovijed."},{"book":"1 Korinćanima","chapter":"7","verse":"7","text":"Želio bih da svi budu neženje, kao ja. Ali svakome od nas Bog je dao drukčiji dar—nekome da bude oženjen, nekome da bude samac."},{"book":"1 Korinćanima","chapter":"7","verse":"8","text":"Što se tiče neoženjenih i udovica—bolje im je da ostanu samci kao i ja."},{"book":"1 Korinćanima","chapter":"7","verse":"9","text":"Ako se pak ne mogu uzdržati, neka se žene. Jer je bolje ženiti se nego izgarati od žudnje."},{"book":"1 Korinćanima","chapter":"7","verse":"10","text":"A za one u braku imam zapovijed—ne od sebe, već od Gospodina: neka se žena ne rastaje od muža."},{"book":"1 Korinćanima","chapter":"7","verse":"11","text":"Ako se ipak rastane, neka se više ne udaje ili neka se pomiri s mužem. Ni muž ne smije ostaviti ženu."},{"book":"1 Korinćanima","chapter":"7","verse":"12","text":"A ostalima pak kažem, iako Gospodin to nije izravno zapovjedio: ima li kršćanin7:12 U grčkome: brat. ženu nevjernicu koja pristaje živjeti s njim, ne smije ju ostaviti."},{"book":"1 Korinćanima","chapter":"7","verse":"13","text":"Ima li kršćanka7:13 U grčkome: sestra. muža nevjernika koji pristaje s njom živjeti, ne smije ga napustiti."},{"book":"1 Korinćanima","chapter":"7","verse":"14","text":"Jer žena kršćanka unosi svetost u brak, a muž kršćanin također. Inače će vam djeca biti poput pogana, ali ovako su posvećena za Boga."},{"book":"1 Korinćanima","chapter":"7","verse":"15","text":"Ali ako se supružnik koji nije vjernik želi rastaviti, neka to učini. Vjerni muž ili žena nisu primorani s njima ostati jer Bog želi da njegova djeca žive u miru."},{"book":"1 Korinćanima","chapter":"7","verse":"16","text":"Jer tko zna hoće li žena kršćanka spasiti muža nevjernika, ili muž kršćanin ženu koja nije vjernica?"},{"book":"1 Korinćanima","chapter":"7","verse":"17","text":"Inače neka svatko živi kako mu je Gospodin dodijelio, kao kad ga je Bog pozvao. Tako naređujem po svim crkvama."},{"book":"1 Korinćanima","chapter":"7","verse":"18","text":"Ako je tko bio obrezan prije nego što je postao vjernikom, to ne bi trebao skrivati. A tko se obratio kao neobrezan, ne bi se sada trebao obrezivati."},{"book":"1 Korinćanima","chapter":"7","verse":"19","text":"Jer nije važno je li tko obrezan ili neobrezan, već držati se Božjih zapovijedi."},{"book":"1 Korinćanima","chapter":"7","verse":"20","text":"Svatko neka ostane u onome zvanju u kojemu ga je zatekao Božji poziv."},{"book":"1 Korinćanima","chapter":"7","verse":"21","text":"Jesi li pozvan kao rob? Ne brini se! Ali, ako možeš postati slobodan, iskoristi priliku."},{"book":"1 Korinćanima","chapter":"7","verse":"22","text":"Ako si i bio rob kad te je Gospodin pozvao, on te je oslobodio od robovanja grijehu. A ako te je pozvao kao slobodnog čovjeka, sada si Kristov rob."},{"book":"1 Korinćanima","chapter":"7","verse":"23","text":"Bog je za vas platio otkupninu. Nemojte zato robovati ljudima."},{"book":"1 Korinćanima","chapter":"7","verse":"24","text":"Zato, braćo, neka svatko u svojemu zajedništvu s Bogom ostane u onomu u čemu ga je on pozvao."},{"book":"1 Korinćanima","chapter":"7","verse":"25","text":"Glede neudanih djevojaka nemam zapovijedi od Gospodina. Mogu vam samo savjetovati kao čovjek koji je, po Božjemu milosrđu, vrijedan povjerenja."},{"book":"1 Korinćanima","chapter":"7","verse":"26","text":"Zbog sadašnje nevolje smatram da je najbolje da ostanete tako kako jeste."},{"book":"1 Korinćanima","chapter":"7","verse":"27","text":"Imaš li ženu, ne traži rastave. Nisi li oženjen, nemoj se ni ženiti."},{"book":"1 Korinćanima","chapter":"7","verse":"28","text":"Ako se i oženite, nije to grijeh. Ako se djevojka uda, ne griješi. Htio bih vas samo sačuvati od tjelesne patnje koja dolazi s brakom."},{"book":"1 Korinćanima","chapter":"7","verse":"29","text":"Braćo i sestre, želim, naime, reći da nam je još kratko vrijeme preostalo. Zato oženjeni ne smiju dopustiti da im brak bude prva briga."},{"book":"1 Korinćanima","chapter":"7","verse":"30","text":"Žalosni ne smiju zanemariti Božji posao zbog svoje žalosti, ni sretni zbog svoje radosti, ni imućni zbog svojega bogatstva,"},{"book":"1 Korinćanima","chapter":"7","verse":"31","text":"ni oni koji uživaju u ovome svijetu zbog svojega užitka, jer obličje ovoga svijeta prolazi."},{"book":"1 Korinćanima","chapter":"7","verse":"32","text":"Želio bih da budete bezbrižni. Neženja se brine o Božjemu poslu i kako da ugodi Gospodinu."},{"book":"1 Korinćanima","chapter":"7","verse":"33","text":"A oženjen se čovjek uz to mora brinuti i o svjetovnomu—kako da ugodi ženi—"},{"book":"1 Korinćanima","chapter":"7","verse":"34","text":"pa je podijeljen. Neudana žena ili djevojka isto se tako može više brinuti za Gospodnje, da bude sveta i tijelom i duhom. A udana se mora brinuti i za svjetovno—kako da ugodi mužu."},{"book":"1 Korinćanima","chapter":"7","verse":"35","text":"Ne govorim to da vam postavljam zabrane, nego da vam pomognem da uzmognete primjereno i neometano služiti Gospodinu."},{"book":"1 Korinćanima","chapter":"7","verse":"36","text":"Ako tko smatra da nedolično postupa prema svojoj zaručnici, i ako ona više nije u prvoj mladosti te stoga drži da se treba oženiti, neka se oženi. Neće zgriješiti. Neka se vjenčaju!"},{"book":"1 Korinćanima","chapter":"7","verse":"37","text":"Ali ako je tko čvrsto odlučio ne ženiti se, a nema hitnje i može vladati sobom, dobro čini ne ženeći se."},{"book":"1 Korinćanima","chapter":"7","verse":"38","text":"Tko se dakle oženi, dobro čini, a tko se ne oženi, čini još bolje."},{"book":"1 Korinćanima","chapter":"7","verse":"39","text":"Žena je vezana za svojega muža dokle god on živi; ako joj muž umre, može se opet udati, ali samo za kršćanina.7:39 U grčkome: ali samo u Gospodinu."},{"book":"1 Korinćanima","chapter":"7","verse":"40","text":"Ali smatram da će biti blaženija ako se ne uda ponovno te da vam govoreći to dajem savjet od Svetoga Duha."}]}