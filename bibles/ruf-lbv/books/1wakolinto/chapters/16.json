{"data":[{"book":"1 Wakolinto","chapter":"16","verse":"1","text":"Lelo nonge imbuli yokuwasangila iwanu we Imulungu, mtende achila chanighalongele makingili ghe iwanu we Imulungu gha Wagalatiya."},{"book":"1 Wakolinto","chapter":"16","verse":"2","text":"Chila jumapili, chila munu mghati mwenu yabaghule sendi iilawa mna achila choyobokela, kuya yeke ili hanikutsa ndeke kubama msango keli."},{"book":"1 Wakolinto","chapter":"16","verse":"3","text":"Kuya hanipfika kuna mwemwe nitsowatuma awala yamuwasaghula waghale ibaluwa na msango wenu Yerusalemu."},{"book":"1 Wakolinto","chapter":"16","verse":"4","text":"Ka pfinogha na nene kughenda ako, watselongotsa na nene."},{"book":"1 Wakolinto","chapter":"16","verse":"5","text":"Hanitsobita kughenda Makedoniya, tanu nitsakutsa kuna mwemwe, mana nobama kughenda Makedoniya."},{"book":"1 Wakolinto","chapter":"16","verse":"6","text":"Nodaha kukala na mwemwe chidogho, au kukala namwe matsuwa ghose gha chipfeghetsi, ili mnyapfile mna ghumwanza wangu kokose konighenda."},{"book":"1 Wakolinto","chapter":"16","verse":"7","text":"Sibama bae kwibona na mwemwe kwa kubita kuliheka, nobama nikale namwe chidogho Imtwatsa ang'abama."},{"book":"1 Wakolinto","chapter":"16","verse":"8","text":"Lekeni nitsokala hano Efeso mbaka litsuwa lya Pentekoste,"},{"book":"1 Wakolinto","chapter":"16","verse":"9","text":"kwaapfila libani lya mwatsi kwa sang'ano yangu ng'ulu hano, hata ka kuna iwanu wengi iwobela ghanilonga."},{"book":"1 Wakolinto","chapter":"16","verse":"10","text":"Timoteo ang'atsa mumtende aleke kwalangula chinu chochose hayatsokala na mwemwe, kwaapfila yeye kosang'ana ing'onde ye Imtwatsa ka nene."},{"book":"1 Wakolinto","chapter":"16","verse":"11","text":"Apfo imunu wowose yaleke kumbetsa, ila mwapfileni yaghendelele tseghamba na ghumwanza wake ili yadahe kumbuyila. Mana nomlolela yoye ne iwanu wangi."},{"book":"1 Wakolinto","chapter":"16","verse":"12","text":"Lelo nonge mbuli ya ndughu yetu Apolo, tsanimkomangitsa yamwangileni hamwe na iwandughu wangi. Lekeni ng'obama bae kutsa sambi, lekeni katsakutsa hayatsopata uleghelo."},{"book":"1 Wakolinto","chapter":"16","verse":"13","text":"Mkale meso, mwikindilise mne ukutoghola, mwime chilume na muwe iwanu wane ngupfu."},{"book":"1 Wakolinto","chapter":"16","verse":"14","text":"Msang'ane ghose kwa kwinoghela."},{"book":"1 Wakolinto","chapter":"16","verse":"15","text":"Mwommanya Stefana na iwanu wa mkaye mwake, wawo tsawalongola kuwa wakiristu ako Akaya, kuya tsawelapfa wenyegho kuwasang'anila iwanu we Imulungu. Apfo ndughu tsangu nowalomba,"},{"book":"1 Wakolinto","chapter":"16","verse":"16","text":"muwategheletse iwanu ka awo na chila imunu iyosang'ana nawo."},{"book":"1 Wakolinto","chapter":"16","verse":"17","text":"Tsandeng'ela hawatsile Stefana na Fotonata na Akaiko, kwaapfila tsawamemesa achila ichihunguke kuna mwemwe."},{"book":"1 Wakolinto","chapter":"16","verse":"18","text":"Mana tsawadeng'eletsa ghumoyo ghwangu ka pfawamdeng'eletseni mwemwe. Iwanu awo pfinogha wang'akumbukighwa."},{"book":"1 Wakolinto","chapter":"16","verse":"19","text":"Makingili ghe iwanu we Imulungu gha Asiya ghomlamsani. Akila na Pilisila ne iwanu wose iwotingana mkaye mwawo womlamsani kwa taghwa lye Imtwatsa."},{"book":"1 Wakolinto","chapter":"16","verse":"20","text":"Wandughu wose iwali hano womlamsani."},{"book":"1 Wakolinto","chapter":"16","verse":"21","text":"Nene, Pauli nowalamsani, nakwandika kwa ghumoko ghwangu mwenyegho."},{"book":"1 Wakolinto","chapter":"16","verse":"22","text":"Imunu wowose iyolema kumnoghela Imtwatsa, ayo yalighitwe. Utse ghwe Imtwatsa wetu."},{"book":"1 Wakolinto","chapter":"16","verse":"23","text":"Uluso we Imtwatsa Yesu ukale namwe."},{"book":"1 Wakolinto","chapter":"16","verse":"24","text":"Unoghelo wangu ukale na mwemwe wose yamli mghati mwa Kiristu Yesu."}]}