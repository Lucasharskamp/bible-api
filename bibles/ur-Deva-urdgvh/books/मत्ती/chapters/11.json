{"data":[{"book":"मत्ती","chapter":"11","verse":"1","text":"अपने शागिर्दों को यह हिदायात देने के बाद ईसा उनके शहरों में तालीम देने और मुनादी करने के लिए रवाना हुआ।"},{"book":"मत्ती","chapter":"11","verse":"2","text":"यहया ने जो उस वक़्त जेल में था सुना कि ईसा क्या क्या कर रहा है। इस पर उसने अपने शागिर्दों को उसके पास भेज दिया"},{"book":"मत्ती","chapter":"11","verse":"3","text":"ताकि वह उससे पूछें, “क्या आप वही हैं जिसे आना है या हम किसी और के इंतज़ार में रहें?”"},{"book":"मत्ती","chapter":"11","verse":"4","text":"ईसा ने जवाब दिया, “यहया के पास वापस जाकर उसे सब कुछ बता देना जो तुमने देखा और सुना है।"},{"book":"मत्ती","chapter":"11","verse":"5","text":"‘अंधे देखते, लँगड़े चलते-फिरते हैं, कोढ़ियों को पाक-साफ़ किया जाता है, बहरे सुनते हैं, मुरदों को ज़िंदा किया जाता है और ग़रीबों को अल्लाह की ख़ुशख़बरी सुनाई जाती है।’"},{"book":"मत्ती","chapter":"11","verse":"6","text":"मुबारक है वह जो मेरे सबब से ठोकर खाकर बरगश्ता नहीं होता।”"},{"book":"मत्ती","chapter":"11","verse":"7","text":"यहया के यह शागिर्द चले गए तो ईसा हुजूम से यहया के बारे में बात करने लगा, “तुम रेगिस्तान में क्या देखने गए थे? एक सरकंडा जो हवा के हर झोंके से हिलता है? बेशक नहीं।"},{"book":"मत्ती","chapter":"11","verse":"8","text":"या क्या वहाँ जाकर ऐसे आदमी की तवक़्क़ो कर रहे थे जो नफ़ीस और मुलायम लिबास पहने हुए है? नहीं, जो शानदार कपड़े पहनते हैं वह शाही महलों में पाए जाते हैं।"},{"book":"मत्ती","chapter":"11","verse":"9","text":"तो फिर तुम क्या देखने गए थे? एक नबी को? बिलकुल सहीह, बल्कि मैं तुमको बताता हूँ कि वह नबी से भी बड़ा है।"},{"book":"मत्ती","chapter":"11","verse":"10","text":"उसी के बारे में कलामे-मुक़द्दस में लिखा है, ‘देख, मैं अपने पैग़ंबर को तेरे आगे आगे भेज देता हूँ जो तेरे सामने रास्ता तैयार करेगा।’"},{"book":"मत्ती","chapter":"11","verse":"11","text":"मैं तुमको सच बताता हूँ कि इस दुनिया में पैदा होनेवाला कोई भी शख़्स यहया से बड़ा नहीं है। तो भी आसमान की बादशाही में दाख़िल होनेवाला सबसे छोटा शख़्स उससे बड़ा है।"},{"book":"मत्ती","chapter":"11","verse":"12","text":"यहया बपतिस्मा देनेवाले की ख़िदमत से लेकर आज तक आसमान की बादशाही पर ज़बरदस्ती की जा रही है, और ज़बरदस्त उसे छीन रहे हैं।"},{"book":"मत्ती","chapter":"11","verse":"13","text":"क्योंकि तमाम नबी और तौरेत ने यहया के दौर तक इसके बारे में पेशगोई की है।"},{"book":"मत्ती","chapter":"11","verse":"14","text":"और अगर तुम यह मानने के लिए तैयार हो तो मानो कि वह इलियास नबी है जिसे आना था।"},{"book":"मत्ती","chapter":"11","verse":"15","text":"जो सुन सकता है वह सुन ले!"},{"book":"मत्ती","chapter":"11","verse":"16","text":"मैं इस नसल को किससे तशबीह दूँ? वह उन बच्चों की मानिंद हैं जो बाज़ार में बैठे खेल रहे हैं। उनमें से कुछ ऊँची आवाज़ से दूसरे बच्चों से शिकायत कर रहे हैं,"},{"book":"मत्ती","chapter":"11","verse":"17","text":"‘हमने बाँसरी बजाई तो तुम न नाचे। फिर हमने नोहा के गीत गाए, लेकिन तुमने छाती पीटकर मातम न किया।’"},{"book":"मत्ती","chapter":"11","verse":"18","text":"देखो, यहया आया और न खाया, न पिया। यह देखकर लोग कहते हैं कि उसमें बदरूह है।"},{"book":"मत्ती","chapter":"11","verse":"19","text":"फिर इब्ने-आदम खाता और पीता हुआ आया। अब कहते हैं, ‘देखो यह कैसा पेटू और शराबी है। और वह टैक्स लेनेवालों और गुनाहगारों का दोस्त भी है।’ लेकिन हिकमत अपने आमाल से ही सहीह साबित हुई है।”"},{"book":"मत्ती","chapter":"11","verse":"20","text":"फिर ईसा उन शहरों को डाँटने लगा जिनमें उसने ज़्यादा मोजिज़े किए थे, क्योंकि उन्होंने तौबा नहीं की थी।"},{"book":"मत्ती","chapter":"11","verse":"21","text":"“ऐ ख़ुराज़ीन, तुझ पर अफ़सोस! बैत-सैदा, तुझ पर अफ़सोस! अगर सूर और सैदा में वह मोजिज़े किए गए होते जो तुममें हुए तो वहाँ के लोग कब के टाट ओढ़कर और सर पर राख डालकर तौबा कर चुके होते।"},{"book":"मत्ती","chapter":"11","verse":"22","text":"जी हाँ, अदालत के दिन तुम्हारी निसबत सूर और सैदा का हाल ज़्यादा क़ाबिले-बरदाश्त होगा।"},{"book":"मत्ती","chapter":"11","verse":"23","text":"और ऐ कफ़र्नहूम, क्या तुझे आसमान तक सरफ़राज़ किया जाएगा? हरगिज़ नहीं, बल्कि तू उतरता उतरता पाताल तक पहुँचेगा। अगर सदूम में वह मोजिज़े किए गए होते जो तुझमें हुए हैं तो वह आज तक क़ायम रहता।"},{"book":"मत्ती","chapter":"11","verse":"24","text":"हाँ, अदालत के दिन तेरी निसबत सदूम का हाल ज़्यादा क़ाबिले-बरदाश्त होगा।”"},{"book":"मत्ती","chapter":"11","verse":"25","text":"उस वक़्त ईसा ने कहा, “ऐ बाप, आसमानो-ज़मीन के मालिक! मैं तेरी तमजीद करता हूँ कि तूने यह बातें दानाओं और अक़्लमंदों से छुपाकर छोटे बच्चों पर ज़ाहिर कर दी हैं।"},{"book":"मत्ती","chapter":"11","verse":"26","text":"हाँ मेरे बाप, यही तुझे पसंद आया।"},{"book":"मत्ती","chapter":"11","verse":"27","text":"मेरे बाप ने सब कुछ मेरे सुपुर्द कर दिया है। कोई भी फ़रज़ंद को नहीं जानता सिवाए बाप के। और कोई बाप को नहीं जानता सिवाए फ़रज़ंद के और उन लोगों के जिन पर फ़रज़ंद बाप को ज़ाहिर करना चाहता है।"},{"book":"मत्ती","chapter":"11","verse":"28","text":"ऐ थकेमाँदे और बोझ तले दबे हुए लोगो, सब मेरे पास आओ! मैं तुमको आराम दूँगा।"},{"book":"मत्ती","chapter":"11","verse":"29","text":"मेरा जुआ अपने ऊपर उठाकर मुझसे सीखो, क्योंकि मैं हलीम और नरमदिल हूँ। यों करने से तुम्हारी जानें आराम पाएँगी,"},{"book":"मत्ती","chapter":"11","verse":"30","text":"क्योंकि मेरा जुआ मुलायम और मेरा बोझ हलका है।”"}]}