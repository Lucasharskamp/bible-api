{"data":[{"book":"Ezekiel","chapter":"42","verse":"1","text":"Na dangi xanbi, na xɛmɛ naxa n namini na tɛtɛ singe kui kɔɔla ma. A naxa n xanin banxi yire, naxan nu na tɛtɛ singe xɛlɛ kɔɔla mabiri nun hɔrɔmɔbanxi tagi."},{"book":"Ezekiel","chapter":"42","verse":"2","text":"Na banxi xa sode dɛ ya nu rafindixi kɔɔla nan ma. Na banxi nu kuya nɔngɔn ya kɛmɛ, a nu igbo nɔngɔn ya tongo suuli."},{"book":"Ezekiel","chapter":"42","verse":"3","text":"Sɛɛti naxan nu kuya tɛtɛ mabiri nɔngɔn ya mɔxɔɲɛn, a nun sɛɛti naxan nu na hɔrɔmɔbanxi mabiri, konkoee yire dɛki saxan nde nu tixi na yire firinyi ma."},{"book":"Ezekiel","chapter":"42","verse":"4","text":"Ɲɛrɛdee nu na na sɛɛti firinyi ma naxee nu igbo nɔngɔn ya fu, e nu kuya nɔngɔn ya kɛmɛ alɔ banxi. Konkoee sode dɛe nu rafindixi kɔɔla nan ma."},{"book":"Ezekiel","chapter":"42","verse":"5","text":"Konkoe naxee nu na koore dɛki saxan nde ma, nee nu ixutu dangife boore ra lanbanyi."},{"book":"Ezekiel","chapter":"42","verse":"6","text":"Kinki yo mu nu na na dɛki saxan nde bɛ, e ixutuxi na nan ma."},{"book":"Ezekiel","chapter":"42","verse":"7","text":"Xɛlɛ nu tixi konkoe nun tɛtɛ singe tagi, a nu kuya nɔngɔn ya tongo suuli."},{"book":"Ezekiel","chapter":"42","verse":"8","text":"Boore sɛɛti hɔrɔmɔbanxi mabiri a nu kuya nɔngɔn ya kɛmɛ."},{"book":"Ezekiel","chapter":"42","verse":"9","text":"Konkoe naxee nu na lanbanyi, e sode dɛe nu na sogetede mabiri."},{"book":"Ezekiel","chapter":"42","verse":"10","text":"Konkoe gbɛtɛe nu na yirefanyi mabiri tɛtɛ singe xɛlɛ longori ra hɔrɔmɔbanxi ya i."},{"book":"Ezekiel","chapter":"42","verse":"11","text":"Ɲɛrɛde nde nu na e ya ra. Na konkoe nu maniyaxi konkoe nan na naxee nu na kɔɔla mabiri. E firin nafala ki, e xa kuyɛ nun e xa gboe, na birin lan."},{"book":"Ezekiel","chapter":"42","verse":"12","text":"E xa sode dɛe nu na yirefanyi nan ma. Naadɛ xungbe nde nu na sogetede mabiri."},{"book":"Ezekiel","chapter":"42","verse":"13","text":"Na xɛmɛ naxa a fala n bɛ, a naxɛ, «Konkoe naxee na yirefanyi nun kɔɔla ma tɛtɛ ya i, nee findixi yire sɛniyɛnxie nan na, Alatala xa sɛrɛxɛdubɛe sɛrɛxɛ sube donma dɛnnaxɛ. E sɛrɛxɛ sɛniyɛnxie ragatama mɛnni nɛ naxee findixi sansi xɔri sɛrɛxɛe, yunubi xafari sɛrɛxɛe ra. Yire sɛniyɛnxi nan mɛnni ra."},{"book":"Ezekiel","chapter":"42","verse":"14","text":"Sɛrɛxɛdubɛe na so yire sɛniyɛnxie, a mu lanma e xa mini ɲama ya ma tɛtɛ kui, fo e xa e xa dugi sɛniyɛnxie ba.»"},{"book":"Ezekiel","chapter":"42","verse":"15","text":"Na xɛmɛ to gɛ hɔrɔmɔbanxi yire maniyade, a naxa n namini sogetede sode dɛ ra, a fa na tɛtɛ rabilinyi birin maniya."},{"book":"Ezekiel","chapter":"42","verse":"16","text":"A naxa a fɔlɔ sogetede mabiri. Na sɛɛti xa kuyɛ lan nɔngɔn ya kɛmɛ suuli nan ma."},{"book":"Ezekiel","chapter":"42","verse":"17","text":"Na tɛmui, a naxa kɔɔla sɛɛti maniya, naxan xa kuyɛ fan lan a ya kɛmɛ suuli ma."},{"book":"Ezekiel","chapter":"42","verse":"18","text":"Na tɛmui, a naxa yirefanyi sɛɛti maniya, naxan xa kuyɛ fan lan a ya kɛmɛ suuli ma."},{"book":"Ezekiel","chapter":"42","verse":"19","text":"A raɲɔnyi, a naxa sogegorode sɛɛti maniya, naxan xa kuyɛ fan lan a ya kɛmɛ suuli ma."},{"book":"Ezekiel","chapter":"42","verse":"20","text":"A naxa tɛtɛ rabilinyi birin maniya a xa wuri maniyase ra. Tɛtɛ sɛɛti naanie birin lan wuri ya kɛmɛ suuli nan ma. Na tɛtɛ nu tixi yire sɛniyɛnxi nun yire sɛniyɛntare nan tagi."}]}