{"data":[{"book":"2 Thimothi","chapter":"2","verse":"1","text":"Gu dufuii, na shii, Masi Isu rog shii gethek ro ò bushun ji è gang rek bo."},{"book":"2 Thimothi","chapter":"2","verse":"2","text":"Ai ne bajo khagi moe shii nathek gu re-è yoi pha muyuathek shii yie bo, chiih-è hanyie è gaithek shii de yua mua ruii pha, migi bran ithek shii phi muii bo."},{"book":"2 Thimothi","chapter":"2","verse":"3","text":"Masi Isu ro isiie siphahi duiine, nawaithek ro diig ichua ji yie bo."},{"book":"2 Thimothi","chapter":"2","verse":"4","text":"Wie blia rek ramuii pha siphahi ne awairo yungpho pha ophispho shii nya yie chiih-è fuang pha bran ro chai ne ithek blia shii alao yi."},{"book":"2 Thimothi","chapter":"2","verse":"5","text":"Hanyie è chua ne ranpho ne khothek shii anuii sapho shii ne lasen ayang muii phro."},{"book":"2 Thimothi","chapter":"2","verse":"6","text":"Raigpho hanyie è diig blia rek ruii pho ne ibi pha yamiing mathang um chid."},{"book":"2 Thimothi","chapter":"2","verse":"7","text":"Gu è nyie yao pha chiang shii now bo, nyieliieshii Ithong re-è na shii zab ìd muii yi ruii phro."},{"book":"2 Thimothi","chapter":"2","verse":"8","text":"Gu è yao pha Mua Wie ji duiine Isu Masi shii now bo, hanyie yi iy pha ji re-è hòi, hanyie yi Dawid ro riing ro."},{"book":"2 Thimothi","chapter":"2","verse":"9","text":"Nyieliieshii gu è Mua Wie yua, gu ne diig rek chiih-è gu ne suruii pho duiine shiirnai rek ne phang muii. Jishii Hamangkhung-aphuii pha miyaogam ne shiirnaithek re-è aphang ro,"},{"book":"2 Thimothi","chapter":"2","verse":"10","text":"chiih-è ji pha giawo ne Masi Isu re-è rey pha nane idang pha biisiie yie pha ji shii ithek shii de mua yi pha Hamangkhung-aphuii è gua pha bran chiang shii gu ne zab shii zud."},{"book":"2 Thimothi","chapter":"2","verse":"11","text":"Hì thek ne zai yao:"},{"book":"2 Thimothi","chapter":"2","verse":"12","text":"Gethek ne athodang pha zud arone,"},{"book":"2 Thimothi","chapter":"2","verse":"13","text":"Gethek ne isiie asi arone,"},{"book":"2 Thimothi","chapter":"2","verse":"14","text":"Nawai branthek shii hì now yi bo, chiih-è miyaogamthek chiang shii mak arek rabone ithek shii Hamangkhung-aphuii moe shii surua phriie bo. Hì ne wie arek ro, jishii hanyie è nuii pha branthek shii mua ruii phro."},{"book":"2 Thimothi","chapter":"2","verse":"15","text":"Hanyie Hamangkhung-aphuii ro izai mua shii wie yua ne, awairo blia shii awo pha bliapho duiine, Hamangkhung-aphuii mieg moe shii ley nuii pha ji yang pha nawairo wie ji rek bo."},{"book":"2 Thimothi","chapter":"2","verse":"16","text":"Nyie yi branthek shii Hamangkhung-aphuii re-è ruang rek bie pha, sohjambling pha nane bi-ìe miyao ji re-è ruang rek bo."},{"book":"2 Thimothi","chapter":"2","verse":"17","text":"Ji-è yua pha ji ne saduii re-è isiu shii chie muii pha duiine ro. Ji pha manathek shii yua pha bran nyi ne Hemenius nane Philethus ro."},{"book":"2 Thimothi","chapter":"2","verse":"18","text":"Ithek ne izai lumuii shii thoh marui rone gethek ro hòi pha ji ne reyjong rone yao ne izai pha gai migiphothek shii samdiig yi ro."},{"book":"2 Thimothi","chapter":"2","verse":"19","text":"2:19: Ssb 16:5 Jishii Hamangkhung-aphuii è zieg pha ii-àk sarong ji shii ne anai mua ro; chiih-è ji shii ne hì pha miyaogamthek ne zeyjong ro: “Ithong ne thieg hanyie yi ai ro.” Chiih-è “Hanyie yi Ithong ro rone yao ithek ne awie pha rek pha ji re-è ruang khid chid.”"},{"book":"2 Thimothi","chapter":"2","verse":"20","text":"Hò boh shii ne zab ichuathek pha skhongthek nane shiikhiia um ro: giak ne san luman re-è rab chiih-è giakthek ne hing nane nyiak re-è rab pha ro; giak ne mugak blia pha ro, giak shii ne thaluii kho bie ro."},{"book":"2 Thimothi","chapter":"2","verse":"21","text":"Hanyie è awaithek shii zab awie pha manathek re-è sud pho shiine, wie blia shii kho ruii phro, nyieliieshii ithek shii ne zid ne awaithek spho shii kho yi pha, zab wie blia shii kho pha sarojong ro."},{"book":"2 Thimothi","chapter":"2","verse":"22","text":"Filiaomiliao shii awie pha chid pha ji shii thoh muii bo, chiih-è giang, migi, miie, chiih-è liijiingthek hanyie shii Ithong è nong phi pha ho pha igang lubu pho rog shii ò rek ne snak ne sgow bo."},{"book":"2 Thimothi","chapter":"2","verse":"23","text":"Jishii bi-ìe nane asi pha khnaingthek re-è ruang rek bo; nathek ne thieg ithek ne gethek shii gui pha jiha the muii ro."},{"book":"2 Thimothi","chapter":"2","verse":"24","text":"Nathek Ithong ro khiao ji re-è, nathek ne agui rabo. Nathek ne zab shii bushun rek bo, hanyie è nawai ro gidiegthek shii khriig rek pha duiine hanyie yi jum wie nane jum masdo duiine bushun rek bo,"},{"book":"2 Thimothi","chapter":"2","verse":"25","text":"na è makpho shii khriig rek shii jum um chid, ji duiine Hamangkhung-aphuii ne ithek shii lubukhid ne izai shii ìd mua yi pha wie jo phi ruii phro."},{"book":"2 Thimothi","chapter":"2","verse":"26","text":"Chiih-è chiihphado awaithek munohthek wuii magey shii ne, chiih-è hanyie è ithek shii zum srane ithek shii ji pha yang hà nuii yi pha Sakhathong pha ibong re-è yoh rey ruii phro."}]}