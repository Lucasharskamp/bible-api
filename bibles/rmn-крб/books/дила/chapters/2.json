{"data":[{"book":"Дила","chapter":"2","verse":"1","text":"Уло о дес э Пэиндако2.1 О мисяфирлыки Базаренго — иудейски мисяфирлыки кидимаско имишэнго, кердёлас ки пэиндако дес пал мисяфирлыки ки Пэсах., тай алаи он сас екхетханэ."},{"book":"Дила","chapter":"2","verse":"2","text":"Бирдэн опрал шунлило шуми, саво ушадиел зоралэ балваляки, саво пхэрдяс алаи о кхер, катэ он сас бэшлэ."},{"book":"Дила","chapter":"2","verse":"3","text":"О сиклярдэ дикхлэ со-то, кай ушадиел э ягаки чибэнги, савэ паляштыларпэс тай тэрдилэ по екх опэр кажнестэ андар лэндэ."},{"book":"Дила","chapter":"2","verse":"4","text":"Алаи он пхэрдилэ Шужэ Духоса тай лилэ тэ зборизэн опэр аврэ чибэндэ: сар дэлас о Духос лэн тэ пхэнэн."},{"book":"Дила","chapter":"2","verse":"5","text":"Андэ Иерусалими адава вахыти сас э Дэвлэски иудея андар алаи ко пхуя ки дюняски."},{"book":"Дила","chapter":"2","verse":"6","text":"Ко шуми кидинэпэс бут дюняс; о мануша шаштиенас, вай кажын андар лэндэ шунляс, сар окола зборизэнас опэр лэски чибатэ."},{"book":"Дила","chapter":"2","verse":"7","text":"Он бут шаштиенас тай пхученас:"},{"book":"Дила","chapter":"2","verse":"8","text":"Сар адава кажни андар амэндэ шунэл лэн, кай зборизэн опэр амарэ чибатэ?"},{"book":"Дила","chapter":"2","verse":"9","text":"Машкарэ амэндэ си парфяня, мидяня, еламитя, одола, савэ бэшэн ки Месапатамия, Иудея тай Каппадокия, Понт тай э правинцыя Азия,"},{"book":"Дила","chapter":"2","verse":"10","text":"Фригия тай Памфилия, Египти, о тхана э Ливияке, савэ паш ко Кирени, одола, савэ бэшэн ко Рим,"},{"book":"Дила","chapter":"2","verse":"11","text":"о иудея тай о празелитя2.11 О мануш, саво кердяс абризания тай саво болдиняспэс ко пакяпэ ки евреенго., о критяня тай о арабя. Тай алаи амэ шунас, сар он пхэнэн катар барэ дилэс ки Дэвлэски опэр амарэ чибэндэ!"},{"book":"Дила","chapter":"2","verse":"12","text":"Он шаштиенас, на джянэнас сар адава тэ галён, тай пхученас екх аврэстэ:"},{"book":"Дила","chapter":"2","verse":"13","text":"Сарсавэ асанас лэндар:"},{"book":"Дила","chapter":"2","verse":"14","text":"О Пётар ущино екхетханэ аврэ э дэшуекхенца тай пхэнляс э манушэнги бэбэряса:"},{"book":"Дила","chapter":"2","verse":"15","text":"О мануша адала нанай матэ, сар тумэ тюшундиен: анкха вай сабаги си, эня сагатя."},{"book":"Дила","chapter":"2","verse":"16","text":"Адава овэн о зборэс, савэ пхэнляс о прароки о Иоиль:"},{"book":"Дила","chapter":"2","verse":"17","text":"«Андэ бытимаски деса, — пхэнэл о Дэл, —"},{"book":"Дила","chapter":"2","verse":"18","text":"Джи опэр иргатя тай опэр иргатинкес Минрэндэ"},{"book":"Дила","chapter":"2","verse":"19","text":"Мэ кан сикавав чюдэс опрэ тай знамениес тэлэ опэр пху:"},{"book":"Дила","chapter":"2","verse":"20","text":"О кхам кан калёл,"},{"book":"Дила","chapter":"2","verse":"21","text":"Тай кажни, кон кан дэл икос о нав э Сагбуско,"},{"book":"Дила","chapter":"2","verse":"22","text":"О мурша о израильтяня, шунэн, со мэ тумэнги кан пхэнав. Барэ зоралэ дилэнца, чюдэнца тай сикаиматэнца, сар тумэ джянэн, о Дэл кердяс андар Исус тумэндэ ангал якха, о Дэл сикавдяс амэнги, кай о Мурш о Исус андар Назарет ало Лэстар."},{"book":"Дила","chapter":"2","verse":"23","text":"Сар мангляс тай тюшунды о Дэл, тумэ мардянус Лэс, кана динянус Лэс андэ васта ко бэзялэ, савэ мардэ Лэс опэр хачи."},{"book":"Дила","chapter":"2","verse":"24","text":"Ай о Дэл дживиндярдяс Лэс, кутарды андар хурлуки ки мэримаско, тай ко мэрипэ на сас зор Лэс тэ астарэл."},{"book":"Дила","chapter":"2","verse":"25","text":"О Давид пхэнэл Лэстар:"},{"book":"Дила","chapter":"2","verse":"26","text":"Оничин лошазэл о ило Минро,"},{"book":"Дила","chapter":"2","verse":"27","text":"Вай Ту на кан мукес Мо духос андэ дюняс ки мулэнго"},{"book":"Дила","chapter":"2","verse":"28","text":"Ту сикавдян Манги о дрома э бэшымаски,"},{"book":"Дила","chapter":"2","verse":"29","text":"Пхралалэн, мукен ман тэ пхэнав тумэнги доврус, кай о папус Давид муло тай сас пароскердо. Лэско склепи си амэндэ джи авдес."},{"book":"Дила","chapter":"2","verse":"30","text":"Ов сас прароки тай джянэлас, кай о Дэл динясас збора совленца тэ тхэл лэски тронестэ екхес андар лэси породатэ,"},{"book":"Дила","chapter":"2","verse":"31","text":"ов дикхелас, со кан овэл, пхэнэлас катар дживиндипэ ки Христоско, кай Ов на сас ачявдо андэ дюняс ки мулэнго тай Лэско тэни на уло прахос."},{"book":"Дила","chapter":"2","verse":"32","text":"Тай аки, о Дэл дживиндярдяс адалэ Исусес, тай амэ алаи адава дикхлям!"},{"book":"Дила","chapter":"2","verse":"33","text":"Ов сас ваздино э Дэвлэски чяче вастэса тай лиляс катар Дад о Шужо Духос, саво Ов пхэнляс кай кан дэл, тай чёрдяс Лэс опэр амэндэ. Тай анкха тумэ адава дикхен тай шунэн."},{"book":"Дила","chapter":"2","verse":"34","text":"Вай о Давид на ваздиндило опрэ, ами ов пхэнляс:"},{"book":"Дила","chapter":"2","verse":"35","text":"бискай Мэ на керав Тэ душманен скамейка тал Тэ пинрэндэ»."},{"book":"Дила","chapter":"2","verse":"36","text":"Оничин алаи о кхер э Израилеско мэ джянэл одова, кай Адалэ Исусес, Савэс тумэ мардянус ко хачи, о Дэл кердяс Сагбус тай Христос!"},{"book":"Дила","chapter":"2","verse":"37","text":"Кана о мануша шунлэ адава, лилэ пумарэ илэндэ. Он пхученас ко Пётар тай аврэ апостолен:"},{"book":"Дила","chapter":"2","verse":"38","text":"О Пётар пхэнляс:"},{"book":"Дила","chapter":"2","verse":"39","text":"Вай адава, кай пхэнлило, си тумэнги, тумарэ пуенги тай одолэнги, кон эси дур: алаенги, кон кан диндёл икос э Сагбуса, амарэ Дэвлэса."},{"book":"Дила","chapter":"2","verse":"40","text":"Тай бут авэра зборэс о Пётар пхэнэлас лэнги:"},{"book":"Дила","chapter":"2","verse":"41","text":"Одола, савэ лилэ лэнги зборэс, болдэпэс. Одова дес улэ лэнца паш ко трин биня мануша."},{"book":"Дила","chapter":"2","verse":"42","text":"Он зоралэс астарэнаспэс ко сиклярипэ ки апостоленго, он екхараи сас екхетханэ, пхагерэн о манро тай зборизэн э Дэвлэса."},{"book":"Дила","chapter":"2","verse":"43","text":"Алаи сас пхэрдэ траш ангал Дэл, вай о апостоля керэнас бут чюдэс тай сикаиматэс."},{"book":"Дила","chapter":"2","verse":"44","text":"Алаи, савэ пакянас э Дэвлэски, сас екхетханэ, тай алаи лэнго сас екхетханэ."},{"book":"Дила","chapter":"2","verse":"45","text":"Он бикнэнас пумарэ мангина тай дэнас алаендэ, каски сокабор камэлас."},{"book":"Дила","chapter":"2","verse":"46","text":"Кажын дес он кидэнаспэс андэ храми, ай ко кхера пхагерэнас о манро тай ханас лошаса тай ивашы илэса,"},{"book":"Дила","chapter":"2","verse":"47","text":"махтадиенас э Дэвлэс, тай алаи андэ дюняс лэн дэхэнас. О Сагбус кажын дес бутярэлас одолэн кон эсас кутардимэ."}]}