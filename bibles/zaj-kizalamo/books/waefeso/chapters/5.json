{"data":[{"book":"WAEFESO","chapter":"5","verse":"1","text":"Avo, mwigeni Mulungu, kamba wana wanogelwa,"},{"book":"WAEFESO","chapter":"5","verse":"2","text":"na mkale ukazi wa kuinogela, kamba Kilisto viyatunogele tweye na kukiilava mwenyego sama yetu kamba nhunza inung'hila goya na nhosa imnogela Mulungu."},{"book":"WAEFESO","chapter":"5","verse":"3","text":"Ila ugoni na mbuli zozose zihile ama ugila sambivipetigwe mmwanza wenu, kwavija mbuli zino hazilondigwa kutendeka mmwanza wa wanhu wa Mulungu."},{"book":"WAEFESO","chapter":"5","verse":"4","text":"Na sambikuwe na mbuli zigela kinyala ama mbuli za ubozi ama mbuli za miselezo zilekile kulumba, ila mumgwelele hewela Mulungu."},{"book":"WAEFESO","chapter":"5","verse":"5","text":"M'vitange kamba haduhu munhu mgoni ama munhu yotenda mbuli zihile ama munhu yosulukila vinhu bwando, nhegulo yake munhu yoitambikila miwegu, yondayauhale Undewa wa Kilisto na wa Mulungu."},{"book":"WAEFESO","chapter":"5","verse":"6","text":"Munhu sambiyawavwizile na mbuli za uvwizi, kwavija sama ya mbuli zino lusango lwa Mulungu lowezila waja wose woleka kumtegeleza."},{"book":"WAEFESO","chapter":"5","verse":"7","text":"Avo sambimuiduganye na hewo."},{"book":"WAEFESO","chapter":"5","verse":"8","text":"Kwavija umwaka mkala mdiziza da vilozo, ila sambi mwa mmulangaza wa kuwa bule uzenzeleganye mkuilumba na Mndewa. Mkale kamba wana wa mulangaza."},{"book":"WAEFESO","chapter":"5","verse":"9","text":"Kwavija malawililo ga mulangaza gago gano, unovu wose, kuwa bule uzenzeleganye kose, na kweli yose."},{"book":"WAEFESO","chapter":"5","verse":"10","text":"Zahileni gaja goyomnogela Mndewa."},{"book":"WAEFESO","chapter":"5","verse":"11","text":"Sambimtende mbuli za ziza zileka kulela mujo, ila zifisuleni."},{"book":"WAEFESO","chapter":"5","verse":"12","text":"Kwavija kinyala hata kugalonga gaja gotendeka kinyele na wanhu woleka kuzigoga mbuli za Mulungu."},{"book":"WAEFESO","chapter":"5","verse":"13","text":"Ila chochose kifisuligwe na mulangaza chokoneka vija vukili,"},{"book":"WAEFESO","chapter":"5","verse":"14","text":"kwavija mulangaza uwo utenda kila kinhu choneke. Avo, kileka mana ilongwa,"},{"book":"WAEFESO","chapter":"5","verse":"15","text":"Muiteganye vija vumkala. Sambimkale kamba wanhu walibule ng'hungwe, ila mkale kamba wanhu wali na ng'hungwe."},{"book":"WAEFESO","chapter":"5","verse":"16","text":"Kila kipigiti kimulinacho tendeni ganogile ng'hani, kwavija kipigiti kino kiha."},{"book":"WAEFESO","chapter":"5","verse":"17","text":"Avo, sambimuwe wabozi, ila mkitange kija Mulungu choyolonda mweye mkitende."},{"book":"WAEFESO","chapter":"5","verse":"18","text":"Sambimkoligwe na divai, kwavija kukoligwa kowengiza mzimbuli zihile, ila mmemezigwe na Loho wa Mulungu."},{"book":"WAEFESO","chapter":"5","verse":"19","text":"Mkiimbile wenyego kwa wenyego na zabuli, nyila za kumtogola Mulungu, na nyila za muloho. Mwimbileni na kumuheweza Mndewa mmioyo yenu."},{"book":"WAEFESO","chapter":"5","verse":"20","text":"Mazua gose mumgwelele hewela Mulungu tata sama ya mbuli zose mditwaga da Mndewa wetu Yesu Kilisto."},{"book":"WAEFESO","chapter":"5","verse":"21","text":"Kila munhu yawe mwende ha miyage sama ya hishima ya Kilisto."},{"book":"WAEFESO","chapter":"5","verse":"22","text":"Kila mtwanzi yawe mwende ha mbigalo wake kamba viyali mwende ha Mndewa."},{"book":"WAEFESO","chapter":"5","verse":"23","text":"Kwavija mbigalo iyo pala da mtwanzi wake, kamba vija Kilisto viyali pala da wanhu wamtogole Kilisto. Na heyo iyo Mkombola wa wanhu wamtogole Kilisto, awo wali lukuli lwake."},{"book":"WAEFESO","chapter":"5","verse":"24","text":"Na kila mtwanzi na yawe mwende ha mbigalo wake mzimbuli zose kamba vija wanhu wamtogole Kilisto viwali wende ha Kilisto."},{"book":"WAEFESO","chapter":"5","verse":"25","text":"Na gweye mbigalo, mnogele mtwanzi wako kamba vija Kilisto viyawanogele wanhu wamtogole heyo na kukiilava mwenyego sama yao."},{"book":"WAEFESO","chapter":"5","verse":"26","text":"Katenda vino giladi yawatende wanhu wamtogole Kilisto wang'ale mmoyo na wang'ale mulukuli, wasuluzwe na mazi na kung'alizwa na mbuli ya Mulungu."},{"book":"WAEFESO","chapter":"5","verse":"27","text":"Katenda vino giladi yaitendele heyo mwenyego wanhu wamtogole heyo wanogile na walibule nyela ama mikunzo ama vilozo viyagwe vovose. Ila wawe wanhu wang'alile na walibule mbuli yoyose ihile."},{"book":"WAEFESO","chapter":"5","verse":"28","text":"Na kila mbigalo yamnogele mtwanzi wake kamba voyolunogela lukuli lwake. Munhu yomnogela mtwanzi wake kokiinogela mwenyego."},{"book":"WAEFESO","chapter":"5","verse":"29","text":"Kwavija haduhu munhu yoyose yolwihila lukuli lwake, ila kolugwaa mandia na kulutendela vululonda, kamba Kilisto voyowatendela wanhu wamtogole heyo,"},{"book":"WAEFESO","chapter":"5","verse":"30","text":"kwavija tweye twa vipindi va lukuli lwake."},{"book":"WAEFESO","chapter":"5","verse":"31","text":"Kamba viyandikigwe Mzinyandiko Zing'alile, “Mkilamso kino mbigalo kowaleka tataake na mamaake na kuilumba na mwehe wake, na wabili wano wowa lukuli lumwe.”5:31 Mbuli zino zolawa mkitabu cha MWANDUSO 2:24."},{"book":"WAEFESO","chapter":"5","verse":"32","text":"Kuna nyong'onyo ng'hulu ng'hani igubuligwe Mnyandiko ino Ing'alile, na vino vivo viyali Kilisto na wanhu wamtogole heyo."},{"book":"WAEFESO","chapter":"5","verse":"33","text":"Ila kila munhu mmwanza wenu kolondigwa yamnogele mtwanzi wake kamba viyokinogela mwenyego, na mtwanzi kolondigwa yamuhishimile mbigalo wake."}]}