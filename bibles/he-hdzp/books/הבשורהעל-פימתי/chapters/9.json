{"data":[{"book":"הבשורה על-פי מתי","chapter":"9","verse":"1","text":"ישוע חזר לסירה, חצה את האגם ושב לכפר־נחום עיר מגוריו."},{"book":"הבשורה על-פי מתי","chapter":"9","verse":"2","text":"מספר אנשים הביאו אליו בחור משותק על אלונקה. כשראה ישוע את אמונתם, אמר לבחור: ”התעודד, בני, כי נסלחו לך חטאיך!“"},{"book":"הבשורה על-פי מתי","chapter":"9","verse":"3","text":"”איש זה מגדף!“ אמרו בלבם מספר סופרים. (כי מי מלבד אלוהים יכול לסלוח על חטאים?)"},{"book":"הבשורה על-פי מתי","chapter":"9","verse":"4","text":"ישוע ידע את מחשבותיהם, ולכן שאל אותם: ”מדוע אתם חושבים מחשבות רעות?"},{"book":"הבשורה על-פי מתי","chapter":"9","verse":"5-6","text":"לבן האדם, יש סמכות לסלוח על חטאים, אך מכיוון שכל אחד יכול לומר דברים סתם, אז אפגין לכם את סמכותי.“ הוא פנה אל הנער המשותק ואמר לו ”קום! קפל את האלונקה שלך ולך הביתה!“"},{"book":"הבשורה על-פי מתי","chapter":"9","verse":"7","text":"הבחור קפץ על רגליו לנגד עיניהם, והלך לביתו."},{"book":"הבשורה על-פי מתי","chapter":"9","verse":"8","text":"פחד אחז את הנוכחים, והם הודו לה׳ ושיבחו אותו על שנתן כוח כזה לבני־אדם."},{"book":"הבשורה על-פי מתי","chapter":"9","verse":"9","text":"כשישוע הלך משם הוא ראה בבית־המכס את גובה המכס, מתתיהו. ”בוא והיה תלמיד שלי“, אמר לו ישוע. מתתיהו קם, עזב את הכול מאחוריו והלך אחרי ישוע."},{"book":"הבשורה על-פי מתי","chapter":"9","verse":"10","text":"בערב כשאכלו ישוע ותלמידיו בביתו של מתתיהו, הצטרפו אליהם מוכסים וחוטאים אחרים."},{"book":"הבשורה על-פי מתי","chapter":"9","verse":"11","text":"הפרושים כעסו מאוד ואמרו לתלמידיו: ”מדוע הרב שלכם אוכל בחברת החוטאים האלה?“"},{"book":"הבשורה על-פי מתי","chapter":"9","verse":"12","text":"ישוע השיב להם: ”אנשים בריאים אינם זקוקים לרופא; אלא שהחולים זקוקים לרופא!“ השיב להם ישוע,"},{"book":"הבשורה על-פי מתי","chapter":"9","verse":"13","text":"והוסיף: ”עתה לכו ולימדו את משמעות הפסוק:9‏.13 ט 13 הושע ו 6 ’כי חסד חפצתי ולא‎ זֶבַח‘. לא באתי לקרוא לצדיקים לחזור בתשובה, כי אם לחוטאים.“"},{"book":"הבשורה על-פי מתי","chapter":"9","verse":"14","text":"יום אחד באו תלמידי יוחנן אל ישוע ושאלו: ”מדוע תלמידיך אינם צמים כמונו וכמו הפרושים?“"},{"book":"הבשורה על-פי מתי","chapter":"9","verse":"15","text":"”האם יכולים ידידי החתן להתאבל ולצום בזמן שהוא נמצא אתם?“ השיב להם ישוע בשאלה. ”אולם יבוא יום שהחתן יילקח מהם, ואז הם יצומו.“"},{"book":"הבשורה על-פי מתי","chapter":"9","verse":"16","text":"”מי תופר טלאי מבד חדש על בגד ישן? הרי הטלאי מהבגד החדש יינתק ויגדיל את החור בבגד!"},{"book":"הבשורה על-פי מתי","chapter":"9","verse":"17","text":"ומי ממלא יין חדש בחביות רקובות? הרי היין יבקע את החביות ויישפך החוצה! יין חדש יש לשמור בחביות חדשות. כך יישמרו היין והחביות.“"},{"book":"הבשורה על-פי מתי","chapter":"9","verse":"18","text":"בשעה שישוע דיבר בא אליו הרב של בית־הכנסת המקומי והשתחווה לפניו. ”בתי הקטנה מתה ממש עכשיו,“ אמר הרב, ”אולם אתה תוכל להחיות אותה, אם רק תבוא ותיגע בה.“"},{"book":"הבשורה על-פי מתי","chapter":"9","verse":"19","text":"ישוע קם והלך אחרי הרב, ותלמידיו הצטרפו אליו."},{"book":"הבשורה על-פי מתי","chapter":"9","verse":"20","text":"בקרב הקהל שהלך אחריהם הייתה אישה שסבלה משטף דם מתמיד במשך שתים־עשרה שנה. היא עמדה מאחורי ישוע ונגעה בקצה מעילו,"},{"book":"הבשורה על-פי מתי","chapter":"9","verse":"21","text":"מפני שחשבה: ”אם רק אגע בבגדו, ארפא!“"},{"book":"הבשורה על-פי מתי","chapter":"9","verse":"22","text":"ישוע פנה לאחור ואמר לאישה: ”התעודדי בתי, אמונתֵך ריפאה אותך.“ ובאותו רגע היא נרפאה."},{"book":"הבשורה על-פי מתי","chapter":"9","verse":"23","text":"ישוע הגיע לבית הרב וראה את המתאבלים שבכו וקוננו קינות."},{"book":"הבשורה על-פי מתי","chapter":"9","verse":"24","text":"”לכו מכאן כולכם!“ קרא ישוע. ”הילדה לא מתה; היא רק ישנה!“ אולם כולם צחקו לו."},{"book":"הבשורה על-פי מתי","chapter":"9","verse":"25","text":"ברגע שיצאו האנשים נכנס ישוע לחדר הילדה, אחז בידה, והיא קפצה ממיטתה בריאה לגמרי."},{"book":"הבשורה על-פי מתי","chapter":"9","verse":"26","text":"השמועה על הנס הנפלא הזה התפשטה בכל האזור."},{"book":"הבשורה על-פי מתי","chapter":"9","verse":"27","text":"כשעזב ישוע את בית הרב, הלכו בעקבותיו שני עיוורים וצעקו: ”בן דוד, רחם עלינו!“"},{"book":"הבשורה על-פי מתי","chapter":"9","verse":"28","text":"שני העיוורים נכנסו אל הבית שבו התארח ישוע, והוא שאל אותם: ”האם אתם מאמינים שאני יכול להשיב לכם את ראייתכם?“"},{"book":"הבשורה על-פי מתי","chapter":"9","verse":"29","text":"ישוע נגע בעיניהם ואמר: ”משום שהאמנתם, תירפאו.“"},{"book":"הבשורה על-פי מתי","chapter":"9","verse":"30","text":"לפתע יכלו השניים לראות. ישוע הזהיר אותם שלא יספרו על כך לאיש,"},{"book":"הבשורה על-פי מתי","chapter":"9","verse":"31","text":"אולם השניים לא שמעו בקולו ופרסמו את דבר הנס בכל הארץ."},{"book":"הבשורה על-פי מתי","chapter":"9","verse":"32","text":"כשעזב ישוע את המקום הוא פגש אדם אילם שהיה אחוז שד."},{"book":"הבשורה על-פי מתי","chapter":"9","verse":"33","text":"ישוע גירש את השד, והאיש החל לדבר. ההמונים נדהמו וקראו: ”מעולם לא נראו דברים כאלה בישראל!“"},{"book":"הבשורה על-פי מתי","chapter":"9","verse":"34","text":"אולם הפרושים אמרו: ”אין פלא שהוא יכול לגרש שדים, הרי הוא מקבל את כוחו משר השדים!“"},{"book":"הבשורה על-פי מתי","chapter":"9","verse":"35","text":"ישוע עבר בכל הערים והכפרים שבאזור, כשהוא מלמד בבתי־הכנסת ומבשר את החדשות הטובות על מלכות השמים. בכל מקום שבו ישוע ביקר הוא ריפא את האנשים מכל מיני מחלות."},{"book":"הבשורה על-פי מתי","chapter":"9","verse":"36","text":"הוא ריחם על כל האנשים שלא ידעו מה לעשות ולאן לפנות. הם היו כמו כבשים תועות בלי רועה."},{"book":"הבשורה על-פי מתי","chapter":"9","verse":"37","text":"”הקציר כה רב אך הפועלים כה מעטים!“ אמר ישוע לתלמידיו."},{"book":"הבשורה על-פי מתי","chapter":"9","verse":"38","text":"”התפללו ובקשו מהאחראי על הקציר שידריך ויכשיר לעבודה פועלים רבים יותר!“"}]}