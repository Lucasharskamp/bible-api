{"data":[{"book":"Kolosan","chapter":"1","verse":"1","text":"Ja, Paweł, wybrany przez Boga na apostoła Chrystusa Jezusa, wraz z Tymoteuszem, uczniem Pana,"},{"book":"Kolosan","chapter":"1","verse":"2","text":"piszę do wierzących w Kolosach—świętych i ufających Chrystusowi. Niech Bóg, nasz Ojciec, i Pan, Jezus Chrystus, obdarzają was swoją łaską i pokojem!"},{"book":"Kolosan","chapter":"1","verse":"3","text":"Za każdym razem, gdy się za was modlimy, dziękujemy Bogu—Ojcu naszego Pana, Jezusa Chrystusa, za to, że was powołał."},{"book":"Kolosan","chapter":"1","verse":"4","text":"Słyszeliśmy bowiem, że szczerze wierzycie Chrystusowi Jezusowi i kochacie wszystkich wierzących."},{"book":"Kolosan","chapter":"1","verse":"5","text":"W niebie czeka was nagroda, o której dowiedzieliście się słuchając prawdziwej dobrej nowiny."},{"book":"Kolosan","chapter":"1","verse":"6","text":"Dotarła ona do was w taki sam sposób, w jaki dociera do ludzi na całym świecie, wszędzie przemieniając życie tych, którzy ją przyjmują. Tak samo było z wami, począwszy od dnia, w którym usłyszeliście i przyjęliście prawdę o Bożej łasce."},{"book":"Kolosan","chapter":"1","verse":"7","text":"Tym, który przyniósł wam dobrą nowinę, był nasz drogi współpracownik, Epafras. Jest on oddanym sługą Chrystusa"},{"book":"Kolosan","chapter":"1","verse":"8","text":"i to on opowiedział nam o miłości, którą Duch Święty wlał w wasze serca."},{"book":"Kolosan","chapter":"1","verse":"9","text":"Dlatego od chwili, w której się o tym dowiedzieliśmy, nie przestajemy się za was modlić. Prosimy Boga, aby pomógł wam w pełni zrozumieć swoją wolę i by obdarzył was mądrością oraz duchowym rozeznaniem."},{"book":"Kolosan","chapter":"1","verse":"10","text":"Modlimy się również o to, abyście żyli w sposób oddający chwałę Panu i podobający się Mu, oraz aby wasze życie było pełne dobrych czynów i byście coraz lepiej poznawali Boga."},{"book":"Kolosan","chapter":"1","verse":"11","text":"Prosimy Boga także o to, abyście—napełnieni Jego potężną i wspaniałą mocą—byli coraz bardziej cierpliwi i wytrwali, i byście z radością"},{"book":"Kolosan","chapter":"1","verse":"12","text":"okazywali wdzięczność Bogu Ojcu. To On sprawił bowiem, że razem z innymi świętymi, którzy żyją w Jego świetle, korzystacie z Jego daru."},{"book":"Kolosan","chapter":"1","verse":"13","text":"On wyrwał nas z królestwa ciemności i przeniósł do królestwa swojego ukochanego Syna,"},{"book":"Kolosan","chapter":"1","verse":"14","text":"który zbawił nas i zapewnił przebaczenie grzechów."},{"book":"Kolosan","chapter":"1","verse":"15","text":"Chrystus jest widzialnym odbiciem niewidzialnego Boga i panuje nad całym światem."},{"book":"Kolosan","chapter":"1","verse":"16","text":"Przez Niego bowiem Bóg stworzył wszystko, co jest w niebie i na ziemi, zarówno to, co widoczne, jak i to, czego nie można zobaczyć. Jego dziełem są wszyscy władcy tego świata, a także wszelkie duchowe moce. Wszystko to zostało stworzone przez Niego i dla Niego."},{"book":"Kolosan","chapter":"1","verse":"17","text":"Zanim cokolwiek powstało, On już był. Wszystko istnieje dzięki Niemu."},{"book":"Kolosan","chapter":"1","verse":"18","text":"On jest Głową ciała, którym jest kościół. On jest również początkiem wszystkiego i pierwszym, który zmartwychwstał—w ten sposób dostąpił wywyższenia."},{"book":"Kolosan","chapter":"1","verse":"19","text":"Bóg zapragnął bowiem w pełni zamieszkać w swoim Synu"},{"book":"Kolosan","chapter":"1","verse":"20","text":"i przez Niego pojednać ze sobą cały świat. Dzięki krwi Jezusa, przelanej na krzyżu, zapewnił On pokój całemu niebu i całej ziemi."},{"book":"Kolosan","chapter":"1","verse":"21","text":"Również was, którzy—z powodu złych czynów—niedawno jeszcze byliście dla Niego obcy i wrodzy,"},{"book":"Kolosan","chapter":"1","verse":"22","text":"teraz pojednał ze sobą dzięki śmierci Jezusa. Pragnął bowiem, abyście byli święci, niewinni i bez zarzutu."},{"book":"Kolosan","chapter":"1","verse":"23","text":"Macie jednak nieustannie Mu wierzyć, budować wasze życie na solidnym fundamencie i nie dać się odciągnąć od nadziei, którą przynosi dobra nowina. Ona to jest głoszona na całym świecie, a ja, Paweł, poświęciłem jej życie."},{"book":"Kolosan","chapter":"1","verse":"24","text":"Pomimo cierpień, jakie za was znoszę, jestem pełen radości. Mam bowiem udział w cierpieniu Chrystusa za kościół, będący Jego ciałem."},{"book":"Kolosan","chapter":"1","verse":"25","text":"I służę kościołowi z polecenia samego Boga, głosząc wam jako Jego słowo"},{"book":"Kolosan","chapter":"1","verse":"26","text":"tajemnicę, która była niedostępna przez wiele stuleci i pokoleń, ale teraz została ujawniona Jego świętym."},{"book":"Kolosan","chapter":"1","verse":"27","text":"Bóg postanowił bowiem objawić wam, poganom, jej wielkie bogactwo i chwałę. A tajemnicą tą jest Chrystus, który żyje w was i obdarza was nadzieją na przyszłą chwałę."},{"book":"Kolosan","chapter":"1","verse":"28","text":"To właśnie o Nim opowiadamy ludziom, ostrzegając ich i nauczając Bożej mądrości. Pragniemy bowiem, aby—dzięki Chrystusowi Jezusowi—każdy człowiek stał się doskonały."},{"book":"Kolosan","chapter":"1","verse":"29","text":"O to walczę i nad tym pracuję, a czynię to dzięki mocy otrzymanej od Boga."}]}