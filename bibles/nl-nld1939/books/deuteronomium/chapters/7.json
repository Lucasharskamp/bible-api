{"data":[{"book":"Deuteronomium","chapter":"7","verse":"1","text":"Wanneer Jahweh, uw God, u het land heeft binnengeleid, dat gij thans in bezit gaat nemen, zal Hij talrijke volken voor u verjagen, de Chittieten, Girgasjieten, Amorieten, Kanaänieten, Perizzieten, Chiwwieten en Jeboesieten, zeven volken talrijker en machtiger dan gij."},{"book":"Deuteronomium","chapter":"7","verse":"2","text":"Maar wanneer Jahweh, uw God, ze aan u heeft overgeleverd en gij ze verslaat, dan moet ge ze met de banvloek treffen; ge moogt geen verbond met hen sluiten en hun geen genade verlenen,"},{"book":"Deuteronomium","chapter":"7","verse":"3","text":"en u niet vermaagschappen met hen, uw dochters niet aan hun zonen geven en hun dochters niet voor uw zonen nemen."},{"book":"Deuteronomium","chapter":"7","verse":"4","text":"Want zij zouden uw zonen van Mij vervreemden, zodat zij vreemde goden gaan dienen; dan zou de toorn van Jahweh tegen u ontbranden, en zou Hij u spoedig verdelgen!"},{"book":"Deuteronomium","chapter":"7","verse":"5","text":"Neen, maar zó moet gij met hen handelen: hun altaren moet ge omverwerpen, hun wijstenen verbrijzelen, hun heilige bomen omhouwen, hun afgodsbeelden verbranden."},{"book":"Deuteronomium","chapter":"7","verse":"6","text":"Want gij zijt een volk, dat aan Jahweh, uw God, is gewijd. Jahweh, uw God, heeft u uitverkoren onder alle volken op aarde, om Hem een eigen volk te zijn."},{"book":"Deuteronomium","chapter":"7","verse":"7","text":"Niet omdat gij talrijker zijt dan andere volken, heeft Jahweh Zich aan u gehecht en u uitverkoren, want gij zijt het kleinste van alle volken;"},{"book":"Deuteronomium","chapter":"7","verse":"8","text":"maar omdat Jahweh u lief had en zijn eed wilde houden, die Hij uw vaderen gezworen had, daarom heeft Jahweh u weggeleid met sterke hand en u bevrijd uit het slavenhuis, uit de macht van Farao, den koning van Egypte."},{"book":"Deuteronomium","chapter":"7","verse":"9","text":"Erken dus, dat Jahweh, uw God, waarachtig God is; de getrouwe God, die het Verbond houdt en genade bewijst aan die Hem beminnen en zijn geboden onderhouden, tot in het duizendste geslacht,"},{"book":"Deuteronomium","chapter":"7","verse":"10","text":"maar die aan den lijve straft en verdelgt die Hem haten; die geen uitstel verleent aan die Hem haten, maar hen in eigen persoon laat boeten."},{"book":"Deuteronomium","chapter":"7","verse":"11","text":"Onderhoud dus de geboden, de bepalingen en voorschriften, waarvan ik u heden de naleving beveel."},{"book":"Deuteronomium","chapter":"7","verse":"12","text":"Want zo ge aan deze voorschriften gehoorzaamt, ze onderhoudt en volbrengt, dan zal Jahweh, uw God, het Verbond houden, en u genade bewijzen, zoals Hij het uw vaders gezworen heeft."},{"book":"Deuteronomium","chapter":"7","verse":"13","text":"Hij zal u beminnen, u zegenen en vermenigvuldigen; Hij zal in het land, dat Hij aan uw vaderen gezworen heeft, u te zullen geven, zegenen de vrucht van uw schoot en de vrucht van uw akker, uw koren, uw most en uw olie, de dracht uwer runderen en de worp uwer schapen."},{"book":"Deuteronomium","chapter":"7","verse":"14","text":"Boven alle volken zult gij worden gezegend; geen onvruchtbare zal er onder u zijn, onder uw mannen of vrouwen, zelfs niet onder uw vee."},{"book":"Deuteronomium","chapter":"7","verse":"15","text":"Jahweh zal iedere ziekte ver van u houden, en u met geen der afschuwelijke egyptische kwalen bezoeken, die ge hebt leren kennen, maar ze doen neerkomen op al die u haten."},{"book":"Deuteronomium","chapter":"7","verse":"16","text":"Gij zult zonder erbarmen alle volken verslinden, die Jahweh, uw God, u gaat overleveren; ge moogt hun goden niet dienen, want dat zou een valstrik voor u zijn."},{"book":"Deuteronomium","chapter":"7","verse":"17","text":"Misschien denkt ge bij uzelf: Die volken zijn talrijker dan ik; hoe zal ik ze kunnen verjagen?"},{"book":"Deuteronomium","chapter":"7","verse":"18","text":"Neen, vrees ze niet! Herinner u steeds, wat Jahweh, uw God, aan Farao en heel Egypte gedaan heeft:"},{"book":"Deuteronomium","chapter":"7","verse":"19","text":"de grote rampen, de tekenen en wonderen, die gij met eigen oog hebt aanschouwd; de sterke hand en gespierde arm, waarmee Jahweh, uw God, u heeft weggeleid! Zo zal Jahweh, uw God, alle volken treffen, voor wie gij bevreesd zijt."},{"book":"Deuteronomium","chapter":"7","verse":"20","text":"Zelfs horzels zendt Jahweh, uw God, op hen af, tot ook de rest, die zich voor u heeft verborgen, is verdelgd."},{"book":"Deuteronomium","chapter":"7","verse":"21","text":"Neen, gij moet hen niet vrezen; want Jahweh, uw God, verblijft in uw midden, een machtige en ontzagwekkende God!"},{"book":"Deuteronomium","chapter":"7","verse":"22","text":"Zeker, Jahweh, uw God, zal die volken slechts langzaam aan voor u verjagen, en gij zult ze niet ineens kunnen verdelgen; anders krijgen de wilde dieren de overhand op u."},{"book":"Deuteronomium","chapter":"7","verse":"23","text":"Maar Jahweh, uw God, levert ze aan u over, en houdt ze in grote verwarring, tot ze vernietigd zijn."},{"book":"Deuteronomium","chapter":"7","verse":"24","text":"Hij levert hun koningen aan u uit, en zelfs hun naam zult ge wegvagen onder de hemel; niemand zal voor u stand kunnen houden, totdat gij ze hebt verdelgd."},{"book":"Deuteronomium","chapter":"7","verse":"25","text":"Hun afgodsbeelden moet ge verbranden, het zilver en goud, dat hen bedekt, niet begeren en niet in bezit nemen, opdat het geen valstrik voor u wordt; want het is een afschuw voor Jahweh, uw God."},{"book":"Deuteronomium","chapter":"7","verse":"26","text":"Een dergelijke gruwel moogt ge niet in uw huis brengen; anders wordt ge eveneens met de banvloek getroffen: gij moet er van gruwen en walgen; want het is met de banvloek geslagen."}]}