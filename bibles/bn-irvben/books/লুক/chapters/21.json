{"data":[{"book":"লুক","chapter":"21","verse":"1","text":"পরে তিনি চোখ তুলে দেখলেন, ধনবানেরা ভান্ডারে নিজের নিজের দান রাখছে।"},{"book":"লুক","chapter":"21","verse":"2","text":"আর তিনি দেখলেন এক গরিব বিধবা সেখানে দুটি পয়সা রাখছে;"},{"book":"লুক","chapter":"21","verse":"3","text":"তখন তিনি বললেন, আমি তোমাদের সত্য বলছি, এই গরিব বিধবা সবার থেকে বেশি দান রেখেছে।"},{"book":"লুক","chapter":"21","verse":"4","text":"কারণ এরা সবাই নিজের নিজের বাড়তি টাকা থেকে কিছু কিছু দানের মধ্যে রাখল, কিন্তু এ নিজের অনাটন সত্বেও এর যা কিছু ছিল, সবই রাখল।"},{"book":"লুক","chapter":"21","verse":"5","text":"আর যখন কেউ কেউ ঈশ্বরের গৃহের বিষয়ে বলছিলেন, ওটা কেমন সুন্দর সুন্দর পাথরে ও উত্সর্গীকৃত জিনিসে সুশোভিত, তিনি বললেন,"},{"book":"লুক","chapter":"21","verse":"6","text":"“তোমরা এই যে সব দেখছ, এমন দিন আসছে, যখন এর একখানি পাথর অন্য পাথরের উপরে থাকবে না, সমস্তই ধ্বংস হবে।”"},{"book":"লুক","chapter":"21","verse":"7","text":"তারা তাঁকে জিজ্ঞাসা করলেন, “হে গুরু, তবে এসব ঘটনা কখন হবে? আর যখন এসব ঘটনা ঘটবে তখন তার চিহ্নই বা কি?”"},{"book":"লুক","chapter":"21","verse":"8","text":"তিনি বললেন, দেখ, ভ্রান্ত হয়ো না; কারণ অনেকে আমার নাম ধরে আসবে, বলবে, আমিই তিনি ও দিন নিকটবর্তী; তোমরা তাদের পিছনে যেও না।"},{"book":"লুক","chapter":"21","verse":"9","text":"আর যখন তোমরা যুদ্ধের ও গণ্ডগোলের কথা শুনবে, ভয় পাবে না, কারণ প্রথমে এই সব ঘটবেই ঘটবে কিন্তু তখনই শেষ না।"},{"book":"লুক","chapter":"21","verse":"10","text":"পরে তাদের বললেন, জাতির বিরুদ্ধে জাতি ও রাজ্যের বিরুদ্ধে রাজ্য উঠবে।"},{"book":"লুক","chapter":"21","verse":"11","text":"বিশাল বিশাল ভূমিকম্প এবং জায়গায় জায়গায় দূর্ভিক্ষ ও মহামারী হবে, আর আকাশে ভয়ঙ্কর লক্ষণ এবং মহৎ চিহ্ন হবে।"},{"book":"লুক","chapter":"21","verse":"12","text":"কিন্তু এই সব ঘটনার আগে লোকেরা তোমাদের বন্দি করবে, তোমাদের নির্যাতন করবে, সমাজঘরে ও কারাগারে সমর্পণ করবে; আমার নামের জন্য তোমাদের রাজাদের ও শাসনকর্ত্তাদের সামনে আনা হবে।"},{"book":"লুক","chapter":"21","verse":"13","text":"সাক্ষ্যের জন্য এই সব তোমাদের প্রতি ঘটবে।"},{"book":"লুক","chapter":"21","verse":"14","text":"অতএব মনে মনে তৈরি থেকো যে, কি উত্তর দিতে হবে, তার জন্য আগে চিন্তা করবে না।"},{"book":"লুক","chapter":"21","verse":"15","text":"কারণ আমি তোমাদের এমন কথা ও বুদ্ধি দেব যে, তোমাদের বিপক্ষেরা কেউ প্রতিরোধ করতে কি উত্তর দিতে পারবে না।"},{"book":"লুক","chapter":"21","verse":"16","text":"আর তোমরা বাবা মা, ভাই, আত্মীয় ও বন্ধুদের দ্বারা সমর্পিত হবে এবং তোমাদের কাউকে কাউকেও তারা মেরে ফেলবে।"},{"book":"লুক","chapter":"21","verse":"17","text":"আর আমার নামের জন্য তোমরা সবার ঘৃণার পাত্র হবে।"},{"book":"লুক","chapter":"21","verse":"18","text":"কিন্তু তোমাদের মাথার একটা চুল নষ্ট হবে না।"},{"book":"লুক","chapter":"21","verse":"19","text":"তোমরা নিজেদের ধৈর্য্যে নিজেদের প্রাণরক্ষা করবে।"},{"book":"লুক","chapter":"21","verse":"20","text":"আর যখন তোমরা যিরুশালেমকে সৈন্যসামন্ত দিয়ে ঘেরা দেখবে, তখন জানবে যে, তার ধ্বংস নিকটবর্তী।"},{"book":"লুক","chapter":"21","verse":"21","text":"তখন যারা যিহূদিয়ায় থাকে, তারা পাহাড়ি অঞ্চলে পালিয়ে যাক এবং যারা শহরের মধ্যে থাকে, তারা বাইরে যাক; আর যারা গ্রামাঞ্চলে থাকে, তারা শহরে না আসুক।"},{"book":"লুক","chapter":"21","verse":"22","text":"কারণ তখন প্রতিশোধের দিন, যে সব কথা লেখা আছে সে সব পূর্ণ হবার দিন।"},{"book":"লুক","chapter":"21","verse":"23","text":"হায়!, সেই দিনের গর্ভবতী ও স্তন্যদাত্রী স্ত্রীলোকদের ভয়ঙ্কর দুর্দশা! কারণ ভূমিতে মহাসংকট এবং এই জাতির ওপর ক্রোধ নেমে আসবে।"},{"book":"লুক","chapter":"21","verse":"24","text":"লোকেরা তরবারির আঘাতে মারা পড়বে; এবং বন্দি হয়ে সকল অইহূদির মধ্যে সমর্পিত হবে; আর অইহূদিদের দিন সম্পূর্ণ না হওয়া পর্যন্ত যিরুশালেম সব জাতির কাছে পদদলিত হবে।"},{"book":"লুক","chapter":"21","verse":"25","text":"আর সূর্য্যে, চাঁদে ও তারকামন্ডলে নানা চিহ্ন দেখা যাবে এবং পৃথিবীতে সমস্ত জাতি কষ্টে ভুগবে, তারা সমুদ্রের ও ঢেউয়ের গর্জনে উদ্বিগ্ন হবে।"},{"book":"লুক","chapter":"21","verse":"26","text":"ভয়ে এবং পৃথিবীতে যা যা ঘটবে তার আশঙ্কায়, মানুষেরা অজ্ঞান হয়ে যাবে; কারণ আকাশের সব শক্তি বিচলিত হবে।"},{"book":"লুক","chapter":"21","verse":"27","text":"আর সেই দিনের তারা মনুষ্যপুত্রকে পরাক্রম ও মহা প্রতাপের সঙ্গে মেঘযোগে করে আসতে দেখবে।"},{"book":"লুক","chapter":"21","verse":"28","text":"কিন্তু এসব ঘটনা শুরু হলে তোমরা উপরের দিকে তাকিও। মাথা তোল, কারণ তোমাদের মুক্তি আসন্ন।"},{"book":"লুক","chapter":"21","verse":"29","text":"আর তিনি তাদেরকে একটি গল্প বললেন, ডুমুরগাছ ও আর সব গাছ দেখ;"},{"book":"লুক","chapter":"21","verse":"30","text":"যখন সেগুলির নতুন পাতা গজায়, তখন তা দেখে তোমরাই নিজেরাই বুঝতে পার যে, এখন গরমকাল নিকটবর্তী।"},{"book":"লুক","chapter":"21","verse":"31","text":"সেইভাবে তোমরাও যখন এই সব ঘটছে দেখবে, তখন জানবে, ঈশ্বরের রাজ্য নিকটবর্তী।"},{"book":"লুক","chapter":"21","verse":"32","text":"আমি তোমাদের সত্য বলছি, যে পর্যন্ত এসব পূর্ণ না হয়, সেই পর্যন্ত এই কালের লোকদের মৃত্যু হবে না।"},{"book":"লুক","chapter":"21","verse":"33","text":"আকাশের ও পৃথিবীর বিনাশ হবে, কিন্তু আমার বাক্যের বিনাশ কখনও হবে না।"},{"book":"লুক","chapter":"21","verse":"34","text":"কিন্তু নিজেদের বিষয়ে সাবধান থেকো, রোগে ও ভোগবিলাসে এবং কাজের চিন্তায় তোমাদের হৃদয় যেন ভারাক্রান্ত না হয় এবং জীবনে যেন ভয় না আসে, আর সেই দিন হঠাৎ ফাঁদের মতো তোমাদের ওপরে এসে পড়বে;"},{"book":"লুক","chapter":"21","verse":"35","text":"কারণ সেই দিন সমস্ত পৃথিবীর লোকের উপরে আসবে।"},{"book":"লুক","chapter":"21","verse":"36","text":"কিন্তু তোমরা সব দিনের জেগে থেকো এবং প্রার্থনা করো, যেন এই যেসব ঘটনা ঘটবে, তা এড়াতে এবং মনুষ্যপুত্রের সামনে দাঁড়াতে, শক্তিমান হও।"},{"book":"লুক","chapter":"21","verse":"37","text":"আর তিনি প্রতিদিন মন্দিরে উপদেশ দিতেন এবং প্রতিরাতে বাইরে গিয়ে জৈতুন নামে পর্বতে গিয়ে থাকতেন।"},{"book":"লুক","chapter":"21","verse":"38","text":"আর সব লোক তাঁর কথা শুনবার জন্য খুব ভোরে মন্দিরে তাঁর কাছে আসত।"}]}