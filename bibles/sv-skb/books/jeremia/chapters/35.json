{"data":[{"book":"Jeremia","chapter":"35","verse":"1","text":"Ordet som kom till Jeremia från Herren (Jahve) när Jehojaqim, Joshijahos son, var Juda kung [han regerade 609-597 f.Kr.], han sade:"},{"book":"Jeremia","chapter":"35","verse":"2","text":"”Gå till rechaviternas hus och tala till dem och för dem till Herrens (Jahves) hus, in i en av kamrarna och ge dem vin att dricka.”"},{"book":"Jeremia","chapter":"35","verse":"3","text":"Och jag tog Jaazanja, Jeremias [inte profeten, utan rechavitens Jeremias] son, Chavatsinjas son och hans bröder och alla hans söner och hela rechaviternas hus"},{"book":"Jeremia","chapter":"35","verse":"4","text":"och förde dem till Herrens (Jahves) hus in i kammaren till Chanans söner, Igdalajos son, gudsmannen som var vid furstarnas kammare som var ovanför dörrvaktaren Maasejahos, Shallums sons kammare."},{"book":"Jeremia","chapter":"35","verse":"5","text":"Och jag ställde framför rechaviternas hus söner kannor fyllda med vin och bägare och sade till dem: ”Drick vin.”"},{"book":"Jeremia","chapter":"35","verse":"6","text":"Men de sade: ”Vi ska inte dricka vin för Jonadav, Rechavs son, vår far har befallt oss och sagt: Du och dina söner ska inte dricka vin för alltid (aldrig någonsin)."},{"book":"Jeremia","chapter":"35","verse":"7","text":"Och hus ska ni inte bygga och säd ska ni inte så och vin ska ni inte plantera och inte äga något, utan alla era dagar ska ni bo i tält så att ni får leva många dagar i landet där ni vistas."},{"book":"Jeremia","chapter":"35","verse":"8","text":"Och vi har lyssnat på Jonadav, Rechavs sons röst, vår far, i allt det som han har befallt oss, att inte dricka vin i alla våra dagar, vi, våra hustrur, våra söner och våra döttrar,"},{"book":"Jeremia","chapter":"35","verse":"9","text":"och till att inte bygga hus att bo i, inte ha någon vingård eller fält eller säd."},{"book":"Jeremia","chapter":"35","verse":"10","text":"Och vi har bott i tält och har lyssnat och gjort efter allt som Jonadav, vår far har befallt oss."},{"book":"Jeremia","chapter":"35","verse":"11","text":"Och det skedde när Nebukadnessar, Babels kung kom upp mot landet att vi sade: ’Kom och låt oss gå till Jerusalem av fruktan för kaldéernas armé och av fruktan för araméernas armé,’ så vi bor i Jerusalem.”"},{"book":"Jeremia","chapter":"35","verse":"12","text":"Och Herrens (Jahves) ord kom till Jeremia, han sade:"},{"book":"Jeremia","chapter":"35","verse":"13","text":"Så säger Härskarornas Herre (Jahve Sebaot), Israels Gud: Gå och säg till Juda män och till Jerusalems invånare: Ska ni inte ta emot tillrättavisning och lyssna till mina ord förkunnar (säger, proklamerar) Herren (Jahve)?"},{"book":"Jeremia","chapter":"35","verse":"14","text":"Jonadav, Rechavs sons ord som han befallt sina söner att inte dricka vin har efterlevts och till denna dag dricker de inte, för de lyssnade till sin fars befallning. Men jag har talat till er, många gånger och ofta, men ni har inte lyssnat till mig."},{"book":"Jeremia","chapter":"35","verse":"15","text":"Jag har sänt till er alla mina tjänare profeterna, sänt dem många gånger och ofta och sagt: Återvänd, jag ber er, var man från sin onda väg. Ändra ert beteende och gå inte efter andra gudar till att tjäna dem, och ni ska bo i landet som jag har gett till er och era fäder. Men ni har inte lutat ert öra och lyssnat till mig."},{"book":"Jeremia","chapter":"35","verse":"16","text":"Eftersom Jonadav, Rechavs sons, söner har efterlevt sin fars befallningar som han befallde dem men detta folk inte har lyssnat till mig,"},{"book":"Jeremia","chapter":"35","verse":"17","text":"därför säger Herren Härskarornas Gud (Jahve Sebaot Elohim), Israels Gud (Elohim): Se, jag ska föra över Juda och över alla invånare i Jerusalem all den ondska som jag har förkunnat mot er, men de har inte lyssnat. Och jag har kallat på dem men de har inte svarat."},{"book":"Jeremia","chapter":"35","verse":"18","text":"Och till rechaviternas hus säger Jeremia: Så säger Härskarornas Herre (Jahve Sebaot), Israels Gud: Eftersom ni har lyssnat till er far Jonadavs befallning och hållit (vaktat, skyddat, bevarat) alla hans budord (tydliga befallningar) och gjort efter allt som han har befallt er,"},{"book":"Jeremia","chapter":"35","verse":"19","text":"därför säger Härskarornas Herre (Jahve Sebaot) Israels Gud (Elohim): Det ska inte huggas av från Jonadav, Rachavs son, en man som står inför mitt ansikte alla dagar (för alltid)."}]}