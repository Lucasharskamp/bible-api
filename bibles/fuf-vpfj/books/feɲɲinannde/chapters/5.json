{"data":[{"book":"FEƝƝINANNDE","chapter":"5","verse":"1","text":"Ɓawto ɗun mi yi'i kadi on Jooɗiiɗo ka jullere laamu no jogii ka jungo mun ɲaamo deftere windaande nder e ɓaawo, taggaa, notiraa toɓɓe kaaɲe jeeɗiɗi."},{"book":"FEƝƝINANNDE","chapter":"5","verse":"2","text":"Tun mi yi'i malaa'ikaajo tiiɗuɗo no ewnoo ko tiiɗi, wi'a: «Ko hombo handi e hoɓɓitugol ɗee notanɗe ndee deftere taggaande, uddita nde?»"},{"book":"FEƝƝINANNDE","chapter":"5","verse":"3","text":"Tawi waawuɗo nde udditude ndaara alaa ka kammu, alaa ka hoore leydi maa ka nder leydi."},{"book":"FEƝƝINANNDE","chapter":"5","verse":"4","text":"Onsay mi wulli fota, ɓay tawii hay gooto handaa e udditugol nden deftere taggaande, hinaa fere ndaara nde."},{"book":"FEƝƝINANNDE","chapter":"5","verse":"5","text":"Onsay goɗɗo e ɓen mawɓe wonnooɓe ɗon wi'immi: «Wota a wullu. Awa e hino Ngayuuri bolondaa *Yahuuda ndin, ɗun ko Geeƴol Daawuuda ngol, foolii haa waawii hoɓɓitude notanɗe ɗen jeeɗiɗi, uddita deftere taggaande nden."},{"book":"FEƝƝINANNDE","chapter":"5","verse":"6","text":"Ontuma mi yi'i *Baalun wa'itaykun wa waraakun, no darii hakkunde nden jullere laamu e tagooje nay wuuruɗe ɗen e mawɓe ɓen. Tawi hikun mari galaaɗi jeeɗiɗi e gite jeeɗiɗi, tawi ko ɗin woni ruuhuuji jeeɗiɗi ɗi Allaahu on immini e leydi ndin fow."},{"book":"FEƝƝINANNDE","chapter":"5","verse":"7","text":"Kun Baalun ari, hendii nden deftere wonde ka jungo ɲaamo on Jooɗiiɗo ka jullere laamu."},{"book":"FEƝƝINANNDE","chapter":"5","verse":"8","text":"Ɓay Baalun kun hendike deftere nden, ɗen tagooje nay wuuruɗe e mawɓe ɓen noogay e nayo ari jiccii yeeso kun Baalun. Tawi mo kala e ɓen no jogii hoddu, e pelette kaŋŋe heewuɗe urngallooji, ɗi tawata ko torndeeji gomɗinɓe ɓen."},{"book":"FEƝƝINANNDE","chapter":"5","verse":"9","text":"Hiɓe beytoraynoo beytol kesol, wi'a:"},{"book":"FEƝƝINANNDE","chapter":"5","verse":"10","text":"A waɗii ɓe laamateeri e *yottinooɓe sadaka"},{"book":"FEƝƝINANNDE","chapter":"5","verse":"11","text":"Ɓawto ɗun mi nani hawa malaa'ikaaɓe ɗuuɗuɓe, mi yi'i kadi hiɓe hunditi jullere laamu nden e tagooje wuuruɗe ɗen e mawɓe ɓen, tawi ɗuuɗeendi maɓɓe ndin ko dente ɗe guluuje guluuje."},{"book":"FEƝƝINANNDE","chapter":"5","verse":"12","text":"Tawi ɓen no ewnoo ko tiiɗi, wi'a:"},{"book":"FEƝƝINANNDE","chapter":"5","verse":"13","text":"Onsay mi nani kala ko tagaa, ko woni ka kammu e ka hoore leydi e ka nder leydi e ka baharu, e tagu ngun fow, no wi'a:"},{"book":"FEƝƝINANNDE","chapter":"5","verse":"14","text":"Tawi tagooje nay wuuruɗe ɗen no wi'a: «Aamiina!» Onsay tawi mawɓe ɓen kadi no jiccotonoo, sujja."}]}