{"data":[{"book":"Daniyel","chapter":"2","verse":"1","text":"A shekara ta biyu ta mulkinsa, Nebukadnezzar ya yi mafarkai; hankalinsa ya tashi har ya kāsa barci."},{"book":"Daniyel","chapter":"2","verse":"2","text":"Sai sarki ya sa aka tattara masa masu sihiri da masu dabo da bokaye da masanan taurari2.2 ko na Kaldiyawa; da wanda har yanzu yake a aya ta 4, 5 da 10 domin su faɗi abin da ya yi mafarki a kai. Da suka shigo suka tsaya a gaban sarki,"},{"book":"Daniyel","chapter":"2","verse":"3","text":"sai ya ce musu, “Na yi mafarkin da ya dame ni kuma ina so in san me yake nufi.”2.3 ko me wannan ya nuna"},{"book":"Daniyel","chapter":"2","verse":"4","text":"Sai masanan taurarin suka amsa wa sarki da Arameyanci2.4 daga ayoyin nan zuwa sura 7 da Arameyanci ne. “Ran sarki yă daɗe! Ka faɗa wa bayinka mafarkin, mu kuma sai mu fassara.”"},{"book":"Daniyel","chapter":"2","verse":"5","text":"Sai sarki ya amsa wa masanan taurarin ya ce, “Na mance da abin, idan ba ku tuno mini mafarkin, duk da fassararsa ba, to, za a daddatse ku gunduwa-gunduwa, a mai da gidajenku juji."},{"book":"Daniyel","chapter":"2","verse":"6","text":"Amma in har kuka faɗa mini mafarkina kuka kuma bayyana fassararsa, za ku sami lada mai girma. Saboda haka ku faɗa mini mafarkin da kuma fassararsa.”"},{"book":"Daniyel","chapter":"2","verse":"7","text":"Sai suka sāke amsa masa suka ce, “Ran sarki yă daɗe, faɗa wa bayinka mafarkin, mu kuma za mu fassara shi.”"},{"book":"Daniyel","chapter":"2","verse":"8","text":"Sai sarki ya amsa ya ce, “Na gane cewa kuna ƙoƙari ku ɓata lokaci ne kawai domin ku ga na manta da abin."},{"book":"Daniyel","chapter":"2","verse":"9","text":"In ba ku faɗa mini mafarkin ba, akwai hukunci guda ɗaya kurum dominku. Kun haɗa baki domin ku faɗa mini munanan al’amura domin ku ruɗe ni har lokaci yă wuce. Sai ku faɗa mini mafarkin, ta haka kuwa zan sani za ku iya yi mini fassararsa.”"},{"book":"Daniyel","chapter":"2","verse":"10","text":"Sai masanan taurarin suka amsa wa sarki suka ce, “Babu wani mutum a duniyan nan da zai iya yin abin da sarki yake nema! Babu wani sarki mai daraja da girma wanda ya taɓa yin irin wannan tambaya ga masu sihiri ko masu dabo ko masanan taurari."},{"book":"Daniyel","chapter":"2","verse":"11","text":"Abin da sarki yake nema yana da wuya matuƙa. Babu wani da zai iya bayyana wannan ga sarki sai dai alloli; kuma ba su zama tare da ’yan adam.”"},{"book":"Daniyel","chapter":"2","verse":"12","text":"Wannan ya sa sarki ya fusata ƙwarai, ya ba da umarni a tafi da dukan masu hikima na Babilon a kashe su."},{"book":"Daniyel","chapter":"2","verse":"13","text":"Sai aka ba da dokar da za a kashe masu hikima, sa’an nan aka aika mutane su je su nemo Daniyel da abokansa domin a kashe su."},{"book":"Daniyel","chapter":"2","verse":"14","text":"Sa’ad da Ariyok, shugaban ƙungiyar matsaran sarki, ya fita domin yă kashe masu hikima na Babilon, sai Daniyel ya yi masa magana cikin hikima da dabara."},{"book":"Daniyel","chapter":"2","verse":"15","text":"Ya tambayi mai tsaro na sarki, “Me ya sa sarki ya fitar da wannan doka haka da fushi?” Sai Ariyok ya yi wa Daniyel bayanin batun."},{"book":"Daniyel","chapter":"2","verse":"16","text":"Da jin haka sai Daniyel ya tafi wurin sarki ya nemi ƙarin lokaci, domin yă bayyana wa sarki mafarkin da kuma fassararsa."},{"book":"Daniyel","chapter":"2","verse":"17","text":"Sa’an nan Daniyel ya komo gida ya kuma sanar wa abokansa Hananiya, Mishayel da Azariya, batun nan duka."},{"book":"Daniyel","chapter":"2","verse":"18","text":"Ya roƙe su su roƙi jinƙan Allah na sama domin wannan mafarki, saboda kada a kashe shi da abokansa tare da sauran masu hikima na Babilon."},{"book":"Daniyel","chapter":"2","verse":"19","text":"A wannan dare sai aka bayyana wa Daniyel mafarkin cikin wahayi. Daniyel kuwa ya ɗaukaka Allah na sama."},{"book":"Daniyel","chapter":"2","verse":"20","text":"Ya ce,"},{"book":"Daniyel","chapter":"2","verse":"21","text":"Yana sāke lokuta,"},{"book":"Daniyel","chapter":"2","verse":"22","text":"Yakan bayyana zurfafa da ɓoyayyun abubuwa;"},{"book":"Daniyel","chapter":"2","verse":"23","text":"Na gode maka ina yabonka, Allah na kakannina."},{"book":"Daniyel","chapter":"2","verse":"24","text":"Sai Daniyel ya tafi wurin Ariyok, wanda sarki ya sa yă kashe masu hikiman Babilon, ya kuma ce masa, “Kada ka kashe masu hikiman Babilon ka kai ni wurin sarki, ni kuma zan fassara masa mafarkinsa.”"},{"book":"Daniyel","chapter":"2","verse":"25","text":"Sai Ariyok ya kai Daniyel wurin sarki nan take ya ce masa, “Na gano wani mutum daga cikin kamammun kabilar Yahuda wanda zai faɗa wa sarki abin da mafarkin yake nufi.”"},{"book":"Daniyel","chapter":"2","verse":"26","text":"Sarki ya tambayi Daniyel (wanda ake kira Belteshazar), za ka iya faɗa mini mafarkin da na yi ka kuma fassara shi?"},{"book":"Daniyel","chapter":"2","verse":"27","text":"Daniyel ya amsa, “Babu wani mai hikima, ko mai sihiri, ko mai dabo ko mai duban da zai iya warware wa sarki wannan matsala da ta dame shi,"},{"book":"Daniyel","chapter":"2","verse":"28","text":"amma akwai Allahn da yake a sama wanda yake bayyana asirai, ya nuna wa sarki Nebukadnezzar abin da zai faru a kwanaki masu zuwa. Mafarkinka da wahayin da ya wuce cikin tunaninka a sa’ad da kake kwance a gadonka su ne,"},{"book":"Daniyel","chapter":"2","verse":"29","text":"“A sa’ad da kake kwance, ya sarki, tunaninka ya ga al’amuran da suke zuwa, kuma shi mai bayyana al’amuran ya bayyana maka asiran abubuwan da za su faru."},{"book":"Daniyel","chapter":"2","verse":"30","text":"Amma ba a bayyana mini wannan asiri saboda ina da wata hikima fiye da sauran mutane ba, sai dai domin a sanar wa sarki da fassarar, ka kuma san tunanin da ya shiga zuciyarka."},{"book":"Daniyel","chapter":"2","verse":"31","text":"“Ya sarki, ka ga wata babbar siffa, mai girma, siffa ce mai haske, abar bantsoro tana tsaye a gabanka."},{"book":"Daniyel","chapter":"2","verse":"32","text":"An yi kan wannan siffa da zinariya zalla, ƙirjinta da kuma hannuwanta an yi su da azurfa, cikinta da kuma cinyarta da tagulla ne."},{"book":"Daniyel","chapter":"2","verse":"33","text":"An yi ƙafafun da ƙarfe, tafin ƙafafunta kuma an yi rabi da ƙarfe rabi kuma da yumɓu."},{"book":"Daniyel","chapter":"2","verse":"34","text":"A lokacin da kake dubawa, sai aka yanko wani dutse, amma ba da hannun mutum ba. Ya fāɗa a kan ƙafafun siffar na ƙarfen da aka haɗa da yumɓu aka kuma ragargaje su."},{"book":"Daniyel","chapter":"2","verse":"35","text":"Sai ƙarfen da yambun da tagulla da azurfan da kuma zinariyan suka ragargaje a lokaci ɗaya ya zama kamar ƙaiƙayi a masussuka a lokacin kaka. Sai iska ta kwashe su ta tafi, har ba a iya ganin ko alamarsu. Amma dutsen da ya fāɗo a siffar ya girke ya zama tsauni ya kuma cika dukan duniya."},{"book":"Daniyel","chapter":"2","verse":"36","text":"“Wannan shi ne mafarkin, yanzu kuma za mu fassara ta wa sarki."},{"book":"Daniyel","chapter":"2","verse":"37","text":"Ya, sarki, kai ne sarkin sarakuna. Allah na sama ya ba ka iko da girma da suna;"},{"book":"Daniyel","chapter":"2","verse":"38","text":"a cikin hannunka ya sanya ɗan adam, da namun jeji da tsuntsayen sama. A duk inda suke zaune, ya maishe ka ka yi mulki a bisansu kai ne kan zinariyan nan na siffar."},{"book":"Daniyel","chapter":"2","verse":"39","text":"“A bayanka, za a yi wani mulki, wanda bai kai naka ba. A gaba kuma, za a yi mulki na uku wanda yake na tagulla, zai yi mulkin dukan duniya."},{"book":"Daniyel","chapter":"2","verse":"40","text":"A ƙarshe, za a yi mulki na huɗu, mai ƙarfi kamar ƙarfe, Da yake baƙin ƙarfe yakan kakkarya, ya ragargaje abubuwa, haka nan wannan mulki zai ragargaje sauran mulkoki"},{"book":"Daniyel","chapter":"2","verse":"41","text":"Ka kuma ga an yi ƙafafun da yatsotsin da baƙin ƙarfe gauraye da yumɓu, wato, mulkin zai rabu, amma zai kasance da ƙarfi kamar na baƙin ƙarfe da yake gauraye da yumɓu."},{"book":"Daniyel","chapter":"2","verse":"42","text":"Kamar yadda yatsotsin rabi na ƙarfe rabi kuma na yumɓu ne, haka wannan mulki zai zama rabi mai ƙarfi rabi kuma marar ƙarfi."},{"book":"Daniyel","chapter":"2","verse":"43","text":"Kamar dai yadda ka ga ƙarfen ya gauraye da yumɓu, haka mutanen za su zama a gauraye amma ba za su haɗu da juna ba, kamar yadda baƙin ƙarfe da yumɓu ba su haɗuwa."},{"book":"Daniyel","chapter":"2","verse":"44","text":"“A lokacin mulkin waɗannan sarakunan, Allah na sama zai kafa mulki da ba zai taɓa rushewa ba, ba kuma za a ba ma waɗansu mutane ba. Zai ragargaje waɗannan mulkokin da kuma kawo su ga ƙarshe, amma shi wannan mulki zai dawwama har abada."},{"book":"Daniyel","chapter":"2","verse":"45","text":"Wannan shi ne ma’anar wannan wahayin da ka gani na dutsen da aka yanko daga jikin tsaunin, amma ba da hannun ɗan adam ba, dutsen da ya ragargaza ƙarfen, da tagullar, da yumɓun da azurfar da kuma zinariyar."},{"book":"Daniyel","chapter":"2","verse":"46","text":"Sai sarki Nebukadnezzar ya fāɗi da fuskarsa har ƙasa a gaban Daniyel domin ya girmama shi ya kuma umarta a miƙa hadaya da kuma hadayar ƙonawa ta turare ga Daniyel."},{"book":"Daniyel","chapter":"2","verse":"47","text":"Sarki ya kuma ce wa Daniyel, “Tabbatacce Allahnka shi ne Allahn alloli da kuma Sarkin sarakuna da mai bayyana asirai, gama ka iya bayyana wannan asiri.”"},{"book":"Daniyel","chapter":"2","verse":"48","text":"Sai sarki ya ɗora Daniyel a babban matsayi ya kuma sanya shi mai mulki a kan dukan yankin ƙasar Babilon; ya kuma ɗora shi yă zama mai kula da duk masu hikima."},{"book":"Daniyel","chapter":"2","verse":"49","text":"Bugu da ƙari, bisa ga bukatar Daniyel sai sarki yă naɗa Shadrak da Meshak da Abednego su zama masu kula da harkokin lardin Babilon, amma Daniyel kuma ya tsaya a fadar sarki."}]}