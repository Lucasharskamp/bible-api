{"data":[{"book":"КАЛАСЯНАЎ","chapter":"1","verse":"1","text":"Павал, воляю Божаю апостал Ісуса Хрыста, і Цімафей брат,"},{"book":"КАЛАСЯНАЎ","chapter":"1","verse":"2","text":"сьвятым у Калосах і верным братам у Ісусе Хрысьце:"},{"book":"КАЛАСЯНАЎ","chapter":"1","verse":"3","text":"мілата вам і мір ад Бога Айца нашага і Госпада Ісуса Хрыста. Дзякуем Богу і Айцу Госпада нашага Ісуса Хрыста, увесь час у малітве за вас,"},{"book":"КАЛАСЯНАЎ","chapter":"1","verse":"4","text":"дачуўшыся пра веру вашую ў Хрыста Ісуса і пра любоў да ўсіх сьвятых,"},{"book":"КАЛАСЯНАЎ","chapter":"1","verse":"5","text":"маючы надзею на ўгатаванае вам на нябёсах, пра што вы раней чулі ў праўдзівым слове зьвеставаньня,"},{"book":"КАЛАСЯНАЎ","chapter":"1","verse":"6","text":"якое жыве ў вас, як і вы ўва ўсім сьвеце, і родзіць плод і ўзрастае, як і паміж вамі, з таго дня, як вы пачулі і ўведалі мілату Божую ў ісьціне,"},{"book":"КАЛАСЯНАЎ","chapter":"1","verse":"7","text":"як і навучыліся ад Эпафраса, любаснага супрацоўніка нашага, вернага вам службіта Хрыстовага,"},{"book":"КАЛАСЯНАЎ","chapter":"1","verse":"8","text":"які і паведаміў нам пра вашую духоўную любоў."},{"book":"КАЛАСЯНАЎ","chapter":"1","verse":"9","text":"Таму і мы з таго дня, як гэта пачулі, не перастаём маліцца за вас і прасіць, каб вы дайшлі да поўнага спазнаньня волі Ягонай ва ўсякай мудрасьці і разуменьні духоўным,"},{"book":"КАЛАСЯНАЎ","chapter":"1","verse":"10","text":"каб жылі годна Бога, ува ўсім дагаджаючы Яму, родзячы плод ва ўсякай працы добрай і ўзрастаючы ў спазнаньні Бога,"},{"book":"КАЛАСЯНАЎ","chapter":"1","verse":"11","text":"мацуючыся ўсякаю сілаю праз магутнасьць славы Ягонай, ва ўсякай цярплівасьці і вялікадушнасьці з радасьцю,"},{"book":"КАЛАСЯНАЎ","chapter":"1","verse":"12","text":"дзякуючы Богу і Айцу, Які паклікаў нас да ўдзелу ў спадчыне сьвятых у сьвеце,"},{"book":"КАЛАСЯНАЎ","chapter":"1","verse":"13","text":"вызваліў нас з-пад улады цемры і ўвёў у Царства любаснага Сына Свайго,"},{"book":"КАЛАСЯНАЎ","chapter":"1","verse":"14","text":"у Якім мы маем адкупленьне Крывёю Ягонаю і дараваньне грахоў,"},{"book":"КАЛАСЯНАЎ","chapter":"1","verse":"15","text":"Які ёсьць вобраз Бога нябачнага, народжаны раней за ўсякае стварэньне;"},{"book":"КАЛАСЯНАЎ","chapter":"1","verse":"16","text":"бо Ён стварыў усё, што на нябёсах і што на зямлі, бачнае і нябачнае: хай тое троны, хай тое дзяржавы, хай тое начальствы, хай тое ўлады, - усё Ім і для Яго створана;"},{"book":"КАЛАСЯНАЎ","chapter":"1","verse":"17","text":"і Ён ёсьць раней за ўсё, і ўсё існуе Ім."},{"book":"КАЛАСЯНАЎ","chapter":"1","verse":"18","text":"І Ён ёсьць галава цела Царквы; Ён пачатак, першынец зь мёртвых, каб меў Ён ва ўсім першынства:"},{"book":"КАЛАСЯНАЎ","chapter":"1","verse":"19","text":"бо заўгодна было Айцу, каб у Ім жыла ўся паўната,"},{"book":"КАЛАСЯНАЎ","chapter":"1","verse":"20","text":"і каб празь Яго замірыць з Сабою ўсё, устанавіўшы мір празь Яго, Крывёю крыжа ягонага, і зямное і нябеснае."},{"book":"КАЛАСЯНАЎ","chapter":"1","verse":"21","text":"І вас, якія калісьці былі адчужаныя і ворагі думкамі, і схільнасьцю да ліхіх учынкаў,"},{"book":"КАЛАСЯНАЎ","chapter":"1","verse":"22","text":"цяпер замірыў у целе плоці Ягонай, сьмерцю (Ягонай), каб явіць вас сьвятымі і беззаганнымі і невінаватымі перад Сабою,"},{"book":"КАЛАСЯНАЎ","chapter":"1","verse":"23","text":"калі толькі вы цьвёрдыя і непахісныя ў веры і не адпадаеце ад надзеі зьвеставаньня, якое вы чулі, якое абвешчана ўсім стварэньням паднябесным, якому я, Павал, зрабіўся слугою."},{"book":"КАЛАСЯНАЎ","chapter":"1","verse":"24","text":"Сёньня радуюся ў цярпеньнях маіх за вас і дапаўняю нястачу ў плоці маёй скрухаў Хрыстовых за цела Ягонае, якое ёсьць Царква,"},{"book":"КАЛАСЯНАЎ","chapter":"1","verse":"25","text":"якой я зрабіўся службітом згодна з устанаўленьнем Божым, давераным мне для вас, каб выканаць слова Божае,"},{"book":"КАЛАСЯНАЎ","chapter":"1","verse":"26","text":"тайну, схаваную ад вякоў і родаў, а сёньня адкрытую сьвятым Ягоным,"},{"book":"КАЛАСЯНАЎ","chapter":"1","verse":"27","text":"якім дабараволіў Бог паказаць, якое багацьце славы ў тайне гэтай для язычнікаў, якая ёсьць Хрыстос у вас, надзея славы,"},{"book":"КАЛАСЯНАЎ","chapter":"1","verse":"28","text":"Якога мы прапаведуем, настаўляючы на розум кожнага чалавека і навучаючы ўсялякай мудрасьці, каб паказаць кожнага чалавека дасканалым у Хрысьце Ісусе;"},{"book":"КАЛАСЯНАЎ","chapter":"1","verse":"29","text":"дзеля чаго я і працую і змагаюся сілай Ягонай, якая дзее ўва мне магутна."}]}