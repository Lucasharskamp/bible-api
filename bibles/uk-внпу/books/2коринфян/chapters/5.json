{"data":[{"book":"2 Коринфян","chapter":"5","verse":"1","text":"Ми знаємо: навіть якщо наш земний намет буде знищено, ми маємо будівлю від Бога – нерукотворний вічний дім на небесах."},{"book":"2 Коринфян","chapter":"5","verse":"2","text":"Адже в цьому наметі ми зітхаємо, прагнучи зодягнутися в наше небесне житло,"},{"book":"2 Коринфян","chapter":"5","verse":"3","text":"звісно, якщо, зодягнувшись, не будемо виявлені голими."},{"book":"2 Коринфян","chapter":"5","verse":"4","text":"Перебуваючи в цьому наметі, ми обтяжені та зітхаємо не тому, що хочемо роздягнутися, а тому, що хочемо зодягнутися, щоб смертне було поглинуте життям."},{"book":"2 Коринфян","chapter":"5","verse":"5","text":"І Бог, Який підготував нас саме для цього, дав нам завдаток5:5 Див. 1:22. Духа."},{"book":"2 Коринфян","chapter":"5","verse":"6","text":"Тож ми завжди впевнені та знаємо, що поки знаходимося в тілі, ми далеко від Господа,"},{"book":"2 Коринфян","chapter":"5","verse":"7","text":"бо живемо згідно з вірою, а не згідно з тим, що бачимо."},{"book":"2 Коринфян","chapter":"5","verse":"8","text":"І все ж ми не втрачаємо мужності й хотіли б не бути вже в тілі, а оселитися з Господом."},{"book":"2 Коринфян","chapter":"5","verse":"9","text":"Тому ми й намагаємося бути Йому до вподоби, чи то перебуваємо вдома, чи то далеко від нього."},{"book":"2 Коринфян","chapter":"5","verse":"10","text":"Бо всі ми маємо з’явитися перед престолом Христа, щоб кожен отримав відплату згідно з тим, що зробив, поки був у тілі – добро чи зло."},{"book":"2 Коринфян","chapter":"5","verse":"11","text":"Отже, знаючи, що таке страх Господній, ми переконуємо людей. А перед Богом ми відкриті, і сподіваюся, що й перед вашим сумлінням ми відкриті."},{"book":"2 Коринфян","chapter":"5","verse":"12","text":"Ми вам не рекомендуємо себе знову, а даємо вам можливість хвалитися нами, щоб ви могли відповісти тим, що вихваляються обличчям, а не серцем."},{"book":"2 Коринфян","chapter":"5","verse":"13","text":"Бо якщо ми зійшли з розуму, то це для Бога, а якщо ми при своєму розумі, то це для вас."},{"book":"2 Коринфян","chapter":"5","verse":"14","text":"Адже любов Христа спонукає нас, бо ми вважаємо так: коли Один помер за всіх, то всі померли."},{"book":"2 Коринфян","chapter":"5","verse":"15","text":"І Він помер за всіх, щоб ті, хто живе, жили вже не для себе, а для Того, Хто помер і воскрес."},{"book":"2 Коринфян","chapter":"5","verse":"16","text":"Тому віднині ми нікого не знаємо з людської точки зору. Навіть якщо ми колись і знали Христа з людської точки зору, то тепер більше так не знаємо."},{"book":"2 Коринфян","chapter":"5","verse":"17","text":"Отже, коли хтось у Христі, той нове творіння. Давнє минуло. Ось усе стало новим!"},{"book":"2 Коринфян","chapter":"5","verse":"18","text":"І все це від Бога, Який через Христа примирив нас із Собою і дав нам служіння примирення."},{"book":"2 Коринфян","chapter":"5","verse":"19","text":"Згідно з ним Бог був у Христі, примирив світ із Собою, не враховуючи людям їхніх проступків, і доручив нам нести Слово примирення."},{"book":"2 Коринфян","chapter":"5","verse":"20","text":"Отже, ми – посланці Христові, і тому наче Сам Бог просить через нас. Благаємо вас заради Христа: примиріться з Богом!"},{"book":"2 Коринфян","chapter":"5","verse":"21","text":"Того, Хто не пізнав гріха, Він зробив гріхом заради нас, щоб у Ньому ми стали Божою праведністю."}]}