{"data":[{"book":"János","chapter":"6","verse":"1","text":"Ezek után elment Jézus a Galileai-tengeren, a Tiberiáson túl."},{"book":"János","chapter":"6","verse":"2","text":"És nagy sokaság követte őt, mert látták az ő csodatételeit, amelyeket cselekedett a betegeken."},{"book":"János","chapter":"6","verse":"3","text":"Felment pedig Jézus a hegyre, és leült ott a tanítványaival."},{"book":"János","chapter":"6","verse":"4","text":"Közel volt pedig húsvét, a zsidók ünnepe."},{"book":"János","chapter":"6","verse":"5","text":"Mikor azért felemelte Jézus a szemeit, és látta, hogy nagy sokaság jön hozzá, mondta Fülöpnek: „Honnan vegyünk kenyeret, hogy ehessenek ezek?“"},{"book":"János","chapter":"6","verse":"6","text":"Ezt pedig azért mondta, hogy próbára tegye őt, mert ő maga tudta, mit akar cselekedni."},{"book":"János","chapter":"6","verse":"7","text":"Felelt neki Fülöp: „Kétszáz dénár árú kenyér nem elég nekik, hogy mindegyikük kapjon valami keveset.“"},{"book":"János","chapter":"6","verse":"8","text":"Egyik az ő tanítványai közül, András, Simon Péter testvére ezt mondta neki:"},{"book":"János","chapter":"6","verse":"9","text":"„Van itt egy gyermek, akinek van öt árpakenyere és két hala, de mi az ennyinek?“"},{"book":"János","chapter":"6","verse":"10","text":"Jézus pedig mondta: „Ültessétek le az embereket.“ És nagy fű volt azon a helyen. Leültek azért a férfiak, szám szerint mintegy ötezren."},{"book":"János","chapter":"6","verse":"11","text":"Jézus pedig vette a kenyereket, és hálát adva adta a tanítványoknak, a tanítványok pedig azoknak, akik ültek, hasonlóképpen a halakból is, amennyit akartak."},{"book":"János","chapter":"6","verse":"12","text":"Amint pedig jóllaktak, mondta a tanítványainak: „Szedjétek össze a megmaradt darabokat, hogy semmi el ne vesszen.“"},{"book":"János","chapter":"6","verse":"13","text":"Összeszedtek azért és megtöltöttek tizenkét kosarat az öt árpakenyérből való darabokkal, amelyek megmaradtak azok után, akik ettek."},{"book":"János","chapter":"6","verse":"14","text":"Az emberek azért látva a jelt, amelyet Jézus tett, ezt mondták: „Bizonnyal ez az a próféta, aki eljövendő volt a világra.“"},{"book":"János","chapter":"6","verse":"15","text":"Jézus pedig, amint észrevette, hogy érte akarnak jönni, és el akarják ragadni, hogy királlyá tegyék, ismét elvonult egymaga a hegyre."},{"book":"János","chapter":"6","verse":"16","text":"Mikor pedig beesteledett, lementek az ő tanítványai a tengerhez,"},{"book":"János","chapter":"6","verse":"17","text":"és beszállva a hajóba, elmentek a tengeren túlra Kapernaumba. Már sötétség volt, és még mindig nem ment oda hozzájuk Jézus."},{"book":"János","chapter":"6","verse":"18","text":"A tenger a nagy szél fúvása miatt háborgott."},{"book":"János","chapter":"6","verse":"19","text":"Mikor azért huszonöt, vagy harminc futamnyira beeveztek, meglátták Jézust, amint jár a tengeren, és a hajóhoz közeledik, megrémültek."},{"book":"János","chapter":"6","verse":"20","text":"Ő pedig mondta nekik: „Én vagyok, ne féljetek!“"},{"book":"János","chapter":"6","verse":"21","text":"Be akarták azért őt venni a hajóba, de a hajó azonnal annál a földnél volt, amelyre mentek."},{"book":"János","chapter":"6","verse":"22","text":"Másnap a sokaság, amely a tengeren túl állott, látták, hogy nem volt ott más hajó, csak az az egy, amelybe Jézus tanítványai szálltak, és hogy Jézus nem ment be az ő tanítványaival a hajóba, hanem csak az ő tanítványai mentek el."},{"book":"János","chapter":"6","verse":"23","text":"De jöttek más hajók Tiberiásból közel ahhoz a helyhez, ahol a kenyeret ették, miután hálákat adott az Úr:"},{"book":"János","chapter":"6","verse":"24","text":"Mikor azért látta a sokaság, hogy sem Jézus, sem a tanítványai nincsenek ott, beszálltak ők is a hajókba, és elmentek Kapernaumba, keresve Jézust."},{"book":"János","chapter":"6","verse":"25","text":"És megtalálva őt a tengeren túl, mondták neki: „Mester, mikor jöttél ide?“"},{"book":"János","chapter":"6","verse":"26","text":"Jézus így felelt nekik: „Bizony, bizony mondom néktek: nem azért kerestek engem, mert jeleket láttatok, hanem azért, mert ettetek abból a kenyerekből, és jóllaktatok."},{"book":"János","chapter":"6","verse":"27","text":"Ne azért az eledelért munkálkodjatok, amely elvész, hanem azért az eledelért, amely megmarad az örök életre, amelyet az Emberfia ad majd nektek, mert őt pecsétjével igazolta az Isten.“"},{"book":"János","chapter":"6","verse":"28","text":"Ők pedig ezt mondták neki: „Mit csináljunk, hogy az Isten dolgait cselekedjük?“"},{"book":"János","chapter":"6","verse":"29","text":"Jézus így felelt nekik: „Az az Isten dolga, hogy higgyetek abban, akit ő küldött.“"},{"book":"János","chapter":"6","verse":"30","text":"Erre megkérdezték: „Micsoda jelt mutatsz tehát te, hogy miután láttuk, higgyünk neked? Mit cselekszel?"},{"book":"János","chapter":"6","verse":"31","text":"Atyáink a mannát ették a pusztában, amint meg van írva: »Mennyei kenyeret adott enniük.«“"},{"book":"János","chapter":"6","verse":"32","text":"Mondta azért nekik Jézus: „Bizony, bizony mondom néktek: nem Mózes adta néktek a mennyei kenyeret, hanem az én Atyám adja majd néktek az igazi mennyei kenyeret."},{"book":"János","chapter":"6","verse":"33","text":"Mert az az Istennek kenyere, amely mennyből száll alá, és életet ad a világnak.“"},{"book":"János","chapter":"6","verse":"34","text":"Erre ezt mondták neki: „Uram, mindenkor add nékünk ezt a kenyeret!“"},{"book":"János","chapter":"6","verse":"35","text":"Jézus pedig azt mondta nekik: „Én vagyok az életnek kenyere, aki énhozzám jön, semmiképpen meg nem éhezik, és aki hisz énbennem, meg nem szomjazik soha."},{"book":"János","chapter":"6","verse":"36","text":"De mondtam néktek, hogy noha láttatok engem, még sem hisztek."},{"book":"János","chapter":"6","verse":"37","text":"Mindenki, akit nekem ad az Atya, énhozzám jön, és azt, aki hozzám jön, semmiképpen ki nem vetem."},{"book":"János","chapter":"6","verse":"38","text":"Mert azért szálltam le a mennyből, hogy ne a magam akaratát cselekedjem, hanem annak akaratát, aki elküldött engem."},{"book":"János","chapter":"6","verse":"39","text":"Annak, aki elküldött engem, az az akarata, hogy amit nekem adott, abból semmit el ne veszítsek, hanem feltámasszam azt az utolsó napon."},{"book":"János","chapter":"6","verse":"40","text":"Az Atyának az az akarata, hogy mindaz, aki látja a Fiút, és hisz ő benne, örök élete legyen, és én feltámasszam azt az utolsó napon.“"},{"book":"János","chapter":"6","verse":"41","text":"Zúgolódtak azért a zsidók őellene, mert azt mondta: „Én vagyok az a kenyér, amely a mennyből szállott alá.“"},{"book":"János","chapter":"6","verse":"42","text":"És mondták: „Nem Jézus ez, a József fia, akinek mi ismerjük atyját és anyját? Akkor hogyan mondhatja: A mennyből szálltam alá?“"},{"book":"János","chapter":"6","verse":"43","text":"Jézus ezt felelte nekik: „Ne zúgolódjatok egymás között!"},{"book":"János","chapter":"6","verse":"44","text":"Senki sem jöhet én hozzám, hacsak nem az Atya vonzza, aki elküldött engem, én pedig feltámasztom azt az utolsó napon."},{"book":"János","chapter":"6","verse":"45","text":"Meg van írva a prófétáknál: »És mindnyájan Istentől tanítottak lesznek.« Aki azért az Atyától hallott és tanult, én hozzám jön."},{"book":"János","chapter":"6","verse":"46","text":"Nem mintha az Atyát valaki látta volna, csak az, aki Istentől van, az látta az Atyát."},{"book":"János","chapter":"6","verse":"47","text":"Bizony, bizony mondom néktek: Aki énbennem hisz, örök élete van annak."},{"book":"János","chapter":"6","verse":"48","text":"Én vagyok az életnek kenyere."},{"book":"János","chapter":"6","verse":"49","text":"A ti atyáitok a mannát ették a pusztában, és meghaltak."},{"book":"János","chapter":"6","verse":"50","text":"Ez az a kenyér, amely a mennyből szállt alá, hogy ki-ki egyen belőle, és meg ne haljon."},{"book":"János","chapter":"6","verse":"51","text":"Én vagyok az élő kenyér, amely a mennyből szállt alá: ha valaki eszik ebből a kenyérből, él örökké. És az a kenyér pedig, amelyet én adok, az én testem, amelyet én adok a világ életéért.“"},{"book":"János","chapter":"6","verse":"52","text":"Tusakodtak azért a zsidók egymás között, mondván: „Hogyan adhatja ez nékünk a testét, hogy azt együk?“"},{"book":"János","chapter":"6","verse":"53","text":"Jézus ezt mondta nekik: „Bizony, bizony mondom néktek: ha nem eszitek az Emberfiának testét, és nem isszátok az ő vérét, nincs élet bennetek."},{"book":"János","chapter":"6","verse":"54","text":"Aki eszi az én testemet, és issza az én véremet, örök élete van annak, és én feltámasztom azt az utolsó napon."},{"book":"János","chapter":"6","verse":"55","text":"Mert az én testem bizony étel, és az én vérem bizony ital."},{"book":"János","chapter":"6","verse":"56","text":"Aki eszi az én testemet, és issza az én véremet, az énbennem lakik és én is abban."},{"book":"János","chapter":"6","verse":"57","text":"Ahogyan elküldött engem az élő Atya, és én az Atya által élek: úgy az is, aki engem eszik, él énáltalam."},{"book":"János","chapter":"6","verse":"58","text":"Ez az a kenyér, amely a mennyből szállt alá, nem úgy, amint a ti atyáitok ették a mannát, és meghaltak: aki ezt a kenyeret eszi, él örökké.“"},{"book":"János","chapter":"6","verse":"59","text":"Ezeket mondta a zsinagógában, amikor tanított Kapernaumban."},{"book":"János","chapter":"6","verse":"60","text":"Sokan azért, akik hallották ezeket az ő tanítványai közül, ezt mondták: „Kemény beszéd ez, ki hallgathatja őt?“"},{"book":"János","chapter":"6","verse":"61","text":"Jézus pedig magában tudta, hogy emiatt zúgolódnak az ő tanítványai, ezt mondta nekik: „Titeket ez megbotránkoztat?"},{"book":"János","chapter":"6","verse":"62","text":"Hát ha meglátjátok az Emberfiát felszállni oda, ahol előbb volt?!"},{"book":"János","chapter":"6","verse":"63","text":"A lélek az, ami megelevenít, a test nem használ semmit: a beszédek, amelyeket én szólok nektek, lélek és élet."},{"book":"János","chapter":"6","verse":"64","text":"De vannak némelyek közöttetek, akik nem hisznek.“ Mert kezdettől fogva tudta Jézus, kik azok, akik nem hisznek, és ki az, aki elárulja őt."},{"book":"János","chapter":"6","verse":"65","text":"És ezt mondta: „Azért mondtam néktek, hogy senki sem jöhet énhozzám, hacsak nem az én Atyámtól van megadva neki.“"},{"book":"János","chapter":"6","verse":"66","text":"Ettől fogva sokan visszavonultak az ő tanítványai közül, és nem jártak többé ővele."},{"book":"János","chapter":"6","verse":"67","text":"Mondta azért Jézus a tizenkettőnek: „Vajon ti is el akartok menni?“"},{"book":"János","chapter":"6","verse":"68","text":"Simon Péter így felelt: „Uram, kihez mehetnénk? Örök életnek beszéde van tenálad."},{"book":"János","chapter":"6","verse":"69","text":"És mi elhittük és megismertük, hogy te vagy a Krisztus, az élő Istennek Fia.“"},{"book":"János","chapter":"6","verse":"70","text":"Jézus így felelt nekik: „Nem én választottalak ki titeket, a tizenkettőt? És egy közületek ördög.“"},{"book":"János","chapter":"6","verse":"71","text":"Ezen pedig Júdás Iskáriótest értette, Simon fiát, mert ez akarta őt elárulni, noha egy volt a tizenkettő közül."}]}