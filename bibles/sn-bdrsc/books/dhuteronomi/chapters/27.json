{"data":[{"book":"Dhuteronomi","chapter":"27","verse":"1","text":"Zvino Mozisi navakuru veIsraeri vakarayira vanhu vachiti, “Chengetai mirayiro iyi yose yandinokupai nhasi."},{"book":"Dhuteronomi","chapter":"27","verse":"2","text":"Kana muchinge mayambuka Jorodhani muchipinda munyika yamuri kupiwa naJehovha Mwari wenyu, munofanira kumisa mabwe makuru mugoapenda nesuko."},{"book":"Dhuteronomi","chapter":"27","verse":"3","text":"Mugonyora pamusoro pawo mashoko ose nomurayiro uyu kana muchinge mayambuka mhiri kuti mupinde munyika yamuri kupiwa naJehovha Mwari wenyu, nyika inoyerera mukaka nouchi, sezvamakavimbiswa naJehovha, iye Mwari wamadzibaba enyu."},{"book":"Dhuteronomi","chapter":"27","verse":"4","text":"Zvino kana muchinge mayambuka Jorodhani, misai mabwe aya paGomo reEbhari, sezvandakurayirai nhasi, mugoapenda nesuko."},{"book":"Dhuteronomi","chapter":"27","verse":"5","text":"Muvake aritari yaJehovha Mwari wenyu ipapo, aritari yamabwe. Musashandisa simbi pakumisa mabwe aya."},{"book":"Dhuteronomi","chapter":"27","verse":"6","text":"Muvake aritari yaJehovha Mwari wenyu namabwe asina kuvezwa uye mugobayirapo kuna Jehovha Mwari wenyu zvipiriso zvinopiswa."},{"book":"Dhuteronomi","chapter":"27","verse":"7","text":"Mubayire zvipiriso zvokuwadzana ipapo, muzvidye muchipembera pamberi paJehovha Mwari wenyu."},{"book":"Dhuteronomi","chapter":"27","verse":"8","text":"Uye munofanira kunyora mashoko aya ose omurayiro pamabwe amakamisa aya zvinonyatsoonekwa.”"},{"book":"Dhuteronomi","chapter":"27","verse":"9","text":"Ipapo Mozisi navaprista vanova vaRevhi, vakataura kuvaIsraeri vose vakati, “Nyararai imi Israeri, uye muteerere! Iye zvino mava rudzi rwaJehovha Mwari wenyu."},{"book":"Dhuteronomi","chapter":"27","verse":"10","text":"Naizvozvo teererai Jehovha Mwari wenyu uye mugotevera mirayiro nemitemo yandinokupai nhasi.”"},{"book":"Dhuteronomi","chapter":"27","verse":"11","text":"Pazuva rimwe chetero Mozisi akarayira vanhu achiti:"},{"book":"Dhuteronomi","chapter":"27","verse":"12","text":"Kana muchinge mayambuka Jorodhani, aya ndiwo marudzi anofanira kundomira pamusoro peGomo reGerizimu kuti varopafadze vanhu: Simeoni, Revhi, Judha, Isakari, Josefa naBhenjamini."},{"book":"Dhuteronomi","chapter":"27","verse":"13","text":"Uye marudzi aya ndiwo achamira paGomo reEbhari kuti vadanidzire kutuka: Rubheni, Gadhi, Asheri, Zebhuruni, Dhani, naNafutari."},{"book":"Dhuteronomi","chapter":"27","verse":"14","text":"VaRevhi vachataura kuvanhu vose veIsraeri nenzwi guru vachiti:"},{"book":"Dhuteronomi","chapter":"27","verse":"15","text":"“Ngaatukwe munhu anoita chifananidzo chakavezwa kana chakaumbwa, chinhu chinonyangadza Jehovha, basa ramaoko emhizha, uye agochimisa pakavanzwa.”"},{"book":"Dhuteronomi","chapter":"27","verse":"16","text":"“Ngaatukwe munhu anozvidza baba kana mai vake.”"},{"book":"Dhuteronomi","chapter":"27","verse":"17","text":"“Ngaatukwe munhu anoshandura muganhu womuvakidzani wake.”"},{"book":"Dhuteronomi","chapter":"27","verse":"18","text":"“Ngaatukwe munhu anotsausa bofu panzira.”"},{"book":"Dhuteronomi","chapter":"27","verse":"19","text":"“Ngaatukwe munhu anorega kururamisira mutorwa, nherera kana chirikadzi.”"},{"book":"Dhuteronomi","chapter":"27","verse":"20","text":"“Ngaatukwe munhu anovata nomukadzi wababa vake, nokuti azvidza nhoo yababa vake.”"},{"book":"Dhuteronomi","chapter":"27","verse":"21","text":"“Ngaatukwe munhu anovata nemhuka ipi zvayo.”"},{"book":"Dhuteronomi","chapter":"27","verse":"22","text":"“Ngaatukwe munhu anovata nehanzvadzi yake, mwanasikana wababa vake, kana mwanasikana wamai vake.”"},{"book":"Dhuteronomi","chapter":"27","verse":"23","text":"“Ngaatukwe munhu anovata namai vomukadzi wake.”"},{"book":"Dhuteronomi","chapter":"27","verse":"24","text":"“Ngaatukwe munhu anouraya muvakidzani pakavanda.”"},{"book":"Dhuteronomi","chapter":"27","verse":"25","text":"“Ngaatukwe munhu anogamuchira fufuro kuti auraye munhu asina mhosva.”"},{"book":"Dhuteronomi","chapter":"27","verse":"26","text":"“Ngaatukwe munhu asingasimbisi mashoko omurayiro uyu nokuaita.”"}]}