{"data":[{"book":"2 CORINTHIANS","chapter":"6","verse":"1","text":"I loto naa heuna taatou e mee maa TeAtua raa, maaua e ttaro atu ki kootou, naa tama ku oti te illoa i te laaoi TeAtua: kootou see haia kootou te laaoi TeAtua ma se mee vare."},{"book":"2 CORINTHIANS","chapter":"6","verse":"2","text":"Hakannoo ki te taratara TeAtua e kaumai:"},{"book":"2 CORINTHIANS","chapter":"6","verse":"3","text":"Maaua see fiffai maa maaua e hakassara ni vana maa maaua iloto naa heuna maaua nei, ki see ffuri te henua no see tautari ki naa heuna maaua."},{"book":"2 CORINTHIANS","chapter":"6","verse":"4","text":"I naa vana hakkaatoa maaua e mee nei, maaua e fiffai ki kkite te henua maa maaua ni tama e heheuna i TeAtua, teenaa i maaua e heheuna hakalavatoa koi i naa ttiri maaua i naa haaeo, i naa hakallono isu maaua, aa ma naa vana e hainattaa."},{"book":"2 CORINTHIANS","chapter":"6","verse":"5","text":"Maaua maraa e taaia, e karapusina, aa e taruarumia naa tama ki taaia; maaua e mmate hakaoti i naa heheuna maaua, aa maaua see illoa te kkai ka mmoe hakaraaoi.6.5 Acts 16.23"},{"book":"2 CORINTHIANS","chapter":"6","verse":"6","text":"Maaua ku oti te huri ake peelaa maa maaua ni tama e heheuna maa TeAtua, teenaa i naa ora maaua e mataffua, maaua e illoa hakaraaoi iloo i TeAtua, maaua e lavatoa te nnoho ka ttari, maaua e meemee hakaraaoi aaraa tama, TeAitu Tapu raa e takoto i maaua, aa maaua e manava laaoi maaoni i naa tama hakkaatoa,"},{"book":"2 CORINTHIANS","chapter":"6","verse":"7","text":"maaua e hakaea te taratara maaoni, aa naa mahi TeAtua e takkoto i maaua. Te tiputipu e tonu raa teenaa ko naa hana maaua e hetaa maa maaua, aa ki puipui naa haitino maaua."},{"book":"2 CORINTHIANS","chapter":"6","verse":"8","text":"Maaua e haia ma ni tama hakamaatua, aa ki oti koi ku hakannaparia; maaua e sasaakiria, aa ki oti koi ku hakanauria. Maaua maraa e haia ma ni tama e taratara kailallao, aa maaua iaa ni tama e taratara ki te taratara maaoni."},{"book":"2 CORINTHIANS","chapter":"6","verse":"9","text":"Maaua e haia ma ni tama see ilotia, aa te henua iaa e illoa hakkaatoa i maaua; maaua e tarataraina maa maaua ku oti te mmate, tevana iaa kootou e kkite koi i maaua koi ora. Niaaina maa maaua e taaia pakavaina, maaua ni see lavaa te mmate."},{"book":"2 CORINTHIANS","chapter":"6","verse":"10","text":"Niaaina maa maaua e nnoho hakaaroha, maaua e ttaka ka fiaffia koi. Te henua e mee maa maaua see hai hekau, tevana iaa te lopo tama ku hai hekau i naa hekau laatou ni kauake maaua. Maaua e mee ma ni tama seai iloo se mee tokotasi, tevana iaa maaua maaoni e nnoho ma te kau mee."},{"book":"2 CORINTHIANS","chapter":"6","verse":"11","text":"Aku soa i Korint. Maaua see hai taratara e huu i kootou. Naa arohi manava maaua nei ni ppesi atu katoo ki kootou."},{"book":"2 CORINTHIANS","chapter":"6","verse":"12","text":"Maaua e llee naa manava maaua i kootou, aa kootou iaa see llee naa manava kootou i maaua."},{"book":"2 CORINTHIANS","chapter":"6","verse":"13","text":"Nau e taratara atu pee ko aku taratara ki aku tamalliki. Kootou ki huri mai ni tiputtipu e taukalleka pee ko naa tiputtipu kootou ni kkite i maaua. Tallaki naa hatumanava kootou."},{"book":"2 CORINTHIANS","chapter":"6","verse":"14","text":"Kootou see hakapaa atu ki naa tama see illoa i TeAtua. Te vana e tonu ma te vana e sara ma ki meemee hakapaa peehea? Te poouri ma te maarama ma ki nnoho hakapaa peehea?"},{"book":"2 CORINTHIANS","chapter":"6","verse":"15","text":"Christ ma Satan ma ki taratara ki te taratara tokotasi peehea? Te tama e lotu i TeAtua ma te tama see lotu raa ma ki taratara hakapaa peehea i te mee tokotasi?"},{"book":"2 CORINTHIANS","chapter":"6","verse":"16","text":"Te Hare Tapu TeAtua ma naa aitu penappena raa ma ki meemee hakapaa peehea? Taatou nei ko te Hare Tapu TeAtua e Ora. TeAtua tana tino ni taratara peelaa,"},{"book":"2 CORINTHIANS","chapter":"6","verse":"17","text":"Teenaa TeAriki raa e mee peelaa,"},{"book":"2 CORINTHIANS","chapter":"6","verse":"18","text":"Nau ma ki mee ma ko te tamana kootou, aa kootou ku mee ma ni tama taanata aa ma ni tama haahine aaku."}]}