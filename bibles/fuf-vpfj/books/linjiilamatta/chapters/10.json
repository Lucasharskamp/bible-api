{"data":[{"book":"LINJIILA MATTA","chapter":"10","verse":"1","text":"Ɓawto ɗun, Iisaa noddi *sahaabaaɓe makko ɓen sappoo e ɗiɗo, o okki ɓe bawgal raɗagol jinnaaji ɗin e sellingol kala ɲaw e kala nawnaare."},{"book":"LINJIILA MATTA","chapter":"10","verse":"2","text":"E hino inɗe ɓen sahaabaaɓe sappoo e ɗiɗo: arano on e maɓɓe ko Sim'uunu, jammaaɗo on Petruusu, e Andaraawu neene-gooto makko on, e Yaaquuba mo Zabadii, e Yuuhanna neene-gooto on on,"},{"book":"LINJIILA MATTA","chapter":"10","verse":"3","text":"e Filiipu e Bartolomaawu e Tooma e Matta, ƴantaynooɗo sagalle on, e Yaaquuba mo Alfaa, e Taddaawu,"},{"book":"LINJIILA MATTA","chapter":"10","verse":"4","text":"e Sim'uunu tawdaaɗo e fedde *Zelotiiɓe ɓen, e Yudaasi Iskariiyu, janfoytooɗo mo on."},{"book":"LINJIILA MATTA","chapter":"10","verse":"5","text":"Ko ɓee sappoo e ɗiɗooɓe ɗoo Iisaa immini ɓawto o yamirde ɓe ɗunɗoo: «Wota on yaaru ka ɓe wonaa Yahuudiyanke ɓen e wota on naatu ka ca'e Samariyankeeɓe ɓen."},{"book":"LINJIILA MATTA","chapter":"10","verse":"6","text":"Kono yaaree ka baali suudu *Isra'iila majjuɗi ɗin."},{"book":"LINJIILA MATTA","chapter":"10","verse":"7","text":"E nder yaadu mon ndun, waajoɗon wonde laamu kammu ngun ɓadike."},{"book":"LINJIILA MATTA","chapter":"10","verse":"8","text":"Ɲawndon ɲawɓe ɓen, immintinon mayɓe ɓen, sellinon ɓe ɗamajan ɓen, ɓe laaɓa, raɗoɗon jinnaaji ɗin. On hendike ɗun e hoore on ittaa hay huunde, onon kadi okkee ɗun, hara on ittinaali hay huunde."},{"book":"LINJIILA MATTA","chapter":"10","verse":"9","text":"Wota on datto kaŋŋe maa kaalisi maa sila, yooɓoɗon,"},{"book":"LINJIILA MATTA","chapter":"10","verse":"10","text":"maa bonfo fii yaadu ndun, maa dolokkaaji ɗiɗi, maa paɗe, maa tuggordu. Ko fii golloowo no handi e ɲaametee mun."},{"book":"LINJIILA MATTA","chapter":"10","verse":"11","text":"«Kala saare maa hoɗo ka naatuɗon, andee si tawii no woodi ɗon goɗɗo hebuliiɗo jaɓugol on, haray weeree ka makko haa nde hiɗon yaha."},{"book":"LINJIILA MATTA","chapter":"10","verse":"12","text":"Nde hiɗon naata e suudu, salminee."},{"book":"LINJIILA MATTA","chapter":"10","verse":"13","text":"Si yimɓe ndun suudu jaɓii on, haray yo ɓuttu mon on wonu e maɓɓe, kono si tawii ɓe jaɓaali on, haray yo ɓuttu mon on artan on."},{"book":"LINJIILA MATTA","chapter":"10","verse":"14","text":"Si tawii non on jaɓaaka, maa konguɗi mon ɗin heɗaaka, haray yaltee e ndun suudu maa e nden saare, honkon mbullaari teppe mon ɗen."},{"book":"LINJIILA MATTA","chapter":"10","verse":"15","text":"Ka haqiiqa mi andinii on, ɲande ɲaawoore nden ko ɗee ca'e Saduuma e *Amuura ɓuretee hoynaneede edii nden saare ɗon."},{"book":"LINJIILA MATTA","chapter":"10","verse":"16","text":"«Jooni miɗo imminirde on wa baali e hakkunde caapaali, awa reenoree wa mboddi, neworon wa gabooji."},{"book":"LINJIILA MATTA","chapter":"10","verse":"17","text":"Reenoɗon e yimɓe ɓen, ko fii ɓe naɓoyay on ka ɲaawirɗi, ɓe foccoya on ka juulirɗe maɓɓe."},{"book":"LINJIILA MATTA","chapter":"10","verse":"18","text":"On naɓete ka yeesooɓe ɓen e ka lamɓe ɓen sabu an, seeditoɗon fii an yeeso maɓɓe, kamɓe e ɓe wonaa Yahuudiyanke ɓen."},{"book":"LINJIILA MATTA","chapter":"10","verse":"19","text":"«Kono tuma ɓe watti on e joge, wota on jiɓoyo ko honno haalirton maa ko wi'on. Ko fii ko wowloyton kon longinte on e on saa'i tigi."},{"book":"LINJIILA MATTA","chapter":"10","verse":"20","text":"Ko fii wonaa onon yewtoyta, kono ko Ruuhu Ben mon on yewtiroyta on."},{"book":"LINJIILA MATTA","chapter":"10","verse":"21","text":"Ko fii goɗɗo ƴettoyay musiɗɗo mun, watta mo e joge fii yo o ware, baabaajo kadi warra non ɓiɗɗo mun. Fayɓe ɓen kadi hawtanoyoo mawɓe mun ɓen, ɓe wona sabu haa ɓe waree."},{"book":"LINJIILA MATTA","chapter":"10","verse":"22","text":"Fow aɲoyay on sabu innde an nden. Kono mo ŋaɲɲike ɗun haa ka lannoode, o dandoyte."},{"book":"LINJIILA MATTA","chapter":"10","verse":"23","text":"Kono si on cukkaama e ndee saare ɗoo, dogee yaaron e wonnde goo. Ko fii ka haqiiqa mi andinii on, on waawataa yahude e ca'e Isra'iilayanke ɗen fow ado *Ɓii-Aaden on arude."},{"book":"LINJIILA MATTA","chapter":"10","verse":"24","text":"«Awa taalibaajo ɓuraa karamoko mun, wano non kadi kurkaadu ɓuraa jeyɗo ɗun."},{"book":"LINJIILA MATTA","chapter":"10","verse":"25","text":"Yonanii taalibaajo ka o wa'a wa karamoko makko, kurkaadu ndun kadi wa'a wa jom mun. Si ɓe jammii non jom suudu ndun *Balzabuula, haray ko haa honto non ɓe jammata yimɓe suudu makko ndun!"},{"book":"LINJIILA MATTA","chapter":"10","verse":"26","text":"Awa wota on hulu ɓe few, ko fii alaa ko suuɗii ko feeɲataa, awa kadi alaa gundoo mo andotaako."},{"book":"LINJIILA MATTA","chapter":"10","verse":"27","text":"Ko mi wowlani on kon ka niwre, feɲɲinee ɗun tumbere ɲalorma. Ko sowndaɗon kon kadi, ewnee ɗun ka warɲakke."},{"book":"LINJIILA MATTA","chapter":"10","verse":"28","text":"Awa wota on hulu warooɓe ɓandu ɓen, hara waawataa warude wonkii. Kono hulee waawuɗo mulude wonkii e ɓandu on ka jahannama."},{"book":"LINJIILA MATTA","chapter":"10","verse":"29","text":"Hinaa seresereeji ɗiɗi no yeeyee tammaaru wooturu? Kono hay wooturu yanataa e leydi e ɓaawo muyɗe Ben mon."},{"book":"LINJIILA MATTA","chapter":"10","verse":"30","text":"Onon e hoore mon, hay cukuli ko'e mon ɗen fow no limaa."},{"book":"LINJIILA MATTA","chapter":"10","verse":"31","text":"Awa, wota on hulu, ko fii hiɗon ɓuri seresereeji buy hittude ka Alla."},{"book":"LINJIILA MATTA","chapter":"10","verse":"32","text":"«Ko ɗun waɗi, kala qirritiiɗo fii an yeeso yimɓe ɓen, min kadi mi qirritoyto fii makko yeeso Ben an Wonɗo ka kammu on."},{"book":"LINJIILA MATTA","chapter":"10","verse":"33","text":"Kono kala yedduɗo fii an yeeso yimɓe ɓen, min kadi mi yeddoyay fii makko yeeso Ben an Wonɗo ka kammu on."},{"book":"LINJIILA MATTA","chapter":"10","verse":"34","text":"«Wota on sikku ko addugol ɓuttu e oo aduna mi arani. Wonaa ɓuttu mi addi, kono ko kaafa."},{"book":"LINJIILA MATTA","chapter":"10","verse":"35","text":"Ko mi arani ko liddondiral: gorko e ben mun liddondira, jiwo e yumma mun liddondira, jiwo e esiraawo mun debbo liddondira."},{"book":"LINJIILA MATTA","chapter":"10","verse":"36","text":"Yimɓe suudu ontigi ndun wona ayɓe makko."},{"book":"LINJIILA MATTA","chapter":"10","verse":"37","text":"«Kala yiɗuɗo ben mun maa yumma mun ɓuri lan min, haray ontigi foddaa e an. Kala yiɗuɗo kadi ɓiɗɗo mun gorko maa ɓiɗɗo mun jiwo ɓuri lan, haray ontigi foddaa e an."},{"book":"LINJIILA MATTA","chapter":"10","verse":"38","text":"Kala mo ƴettaali leggal mun altindiraangal* ngal, jokkimmi, haray ontigi foddaa e an."},{"book":"LINJIILA MATTA","chapter":"10","verse":"39","text":"Kala faalaaɗo dandude ngurndan mun ɗan, ɗan hayriray mo, kala non mo ngurndan mun ɗan hayriraa sabu an min, o hettoyay ɗan."},{"book":"LINJIILA MATTA","chapter":"10","verse":"40","text":"«Kala jaɓuɗo on haray jaɓii lan, kala non jaɓuɗo lan haray o jaɓii Nuluɗo lan on."},{"book":"LINJIILA MATTA","chapter":"10","verse":"41","text":"Kala jaɓuɗo annabaajo sabu on ko annabaajo, o heɓay mbarjaari annabaajo. Kala jaɓuɗo feewuɗo sabu on ko feewuɗo, o heɓay mbarjaari feewuɗo."},{"book":"LINJIILA MATTA","chapter":"10","verse":"42","text":"Ka haqiiqa mi andinii on, kala okkorɗo goɗɗo e koy taalibahoy an ndiyan ɓuuɓuɗan, sabu kun ko taalibahun an, o faɗataa mbarjaari makko ndin few.»"}]}