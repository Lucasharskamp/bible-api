{"data":[{"book":"John","chapter":"16","verse":"1","text":"“Tumikhan nagiribo karone Moi etiya sob koi ase."},{"book":"John","chapter":"16","verse":"2","text":"Taikhan tumikhan ke mondoli khan pora ulai dibo. Kintu somoi ahi ase, jitia tumikhan ke morai diya khan bhabibo taikhan Isor ke sewa te daan di ase."},{"book":"John","chapter":"16","verse":"3","text":"Taikhan tineka sob koribo kelemane taikhan Baba aru Moike najana."},{"book":"John","chapter":"16","verse":"4","text":"Kintu Moi tumikhan ke eitu khan sob koi dibo, eneka hoile jitia taikhan laga somoi ahibo, tumikhan bhabona ahibo Moi tumikhan ke koi diya to. Kintu Moi shuru te etu kotha tumikhan ke kowa nai, kele koile Moi tumikhan logote he thaka karone."},{"book":"John","chapter":"16","verse":"5","text":"Kintu Moi etiya Moike pathai diya logote jai ase, kintu kun bhi eneka Moike huda nai, ‘Apuni kot te jabole ase?’"},{"book":"John","chapter":"16","verse":"6","text":"Kintu Moi tumikhan ke etu kotha kowa karone, tumikhan mon dukh hoise."},{"book":"John","chapter":"16","verse":"7","text":"Kintu Moi tumikhan ke hosa kobo, Moi jaile tumikhan karone bhal hobo. Karone jodi Moi najaile, Modot Diya Jon to tumikhan logote nahibo, kintu Moi ja pichete he, Moi Taike tumikhan karone pathai dibo."},{"book":"John","chapter":"16","verse":"8","text":"Aru jitia Tai ahibo, Modot Diya Jon pora prithibi ke paap laga golti, dhormik kaam laga aru Isor pora bisar kora sob prithibi ke jonai dibo-"},{"book":"John","chapter":"16","verse":"9","text":"Paapkhan bhi, kelemane taikhan Moike biswas nakora karone;"},{"book":"John","chapter":"16","verse":"10","text":"aru dhormik kotha bhi, kelemane Moi Baba logote jai ase aru tumikhan Moike aru nadikhibo;"},{"book":"John","chapter":"16","verse":"11","text":"aru bisar kotha bhi, kelemane etu duniya laga cholawta khan ke bisar kori loise16.11 John pora tai laga kitab te Saitan ke ‘Duniya laga cholawta’ eneka mate. ."},{"book":"John","chapter":"16","verse":"12","text":"Moi etiya bhi tumikhan ke bisi kotha kobole ase, kintu tumikhan etiya etu dhorjo koribo na paribo."},{"book":"John","chapter":"16","verse":"13","text":"Hoilebi jitia, Hosa laga Atma ahibo, Tai tumikhan ke sob hosa rasta dikhai dibo, kelemane Tai nijor pora eku bhi nokobo. Kintu Tai ki hune, Tai etu he kobo, aru ki ahibole ase etu sob tumikhan ke koi dibo."},{"book":"John","chapter":"16","verse":"14","text":"Tai Moike mohima koribo, kelemane Tai Ami laga kotha loi kene tumikhan ke jonai dibo."},{"book":"John","chapter":"16","verse":"15","text":"Sob bostu kuntu Baba laga ase, etu sob Moi laga ase. Etu karone, Moi koise Atma pora Moi laga kotha loi kene tumikhan ke sob jonai dibo."},{"book":"John","chapter":"16","verse":"16","text":"Olop somoi pichete tumikhan Moike nadikhibo, aru olop somoi pichete tumikhan Moike aru dikhibo.”"},{"book":"John","chapter":"16","verse":"17","text":"Titia Tai chela te kunba ekjon-ekjon kotha korise, “Tai amikhan ke ki koi ase, ‘Olop pichete tumikhan Moike nadikhibo, aru olop somoi pichete tumikhan Moike aru dikhibo,’ aru ‘kelemane Moi Ami laga Baba logote jai ase’?"},{"book":"John","chapter":"16","verse":"18","text":"Karone taikhan koise, “Etu Tai ki koi ase, ‘Olop somoi’? Amikhan najane.”"},{"book":"John","chapter":"16","verse":"19","text":"Jisu janise taikhan Taike hudibole mon kori ase, aru Tai koise, “Tumikhan apaste ‘olop somoi pichete tumikhan Moike nadikhibo, aru olop somoi pichete tumikhan aru Moike dikhibo’ kowa laga kotha ke huda-hudi kori ase?"},{"book":"John","chapter":"16","verse":"20","text":"Hosa pora Moi tumikhan ke kobo, tumikhan kandibo aru dukh koribo, kintu duniya to khushi koribo. Tumikhan mon dukh koribo, kintu tumikhan mon dukh kora to khushi te bodli hoi jabo."},{"book":"John","chapter":"16","verse":"21","text":"Jitia maiki jonom dibole somoi ahijai, tai mon dukh kori thake, kelemane tai dukh somoi ahise, kintu jitia tai bacha ke jonom pai loi, tai dukh sob pahori jai kelemane ekjon etu duniya te jonom huwa karone16.21 Isa. 26:17, Mic. 4:9.."},{"book":"John","chapter":"16","verse":"22","text":"Karone tumikhan etiya mon dukh kori ase, kintu Moi tumikhan ke aru lok pabo, aru tumikhan mon khushi pabo, aru tumikhan laga anond kun bhi chingi loi najabo."},{"book":"John","chapter":"16","verse":"23","text":"Aru etu dinte tumikhan Moike eku bhi namangibo. Hosa, Moi tumikhan ke kobo, jodi tumikhan Ami laga naam pora Baba logote kiba mangile, Tai tumikhan ke dibo."},{"book":"John","chapter":"16","verse":"24","text":"Etiya tak tumikhan Ami laga naam te eku bhi manga nai. Mangibi, aru tumi pai jabo, aru tumi laga khushi pura hoi jabo."},{"book":"John","chapter":"16","verse":"25","text":"Moi etu tumikhan ke dristanto pora koi ase, kintu Moi tumikhan ke dristant nohoi kene khula- khuli pora Baba laga kotha kobole somoi ahi ase."},{"book":"John","chapter":"16","verse":"26","text":"Etu dinte tumikhan Ami laga naam pora mangibo, aru Moi tumikhan karone Baba pora mangibo kowa nohoi,"},{"book":"John","chapter":"16","verse":"27","text":"kelemane Baba nijor tumikhan ke morom kore, kele koile tumikhan Moike morom korise, aru Moi Baba pora ahise koi kene tumikhan biswas korise."},{"book":"John","chapter":"16","verse":"28","text":"Moi Baba pora ahise, aru Moi duniya te ahise. Aru bhi, Moi duniya chari kene Baba logote jabole ase.”"},{"book":"John","chapter":"16","verse":"29","text":"Tai chela khan koise, “Sabi, etiya to Apuni dristanto pora nohoi kintu khula-khuli koi ase."},{"book":"John","chapter":"16","verse":"30","text":"Etiya amikhan jani loise Apuni sob jane koi kene, aru kunbi Apuni ke eku hudibole dorkar nai. Eitu khan nimite, amikhan biswas kori ase Apuni Isor pora ahise.”"},{"book":"John","chapter":"16","verse":"31","text":"Jisu taikhan ke hudise, “Tumikhan etiya biswas kori ase?"},{"book":"John","chapter":"16","verse":"32","text":"Sabi, etu somoi ahi ase, hoi ahi jaise, jitia tumikhan sob ephale-uphale hoi kene nijor ghor te jai jabo, aru Moike ekla chari dibo. Hoilebi Moi ekla nohoi kelemane Baba Moi logote ase."},{"book":"John","chapter":"16","verse":"33","text":"Moi apnikhan ke etu kotha koi dise karone apnikhan Moi pora shanti pabo. Etu prithibi te dukh pabo, kintu mon dangor koribi, Moi prithibi uporte jiti loise.”"}]}