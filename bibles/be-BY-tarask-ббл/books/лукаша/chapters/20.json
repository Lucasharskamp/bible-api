{"data":[{"book":"ЛУКАША","chapter":"20","verse":"1","text":"У адзін з тых дзён, калі Ён вучыў людзей у храме і зьвеставаў, падступіліся першасьвятары і кніжнікі з старэйшынамі"},{"book":"ЛУКАША","chapter":"20","verse":"2","text":"і сказалі Яму: скажы нам, якою ўладаю Ты гэта робіш, альбо хто Табе даў уладу такую?"},{"book":"ЛУКАША","chapter":"20","verse":"3","text":"Ён сказаў ім у адказ: і Я ў вас пра адно папытаюся, і скажэце Мне:"},{"book":"ЛУКАША","chapter":"20","verse":"4","text":"хрышчэньне Янава зь нябёсаў было, ці ад людзей?"},{"book":"ЛУКАША","chapter":"20","verse":"5","text":"А яны, разважаючы паміж сабою, казалі: калі скажам: зь нябёсаў, дык скажа: «чаму ж вы не паверылі яму?»,"},{"book":"ЛУКАША","chapter":"20","verse":"6","text":"а калі скажам: «ад людзей», дык увесь люд паб'е нас камянямі, бо ён упэўнены, што Ян ёсьць прарок."},{"book":"ЛУКАША","chapter":"20","verse":"7","text":"І адказвалі: ня ведаем адкуль."},{"book":"ЛУКАША","chapter":"20","verse":"8","text":"Ісус сказаў ім: і Я не скажу вам, якою ўладаю гэта раблю."},{"book":"ЛУКАША","chapter":"20","verse":"9","text":"І пачаў Ён гаварыць народу прытчу такую: адзін чалавек насадзіў вінаграднік і аддаў яго вінаградарам, і адлучыўся на доўгі час;"},{"book":"ЛУКАША","chapter":"20","verse":"10","text":"і ў свой час паслаў да вінаградараў раба, каб яны далі яму пладоў зь вінаградніка; але вінаградары, прыбіўшы яго, адаслалі ні з чым."},{"book":"ЛУКАША","chapter":"20","verse":"11","text":"Яшчэ паслаў другога раба; але яны і гэтага, прыбіўшы і зганіўшы, адаслалі ні з чым."},{"book":"ЛУКАША","chapter":"20","verse":"12","text":"І яшчэ паслаў трэйцяга; але яны і таго, пакалечыўшы, выгналі."},{"book":"ЛУКАША","chapter":"20","verse":"13","text":"Тады сказаў гаспадар вінаградніка: што мне рабіць? пашлю сына майго любаснага; можа, убачыўшы яго, пасаромеюцца."},{"book":"ЛУКАША","chapter":"20","verse":"14","text":"Але вінаградары, убачыўшы яго, разважалі паміж сабою, кажучы: гэта спадчыньнік; хадзем, заб'ём яго, і спадчына ягоная будзе наша."},{"book":"ЛУКАША","chapter":"20","verse":"15","text":"І, вывеўшы яго вонкі зь вінаградніка, забілі. Што ж зробіць зь імі гаспадар вінаградніка?"},{"book":"ЛУКАША","chapter":"20","verse":"16","text":"Прыйдзе і загубіць вінаградараў тых і аддасьць вінаграднік іншым. Тыя, што чулі гэта, сказалі: хай ня будзе!"},{"book":"ЛУКАША","chapter":"20","verse":"17","text":"Але Ён, зірнуўшы на іх, сказаў: што азначае гэта, напісанае: «камень, які адкінулі будаўнікі, той самы зрабіўся каменем кутнім»?"},{"book":"ЛУКАША","chapter":"20","verse":"18","text":"Кожны, хто ўпадзе на той камень, разаб'ецца; а на каго ён упадзе, таго раздушыць."},{"book":"ЛУКАША","chapter":"20","verse":"19","text":"І намышлялі тым часам першасьвятары і кніжнікі, каб накласьці на Яго рукі, але пабаяліся народу, бо зразумелі, што пра іх сказаў Ён гэтую прытчу."},{"book":"ЛУКАША","chapter":"20","verse":"20","text":"І сочачы за Ім, падаслалі падступных людзей, якія прыкінуўшыся пабожнымі, падлавілі б Яго на якім-небудзь слове, каб перадаць Яго начальству і ўладзе правіцеля."},{"book":"ЛУКАША","chapter":"20","verse":"21","text":"І яны спыталіся ў Яго: Настаўнік! мы ведаем, што Ты праўдзіва гаворыш і вучыш, і не зважаеш на аблічча, а праўдзіва шляху Божаму вучыш;"},{"book":"ЛУКАША","chapter":"20","verse":"22","text":"ці дазваляецца нам даваць падатак кесару, ці не?"},{"book":"ЛУКАША","chapter":"20","verse":"23","text":"А Ён, разгадаўшы злахітрасьць іхную, сказаў ім: што вы Мяне спакушаеце?"},{"book":"ЛУКАША","chapter":"20","verse":"24","text":"пакажэце Мне дынар: чыя на ім выява і надпіс? Яны адказвалі: кесаравыя."},{"book":"ЛУКАША","chapter":"20","verse":"25","text":"Ён ім сказаў: дык аддайце кесару кесаравае, а Божае Богу."},{"book":"ЛУКАША","chapter":"20","verse":"26","text":"І не маглі падлавіць Яго ў слове перад людзьмі і, зьдзівіўшыся з адказу Ягонага, замоўклі."},{"book":"ЛУКАША","chapter":"20","verse":"27","text":"Тады падыйшлі некаторыя з садукеяў, што адмаўляюць уваскрэсеньне, і спыталіся ў Яго:"},{"book":"ЛУКАША","chapter":"20","verse":"28","text":"Настаўнік! Майсей напісаў нам, што калі ў каго памрэ брат, які меў жонку, і памрэ бязьдетны, дык брат ягоны павінен узяць ягоную жонку і адрадзіць семя брату свайму."},{"book":"ЛУКАША","chapter":"20","verse":"29","text":"Было сем братоў: першы, узяўшы жонку, памёр бязьдзетны;"},{"book":"ЛУКАША","chapter":"20","verse":"30","text":"узяў тую жонку другі, і той памёр бязьдетны;"},{"book":"ЛУКАША","chapter":"20","verse":"31","text":"узяў яе трэйці, таксама і ўсе сямёра, і памерлі, не пакінуўшы дзяцей;"},{"book":"ЛУКАША","chapter":"20","verse":"32","text":"пасьля ўсіх памерла і жонка."},{"book":"ЛУКАША","chapter":"20","verse":"33","text":"Дык вось, ва ўваскрэсеньні, катораму зь іх яна будзе жонкаю? бо сямёра яе мелі за жонку."},{"book":"ЛУКАША","chapter":"20","verse":"34","text":"Ісус сказаў ім у адказ: дзеці веку гэтага жэняцца і выходзяць замуж;"},{"book":"ЛУКАША","chapter":"20","verse":"35","text":"а тыя, што спадобіліся дасягнуць таго веку і ўваскрэсеньня зь мёртвых, ні жэняцца, ні замуж ня выходзяць,"},{"book":"ЛУКАША","chapter":"20","verse":"36","text":"і памерці ўжо ня могуць, бо яны роўныя анёлам і ёсьць сыны Божыя, будучы сынамі ўваскрэсеньня;"},{"book":"ЛУКАША","chapter":"20","verse":"37","text":"а што мёртвыя ўваскрэснуць, і Майсей паказаў пры купіне, калі назваў Госпада Богам Абрагама і Богам Ісака і Богам Якава."},{"book":"ЛУКАША","chapter":"20","verse":"38","text":"Бог жа ня ёсьць Бог мёртвых, а жывых, бо ў Яго ўсе жывыя."},{"book":"ЛУКАША","chapter":"20","verse":"39","text":"На гэта некаторыя з кніжнікаў сказалі: Настаўнік! Ты добра сказаў."},{"book":"ЛУКАША","chapter":"20","verse":"40","text":"І ўжо не адважваліся распытваць Яго ні пра што. А Ён сказаў ім:"},{"book":"ЛУКАША","chapter":"20","verse":"41","text":"як кажуць, Хрыстос ёсьць сын Давідаў?"},{"book":"ЛУКАША","chapter":"20","verse":"42","text":"А сам Давід кажа ў кнізе Псальмаў: «сказаў Гасподзь Госпаду майму: сядзі праваруч ад Мяне,"},{"book":"ЛУКАША","chapter":"20","verse":"43","text":"пакуль пакладу ворагаў Тваіх у падножжа ног Тваіх»."},{"book":"ЛУКАША","chapter":"20","verse":"44","text":"Дык вось, Давід Госпадам называе Яго: як жа Ён сын яму?"},{"book":"ЛУКАША","chapter":"20","verse":"45","text":"І калі слухаў увесь народ, Ён сказаў вучням Сваім:"},{"book":"ЛУКАША","chapter":"20","verse":"46","text":"Асьцерагайцеся кніжнікаў, якія любяць хадзіць у доўгім адзеньні і любяць вітаньні на сходах народных, сядзець наперадзе ў сынагогах, і ўзьляжаць наперадзе на гасьцінах,"},{"book":"ЛУКАША","chapter":"20","verse":"47","text":"якія паядаюць дамы ўдоваў і крывадушна доўга моляцца; яны прымуць тым большую асуду."}]}