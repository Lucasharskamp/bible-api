{"data":[{"book":"Mateyu","chapter":"24","verse":"1","text":"Yesu anatuluka mʼNyumba ya Mulungu ndipo akuchoka ophunzira ake anadza kwa Iye ndi kumuonetsa mamangidwe a Nyumbayo."},{"book":"Mateyu","chapter":"24","verse":"2","text":"Iye anawafunsa kuti, “Kodi mukuona zinthu zonsezi? Zoonadi, Ine ndikuwuzani kuti palibe mwala pano umene udzasiyidwe pa unzake; uliwonse udzagwetsedwa pansi.”"},{"book":"Mateyu","chapter":"24","verse":"3","text":"Pamene Yesu anakhala pansi pa phiri la Olivi, ophunzira ake anabwera kwa Iye mwamseri nati, “Tiwuzeni, kodi izi zidzachitika liti, ndipo chizindikiro cha kubwera kwanu ndi zizindikiro za kutha kwa dziko zidzakhala chiyani?”"},{"book":"Mateyu","chapter":"24","verse":"4","text":"Yesu anayankha kuti, “Onetsetsani kuti wina asakunyengeni."},{"book":"Mateyu","chapter":"24","verse":"5","text":"Pakuti ambiri adzabwera mʼdzina langa nadzati, ‘Ndine Khristu,’ ndipo adzanyenga ambiri."},{"book":"Mateyu","chapter":"24","verse":"6","text":"Mudzamva za nkhondo ndi mbiri za nkhondo, koma onetsetsani kuti musadzidzimuke nazo. Zotere ziyenera kuchitika, koma chimaliziro sichinafike."},{"book":"Mateyu","chapter":"24","verse":"7","text":"Mtundu ndi mtundu udzawukirana, ndipo ufumu ndi ufumu udzawukirana. Kudzakhala njala ndi zivomerezi mʼmalo osiyanasiyana."},{"book":"Mateyu","chapter":"24","verse":"8","text":"Zonsezi ndi chiyambi chabe cha zowawa."},{"book":"Mateyu","chapter":"24","verse":"9","text":"“Pamenepo adzakuperekani kuti mukazunzidwe ndi kuphedwa, ndipo mitundu yonse idzakudani chifukwa cha Ine."},{"book":"Mateyu","chapter":"24","verse":"10","text":"Pa nthawi imeneyo ambiri adzasiya chikhulupiriro ndipo adzadana ndi kuperekana wina ndi mnzake,"},{"book":"Mateyu","chapter":"24","verse":"11","text":"ndipo aneneri onama ambiri adzaoneka ndi kunyenga anthu ambiri."},{"book":"Mateyu","chapter":"24","verse":"12","text":"Chifukwa cha kuchuluka kwa zoyipa, chikondi cha ambiri chidzazirala,"},{"book":"Mateyu","chapter":"24","verse":"13","text":"koma wopirira kufikira chimaliziro adzapulumuka."},{"book":"Mateyu","chapter":"24","verse":"14","text":"Ndipo uthenga wa ufumu udzalalikidwa ku dziko lonse lapansi ngati umboni kwa mitundu yonse, ndipo pomwepo chimaliziro chidzafika.”"},{"book":"Mateyu","chapter":"24","verse":"15","text":"“Tsono mukadzaona chinthu chonyansa chosakaza chitayima pamalo oyera chimene anayankhula mneneri Danieli, owerengayo azindikire."},{"book":"Mateyu","chapter":"24","verse":"16","text":"Pamenepo amene ali ku Yudeya athawire ku mapiri."},{"book":"Mateyu","chapter":"24","verse":"17","text":"Yemwe ali pa denga la nyumba yake asatsike kukatulutsa chinthu chilichonse mʼnyumba."},{"book":"Mateyu","chapter":"24","verse":"18","text":"Yemwe ali ku munda asapite kukatenga mkanjo wake."},{"book":"Mateyu","chapter":"24","verse":"19","text":"Kudzakhala koopsa kwambiri masiku amenewo kwa amayi oyembekezera ndi kwa oyamwitsa!"},{"book":"Mateyu","chapter":"24","verse":"20","text":"Pempherani kuti kuthawa kwanu kusadzachitike nthawi yozizira kapena pa Sabata."},{"book":"Mateyu","chapter":"24","verse":"21","text":"Popeza kudzakhala masautso aakulu, omwe safanana ndi ena ali onse chiyambireni cha dziko lapansi mpaka lero lino ndipo sadzafanananso ndi ena."},{"book":"Mateyu","chapter":"24","verse":"22","text":"Ngati masiku amenewo sakanafupikitsidwa, palibe mmodzi akanapulumuka, koma chifukwa cha osankhidwawo masiku amenewo adzafupikitsidwa."},{"book":"Mateyu","chapter":"24","verse":"23","text":"Pa nthawi imeneyo ngati wina adzati kwa inu, ‘Onani, Khristu ali pano!’ Kapena, ‘Uyo ali ukoyo!’ Musakhulupirire."},{"book":"Mateyu","chapter":"24","verse":"24","text":"Chifukwa akhristu onama ndi aneneri onama adzaoneka ndipo adzachita zizindikiro zazikulu ndi zodabwitsa kuti akanyenge ngakhale osankhidwawo ngati kukanakhala kotheka kutero."},{"book":"Mateyu","chapter":"24","verse":"25","text":"Onani, ndakuwuzani izi nthawi isanafike."},{"book":"Mateyu","chapter":"24","verse":"26","text":"“Ndiye ngati wina akuwuzani inu kuti, ‘Uyo ali ku chipululu,’ inu musapiteko; kapena akati, ‘Uyu ali kuno mʼchipinda chamʼkati,’ musakhulupirire."},{"book":"Mateyu","chapter":"24","verse":"27","text":"Monga momwe mphenzi ingʼanima kuchokera kummawa kupita kumadzulo, momwemonso kudzakhala kubwera kwa Mwana wa Munthu."},{"book":"Mateyu","chapter":"24","verse":"28","text":"Kulikonse kuli chinthu cha kufa, makwangwala adzasonkhanako."},{"book":"Mateyu","chapter":"24","verse":"29","text":"“Akadzangotha mavuto a masiku amenewo,"},{"book":"Mateyu","chapter":"24","verse":"30","text":"“Pa nthawi imeneyo chizindikiro cha Mwana wa Munthu chidzaoneka mlengalenga, ndipo mitundu yonse ya pa dziko lapansi idzalira. Idzaona Mwana wa Munthu akubwera ndi mitambo, mphamvu ndi ulemerero waukulu."},{"book":"Mateyu","chapter":"24","verse":"31","text":"Ndipo adzatuma angelo ake, ndi kulira kwa lipenga kwakukulu, nadzasonkhanitsa osankhidwa ake kuchokera ku mphepo zinayi, ndi kuchokera kumathero a thambo kufika mbali ina."},{"book":"Mateyu","chapter":"24","verse":"32","text":"“Tsopano kuchokera ku mtengo wamkuyu phunzirani ichi: Pamene uyamba kuphukira, masamba ake akatuluka, mumadziwa kuti dzinja layandikira."},{"book":"Mateyu","chapter":"24","verse":"33","text":"Momwemonso, pamene mudzaona zinthu zonsezi mudzadziwe kuti ali pafupi pa khomo penipeni."},{"book":"Mateyu","chapter":"24","verse":"34","text":"Zoonadi, ndikuwuzani kuti mʼbado uwu sudzatha mpaka zinthu zonse zitachitika."},{"book":"Mateyu","chapter":"24","verse":"35","text":"Kumwamba ndi dziko lapansi zidzatha, koma mawu anga sadzatha.”"},{"book":"Mateyu","chapter":"24","verse":"36","text":"“Palibe amene adziwa za tsikulo kapena nthawi, angakhale angelo akumwamba, angakhale Mwana, koma Atate okha."},{"book":"Mateyu","chapter":"24","verse":"37","text":"Monga momwe zinalili nthawi ya Nowa, momwemonso zidzatero pobwera kwa Mwana wa Munthu."},{"book":"Mateyu","chapter":"24","verse":"38","text":"Pakuti masiku amenewo chisanafike chigumula, anthu amadya ndi kumwa, kukwatira ndi kukwatiwa, mpaka tsiku limene Nowa analowa mʼchombo;"},{"book":"Mateyu","chapter":"24","verse":"39","text":"ndipo sanadziwe za chimene chikanachitika mpaka pamene chigumula chinafika ndi kuwamiza onse. Umu ndi mmene zidzakhalira pobwera kwa Mwana wa Munthu."},{"book":"Mateyu","chapter":"24","verse":"40","text":"Amuna awiri adzakhala mʼmunda; wina adzatengedwa ndi wina adzatsala."},{"book":"Mateyu","chapter":"24","verse":"41","text":"Amayi awiri adzakhala akusinja pa mtondo; wina adzatengedwa ndi wina adzatsala."},{"book":"Mateyu","chapter":"24","verse":"42","text":"“Chifukwa chake yangʼanirani, popeza simudziwa tsiku lanji limene Ambuye anu adzabwera."},{"book":"Mateyu","chapter":"24","verse":"43","text":"Koma zindikirani ichi: Ngati mwini nyumba akanadziwa nthawi yanji ya usiku imene mbala imabwera, sakanagona ndipo sakanalola kuti nyumba yake ithyoledwe."},{"book":"Mateyu","chapter":"24","verse":"44","text":"Inunso tsono muyenera kukhala okonzeka, chifukwa Mwana wa Munthu adzabwera pa nthawi imene inu simukumuyembekezera."},{"book":"Mateyu","chapter":"24","verse":"45","text":"“Kodi wantchito wokhulupirika ndi wanzeru amene ambuye ake anamuyika kukhala woyangʼanira antchito a mʼnyumba kuti awapatse chakudya chawo pa nthawi yake ndani?"},{"book":"Mateyu","chapter":"24","verse":"46","text":"Chidzakhala chabwino kwa wantchitoyo ngati mbuye wake pofika adzamupeza akuchita zimenezi."},{"book":"Mateyu","chapter":"24","verse":"47","text":"Zoonadi, ndikuwuzani kuti adzamuyika kukhala woyangʼanira katundu wake yense."},{"book":"Mateyu","chapter":"24","verse":"48","text":"Koma tiyerekeze kuti wantchitoyo ndi woyipa, nati kwa iye yekha, ‘Mbuye wanga akuchedwa kubwera,’"},{"book":"Mateyu","chapter":"24","verse":"49","text":"nayamba kumenya antchito anzake, nadya ndi kumwa ndi zidakwa."},{"book":"Mateyu","chapter":"24","verse":"50","text":"Mbuye wa wantchitoyo adzabwera pa tsiku limene iye samamuyembekezera ndi pa nthawi imene iye sakuyidziwa."},{"book":"Mateyu","chapter":"24","verse":"51","text":"Adzamulanga koopsa ndipo adzamuyika kokhala anthu achiphamaso, kumene kudzakhala kulira ndi kukukuta mano.”"}]}