{"data":[{"book":"ПСАЛТЫР","chapter":"1","verse":"1","text":"Псальма Давідава. Дабрашчасны той муж, што ня ходзіць на раду бязбожных, і не стаіць на дарозе грэшных, і не сядзіць на зборні распустаў;"},{"book":"ПСАЛТЫР","chapter":"1","verse":"2","text":"а ў законе Гасподнім воля ягоная, і пра закон Ягоны ўдзень і ўначы разважае!"},{"book":"ПСАЛТЫР","chapter":"1","verse":"3","text":"І будзе ён, быццам дрэва, над плынямі водаў пасаджанае, што родзіць свой плод у свой час, і ліст у якога ня жухне; і ва ўсім, што ён учыняе, пашчасьціць яму."},{"book":"ПСАЛТЫР","chapter":"1","verse":"4","text":"Ня так у бязбожнікаў; яны - быццам пыл, ветрам падняты."},{"book":"ПСАЛТЫР","chapter":"1","verse":"5","text":"Таму ня ўстояць бязбожнікі на Божым судзе, а грэшнікі - на сходзе праведных."},{"book":"ПСАЛТЫР","chapter":"1","verse":"6","text":"Бо дарогу праведных ведае Гасподзь, а дарога бязбожнікаў прападзе!"}]}