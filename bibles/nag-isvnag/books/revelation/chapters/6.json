{"data":[{"book":"Revelation","chapter":"6","verse":"1","text":"Titia moi saise jitia Mer pora etu sat-ta chihna khuli se, aru moi hunise ekjon charta janwar majot pora dangor bhijili laga awaj nisena pora koise, “Ahibi!”"},{"book":"Revelation","chapter":"6","verse":"2","text":"Titia moi saise aru ta te ekta boga ghora thakise! Aru etu uporte bohi thaka ekjon pora dhanush nisena dhori thakise, aru Taike ekta mukut dikene thakise. Tai ekta jiti luwa manu nisena jiti bole jaise."},{"book":"Revelation","chapter":"6","verse":"3","text":"Jitia Mer pora dusra chihna to khuli se, moi hunise dusra jinda thaka janwar pora koise, “Ahibi!”"},{"book":"Revelation","chapter":"6","verse":"4","text":"Titia aru ekta ghora ulaikene ahise- jui nisena lal juli thaka ekta. Aru etu uporte bohi thaka ke prithibi pora shanti uthai loi jabole nimite takot dise, etu pora manu khan ekjon-ekjon ke morai dibole nimite. Etu ghora chola ke dangor ekta dangor talwar dise."},{"book":"Revelation","chapter":"6","verse":"5","text":"Jitia etu Mer pora tisra chihna to khuli se, Moi janwar pora kowa hunise, “Ahibi!” Moi saise aru ta te ekta kala ghora dikhise! Aru etu ghora uporte bohi thaka ekjon tai laga hathte palah nisena dhori thakise6.5 Zec. 6:2-3, 6.."},{"book":"Revelation","chapter":"6","verse":"6","text":"Titia moi hunise etu charta janwar khan majote pora kowa hunise, “Gehu dhan ek bhag te ekta denarius daam ase, aru barley dhan tin bhag to ekta denarius daam6.6 Ek kilo atta aru ek din laga hajara.  ase, kintu draikha ros aru tel ke nuksan na koribi.”"},{"book":"Revelation","chapter":"6","verse":"7","text":"Aru jitia Mer pora charta chihna to khuli se, Moi charta jinda thaka janwar pora koi thaka hunise, “Ahibi!”"},{"book":"Revelation","chapter":"6","verse":"8","text":"Titia moi saise, aru ta te komjur ghora ekta thakise! Aru etu uporte bohi thaka laga naam to Mora thakise, aru Hades tai laga pichete jai thakise. Prithibi laga char bhag laga ek bhag to taike adhikar dise, talwar pora morai dibole nimite, aru akaal pora, aru bemar pora, aru jongol te thaka janwar khan pora morai dibole nimite."},{"book":"Revelation","chapter":"6","verse":"9","text":"Aru jitia Mer pora pasta ula chihna to khuli se moi dikhise kiman manu Isor laga kotha aru kaam kora nimite morai dise taikhan laga atma etu puja kora bedi nichete thakise."},{"book":"Revelation","chapter":"6","verse":"10","text":"Taikhan awaj dangor pora hala kori kandi kene, koise, “Kiman deri hobo, sob uporte Raj kora ekjon, Pobitro aru hosa thaka, jitia prithibi te thaka khan uporte bisar koribo, aru kitia moi khan laga khun ula laga taikhan ke saja dibo?”"},{"book":"Revelation","chapter":"6","verse":"11","text":"Titia taikhan sobke boga kapra dise, aru taikhan ke aru olop deri rukhibole koise jitia tak nokor aru bhai khan ke morai diya laga ginti napunche, jineka taikhan ke bhi morai disele."},{"book":"Revelation","chapter":"6","verse":"12","text":"Jitia Mer pora choutha ula chihna to khuli se, Moi dikhise aru titia dangor mati hili se. Suryo to chuli pora bonai diya bosta nisena kala hoi jaise, aru chand to khun nisena lal hoi jaise6.12 Joe.2:10.."},{"book":"Revelation","chapter":"6","verse":"13","text":"Aru sorgote thaka tara khan prithibi te giri jaise, dimoru ghas te napaki kene thaka phol jitia dangor hawa pani marile giri jai, etu nisena tara khan giri jaise.6.13 Rev. 8:10; Mat. 24:29."},{"book":"Revelation","chapter":"6","verse":"14","text":"Aru akas to ekta kitab ke lipi luwa nisena lipi jaise aru harai jaise. Sob pahar aru samundar usorte thaka mati khan alag-alag hoi jaise6.14 Rev. 16:20; Isa. 34:4.."},{"book":"Revelation","chapter":"6","verse":"15","text":"Titia duniya laga raja aru dangor manu khan, aru sahab khan, dhuni manu khan, aru takot pora thaka khan, aru sob manu, noukar aru ajad pora thaka khan, taikhan nijorke pahar nichete aru pahar laga pathor nichete lukaise6.15 Isa. 2:10. 19.."},{"book":"Revelation","chapter":"6","verse":"16","text":"Taikhan hala kori kene etu pahar aru pathor khan ke koise, “Moi khan uporte giri bhi! Lukai dibi tai laga chehera usor pora etu ekjon kun singhason te bohi ase aru Mer laga khong pora6.16 Luke 23:30.."},{"book":"Revelation","chapter":"6","verse":"17","text":"Kelemane Isor aru Mer laga dangor khong to ahi jaise, aru kun manu etu usorte khara kori bole pare?6.17 Mal. 3:2; Joe. 2:11; Nah. 1:6; Zep. 1:14-15.”"}]}