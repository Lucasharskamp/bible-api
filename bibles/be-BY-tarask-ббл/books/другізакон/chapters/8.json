{"data":[{"book":"ДРУГІ ЗАКОН","chapter":"8","verse":"1","text":"Усе запаведзі, якія я наказваю вам сёньня, старайцеся выконваць, каб вы былі жывыя і множыліся, і пайшлі й завалодалі зямлёю, даць якую запрысягнуўся Гасподзь бацькам вашым."},{"book":"ДРУГІ ЗАКОН","chapter":"8","verse":"2","text":"І памятай увесь шлях, якім вёў цябе Гасподзь, Бог твой, па пустыні, вось ужо сорак гадоў, каб упакорыць цябе, каб выпрабаваць цябе і даведацца, што ў сэрцы тваім, ці будзеш шанаваць запаведзі Ягоныя, а ці не;"},{"book":"ДРУГІ ЗАКОН","chapter":"8","verse":"3","text":"Ён упакорваў цябе, таміў цябе голадам і карміў цябе маннаю, якое ня ведаў ты і ня ведалі бацькі твае, каб паказаць табе, што не адным хлебам жыве чалавек, а ўсякім словам, якое сыходзіць з вуснаў Госпада, жыве чалавек;"},{"book":"ДРУГІ ЗАКОН","chapter":"8","verse":"4","text":"вопратка твая ня зношвалася на табе, і нага твая ня пухла, вось ужо сорак гадоў."},{"book":"ДРУГІ ЗАКОН","chapter":"8","verse":"5","text":"І ведай у сэрцы тваім, што Гасподзь, Бог твой, вучыць цябе, як чалавек вучыць сына свайго."},{"book":"ДРУГІ ЗАКОН","chapter":"8","verse":"6","text":"Дык вось шануй запаведзі Госпада, Бога твайго, хадзі шляхамі Ягонымі й баючыся Яго."},{"book":"ДРУГІ ЗАКОН","chapter":"8","verse":"7","text":"Бо Гасподзь, Бог твой, вядзе цябе ў зямлю добрую, у зямлю, дзе патокі водаў, крыніцы і азёры выходзяць з далінаў і гор"},{"book":"ДРУГІ ЗАКОН","chapter":"8","verse":"8","text":"у зямлю, дзе пшаніца, ячмень, вінаградныя лозы, смакоўніцы і гранатавыя дрэвы, дзе аліўныя дрэвы і мёд,"},{"book":"ДРУГІ ЗАКОН","chapter":"8","verse":"9","text":"у зямлю, у якой бязьбедна есьцімеш хлеб твой і ні ў чым ня мецьмеш нястачы, у зямлю, у якой камяні - жалеза, і з гор якой будзеш высякаць медзь."},{"book":"ДРУГІ ЗАКОН","chapter":"8","verse":"10","text":"І калі будзеш есьці і наядацца, тады дабраслаўляй Госпада, Бога твайго, за добрую зямлю, якую Ён даў табе."},{"book":"ДРУГІ ЗАКОН","chapter":"8","verse":"11","text":"Пільнуйся, каб не забыў ты Госпада, Бога твайго, не шануючы запаведзяў Ягоных і пастановаў Ягоных, якія сёньня наказваю табе."},{"book":"ДРУГІ ЗАКОН","chapter":"8","verse":"12","text":"Калі будзеш есьці і наядацца, і пабудуеш добрыя дамы і будзеш жыць,"},{"book":"ДРУГІ ЗАКОН","chapter":"8","verse":"13","text":"і калі будзе ў цябе буйнога быдла багата, і будзе многа срэбра і золата, і ўсяго ў цябе будзе многа, -"},{"book":"ДРУГІ ЗАКОН","chapter":"8","verse":"14","text":"дык глядзі, каб не напышылася сэрца тваё і не забыў ты Госпада, Бога твайго, які вывеў цябе зь зямлі Егіпецкай, з дома рабства;"},{"book":"ДРУГІ ЗАКОН","chapter":"8","verse":"15","text":"Які правёў цябе па пустыні вялікай і страшнай, дзе гады, васіліскі, скарпіёны і мясьціны сухія, на якіх няма вады; Які скрынічыў табе вады са скалы гранітнай,"},{"book":"ДРУГІ ЗАКОН","chapter":"8","verse":"16","text":"карміў цябе ў пустыні маннаю, якой ня ведалі бацькі твае, каб упакорыць цябе і выпрабаваць цябе, каб пазьней зрабіць табе дабро,"},{"book":"ДРУГІ ЗАКОН","chapter":"8","verse":"17","text":"і каб ты не сказаў у сэрцы тваім: «мая сіла і моц рукі маёй прыдбалі мне багацьце гэтае»,"},{"book":"ДРУГІ ЗАКОН","chapter":"8","verse":"18","text":"але каб памятаў Госпада, Бога твайго, бо Ён дае табе сілу набываць багацьце, каб выканаць, як сёньня, запавет Свой, які Ён прысягаю зацьвердзіў бацькам тваім."},{"book":"ДРУГІ ЗАКОН","chapter":"8","verse":"19","text":"Калі ж ты забудзеш Госпада, Бога твайго, і пойдзеш за багамі іншымі, і будзеш служыць ім і пакланяцца ім, дык сьведчу вам сёньня, што вы загінеце;"},{"book":"ДРУГІ ЗАКОН","chapter":"8","verse":"20","text":"як народы, якія Гасподзь вынішчае ад аблічча вашага, так загінеце і вы за тое, што не паслухаеце голасу Госпада, Бога вашага."}]}