{"data":[{"book":"1 ЛЕТАПІСАЎ","chapter":"16","verse":"1","text":"І прынесьлі каўчэг Божы, і паставілі яго сярод скініі, якую зладзіў яму Давід, і ўзьнесьлі Богу цэласпаленьні і мірныя ахвяры."},{"book":"1 ЛЕТАПІСАЎ","chapter":"16","verse":"2","text":"Калі Давід закончыў цэласпаленьні і прынашэньне мірных ахвяр, дык дабраславіў народ імем Госпада."},{"book":"1 ЛЕТАПІСАЎ","chapter":"16","verse":"3","text":"І раздаў усім Ізраільцянам, і мужчынам і жанчынам, па адным хлебе і па кавалку мяса і па кубку віна,"},{"book":"1 ЛЕТАПІСАЎ","chapter":"16","verse":"4","text":"і паставіў на службу перад каўчэгам Гасподнім некаторых зь лявітаў, каб яны славасловілі, дзякавалі і ўсхвалялі Госпада Бога Ізраілевага:"},{"book":"1 ЛЕТАПІСАЎ","chapter":"16","verse":"5","text":"Асафа галоўным, другім пасьля яго Захара, Еела, Шэмірамофа, Ехііла, Мататыю, Эліяфа, і Ванэю, Авэд-Эдома і Еела з псалтырамі і цытрамі, і Асафа для ігры на кімвалах,"},{"book":"1 ЛЕТАПІСАЎ","chapter":"16","verse":"6","text":"а Ванэю і Азііла, сьвятароў, каб пастаянна трубілі перад каўчэгам запавета Божага."},{"book":"1 ЛЕТАПІСАЎ","chapter":"16","verse":"7","text":"У гэты дзень Давід першы раз даў псальму для ўсхваленьня Госпада праз Асафа і братоў ягоных:"},{"book":"1 ЛЕТАПІСАЎ","chapter":"16","verse":"8","text":"слаўце Госпада, узносьце імя Яго; абвяшчайце ў народах дзеі Ягоныя;"},{"book":"1 ЛЕТАПІСАЎ","chapter":"16","verse":"9","text":"сьпявайце Яму, барабаньце Яму; раскажэце пра ўсе цуды Ягоныя;"},{"book":"1 ЛЕТАПІСАЎ","chapter":"16","verse":"10","text":"хвалецеся імем Ягоным сьвятым: хай радуецца сэрца тых, што шукаюць Госпада;"},{"book":"1 ЛЕТАПІСАЎ","chapter":"16","verse":"11","text":"знайдзеце Госпада і сілы Яго, шукайце няспынна аблічча Яго;"},{"book":"1 ЛЕТАПІСАЎ","chapter":"16","verse":"12","text":"спамінайце цуды, якія Ён стварыў, азнакі Яго і суды вуснаў Ягоных,"},{"book":"1 ЛЕТАПІСАЎ","chapter":"16","verse":"13","text":"вы, семя Ізраілевае, рабы Ягоныя, сыны Якава, выбранцы Яго!"},{"book":"1 ЛЕТАПІСАЎ","chapter":"16","verse":"14","text":"Ён Гасподзь Бог наш, суды Яго па ўсёй зямлі."},{"book":"1 ЛЕТАПІСАЎ","chapter":"16","verse":"15","text":"Памятайце вечна запавет Яго, слова, якое Ён наказаў ў тысячы родаў,"},{"book":"1 ЛЕТАПІСАЎ","chapter":"16","verse":"16","text":"тое, што наказваў Абрагаму, і ў чым запрысягаўся Ісаку,"},{"book":"1 ЛЕТАПІСАЎ","chapter":"16","verse":"17","text":"і што паставіў Якаву ў закон, і Ізраілю ў запавет вечны,"},{"book":"1 ЛЕТАПІСАЎ","chapter":"16","verse":"18","text":"кажучы: табе дам Я зямлю Ханаанскую, у спадчынны надзел вам."},{"book":"1 ЛЕТАПІСАЎ","chapter":"16","verse":"19","text":"Яны былі тады малалікія і мізэрныя, і прыхадні ў ёй,"},{"book":"1 ЛЕТАПІСАЎ","chapter":"16","verse":"20","text":"і пераходзілі ад народу да народу, і з аднаго царства да другога народу;"},{"book":"1 ЛЕТАПІСАЎ","chapter":"16","verse":"21","text":"але Ён нікому не дазволіў крыўдзіць іх і выкрываў за іх цароў:"},{"book":"1 ЛЕТАПІСАЎ","chapter":"16","verse":"22","text":"не дакранайцеся да памазаных Маіх, і прарокам Маім не рабеце ліха."},{"book":"1 ЛЕТАПІСАЎ","chapter":"16","verse":"23","text":"Сьпявайце Госпаду, уся зямля, дабравяшчайце дзень у дзень выратаваньне Яго."},{"book":"1 ЛЕТАПІСАЎ","chapter":"16","verse":"24","text":"Абвяшчайце язычнікам славу Яго, усім народам цуды Ягоныя,"},{"book":"1 ЛЕТАПІСАЎ","chapter":"16","verse":"25","text":"бо вялікі Гасподзь і варты хвалы, страшны больш за ўсіх багоў."},{"book":"1 ЛЕТАПІСАЎ","chapter":"16","verse":"26","text":"Бо ўсе багі народаў нішто, а Гасподзь нябёсы стварыў."},{"book":"1 ЛЕТАПІСАЎ","chapter":"16","verse":"27","text":"Слава і веліч перад абліччам Ягоным, магутнасьць і радасьць на месцы Ягоным."},{"book":"1 ЛЕТАПІСАЎ","chapter":"16","verse":"28","text":"Узьнясеце Госпаду, плямёны народаў, узьнясеце Госпаду славу і гонар,"},{"book":"1 ЛЕТАПІСАЎ","chapter":"16","verse":"29","text":"узьнясеце Госпаду славу імю Ягонаму. Вазьмеце дар, ідзеце прад аблічча Яго, пакланецеся Госпаду і хараству сьвятыні Яго."},{"book":"1 ЛЕТАПІСАЎ","chapter":"16","verse":"30","text":"Трымці перад ім, уся зямля, бо Ён запачаткаваў сусьвет, ён не пахісьнецца."},{"book":"1 ЛЕТАПІСАЎ","chapter":"16","verse":"31","text":"Хай весяляцца нябёсы, хай радуецца зямля, і хай скажуць у народах: Гасподзь валадарыць!"},{"book":"1 ЛЕТАПІСАЎ","chapter":"16","verse":"32","text":"Хай плешча мора і што напаўняе яго, хай радуецца поле і ўсё, што на ім."},{"book":"1 ЛЕТАПІСАЎ","chapter":"16","verse":"33","text":"Хай пераможна радуюцца ўсе дрэвы дуброўныя прад абліччам Госпада, бо Ён ідзе судзіць зямлю."},{"book":"1 ЛЕТАПІСАЎ","chapter":"16","verse":"34","text":"Слаўце Госпада, бо навечна міласьць Яго,"},{"book":"1 ЛЕТАПІСАЎ","chapter":"16","verse":"35","text":"і скажэце: выратуй, Божа, Выратавальнік наш, зьбяры нас і выбаві нас ад народаў, хай жа ўславім сьвятое імя Тваё і хай жа пахвалімся славаю Тваёю."},{"book":"1 ЛЕТАПІСАЎ","chapter":"16","verse":"36","text":"Дабраславёны Гасподзь Бог Ізраілеў ад веку і да веку! І сказаў увесь народ: амін! алілуя!"},{"book":"1 ЛЕТАПІСАЎ","chapter":"16","verse":"37","text":"Давід пакінуў там, перад каўчэгам запавета Гасподняга, Асафа і братоў ягоных, каб яны служылі перад каўчэгам пастаянна, кожны дзень,"},{"book":"1 ЛЕТАПІСАЎ","chapter":"16","verse":"38","text":"і Авэд-Эдома і братоў ягоных, шэсьцьдзясят восем чалавек; Авэд-Эдома, сына Ідытунавага, і Хосу - брамнікамі,"},{"book":"1 ЛЕТАПІСАЎ","chapter":"16","verse":"39","text":"а Садока сьвятара і братоў сьвятароў перад жытлішчам Гасподнім, што на вышыні ў Гаваоне,"},{"book":"1 ЛЕТАПІСАЎ","chapter":"16","verse":"40","text":"для прынашэньня цэласпаленьняў Госпаду на ахвярніку цэласпаленьня пастаянна, раніцай і ўвечары, і дзеля ўсяго, што напісана ў законе Госпада, які Ён наказаў Ізраілю;"},{"book":"1 ЛЕТАПІСАЎ","chapter":"16","verse":"41","text":"і зь імі Эмана і Ідытуна і іншых выбраных якія назначаны паіменна, каб славіць Госпада, бо вечная міласьць Ягоная."},{"book":"1 ЛЕТАПІСАЎ","chapter":"16","verse":"42","text":"Пры іх Эман і Ідытун праслаўляі Бога, іграючы на трубах, кімвалах і розных музычных спарудах; а сыноў Ідытуна паставіў пры браме."},{"book":"1 ЛЕТАПІСАЎ","chapter":"16","verse":"43","text":"І пайшоў увесь народ, кожны ў свой дом; вярнуўся і Давід, каб дабраславіць дом свой."}]}