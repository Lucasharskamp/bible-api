{"data":[{"book":"Kɛɛwotiiti","chapter":"7","verse":"1","text":"Zalaɠa ɠula ɠundiɠi wolai ɠɛni ma: «Gaama ɠa nuu nɛi ti bosu?»"},{"book":"Kɛɛwotiiti","chapter":"7","verse":"2","text":"Etiyɛni gooɠaaʋoteni, é ɠɛ ma: «À woilo mà, wɔi wo ga kɛ̀ɛni ta kɛ̀ɛleaiti! Lɛbiya ƓALAGI ɠulani kɛlɛma ade-mɛmɛwola Abalaame ʋɛ, siɛgi zu é ɠɛni la Mezopotami, aisa é ʋa li, é zei Ɠalan."},{"book":"Kɛɛwotiiti","chapter":"7","verse":"3","text":"É ɠɛni ma: ‹Zeɠe ɗa-yooi zu, ɗa-wolodai zu, li zooi naa zu, ʋɛ gè ná lɛɛzu ga ɗe.›"},{"book":"Kɛɛwotiiti","chapter":"7","verse":"4","text":"Názu ɠa é ɠula la Ɓaɓilɔne yooi ʋa, é li é zei Ɠalan. Miná ɠa é yɛni ná, kɛɛɠɛ zaai ma, GALA ge ɓudɛ la zooi nii zu, ʋɛ wo zeini ná za."},{"book":"Kɛɛwotiiti","chapter":"7","verse":"5","text":"É la ɠɛni ada nɔpɛ feeni zea naama yooi zu, anɛɛ kɔɠɔ lo daa ɠila kɛɠala you, kɛlɛ é minazeɠeni bɛ ga toɠa zooi naa veezu bɛ, ta mavofodaiti bɛ tɔun poluma, naazu doun nɔpɛ ge la ɠɛni dɛ zea."},{"book":"Kɛɛwotiiti","chapter":"7","verse":"6","text":"À woilo dɛɛ naa ma, nii GALA ge boni ma: ‹Suɠwɛɛ ga è-mavofodaiti ta ɠɛ ga seikɔɠɔma nuiti zooi taɠili su, ta ɠɛ ná ga duɔiti, ti ti zopele ɲɔu kona unnaanigɔ (400) laawu."},{"book":"Kɛɛwotiiti","chapter":"7","verse":"7","text":"Kɛlɛ nà zii naa lukpɔɠaaleʋe, nii ta duɔlai ɠɛ zeezu, naa ʋoluma, ta ɠula, ti ʋa, ti dɛ̀bi ʋɛ.›"},{"book":"Kɛɛwotiiti","chapter":"7","verse":"8","text":"Naa ʋoluma, GALA ge minazeɠegi ɓɛtɛni ti yɔɠɔzu ta Abalaame, é tatipɛlɛʋolui ɠɛ ga ma ʋoogi. Naa ɠa é kɛɛni, é Izaake zɔlɔɔgai ma, é tatini pɛlɛʋolu foloi lɔsaʋasiɛi ma, Izaake ɓalaa kɛɛni ɠana nɔ ga Zakɔɓe, Zakɔɓe ɓalaa kɛ ɠana nɔ ga ade-mɛmɛwola puugɔ maazu felegɔiti (12)."},{"book":"Kɛɛwotiiti","chapter":"7","verse":"9","text":"«Ade-mɛmɛwolani ti toloi ɠulani ga Zozɛfe, ti pɔdi ga ti lii la Ezipete yooi zu. Kɛlɛ GALA ge ɠɛni ba,"},{"book":"Kɛɛwotiiti","chapter":"7","verse":"10","text":"é kula ná-kpɔlɔi pɛ su. GALA ge ɠigi veeni zea, é zaala zɔlɔɔ Ezipete masagi Falaɠɔn ɠaazu, naa sei ga kundiɠii Ezipete yooi ta ná-pɛlɛyeɠei unda."},{"book":"Kɛɛwotiiti","chapter":"7","verse":"11","text":"Pului looni Ezipete yooi zu ná pɛ ta Kanaan yooi ɓalaa su, kpɔlɔi wola wɔɔlɔni, ade-mɛmɛwolani ti la ɠɛni ɠɔnɔ sɔlɔɔsu."},{"book":"Kɛɛwotiiti","chapter":"7","verse":"12","text":"Zakɔɓe mɛnigai ma ga moloi ɠa Ezipete yooi zu, é ade-mɛmɛwolani teʋeni ná mɔunpa."},{"book":"Kɛɛwotiiti","chapter":"7","verse":"13","text":"Ti ziɛ laa velesiɛi zu, Zozɛfe ɓɔɠɔ lɛɛni ga kɛɛɠɛlointi, Falaɠɔn Zozɛfe ɠulazuʋɛ ɠwɛɛni."},{"book":"Kɛɛwotiiti","chapter":"7","verse":"14","text":"Naa ʋoluma, Zozɛfe valini ga ti ʋa ga kɛɛɠɛ Zakɔɓe, ta ná-pɛlɛyeɠei pɛ, ti pɛ kpɔga ɠɛni ga nu ʋuulɔfela maazu lɔɔlugɔ (75)."},{"book":"Kɛɛwotiiti","chapter":"7","verse":"15","text":"Zakɔɓe liini Ezipete, é yɛ ná, é za, ade-mɛmɛwolani ɓalaa ti za."},{"book":"Kɛɛwotiiti","chapter":"7","verse":"16","text":"Ti liini ga ti-ma ʋoomaiti Sikɛme, ti ti maaɠulu Abalaame ná-kabamaʋɛ, nii é geyani ga walii Ɠamɔɔl ná-doun zunuiti ma Sikɛme."},{"book":"Kɛɛwotiiti","chapter":"7","verse":"17","text":"«Tɛi yeeɠɛɠalai maa ɠɛni ɓuɠazu ga GALA ná-minazeɠegi laazeeli, nii é kɛɛni Abalaame ʋɛ, ada-nuɓusɛiti ti mɔinni, ti ɓuɠu Ezipete yooi zu,"},{"book":"Kɛɛwotiiti","chapter":"7","verse":"18","text":"eyɛsu masagi taɠili ge wuzeɠe Ezipete yooi zu, nii é la ɠɛni Zozɛfe ɠwɛɛ."},{"book":"Kɛɛwotiiti","chapter":"7","verse":"19","text":"Masagi naa zeini ada-nuɓusɛiti ga, é ɗa ade-mɛmɛwolani kpɔlɔ, eyɛsu é ɠɛ naati ma, ti ɗa ta-loun ɲɛgiti kula pɛlɛi ʋa, ti ɗa za."},{"book":"Kɛɛwotiiti","chapter":"7","verse":"20","text":"«Naama ziɛgi zu ɠa Moize zɔlɔɔga da, gola ʋa GALA gaazu. É kɛɛni ga alu saʋagɔ, ti ɗa kɔnɔkula kɛɛɠɛ ʋɛlɛi wu."},{"book":"Kɛɛwotiiti","chapter":"7","verse":"21","text":"Siɛgi zu ti kulani la pɛlɛi ʋa, Falaɠɔn ná-doun anzanui seɠeni, é kulasu eɠɛ kpɔɠɔ loun zunu."},{"book":"Kɛɛwotiiti","chapter":"7","verse":"22","text":"Moize kalagi zɔlɔɔni Ezipete ɠimalai pɛ su, sɛbɛi wɔɔlɔni kpɔɛzuɠulai ta kɛɛwotiiti su."},{"book":"Kɛɛwotiiti","chapter":"7","verse":"23","text":"«É kona ʋuunaanigɔi (40) zɔlɔɔgai ma, ɠi ge looni bɛ ga é wɛlɛ kɛɛɠɛlointi ma, Izilayɛle nuiti."},{"book":"Kɛɛwotiiti","chapter":"7","verse":"24","text":"É gila kaani, ti ɗa kpɔlɔ, é naa maaloboni, nii ti ɠɛni kpɔlɔzu, naa nɔnɔi ʋotokulazuʋɛ, é Ezipete nui ʋaani."},{"book":"Kɛɛwotiiti","chapter":"7","verse":"25","text":"É ɠisiɛni ga kɛɛɠɛlointi ta gaaɠa ga GALA ka pɔ é ti ɠizo ga maaʋele, kɛlɛ naati ti la ɠɛni naa ɠaaɠaani."},{"book":"Kɛɛwotiiti","chapter":"7","verse":"26","text":"Poluma voloi, é liini, é lɔ tanigaa yɔɠɔzu, niiti ti ɠɛni ɲɛpii ɠɔɔzu, nii a kɛ é ti yɔɠɔzuɓɛtɛ, é ɠɛni ti ma: ‹Wa ga ɠɛɛɠɛlointi, lee vaa zu wo ɓɔɠɔ ɓɔlɔzu?›"},{"book":"Kɛɛwotiiti","chapter":"7","verse":"27","text":"Kɛlɛ zɔi é ɠɛni bɔɔlai ɓɔlɔzu, naa goolaaʋilini, é ɠɛ ma: ‹Ɓɛ ɠa é è zeiɗa ga kundiɠii ta tukpɔɠaaleʋe nui gi unda?"},{"book":"Kɛɛwotiiti","chapter":"7","verse":"28","text":"Ɗa pɔ è pàa, eɠɛʋelei è Ezipete nui ʋaani la wogi?›"},{"book":"Kɛɛwotiiti","chapter":"7","verse":"29","text":"Moize naama wooiti mɛnigai ma, é ʋelani, é li, é zei Madiyan nuiti ta-yooi zu, é doun zunu felegɔ zɔlɔɔ miná."},{"book":"Kɛɛwotiiti","chapter":"7","verse":"30","text":"«Kona ʋuunaanigɔ (40) leʋegai ma mɔnɔ, geezuɠeelai gila ge ɠulani bɛ kɛlɛma Sinayi gizei ma leʋebai zu, abuzogi zaama, nii é ɠɛni kpɔvɔ goi ʋa."},{"book":"Kɛɛwotiiti","chapter":"7","verse":"31","text":"Moize laavɔɔ ʋelei ma ga naama ɠulakɛlɛmai, é ɠɛni maaɓuɠazu ba ga é ka, Maliɠii ɓɔɛni pɔ, é ɠɛ ma:"},{"book":"Kɛɛwotiiti","chapter":"7","verse":"32","text":"‹Nà ɠa gè ga è-mɛmɛwolani ta-ƓALAGI, Abalaame, Izaake, ta Zakɔɓe.› Moize zasuɓalini, é la ɠɛni zoosu é ʋa wɛlɛ."},{"book":"Kɛɛwotiiti","chapter":"7","verse":"33","text":"Maliɠii ɠɛni ma: ‹Ɗa-zaʋalagiti kula ɠɔɠɔa, mazɔlɔɔ adaʋɛ ʋɛ è loni ná, zou ʋe gè maaɲɛɛ ʋɛai ba."},{"book":"Kɛɛwotiiti","chapter":"7","verse":"34","text":"Gaamazu, gè nà-nuɓusɛiti ta-ɓɔlɔi ɠaa Ezipete yooi zu, gè ti ɓala gooi mɛniga, ti bosu. Gè ʋaa ga gè ti unmɔɔ. Naa ɠa é ba, nà è leʋesu Ezipete yooi zu.›"},{"book":"Kɛɛwotiiti","chapter":"7","verse":"35","text":"«Moizei tɔna nii ti ɠɛlɛni ba, ti ɗa ɠɛ ma: ‹Ɓɛ ɠa é è zeiɗa ga kundiɠii ta tukpɔɠaaleʋe nui?› Naa ɠa GALA ge teʋeni ga kundiɠii ta unmɔɔ nui, geezuɠeelai ná-kpɔbai zaɓui zu, nii é ɠulani bɛ kɛlɛma kpɔvɔ goi zu."},{"book":"Kɛɛwotiiti","chapter":"7","verse":"36","text":"Tɔ ɠa é ti ɠulani Ezipete yooi ʋa ga maaɓɛlɛ vaiti ta laavɔɔ vaiti, Kpoloɗɛ Ɓɔigi zaama ta teʋebai zu kona ʋuunaanigɔ (40) laawu."},{"book":"Kɛɛwotiiti","chapter":"7","verse":"37","text":"Moize ɠilagi naa nɔ ɠa, é ɠɛni Izilayɛle nuiti ma: ‹GALA ka GALA goo wo nui ta wuzeɠezu wo ʋɛ ga nɔ̀un kɛʋele, wo-ɠɛɛleaiti saama.›"},{"book":"Kɛɛwotiiti","chapter":"7","verse":"38","text":"Siɛgi zu nuɓusɛiti gaalɛa ɠɛni de la ba teʋebai zu, tɔnɔ ɠa é ɠɛni ade-mɛmɛwolani zɔɠɔzu ta geezuɠeelai, nii é ɠɛni ɓɔɛzu pɔ Sinayi gizei ma. É zɛnvu su wooiti sɔlɔɔni, ga é ti laazeeli ade ma."},{"book":"Kɛɛwotiiti","chapter":"7","verse":"39","text":"Ade-mɛmɛwolani ti la ɠɛni kɛɛni, ti ʋa ɠolo bɛ, kɛlɛ ti ɠɛni daaʋilisu, ti-yiimaʋɛ pɛ tatiga ɠɛni de Ezipete yooi ma."},{"book":"Kɛɛwotiiti","chapter":"7","verse":"40","text":"Ti ɠɛni Aalɔn ma: ‹Wuzeɠena, è galagiti kpɛtɛ gi ʋɛ, ti lo gi luɠɔ, mazɔlɔɔ Moize nii, é gi ɠulaai Ezipete yooi ʋa, gi la kwɛɛ nii kɛai la.›"},{"book":"Kɛɛwotiiti","chapter":"7","verse":"41","text":"Naama ziɛgi zu, ti nikɛ yiʋoi maaniinigi ɓɛtɛni, ti ɗa zalaɠaiti kula kɔɔɠɔ ganigi naa ʋɛ, ti ɗa ɠoozunɛ naa ma, nii ti kpɛtɛai ga ti ɓɔɠɔ yeei."},{"book":"Kɛɛwotiiti","chapter":"7","verse":"42","text":"GALA ge ʋoluaveni ti ʋa, é ti yɛ ná, ti ɗa aniiti pɛ dɛbi, ti volozu geeɠɔlɔgi zu. Naa ɠa sɛʋɛai GALA goo wo nuiti ta-zɛʋɛi zu ga:"},{"book":"Kɛɛwotiiti","chapter":"7","verse":"43","text":"Ɓa-o, wo Mɔlɔke ná-seɠe ʋɛlɛi zeɠeni,"},{"book":"Kɛɛwotiiti","chapter":"7","verse":"44","text":"«Ade-mɛmɛwolani kɛai ma teʋebai zu, seɠe ʋɛlɛi ɠɛni ti ya, nii minazeɠegi ma zɛʋɛi ɠɛni bu, seɠe ʋɛlɛi nii GALA ge Moize leveni ga é to, ga naama ɠazaʋigi nii é kaani."},{"book":"Kɛɛwotiiti","chapter":"7","verse":"45","text":"Ade-mɛmɛwolani ti naa zɔlɔɔgai ma, Zozuwe yɛni ti luɠɔ, ti lɛɛ la zooi naa zu, ti kulani ziiti zea, niiti GALA ge ɠɛni ti ɓɛɛzu ti luɠɔ. Seɠe ʋɛlɛi naa yɛni ná eyɛsu Davide ná-yeeɠɛɠalai,"},{"book":"Kɛɛwotiiti","chapter":"7","verse":"46","text":"naa zaala zɔlɔɔni GALA gaazu, é suvali ga zobo ge ve bɛ, é pɛlɛ lo Zakɔɓe ná-GALAGI ʋɛ."},{"book":"Kɛɛwotiiti","chapter":"7","verse":"47","text":"Kɛlɛ Salomɔn ɠa niina, é pɛlɛi loni GALA bɛ."},{"book":"Kɛɛwotiiti","chapter":"7","verse":"48","text":"Kɛlɛ anɛɛ naa ʋe, GALA nii é Anii-Pɛ-Unda, naa la ɗa ga zei pɛlɛi wu, nii togai ga nu ɓɔɠɔ yeei, eɠɛʋelei GALA goo wo nui boni da, é ɠɛ ma:"},{"book":"Kɛɛwotiiti","chapter":"7","verse":"49","text":"‹Maliɠii wooi ɠaa: Geeɠɔlɔgi ɠa é ga nà-masa kpɔkpɔgi,"},{"book":"Kɛɛwotiiti","chapter":"7","verse":"50","text":"Nà lɛi gè ʋa naama aniiti pɛ kpɛtɛ ɓaa?›"},{"book":"Kɛɛwotiiti","chapter":"7","verse":"51","text":"«Ee, suvɔ nuiti, niiti ti-yiimaʋɛ, ta ti-woiyeɠeiti daaɠulugai! Wa Zɛnvu Ɲadegai zakpesu yeenɔpɛ! Wo ɠulaʋɛ ga wo-mɛmɛwolani."},{"book":"Kɛɛwotiiti","chapter":"7","verse":"52","text":"GALA goo wo nui ɓɛ ɠa, wo-mɛmɛwolani ti la kpɔlɔni? Ti naati paani vɔlɔ, niiti ti ɠɛni Telebo Nui ʋaa vai wosu ma yeeluɠɔ, nii wo yaavaai, wo pa."},{"book":"Kɛɛwotiiti","chapter":"7","verse":"53","text":"Wɔigi wo GALA ná-tɔgi zɔlɔɔgai ga geezuɠeelaiti maaʋele, kɛlɛ wo la kɛɛni wo ʋa ɠolo bɛ.»"},{"book":"Kɛɛwotiiti","chapter":"7","verse":"54","text":"Ti naama wooiti mɛnigai ma, é wanani ti ma ga gola, ti ɗa ɲiigai ziɛ ga Etiyɛni laalɔɠɔma."},{"book":"Kɛɛwotiiti","chapter":"7","verse":"55","text":"Kɛlɛ tɛi Etiyɛni mu daavega ɠɛni de ga Zɛnvu Ɲadegai, é ɠaazuwuzeɠeni geeɠɔlɔgi zu ʋele, é GALA ná-lɛbiyai ɠaani, ta é Yesu ɠa loni GALA zeezazuʋɛ."},{"book":"Kɛɛwotiiti","chapter":"7","verse":"56","text":"É ɠɛni ma: «Nà geeɠɔlɔgi laalaogai ɠaazu, ta Nu ná-Doun Zunui loni GALA zeezazuʋɛ.»"},{"book":"Kɛɛwotiiti","chapter":"7","verse":"57","text":"Názu ɠa ti kpeei looni la, ti ɗa ti-woiyeɠeiti daaɠulu, ti ɓizɛ ʋɔɔma daalɔɠɔma."},{"book":"Kɛɛwotiiti","chapter":"7","verse":"58","text":"Ti kpɛɛni, ti kula taai ʋa, ti ɗa sɔ ga kɔtuiti. Naama zeeleiti ti ɠɛni ta-zeɠeiti feezu zunu loungoi ta ya, nii daaseigi ɠɛni ga Sɔle."},{"book":"Kɛɛwotiiti","chapter":"7","verse":"59","text":"Siɛgi zu ti ɠɛni Etiyɛni zɔɔzu la, é ɠɛni GALA falizu, é ɗa ɠɛ ma: «Màliɠii Yesu, yeezei zɛ̀nvui wu.»"},{"book":"Kɛɛwotiiti","chapter":"7","verse":"60","text":"Naa ʋoluma, é ʋilɛni ɲiibiɠa, é ɓain ga woo wola, é ɠɛ ma: «Màliɠii, mina niima ɠotoi la ti unma.» É naa wogai ma, é zaani."}]}