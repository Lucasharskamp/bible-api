{"data":[{"book":"ΙΩΒ","chapter":"20","verse":"1","text":"Ὑπολαβὼν δὲ Σωφὰρ ὁ Μιναῖος, λέγει,"},{"book":"ΙΩΒ","chapter":"20","verse":"2","text":"Οὐχ οὕτως ὑπελάμβανον ἀντερεῖν σε ταῦτα, καὶ οὐχὶ συνίετε μᾶλλον ἢ καὶ ἐγώ."},{"book":"ΙΩΒ","chapter":"20","verse":"3","text":"Παιδείαν ἐντροπῆς μου ἀκούσομαι, καὶ πνεῦμα ἐκ τῆς συνέσεως ἀποκρίνεταί μοι."},{"book":"ΙΩΒ","chapter":"20","verse":"4","text":"Μὴ ταῦτα ἔγνως ἀπὸ τοῦ ἔτι, ἀφʼ οὗ ἐτέθη ἄνθρωπος ἐπὶ τῆς γῆς;"},{"book":"ΙΩΒ","chapter":"20","verse":"5","text":"Εὐφροσύνη δὲ ἀσεβῶν πτῶμα ἐξαίσιον, χαρμονὴ δὲ παρανόμων ἀπώλεια·"},{"book":"ΙΩΒ","chapter":"20","verse":"6","text":"ἐὰν ἀναβῇ εἰς οὐρανὸν αὐτοῦ τὰ δῶρα, ἡ δὲ θυσία αὐτοῦ νεφῶν ἅψηται."},{"book":"ΙΩΒ","chapter":"20","verse":"7","text":"Ὅταν γὰρ δοκῇ ἤδη κατεστηρίχθαι, τότε εἰς τέλος ἀπολεῖται· οἱ δὲ εἰδότες αὐτὸν ἐροῦσι, ποῦ ἐστιν;"},{"book":"ΙΩΒ","chapter":"20","verse":"8","text":"Ὥσπερ ἐνύπνιον ἐκπετασθὲν οὐ μὴ εὑρεθῇ, ἔπτη δὲ ὥσπερ φάσμα νυκτερινόν."},{"book":"ΙΩΒ","chapter":"20","verse":"9","text":"Ὀφθαλμὸς παρέβλεψε, καὶ οὐ προσθήσει, καὶ οὐκ ἔτι προσνοήσει αὐτὸν ὁ τόπος αὐτοῦ."},{"book":"ΙΩΒ","chapter":"20","verse":"10","text":"Τοὺς υἱοὺς αὐτοῦ ὀλέσαισαν ἥττονες, αἱ δὲ χεῖρες αὐτοῦ πυρσεύσαισαν ὀδύνας."},{"book":"ΙΩΒ","chapter":"20","verse":"11","text":"Ὀστᾶ αὐτοῦ ἐνεπλήσθησαν νεότητος αὐτοῦ, καὶ μετʼ αὐτοῦ ἐπὶ χώματος κοιμηθήσεται."},{"book":"ΙΩΒ","chapter":"20","verse":"12","text":"Ἐὰν γλυκανθῇ ἐν στόματι αὐτοῦ κακία, κρύψει αὐτὴν ὑπὸ τὴν γλῶσσαν αὐτοῦ,"},{"book":"ΙΩΒ","chapter":"20","verse":"13","text":"οὐ φείσεται αὐτῆς, καὶ οὐκ ἐγκαταλείψει αὐτήν· καὶ συνάξει αὐτὴν ἐν μέσῳ τοῦ λάρυγγος αὐτοῦ,"},{"book":"ΙΩΒ","chapter":"20","verse":"14","text":"καὶ οὐ μὴ δυνηθῇ βοηθῆσαι ἑαυτῷ· χολὴ ἀσπίδος ἐν γαστρὶ αὐτοῦ."},{"book":"ΙΩΒ","chapter":"20","verse":"15","text":"Πλοῦτος ἀδίκως συναγόμενος ἐξεμεθήσεται, ἐξ οἰκίας αὐτοῦ ἐξελκύσει αὐτὸν ἄγγελος."},{"book":"ΙΩΒ","chapter":"20","verse":"16","text":"Θυμὸν δὲ δρακόντων θηλάσειεν, ἀνέλοι δὲ αὐτὸν γλῶσσα ὄφεως."},{"book":"ΙΩΒ","chapter":"20","verse":"17","text":"Μὴ ἴδοι ἄμελξιν νομάδων, μηδὲ νομὰς μέλιτος καὶ βουτύρου."},{"book":"ΙΩΒ","chapter":"20","verse":"18","text":"Εἰς κενὰ καὶ μάταια ἐκοπίασε, πλοῦτον ἐξ οὗ οὐ γεύσεται· ὥσπερ στρίφνος ἀμάσητος, ἀκατάποτος."},{"book":"ΙΩΒ","chapter":"20","verse":"19","text":"Πολλῶν γὰρ δυνατῶν οἴκους ἔθλασε· δίαιταν δὲ ἥρπασε, καὶ οὐκ ἔστησεν."},{"book":"ΙΩΒ","chapter":"20","verse":"20","text":"Οὐκ ἔστιν αὐτοῦ σωτηρία τοῖς ὑπάρχουσιν, ἐν ἐπιθυμίᾳ αὐτοῦ οὐ σωθήσεται."},{"book":"ΙΩΒ","chapter":"20","verse":"21","text":"Οὐκ ἔστιν ὑπόλειμμα τοῖς βρώμασιν αὐτοῦ, διὰ τοῦτο οὐκ ἀνθήσει αὐτοῦ τὰ ἀγαθά."},{"book":"ΙΩΒ","chapter":"20","verse":"22","text":"Ὅταν δὲ δοκῇ ἤδη πεπληρῶσθαι, θλιβήσεται, πᾶσα δὲ ἀνάγκη ἐπʼ αὐτὸν ἐπελεύσεται."},{"book":"ΙΩΒ","chapter":"20","verse":"23","text":"Εἴ πῶς εἶ πληρῶσαι γαστέρα αὐτοῦ, ἐπαποστείλαι ἐπʼ αὐτὸν θυμὸν ὀργῆς, νίψαι ἐπʼ αὐτὸν ὀδύνας,"},{"book":"ΙΩΒ","chapter":"20","verse":"24","text":"καὶ οὐ μὴ σωθῇ ἐκ χειρὸς σιδήρου· τρώσαι αὐτὸν τόξον χάλκειον."},{"book":"ΙΩΒ","chapter":"20","verse":"25","text":"Διεξέλθοι δὲ διὰ σώματος αὐτοῦ βέλος, ἄστρα δὲ ἐν διαίταις αὐτοῦ· περιπατήσαισαν ἐπʼ αὐτῷ φόβοι,"},{"book":"ΙΩΒ","chapter":"20","verse":"26","text":"πᾶν δὲ σκότος αὐτῷ ὑπομείναι· κατέδεται αὐτὸν πῦρ ἄκαυστον, κακώσαι δὲ αὐτοῦ ἐπήλυτος τὸν οἶκον."},{"book":"ΙΩΒ","chapter":"20","verse":"27","text":"Ἀνακάλυψαι δὲ αὐτοῦ ὁ οὐρανὸς τὰς ἀνομίας, γῆ δὲ ἐπανασταίη αὐτῷ."},{"book":"ΙΩΒ","chapter":"20","verse":"28","text":"Ἑλκύσαι τὸν οἶκον αὐτοῦ ἀπώλεια εἰς τέλος, ἡμέρα ὀργῆς ἐπέλθοι αὐτῷ."},{"book":"ΙΩΒ","chapter":"20","verse":"29","text":"Αὕτη ἡ μέρις ἀνθρώπου ἀσεβοῦς παρὰ Κυρίου, καὶ κτῆμα ὑπαρχόντων αὐτῷ παρὰ τοῦ ἐπισκόπου."}]}