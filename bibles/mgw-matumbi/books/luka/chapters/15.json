{"data":[{"book":"Luka","chapter":"15","verse":"1","text":"Lisu'ba limo, alonga koli na bene sambi baingi baayi'i kumpi'kania Yesu."},{"book":"Luka","chapter":"15","verse":"2","text":"Mafalisayo na balimu ba salya baatumbwi ku'ku'li'ka, “Munninguli mundu yu'! Aakemya bene sambi, no lya nabo nkungu gumo.”"},{"book":"Luka","chapter":"15","verse":"3","text":"Yesu aayangwi kwa lukongo,"},{"book":"Luka","chapter":"15","verse":"4","text":"“Ati', mundu yumo kati yinu mana abile na ngondolo mya, mana aobite yumo, alu'a panga buli? Aaleka balu' tisini na kenda mmwitu, no yenda kumpala yu'lu' ywaobite mpaka ammone."},{"book":"Luka","chapter":"15","verse":"5","text":"Mana amweni, alu'a kumpu'twa palipamba kwo napusika."},{"book":"Luka","chapter":"15","verse":"6","text":"Paaika kasake, aakema mambwigalye na kwabakia, ‘Munapusike pamope nanenga kwa mwanjaa yu'lu' ngondolo wangu' ywaobite nimweni.’”"},{"book":"Luka","chapter":"15","verse":"7","text":"Yesu aayendeli longela, “Mwenga nendakumakia, kwalu'a baa na pulaa kunani kwa mundu yumo mwene sambi buyangania kwa Nnu'ngu', kulikoni bandu tisini na kenda bene aki bapalilwali kummuyangania Nnu'ngu'.”"},{"book":"Luka","chapter":"15","verse":"8","text":"“Au mwibona buli? Tubaye nnwawa nsi'si' abi na ela ku'mi ya mapeni, mana aobiye yimo, alu'a panga buli? Alu'a koya lumuli na kwipyaya nyumba yoti ku'no kalolekeya mpaka aibone."},{"book":"Luka","chapter":"15","verse":"9","text":"Mana aibweni, aakema mambwiga na bandu ba papipi nakwe no baya, ‘Munapusike pamope nanenga kwa mwanjaa niibweni yi'lu' ela yangu' yayaobite.’"},{"book":"Luka","chapter":"15","verse":"10","text":"Na mwenga nendakummakia, ngamo baanapusika malaika ba Nnu'ngu' kwa kummona mwene sambi yumo kammuyangania Nnu'ngu'.”"},{"book":"Luka","chapter":"15","verse":"11","text":"Yesu aayendeli longela, “Kwai na mundu yumo aabile na bana abi'li' analu'me."},{"book":"Luka","chapter":"15","verse":"12","text":"Yu'lu' nnuna aabakie tati' bake, ‘Tati', mumbei ulisi wangu'.’ Nembe ayi'ki'ti kwabagana mali yake."},{"book":"Luka","chapter":"15","verse":"13","text":"Gaapite masu'ba bai, yu'lu' nnuna aapi'miye ulisi wake no yabwa mwanja wa nni'ma wa kuutalu na yi'lu' mbanje yaapatike. Akwo, aatikwinyamana yi'lu' mbanje."},{"book":"Luka","chapter":"15","verse":"14","text":"Payomwi tumya kila kikowe, kwapitike njala ngali' kunni'ma wu'lu', nembe ngatumbwa auka kwo pala kilyo."},{"book":"Luka","chapter":"15","verse":"15","text":"Aalu'bike kibalua kwa mundu yumo ywa kunni'ma wo, nembe aampei lyengo lyo kwapeya yakulya magu'be kunng'unda wake."},{"book":"Luka","chapter":"15","verse":"16","text":"Aminyikiage ata lya makabanda gabalyage magu'be mwanjaa, aabile ntu'pu' mundu ywa kumpeya kilyo sosoti."},{"book":"Luka","chapter":"15","verse":"17","text":"Paapatike malango aatigania, ‘Mboni kwa tati' bangu' kubile na apangakasi baingi babalya no igaya, nenga niwaa njala?"},{"book":"Luka","chapter":"15","verse":"18","text":"Nilu'a buyangania kwa tati' bangu' na kwabakia, Tati', ninkosile Nnu'ngu' na mwenga."},{"book":"Luka","chapter":"15","verse":"19","text":"Nili'nganili ata kemelwa na mwana winu. Munipange kati yumo ywa apangakasi binu.’"},{"book":"Luka","chapter":"15","verse":"20","text":"Bai, ngatumbwa mwanja wo buyangania kwa tati' bake. Kaegelya pakaya tati' pabamweni mwana, bammi'ki kiya, ngabammutukya, kunkumbatya na kunnonia."},{"book":"Luka","chapter":"15","verse":"21","text":"“Mwana aabakie tati' bake, ‘Tati', ninkosile Nnu'ngu' na mwenga. Nili'nganili ata kemelwa na mwana winu.’"},{"book":"Luka","chapter":"15","verse":"22","text":"Lakini tati' bake ngaabakia apangakasi bake, ‘Kiyu'ngu'ya! Mulete ngu'bo inannoga mukang'walike! Mung'walike lupete na ilatu."},{"book":"Luka","chapter":"15","verse":"23","text":"Musinje likinda lyalinenipe tulye no panga si'li'ku'si'li'ku'!"},{"book":"Luka","chapter":"15","verse":"24","text":"Kwa mwanjaa ayu' mwana wangu' aatiwaa, kumbe balo mwu'mi, aatioba, lakini nambi'yambi' abonekine.’ Batumbwi si'li'ku'si'li'ku'."},{"book":"Luka","chapter":"15","verse":"25","text":"“Pagapangikage go, nku'we aai anagobwali bu'ka kunng'unda. Paabile mundi'la kaegelya pansengo, ngayu'wa ilulu na ngoma."},{"book":"Luka","chapter":"15","verse":"26","text":"Ankemite mpangakasi yumo na kunnaluya, ‘Kubile na namani?’"},{"book":"Luka","chapter":"15","verse":"27","text":"Aywo mpangakasi, aatikunnyangwa, ‘Nnunago agobwile na tati' binu bansinjili likinda lyaliatike, kwa mwanjaa amweni abile salama salimini.’"},{"book":"Luka","chapter":"15","verse":"28","text":"Aywo nku'we ngausika, aakani ata yingya nnyumba. Tati' bake pabaapiti panja, baatikuntebeya ayingi nnyumba."},{"book":"Luka","chapter":"15","verse":"29","text":"Lakini ywembe annyangwi, ‘Linga! Myaka yoti nitikuntumikia kati nammanda winu, nati'kwanali amuli yinu ata lisu'ba limo! Munipei namani? Munanipeyali ata likinda lya mbwi yumo, nani nipange si'li'ku'si'li'ku' na mambwiga bangu'!"},{"book":"Luka","chapter":"15","verse":"30","text":"Lakini mwana winu yu', ywalile mali yinu kwo nyamana li'no isa bai munsinjile li'lu' likinda lyalinenipe!’"},{"book":"Luka","chapter":"15","verse":"31","text":"Tati' bake batikunnyangwa, ‘Wamwana wangu', wenga ubile pamope nanenga masu'ba goti na kila sanibile naso sako."},{"book":"Luka","chapter":"15","verse":"32","text":"Twaapalikwe tupange si'li'ku'si'li'ku' no napusika, kwa mwanjaa ayu' nnunago aatiwaa, kumbe balo mwu'mi, aatioba, lakini nambi'yambi', abonekine.’”"}]}