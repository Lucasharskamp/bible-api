{"data":[{"book":"JONI","chapter":"6","verse":"1","text":"Hagi anazama vagaregeno'a, anantetira Jisasi'a zamatreno Galili tirumofo mago kaziga vu'ne, mago agi'a Taiberias tirure hu'za nehaze."},{"book":"JONI","chapter":"6","verse":"2","text":"Tusi'a vahe krerfamo'za Agrira avariri'za vu'naze, na'ankure krima vase'naza vahe'ma kaguvazama huno zamazeri so'e hige'za ke'nagu avariri'za vu'naze."},{"book":"JONI","chapter":"6","verse":"3","text":"Anante Jisasi'a agonarega mrerino amage nentaza disaipol naga'ane Agrane anante umani'naze."},{"book":"JONI","chapter":"6","verse":"4","text":"Hagi Jiu vahe kinafinti zamare'nea kna (Pasova) muse hu'za ne'za ne kna'zmi atupa hu'ne."},{"book":"JONI","chapter":"6","verse":"5","text":"Anante Jisasi'a, keganti kegma huno keama hakare vahe krerfa Agritega neageno Filipina asmino, Inantegati bretia miza hanunke'za ama vahe'mo'za negahaze?"},{"book":"JONI","chapter":"6","verse":"6","text":"Hagi ama kema Jisasi'ma hiana Filipina reheno ke'ne, na'ankure Agra inankna zano hani'ana antahi'neno, reheno antahige'ne."},{"book":"JONI","chapter":"6","verse":"7","text":"Filipi'a ke nona'a amanage huno asmi'ne, 2 hantreti'a silva zagoreti 6:7 eiti'a ikamofo mizane  mizama hania bretimo'a, mago'mago'mo'ma osi'a neterema haniana ama vea krerfafina knarera huozmantegahie."},{"book":"JONI","chapter":"6","verse":"8","text":"Anante Agri amagema nentea disaipol ne' Endru, Saimon Pita negna amanage huno Jisasina asmi'ne,"},{"book":"JONI","chapter":"6","verse":"9","text":"Amafi mago osi mofavre emani'neno 5fu'a bali bretigi, tare nozamegi huno eri'neanagi, asi'amo'a inankna huno ama veapina knarera hugahie?"},{"book":"JONI","chapter":"6","verse":"10","text":"Jisasi'a amanage huno hu'ne, Zamasaminke'za mopafi maniho.  Anampina trazamo hu'nefi 5 tauseni'a vahe'naza mopafi mani'nage'za, vene'ne age hampri'naze."},{"book":"JONI","chapter":"6","verse":"11","text":"Hagi Jisasi'a breti erino Anumzamofonte nunamu hunteteno, erigorino mani'nare refko huno nezmino, anazanke huno nozamea zamige'za nenazageno zamu hu'ne."},{"book":"JONI","chapter":"6","verse":"12","text":"Nazageno zamu'ma higeno'a, Agri'ma amage' nentaza disaipol naga'a zamasmino, Atraza ne'zama'a eri atru hiho, e'inahinkeno amne zankna osnie."},{"book":"JONI","chapter":"6","verse":"13","text":"Anage hige'za eri atru hazageno, 5fu'a bali bretima kori'za neneza atraza atupa atupa'a, 12fu'a eka'eka kupi eriri'naze."},{"book":"JONI","chapter":"6","verse":"14","text":"E'ina hige'za veamo'za ana kaguvazama Agrama hiaza nege'za, zamagra anage hu'naze. Ama'i tamage huno Kasnampa nere, ama mopafima henka'a egahie hu'za hu'naza ne' mani'ne. (Diu-Kas 18:15.)"},{"book":"JONI","chapter":"6","verse":"15","text":"Hagi ana vahe'mo'za zamagraregati eme azeriza kini kvazmi manisie hu'za azeri otiku hazageno, Jisasi'a antahino keno nehuno, anantetira zamatreno agonarega Agraku mareri'ne."},{"book":"JONI","chapter":"6","verse":"16","text":"Kinaga sege'za, Agri amage' nentaza disaipol naga'mo'za ana kumara atre'za hagerintega urami'naze."},{"book":"JONI","chapter":"6","verse":"17","text":"Anante votifi marerite'za, hagerina takahe'za Kapenium vu'naze. Hago haninkigeno Jisasi'a zamagrama mani'narega uohanati'ne."},{"book":"JONI","chapter":"6","verse":"18","text":"Hagi hagerimo'a tusiza huno kranto kranto hu'ne, na'ankure tusi'a zaho'mo atufeno egeno anara hu'ne."},{"book":"JONI","chapter":"6","verse":"19","text":"Ana nehige'za kuta azotareti tina vakakiza 5fu'o, 6si'a kilo mita naza nevu'za zamagra kazana Jisasi'a hagerimofo agofetu ne-eno votimofo tavaonte erava'o hige'za nege'za, zamagra tusi zamanogu hu'naze."},{"book":"JONI","chapter":"6","verse":"20","text":"Hianagi Jisasi'a anage huno zamasmi'ne, Ama Nagragi, korera osiho."},{"book":"JONI","chapter":"6","verse":"21","text":"Anante zamagra muse nehu'za, Agrira votifi avrentazageno, vunaku zamagesa antahi'naza mopare ana votimo'a ame huno uhanati'ne."},{"book":"JONI","chapter":"6","verse":"22","text":"Hagi mase'za ko'atige'za, ana hagerimofo ankenare mani'naza vahetmimo'za kazana magore huno votiramimpintira omne'neanki magoke me'ne. Anampina Agri amage nentaza disaipol naga'enena Jisasi'a mareorige'za ke'naze. Hianagi Agri'ma amage' nentaza naga'mo'za zamagraku vu'naze."},{"book":"JONI","chapter":"6","verse":"23","text":"Hianagi mago'a ne'one vente rami Taberias kumateti e'za, Jisasi'a susu huteno breti zamige'za ne'naza mopa tava'onte ehanati'naze."},{"book":"JONI","chapter":"6","verse":"24","text":"Ehanati'za kazama Jisasi'ene, Agri'ma amagenentaza disaipol naga'anema omani'nage'za nege'za, zamagra osasi venteramimpi mareri'za, Jisasinku hakre'za Kapaneamu vu'naze."},{"book":"JONI","chapter":"6","verse":"25","text":"Hagi ome hakre'za hagerimofo kantu kaziga Jisasima azeri fore nehu'za, amanage hu'za Agrira antahige'naze, Hurami ne'moka (Rabbai) Kagra nazupa amarera e'nane?"},{"book":"JONI","chapter":"6","verse":"26","text":"Jisasi'a kenonazmia anage huno zamasmi'ne, Tamage hu'na Nagra neramasmue, tamagra Nagriku nehakra'zana, kaguvazma hua zantekura nohakraze. Hagi tamagra bretima nazageno tmu'ma hia zanteku nehakraze."},{"book":"JONI","chapter":"6","verse":"27","text":"Fanane hania ne'zantera eri'zana e'oriho. Hagi fanane osu manevava hanaza ne'zanku nentahita eri'zana eriho, e'i ana ne'zana Vahe'mofo Mofavremo tamigahie. Na'ankure Nefa, Anumzamo azanko avoma'a retro huno Agri hugnare hunte'ne."},{"book":"JONI","chapter":"6","verse":"28","text":"Higeno anankere zamagra anage hu'za Jisasina asmi'naze, Tagra naza huteta, Anumzamo'ma hania eri'zana erigahune?"},{"book":"JONI","chapter":"6","verse":"29","text":"Jisasi'a kenona'a huno zamasmi'ne, Anumzamofona amanahu eri'za erihogu avenesie, Agri'ma huntegeno e'nemofonte tamentinti hiho."},{"book":"JONI","chapter":"6","verse":"30","text":"Anankere zamagra Agri asmi'naze, Kagra na'a avame'zana nehnanketa negeta, tamage huta Kagritera tamentinti'a hugahune? Kagra nankna'za hugahane?"},{"book":"JONI","chapter":"6","verse":"31","text":"Tagri tfahe'za ka'ma mopafi mana ne'za ne'naze, hu'za krente'naze, Agra monafinti breti neho huno zami'ne.  (Eks-Ati 16:4-36)"},{"book":"JONI","chapter":"6","verse":"32","text":"Anante Jisasi'a zamagrira zamasmi'ne, Nagra tamagerfa hu'na neramasmue, Mosese'a monafinti bretia agra ontami'ne, hagi menina tamage bretia Nagri Nenfa monafinti neramie."},{"book":"JONI","chapter":"6","verse":"33","text":"Na'ankure Anumzamofo bretia e'i ama monafinti erami'neankino, miko mopafi vahera zamasimu zamigahie."},{"book":"JONI","chapter":"6","verse":"34","text":"Zamagra anante Jisasina asmi'naze, Ramoke, e'i ana bretia maka'zupa tmivava huo."},{"book":"JONI","chapter":"6","verse":"35","text":"Jisasi anage huno zamasmi'ne, Nagra asimu eri bretia mani'noe, aza'o Nagrite esanimo'a aga'zankura osugahie. Hagi aza'o Nagriku amentinti hanimofona tinkura mago'ene ave'ositfa hugahie."},{"book":"JONI","chapter":"6","verse":"36","text":"Hianagi Nagra neramasmue, tamagra ko Nagrira nage'nazanagi, tamagra tamentintia nosaze."},{"book":"JONI","chapter":"6","verse":"37","text":"Maka vahe'ma Nenfa'ma, Nagri'ma nenmia vahe'mo'za Nagrite egahaze, hanige'na Nagrite'ma esimofona Nagra vuo hu'na retufe otregahue."},{"book":"JONI","chapter":"6","verse":"38","text":"Na'ankure Nagra monafinti erami'noe, Nagra navesi'za hunaku ome'noe, hagi hunantege'na e'nomofo avesite erinaku e'noe."},{"book":"JONI","chapter":"6","verse":"39","text":"Anumzamo hunantege'na Nagra e'nomofo avesira anahu hu'ne! Nagri'ma maka vahe'ma nami'nefintira mago'moe huno fanane osugahie, hagina vagare knarera zamazeri otigahue."},{"book":"JONI","chapter":"6","verse":"40","text":"Na'ankure Nenfa avesi'zana amanahu hu'ne, maka'mo'za Nemofo nege'za Agrite zamentinti huntesamo'za manivava zamasimu erisage'na, vagamaresia knarera Nagrani'a zamazeri otigahue."},{"book":"JONI","chapter":"6","verse":"41","text":"E'igu Jiu vahe'mo'za Agrikura ke hakare hu'naze, na'ankure Agrama huno, Nagra ana breti monafinti erami'noe  hiazante zamarimpa haviza nehige'za ke hakare hu'naze."},{"book":"JONI","chapter":"6","verse":"42","text":"Zamagra anage hu'naze, ama Jisasi'ma, Josefe nemofo, nefane nereranema zanageta antahita hu'nona nepi? Nankna huno menia monafinti Nagra e'noe huno nehie?"},{"book":"JONI","chapter":"6","verse":"43","text":"Hazageno Jisasi'a ana kemofo nona'a, amanage huno zamasmi'ne, Tamagra ke hakare osiho."},{"book":"JONI","chapter":"6","verse":"44","text":"Mago'mo'a Nagritera omegahie, Nenfa'ma hunantege'na e'nomo agu'a avazu hanigeno Nagrite esige'na, vagare kna zupa azeri otigahue."},{"book":"JONI","chapter":"6","verse":"45","text":"Kasnampa vahe'mo'za amanage hu'za Avontafepina kre'naze, Ana hanigeno Anumzamo maka'mokizmia huzmasmigahie.   (Ais 54:13) Maka'mo'za Nenfa ke nentahi'za rempi hanamo'za Nagrite egahaze"},{"book":"JONI","chapter":"6","verse":"46","text":"Mago mo'e huno Nefana onke'ne, Anumzane mani'neno e'nemo Agrake Nefana ke'ne."},{"book":"JONI","chapter":"6","verse":"47","text":"Tamage hu'na Nagra neramasmue, aza'o amentinti hanimo manivava asimura erigahie."},{"book":"JONI","chapter":"6","verse":"48","text":"Nagra'ni'a manivava hu'mofo bretia mani'noe."},{"book":"JONI","chapter":"6","verse":"49","text":"Tmagehe'za ka'ma mopafi mana nete'za zamagra fri'naze."},{"book":"JONI","chapter":"6","verse":"50","text":"Ama'ina bretia monafinti ermi'neankino, mago'mo'ma nesuno'a ofri manigahie."},{"book":"JONI","chapter":"6","verse":"51","text":"Nagra kasefa mani'zamofo breti monafinti eramino'e, mago'mo ama ana bretima nesuno'a, agra manivava hugahie, E'i ana bretia Nagri navufa me'ne, ana navufamo maka mopafi vahe manivava asimu zamigahie."},{"book":"JONI","chapter":"6","verse":"52","text":"Anage nehige'za anante Jiu vahe'mo'za nentahi'za, zamagra ke hugantigma hu'za anage hu'naze, Inankna huno ama ne' mo'a Agra avufa tamisigeta nenaku hunkeno nehie?"},{"book":"JONI","chapter":"6","verse":"53","text":"Ananku Jisasi'a anage huno zamasmi'ne, Tamagerfa hu'na neramasmue, Vahe'mofo Mofavre'mofo avufane, korane onesutma tamasimu eritma mani'zana tamagripina omnegahie."},{"book":"JONI","chapter":"6","verse":"54","text":"Mago'mo, Nagri navufa neneno, Nagri kora nesimo'a manivava asimu erisanige'na, Nagra vagare knazupa azeri otigahue."},{"book":"JONI","chapter":"6","verse":"55","text":"Na'ankure Nagri navufgamo'a tamage ne'za megeno, Nagri koramo'a tamage ti me'ne."},{"book":"JONI","chapter":"6","verse":"56","text":"Mago'mo Nagri navufa neneno, Nagri korama nenemo'a agra Nagripi manige'na, Nagra agripi nemanue."},{"book":"JONI","chapter":"6","verse":"57","text":"Mani'nea Nenfa, Nagrira hunante'ne, na'ankure Nenfa'ma mani'negu Nagra mani'noankino, aza'o Nagri'ma nesimo'a, Nagra mani'nogu agra manigahie."},{"book":"JONI","chapter":"6","verse":"58","text":"Ama'i monafinti erami'nea breti me'ne. Tamagehe'za ka'ma mopafi nete'za fri'naza ne'zana omane'ne, aza'o mago'mo'ma ama bretima nesimo'a manivava hugahie."},{"book":"JONI","chapter":"6","verse":"59","text":"Hagi ama naneke zaga Kapaneamu Jiu vahe osi mono nompi (sinagog) mani'neno Agra'a rempi huzami'nea naneke."},{"book":"JONI","chapter":"6","verse":"60","text":"Anazanku hu'za hakare'a Jisasi amage nentaza disaipol naga'mo'za, Ama ana nanekema nentahi'za, ama kna'nentake naneke nehianki, iza agesa anteno antahigahie? hu'za hu'naze."},{"book":"JONI","chapter":"6","verse":"61","text":"Hianagi Jisasi'ma hiankere amage'ma nentaza disaipol naga'mo'za ke hakare nehazageno nezmageno, Jisasi amanage huno zamantahige'ne, Amama hua nanekegu tamarimpa kna nehazo?"},{"book":"JONI","chapter":"6","verse":"62","text":"Vahe'mofo Mofavremo'ma negesageno ko'ma mani'nerega ete marerisigetma na'a hugahie?"},{"book":"JONI","chapter":"6","verse":"63","text":"Avamu'mo asimura neramie, tavufgamo'a mago'zana eri fore nosie. Nagrama tamagrima neramasmua kemo'a, avamu ene kasefa mani'zane me'ne."},{"book":"JONI","chapter":"6","verse":"64","text":"Hianagi mago'amota tamentintia nosaze.  Na'ankure ese agafareti Jisasi'a zamentinti osnaza vahera, nezmageno iza'o komoru hanige'za Agri'ma ahe simofona agu'a ko ke'ne."},{"book":"JONI","chapter":"6","verse":"65","text":"Anante Agra anange hu'ne, Ama'na agafare Nagra tamagrira tamasmi'noe, mago'mo'a Nagritera omegahie, Nenfa'ma avare namisimoke'za egahie."},{"book":"JONI","chapter":"6","verse":"66","text":"Hagi ana kema hiazanku Agri amage nentaza disaipol nagapintira ruga'amo'za atre'za, Agranena vano osu'naze."},{"book":"JONI","chapter":"6","verse":"67","text":"E'igu Jisasi'a 12fu'a naga'a zamantahige'ne, Tamagrane natretma vunaku nehazafi?"},{"book":"JONI","chapter":"6","verse":"68","text":"Higeno Saimon Pita'a ana kemofo nona'a Agrira asamino, Rantimoka izante katreta vunaku hunkenka nehane? Kagri kemo manivava asimura vahe'mofona nemie."},{"book":"JONI","chapter":"6","verse":"69","text":"Tagra tamentinti nehuta Kagrira antahita keta hu'none, Kagra magoke Anumzamofo Ruotge' ne', hugantegenka e'nane."},{"book":"JONI","chapter":"6","verse":"70","text":"Jisasi'a ke nona'a zamagri zamasmi'ne, Nagra 12fu'a nagara huhampri tamante'noe, hianagi mago'moka havi avamu mani'nane."},{"book":"JONI","chapter":"6","verse":"71","text":"E'i anagema hu'neana Saimon Iskarioti nemofo Judasinku hu'ne, na'ankure 12fu'a nagapinti, agra magozmimo'ma henkama komoru huno Jisasima ha' vahe zamazampi avrezamisige'za ahesamofonku hu'ne."}]}