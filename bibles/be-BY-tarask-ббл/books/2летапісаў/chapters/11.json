{"data":[{"book":"2 ЛЕТАПІСАЎ","chapter":"11","verse":"1","text":"І прыбыў Раваам у Ерусалім і склікаў з дома Юдавага і Веньямінавага сто восемдзесят тысяч адборных воінаў, каб ваяваць зь Ізраілем і вярнуць царства Равааму."},{"book":"2 ЛЕТАПІСАЎ","chapter":"11","verse":"2","text":"І было слова Гасподняе Самэю, чалавеку Божаму, і сказана:"},{"book":"2 ЛЕТАПІСАЎ","chapter":"11","verse":"3","text":"скажы Равааму, сыну Саламонаваму, цару Юдэйскаму, і ўсяму Ізраілю ў племі Юдавым і Веньямінавым:"},{"book":"2 ЛЕТАПІСАЎ","chapter":"11","verse":"4","text":"так кажа Гасподзь: не хадзеце і не пачынайце вайны з братамі вашымі; вяртайцеся кожны ў дом свой, бо Мною зроблена гэта. Яны паслухаліся слоў Гасподніх і вярнуліся з паходу супроць Ераваама."},{"book":"2 ЛЕТАПІСАЎ","chapter":"11","verse":"5","text":"Раваам жыў у Ерусаліме; ён абнёс гарады ў Юдэі сьценамі."},{"book":"2 ЛЕТАПІСАЎ","chapter":"11","verse":"6","text":"Ён умацаваў Віфляем і Этам і Тэкою,"},{"book":"2 ЛЕТАПІСАЎ","chapter":"11","verse":"7","text":"і Вэтцур, і Сахо і Адалам,"},{"book":"2 ЛЕТАПІСАЎ","chapter":"11","verse":"8","text":"і Гэт і Марэшу, і Зіф"},{"book":"2 ЛЕТАПІСАЎ","chapter":"11","verse":"9","text":"і Адараім, і Лахіс і Азэку,"},{"book":"2 ЛЕТАПІСАЎ","chapter":"11","verse":"10","text":"і Цору і Аялон і Хэўрон, якія былі ў племі Юдавым і Веньямінавым."},{"book":"2 ЛЕТАПІСАЎ","chapter":"11","verse":"11","text":"І ўмацаваў ён крэпасьці гэтыя і паставіў у іх начальнікаў і сховішчы для хлеба і драўніннага алею і віна."},{"book":"2 ЛЕТАПІСАЎ","chapter":"11","verse":"12","text":"І даў у кожны горад шчыты і дзіды і ўмацаваў іх вельмі добра. І заставаліся за ім Юда і Веньямін."},{"book":"2 ЛЕТАПІСАЎ","chapter":"11","verse":"13","text":"І сьвятары і лявіты, якія былі па ўсёй замлі Ізраільскай, сабраліся да яго з усіх межаў,"},{"book":"2 ЛЕТАПІСАЎ","chapter":"11","verse":"14","text":"бо пакінулі лявіты свае гарадзкія прадмесьці і свае валоданьні і прыйшлі ў Юдэю і ў Ерусалім, бо пакінуў іх Ераваам і сыны ягоныя ад сьвяшчэнства Гасподняга"},{"book":"2 ЛЕТАПІСАЎ","chapter":"11","verse":"15","text":"і паставіў у сябе жрацоў да вышыняў, і да казлоў і да цялят, якіх ён зрабіў."},{"book":"2 ЛЕТАПІСАЎ","chapter":"11","verse":"16","text":"А за імі і з усіх плямёнаў Ізраілевых прыхільныя сэрцам сваім, каб ісьціць Госпада Бога Ізраілевага, прыходзілі ў Ерусалім, каб прыносіць ахвяры Госпаду Богу бацькоў сваіх."},{"book":"2 ЛЕТАПІСАЎ","chapter":"11","verse":"17","text":"І ўмацавалі яны царства Юдава і падтрымлівалі Раваама, сына Саламонавага, тры гады, бо хадзілі шляхам Давіда і Саламона ў гэтыя тры гады."},{"book":"2 ЛЕТАПІСАЎ","chapter":"11","verse":"18","text":"І ўзяў сабе Раваам за жонку Міхалату, дачку Ерымота, сына Давідавага, і Авіхаіль, дачку Эліява, сына Есэевага,"},{"book":"2 ЛЕТАПІСАЎ","chapter":"11","verse":"19","text":"і яна нарадзіла яму сыноў: Еўса і Шэмарыю і Загама."},{"book":"2 ЛЕТАПІСАЎ","chapter":"11","verse":"20","text":"Пасьля яе ён узяў Мааху, дачку Авэсаломавую, і яна нарадзіла яму Авію і Атая, і Зізу і Шэламіта."},{"book":"2 ЛЕТАПІСАЎ","chapter":"11","verse":"21","text":"І кахаў Раам Мааху, дачку Авэсаломавую, больш за ўсіх жонак і наложніц сваіх, бо ён меў васямнаццаць жонак і шэсьцьдзясят наложніц і спарадзіў дваццаць восем сыноў і шэсьцьдзясят дочак."},{"book":"2 ЛЕТАПІСАЎ","chapter":"11","verse":"22","text":"І паставіў Раваам Авію, сына Маахі, узначальцам і князем над братамі ягонымі, бо хацеў паставіць яго царом."},{"book":"2 ЛЕТАПІСАЎ","chapter":"11","verse":"23","text":"І дзейнічаў разумна і разаслаў усіх сыноў сваіх па ўсіх землях Юды і Веньяміна ва ўсе ўмацаваныя гарады, і даў ім утрыманьне вялікае і прышукаў многа жонак."}]}