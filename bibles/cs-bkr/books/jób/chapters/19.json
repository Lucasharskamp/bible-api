{"data":[{"book":"Jób","chapter":"19","verse":"1","text":"Tedy odpověděv Job, řekl:"},{"book":"Jób","chapter":"19","verse":"2","text":"Dokudž trápiti budete duši mou, a dotírati na mne řečmi svými?"},{"book":"Jób","chapter":"19","verse":"3","text":"Již na desetkrát zhaněli jste mne, aniž se stydíte, že se zatvrzujete proti mně."},{"book":"Jób","chapter":"19","verse":"4","text":"Ale nechť jest tak, že jsem zbloudil, při mně zůstane blud můj."},{"book":"Jób","chapter":"19","verse":"5","text":"Jestliže se pak vždy proti mně siliti chcete, a obviňujíc mne, za pomoc sobě bráti proti mně potupu mou:"},{"book":"Jób","chapter":"19","verse":"6","text":"Tedy vězte, že Bůh podvrátil mne, a sítí svou otáhl mne."},{"book":"Jób","chapter":"19","verse":"7","text":"Nebo aj, volám-li pro nátisk, nemám vyslyšení; křičím-li, není rozsouzení."},{"book":"Jób","chapter":"19","verse":"8","text":"Cestu mou zapletl tak, abych nikoli projíti nemohl, a stezky mé temnostmi zastřel."},{"book":"Jób","chapter":"19","verse":"9","text":"Slávu mou se mne strhl, a sňal korunu s hlavy mé."},{"book":"Jób","chapter":"19","verse":"10","text":"Zpodvracel mne všudy vůkol, abych zahynul, a vyvrátil jako strom naději mou."},{"book":"Jób","chapter":"19","verse":"11","text":"Nadto zažžel proti mně prchlivost svou, a přičtl mne mezi nepřátely své."},{"book":"Jób","chapter":"19","verse":"12","text":"Pročež přitáhše houfové jeho, učinili sobě ke mně cestu, a vojensky se položili okolo stanu mého."},{"book":"Jób","chapter":"19","verse":"13","text":"Bratří mé ode mne vzdálil, a známí moji všelijak se mne cizí."},{"book":"Jób","chapter":"19","verse":"14","text":"Opustili mne příbuzní moji, a známí moji zapomenuli se na mne."},{"book":"Jób","chapter":"19","verse":"15","text":"Podruhové domu mého a děvky mé za cizího mne mají, cizozemec jsem před očima jejich."},{"book":"Jób","chapter":"19","verse":"16","text":"Na služebníka svého volám, ale neozývá se, i když ho ústy svými pěkně prosím."},{"book":"Jób","chapter":"19","verse":"17","text":"Dýchání mého štítí se manželka má, ačkoli pokorně jí prosím, pro dítky života mého."},{"book":"Jób","chapter":"19","verse":"18","text":"Nadto i ti nejšpatnější pohrdají mnou; i když povstanu, utrhají mi."},{"book":"Jób","chapter":"19","verse":"19","text":"V ošklivost mne sobě vzali všickni rádcové moji, a ti, kteréž miluji, obrátili se proti mně."},{"book":"Jób","chapter":"19","verse":"20","text":"K kůži mé jako k masu mému přilnuly kosti mé, kůže při zubích mých toliko v cele zůstala."},{"book":"Jób","chapter":"19","verse":"21","text":"Slitujte se nade mnou, slitujte se nade mnou, vy přátelé moji; nebo ruka Boží se mne dotkla."},{"book":"Jób","chapter":"19","verse":"22","text":"Proč mi se protivíte tak jako Bůh silný, a masem mým nemůžte se nasytiti?"},{"book":"Jób","chapter":"19","verse":"23","text":"Ó kdyby nyní sepsány byly řeči mé, ó kdyby v knihu vepsány byly,"},{"book":"Jób","chapter":"19","verse":"24","text":"Anobrž rafijí železnou a olovem na věčnost na skále aby vyryty byly."},{"book":"Jób","chapter":"19","verse":"25","text":"Ačkoli já vím, že vykupitel můj živ jest, a že v den nejposlednější nad prachem se postaví."},{"book":"Jób","chapter":"19","verse":"26","text":"A ač by kůži mou i tělo červi zvrtali, však vždy v těle svém uzřím Boha."},{"book":"Jób","chapter":"19","verse":"27","text":"Kteréhož já uzřím sobě, a oči mé spatří jej, a ne jiný, jakkoli zhynula ledví má u vnitřnosti mé."},{"book":"Jób","chapter":"19","verse":"28","text":"Ješto byste říci měli: I pročež ho trápíme? poněvadž základ dobré pře při mně se nalézá."},{"book":"Jób","chapter":"19","verse":"29","text":"Bojte se meče, nebo pomsta za nepravosti jest meč, a vězte, žeť bude soud."}]}