{"data":[{"book":"دەرچوون","chapter":"37","verse":"1","text":"بەسەلئێلیش لە داری ئەکاسیا سندوقەکەی دروستکرد، درێژییەکەی دوو باڵ و نیو و پانییەکەی باڵ و نیوێک و بەرزییەکەی باڵ و نیوێک.37‏:1 سندوقەکە: درێژییەکەی نزیکەی 1,1 مەتر و پانییەکەی و بەرزاییەکەشی 70 سانتیمەتر. بڕوانە 25‏:10‏.‏"},{"book":"دەرچوون","chapter":"37","verse":"2","text":"ڕووی ناوەوە و دەرەوەی بە تەواوی بە زێڕی بێگەرد ڕووکەش کرد و بە چواردەوریشیدا چوارچێوەی زێڕینی بۆ دروستکرد."},{"book":"دەرچوون","chapter":"37","verse":"3","text":"چوار بازنەی زێڕینیشی بۆ داڕشت و لەسەر چوار پایەکەی دانا، دوو بازنە لەلایەک و دوو بازنەش لەلایەکەی دیکەی."},{"book":"دەرچوون","chapter":"37","verse":"4","text":"دوو داریشی لە داری ئەکاسیا دروستکرد و بە زێڕ ڕووکەشی کردن."},{"book":"دەرچوون","chapter":"37","verse":"5","text":"دوو دارەکەشی خستە ناو بازنەکانی سەر هەردوو لای سندوقەکە، بۆ هەڵگرتنی سندوقەکە."},{"book":"دەرچوون","chapter":"37","verse":"6","text":"قەپاغی کەفارەتیشی لە زێڕی بێگەرد دروستکرد کە دوو باڵ و نیو37‏:6 نزیکەی 1,1 مەتر.‏ درێژییەکەی و باڵ و نیوێک37‏:6 نزیکەی 70 سانتیمەتر.‏ پانییەکەی بوو."},{"book":"دەرچوون","chapter":"37","verse":"7","text":"دوو کەڕوبی لە زێڕی کوتراو دروستکرد و کردی بە هەردوو لای قەپاغی کەفارەتەوە."},{"book":"دەرچوون","chapter":"37","verse":"8","text":"کەڕوبێکی لەلایەک دروستکرد و کەڕوبەکەی دیکەش لەلایەکەی دیکە، لەگەڵ قەپاغەکەی کەفارەت یەک پارچە بوون."},{"book":"دەرچوون","chapter":"37","verse":"9","text":"کەڕوبەکانیش باڵیان بۆ سەرەوە لێک کردبووەوە، بە باڵەکانیان سێبەریان بەسەر قەپاغی کەفارەتەکەوە کردبوو. کەڕوبەکان ڕووبەڕوو بوون و ڕوویان لە قەپاغی کەفارەتەکە بوو."},{"book":"دەرچوون","chapter":"37","verse":"10","text":"مێزەکەیان لە داری ئەکاسیا دروستکرد، درێژییەکەی دوو باڵ و پانییەکەی باڵێک و بەرزییەکەی باڵ و نیوێک بوو.37‏:10 مێزەکە: درێژییەکەی نزیکەی 90، پانییەکەی 50 و بەرزییەکەی 70 سانتیمەتر.‏"},{"book":"دەرچوون","chapter":"37","verse":"11","text":"بە زێڕی بێگەردیش ڕووکەشیان کرد و چوارچێوەیەکی زێڕینیشیان لە چواردەوری دروستکرد."},{"book":"دەرچوون","chapter":"37","verse":"12","text":"لێوارێکیشیان بە پانی چوار پەنجە لە چواردەوری دروستکرد و چوارچێوەیەکی زێڕینیشیان بۆ لێوارەکە لە دەوری دانا."},{"book":"دەرچوون","chapter":"37","verse":"13","text":"چوار بازنەی زێڕینیشیان بۆ داڕشت، بازنەکانیان لەسەر هەر چوار گۆشەکەی چوار پایەکەی دانا."},{"book":"دەرچوون","chapter":"37","verse":"14","text":"بازنەکان لەلای لێوارەکە بوونە گیرە بۆ دوو دار بۆ هەڵگرتنی مێزەکە."},{"book":"دەرچوون","chapter":"37","verse":"15","text":"دوو دارەکەشیان لە داری ئەکاسیا دروستکرد و بە زێڕ ڕووکەشیان کردن بۆ هەڵگرتنی مێزەکە."},{"book":"دەرچوون","chapter":"37","verse":"16","text":"قاپوقاچاغەکانی سەر مێزەکەش، لەگەن و قاپەکانی، هەروەها تاس و دۆلکەکانی کە شەرابی پێشکەشکراویان پێ دەڕژێنرێت لە زێڕی بێگەرد دروستیان کردن."},{"book":"دەرچوون","chapter":"37","verse":"17","text":"چرادانەکەشیان لە زێڕی بێگەرد دروستکرد، ژێر چرادانەکە و قەدەکەیان لە زێڕی کوتراو دروستکرد، کاسەکانی و گرێیەکانی و خونچەکانی لە خۆی بوون."},{"book":"دەرچوون","chapter":"37","verse":"18","text":"شەش لقیش لە هەردوو لایەوە دەرچووبوو، سێ لق چرادان لەلایەک و سێ لق چرادان لەلایەکەی دیکە."},{"book":"دەرچوون","chapter":"37","verse":"19","text":"سێ کاسەی بادەمی لە لقێک بە گرێ و خونچەوە و سێ کاسەی بادەمی لە لقێکی دیکە بە گرێ و خونچەوە، ئاوا هەتا لقی شەشەم کە لە چرادانەکەوە دەرچووبوون."},{"book":"دەرچوون","chapter":"37","verse":"20","text":"هەروەها لە چرادانەکە چوار کاسەی بادەمی بە گرێ و خونچەکانیانەوە هەبوو."},{"book":"دەرچوون","chapter":"37","verse":"21","text":"هەر جووتێک لق لە شەش لقەکە گرێیەکیان لەژێر بوو، هەتا شەشەم لق کە لە چرادانەکە دەرچووبوو."},{"book":"دەرچوون","chapter":"37","verse":"22","text":"گرێ و لقەکان لە خۆی بوون، هەمووشیان لە زێڕی بێگەردی کوتراو بوون."},{"book":"دەرچوون","chapter":"37","verse":"23","text":"حەوت چراشیان بۆ دروستکرد، مەقاش و مەقەڵییەکانیشیان لە زێڕی بێگەرد بوون."},{"book":"دەرچوون","chapter":"37","verse":"24","text":"چرادانەکە و هەموو کەلوپەلەکانیان لە تالنتێک37‏:24 تالنتێک: نزیکەی 34 کیلۆگم.‏ زێڕی بێگەرد دروستکرد."},{"book":"دەرچوون","chapter":"37","verse":"25","text":"قوربانگاکەی بخووریشیان لە داری ئەکاسیا دروستکرد، درێژییەکەی باڵێک37‏:25 باڵێک: نزیکەی نیو مەتر.‏ و پانییەکەی باڵێک، چوار گۆشە بوو، بەرزاییەکەشی دوو باڵ37‏:25 دوو باڵ: نزیکەی 90 سانتیمەتر.‏ بوو، قۆچەکانیش لە خۆی بوون."},{"book":"دەرچوون","chapter":"37","verse":"26","text":"بە زێڕی بێگەردیش ڕووکەشیان کرد، سەرەوەی و دیوارەکانی بە چواردەوریدا لەگەڵ قۆچەکانی، هەروەها چوارچێوەیەکی زێڕینیشیان بە چواردەوردا بۆ دروستکرد."},{"book":"دەرچوون","chapter":"37","verse":"27","text":"دوو ئەڵقەی زێڕینیشیان بۆ دروستکرد، لەژێر چوارچێوەکەیەوە، لەسەر هەردوو لایەکەی، بوونە گیرە بۆ دوو دار بۆ ئەوەی پێیان هەڵبگیرێت."},{"book":"دەرچوون","chapter":"37","verse":"28","text":"دوو دارەکەشیان لە داری ئەکاسیا دروستکرد و بە زێڕ ڕووکەشیان کردن."},{"book":"دەرچوون","chapter":"37","verse":"29","text":"زەیتی پیرۆزیان بۆ دەستنیشانکردن دروستکرد، بخوورەکەشیان بۆنخۆش و بێگەرد دروستکرد، کە دەستکردی عەتار بوون."}]}