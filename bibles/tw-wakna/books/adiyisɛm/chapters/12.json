{"data":[{"book":"Adiyisɛm","chapter":"12","verse":"1","text":"Afei nsɛnkyerɛnne kɛse bi daa ne ho adi wɔ ɔsoro. Ɔbea bi, na nʼatade yɛ owia a ɔsram wɔ ne nan ase, na nsoromma dumien ahenkyɛw hyɛ no."},{"book":"Adiyisɛm","chapter":"12","verse":"2","text":"Na ɔyem a ɔrebɛwo, na awoyaw nti na ɔresu."},{"book":"Adiyisɛm","chapter":"12","verse":"3","text":"Nsɛnkyerɛnne kɛse foforo bi daa ne ho adi wɔ ɔsoro: Ɔwɔ kɔkɔɔ kakraka bi a ne ti yɛ ason na ɔwɔ mmɛn du a ahenkyɛw hyehyɛ biara so."},{"book":"Adiyisɛm","chapter":"12","verse":"4","text":"Ɔde ne dua twee nsoromma a ɛwɔ ɔsoro no mu nkyɛmu abiɛsa mu baako tow wɔn guu fam. Ogyinaa ɔbea a ɔrewo no anim, sɛnea ɛbɛyɛ a ɔwo ɔba no to hɔ ara pɛ, ɔbɛfa abofra no awe."},{"book":"Adiyisɛm","chapter":"12","verse":"5","text":"Afei ɔbea no woo abarimaa a ɔde nsa a ɛyɛ den bedi aman nyinaa so. Nanso wohwim abofra no kɔɔ Onyankopɔn ne nʼahengua ho."},{"book":"Adiyisɛm","chapter":"12","verse":"6","text":"Ɔbea no guan kɔɔ sare so baabi a Onyankopɔn asiesie ama no a wɔbɛhwɛ no yiye wɔ nnafua mpem ahannu aduosia mu."},{"book":"Adiyisɛm","chapter":"12","verse":"7","text":"Afei ɔko sii ɔsoro hɔ. Mikael ne nʼabɔfo ko tiaa ɔwɔ no, na ɔno nso ne nʼabɔfo ko tiae."},{"book":"Adiyisɛm","chapter":"12","verse":"8","text":"Nanso wodii ɔwɔ no so nkonim na wɔamma ɔne nʼabɔfo antena ɔsoro bio."},{"book":"Adiyisɛm","chapter":"12","verse":"9","text":"Wɔtow ɔwɔ kakraka no kyenee. Ɔno ne ɔwɔ dedaw no a wɔfrɛ no ɔbonsam a ɔdaadaa wiase nyinaa no. Wɔtow ɔno ne nʼabɔfo nyinaa guu asase so."},{"book":"Adiyisɛm","chapter":"12","verse":"10","text":"Afei metee nne dennen bi wɔ ɔsoro a ɛka se,"},{"book":"Adiyisɛm","chapter":"12","verse":"11","text":"Yɛn nuanom no nam Oguamma no mogya so"},{"book":"Adiyisɛm","chapter":"12","verse":"12","text":"Enti mo ɔsoro ne mo a motete hɔ no,"},{"book":"Adiyisɛm","chapter":"12","verse":"13","text":"Bere a ɔwɔ no huu sɛ wɔatow no akyene asase so no, ɔtaa ɔbea a wawo abarimaa no."},{"book":"Adiyisɛm","chapter":"12","verse":"14","text":"Wɔmaa ɔbea no ɔkɔre ntaban akɛse abien, sɛnea ɛbɛyɛ a obetumi atu akɔ faako a wɔasiesie ama no wɔ sare so hɔ a wɔbɛhwɛ no mfe abiɛsa ne fa sɛnea ɔwɔ no renni nʼakyi bio."},{"book":"Adiyisɛm","chapter":"12","verse":"15","text":"Afei ɔwɔ no puw nsu te sɛ asubɔnten dii ɔbea no akyi sɛnea ɛbɛyɛ a, ɛbɛfa no."},{"book":"Adiyisɛm","chapter":"12","verse":"16","text":"Nanso asase boaa ɔbea no. Ebuee nʼanom nom nsu a ɔwɔ no puw guu hɔ no nyinaa."},{"book":"Adiyisɛm","chapter":"12","verse":"17","text":"Ɔwɔ no bo fuw ɔbea no, enti ɔkɔ de ntɔkwaw kɔkaa ɔbea no asefo a wɔaka a ɛyɛ wɔn a wodi Onyankopɔn mmara so na wogye nokware a Yesu ada no adi no di no."},{"book":"Adiyisɛm","chapter":"12","verse":"18","text":"Na ɔwɔ no kogyinaa mpoano hɔ."}]}