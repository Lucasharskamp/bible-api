{"data":[{"book":"Numeri","chapter":"22","verse":"1","text":"Ipapo vaIsraeri vakafamba vachienda kumapani eMoabhu vakadzika misasa yavo vakatevedza Jorodhani nechemhiri kweJeriko."},{"book":"Numeri","chapter":"22","verse":"2","text":"Zvino Bharaki mwanakomana waZipori akaona zvose zvakanga zvaitwa navaIsraeri kuvaAmori,"},{"book":"Numeri","chapter":"22","verse":"3","text":"Moabhu akatya nokuti pakanga pane vanhu vazhinji. Zvirokwazvo, Moabhu yakazara nokudedera nokuda kwavaIsraeri."},{"book":"Numeri","chapter":"22","verse":"4","text":"VaMoabhu vakati kuvakuru veMidhiani, “Vanhu vazhinji ava vachananzva zvinhu zvose zvakatipoteredza, semombe inonanzva sora romusango.”"},{"book":"Numeri","chapter":"22","verse":"5","text":"akatuma nhume kundodana Bharamu mwanakomana waBheori, uyo akanga ari paPetori, pedyo noRwizi, munyika yaakaberekerwa. Bharaki akati:"},{"book":"Numeri","chapter":"22","verse":"6","text":"Zvino, uya utuke vanhu ava, nokuti simba ravo iguru kwazvo kwandiri. Zvichida ipapo ndingagona kuvakunda ndikavadzinga vabude munyika ino. Nokuti ndinoziva kuti avo vaunoropafadza vanoropafadzwa, uye vaunotuka vanotukwa.”"},{"book":"Numeri","chapter":"22","verse":"7","text":"Vakuru veMoabhu neveMidhiani vakabva, vakatora mari yokuripa kuvuka. Vakati vasvika kuna Bharamu vakamuudza zvakanga zvarehwa naBharaki."},{"book":"Numeri","chapter":"22","verse":"8","text":"Bharamu akati kwavari, “Chivatai pano, ndichauya nemhinduro yandichapiwa naJehovha.” Saka machinda eMoabhu akagara naye."},{"book":"Numeri","chapter":"22","verse":"9","text":"Mwari akauya kuna Bharamu akamubvunza akati, “Vanhu vaunavo ndivanaaniko?”"},{"book":"Numeri","chapter":"22","verse":"10","text":"Bharamu akati kuna Mwari, “Bharaki mwanakomana waZipori, mambo weMoabhu, akanditumira nhume idzi achiti, ‘Vanhu vakabuda kubva kuIjipiti vakazadza nyika yose."},{"book":"Numeri","chapter":"22","verse":"11","text":"Zvino uya unditukire vanhu ava. Zvichida izvozvi ndingagona kurwa navo ndikavadzingira kure.’ ”"},{"book":"Numeri","chapter":"22","verse":"12","text":"Asi Mwari akati kuna Bharamu, “Usaenda navo. Haufaniri kutuka vanhu avo, nokuti vakaropafadzwa.”"},{"book":"Numeri","chapter":"22","verse":"13","text":"Fume mangwana, Bharamu akamuka akati kumachinda aBharaki, “Dzokerai kunyika yokwenyu, nokuti Jehovha aramba kuti ndiende nemi.”"},{"book":"Numeri","chapter":"22","verse":"14","text":"Saka machinda eMoabhu akadzokera kuna Bharaki akati, “Bharamu akaramba kuuya nesu.”"},{"book":"Numeri","chapter":"22","verse":"15","text":"Ipapo Bharaki akatumazve mamwe machinda, akawanda chose uye aikudzwa kupinda vokutanga."},{"book":"Numeri","chapter":"22","verse":"16","text":"Vakasvika kuna Bharamu vakati:"},{"book":"Numeri","chapter":"22","verse":"17","text":"nokuti ndichakupa mubayiro wakanaka kwazvo uye ndichaita zvose zvaunoreva. Uya unditukire vanhu ava.”"},{"book":"Numeri","chapter":"22","verse":"18","text":"Asi Bharamu akavapindura akati, “Kunyange dai Bharaki akandipa muzinda wake uzere nesirivha negoridhe, handingagoni kuita chimwe chinhu chikuru kana chiduku kuti tiite zvinodarika murayiro waJehovha Mwari wangu."},{"book":"Numeri","chapter":"22","verse":"19","text":"Zvino chivatai pano manheru ano sezvakaita vamwe, ini ndichanzwa kana Jehovha ane zvimwe zvaangandiudza.”"},{"book":"Numeri","chapter":"22","verse":"20","text":"Usiku ihwohwo Mwari akauya kuna Bharamu akati kwaari, “Sezvo vanhu ava vauya kuzokudana, enda hako navo, asi uite chete zvandinokuudza.”"},{"book":"Numeri","chapter":"22","verse":"21","text":"Bharamu akamuka mangwanani, akaisa chigaro pambongoro yake akaenda namachinda eMoabhu."},{"book":"Numeri","chapter":"22","verse":"22","text":"Asi Mwari akamutsamwira zvikuru paakaenda, uye mutumwa waJehovha akamira munzira kuti amukonese. Bharamu akanga akatasva mbongoro yake, uye varanda vake vaviri vaiva naye."},{"book":"Numeri","chapter":"22","verse":"23","text":"Mbongoro yakati ichiona mutumwa waJehovha amire munzira ane munondo wakavhomorwa muruoko rwake, yakabuda munzira ikapinda mumunda. Bharamu akairova kuti idzokere munzira."},{"book":"Numeri","chapter":"22","verse":"24","text":"Ipapo mutumwa waJehovha akamira pakamanikana pakati peminda miviri yemizambiringa, paiva namasvingo kumativi ose."},{"book":"Numeri","chapter":"22","verse":"25","text":"Mbongoro yakati ichiona mutumwa waJehovha, yakazvimanikidzira kurusvingo ikatsimbirira rutsoka rwaBharamu parwuri. Saka akapamhazve kuirova."},{"book":"Numeri","chapter":"22","verse":"26","text":"Ipapo mutumwa waJehovha akapfuurira mberi akandomira panzvimbo yakamanikana pakanga pasina mukana wokutendeukira kurudyi kana kuruboshwe."},{"book":"Numeri","chapter":"22","verse":"27","text":"Mbongoro yakati ichiona mutumwa waJehovha, yakavata pasi paBharamu, iye akatsamwa zvikuru akairova netsvimbo yake."},{"book":"Numeri","chapter":"22","verse":"28","text":"Ipapo Jehovha akashamisa muromo wembongoro, ikati kuna Bharamu, “Ndaiteiko kwamuri zvaita kuti mundirove katatu kose aka?”"},{"book":"Numeri","chapter":"22","verse":"29","text":"Bharamu akapindura mbongoro akati, “Wandiita benzi iwe! Dai ndanga ndiine munondo muruoko rwangu ndingadai ndakuuraya izvozvi.”"},{"book":"Numeri","chapter":"22","verse":"30","text":"Mbongoro yakati kuna Bharamu, “Ko, handisi mbongoro yenyu, yamunogara muchitasva kusvikira zuva rino here? Ko, ndinogara ndichikuitirai zvakadai here?”"},{"book":"Numeri","chapter":"22","verse":"31","text":"Ipapo Jehovha akasvinudza meso aBharamu, iye akaona mutumwa waJehovha amire munzira ane munondo wake wakavhomorwa. Saka akakotama akawira pasi nechiso chake."},{"book":"Numeri","chapter":"22","verse":"32","text":"Mutumwa waJehovha akamubvunza achiti, “Warovereiko mbongoro yako rutatu rwose urwu? Ini ndauya pano kuzokudzivisa nokuti nzira yako haina kururama kwandiri."},{"book":"Numeri","chapter":"22","verse":"33","text":"Mbongoro yandiona ikatsauka ichibva pandiri katatu aka kose. Dai isina kutsauka, zvirokwazvo ndingadai ndakuuraya izvozvi, asi iyo ndairaramisa.”"},{"book":"Numeri","chapter":"22","verse":"34","text":"Bharamu akati kumutumwa waJehovha, “Ndatadza. Handina kuziva kuti manga mumire munzira kuti mundidzivise. Zvino kana musingafari, ndodzokera hangu.”"},{"book":"Numeri","chapter":"22","verse":"35","text":"Mutumwa waJehovha akati kuna Bharamu, “Chienda hako navarume ava, asi utaure zvandinokuudza zvoga.” Saka Bharamu akaenda namachinda aBharaki."},{"book":"Numeri","chapter":"22","verse":"36","text":"Bharaki akati anzwa kuti Bharamu akanga achiuya, akabuda kuti andosangana naye paguta ravaMoabhu pamuganhu weAnoni, kumagumo kwenyika yake."},{"book":"Numeri","chapter":"22","verse":"37","text":"Bharaki akati kuna Bharamu, “Handina kukudana nokukurumidza here? Seiko usina kuuya kwandiri? Ini handigoni kukupa mubayiro here?”"},{"book":"Numeri","chapter":"22","verse":"38","text":"Bharamu akapindura akati, “Zvakanaka, zvino ndauya kwauri. Asi ndingataura zvose zvose here? Ndinofanira kungotaura chete zvinenge zvaiswa mumuromo mangu naMwari.”"},{"book":"Numeri","chapter":"22","verse":"39","text":"Ipapo Bharamu akaenda naBharaki kuKiriati Huzoti."},{"book":"Numeri","chapter":"22","verse":"40","text":"Bharaki akabayira mombe namakwai, akapa zvimwe kuna Bharamu namachinda akanga anaye."},{"book":"Numeri","chapter":"22","verse":"41","text":"Fume mangwana, Bharaki akatora Bharamu akakwidza naye kuBhamoti Bhaari, uye ikoko akaona chikamu chavanhu."}]}