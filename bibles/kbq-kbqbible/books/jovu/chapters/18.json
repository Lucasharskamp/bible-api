{"data":[{"book":"Jovu","chapter":"18","verse":"1","text":"Hagi anante Suha kumate ne' Bildati'a amanage hu'ne,"},{"book":"Jovu","chapter":"18","verse":"2","text":"Jopuga zazate nanekea hunka vane. Kagrama tagriku'ma kenonama hurantesiema hanunka kagesa antahinka nanekea huo."},{"book":"Jovu","chapter":"18","verse":"3","text":"Hanki kagrama antahinana, tagra bulimakao afu mani'nompi? Hagi kagrama antahinana tagra kagri kavurera antahi'za omane vahe mani'none."},{"book":"Jovu","chapter":"18","verse":"4","text":"Hagi kagrira tusi krimpa ahenigenka kazokara vararegahananagi, e'i ana krimpa ahe'zamo'a, mopa eri rukrahera osugahie. Huge ana krimpa ahe'zamo'a, have agona erinkria osegahie."},{"book":"Jovu","chapter":"18","verse":"5","text":"Tamage huno kefo avu'ava'ma nehaze vahetmimofo tavi'mo'a asu hanigeno, akrukruma huno nerea tevemo'a ru'enena akrukru hunora ontegosie."},{"book":"Jovu","chapter":"18","verse":"6","text":"Hanki seli noma'afima neresia tavi'mo'a ome hanintiri nehanigeno, ana nompima hantinte'neni'a tavimo'a asu hugahie."},{"book":"Jovu","chapter":"18","verse":"7","text":"Hanki kefo avu'ava'ma nehia vahe'mo'ma ko'ma hanave'a me'negeno'ma afete'ma agiama renakenerea zana osugahianki, tava'onte renakeregahie. Hanki ru vahe'ma zamazeri haviza hu' antahintahima retro'ma nehia antahintahimo, agrira azeri haviza hugahie."},{"book":"Jovu","chapter":"18","verse":"8","text":"Kefo avu'ava'ma nehia vahera kukomo azenerigeno, agri'a agiamo avreno vigeno kerifina uneramie."},{"book":"Jovu","chapter":"18","verse":"9","text":"Hagi krifuma anaginte'naza zamo'a, agiamerumparera azeri'neno azeri antrako hugahie."},{"book":"Jovu","chapter":"18","verse":"10","text":"Hanki ana krifuma anaginte'neana zagaruruma hu'neama'a mopafi eri franekino azeri'niama'a, kama vanoma nehifi krifua hunte'ne."},{"book":"Jovu","chapter":"18","verse":"11","text":"Kefo avu'ava'ma nehia vahera korozamo azeri kagintegeno, hazenke zamo'a avaririno nevie."},{"book":"Jovu","chapter":"18","verse":"12","text":"Hagi menina zamagate'zamo higeno hanavezmi nomnegeno, hazenke zamo'a zamazeri haviza hunaku, tanafa'ma hanagu zamavega ante'ne."},{"book":"Jovu","chapter":"18","verse":"13","text":"Hagi krimo'a zamavufaga zamazeri haviza nehigeno, zamagia zamazamo'a kasrino nevie."},{"book":"Jovu","chapter":"18","verse":"14","text":"Kefo avu'ava zama nehaza vahera nonkuma zamifintira ame huno zamazeri atresige'za, fri'za fri vahe'ma kegava hu'nea kini ne'mofo kvafi umanigahaze."},{"book":"Jovu","chapter":"18","verse":"15","text":"Hagi ana vahe'mofo nonkumara, Salfae nehaza tevenefa'ane haveramimo tefanane hugahie."},{"book":"Jovu","chapter":"18","verse":"16","text":"Hagi ana vahe'mo'za zafa rafu'namo'ma hagegema hiankna hu'za hagege nehanageno, zafa azanku'namo amagino hagege hiankna hu'za, amagi'za osapa regahaze."},{"book":"Jovu","chapter":"18","verse":"17","text":"Hanki ana vahetmina ru'enena zamagesa antahi ozmisage'za fri'za fanane hanageno, ama mopafintira zamagimo'a fanane hugahie."},{"book":"Jovu","chapter":"18","verse":"18","text":"Hagi masafintira zamahe kasopenige'za hanimpi umanigahaze. Hagi ama mopafintira zmahenati atrenige'za ru'enena ama mopafina omanigahaze."},{"book":"Jovu","chapter":"18","verse":"19","text":"Hagi ana mofavrea kaseozmantesage'za, zamagehe'ina kaseozmantegahaze. Huge zamagrama ko'ma nemaniza kumapina mago vahera omanifta hugahie."},{"book":"Jovu","chapter":"18","verse":"20","text":"Hagi ana vahetaminte'ma fore'ma hiazankura zage fre kazigama nemaniza vahe'mo'za antri hu'za zamagogogu nehazageno, zage hanati kazigama nemaniza vahe'mo'za zamagranena antri nehu'za tusi'a zamagogogu nehaze."},{"book":"Jovu","chapter":"18","verse":"21","text":"Ana nehu'za amanage hugahaze, kefo avu'ava'ma nehia vahe'mofo nonkuma'mo amanahura hie nehu'za, zamagra Anumzamofona zamefi'ma hunemiza vahetmimofo nonkumakino havizana hie, hu'za hugahaze."}]}