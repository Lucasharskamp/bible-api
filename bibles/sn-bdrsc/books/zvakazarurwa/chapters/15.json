{"data":[{"book":"Zvakazarurwa","chapter":"15","verse":"1","text":"Ndakaona kudenga chimwe chiratidzo chikuru chinoshamisa ichi: vatumwa vanomwe namatambudziko manomwe okupedzisira, nokuti nawo hasha dzaMwari dzakapera."},{"book":"Zvakazarurwa","chapter":"15","verse":"2","text":"Uye ndakaona chairatidzika segungwa regirazi rakavhenganiswa nomoto uye parutivi rwegungwa pakanga pamire, avo vakanga vakunda chikara nomufananidzo wacho nechiverengo chezita racho. Vakabata madimbwa avakanga vapiwa naMwari"},{"book":"Zvakazarurwa","chapter":"15","verse":"3","text":"uye vakaimba rwiyo rwaMozisi muranda waMwari norwiyo rweGwayana, vachiti:"},{"book":"Zvakazarurwa","chapter":"15","verse":"4","text":"Ndianiko angarega kukutyai, imi Ishe,"},{"book":"Zvakazarurwa","chapter":"15","verse":"5","text":"Shure kwaizvozvi ndakatarira kudenga, uye temberi, iyo tabhenakeri yeChipupuriro, yakanga yakazaruka."},{"book":"Zvakazarurwa","chapter":"15","verse":"6","text":"Mutemberi makabuda vatumwa vanomwe vana matambudziko manomwe. Vakanga vakapfeka nguo dzomucheka wakachena, unopenya uye vakamonera mabhanhire egoridhe pazvipfuva zvavo."},{"book":"Zvakazarurwa","chapter":"15","verse":"7","text":"Ipapo chimwe chezvisikwa zvipenyu zvina chakapa kuvatumwa vanomwe ndiro nomwe dzizere nehasha dzaMwari, iye anogara nokusingaperi-peri."},{"book":"Zvakazarurwa","chapter":"15","verse":"8","text":"Uye temberi yakazadzwa noutsi hunobva pakubwinya kwaMwari napasimba rake, uye hakuna munhu aigona kupinda mutemberi kusvikira matambudziko manomwe avatumwa vanomwe apera."}]}