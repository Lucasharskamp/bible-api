{"data":[{"book":"Psalmen","chapter":"107","verse":"1","text":"Brengt Jahweh dank, want Hij is goed, En zijn genade duurt eeuwig!"},{"book":"Psalmen","chapter":"107","verse":"2","text":"Zo moeten getuigen, die door Jahweh verlost zijn, En door Hem uit de nood zijn gered;"},{"book":"Psalmen","chapter":"107","verse":"3","text":"Die Hij van alle kant hierheen heeft gebracht, Van oost en west, van noord en zuid."},{"book":"Psalmen","chapter":"107","verse":"4","text":"Sommigen doolden in woestijn en wildernis rond, Zonder de weg naar hun woonplaats te vinden;"},{"book":"Psalmen","chapter":"107","verse":"5","text":"Ze leden honger en dorst, En hun leven verkwijnde."},{"book":"Psalmen","chapter":"107","verse":"6","text":"Maar ze riepen Jahweh aan in hun nood, En Hij verloste hen van hun angsten:"},{"book":"Psalmen","chapter":"107","verse":"7","text":"Hij bracht ze weer op de veilige weg, Zodat ze hun woonplaats bereikten."},{"book":"Psalmen","chapter":"107","verse":"8","text":"Laat ze Jahweh voor zijn goedheid dan danken, En voor zijn wonderen voor de kinderen der mensen:"},{"book":"Psalmen","chapter":"107","verse":"9","text":"Want den dorstige heeft Hij gelaafd, Den hongerige heeft Hij verzadigd!"},{"book":"Psalmen","chapter":"107","verse":"10","text":"Anderen zaten in duister en donker, In ellende en boeien gekluisterd;"},{"book":"Psalmen","chapter":"107","verse":"11","text":"Want ze hadden zich tegen Gods geboden verzet, En de vermaning van den Allerhoogste veracht;"},{"book":"Psalmen","chapter":"107","verse":"12","text":"Zo was door rampspoed de moed hun ontzonken, En reddeloos stortten ze neer."},{"book":"Psalmen","chapter":"107","verse":"13","text":"Maar ze riepen Jahweh aan in hun nood, En Hij verloste hen van hun angsten:"},{"book":"Psalmen","chapter":"107","verse":"14","text":"Hij haalde ze uit het duister en donker, En verbrak hun boeien."},{"book":"Psalmen","chapter":"107","verse":"15","text":"Laat ze Jahweh voor zijn goedheid dan danken, En voor zijn wonderen voor de kinderen der mensen:"},{"book":"Psalmen","chapter":"107","verse":"16","text":"Want metalen poorten heeft Hij verbrijzeld, Ijzeren grendels in stukken geslagen!"},{"book":"Psalmen","chapter":"107","verse":"17","text":"Anderen werden ziek door hun zondige wandel, Hadden smarten te lijden om hun schuld;"},{"book":"Psalmen","chapter":"107","verse":"18","text":"Alle voedsel begon hun te walgen, En ze stonden al dicht bij de poorten des doods."},{"book":"Psalmen","chapter":"107","verse":"19","text":"Maar ze riepen Jahweh aan in hun nood, En Hij verloste hen van hun angsten."},{"book":"Psalmen","chapter":"107","verse":"20","text":"Hij sprak: en ze werden genezen, En Hij ontrukte hen weer aan het graf."},{"book":"Psalmen","chapter":"107","verse":"21","text":"Laat ze Jahweh voor zijn goedheid dan danken, En voor zijn wonderen voor de kinderen der mensen:"},{"book":"Psalmen","chapter":"107","verse":"22","text":"Laat ze dankoffers brengen, En jubelend zijn werken vermelden!"},{"book":"Psalmen","chapter":"107","verse":"23","text":"Anderen staken op schepen in zee, Om handel te drijven op de onmetelijke wateren."},{"book":"Psalmen","chapter":"107","verse":"24","text":"Ook zij hebben Jahwehâ€™s werken aanschouwd, In de kolken zijn wonderen."},{"book":"Psalmen","chapter":"107","verse":"25","text":"Hij sprak: en er stak een stormwind op, Die zwiepte de golven omhoog;"},{"book":"Psalmen","chapter":"107","verse":"26","text":"Ze vlogen op naar de hemel, ploften neer in de diepten, En vergingen van angst;"},{"book":"Psalmen","chapter":"107","verse":"27","text":"Ze rolden en tuimelden, als waren ze dronken, En al hun zeemanschap was tevergeefs."},{"book":"Psalmen","chapter":"107","verse":"28","text":"Maar ze riepen Jahweh aan in hun nood, En Hij verloste hen van hun angsten:"},{"book":"Psalmen","chapter":"107","verse":"29","text":"Hij bedaarde de storm tot een bries, En de golven legden zich neer;"},{"book":"Psalmen","chapter":"107","verse":"30","text":"Wat waren ze blij, toen het kalm was geworden, En Hij hen naar de verbeide haven geleidde!"},{"book":"Psalmen","chapter":"107","verse":"31","text":"Laat ze Jahweh voor zijn goedheid dan danken, En voor zijn wonderen voor de kinderen der mensen:"},{"book":"Psalmen","chapter":"107","verse":"32","text":"Hem in de volksgemeente roemen, Hem in de raad der oudsten prijzen!"},{"book":"Psalmen","chapter":"107","verse":"33","text":"Rivieren maakt Hij tot steppe, Waterbronnen tot dorstige grond;"},{"book":"Psalmen","chapter":"107","verse":"34","text":"Vruchtbaar land tot zilte bodem, Om de boosheid van zijn bewoners."},{"book":"Psalmen","chapter":"107","verse":"35","text":"Maar van de steppe maakt Hij een vijver, Waterbronnen van het dorre land;"},{"book":"Psalmen","chapter":"107","verse":"36","text":"Daar zet Hij de hongerigen neer, Om er zich een woonplaats te stichten."},{"book":"Psalmen","chapter":"107","verse":"37","text":"Ze bezaaien hun akkers, beplanten hun gaarden, En oogsten hun vruchten."},{"book":"Psalmen","chapter":"107","verse":"38","text":"Hij zegent hen: ze worden zeer talrijk, En Hij vermeerdert hun vee."},{"book":"Psalmen","chapter":"107","verse":"39","text":"En nemen ze af in getal, en gaan ze ten onder Door verdrukking, ellende en jammer:"},{"book":"Psalmen","chapter":"107","verse":"40","text":"Dan geeft Hij de tyrannen prijs aan de schande, En laat ze door de wildernis dolen."},{"book":"Psalmen","chapter":"107","verse":"41","text":"Maar den arme heft Hij uit de ellende weer op, En maakt zijn geslacht weer talrijk als kudden:"},{"book":"Psalmen","chapter":"107","verse":"42","text":"De vromen zien het, en juichen; Maar wat boos is, zwijgt stil."},{"book":"Psalmen","chapter":"107","verse":"43","text":"Wie wijs is, neemt het ter harte, En beseft de goedheid van Jahweh!"}]}