{"data":[{"book":"TIMOTEE 1","chapter":"2","verse":"1","text":"Ko adii kon taho, miɗo torii yo en landano yimɓe ɓen fow ballal Alla, waɗanen ɓe torndeeji e du'aaji e yettooje Alla,"},{"book":"TIMOTEE 1","chapter":"2","verse":"2","text":"waɗanen ɗun kadi lamɓe e kala yeesooɓe, fii no wuuriren ngurndan newiiɗan e ɓuttuɗan wano Alla faaliraa non e hoore teddungal."},{"book":"TIMOTEE 1","chapter":"2","verse":"3","text":"Ko ɗun woni ko moƴƴi, ko welata Alla, Danduɗo en on,"},{"book":"TIMOTEE 1","chapter":"2","verse":"4","text":"on Yiɗuɗo yo yimɓe ɓen fow dande, ɓe ara e andugol goonga on."},{"book":"TIMOTEE 1","chapter":"2","verse":"5","text":"Ko fii ko Alla gooto woodi, no woodi kadi moƴƴintinoowo gooto hakkunde makko e yimɓe ɓen, ɗun ko oo neɗɗo wi'eteeɗo Iisaa Almasiihu,"},{"book":"TIMOTEE 1","chapter":"2","verse":"6","text":"on sakkiiɗo hoore mun fii sottugol fow, ɗun ko seedee waɗaaɗo e saa'i toɗɗaaɗo on."},{"book":"TIMOTEE 1","chapter":"2","verse":"7","text":"Ko fii feɲɲingol on seedee waɗi si mi waɗiraa waajotooɗo e yottinoowo, (mi wowlay goonga, mi fenataa), fii ko janna ɓe wonaa Yahuudiyanke ɓen ko woni gomɗinal goongawal ngal kon."},{"book":"TIMOTEE 1","chapter":"2","verse":"8","text":"Miɗo yiɗi kadi yo worɓe ɓen toro Alla ka woni woo, e hoore townugol juuɗe laaɓuɗe e ɓaawo tikkere e yeddondiral."},{"book":"TIMOTEE 1","chapter":"2","verse":"9","text":"Rewɓe ɓen kadi wano non, ɓe ɓornora no haaniri, hara hinaa no maniree e no hawnori, hara ɓe ukkaaki e morɗi hawniiɗi e cuɗorgol kaŋŋe e koɗe hittuɗe, maa conci satta-cogguuji,"},{"book":"TIMOTEE 1","chapter":"2","verse":"10","text":"kono ko waɗugol kuuɗe moƴƴe, hara ko yaaduɗe e kuuɗe rewɓe qirritiiɓe rewugol Alla."},{"book":"TIMOTEE 1","chapter":"2","verse":"11","text":"Awa kadi yo debbo jangu e nder deeƴere e yankinaare timmunde."},{"book":"TIMOTEE 1","chapter":"2","verse":"12","text":"Mi yamiraali non debbo jannugol, maa laamagol gorko, kono ko yo o deeƴu."},{"book":"TIMOTEE 1","chapter":"2","verse":"13","text":"Ko fii ko *Aadama adaa tageede, si *Hawaa hikki ɗon."},{"book":"TIMOTEE 1","chapter":"2","verse":"14","text":"Awa kadi wonaa Aadama ɗaynanoo, kono ko debbo on ɗaynanoo, o bonni yamiroore Alla nden."},{"book":"TIMOTEE 1","chapter":"2","verse":"15","text":"Kono fow e mun, debbo dandirte jiidi mun ndin si o duumike e nder gomɗinal ngal e giggol e laaɓal no haaniri."}]}