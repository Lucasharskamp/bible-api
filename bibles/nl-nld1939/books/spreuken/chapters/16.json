{"data":[{"book":"Spreuken","chapter":"16","verse":"1","text":"Wel kan de mens bij zichzelf overleggen, Maar van Jahweh komt het antwoord van de mond."},{"book":"Spreuken","chapter":"16","verse":"2","text":"Al denkt de mens, dat al zijn wegen onschuldig zijn, Het is Jahweh, die de harten toetst!"},{"book":"Spreuken","chapter":"16","verse":"3","text":"Wentel uw zorgen op Jahweh af, Dan komen uw plannen ten uitvoer."},{"book":"Spreuken","chapter":"16","verse":"4","text":"Jahweh heeft alles gemaakt met een doel, Zo ook den zondaar voor de dag van het onheil."},{"book":"Spreuken","chapter":"16","verse":"5","text":"Jahweh verafschuwt alle hooghartige mensen; De hand erop: ze ontkomen niet aan hun straf."},{"book":"Spreuken","chapter":"16","verse":"6","text":"Door oprechte liefde wordt de zonde uitgeboet, Uit vrees voor Jahweh leert men het kwaad mijden."},{"book":"Spreuken","chapter":"16","verse":"7","text":"Als Jahweh behagen heeft in iemands wegen, Maakt Hij zelfs diens vijanden met hem bevriend."},{"book":"Spreuken","chapter":"16","verse":"8","text":"Beter weinig met eerlijke middelen, Dan rijke inkomsten door onrecht."},{"book":"Spreuken","chapter":"16","verse":"9","text":"Al kan de mens bij zichzelf overleggen, Het is Jahweh, die zijn schreden richt."},{"book":"Spreuken","chapter":"16","verse":"10","text":"Van ‘s konings lippen komt een orakel, Bij een rechtszaak faalt zijn uitspraak niet."},{"book":"Spreuken","chapter":"16","verse":"11","text":"Een juiste balans en weegschaal zijn van Jahweh, En iedere gewichtssteen is zijn werk."},{"book":"Spreuken","chapter":"16","verse":"12","text":"Koningen moeten een afschuw van misdaden hebben; Alleen door rechtvaardigheid staat een troon sterk."},{"book":"Spreuken","chapter":"16","verse":"13","text":"Een koning heeft welbehagen in eerlijke taal, En houdt van iemand, die waarheid spreekt."},{"book":"Spreuken","chapter":"16","verse":"14","text":"De toorn eens konings is de bode van de dood; Een wijs man weet hem te ontwapenen."},{"book":"Spreuken","chapter":"16","verse":"15","text":"Een vriendelijk gezicht van den koning betekent leven, Zijn welgevallen is als een wolk vol lenteregen."},{"book":"Spreuken","chapter":"16","verse":"16","text":"Wijsheid verwerven is beter dan goud, Ervaring krijgen verkieslijker dan zilver."},{"book":"Spreuken","chapter":"16","verse":"17","text":"Het pad der deugdzamen weet het kwaad te vermijden; Wie op zijn weg let, beschermt zichzelf."},{"book":"Spreuken","chapter":"16","verse":"18","text":"Hoogmoed komt vóór de val, Hooghartigheid, voordat men struikelt."},{"book":"Spreuken","chapter":"16","verse":"19","text":"Beter deemoedig te zijn met armen, Dan met hovaardigen buit te delen."},{"book":"Spreuken","chapter":"16","verse":"20","text":"Wie op zijn woorden let, heeft het goed; Gelukkig hij, die op Jahweh vertrouwt!"},{"book":"Spreuken","chapter":"16","verse":"21","text":"Een wijze geest wordt verstandig genoemd, Maar met goede woorden bereikt men nog meer."},{"book":"Spreuken","chapter":"16","verse":"22","text":"Inzicht is een levensbron voor wie het bezit, Dwazen worden met dwaasheid bestraft."},{"book":"Spreuken","chapter":"16","verse":"23","text":"Een wijze geest spreekt verstandige taal, Hij maakt, dat zijn woorden overtuigen."},{"book":"Spreuken","chapter":"16","verse":"24","text":"Vriendelijke woorden zijn een honingraat, Zoet voor de ziel en verkwikkend voor het gebeente."},{"book":"Spreuken","chapter":"16","verse":"25","text":"Soms houdt men een weg voor de rechte, Die tenslotte uitloopt op de dood."},{"book":"Spreuken","chapter":"16","verse":"26","text":"De honger zet den arbeider aan tot werken; Zijn mond dwingt hem ertoe."},{"book":"Spreuken","chapter":"16","verse":"27","text":"Een man, die niet deugt, is een oven van boosheid; Op zijn lippen brandt als het ware een vuur."},{"book":"Spreuken","chapter":"16","verse":"28","text":"Een wispelturig mens stuurt op ruzie aan, Een lastertong brengt onenigheid tussen vrienden."},{"book":"Spreuken","chapter":"16","verse":"29","text":"Een booswicht tracht zijn naaste te verleiden, En hem te brengen op een weg, die niet deugt."},{"book":"Spreuken","chapter":"16","verse":"30","text":"Wie zijn ogen toeknijpt, is iets vals van plan; Wie zijn lippen opeenperst, heeft het kwaad al gedaan."},{"book":"Spreuken","chapter":"16","verse":"31","text":"Het grijze haar is een heerlijke kroon, Die op het pad der deugd wordt verkregen."},{"book":"Spreuken","chapter":"16","verse":"32","text":"Een lankmoedig man is meer waard dan een krachtmens; Wie zichzelf beheerst, staat hoger, dan wie een stad bedwingt."},{"book":"Spreuken","chapter":"16","verse":"33","text":"Wel wordt het lot in de schoot geworpen Maar wat het uitwijst, komt van Jahweh."}]}