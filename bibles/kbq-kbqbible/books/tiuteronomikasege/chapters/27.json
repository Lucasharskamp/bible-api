{"data":[{"book":"Tiuteronomi Kasege","chapter":"27","verse":"1","text":"Anante Mosese'ene Israeli kva vahe'mo'zamika Israeli vahetmina amanage hu'za zamasami'naze, Menima neramasmua kasegea maka avaririho."},{"book":"Tiuteronomi Kasege","chapter":"27","verse":"2","text":"Hagi Jodani tima takaheta kantu kazigama Ra Anumzana tamagri Anumzamo'ma tamamisia mopafima vanaza zupa, ranra haverami omerita retrurente'neta higo mopa kateta erikaroro hunteho."},{"book":"Tiuteronomi Kasege","chapter":"27","verse":"3","text":"Jodani tima takaheta kantu kazigama amirine tumerimo'ma avite'nea mopama Rana tamagri Anumzamo'ma tamagehe'ima zamigahue huno huvempama hu'nea mopafima vanuta, ana higo hapanu'ma erikaroroma hunte'ne'naza haverera maka ama ana kasegea krenteho."},{"book":"Tiuteronomi Kasege","chapter":"27","verse":"4","text":"Hagi Jodani tima takaheta kantu kazigama Rana tamagri Anumzamo'ma tamamisia mopafima vanuta, amama tamasamua kante anteta ranra haverami omerita Ebeli agonare retrurente'neta, higo hapa katetma erikaroro hunteho."},{"book":"Tiuteronomi Kasege","chapter":"27","verse":"5","text":"Hagi e'i anantera havereti Rana tamagri Anumzamofo kresramna vu ita tro hunteho. Ana kresramna vu itama tro'ma hanazana, aeniretira taga huta ana ita trora osiho."},{"book":"Tiuteronomi Kasege","chapter":"27","verse":"6","text":"Hagi aenireti'ma tagama osu haveraminteti tro'ma hu'nesaza itareke'za, tevefi kre fananehu ofa Rana tamagri Anumzamofontega hunteho."},{"book":"Tiuteronomi Kasege","chapter":"27","verse":"7","text":"Hagi e'i ana nehuta rimpa fru ofanena anante nehuta, ne'zana neneta, Ra Anumzana tamagri Anumzamofo avuga musena hugahaze."},{"book":"Tiuteronomi Kasege","chapter":"27","verse":"8","text":"Hagi higoreti'ma anama eri karoroma hunte'naza haveraminte, maka kasegefima me'nea nanekea krente so'e hu'nenke'za keho."},{"book":"Tiuteronomi Kasege","chapter":"27","verse":"9","text":"Mosese'ene pristi kva vahe'mo'zanena amanage hu'za Israeli vahera zamasami'naze, Akoheta mani'neta kama antahiho! Menina Rana tamagri Anumzamofo vahe mani'naze."},{"book":"Tiuteronomi Kasege","chapter":"27","verse":"10","text":"E'ina hu'negu Rana tamagri Anumzamofo kea amage nenteta, menima Agri kasegene tra ke'anema neramasmuana kegava huta avaririho."},{"book":"Tiuteronomi Kasege","chapter":"27","verse":"11","text":"Ana zupa Mosese'a amanage huno Israeli vahera zamasmi'ne,"},{"book":"Tiuteronomi Kasege","chapter":"27","verse":"12","text":"Jodani tima takaheta kantu kazigama vanuta, Simioni naga'ene, Livae naga'ene, Juda naga'ene, Isaka naga'ene, Josefe naga'ene Benzameni naga'mo'enena Gerisimi agonare oti'ne'za asomu kea huama hugahaze."},{"book":"Tiuteronomi Kasege","chapter":"27","verse":"13","text":"Hagi Rubeni naga'ene, Gati naga'ene, Asa naga'ene, Zebuluni naga'ene, Dani naga'ene, Naptali naga'mozanena Ebali agonarega oti'ne'za, vahe'ma zamazeri havizahu kazusi kea huamara hugahaze."},{"book":"Tiuteronomi Kasege","chapter":"27","verse":"14","text":"Hagi anante Livae naga'mo'za ranke hu'za Israeli vahera kenona huzamantegahaze."},{"book":"Tiuteronomi Kasege","chapter":"27","verse":"15","text":"Hagi mago vahe'mo'ma zafare antreno kaza osu havi anumza tro huge, tevefi aeni kreno mago'azamofo amema'ama tro huno oku'ama ante'nia vahe'mo'a, kazusifi manigahie. Na'ankure e'inahu zankura Ramofona agoteno amuti'agesa nehie. Anagema hanigeno'a, maka tamage hu'za hiho."},{"book":"Tiuteronomi Kasege","chapter":"27","verse":"16","text":"Hagi iza'o nerera nefa kema ontahi'nia vahera kazusi huntone hu'za hanageno, maka vahe'mo'za tamage hu'za hiho!"},{"book":"Tiuteronomi Kasege","chapter":"27","verse":"17","text":"Tava'onte'ma nemanisimofo kanagi kama akasino mopa'ma eri havia hanimofona, kazusi huntone hu'za hanageno, tamage hu'za mika vahe'mo'za hugahaze."},{"book":"Tiuteronomi Kasege","chapter":"27","verse":"18","text":"Hagi avu asuhu vahe'ma havi kante'ma avreno vania vahera, kazusi huntone hu'za hanageno, maka vahe'mo'za tamage hu'za hugahaze."},{"book":"Tiuteronomi Kasege","chapter":"27","verse":"19","text":"Hagi ruregati emani vahero, megusa mofavreo, kento a'nemofo zama eri savari hania vahera, kazusi huzamantone hu'za hanageno, maka vahe'mo'za tamage hu'za hugahaze."},{"book":"Tiuteronomi Kasege","chapter":"27","verse":"20","text":"Nefa nenaroma anteno masesimofona kazusi huntone, na'ankure agra nefa a'ene maseno nefa agia eri haviza hu'ne hanageno, maka tamage hu'za hugahaze."},{"book":"Tiuteronomi Kasege","chapter":"27","verse":"21","text":"Afu' kranema monko zama hania vahera, kazusi huzamantone hu'za hanageno, maka vahe'mo'za tamage hu'za hugahaze!"},{"book":"Tiuteronomi Kasege","chapter":"27","verse":"22","text":"Nesaroma anteno masesia vahera kazusi huzamantone hu'za hanageno, maka vahe'mo'za tamage hu'za hugahaze!"},{"book":"Tiuteronomi Kasege","chapter":"27","verse":"23","text":"Nenemo a'ma anteno masesia vahera kazusi huzamantone hu'za hanageno, maka vahe'mo'za tamage hu'za hugahaze!"},{"book":"Tiuteronomi Kasege","chapter":"27","verse":"24","text":"Hagi tava'oma'are'ma nemanisimofoma oku'ama frakino ahe frisia vahera kazusi huzamantone hu'za hanageno, maka vahe'mo'za tamage hu'za hugahaze!"},{"book":"Tiuteronomi Kasege","chapter":"27","verse":"25","text":"Hagi zagoma ami'nigeno vahe'ma ahe frisia vahera, kazusi huzamantone hu'za hanageno, maka vahe'mo'za tamage hu'za hugahaze!"},{"book":"Tiuteronomi Kasege","chapter":"27","verse":"26","text":"Hagi kasegema ke fenkami netreno, ana kasegema ovaririsia vahera, kazusi huzamantone hu'za hanageno, maka vahe'mo'za tamage hu'za hugahaze!"}]}