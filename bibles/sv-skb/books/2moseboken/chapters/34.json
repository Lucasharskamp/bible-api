{"data":[{"book":"2 Moseboken","chapter":"34","verse":"1","text":"Herren (Jahve) sade till Mose: ”Hugg ut två stentavlor åt dig, likadana som de första och jag ska skriva på tavlorna de ord som var på de första tavlorna som du krossade."},{"book":"2 Moseboken","chapter":"34","verse":"2","text":"Var redo på morgonen och kom upp till berget Sinai på morgonen och ställ dig på platsen högst upp på berget (ordagrant ’över bergets huvud’)."},{"book":"2 Moseboken","chapter":"34","verse":"3","text":"Och ingen man ska komma upp med dig, låt inte någon man synas på hela berget, låt inte heller några flockar eller hjordar beta på berget.”"},{"book":"2 Moseboken","chapter":"34","verse":"4","text":"Och han högg ut två stentavlor, likadana som de första, och Mose steg upp tidigt på morgonen och gick upp på berget Sinai som Herren (Jahve) hade befallt honom och tog de två stentavlorna i sina händer."},{"book":"2 Moseboken","chapter":"34","verse":"5","text":"Och Herren (Jahve) steg ned i ett moln och stod med honom där och ropade ut Herrens (Jahves) namn."},{"book":"2 Moseboken","chapter":"34","verse":"6","text":"Herren (Jahve) gick förbi honom och ropade:"},{"book":"2 Moseboken","chapter":"34","verse":"7","text":"som bevarar nåd (omsorgsfull kärlek) mot tusenden [i alla kommande släktled, för evigt],"},{"book":"2 Moseboken","chapter":"34","verse":"8","text":"Och Mose skyndade sig och böjde sitt huvud mot marken och tillbad."},{"book":"2 Moseboken","chapter":"34","verse":"9","text":"Och han sade: ”Om jag har funnit nåd (oförtjänt kärlek – hebr. chen) i dina ögon Herre (Adonaj), jag ber dig (vädjar), låt min Herre (Adonaj) gå i vår mitt, för det är ett styvnackat folk, och förlåt våra överträdelser och synder, och ta oss som din arvedel.”"},{"book":"2 Moseboken","chapter":"34","verse":"10","text":"Och han sade: ”Se, jag skär ett förbund, inför hela ditt folk ska jag göra under, sådana som inte har blivit gjorda i hela världen, inte i något land. Och alla de folk bland vilka du vistas, ska se Herrens (Jahves) gärningar som jag ska göra med dig, att de är förunderliga (fantastiska, enorma)."},{"book":"2 Moseboken","chapter":"34","verse":"11","text":"Håll (vakta, skydda, bevara) det som jag befaller dig idag. Se, jag fördriver framför dig amoréerna och kananéerna och hettiterna och periséerna och hivéerna och jevuséerna."},{"book":"2 Moseboken","chapter":"34","verse":"12","text":"Vakta (skydda, bevara) dig själv, så att du inte skär förbund med invånarna i landet dit du går, så att de inte blir till en snara i din mitt."},{"book":"2 Moseboken","chapter":"34","verse":"13","text":"Utan ni ska bryta ner deras altaren och slå deras obelisker i bitar och ni ska hugga ner deras aseror [pålar för avgudadyrkan] ."},{"book":"2 Moseboken","chapter":"34","verse":"14","text":"Du ska inte falla ner för någon annan gud (hebr. el), för jag Herren (Jahve), vars namn är Nitälskande (ett starkt känslomässigt uttryck för att vilja ha fullt ägandeskap över något – hebr. qana), är en nitälskande Gud (El),"},{"book":"2 Moseboken","chapter":"34","verse":"15","text":"för att inte skära förbund med landets invånare och de går iväg efter andra gudar och offrar till deras gudar och de kallar på dig och du äter av deras offer,"},{"book":"2 Moseboken","chapter":"34","verse":"16","text":"och du tar deras döttrar till dina söner och deras döttrar går iväg efter deras gudar och får dina söner att gå iväg efter deras gudar."},{"book":"2 Moseboken","chapter":"34","verse":"17","text":"Du ska inte göra dig några gjutna gudar. [En varning mot synden med guldkalven som de nyss begått, se 2 Mos 32:4]"},{"book":"2 Moseboken","chapter":"34","verse":"18","text":"Du ska hålla (vakta, skydda, bevara) det Osyrade Brödets högtid. Sju dagar ska du äta osyrat bröd som jag befallt dig, på den bestämda tiden i månaden Aviv [Även kallad Nisan. Aviv betyder vår och anger att det är den första vårmånaden.] för i månaden Aviv kom du ut ur Egypten."},{"book":"2 Moseboken","chapter":"34","verse":"19","text":"Allt som öppnar moderlivet är mitt, och av all din boskap ska du helga hanarna, det förstfödda av din oxe och får."},{"book":"2 Moseboken","chapter":"34","verse":"20","text":"Det förstfödda av en åsna ska du lösa ut med ett lamm, och om du inte vill lösa ut den ska du bryta av dess nacke. Allt förstfött av dina söner ska du lösa ut. Och ingen ska komma tomhänt inför mig."},{"book":"2 Moseboken","chapter":"34","verse":"21","text":"Sex dagar ska du arbeta, men på den sjunde ska du vila, både när det är dags att plöja och när det är dags att skörda ska du vila. [Sabbatsbudet gäller alltså även när vårbruket och höstbruket är som intensivast.]"},{"book":"2 Moseboken","chapter":"34","verse":"22","text":"Och du ska hålla (vakta, skydda, bevara) veckohögtiden (Shavuot, pingst) [på våren, se 2 Mos 23:16] – förstlingsfrukten av veteskörden, och [även] insamlingsfesten (lövhyddohögtiden, Sukkot) [på hösten, se 2 Mos 23:17] när året vänder (när det bli ett nytt år). [Det judiska nyåret sker på Rosh Hashana (den första dagen i månaden Tishri), strax före lövhyddohögtiden som startar den 15:e Tishri.]"},{"book":"2 Moseboken","chapter":"34","verse":"23","text":"Tre gånger om året ska alla dina män komma inför (framför ansiktet på) Herren Herren (Adonaj Jahve), Israels Gud (Elohim)."},{"book":"2 Moseboken","chapter":"34","verse":"24","text":"För jag ska fördriva folkslag framför dig, och utvidga dina gränser, inte heller ska någon man ha åtrå till ditt land när du går upp till Herren (Adonaj) din Gud (Elohim) tre gånger om året."},{"book":"2 Moseboken","chapter":"34","verse":"25","text":"Du ska inte offra blodet av mina offer med syrat bröd."},{"book":"2 Moseboken","chapter":"34","verse":"26","text":"Den utvalda förstlingsfrukten från ditt land ska du föra fram till Herren (Adonaj) din Guds (Elohims) hus."},{"book":"2 Moseboken","chapter":"34","verse":"27","text":"Herren sade till Mose: ”Skriv ned dessa ord (befallningar), för i enlighet med dem har jag slutit ett förbund med dig och med Israel.”"},{"book":"2 Moseboken","chapter":"34","verse":"28","text":"Mose var kvar hos Herren i fyrtio dagar och fyrtio nätter, utan att äta eller dricka. Han skrev förbundsorden, de tio orden, på stentavlorna."},{"book":"2 Moseboken","chapter":"34","verse":"29","text":"När Mose kom ner från Sinai berg med vittnesbördets två stentavlor i sin hand, visste han inte om att hans ansikte strålade (att ljus sköt fram som horn), därför att han hade talat med Herren."},{"book":"2 Moseboken","chapter":"34","verse":"30","text":"När Aron och alla israeliterna såg strålglansen från Mose ansikte vågade de inte komma emot honom."},{"book":"2 Moseboken","chapter":"34","verse":"31","text":"Men Mose ropade till dem, och Aron och alla folkets ledare vände tillbaka till honom, och Mose talade till dem."},{"book":"2 Moseboken","chapter":"34","verse":"32","text":"Sedan kom alla israeliterna fram till honom, och han befallde dem allt som Herren hade sagt på Sinai berg."},{"book":"2 Moseboken","chapter":"34","verse":"33","text":"När Mose hade talat klart med dem hängde han en slöja för ansiktet."},{"book":"2 Moseboken","chapter":"34","verse":"34","text":"Men när Mose trädde fram inför Herrens ansikte för att tala med honom, tog han av sig slöjan till dess han gick ut igen. När han kom ut, talade han till israeliterna det som han fått befallning om."},{"book":"2 Moseboken","chapter":"34","verse":"35","text":"Israeliterna såg Mose ansikte, hur det strålade, så Mose hängde slöjan över ansiktet igen till dess han gick in för att tala med Herren."}]}