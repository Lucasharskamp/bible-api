{"data":[{"book":"2 Петра","chapter":"1","verse":"1","text":"Симон Петро, раб і апостол Ісуса Христа."},{"book":"2 Петра","chapter":"1","verse":"2","text":"Нехай благодать і мир вам примножаться в пізнанні Бога та Ісуса, нашого Господа."},{"book":"2 Петра","chapter":"1","verse":"3","text":"Його божественна сила дала нам усе для життя й побожності через пізнання Того, Хто покликав нас Своєю славою й доброчесністю."},{"book":"2 Петра","chapter":"1","verse":"4","text":"Завдяки їм нам даровані великі та дорогоцінні обітниці, щоб через них ви стали учасниками Божественної природи, уникнувши розтління, яке існує у світі через лихі бажання."},{"book":"2 Петра","chapter":"1","verse":"5","text":"Тому докладіть усіх зусиль, щоб додати до вашої віри доброчесність, до доброчесності – знання,"},{"book":"2 Петра","chapter":"1","verse":"6","text":"до знання – стриманість, до стриманості – терпеливість, до терпеливості – побожність,"},{"book":"2 Петра","chapter":"1","verse":"7","text":"до побожності – братолюбство, а до братолюбства – любов."},{"book":"2 Петра","chapter":"1","verse":"8","text":"Бо якщо ви все це маєте й воно примножується серед вас, то не будете бездіяльними чи безплідними у пізнанні Господа нашого Ісуса Христа."},{"book":"2 Петра","chapter":"1","verse":"9","text":"А в кого цього немає, той короткозорий, навіть сліпий, і забув про очищення від своїх минулих гріхів."},{"book":"2 Петра","chapter":"1","verse":"10","text":"Тому, брати, усе більше намагайтеся утвердити ваше покликання та обрання, бо, роблячи так, ніколи не спіткнетесь"},{"book":"2 Петра","chapter":"1","verse":"11","text":"і будете щедро забезпечені правом увійти до вічного Царства Господа й Спасителя нашого Ісуса Христа."},{"book":"2 Петра","chapter":"1","verse":"12","text":"Тому я постійно нагадуватиму вам про це, хоча ви це знаєте й утверджені в теперішній істині."},{"book":"2 Петра","chapter":"1","verse":"13","text":"Бо вважаю за праведне, доки я ще в цьому наметі1:13 Мається на увазі земне тіло., спонукати вас нагадуванням,"},{"book":"2 Петра","chapter":"1","verse":"14","text":"знаючи, що зняття мого намету вже близько, як і відкрив мені наш Господь Ісус Христос."},{"book":"2 Петра","chapter":"1","verse":"15","text":"Я дбатиму, щоб і після мого відходу ви завжди про це пам’ятали."},{"book":"2 Петра","chapter":"1","verse":"16","text":"Адже ми сповістили вам про силу та наближення Господа нашого Ісуса Христа, не слідуючи хитромудрим міфам, але будучи очевидцями Його величі."},{"book":"2 Петра","chapter":"1","verse":"17","text":"Бо Він отримав честь і славу від Бога Отця, коли до Нього пролунав від величної слави такий голос: «Це Син Мій улюблений, Якого Я вподобав».1:17 Див. Мт. 17:5; Мк. 9:7; Лк. 9:25."},{"book":"2 Петра","chapter":"1","verse":"18","text":"І ми почули цей голос, що пролунав із неба, коли були з Ним на святій горі."},{"book":"2 Петра","chapter":"1","verse":"19","text":"І ми маємо ще надійніше пророче слово. Ви добре робите, зважаючи на нього як на світильник, який світить у темному місці, доки не почне розвиднятися й ранкова зоря не зійде у ваших серцях."},{"book":"2 Петра","chapter":"1","verse":"20","text":"Пам’ятайте1:20 Буквально: знайте. насамперед про те, що в Писанні жодне пророцтво не походить від чийогось власного тлумачення."},{"book":"2 Петра","chapter":"1","verse":"21","text":"Адже пророцтво ніколи не лунало з волі людини, але від Бога говорили люди, натхнені Святим Духом."}]}