{"data":[{"book":"2 Kronieken","chapter":"24","verse":"1","text":"Joasj was zeven jaar oud, toen hij koning werd, en regeerde veertig jaar te Jerusalem. Zijn moeder heette Sibja, en was afkomstig uit Beër-Sjéba."},{"book":"2 Kronieken","chapter":"24","verse":"2","text":"Joasj deed wat goed was in de ogen van Jahweh, zolang de priester Jehojada leefde."},{"book":"2 Kronieken","chapter":"24","verse":"3","text":"Jehojada koos twee vrouwen voor hem, en hij werd de vader van zonen en dochters."},{"book":"2 Kronieken","chapter":"24","verse":"4","text":"Enige tijd later vatte hij het plan op, de tempel van Jahweh te herstellen."},{"book":"2 Kronieken","chapter":"24","verse":"5","text":"Hij riep de priesters en levieten bijeen, en zeide tot hen: Ge moet naar de steden van Juda gaan, en geld bij heel Israël ophalen, om van jaar tot jaar de tempel van uw God te kunnen herstellen. Zet spoed achter het werk. Maar de levieten zetten geen spoed achter het werk."},{"book":"2 Kronieken","chapter":"24","verse":"6","text":"Daarom ontbood de koning den opperpriester Jehojada, en sprak tot hem: Waarom hebt gij er niet voor gezorgd, dat de levieten in Juda en Jerusalem de heffing innen, die Moses, de dienaar van Jahweh, de gemeenschap van Israël heeft opgelegd voor de openbaringstent?"},{"book":"2 Kronieken","chapter":"24","verse":"7","text":"Dat goddeloze schepsel Ataljáhoe en haar zonen hebben de tempel van God laten onderkomen, en alle wijgeschenken van de tempel van Jahweh voor de Báals gebruikt."},{"book":"2 Kronieken","chapter":"24","verse":"8","text":"Toen maakte men op aanwijzing des konings een kist, die buiten de poort van de tempel van Jahweh gezet werd,"},{"book":"2 Kronieken","chapter":"24","verse":"9","text":"en liet men in Juda en Jerusalem bekend maken, dat men voor Jahweh de heffing moest opbrengen, die Moses, de dienaar Gods, in de woestijn aan Israël had voorgeschreven."},{"book":"2 Kronieken","chapter":"24","verse":"10","text":"Alle voornamen en heel het volk kwamen nu tot den laatsten man met vreugde hun gave in de offerkist werpen."},{"book":"2 Kronieken","chapter":"24","verse":"11","text":"Telkens als men de kist bij de levieten bracht, die op last des konings toezicht moesten houden, en dezen zagen, dat er veel geld in was, kwam de kanselier van den koning met een opzichter van den opperpriester, om de kist te ledigen en haar weer op haar plaats te zetten. Dit hadden ze iedere dag te doen, zodat ze veel geld bijeen kregen."},{"book":"2 Kronieken","chapter":"24","verse":"12","text":"De koning en Jehojada gaven het aan de opzichters, die het werk aan de tempel van Jahweh hadden te leiden; en dezen namen steenhouwers en timmerlieden in dienst, om de tempel van Jahweh nog hechter te maken, en smeden en koperslagers, om de tempel van Jahweh te herstellen."},{"book":"2 Kronieken","chapter":"24","verse":"13","text":"De arbeiders deden hun werk, en het werk vorderde onder hun handen; zij herstelden de tempel van God in zijn oorspronkelijke toestand, en brachten hem in goede staat."},{"book":"2 Kronieken","chapter":"24","verse":"14","text":"Toen zij klaar waren, bracht men den koning en Jehojada de gelden, die nog over waren; daarvoor liet hij het gerief voor de tempel van Jahweh vervaardigen, met schalen en andere gouden en zilveren voorwerpen, die nodig waren voor de dienst en de offers. Zolang Jehojada leefde, bracht men voortdurend brandoffers in de tempel van Jahweh."},{"book":"2 Kronieken","chapter":"24","verse":"15","text":"Maar Jehojada werd oud en hoogbejaard en stierf. Bij zijn dood was hij honderd dertig jaar."},{"book":"2 Kronieken","chapter":"24","verse":"16","text":"Men begroef hem in de Davidstad bij de koningen, omdat hij zich voor Israël en voor God en zijn tempel zo verdienstelijk had gemaakt."},{"book":"2 Kronieken","chapter":"24","verse":"17","text":"Na de dood van Jehojada kwamen echter de voormannen van Juda zich voor den koning neerbuigen. De koning luisterde naar hen,"},{"book":"2 Kronieken","chapter":"24","verse":"18","text":"en men begon de tempel van Jahweh, den God hunner vaderen, te verwaarlozen, en de heilige palen en de afgodsbeelden te vereren. Om deze misdaad kwam er een strafgericht over Juda en Jerusalem."},{"book":"2 Kronieken","chapter":"24","verse":"19","text":"En Jahweh zond profeten tot hen, om ze tot Zich terug te brengen; dezen waarschuwden hen, maar ze luisterden niet."},{"book":"2 Kronieken","chapter":"24","verse":"20","text":"Toen kwam de geest Gods over Zekarja, den zoon van den priester Jehojada. Hij ging voor het volk staan, en zeide tot hen: Zo spreekt God! Waarom overtreedt gij de geboden van Jahweh en vertrapt gij uw eigen geluk? Want nu gij Jahweh verlaat, verlaat Hij ook u!"},{"book":"2 Kronieken","chapter":"24","verse":"21","text":"Maar zij spanden tegen hem samen, en stenigden hem op bevel des konings in de voorhof van de tempel van Jahweh."},{"book":"2 Kronieken","chapter":"24","verse":"22","text":"Zo weinig dacht de koning aan al het goede, dat zijn vader Jehojada voor hem gedaan had, dat hij zijn zoon liet vermoorden. Stervend riep deze uit: Jahweh ziet het, en zal het wreken!"},{"book":"2 Kronieken","chapter":"24","verse":"23","text":"Bij de jaarwisseling trok het leger van Aram tegen hem op. Zij drongen J uda en J erusalem binnen, brachten alle leiders van het volk om het leven, en zonden al hun buit naar den koning van Damascus."},{"book":"2 Kronieken","chapter":"24","verse":"24","text":"Want ofschoon het leger van Aram slechts uit een gering aantal manschappen bestond, leverde Jahweh het zeer talrijke leger van Juda aan hen over, omdat ze Jahweh hadden verlaten, den God hunner vaderen. Ook aan Joasj voltrokken zij hun strafgericht."},{"book":"2 Kronieken","chapter":"24","verse":"25","text":"Toen zij van hem waren weggetrokken, en hem onder hevige pijnen hadden achtergelaten, spanden zijn hovelingen samen, om het bloed van den zoon van den priester Jehojada te wreken, en vermoordden hem op zijn bed. Zo stierf hij. Men begroef hem in de Davidstad, maar niet in de graven der koningen."},{"book":"2 Kronieken","chapter":"24","verse":"26","text":"Dit zijn de mannen, die tegen hem hebben samengespannen: Zabad, de zoon van Sjimat den Ammoniet, en Jehozabad, de zoon van Sjimrit den Moabiet."},{"book":"2 Kronieken","chapter":"24","verse":"27","text":"Over zijn zonen, de grootte van de schatting die hij moest opbrengen en het herbouwen van de tempel van God staat geschreven in het Leerboek van het boek der koningen. Hij werd opgevolgd door zijn zoon Amas-jáhoe."}]}