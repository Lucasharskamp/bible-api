{"data":[{"book":"Mani'zanti mofo nanekee","chapter":"8","verse":"1","text":"Knare antahintahi'zamo'ene antahi amahu antahi'zamo'a mago a'kna hu'neankino agerura eri antesga huno kezana netie."},{"book":"Mani'zanti mofo nanekee","chapter":"8","verse":"2","text":"Agra kamofo tavaonte me'nea agonare, ka hatana hu'nefi oti'neno,"},{"book":"Mani'zanti mofo nanekee","chapter":"8","verse":"3","text":"rankumapi ufre'nea kante ene kampi otineno ranke huno kezana netie."},{"book":"Mani'zanti mofo nanekee","chapter":"8","verse":"4","text":"Ana miko vahe'motmagu kezankea nehue. Vahe'motagu kezankea nehue."},{"book":"Mani'zanti mofo nanekee","chapter":"8","verse":"5","text":"Antahi'zantmi omane vahe'motma eta knare'ma huno refakomahu antahi'zana emeriho. Neginagi antahi'zane vahe'motma, eta antahi amahu antahi'zana emeriho."},{"book":"Mani'zanti mofo nanekee","chapter":"8","verse":"6","text":"Kama antahiho kema nehuana, na'ankure mareri agatere'nea zanku nehue, maka nanekema hanua kemo'a, fatgo huno tamage kege tamasamigahue."},{"book":"Mani'zanti mofo nanekee","chapter":"8","verse":"7","text":"Nagra tamage kege nehu'na, havi kegagama nagipinti'ma hu'zankura nagonete."},{"book":"Mani'zanti mofo nanekee","chapter":"8","verse":"8","text":"Maka nanekenimo'a tamage huno fatgo higeno, krunagene kazaki kema hu'zana omane'neanki,"},{"book":"Mani'zanti mofo nanekee","chapter":"8","verse":"9","text":"ana maka kemo'a antahi'zane vahetera fatgo hu'ne. Ana antahi'zama erinaku'ma hakaza vahetera, fatgo hu'ne."},{"book":"Mani'zanti mofo nanekee","chapter":"8","verse":"10","text":"Nagrama hiho hu'nama rempima huneramua kemo'a, silva agateregeno, antahi'zama eri'zamo'a, goli'a agatere'neanki eriho."},{"book":"Mani'zanti mofo nanekee","chapter":"8","verse":"11","text":"Na'ankure knare antahi'zamo'a mareri agatere'nea havea agatereno, kavesi kavesima nehunka razane hunka nehanazana agatere'ne."},{"book":"Mani'zanti mofo nanekee","chapter":"8","verse":"12","text":"Nagra knare antahi'zamo'na knare huno refakohu avu'ava'zane nemanue, Nagripi antahi'zana me'neanki'na miko zana nagrake refko hu'na negoe."},{"book":"Mani'zanti mofo nanekee","chapter":"8","verse":"13","text":"Ra Anumzamofonku'ma koro'ma hunte'zana kefo avu'ava'ma huzankura kagotegahie. Agra'a agima erisga nehuno, avufga ra nehuno, havi avu'ava nehuno, akrahe akrehe ageru'ma aru'zana navesra hunentoe."},{"book":"Mani'zanti mofo nanekee","chapter":"8","verse":"14","text":"Knare antahi'zama ami'zane, refakoma hu'zana nagripi me'ne. Nagra antahi ama'ma hu'zane hanavenena nagri zane."},{"book":"Mani'zanti mofo nanekee","chapter":"8","verse":"15","text":"Nagra mani'noge'za kini vahe'mo'za kegava nehazageno, ugota kva vahe'mo'za fatgo hu'nea kasegea retro nehaze."},{"book":"Mani'zanti mofo nanekee","chapter":"8","verse":"16","text":"Kva vahe'mo'za nagra zamaza nehuge'za, vahera zamavare fatgo hu'za nevazageno, trakere kva vahe'mo'za fatgo hu'za refkoa nehaze."},{"book":"Mani'zanti mofo nanekee","chapter":"8","verse":"17","text":"Iza'o nagri'ma avesi nentemofona, nagra avesi nentoe. Hagi nagriku'ma hakre'nimo'a, nagrira nagefore hugahie."},{"book":"Mani'zanti mofo nanekee","chapter":"8","verse":"18","text":"Nagripi fenozane, ra agima eri'zana me'ne. Hanavetino za'zate'ma meno vu fenozane, fatgo avu'ava zana nagripi me'ne."},{"book":"Mani'zanti mofo nanekee","chapter":"8","verse":"19","text":"Nagrama nezamua zamo'a, golia agatenereno knare silvama mizama nesazazana agatere'ne."},{"book":"Mani'zanti mofo nanekee","chapter":"8","verse":"20","text":"Nagra fatgo avu'ava zamofo kante nevu'na, fatgo huno refakoma hu'zamofo kantamimpi nevue."},{"book":"Mani'zanti mofo nanekee","chapter":"8","verse":"21","text":"Iza'zo nagri'ma zamavesi nantesaza naga'mo'za, fenona erisanti neharesage'na, nagra feno nozamifina zago'amo'ma mareri zantamina antevi tezamantegahue."},{"book":"Mani'zanti mofo nanekee","chapter":"8","verse":"22","text":"Ra Anumzamo'a pusazana nagri nazeri fore huteno, mika'zana henka tro hu'ne."},{"book":"Mani'zanti mofo nanekee","chapter":"8","verse":"23","text":"Korapara ama mopama tro osu'neno ese zana nagri huhamprinante'ne."},{"book":"Mani'zanti mofo nanekee","chapter":"8","verse":"24","text":"Nagra fore hutogeno henka hagerina tro higeno, kampui tintamimo'a hanatino vu'ne."},{"book":"Mani'zanti mofo nanekee","chapter":"8","verse":"25","text":"Ranra agonane, onensa agona forera huno menima antenerera omanenege'na, nagra pusante fore hu'noe."},{"book":"Mani'zanti mofo nanekee","chapter":"8","verse":"26","text":"Miko mopane, hofa kokama ama mopafi me'neane, kugusopa nazana henka tro hu'ne."},{"book":"Mani'zanti mofo nanekee","chapter":"8","verse":"27","text":"Nagra korapa mani'nogeno monarera mika'zana tro hunenteno, hagerina tro huntegeno, tavumo'ma ometre emetre'ma hutera evu'ne."},{"book":"Mani'zanti mofo nanekee","chapter":"8","verse":"28","text":"Nagra ko mani'nogeno anagamua hampona tro hunenteno, tinkampu'ima hanatino tiru'ma umarenia keria tro hu'ne."},{"book":"Mani'zanti mofo nanekee","chapter":"8","verse":"29","text":"Nagra korapa mani'nogeno hagerinkura, e'i avamente tirura marenka emetro huno kase hunenteno, tiru'ma maresia mopa trohu'ne."},{"book":"Mani'zanti mofo nanekee","chapter":"8","verse":"30","text":"Nagra maka'zama tro'ma hu'nea Ne'mofo tavaonte mani'ne'na, aza nehugeno muse nehige'na maka kna nagranena rama'a muse nehue."},{"book":"Mani'zanti mofo nanekee","chapter":"8","verse":"31","text":"Maka kokama tro'ma hu'nea zanku'ene vahe'ma anampima mani'nea zankura, nagra tusi'a muse nehue."},{"book":"Mani'zanti mofo nanekee","chapter":"8","verse":"32","text":"E'ina hu'negu mofavre'nimoka ke'ni'a antahinamio, na'ankure nagri navu'nava zama avaririsaza vahe'mo'za muse hugahaze."},{"book":"Mani'zanti mofo nanekee","chapter":"8","verse":"33","text":"Kavumro'ma antesua kea nentahinka, ama antahi'zana e'nerinka kavesra huontenka amage anto."},{"book":"Mani'zanti mofo nanekee","chapter":"8","verse":"34","text":"Ke'ni'ama nentahi'za, kumanimofo atirami kante'ma knane knanema naveganente'za, kahani'are'ma navegama nentaza vahe'mo'za, tusi muse hugahaze."},{"book":"Mani'zanti mofo nanekee","chapter":"8","verse":"35","text":"Na'ankure nagriku'ma hakremo'a, nomaniza hakeno erifore nehigeno, Ra Anumzamo'a avesinente."},{"book":"Mani'zanti mofo nanekee","chapter":"8","verse":"36","text":"Hianagi ha'marenanteno kumi'ma nehimo'a, agra'a hazenke enerie. Iza'o avesrama hunantemo'a, fri'zamofo avesinente."}]}