{"data":[{"book":"Dunuɲa Fɔlɔna","chapter":"27","verse":"1","text":"Isiyaga bata yi fori, a yɛɛne bata yi rafɔrɔ. A mi yi fa nɔɛ sese toɛ. A yi a dii forimana, Esayu, xili, a naxa, “N ma diina.” Esayu yi a ratin, a naxa, “N tan ni i ra.”"},{"book":"Dunuɲa Fɔlɔna","chapter":"27","verse":"2","text":"Isiyaga yi a fala, a naxa, “I bata a to, n bata fori. N mi a kolon, n faxama waxatin naxan yi."},{"book":"Dunuɲa Fɔlɔna","chapter":"27","verse":"3","text":"I ya sube faxa seene tongo e nun i ya sagbaan nun i ya xanla. I siga donsoyaan na. I sa fa burunna suben na n xa."},{"book":"Dunuɲa Fɔlɔna","chapter":"27","verse":"4","text":"I xa na suben ɲin n xa a faɲin na alo a rafan n ma kii naxan yi, i fa a ra n xɔn alogo n xa duba i xa benun n xa faxa.”"},{"book":"Dunuɲa Fɔlɔna","chapter":"27","verse":"5","text":"Na waxatini, Rebeka yi tuli matixi Isiyaga ra, a falatini Esayu xa. Esayu yi siga burunna ra sube faxadeni a baba xa."},{"book":"Dunuɲa Fɔlɔna","chapter":"27","verse":"6","text":"Rebeka yi a fala a diin Yaxuba xa, a naxa, “N bata i baba xuiin mɛ a falani ito tima Esayu xa,"},{"book":"Dunuɲa Fɔlɔna","chapter":"27","verse":"7","text":"a naxa, ‘Sa suben bun n xa, i fa a ra, i yi a ɲin n xa, n xa a don. N na na suben don, n dubama i xa nɛn Alatala yɛtagi benun n xa faxa.’"},{"book":"Dunuɲa Fɔlɔna","chapter":"27","verse":"8","text":"Iki, n ma diina, i tuli mati n na ki faɲi. N ni i yamarima naxan na, i xa na liga."},{"book":"Dunuɲa Fɔlɔna","chapter":"27","verse":"9","text":"Siga xuruseene dɛnaxan yi, i sa fa sii dii faɲin firin na n xa. N xa na rafala a faɲin na alo i baba waxi a xɔn ma kii naxan yi."},{"book":"Dunuɲa Fɔlɔna","chapter":"27","verse":"10","text":"I xa a xali i baba xa alogo a xa duba i tan nan xa benun a xa faxa.”"},{"book":"Dunuɲa Fɔlɔna","chapter":"27","verse":"11","text":"Yaxuba yi a nga Rebeka yabi, a naxa, “Koni, fati ma xaben kanna nan Esayu ra. N tan fati ma xaben mi n ma."},{"book":"Dunuɲa Fɔlɔna","chapter":"27","verse":"12","text":"N baba na n masuxu, a kolonma nɛn Esayu xa mi a ra. N findima wule falan nan na a tan yi. Benun n xa duban sɔtɔ, n fama dangan nan sɔtɔdeyi na waxatini.”"},{"book":"Dunuɲa Fɔlɔna","chapter":"27","verse":"13","text":"A nga yi a fala, a naxa, “Ɛn-ɛn, na dangan fama xɛtɛdeni n tan nan ma n ma diina. I naxan ligama, i tuli mati n na. Siga i sa fa na sii dii firinne ra n xa.”"},{"book":"Dunuɲa Fɔlɔna","chapter":"27","verse":"14","text":"Yaxuba yi siga, a sa fa sii dii firinne ra a nga fɛma. A nga yi na donseen nafala alo a rafan Isiyaga ma kii naxan yi."},{"book":"Dunuɲa Fɔlɔna","chapter":"27","verse":"15","text":"Na xanbi ra, Rebeka yi Esayu, a dii singena domaan tongo, domaan naxan fan a dugine yɛ. A yi na ragodo Yaxuba ma, a dii firindena."},{"book":"Dunuɲa Fɔlɔna","chapter":"27","verse":"16","text":"A yi sii kidine tongo, a yi a diin yiine maxidi e ra e nun a kɔɛna bayo fati ma xabe mi yi a ma."},{"book":"Dunuɲa Fɔlɔna","chapter":"27","verse":"17","text":"A yi na donseen so a diin Yaxuba yii, e nun buruna a naxan nafalaxi."},{"book":"Dunuɲa Fɔlɔna","chapter":"27","verse":"18","text":"A yi siga a baba fɛma, a yi a fala a xa, a naxa, “N baba, n tan ni i ra.” A yi a maxɔdin, a naxa, “Nde i tan na, n ma diina?”"},{"book":"Dunuɲa Fɔlɔna","chapter":"27","verse":"19","text":"Yaxuba yi a baba yabi, a naxa, “Esayu nan n na, i ya diin forimana. I naxan maxɔdinxi n na, n bata fa a ra. Yandi, keli, i dɔxɔ, i n ma sube rafalaxin don, alogo i xa duba n xa.”"},{"book":"Dunuɲa Fɔlɔna","chapter":"27","verse":"20","text":"Isiyaga yi a fala a diin xa, a naxa, “I subeni ito toxi minɛn yi xulɛn, n ma diina?” Yaxuba yi a yabi, a naxa, “Alatala i ya Ala nan a fixi n ma.”"},{"book":"Dunuɲa Fɔlɔna","chapter":"27","verse":"21","text":"Isiyaga yi a fala Yaxuba xa, a naxa, “I maso n na, n xa i masuxu, n ma diina alogo n xa la a ra a Esayu nan yati i ra, n ma diina.”"},{"book":"Dunuɲa Fɔlɔna","chapter":"27","verse":"22","text":"Yaxuba yi a maso a baba ra. Isiyaga yi a fatin masuxu. A yi a fala, a naxa, “I xuiin maliga Yaxuba xuiin na, koni i yiine tan Esayu yiine nan e ra.”"},{"book":"Dunuɲa Fɔlɔna","chapter":"27","verse":"23","text":"A mi yi nɔɛ Yaxuba kolonɲɛ bayo a yiine xaben yi e ma, alo a tada Esayu yi kii naxan yi. A yi duba a xa."},{"book":"Dunuɲa Fɔlɔna","chapter":"27","verse":"24","text":"A mɔn yi a maxɔdin, a naxa, “N ma diina Esayu yatin nan i ra?” Yaxuba yi a yabi, a naxa, “Ɔn.”"},{"book":"Dunuɲa Fɔlɔna","chapter":"27","verse":"25","text":"Isiyaga yi a fala, a naxa, “Fa donseen na, i naxan nafalaxi, n xa a don. N yi duba i xa.” Yaxuba yi donseen so a baba yii. Isiyaga yi a don. A yi wudi bogi igen fan so a yii alo manpana, a yi na fan min."},{"book":"Dunuɲa Fɔlɔna","chapter":"27","verse":"26","text":"Na xanbi ra, a baba Isiyaga yi a fala a xa, a naxa, “I maso n na, i n sunbu, n ma diina.”"},{"book":"Dunuɲa Fɔlɔna","chapter":"27","verse":"27","text":"Yaxuba yi a maso a ra, a yi a sunbu. Isiyaga yi a dugine xirin mɛ. Awa, na xanbi ra, a yi duba a xa, a naxa,"},{"book":"Dunuɲa Fɔlɔna","chapter":"27","verse":"28","text":"Ala xa xiila fi i ma"},{"book":"Dunuɲa Fɔlɔna","chapter":"27","verse":"29","text":"Ala xa i dɔxɔ siyane xun na."},{"book":"Dunuɲa Fɔlɔna","chapter":"27","verse":"30","text":"Isiyaga to yelin dubadeni Yaxuba xa, a yi mini. A mi bu, Yaxuba tada Esayu fan yi so, sa keli sube bundeni."},{"book":"Dunuɲa Fɔlɔna","chapter":"27","verse":"31","text":"A fan yi na suben nafala ki faɲi alo a baba waxi a xɔn ma kii naxan yi. A yi fa a ra a baba xa. A yi a fala a baba xa, a naxa, “N baba, keli, i dɔxɔ, i suben don n naxan nafalaxi i xa alogo i xa duba n xa.”"},{"book":"Dunuɲa Fɔlɔna","chapter":"27","verse":"32","text":"A baba Isiyaga yi a maxɔdin, a naxa, “Nde i tan na?” Esayu yi a yabi, a naxa, “Esayu nan n na, i ya diin forimana.”"},{"book":"Dunuɲa Fɔlɔna","chapter":"27","verse":"33","text":"Na feen yi Isiyaga yifu ki faɲi. A fatin birin yi xuruxurun a ma. A yi maxɔdinna ti, a naxa, “Koni nde tan faxi suben nafalaxin na n xa, n naxan donxi iki benun i tan xa fa? N bata duba na kanna xa. A tan nan fama duba sɔtɔdeni.”"},{"book":"Dunuɲa Fɔlɔna","chapter":"27","verse":"34","text":"Esayu to a baba falan mɛ, a bɔɲɛn yi mini, a yi sɔnxɔ gbegbeen nate. A yi a baba mafan, a naxa, “Duba n fan xa, n baba.”"},{"book":"Dunuɲa Fɔlɔna","chapter":"27","verse":"35","text":"Isiyaga yi a yabi, a naxa, “I xunyɛn bata n mayenden. A tan bata i ya duban sɔtɔ.”"},{"book":"Dunuɲa Fɔlɔna","chapter":"27","verse":"36","text":"Esayu yi a fala, a naxa, “A xinla yatina a xun ma, Yaxuba.27.36 Yaxuba bunna nɛɛn, “A muxun santinban suxuma” hanma “yanfantenna.” A sanɲa yi firinden ni i ra a n yanfama. A bata n ma foriya tiden tongo. Iki a bata n ma duban fan tongo.” Esayu mɔn yi a fala, a naxa, “Duba yo mi fa i yii sɔnɔn, i lan i xa naxan ti n tan xa?”"},{"book":"Dunuɲa Fɔlɔna","chapter":"27","verse":"37","text":"Isiyaga yi Esayu yabi, a naxa, “N bata a tan findi i xunna ra, n mɔn bata a ngaxakedenne fan birin so a yii e xa lu a bun ma. N bata baraka gbegbeen fi a ma, e nun wudi bogi ige faɲina. N nɔɛ nanfe ligɛ i tan xa, n ma diina?”"},{"book":"Dunuɲa Fɔlɔna","chapter":"27","verse":"38","text":"Esayu yi a fala a baba xa, a naxa, “N ba, duba keden peen nan i yii ba? N baba, duba n fan xa.” A yi wuga a xuini texin na."},{"book":"Dunuɲa Fɔlɔna","chapter":"27","verse":"39","text":"A baba Isiyaga yi a yabi, a naxa,"},{"book":"Dunuɲa Fɔlɔna","chapter":"27","verse":"40","text":"I ya silanfanna nan fama i balodeni."},{"book":"Dunuɲa Fɔlɔna","chapter":"27","verse":"41","text":"Esayu yi a xunyɛn Yaxuba rafen yɛngɛn na a duban sɔtɔ feen na e baba ra. Esayu yi a fala a bɔɲɛni, a naxa, “N baba na faxa waxatin naxan yi, n Yaxuba faxama nɛn.”"},{"book":"Dunuɲa Fɔlɔna","chapter":"27","verse":"42","text":"Rebeka to a dii singen Esayu a natan kolon, a yi a dii firinden Yaxuba xili. A yi a fala a xa, a naxa, “I bata a to, i tada Esayu waxi a gbeen ɲɔxɔ feni i ma, a i faxa."},{"book":"Dunuɲa Fɔlɔna","chapter":"27","verse":"43","text":"Iki i tuli mati n na ki faɲi, n ma diina. Keli be, i siga Xarani yi, n tada Laban konni."},{"book":"Dunuɲa Fɔlɔna","chapter":"27","verse":"44","text":"I sa lu a konni waxatini ito yi han i tada bɔɲɛn yi godo."},{"book":"Dunuɲa Fɔlɔna","chapter":"27","verse":"45","text":"I tada bɔɲɛn na godo i ya fe ra waxatin naxan yi, a na ɲinan i liga fɔxɔn na, n na n ɲunguɛ, i fa. N mi waxi fula feni ɛ firinna birin na lɔxɔ kedenni.”"},{"book":"Dunuɲa Fɔlɔna","chapter":"27","verse":"46","text":"Rebeka yi a fala Isiyaga xa, a naxa, “N niin bata yiɲaxu n ma Xiti kaa ɲaxanle fe ra. Xa a sa a li, Yaxuba fan ɲaxanla tongo bɔxɔni ito ma, na waxatini n ma siimayaan tɔnɔn nanse ra?”"}]}