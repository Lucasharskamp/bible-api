{"data":[{"book":"లేవీ","chapter":"19","verse":"1","text":"యెహోవా మోషేకు ఇంకా ఇలా ఆజ్ఞాపించాడు. ఇశ్రాయేలీయుల సమాజమంతటితో ఇలా చెప్పు."},{"book":"లేవీ","chapter":"19","verse":"2","text":"“మీరు పరిశుద్ధంగా ఉండాలి. ఎందుకంటే మీ దేవుడైన యెహోవా అనే నేను పరిశుద్ధుడిని."},{"book":"లేవీ","chapter":"19","verse":"3","text":"మీలో ప్రతివాడూ తన తల్లిని తన తండ్రిని గౌరవించాలి. నేను నియమించిన విశ్రాంతి దినాలను ఆచరించాలి. నేను మీ దేవుడైన యెహోవాను."},{"book":"లేవీ","chapter":"19","verse":"4","text":"మీరు పనికిమాలిన దేవుళ్ళ వైపు తిరగకూడదు. మీరు పోత విగ్రహాలను చేసుకోకూడదు. నేను మీ దేవుడైన యెహోవాను."},{"book":"లేవీ","chapter":"19","verse":"5","text":"మీరు యెహోవాకు సమాధాన బలి అర్పించేటప్పుడు అది అంగీకారయోగ్యమయ్యేలా అర్పించాలి."},{"book":"లేవీ","chapter":"19","verse":"6","text":"మీరు బలిమాంసాన్ని బలి అర్పించిన రోజైనా, మరునాడైనా దాన్ని తినాలి. మూడో రోజు దాకా మిగిలి ఉన్న దాన్ని పూర్తిగా కాల్చివేయాలి."},{"book":"లేవీ","chapter":"19","verse":"7","text":"మూడో రోజున దానిలో కొంచెం తిన్నా సరే, అది అసహ్యం. అది ఆమోదం కాదు."},{"book":"లేవీ","chapter":"19","verse":"8","text":"మూడో రోజున దాన్ని తినేవాడు తన దోషశిక్షను భరిస్తాడు. వాడు యెహోవాకు పరిశుద్ధమైన దాన్ని అపవిత్ర పరిచాడు కదా. వాడిని ప్రజల్లో లేకుండా చెయ్యాలి."},{"book":"లేవీ","chapter":"19","verse":"9","text":"మీరు మీ పొలం పంట కోసేటప్పుడు నీ పొలం మూలల్లొ పూర్తిగా కోయకూడదు. నీ కోతలో పరిగె ఏరుకోకూడదు. నీ పండ్ల చెట్ల పరిగెను సమకూర్చుకోకూడదు."},{"book":"లేవీ","chapter":"19","verse":"10","text":"నీ ద్రాక్ష తోటలో పండ్లన్నిటినీ సేకరించుకో కూడదు. ద్రాక్ష తోటలో రాలిన పండ్లను ఏరుకోకూడదు. పేదలకు, పరదేశులకు వాటిని విడిచిపెట్టాలి."},{"book":"లేవీ","chapter":"19","verse":"11","text":"నేను మీ దేవుడైన యెహోవాను."},{"book":"లేవీ","chapter":"19","verse":"12","text":"నా నామం పేరిట అబద్ధంగా ఒట్టు పెట్టుకోకూడదు."},{"book":"లేవీ","chapter":"19","verse":"13","text":"నీ పొరుగు వాణ్ణి పీడించకూడదు."},{"book":"లేవీ","chapter":"19","verse":"14","text":"చెవిటివాణ్ణి తిట్ట కూడదు."},{"book":"లేవీ","chapter":"19","verse":"15","text":"అన్యాయ తీర్పు తీర్చకూడదు."},{"book":"లేవీ","chapter":"19","verse":"16","text":"నీ ప్రజల మధ్య కొండేలు చెబుతూ ఇంటింటికి తిరగకూడదు."},{"book":"లేవీ","chapter":"19","verse":"17","text":"నీ హృదయంలో నీ సోదరుణ్ణి అసహ్యించుకోకూడదు."},{"book":"లేవీ","chapter":"19","verse":"18","text":"పగ సాధించ వద్దు. ఎవరిమీదా కక్ష పెట్టుకోవద్దు."},{"book":"లేవీ","chapter":"19","verse":"19","text":"మీరు నా శాసనాలను పాటించాలి."},{"book":"లేవీ","chapter":"19","verse":"20","text":"ఒక బానిస పిల్లలు ఒకడితో నిశ్చితార్థం జరిగాక ఆమెను వెల ఇచ్చి విడిపించకుండా, లేదా ఆమెకు విముక్తి కలగక ముందు ఎవరైనా ఆమెతో లైంగిక సంబంధం పెట్టుకుంటే అలాటి వాణ్ణి శిక్షించాలి. ఆమెకు విడుదల కలగలేదు గనక వారికి మరణశిక్ష విధించ కూడదు."},{"book":"లేవీ","chapter":"19","verse":"21","text":"అతడు అపరాధ పరిహార బలిని, అంటే అపరాధ పరిహార బలిగా ఒక పొట్టేలును ప్రత్యక్ష గుడార ద్వారానికి యెహోవా సన్నిధికి తీసుకు రావాలి."},{"book":"లేవీ","chapter":"19","verse":"22","text":"అప్పుడు యాజకుడు అతడు చేసిన పాపాన్నిబట్టి పాప పరిహార బలిగా ఆ పొట్టేలు మూలంగా యెహోవా సన్నిధిలో అతని కోసం ప్రాయశ్చిత్తం చేయాలి. ఈ విధంగా అతడు చేసిన పాపం విషయమై అతనికి క్షమాపణ కలుగుతుంది."},{"book":"లేవీ","chapter":"19","verse":"23","text":"మీరు ఆ దేశానికి వచ్చి తినడానికి రకరకాల చెట్లు నాటినప్పుడు వాటి పండ్లను నిషేధంగా ఎంచాలి. మూడు సంవత్సరాల పాటు అవి మీకు అపవిత్రంగా ఉండాలి. వాటిని తినకూడదు."},{"book":"లేవీ","chapter":"19","verse":"24","text":"నాలుగో సంవత్సరంలో వాటి పండ్లన్నీ యెహోవాకు ప్రతిష్ఠితమైన స్తుతి అర్పణలుగా ఉంటాయి. ఐదో సంవత్సరంలో వాటి పండ్లను తినొచ్చు."},{"book":"లేవీ","chapter":"19","verse":"25","text":"నేను మీ దేవుడైన యెహోవాను."},{"book":"లేవీ","chapter":"19","verse":"26","text":"రక్తం కలిసి ఉన్న మాంసం తినకూడదు."},{"book":"లేవీ","chapter":"19","verse":"27","text":"విగ్రహ పూజలు చేసే ఇతర జనాల్లాగా మీ తల పక్క భాగాలు గానీ నీ గడ్డం అంచులు గానీ గుండ్రంగా గొరిగించుకోకూడదు."},{"book":"లేవీ","chapter":"19","verse":"28","text":"చచ్చిన వారి కోసం మీ దేహాన్ని గాయపరచుకోకూడదు. ఒంటిపై పచ్చబొట్లు పొడిపించుకోకూడదు. నేను మీ దేవుడైన యెహోవాను."},{"book":"లేవీ","chapter":"19","verse":"29","text":"నీ కూతురిని వేశ్యగా చేసి ఆమెను హీనపరచకూడదు. అలా చేస్తే మీ దేశం వ్యభిచారంలో పడిపోతుంది. మీ ప్రాంతం కాముకత్వంతో నిండిపోతుంది."},{"book":"లేవీ","chapter":"19","verse":"30","text":"నేను నియమించిన విశ్రాంతి దినాలను మీరు ఆచరించాలి. నా పరిశుద్ధ మందిరాన్ని గౌరవించాలి. నేను యెహోవాను."},{"book":"లేవీ","chapter":"19","verse":"31","text":"చచ్చిన ఆత్మలతో మాట్లాడుతామని చెప్పే వారి దగ్గరికి సోదె చెప్పేవారి దగ్గరికి పోకూడదు. అలా చేస్తే వారివలన మీరు అపవిత్రులౌతారు. నేను మీ దేవుడైన యెహోవాను."},{"book":"లేవీ","chapter":"19","verse":"32","text":"తల నెరసిన ముసలివాడి ఎదుట లేచి నిలబడి అతని ముఖాన్ని గౌరవించాలి. నీ దేవునికి భయపడాలి. నేను యెహోవాను."},{"book":"లేవీ","chapter":"19","verse":"33","text":"మీ దేశంలో పరదేశి ఎవరైనా మీ మధ్య నివసించేటప్పుడు అతణ్ణి బాధ పెట్టకూడదు,"},{"book":"లేవీ","chapter":"19","verse":"34","text":"మీ మధ్య నివసించే పరదేశిని మీలో పుట్టినవాడి లాగానే ఎంచాలి. నిన్ను నీవు ప్రేమించుకున్నట్టే అతణ్ణి ప్రేమించాలి. ఐగుప్తులో మీరు పరదేశులుగా ఉన్నారు గదా. నేను మీ దేవుడైన యెహోవాను."},{"book":"లేవీ","chapter":"19","verse":"35","text":"కొలతలోగాని తూనికలోగాని పరిమాణంలో గాని మీరు అన్యాయం చేయకూడదు."},{"book":"లేవీ","chapter":"19","verse":"36","text":"న్యాయమైన త్రాసులు న్యాయమైన బరువులు, న్యాయమైన కొల పాత్రలు న్యాయమైన పడి మీకుండాలి. నేను ఐగుప్తులోనుండి మిమ్మల్ని రప్పించిన మీ దేవుడైన యెహోవాను."},{"book":"లేవీ","chapter":"19","verse":"37","text":"మీరు నా శాసనాలన్నిటిని నా విధులన్నిటిని పాటించాలి. నేను యెహోవాను.”"}]}