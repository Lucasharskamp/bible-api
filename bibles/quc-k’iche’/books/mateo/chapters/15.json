{"data":[{"book":"Mateo","chapter":"15","verse":"1","text":"E kꞌo kꞌu jujun chike ri fariseos xuqujeꞌ jujun aꞌjtijabꞌ rech ri Taqanik, ri e petinaq pa Jerusalén, xkita che ri Jesús:"},{"book":"Mateo","chapter":"15","verse":"2","text":"¿Jas che ri atijoxelabꞌ man kakinimaj taj ri naqꞌatajibꞌal ri kibꞌanom kan ri e qamam ojer? ¿Jas che man kakichꞌaj taj ri kiqꞌabꞌ are kewaꞌik?"},{"book":"Mateo","chapter":"15","verse":"3","text":"Ri Jesús xubꞌij chike: ¿Jas che man kinimaj ta ix ri utaqanik ri Dios rumal unimaxik ri inaqꞌatajibꞌal?"},{"book":"Mateo","chapter":"15","verse":"4","text":"Ri Dios xubꞌij: Nim chaꞌwila ri atat rachiꞌl ri anan, 15:4 Éxodo 20:12; Deuteronomio 5:16. xuqujeꞌ ri karetzelaj uwach ri utat rachiꞌl ri unan, taqal che kakamisaxik. Ri Dios xuqujeꞌ xubꞌij: xapachin ri man nim ta keril ri utat unan yaꞌtal che kakamisaxik. 15:4 Éxodo 21:17; Levítico 20:9.15:4 Éxodo 21:17; Levítico 20:9."},{"book":"Mateo","chapter":"15","verse":"5","text":"Ri ix kꞌut kibꞌij chi jun alkꞌwaꞌlaxel utz we kubꞌij che ri utat xuqujeꞌ ri unan: Man kinkwin taj kintobꞌan ukꞌ alaq, rumal cher xintzuj uyaꞌik che ri Dios ronojel ri nujastaq rachiꞌl ri nurajil."},{"book":"Mateo","chapter":"15","verse":"6","text":"We jeriꞌ kubꞌan ri alkꞌwaꞌlaxel, man tajin ta kunimaj riꞌ ri utat. Ri ix man tajin ta kichꞌobꞌ ri utaqanik ri Dios, rumal are tajin kinimaj ri inaqꞌatajibꞌal."},{"book":"Mateo","chapter":"15","verse":"7","text":"Kawach taq winaq, kꞌo rumal xutzijoj loq iwij ri Isaías are xubꞌij:"},{"book":"Mateo","chapter":"15","verse":"8","text":"We winaq ri keꞌl pa we tinimit riꞌ, kakibꞌij chi kinkinimaj,"},{"book":"Mateo","chapter":"15","verse":"9","text":"Isaías 29:13."},{"book":"Mateo","chapter":"15","verse":"10","text":"Ri Jesús xuꞌsikꞌij ri winaq xubꞌij chike: Qas chita na, xuqujeꞌ utz chibꞌana che uchꞌobꞌik ri kinbꞌij chiꞌwe:"},{"book":"Mateo","chapter":"15","verse":"11","text":"Man are ta ri rikil ri kitijo kabꞌanow chꞌuluj chiꞌwe cho ri Dios, xane are kabꞌanow chꞌuluj chiꞌwe ri tzukun taq chꞌoꞌj rukꞌ taq tzij, xuqujeꞌ ri itzel taq tzij ri kibꞌij."},{"book":"Mateo","chapter":"15","verse":"12","text":"Ri tijoxelabꞌ xeqet rukꞌ ri Jesús, xkibꞌij che: Man utz taj xkita le fariseos ri xbꞌij la."},{"book":"Mateo","chapter":"15","verse":"13","text":"Ri Jesús xubꞌij: Ronojel qꞌayes ri man are ta ri nuTat tikowinaq kabꞌoq na bꞌik ri kꞌa te riꞌ kakꞌyaq na bꞌik."},{"book":"Mateo","chapter":"15","verse":"14","text":"Chiꞌya chilaꞌ rumal cher jer e kꞌo ri moy ri kakikꞌam kibꞌe nikꞌaj moyabꞌ chik, we jun moy kukꞌam ubꞌe jun moy chik, kikobꞌchal riꞌ ketzaq bꞌik pa jun jul."},{"book":"Mateo","chapter":"15","verse":"15","text":"Ri Pedro xuta che ri Jesús: Bꞌij la chaqe jas ubꞌanik ri kꞌambꞌejabꞌal noꞌj ri xtzijoj la are xbꞌij la ri jastaq ri kubꞌan chꞌuluj chaqe cho ri Dios."},{"book":"Mateo","chapter":"15","verse":"16","text":"Ri Jesús xubꞌij che: ¿Man kichꞌobꞌ ta xuqujeꞌ ix?"},{"book":"Mateo","chapter":"15","verse":"17","text":"Ronojel ri kaqatijo xuqujeꞌ ri kaqaqumuj keꞌ chiqapam, kꞌa te riꞌ keꞌqachuluj kanoq."},{"book":"Mateo","chapter":"15","verse":"18","text":"Are kꞌu ri kape pa qanimaꞌ kel loq pa qachiꞌ are riꞌ kuchꞌulujij ri winaq."},{"book":"Mateo","chapter":"15","verse":"19","text":"Pa ri animaꞌaj kape wi ri itzel taq chomanik, ri kamisanik, ri tzukun kakabꞌ ixoqibꞌ, xuqujeꞌ kakabꞌ achyabꞌ, ri mak kukꞌ taq ixoqibꞌ xuqujeꞌ mak kukꞌ taq achyabꞌ, bꞌanoj taq tzij chikij nikꞌaj winaq chik, ri elaqꞌ, ri itzel taq noꞌjibꞌal chikiwach ri winaq."},{"book":"Mateo","chapter":"15","verse":"20","text":"Man are ta kabꞌanow chꞌuluj che jun winaq we man kuchꞌaj uqꞌabꞌ, are kabꞌanow chꞌuluj che ri winaq ri itzel taq jastaq."},{"book":"Mateo","chapter":"15","verse":"21","text":"Are xel bꞌik ri Jesús chilaꞌ, xeꞌ pa ri tinimit Tiro xuqujeꞌ Sidón."},{"book":"Mateo","chapter":"15","verse":"22","text":"Kꞌo jun ixoq chilaꞌ kachiꞌl ri kabꞌix kananeos chike kumal ri winaq aꞌj Israel, xuraq uchiꞌ xqebꞌ rukꞌ ri Jesús, xubꞌij che: Ajawxel, lal riꞌ ri Ralkꞌwaꞌl ri David, toqꞌobꞌisaj la nuwach, chintoꞌ la. Kꞌo jun itzel uxlabꞌal che ri wal ali, sibꞌalaj kubꞌan kꞌax che."},{"book":"Mateo","chapter":"15","verse":"23","text":"Ri Jesús xa ta ne jun tzij xubꞌij che. Ri e tijoxelabꞌ xeqet rukꞌ ri Jesús xkibꞌij che: Bꞌij la che le ixoq chi man kujutereneꞌj taj xuqujeꞌ chuxlanoq."},{"book":"Mateo","chapter":"15","verse":"24","text":"Ri Jesús xubꞌij: Ri Dios xinutaq loq xaq xwi chikitoꞌik ri winaq ri aꞌj Israel, rumal jer e kꞌo chij ri e sachinaq kanoq."},{"book":"Mateo","chapter":"15","verse":"25","text":"Ri ixoq xqet rukꞌ ri Jesús, xukiꞌ choch, xubꞌij che: Ajawxel, chintoꞌ la."},{"book":"Mateo","chapter":"15","verse":"26","text":"Ri Jesús xubꞌij che: Man utz taj kaqaya ri kiwa ri alkꞌwaꞌlaxelabꞌ chike ri tzꞌiꞌ.15:26 Ri Jesús xtaq loq kukꞌ ri winaq aꞌj Israel, ri uꞌwinaq ri Dios. Ri winaq ri aꞌj Sirofenicia, ri winaq aꞌj Canaán, man aꞌj Israel taj. Ri aꞌj Israel kakibꞌij tzꞌiꞌ chike ri man aꞌj Israel taj, rumal riꞌ jeriꞌ xubꞌan ri Jesús chuchꞌabꞌexik we ixoq ri, pune cho ri Dios e junam konojel ri winaq."},{"book":"Mateo","chapter":"15","verse":"27","text":"Ri ixoq xubꞌij che: Qas tzij wi, Ajawxel. Pune jeriꞌ, ri tzꞌiꞌ kakitij ri uxeꞌr taq kiwa ri e kajaw ri katzaq chuxeꞌ ri mexa."},{"book":"Mateo","chapter":"15","verse":"28","text":"Ri Jesús xubꞌij che ri ixoq: Ixoq, at qas kuꞌl wi akꞌuꞌx chirij ri Dios. Kabꞌantaj na awukꞌ ri xata chwe. Qas che ri qꞌotaj riꞌ xutzir ri ral ri ixoq."},{"book":"Mateo","chapter":"15","verse":"29","text":"Ri Jesús xel bꞌik chilaꞌ, xeꞌ chuchiꞌ ri cho Galilea. Xpaqiꞌ puꞌwiꞌ jun juyubꞌ, kꞌa te riꞌ xtꞌuyiꞌk."},{"book":"Mateo","chapter":"15","verse":"30","text":"Sibꞌalaj e kꞌi winaq xeꞌkikꞌam bꞌik e yawabꞌibꞌ rukꞌ ri Jesús. Chikixoꞌl ri yawabꞌibꞌ e kꞌo chꞌokeꞌr, moyabꞌ, maj kiqꞌabꞌ, e memabꞌ. Ri Jesús xuꞌkunaj konojel."},{"book":"Mateo","chapter":"15","verse":"31","text":"Ri winaq sibꞌalaj xemayijanik are xeꞌkil ri yawabꞌibꞌ ri xuꞌtzirik, ri memabꞌ xkichapleꞌj chꞌawem, ri e chꞌokeꞌr xkichapleꞌj bꞌinem, xuqujeꞌ ri e moyabꞌ xkichapleꞌj kaꞌyem. Ri winaq xkichapleꞌj uqꞌijilaꞌxik ri kiDios ri aꞌj Israel."},{"book":"Mateo","chapter":"15","verse":"32","text":"Ri Jesús xuꞌsikꞌij ri utijoxelabꞌ, xubꞌij chike: Kintoqꞌobꞌisaj kiwach konojel we winaq riꞌ. Xeꞌ oxibꞌ qꞌij e kꞌo wukꞌ, man kꞌo ta kiwa kitijom. Man kawaj ta kꞌut ketzalij cho kachoch we man kewaꞌ bꞌik, rukꞌ jubꞌiqꞌ kekam che numik pa ri bꞌe."},{"book":"Mateo","chapter":"15","verse":"33","text":"Ri tijoxelabꞌ xkibꞌij che: Naj uj kꞌo wi che ri tinimit, ¿jawjeꞌ keꞌ qa man wi loq kiwa konojel we winaq riꞌ?"},{"book":"Mateo","chapter":"15","verse":"34","text":"Ri Jesús xuta chike: ¿Janipa kaxlan wa kꞌo iwukꞌ?"},{"book":"Mateo","chapter":"15","verse":"35","text":"Ri Jesús xuꞌtaq ri winaq che tꞌuyulem pa ri ulew."},{"book":"Mateo","chapter":"15","verse":"36","text":"Kꞌa te riꞌ xukꞌam ri wuqubꞌ kaxlan wa xuqujeꞌ ri kar, xutyoxij che ri Dios. Kꞌa te riꞌ xupirij ri kaxlan wa xuqujeꞌ ri kar, xuya chike ri utijoxelabꞌ, rech kakijach chike ri winaq."},{"book":"Mateo","chapter":"15","verse":"37","text":"Konojel ri winaq xewaꞌik, xuqujeꞌ xenojik. Are xkimol ri chꞌaqaꞌp ri xkanajik, xkiriq na, wuqubꞌ chakach."},{"book":"Mateo","chapter":"15","verse":"38","text":"E kajibꞌ mil achyabꞌ ri xewaꞌik, man xaꞌjilax ta ri ixoqibꞌ xuqujeꞌ ri akꞌalabꞌ."},{"book":"Mateo","chapter":"15","verse":"39","text":"Kꞌa te riꞌ ri Jesús xuꞌchꞌabꞌej kan ri winaq, xpaqiꞌ pa jun jukubꞌ bꞌinibꞌal puꞌwiꞌ ri jaꞌ, xeꞌ pa ri tinimit Magadán."}]}