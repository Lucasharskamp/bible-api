{"data":[{"book":"mathiḥ","chapter":"25","verse":"1","text":"yā daśa kanyāḥ pradīpān gṛhlatyo varaṁ sākṣāt karttuṁ bahiritāḥ, tābhistadā svargīyarājyasya sādṛśyaṁ bhaviṣyati|"},{"book":"mathiḥ","chapter":"25","verse":"2","text":"tāsāṁ kanyānāṁ madhye pañca sudhiyaḥ pañca durdhiya āsan|"},{"book":"mathiḥ","chapter":"25","verse":"3","text":"yā durdhiyastāḥ pradīpān saṅge gṛhītvā tailaṁ na jagṛhuḥ,"},{"book":"mathiḥ","chapter":"25","verse":"4","text":"kintu sudhiyaḥ pradīpān pātreṇa tailañca jagṛhuḥ|"},{"book":"mathiḥ","chapter":"25","verse":"5","text":"anantaraṁ vare vilambite tāḥ sarvvā nidrāviṣṭā nidrāṁ jagmuḥ|"},{"book":"mathiḥ","chapter":"25","verse":"6","text":"anantaram arddharātre paśyata vara āgacchati, taṁ sākṣāt karttuṁ bahiryāteti janaravāt"},{"book":"mathiḥ","chapter":"25","verse":"7","text":"tāḥ sarvvāḥ kanyā utthāya pradīpān āsādayituṁ ārabhanta|"},{"book":"mathiḥ","chapter":"25","verse":"8","text":"tato durdhiyaḥ sudhiya ūcuḥ, kiñcit tailaṁ datta, pradīpā asmākaṁ nirvvāṇāḥ|"},{"book":"mathiḥ","chapter":"25","verse":"9","text":"kintu sudhiyaḥ pratyavadan, datte yuṣmānasmāṁśca prati tailaṁ nyūnībhavet, tasmād vikretṛṇāṁ samīpaṁ gatvā svārthaṁ tailaṁ krīṇīta|"},{"book":"mathiḥ","chapter":"25","verse":"10","text":"tadā tāsu kretuṁ gatāsu vara ājagāma, tato yāḥ sajjitā āsan, tāstena sākaṁ vivāhīyaṁ veśma praviviśuḥ|"},{"book":"mathiḥ","chapter":"25","verse":"11","text":"anantaraṁ dvāre ruddhe aparāḥ kanyā āgatya jagaduḥ, he prabho, he prabho, asmān prati dvāraṁ mocaya|"},{"book":"mathiḥ","chapter":"25","verse":"12","text":"kintu sa uktavān, tathyaṁ vadāmi, yuṣmānahaṁ na vedmi|"},{"book":"mathiḥ","chapter":"25","verse":"13","text":"ato jāgrataḥ santastiṣṭhata, manujasutaḥ kasmin dine kasmin daṇḍe vāgamiṣyati, tad yuṣmābhi rna jñāyate|"},{"book":"mathiḥ","chapter":"25","verse":"14","text":"aparaṁ sa etādṛśaḥ kasyacit puṁsastulyaḥ, yo dūradeśaṁ prati yātrākāle nijadāsān āhūya teṣāṁ svasvasāmarthyānurūpam"},{"book":"mathiḥ","chapter":"25","verse":"15","text":"ekasmin mudrāṇāṁ pañca poṭalikāḥ anyasmiṁśca dve poṭalike aparasmiṁśca poṭalikaikām itthaṁ pratijanaṁ samarpya svayaṁ pravāsaṁ gatavān|"},{"book":"mathiḥ","chapter":"25","verse":"16","text":"anantaraṁ yo dāsaḥ pañca poṭalikāḥ labdhavān, sa gatvā vāṇijyaṁ vidhāya tā dviguṇīcakāra|"},{"book":"mathiḥ","chapter":"25","verse":"17","text":"yaśca dāso dve poṭalike alabhata, sopi tā mudrā dviguṇīcakāra|"},{"book":"mathiḥ","chapter":"25","verse":"18","text":"kintu yo dāsa ekāṁ poṭalikāṁ labdhavān, sa gatvā bhūmiṁ khanitvā tanmadhye nijaprabhostā mudrā gopayāñcakāra|"},{"book":"mathiḥ","chapter":"25","verse":"19","text":"tadanantaraṁ bahutithe kāle gate teṣāṁ dāsānāṁ prabhurāgatya tairdāsaiḥ samaṁ gaṇayāñcakāra|"},{"book":"mathiḥ","chapter":"25","verse":"20","text":"tadānīṁ yaḥ pañca poṭalikāḥ prāptavān sa tā dviguṇīkṛtamudrā ānīya jagāda; he prabho, bhavatā mayi pañca poṭalikāḥ samarpitāḥ, paśyatu, tā mayā dviguṇīkṛtāḥ|"},{"book":"mathiḥ","chapter":"25","verse":"21","text":"tadānīṁ tasya prabhustamuvāca, he uttama viśvāsya dāsa, tvaṁ dhanyosi, stokena viśvāsyo jātaḥ, tasmāt tvāṁ bahuvittādhipaṁ karomi, tvaṁ svaprabhoḥ sukhasya bhāgī bhava|"},{"book":"mathiḥ","chapter":"25","verse":"22","text":"tato yena dve poṭalike labdhe sopyāgatya jagāda, he prabho, bhavatā mayi dve poṭalike samarpite, paśyatu te mayā dviguṇīkṛte|"},{"book":"mathiḥ","chapter":"25","verse":"23","text":"tena tasya prabhustamavocat, he uttama viśvāsya dāsa, tvaṁ dhanyosi, stokena viśvāsyo jātaḥ, tasmāt tvāṁ bahudraviṇādhipaṁ karomi, tvaṁ nijaprabhoḥ sukhasya bhāgī bhava|"},{"book":"mathiḥ","chapter":"25","verse":"24","text":"anantaraṁ ya ekāṁ poṭalikāṁ labdhavān, sa etya kathitavān, he prabho, tvāṁ kaṭhinanaraṁ jñātavān, tvayā yatra noptaṁ, tatraiva kṛtyate, yatra ca na kīrṇaṁ, tatraiva saṁgṛhyate|"},{"book":"mathiḥ","chapter":"25","verse":"25","text":"atohaṁ saśaṅkaḥ san gatvā tava mudrā bhūmadhye saṁgopya sthāpitavān, paśya, tava yat tadeva gṛhāṇa|"},{"book":"mathiḥ","chapter":"25","verse":"26","text":"tadā tasya prabhuḥ pratyavadat re duṣṭālasa dāsa, yatrāhaṁ na vapāmi, tatra chinadmi, yatra ca na kirāmi, tatreva saṁgṛhlāmīti cedajānāstarhi"},{"book":"mathiḥ","chapter":"25","verse":"27","text":"vaṇikṣu mama vittārpaṇaṁ tavocitamāsīt, yenāhamāgatya vṛdvyā sākaṁ mūlamudrāḥ prāpsyam|"},{"book":"mathiḥ","chapter":"25","verse":"28","text":"atosmāt tāṁ poṭalikām ādāya yasya daśa poṭalikāḥ santi tasminnarpayata|"},{"book":"mathiḥ","chapter":"25","verse":"29","text":"yena vardvyate tasminnaivārpiṣyate, tasyaiva ca bāhulyaṁ bhaviṣyati, kintu yena na vardvyate, tasyāntike yat kiñcana tiṣṭhati, tadapi punarneṣyate|"},{"book":"mathiḥ","chapter":"25","verse":"30","text":"aparaṁ yūyaṁ tamakarmmaṇyaṁ dāsaṁ nītvā yatra sthāne krandanaṁ dantagharṣaṇañca vidyete, tasmin bahirbhūtatamasi nikṣipata|"},{"book":"mathiḥ","chapter":"25","verse":"31","text":"yadā manujasutaḥ pavitradūtān saṅginaḥ kṛtvā nijaprabhāvenāgatya nijatejomaye siṁhāsane nivekṣyati,"},{"book":"mathiḥ","chapter":"25","verse":"32","text":"tadā tatsammukhe sarvvajātīyā janā saṁmeliṣyanti| tato meṣapālako yathā chāgebhyo'vīn pṛthak karoti tathā sopyekasmādanyam itthaṁ tān pṛthaka kṛtvāvīn"},{"book":"mathiḥ","chapter":"25","verse":"33","text":"dakṣiṇe chāgāṁśca vāme sthāpayiṣyati|"},{"book":"mathiḥ","chapter":"25","verse":"34","text":"tataḥ paraṁ rājā dakṣiṇasthitān mānavān vadiṣyati, āgacchata mattātasyānugrahabhājanāni, yuṣmatkṛta ā jagadārambhat yad rājyam āsāditaṁ tadadhikuruta|"},{"book":"mathiḥ","chapter":"25","verse":"35","text":"yato bubhukṣitāya mahyaṁ bhojyam adatta, pipāsitāya peyamadatta, videśinaṁ māṁ svasthānamanayata,"},{"book":"mathiḥ","chapter":"25","verse":"36","text":"vastrahīnaṁ māṁ vasanaṁ paryyadhāpayata, pīḍītaṁ māṁ draṣṭumāgacchata, kārāsthañca māṁ vīkṣituma āgacchata|"},{"book":"mathiḥ","chapter":"25","verse":"37","text":"tadā dhārmmikāḥ prativadiṣyanti, he prabho, kadā tvāṁ kṣudhitaṁ vīkṣya vayamabhojayāma? vā pipāsitaṁ vīkṣya apāyayāma?"},{"book":"mathiḥ","chapter":"25","verse":"38","text":"kadā vā tvāṁ videśinaṁ vilokya svasthānamanayāma? kadā vā tvāṁ nagnaṁ vīkṣya vasanaṁ paryyadhāpayāma?"},{"book":"mathiḥ","chapter":"25","verse":"39","text":"kadā vā tvāṁ pīḍitaṁ kārāsthañca vīkṣya tvadantikamagacchāma?"},{"book":"mathiḥ","chapter":"25","verse":"40","text":"tadānīṁ rājā tān prativadiṣyati, yuṣmānahaṁ satyaṁ vadāmi, mamaiteṣāṁ bhrātṛṇāṁ madhye kañcanaikaṁ kṣudratamaṁ prati yad akuruta, tanmāṁ pratyakuruta|"},{"book":"mathiḥ","chapter":"25","verse":"41","text":"paścāt sa vāmasthitān janān vadiṣyati, re śāpagrastāḥ sarvve, śaitāne tasya dūtebhyaśca yo'nantavahnirāsādita āste, yūyaṁ madantikāt tamagniṁ gacchata|"},{"book":"mathiḥ","chapter":"25","verse":"42","text":"yato kṣudhitāya mahyamāhāraṁ nādatta, pipāsitāya mahyaṁ peyaṁ nādatta,"},{"book":"mathiḥ","chapter":"25","verse":"43","text":"videśinaṁ māṁ svasthānaṁ nānayata, vasanahīnaṁ māṁ vasanaṁ na paryyadhāpayata, pīḍitaṁ kārāsthañca māṁ vīkṣituṁ nāgacchata|"},{"book":"mathiḥ","chapter":"25","verse":"44","text":"tadā te prativadiṣyanti, he prabho, kadā tvāṁ kṣudhitaṁ vā pipāsitaṁ vā videśinaṁ vā nagnaṁ vā pīḍitaṁ vā kārāsthaṁ vīkṣya tvāṁ nāsevāmahi?"},{"book":"mathiḥ","chapter":"25","verse":"45","text":"tadā sa tān vadiṣyati, tathyamahaṁ yuṣmān bravīmi, yuṣmābhireṣāṁ kañcana kṣodiṣṭhaṁ prati yannākāri, tanmāṁ pratyeva nākāri|"},{"book":"mathiḥ","chapter":"25","verse":"46","text":"paścādamyanantaśāstiṁ kintu dhārmmikā anantāyuṣaṁ bhoktuṁ yāsyanti|"}]}