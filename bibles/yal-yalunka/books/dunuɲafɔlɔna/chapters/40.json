{"data":[{"book":"Dunuɲa Fɔlɔna","chapter":"40","verse":"1","text":"Na xanbi, Misiran Mangana muxun naxan yengi dɔxi a minseen xɔn ma, na nun a buru ganna yi e kanna Misiran Mangan hakɛn tongo."},{"book":"Dunuɲa Fɔlɔna","chapter":"40","verse":"2","text":"Misiran Mangan yi xɔlɔ a banxi kui konyin firinne ma, naxan yengi saxi a minseen xɔn ma e nun naxan a burun ganma."},{"book":"Dunuɲa Fɔlɔna","chapter":"40","verse":"3","text":"A yi e suxu, a e balan sofane mangana kaso banxini, Yusufu yi dɛnaxan yi."},{"book":"Dunuɲa Fɔlɔna","chapter":"40","verse":"4","text":"Sofane mangan yi e taxu Yusufu ra, naxan yi walima e yii."},{"book":"Dunuɲa Fɔlɔna","chapter":"40","verse":"5","text":"naxan yengi saxi mangana minseen xɔn ma, e nun naxan burun ganma Misiran mangan xa, e yi xiye sa kasoni kɔɛna nde ra. Na xiye firinna birin nun a bun."},{"book":"Dunuɲa Fɔlɔna","chapter":"40","verse":"6","text":"Yusufu yi fa e matodeni xɔtɔnni, a yi e li kuisanxi."},{"book":"Dunuɲa Fɔlɔna","chapter":"40","verse":"7","text":"A yi Misiran Mangana banxi kui konyini itoe maxɔdin naxanye fan yi kasoni, a naxa, “Nanfera ɛ kuisanxi to?”"},{"book":"Dunuɲa Fɔlɔna","chapter":"40","verse":"8","text":"E yi a yabi, e naxa, “Nxu bata xiyena nde nan sa, koni muxu yo mi be naxan nɔɛ na yɛbɛ.” Yusufu yi a fala e xa, a naxa, “Ɛ mi a kolon Ala nan xiyene bunne kanna ra? Ɛ ɛ xiyene fala n xa.”"},{"book":"Dunuɲa Fɔlɔna","chapter":"40","verse":"9","text":"Naxan yengi yi saxi mangana minseen xɔn ma, na yi a xiyen fala Yusufu xa, a naxa, “N tan ma xiyeni, n manpa binla40.9 Wudi binla nde na yi, mɛn kaane naxanye sima, e yi naxanye bogi yitɔnma alo manpana e gbee kiini. nan to, a tixi n yɛtagi alo ɲaxundan binla,"},{"book":"Dunuɲa Fɔlɔna","chapter":"40","verse":"10","text":"a yii saxan tixi a ma. A to fuga, a fugen yi bogi mɔxine ramini alo ɲaxundan tɔnsɔnne."},{"book":"Dunuɲa Fɔlɔna","chapter":"40","verse":"11","text":"Misiran Mangana igelengenna suxi n yii. N yi manpa bogi mɔxine ba, n yi e bundu Misiran Mangana igelengenna kui, n fa a so a yii.”"},{"book":"Dunuɲa Fɔlɔna","chapter":"40","verse":"12","text":"Yusufu yi a fala a xa, a naxa, “A bunna ni ito ra: Na yii saxanna naxanye na kiini a xii saxan nan yitaxi."},{"book":"Dunuɲa Fɔlɔna","chapter":"40","verse":"13","text":"Xii saxan na dangu, Misiran Mangana i xunnakelima nɛn, a mɔn yi i raxɛtɛ i ya walide fonni. I mɔn fama nɛn igelengenna sodeni Misiran Mangan yii alo i darixi a ra kii naxan yi."},{"book":"Dunuɲa Fɔlɔna","chapter":"40","verse":"14","text":"Koni i ɲɔxɔ lu n xɔn ma i na hɛrin sɔtɔ waxatin naxan yi. I xa hinan n na, i xa n ma fe fala Misiran Mangan xa alogo n xa mini kasoni."},{"book":"Dunuɲa Fɔlɔna","chapter":"40","verse":"15","text":"Bayo e n tongoxi fangan nan na Heburu bɔxɔni. Be fan, n mi fefe ligaxi naxan a ligɛ n xa kasoon sɔtɔ.”"},{"book":"Dunuɲa Fɔlɔna","chapter":"40","verse":"16","text":"Naxan burun ganma mangan xa, a to a to fa fala xiyen bunna fan, a yi a fala Yusufu xa, a naxa, “N tan fan xiye saxi nɛn. Debe saxan dɔxi n xun ma buru fixɛna e kui."},{"book":"Dunuɲa Fɔlɔna","chapter":"40","verse":"17","text":"Deben naxan dɔxi a fari, buru ganna donseen naxan birin nafalama Misiran Mangan xa, ne a kui. Koni xɔline yi fa na donseen donɲɛ naxan dɔxi n xun ma.”"},{"book":"Dunuɲa Fɔlɔna","chapter":"40","verse":"18","text":"Yusufu yi a fala a xa, a naxa, “Xiyen bunna ni ito ra: Na debe saxanna naxan na kiini, e xii saxan nan yitaxi."},{"book":"Dunuɲa Fɔlɔna","chapter":"40","verse":"19","text":"Xii saxan na dangu, Misiran Mangana i xunna sɛgɛma nɛn i dɛ. A i singanma nɛn wudin na, xɔline yi i suben don.”"},{"book":"Dunuɲa Fɔlɔna","chapter":"40","verse":"20","text":"Xii saxande lɔxɔni, Misiran Mangan bari lɔxɔni, a yi sumun belebele yitɔn a kuntigine xa. Naxan yengi saxi mangana minseen xɔn ma, e nun a buru ganna, Misiran Mangan yi e ramini kasoon na, a fa e ra kuntigine yɛtagi."},{"book":"Dunuɲa Fɔlɔna","chapter":"40","verse":"21","text":"Naxan yengi saxi minseen xɔn ma, a yi na raxɛtɛ a walide fonni alogo a mɔn xa minseen so a yii."},{"book":"Dunuɲa Fɔlɔna","chapter":"40","verse":"22","text":"Koni a yi a buru ganna singan wudin na alo Yusufu bata yi a yɛba kii naxan yi."},{"book":"Dunuɲa Fɔlɔna","chapter":"40","verse":"23","text":"Naxan yengi saxi minse feen xɔn ma, Yusufu a fe mi rabira na ma. A yi ɲinan a xɔn ma."}]}