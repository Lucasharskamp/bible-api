{"data":[{"book":"Gẹnẹsisi","chapter":"27","verse":"1","text":"Nígbà ti Isaaki di arúgbó, ojú rẹ̀ sì ti di bàìbàì tó bẹ́ẹ̀ tí kò le ríran. Ó pe Esau àkọ́bí rẹ̀, ó sì wí fún un pé, “Ọmọ mi.”"},{"book":"Gẹnẹsisi","chapter":"27","verse":"2","text":"Isaaki sì wí pé, “Nísinsin yìí mo di arúgbó, èmi kò sì mọ ọjọ́ tí èmi yóò kú."},{"book":"Gẹnẹsisi","chapter":"27","verse":"3","text":"Nítorí náà, mú ohun èlò ọdẹ rẹ, apó àti ọrún, nísinsin yìí kí o sì lọ pa ẹran wá fún mi nínú igbó."},{"book":"Gẹnẹsisi","chapter":"27","verse":"4","text":"Kí o sì ṣe ẹran àdídùn fún mi, irú èyí tí mo fẹ́ràn, kí o gbe wá fún mi kí n jẹ, kí n sì súre fún ọ kí n tó kú.”"},{"book":"Gẹnẹsisi","chapter":"27","verse":"5","text":"Ṣùgbọ́n Rebeka ń fetí léko gbọ́ nígbà tí Isaaki ń bá Esau ọmọ rẹ̀ sọ̀rọ̀. Nítorí náà, nígbà ti Esau ti ṣe ọdẹ lọ sínú igbó,"},{"book":"Gẹnẹsisi","chapter":"27","verse":"6","text":"Rebeka sọ fún Jakọbu ọmọ rẹ̀ pé, “Wò ó, mo gbọ́ tí baba rẹ ń wí fún Esau ẹ̀gbọ́n rẹ pé,"},{"book":"Gẹnẹsisi","chapter":"27","verse":"7","text":"‘Pa ẹran fún mi wá, kí o sì ṣe oúnjẹ àdídùn fún mi láti jẹ, kí n ba à le súre fún ọ níwájú Olúwa kí èmi tó kú.’"},{"book":"Gẹnẹsisi","chapter":"27","verse":"8","text":"Nísinsin yìí ọmọ mi, gbọ́ tèmi, kí o sì ṣe ohun tí èmi yóò wí fún ọ."},{"book":"Gẹnẹsisi","chapter":"27","verse":"9","text":"Lọ sínú agbo ẹran, kí o sì mú ọmọ ewúrẹ́ méjì, kí ó lè ṣe oúnjẹ àdídùn fún baba rẹ, irú èyí tí ó fẹ́ràn dáradára."},{"book":"Gẹnẹsisi","chapter":"27","verse":"10","text":"Ìwọ yóò sì gbé e tọ baba rẹ lọ, kí òun ba à lè jẹ ẹ́, kí ó sì súre fún ọ, kí ó tó kú.”"},{"book":"Gẹnẹsisi","chapter":"27","verse":"11","text":"Jakọbu sì wí fún Rebeka ìyá rẹ̀ pé, “Ṣùgbọ́n Esau ẹ̀gbọ́n mi jẹ́ ènìyàn onírun lára, bẹ́ẹ̀ alára ọ̀bọ̀rọ́ sì ni èmi,"},{"book":"Gẹnẹsisi","chapter":"27","verse":"12","text":"bí baba mi bá fọwọ́ kàn mi ń kọ́? Èmi yóò jọ ẹlẹ́tàn lójú rẹ̀, dípò kí ó súre fún mi, èmi yóò sì mú ègún wá sórí ara mi.”"},{"book":"Gẹnẹsisi","chapter":"27","verse":"13","text":"Ìyá rẹ̀ wá wí fun un pé, “Ọmọ mi jẹ́ kí ègún náà wá sórí mi, sá à ṣe ohun tí mo wí, kí o sì mú wọn wá fún mi.”"},{"book":"Gẹnẹsisi","chapter":"27","verse":"14","text":"Jakọbu sì ṣe ohun gbogbo tí ìyá rẹ̀ wí fun un, Rebeka sì ṣe oúnjẹ àdídùn náà, irú èyí tí Isaaki fẹ́ràn."},{"book":"Gẹnẹsisi","chapter":"27","verse":"15","text":"Nígbà náà ni Rebeka mú èyí tí ó dára jù nínú aṣọ Esau ọmọ rẹ̀ àgbà tí ó wà nínú ilé Rebeka, ó sì fi wọ Jakọbu ọmọ rẹ̀ àbúrò."},{"book":"Gẹnẹsisi","chapter":"27","verse":"16","text":"Ó sì fi awọ ewúrẹ́ wọ̀n-ọn-nì bo ọwọ́ àti ibi tí ọ̀bọ̀rọ́ ọrùn."},{"book":"Gẹnẹsisi","chapter":"27","verse":"17","text":"Nígbà náà ni ó gbé ẹran dídùn náà àti oúnjẹ tí ó ti sè lé Jakọbu ọmọ rẹ̀ lọ́wọ́."},{"book":"Gẹnẹsisi","chapter":"27","verse":"18","text":"Jakọbu wọlé lọ sí ọ̀dọ̀ baba rẹ̀ ó sì wí pé, “Baba mi.”"},{"book":"Gẹnẹsisi","chapter":"27","verse":"19","text":"Jakọbu sì fèsì pé, “Èmi ni Esau àkọ́bí rẹ, èmi ti ṣe gẹ́gẹ́ bí ìwọ ti sọ fún mi, jọ̀wọ́ dìde jókòó, kí o sì jẹ nínú ẹran igbó mi tí mo ti sè, kí o ba à le súre fún mi pẹ̀lú gbogbo ọkàn rẹ.”"},{"book":"Gẹnẹsisi","chapter":"27","verse":"20","text":"Isaaki tún béèrè pé, “Ọmọ mi, báwo ni ó ṣe tètè yá ọ bẹ́ẹ̀?”"},{"book":"Gẹnẹsisi","chapter":"27","verse":"21","text":"Nígbà náà ni Isaaki wí fún Jakọbu pé, “Súnmọ́ mi, kí n le è fọwọ́ kàn ọ́, kí n lè mọ̀ bóyá Esau ọmọ mi ni nítòótọ́ tàbí òun kọ́.”"},{"book":"Gẹnẹsisi","chapter":"27","verse":"22","text":"Jakọbu sì súnmọ́ Isaaki baba rẹ̀. Isaaki sì fọwọ́ kàn án, ó sì wí pé, “Ohùn ni ohùn Jakọbu; ṣùgbọ́n ọwọ́ ni ọwọ́ Esau.”"},{"book":"Gẹnẹsisi","chapter":"27","verse":"23","text":"Kò sì dá Jakọbu mọ̀ nítorí ọwọ́ rẹ̀ ní irun bí i ti Esau arákùnrin rẹ, nítorí náà, ó súre fún un"},{"book":"Gẹnẹsisi","chapter":"27","verse":"24","text":"ó sì bi í léèrè pé, “Ǹjẹ́ ìwọ ni Esau ọmọ mi ni tòótọ́?”"},{"book":"Gẹnẹsisi","chapter":"27","verse":"25","text":"Nígbà náà ni Isaaki wí pé, “Gbé ẹran igbó náà súnmọ́ ọ̀dọ̀ mi, kí èmi kí ó jẹ ẹ́, kí èmi sì súre fún ọ láti inú ọkàn mi wá.”"},{"book":"Gẹnẹsisi","chapter":"27","verse":"26","text":"Nígbà náà ni Isaaki baba rẹ̀ wí fun un pé, “Súnmọ́ mi, ọmọ mi, kí o sì fẹnukò mí ní ẹnu.”"},{"book":"Gẹnẹsisi","chapter":"27","verse":"27","text":"Ó sì súnmọ́ ọn, ó sì fẹnukò ó ní ẹnu. Nígbà tí Isaaki gbọ́ òórùn aṣọ rẹ̀, ó súre fún un ó wí pé,"},{"book":"Gẹnẹsisi","chapter":"27","verse":"28","text":"Kí Ọlọ́run kí ó fún ọ nínú ìrì ọ̀run"},{"book":"Gẹnẹsisi","chapter":"27","verse":"29","text":"Kí àwọn orílẹ̀-èdè kí ó máa sìn ọ́,"},{"book":"Gẹnẹsisi","chapter":"27","verse":"30","text":"Bí Isaaki ti súre tán tí Jakọbu ṣẹ̀ṣẹ̀ jáde kúrò ní ọ̀dọ̀ baba rẹ̀ ni Esau ti oko ọdẹ dé."},{"book":"Gẹnẹsisi","chapter":"27","verse":"31","text":"Òun pẹ̀lú ṣe ẹran dídùn, ó sì gbé e tọ baba rẹ̀ wá, ó sì wí fún un pé, “Baba mi, dìde jókòó, kí o sì jẹ nínú ẹran igbó tí mo ti ṣè, kí o sì súre fún mi.”"},{"book":"Gẹnẹsisi","chapter":"27","verse":"32","text":"Isaaki baba rẹ̀ sì bi í wí pé, “Ìwọ ta ni?”"},{"book":"Gẹnẹsisi","chapter":"27","verse":"33","text":"Nígbà náà ni Isaaki wárìrì gidigidi, ó sì wí pé, “Ta ni ẹni náà, tí ó ti pa ẹran igbó tí ó sì ti gbe wá fún mi, tí mo sì ti jẹ ẹ́ kí ó tó dé? Mo sì ti súre fún un, sì wò ó dájúdájú a ó sì bùkún un!”"},{"book":"Gẹnẹsisi","chapter":"27","verse":"34","text":"Nígbà tí Esau gbọ́ ọ̀rọ̀ baba rẹ̀, ó ké, ó sì bẹ̀rẹ̀ sí ní sọkún kíkorò, ó sì wí fún baba rẹ̀ pé, “Baba mi súre fún èmi náà, àní fún èmi náà pẹ̀lú.”"},{"book":"Gẹnẹsisi","chapter":"27","verse":"35","text":"Ṣùgbọ́n Isaaki wí pé, “Àbúrò rẹ ti fi ẹ̀tàn wá, ó sì ti gba ìbùkún rẹ lọ.”"},{"book":"Gẹnẹsisi","chapter":"27","verse":"36","text":"Esau sì wí pé, “Lásán ni a pe orúkọ rẹ̀ ní Jakọbu27.36 Jakọbu tí ó túmọ̀ sí, Ajinnilẹ́sẹ̀  bí? Ní ìgbà méjì yìí ni ó ti tàn mí jẹ: ní àkọ́kọ́, ó gba ogún ìbí mi, nísinsin yìí, ó tún gba ìbùkún mi!” O sì béèrè pé, “Ṣe o kò wá fi ìre kankan sílẹ̀ fun mi ni?”"},{"book":"Gẹnẹsisi","chapter":"27","verse":"37","text":"Isaaki sì dá Esau lóhùn pé, “Mo ti fi ṣe olórí rẹ àti àwọn ìbátan rẹ ni mo fi ṣe ìránṣẹ́ fún un, àti ọkà àti wáìnì ni mo ti fi lé e lọ́wọ́ lọ́pọ̀lọ́pọ̀, kí ni ó tún kù tí ǹ bá tún fún ọ báyìí ọmọ mi?”"},{"book":"Gẹnẹsisi","chapter":"27","verse":"38","text":"Esau sì wí fún baba rẹ̀ pé, “Ṣe ìre kan ṣoṣo ni ìwọ ní lẹ́nu ni baba mi? Súre fún èmi náà, baba mi.” Esau sì sọkún kíkankíkan."},{"book":"Gẹnẹsisi","chapter":"27","verse":"39","text":"Isaaki baba rẹ̀ sì dá a lóhùn pé,"},{"book":"Gẹnẹsisi","chapter":"27","verse":"40","text":"Nípa idà rẹ ni ìwọ yóò máa gbé,"},{"book":"Gẹnẹsisi","chapter":"27","verse":"41","text":"Esau sì kórìíra Jakọbu nítorí ìre tí baba rẹ̀ sú fún un, ó sì wí fún ara rẹ̀ pé, “Baba mi sá à ti fẹ́rẹ kú, nígbà náà ni èmi ó pa Jakọbu, arákùnrin mi.”"},{"book":"Gẹnẹsisi","chapter":"27","verse":"42","text":"Nígbà tí Rebeka sì gbọ́ ohun tí Esau àkọ́bí rẹ̀ wí, ó sì ránṣẹ́ sí Jakọbu, ó sì wí fun un pé, “Esau ẹ̀gbọ́n rẹ ń tu ara rẹ̀ nínú pẹ̀lú èrò à ti pa ọ́."},{"book":"Gẹnẹsisi","chapter":"27","verse":"43","text":"Nítorí náà ọmọ mi, ṣe ohun tí èmi yóò sọ fún ọ, sálọ sọ́dọ̀ Labani ẹ̀gbọ́n mi ní Harani."},{"book":"Gẹnẹsisi","chapter":"27","verse":"44","text":"Jókòó sí ibẹ̀ títí di ìgbà tí ìbínú ẹ̀gbọ́n rẹ yóò fi rọ̀."},{"book":"Gẹnẹsisi","chapter":"27","verse":"45","text":"Nígbà tí ẹ̀gbọ́n rẹ kò bá bínú sí ọ mọ́, tí ó sì ti gbàgbé ohun tí ìwọ ṣe sí i, èmí ó ránṣẹ́ sí ọ láti padà wá. Èéṣe tí èmi ó fi pàdánù ẹ̀yin méjèèjì ní ọjọ́ kan náà?”"},{"book":"Gẹnẹsisi","chapter":"27","verse":"46","text":"Nígbà náà ni Rebeka wí fún Isaaki pé, “Ayé sì sú mi nítorí àwọn ọmọbìnrin Hiti wọ̀nyí. Bí Jakọbu bá fẹ́ ọ̀kan nínú àwọn ọmọbìnrin Hiti wọ̀nyí, ó kúkú sàn kí n má wà láààyè.”"}]}