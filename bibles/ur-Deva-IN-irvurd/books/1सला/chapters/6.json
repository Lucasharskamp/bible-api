{"data":[{"book":"1 सला","chapter":"6","verse":"1","text":"और बनी — इस्राईल के मुल्क — ए — मिस्र से निकल आने के बाद चार सौ अस्सीवें साल, इस्राईल पर सुलेमान की हुकूमत के चौथे साल, ज़ीव के महीने में जो दूसरा महीना है, ऐसा हुआ कि उसने ख़ुदावन्द का घर बनाना शुरू' किया।"},{"book":"1 सला","chapter":"6","verse":"2","text":"और जो घर सुलेमान बादशाह ने ख़ुदावन्द के लिए बनाया उसकी लम्बाई साठ हाथ' और चौड़ाई बीस हाथ और ऊँचाई तीस हाथ थी।"},{"book":"1 सला","chapter":"6","verse":"3","text":"और उस घर की हैकल के सामने एक बरआमदा, उस घर की चौड़ाई के मुताबिक़ बीस हाथ लम्बा था, और उस घर के सामने उसकी चौड़ाई दस हाथ थी।"},{"book":"1 सला","chapter":"6","verse":"4","text":"और उसने उस घर के लिए झरोके बनाए जिनमें जाली जड़ी हुई थी।"},{"book":"1 सला","chapter":"6","verse":"5","text":"और उसने चारों तरफ़ घर की दीवार से लगी हुई, या'नी हैकल और इल्हामगाह की दीवारों से लगी हुई, चारों तरफ़ मन्ज़िलें बनाई और हुजरे भी चारों तरफ़ बनाए।"},{"book":"1 सला","chapter":"6","verse":"6","text":"सबसे निचली मन्ज़िल पाँच हाथ चौड़ी, और बीच की छ: हाथ चौड़ी, और तीसरी सात हाथ चौड़ी थी; क्यूँकि उसने घर की दीवार के चारों तरफ़ बाहर के रुख पुश्ते बनाए थे, ताकि कड़ियाँ घर की दीवारों को पकड़े हुए न हों।"},{"book":"1 सला","chapter":"6","verse":"7","text":"और वह घर जब ता'मीर हो रहा था, तो ऐसे पत्थरों का बनाया गया जो कान पर तैयार किए जाते थे; इसलिए उसकी ता'मीर के वक़्त न मार तोल, न कुल्हाड़ी, न लोहे के किसी औज़ार की आवाज़ उस घर में सुनाई दी।"},{"book":"1 सला","chapter":"6","verse":"8","text":"और बीच के हुजरों का दरवाज़ा उस घर की दहनी तरफ़ था, और चक्करदार सीढ़ियों से बीच की मन्ज़िल के हुजरों में, और बीच की मन्ज़िल से तीसरी मन्ज़िल को जाया करते थे।"},{"book":"1 सला","chapter":"6","verse":"9","text":"तब उसने वह घर बनाकर उसे पूरा किया, और उस घर को देवदार के शहतीरों और तख़्तों से पाटा।"},{"book":"1 सला","chapter":"6","verse":"10","text":"और उसने उस पूरे घर से लगी हुई पाँच — पाँच हाथ ऊँची मन्ज़िलें बनाई, और वह देवदार की लकड़ियों के सहारे उस घर पर टिकी हुई थीं।"},{"book":"1 सला","chapter":"6","verse":"11","text":"और ख़ुदावन्द का कलाम सुलेमान पर नाज़िल हुआ,"},{"book":"1 सला","chapter":"6","verse":"12","text":"“यह घर जो तू बनाता है, इसलिए अगर तू मेरे क़ानून पर चले और मेरे हुक्मों को पूरा करे और मेरे फ़रमानों को मानकर उन पर 'अमल करे, तो मैं अपना वह क़ौल जो मैंने तेरे बाप दाऊद से किया तेरे साथ क़ाईम रखूँगा।"},{"book":"1 सला","chapter":"6","verse":"13","text":"और मैं बनी — इस्राईल के दर्मियान रहूँगा और अपनी क़ौम इस्राईल को तर्क न करूँगा।”"},{"book":"1 सला","chapter":"6","verse":"14","text":"इसलिए सुलेमान ने वह घर बनाकर उसे पूरा किया।"},{"book":"1 सला","chapter":"6","verse":"15","text":"और उसने अन्दर घर की दीवारों पर देवदार के तख़्ते लगाए। इस घर के फ़र्श से छत की दीवारों तक उसने उन पर लकड़ी लगाई, और उसने उस घर के फ़र्श को सनोबर के तख़्तों से पाट दिया।"},{"book":"1 सला","chapter":"6","verse":"16","text":"और उसने उस घर के पिछले हिस्से में बीस हाथ तक, फ़र्श से दीवारों तक देवदार के तख़्ते लगाए, उसने इसे उसके अन्दर बनाया ताकि वह इल्हामगाह या'नी पाकतरीन मकान हो।"},{"book":"1 सला","chapter":"6","verse":"17","text":"और वह घर या'नी इल्हामगाह के सामने की हैकल चालीस हाथ लम्बी थी।"},{"book":"1 सला","chapter":"6","verse":"18","text":"और उस घर के अन्दर — अन्दर देवदार था, जिस पर लट्टू और खिले हुए फूल खुदे हुए थे; सब देवदार ही था और पत्थर अलग नज़र नहीं आता था।"},{"book":"1 सला","chapter":"6","verse":"19","text":"और उसने उस घर के अन्दर बीच में इलहामगाह तैयार की, ताकि ख़ुदावन्द के 'अहद का सन्दूक़ वहाँ रख्खा जाए।"},{"book":"1 सला","chapter":"6","verse":"20","text":"और इल्हामगाह अन्दर ही अन्दर से बीस हाथ लम्बी और बीस हाथ चौड़ी और बीस हाथ ऊँची थी; और उसने उस पर ख़ालिस सोना मंढा, और मज़बह को देवदार से पाटा।"},{"book":"1 सला","chapter":"6","verse":"21","text":"और सुलेमान ने उस घर को अन्दर ख़ालिस सोने से मंढा, और इल्हामगाह के सामने उसने सोने की ज़जीरें तान दीं और उस पर भी सोना मंढा।"},{"book":"1 सला","chapter":"6","verse":"22","text":"और उस पूरे घर को, जब तक कि वह सारा घर पूरा न हो गया, उसने सोने से मंढा; और इल्हामगाह के पूरे मज़बह पर भी उसने सोना मंढा।"},{"book":"1 सला","chapter":"6","verse":"23","text":"और इल्हामगाह में उसने ज़ैतून की लकड़ी के दो करूबी दस — दस हाथ ऊँचे बनाए।"},{"book":"1 सला","chapter":"6","verse":"24","text":"और करूबी का एक बाज़ू पाँच हाथ का और उसका दूसरा बाज़ू भी पाँच ही हाथ का था; एक बाज़ू के सिरे से दूसरे बाज़ू के सिरे तक दस हाथ का फ़ासला था।"},{"book":"1 सला","chapter":"6","verse":"25","text":"और दस ही हाथ का दूसरा करूबी था; दोनों करूबी एक ही नाप और एक ही सूरत के थे।"},{"book":"1 सला","chapter":"6","verse":"26","text":"एक करूबी की ऊंचाई दस हाथ थी, और इतनी ही दूसरे करूबी की थी।"},{"book":"1 सला","chapter":"6","verse":"27","text":"और उसने दोनों करूबियों को भीतर के मकान के अन्दर रखा; और करूबियों के बाज़ू फैले हुए थे, ऐसा कि एक का बाज़ू एक दीवार से, और दूसरे का बाज़ू दूसरी दीवार से लगा हुआ था; और इनके बाज़ू घर के बीच में एक दूसरे से मिले हुए थे।"},{"book":"1 सला","chapter":"6","verse":"28","text":"और उसने करूबियों पर सोना मंढा।"},{"book":"1 सला","chapter":"6","verse":"29","text":"उसने उस घर की सब दीवारों पर, चारों तरफ़ अन्दर और बाहर करूबियों और खजूर के दरख़्तोंऔर खिले हुए फूलों की खुदी हुई सूरतें कन्दा की।"},{"book":"1 सला","chapter":"6","verse":"30","text":"और उस घर के फ़र्श पर उसने अन्दर और बाहर सोना मंढा।"},{"book":"1 सला","chapter":"6","verse":"31","text":"और इलहामगाह में दाख़िल होने के लिए उसने ज़ैतून की लकड़ी के दरवाज़े बनाए: ऊपर की चौखट और बाज़ुओं का चौड़ाई दीवार का पाँचवा हिस्सा था।"},{"book":"1 सला","chapter":"6","verse":"32","text":"दोनों दरवाज़े ज़ैतून की लकड़ी के थे; और उसने उन पर करूबियों और खजूर के दरख़्तों और खिले हुए फूलों की खुदी हुई सूरतें कन्दा कीं, और उन पर सोना मंढा और इस सोने को करूबियों पर और खजूर के दरख़्तों पर फैला दिया।"},{"book":"1 सला","chapter":"6","verse":"33","text":"ऐसे ही हैकल में दाख़िल होने के लिए उसने ज़ैतून की लकड़ी की चौखट बनाई, जो दीवार का चौथा हिस्सा थी।"},{"book":"1 सला","chapter":"6","verse":"34","text":"और सनोबर की लकड़ी के दो दरवाज़े थे; एक दरवाज़े के दोनों पट दुहरे हो जाते, और दूसरे दरवाज़े के भी दोनों पट दुहरे हो जाते थे।"},{"book":"1 सला","chapter":"6","verse":"35","text":"और इन पर करूबियों और खजूर के दरख़्तोंऔर खिले हुए फूलों को उसने खुदवाया, और खुदे हुए काम पर सोना मंढा।"},{"book":"1 सला","chapter":"6","verse":"36","text":"और अन्दर के सहन की तीन सफ़े तराशे हुए पत्थर की बनाई, और एक सफ़ देवदार के शहतीरों की।"},{"book":"1 सला","chapter":"6","verse":"37","text":"चौथे साल ज़ीव के महीने में ख़ुदावन्द के घर की बुनियाद डाली गई;"},{"book":"1 सला","chapter":"6","verse":"38","text":"और ग्यारहवें साल बूल के महीने में, जो आठवाँ महीना है, वह घर अपने सब हिस्सों समेत अपने नक़्शे के मुताबिक़ बनकर तैयार हुआ। ऐसा उसको बनाने में उसे सात साल लगे।"}]}