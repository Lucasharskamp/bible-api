{"data":[{"book":"Numeri","chapter":"22","verse":"1","text":"Daarna trokken de Israëlieten verder, en legerden zich in de velden van Moab, aan de overkant van de Jordaan bij Jericho."},{"book":"Numeri","chapter":"22","verse":"2","text":"Maar Balak, de zoon van Sippor, had alles gezien, wat Israël de Amorieten had berokkend."},{"book":"Numeri","chapter":"22","verse":"3","text":"En Moab werd zeer bevreesd voor het volk, omdat het heel talrijk was; en vol angst voor de Israëlieten"},{"book":"Numeri","chapter":"22","verse":"4","text":"sprak Moab tot de oudsten van Midjan: Die zwerm zal nog heel de omtrek kaal vreten, zoals het rund de velden afgraast. Daarom zond Balak, de zoon van Sippor, die toen koning van Moab was,"},{"book":"Numeri","chapter":"22","verse":"5","text":"gezanten naar Balaäm, den zoon van Beor, te Petor aan de Rivier in het land van zijn volksgenoten, om hem te ontbieden. Ze moesten zeggen: Daar is een volk uit Egypte getogen, dat het land overdekt, en zich vlak naast mij heeft genesteld."},{"book":"Numeri","chapter":"22","verse":"6","text":"Kom dus, en vervloek mij dat volk; want het is mij te machtig. Misschien kan ik het dan verslaan, en het uit het land verdrijven; want ik weet: Wien gij zegent, is gezegend, en wien gij vervloekt, is vervloekt."},{"book":"Numeri","chapter":"22","verse":"7","text":"De oudsten van Moab en Midjan gingen dus op weg, en namen het waarzeggersloon met zich mee. Ze kwamen bij Balaäm aan, en brachten hem het verzoek van Balak over."},{"book":"Numeri","chapter":"22","verse":"8","text":"Hij gaf hun ten antwoord: Blijft vannacht hier; dan deel ik u de beslissing mee, die Jahweh mij ingeeft. De vorsten van Moab bleven dus bij Balaäm overnachten."},{"book":"Numeri","chapter":"22","verse":"9","text":"Nu verscheen God aan Balaäm, en sprak: Wie zijn deze mannen, die bij u overnachten?"},{"book":"Numeri","chapter":"22","verse":"10","text":"Balaäm zeide tot God: Balak, de zoon van Sippor, de koning van Moab, heeft mij laten berichten:"},{"book":"Numeri","chapter":"22","verse":"11","text":"Daar is een volk uit Egypte getogen, dat het land overdekt. Kom dus, en vervloek het voor mij; misschien kan ik het dan overwinnen en verdrijven."},{"book":"Numeri","chapter":"22","verse":"12","text":"Maar God sprak tot Balaäm: Gij moogt niet met hen meegaan, en dat volk niet vervloeken; want het is gezegend."},{"book":"Numeri","chapter":"22","verse":"13","text":"Daarom zei Balaäm de volgende morgen tot de vorsten van Balak: Gaat terug naar uw land; want Jahweh wil mij niet toestaan, met u mee te gaan."},{"book":"Numeri","chapter":"22","verse":"14","text":"De vorsten van Moab vertrokken dus, kwamen bij Balak aan, en zeiden: Balaäm heeft geweigerd, met ons mee te gaan."},{"book":"Numeri","chapter":"22","verse":"15","text":"Toen zond Balak opnieuw vorsten, talrijker en aanzienlijker nog dan de eersten."},{"book":"Numeri","chapter":"22","verse":"16","text":"Ook dezen kwamen bij Balaäm aan, en zeiden tot hem: Zo spreekt Balak, de zoon van Sippor! Laat u toch niet weerhouden, tot mij te komen;"},{"book":"Numeri","chapter":"22","verse":"17","text":"want ik zal u vorstelijk belonen, en al wat gij mij zegt, zal ik doen. Kom slechts, en vervloek mij dat volk."},{"book":"Numeri","chapter":"22","verse":"18","text":"Maar Balaäm antwoordde de dienaren van Balak: Al gaf Balak mij zijn huis vol zilver en goud, ik kan het bevel van Jahweh, mijn God, niet overtreden, in het kleine noch in het grote."},{"book":"Numeri","chapter":"22","verse":"19","text":"Maar blijft ook gij vannacht hier; dan zal ik weten, wat Jahweh mij verder beveelt."},{"book":"Numeri","chapter":"22","verse":"20","text":"En God verscheen Balaäm des nachts, en sprak tot hem: Zo die mannen gekomen zijn, om u te ontbieden, ga dan met hen mee; maar doe slechts, wat Ik u zeg!"},{"book":"Numeri","chapter":"22","verse":"21","text":"Balaäm maakte zich dus in de morgen gereed, zadelde zijn ezelin, en ging met de vorsten van Moab mee."},{"book":"Numeri","chapter":"22","verse":"22","text":"Toch was God vergramd dat hij ging. Daarom plaatste een engel van Jahweh zich op de weg, om hem tegen te houden, terwijl hij vergezeld van twee dienaren op zijn ezelin kwam aangereden."},{"book":"Numeri","chapter":"22","verse":"23","text":"Toen de ezelin den engel van Jahweh met het getrokken zwaard in de hand op de weg zag staan, week de ezelin van de weg af, en ging het veld in. Balaäm sloeg de ezelin, om haar weer op de weg terug te brengen."},{"book":"Numeri","chapter":"22","verse":"24","text":"Nu plaatste de engel zich op een smal pad, dat tussen de wijngaarden liep, en aan weerskanten een muur had."},{"book":"Numeri","chapter":"22","verse":"25","text":"Toen de ezelin den engel van Jahweh zag, drong zij zich tegen de muur, en knelde de voet van Balaäm tegen de muur; hij sloeg haar opnieuw."},{"book":"Numeri","chapter":"22","verse":"26","text":"Daarna ging de engel van Jahweh verder, en plaatste zich op een nauw punt, waar geen gelegenheid was, om naar rechts of links uit te wijken."},{"book":"Numeri","chapter":"22","verse":"27","text":"Toen de ezelin den engel van Jahweh zag, ging ze onder Balaäm liggen. Balaäm werd kwaad, en ranselde de ezelin met een stok."},{"book":"Numeri","chapter":"22","verse":"28","text":"Maar nu opende Jahweh de bek van de ezelin, en ze zei tegen Baläam: Wat heb ik u toch gedaan, dat ge me nu voor de derde maal slaat?"},{"book":"Numeri","chapter":"22","verse":"29","text":"Balaäm antwoordde de ezelin: Omdat ge mij voor de gek houdt; had ik een zwaard in mijn hand, dan sloeg ik je dood."},{"book":"Numeri","chapter":"22","verse":"30","text":"De ezelin vervolgde tot Balaäm: Ben ik niet uw ezelin, waarop ge van jongsaf rijdt tot de dag van vandaag; ben ik gewoon, mij zo tegenover u te gedragen? Hij antwoordde: Neen."},{"book":"Numeri","chapter":"22","verse":"31","text":"Toen opende Jahweh de ogen van Balaäm, zodat hij den engel van Jahweh op de weg zag staan met het getrokken zwaard in zijn hand; hij wierp zich neer, en boog zich met zijn aangezicht ter aarde."},{"book":"Numeri","chapter":"22","verse":"32","text":"De engel van Jahweh sprak tot hem: Waarom slaat gij uw ezelin nu al voor de derde maal? Zie, ik ben uitgetrokken, om u tegen te houden; want uw tocht is tegen mijn wil."},{"book":"Numeri","chapter":"22","verse":"33","text":"De ezelin heeft mij bespeurd, en is drie maal voor mij uitgeweken; had ze het niet gedaan, dan had ik u gedood, maar haar in leven gelaten."},{"book":"Numeri","chapter":"22","verse":"34","text":"Toen zei Balaäm tot den engel van Jahweh: Ik heb gezondigd; ik wist immers niet, dat gij op de weg voor mij stondt. Als het u dus niet behaagt, keer ik terug."},{"book":"Numeri","chapter":"22","verse":"35","text":"Maar de engel van Jahweh zei tot Balaäm: Ga met die mannen mee, doch spreek slechts, wat Ik u zeg. Toen ging Balaäm met de vorsten van Balak mee."},{"book":"Numeri","chapter":"22","verse":"36","text":"Zodra Balak hoorde, dat Balaäm in aantocht was, trok hij hem tegemoet tot Ar-Moab, dat aan de Arnon ligt, aan de uiterste grens van het land."},{"book":"Numeri","chapter":"22","verse":"37","text":"En Balak zei tot Balaäm: Heb ik u niet dringend laten ontbieden? Waarom kwaamt ge dan niet naar mij toe? Gij dacht zeker, dat ik u niet genoeg kon belonen."},{"book":"Numeri","chapter":"22","verse":"38","text":"Maar Balaäm antwoordde Balak: Zie, ik ben tot u gekomen, maar ik zal geen ander woord kunnen spreken, dan Jahweh mij in de mond legt!"},{"book":"Numeri","chapter":"22","verse":"39","text":"Balaäm ging met Balak verder, en zij kwamen te Kirjat-Choesot."},{"book":"Numeri","chapter":"22","verse":"40","text":"Daar offerde Balak runderen en schapen, en liet er van aan Balaäm brengen en aan de vorsten, die hem vergezelden."},{"book":"Numeri","chapter":"22","verse":"41","text":"De volgende morgen nam Balak Balaäm met zich mee, en deed hem Bamot-Báal bestijgen, vanwaar hij het volk tot de uiterste rijen kon overzien."}]}