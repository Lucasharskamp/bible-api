{"data":[{"book":"UGenesisi","chapter":"24","verse":"1","text":"U-Abhrahama wayeseluphele kakhulu, njalo uThixo wayembusisile kukho konke."},{"book":"UGenesisi","chapter":"24","verse":"2","text":"Wasesithi encekwini yakhe enkulu, leyo eyayilawula konke ayelakho, “Beka isandla sakho ngaphansi kwethangazi lami."},{"book":"UGenesisi","chapter":"24","verse":"3","text":"Ngifuna ukuthi ufunge ngoThixo, uNkulunkulu wasezulwini loNkulunkulu wasemhlabeni, ukuthi kawuyikuzuzela indodana yami umfazi emadodakazini amaKhenani engihlala phakathi kwawo,"},{"book":"UGenesisi","chapter":"24","verse":"4","text":"kodwa uzakuya elizweni lakithi lasezihlotsheni zami uzuzele indodana yami u-Isaka umfazi.”"},{"book":"UGenesisi","chapter":"24","verse":"5","text":"Inceku yambuza yathi, “Pho nxa lowo wesifazane engavumi ukuza lami kulelilizwe-ke? Ngizathatha indodana yakho ngiyise kulelolizwe lapho owavela khona na?”"},{"book":"UGenesisi","chapter":"24","verse":"6","text":"U-Abhrahama wathi, “Ungaqali ukuhambisa indodana yami khonale."},{"book":"UGenesisi","chapter":"24","verse":"7","text":"UThixo, uNkulunkulu wasezulwini, owangikhupha emzini kababa laselizweni lakithi njalo owakhuluma kimi, wangithembisa ngesifungo wathi, ‘Ilizwe leli ngizalinika inzalo yakho,’ uzathuma ingilosi yakhe ihambe phambi kwakho ukuze ukwazi ukutholela indodana yami umfazi khonale."},{"book":"UGenesisi","chapter":"24","verse":"8","text":"Nxa owesifazane lowo esala ukuza lapha lawe, uzabe usukhululwe kulesi isifungo sami. Kodwa ungaqali ukusa indodana yami khonale.”"},{"book":"UGenesisi","chapter":"24","verse":"9","text":"Ngakho inceku yasifaka isandla sayo ngaphansi kwethangazi lenkosi yayo u-Abhrahama yafunga isifungo kuye ngodaba lolu."},{"book":"UGenesisi","chapter":"24","verse":"10","text":"Inceku yasithatha amakamela enkosi yayo alitshumi yasuka, yathatha yonke imihlobo yezinto ezinhle zenkosi yayo. Yaqonda e-Aramu Naharayimu, yahamba yaze yayafika emzini waseNahori."},{"book":"UGenesisi","chapter":"24","verse":"11","text":"Amakamela yawaguqisa phansi eduzane lomthombo ngaphandle komuzi; kwasekuntambama, sekuyisikhathi sabesifazane ukuyakukha amanzi."},{"book":"UGenesisi","chapter":"24","verse":"12","text":"Yasikhuleka yathi, “Oh Thixo, Nkulunkulu wenkosi yami u-Abhrahama, yenza ngiphumelele lamuhla, utshengise umusa enkosini yami u-Abhrahama."},{"book":"UGenesisi","chapter":"24","verse":"13","text":"Khangela-ke, nanku ngimi lapha eceleni komthombo lo, njalo amadodakazi abantu balelidolobho asesiza ukuzakukha amanzi."},{"book":"UGenesisi","chapter":"24","verse":"14","text":"Kungasake kuthi ngingathi entombini, ‘Ake ungikhele amanzi ngenkezo yakho nginathe,’ yona ithi, ‘Natha, njalo ngizanathisa lamakamela akho,’ kube yiyo kanye oyikhethele inceku yakho u-Isaka. Ngalokho ngizakwazi ukuthi usutshengise umusa enkosini yami.”"},{"book":"UGenesisi","chapter":"24","verse":"15","text":"Ingakaqedi ukukhuleka, uRabheka waphuma ethwele imbiza yakhe yamanzi ehlombe lakhe. Wayeyindodakazi kaBhethuweli indodana kaMilikha, owayengumfazi womfowabo ka-Abhrahama uNahori."},{"book":"UGenesisi","chapter":"24","verse":"16","text":"Intombi le yayinhle kakhulu, igcwele; ingakaze ilale lendoda. Yehlela emthonjeni, yagcwalisa imbiza yayo yasiqansa."},{"book":"UGenesisi","chapter":"24","verse":"17","text":"Inceku yaphanga yamhlangabeza yathi, “Ngicela amanzi embizeni yakho.”"},{"book":"UGenesisi","chapter":"24","verse":"18","text":"Wathi, “Natha nkosi yami,” watsho esehlisa imbiza eyibamba ngezandla emnathisa."},{"book":"UGenesisi","chapter":"24","verse":"19","text":"Esemnathisile wathi, “Ngizakhelela lamakamela akho lawo ngiwanathise.”"},{"book":"UGenesisi","chapter":"24","verse":"20","text":"Wasethululela imbiza yakhe emkolweni, wagijimela emthonjeni njalo ukukha amanye, wawakhelela wonke amakamela akhe."},{"book":"UGenesisi","chapter":"24","verse":"21","text":"Indoda yabukela ithule ilokhu inanzelela idinga ukubona ukuthi ngeqiniso uThixo wayeluphumelelisile yini uhambo lwayo."},{"book":"UGenesisi","chapter":"24","verse":"22","text":"Amakamela eseqedile ukunatha, indoda leyo yakhupha isongo lamakhala elenziwe ngegolide elilobunzima obungaba yingxenye yeshekeli, lezigqizo zegolide ezimbili ezilobunzima bamashekeli alitshumi."},{"book":"UGenesisi","chapter":"24","verse":"23","text":"Yasibuza yathi, “Uyindodakazi kabani na? Ake ungitshele, kambe singazuza indawo yini emzini kayihlo kesicatshise amakhanda ubusuku balamuhla nje?”"},{"book":"UGenesisi","chapter":"24","verse":"24","text":"URabheka wamphendula wathi, “Ngiyindodakazi kaBhethuweli, indodana kaMilikha ayizalela uNahori.”"},{"book":"UGenesisi","chapter":"24","verse":"25","text":"Waphinda wengeza wathi, “Silotshani obunengi lamahlanga, kanye lendawo yokulala ikhona okwalamuhla ebusuku.”"},{"book":"UGenesisi","chapter":"24","verse":"26","text":"Indoda yakhothamela phansi yakhonza uThixo,"},{"book":"UGenesisi","chapter":"24","verse":"27","text":"isithi, “Udumo kalube kuThixo, uNkulunkulu wenkosi yami u-Abhrahama, ongadelanga umusa wakhe lokuthembeka kwakhe enkosini yami. Mina ngokwami uThixo ungikhokhele ohanjweni lwami ngazafika endlini yezinini zenkosi yami.”"},{"book":"UGenesisi","chapter":"24","verse":"28","text":"Intombi yagijima yayabikela abendlu kanina ngalezizinto."},{"book":"UGenesisi","chapter":"24","verse":"29","text":"URabheka wayelomnewabo owayethiwa nguLabhani, yena waphanga waya kuleyondoda eyayisemthonjeni."},{"book":"UGenesisi","chapter":"24","verse":"30","text":"Wonela ukubona isongo lamakhala kanye lezigqizo engalweni kadadewabo, njalo esezwile uRabheka elandisa ngokwakhulunywa yindoda leyo kuye, wasuka waya kuyo wayifica imi eceleni kwamakamela eduze komthombo."},{"book":"UGenesisi","chapter":"24","verse":"31","text":"Wathi, “Woza, wena obusisiweyo nguThixo. Umeleni phandle lapha? Sengilungisile indlu lendawo yamakamela.”"},{"book":"UGenesisi","chapter":"24","verse":"32","text":"Ngakho indoda yaya ngekhaya, lamakamela ethulwa imithwalo. Utshani lamahlanga kwalethwa emakameleni, yena lamadoda ayelawo balethelwa amanzi okugeza inyawo zabo."},{"book":"UGenesisi","chapter":"24","verse":"33","text":"Kwasekulethwa ukudla kwabekwa phambi kwakhe, kodwa wathi, “Kangizukudla ngize ngiqale ngilitshele lokho okumele ngikutsho.”"},{"book":"UGenesisi","chapter":"24","verse":"34","text":"Ngakho wasesithi, “Ngiyinceku ka-Abhrahama."},{"book":"UGenesisi","chapter":"24","verse":"35","text":"UThixo uyibusisile inkosi yami kakhulu, isinothile kakhulu. Uyiphile izimvu lenkomo, isiliva legolide, lezinceku zesilisa lezesifazane kanye lamakamela labobabhemi."},{"book":"UGenesisi","chapter":"24","verse":"36","text":"Inkosikazi yenkosi yami, uSara, imzalele indodana ebudaleni bayo, inkosi yami yasiyinika leyondodana konke elakho."},{"book":"UGenesisi","chapter":"24","verse":"37","text":"Njalo inkosi yami yangifungisa isifungo yathi, ‘Ungazuzeli indodana yami umfazi emadodakazini amaKhenani, engihlala elizweni lawo,"},{"book":"UGenesisi","chapter":"24","verse":"38","text":"kodwa yana ezininini zikababa, kwabosendo lwakithi, uzuzele indodana yami umfazi.’"},{"book":"UGenesisi","chapter":"24","verse":"39","text":"Ngasengiyibuza inkosi yami ngathi, ‘Pho nxa owesifazane lowo esala ukuza lapha-ke?’"},{"book":"UGenesisi","chapter":"24","verse":"40","text":"Yaphendula yathi, ‘UThixo, engihamba phambi kwakhe, uzathumela ingilosi yakhe ihambe lawe, iphumelelise uhambo lwakho ukuze uzuzele indodana yami umfazi kwabosendo lwakithi, lasezininini zikababa."},{"book":"UGenesisi","chapter":"24","verse":"41","text":"Ngakho uzakuthi ungaya kwabosendo lwakithi, uzakhululwa esifungweni sami loba bangaze bale laye.’"},{"book":"UGenesisi","chapter":"24","verse":"42","text":"Ngithe ukufika kwami emthonjeni lamuhla ngathi, ‘Oh Thixo, Nkulunkulu wenkosi yami u-Abhrahama, nxa uthanda, ngicela uphumelelise uhambo lolu engingalo lapha."},{"book":"UGenesisi","chapter":"24","verse":"43","text":"Akubone, ngimi eceleni kwalo umthombo; nxa kufika intombi izokukha amanzi, ngithi kuyo, “Akunginathise amanzi amalutshwana enkonxeni yakho,”"},{"book":"UGenesisi","chapter":"24","verse":"44","text":"ingaze ithi kimi, “Natha, njalo ngizanathisa lamakamela akho lawo,” kabe nguye uThixo asemkhethele indodana yenkosi yami.’"},{"book":"UGenesisi","chapter":"24","verse":"45","text":"Ngingakaqedi ukukhuleka enhliziyweni yami, uRabheka waphuma, ethwele imbiza yakhe ehlombe. Wehlela emthonjeni wakha amanzi, ngathi kuye, ‘Akunginathise.’"},{"book":"UGenesisi","chapter":"24","verse":"46","text":"Waphanga wethula imbiza yakhe ehlombe lakhe wathi, ‘Natha, ngizanathisa lamakamela akho njalo.’ Ngakho nganatha, waphinda wanathisa lamakamela njalo."},{"book":"UGenesisi","chapter":"24","verse":"47","text":"Ngambuza ngathi, ‘Uyindodakazi kabani wena?’"},{"book":"UGenesisi","chapter":"24","verse":"48","text":"ngasengikhothamela phansi, ngamkhonza uThixo. Ngadumisa uThixo, uNkulunkulu wenkosi yami u-Abhrahama, ongikhokhele endleleni eqondileyo ngazathola intombi engumzukulu womfowabo wenkosi yami ngayizuzela indodana yayo inkosi yami."},{"book":"UGenesisi","chapter":"24","verse":"49","text":"Manje-ke nxa lizatshengisa umusa lokwethembeka enkosini yami, ngitshelani; loba kungenjalo, ngitshelani ukuze ngazi ukuthi ngithini.”"},{"book":"UGenesisi","chapter":"24","verse":"50","text":"ULabhani loBhethuweli baphendula bathi, “Lokhu kuvela kuThixo; kakukho esingakutsho kuwe, loba yini."},{"book":"UGenesisi","chapter":"24","verse":"51","text":"Nangu uRabheka; mthathe uhambe laye ayekuba ngumfazi wendodana yenkosi yakho, njengalokhu okuqondiswe nguThixo.”"},{"book":"UGenesisi","chapter":"24","verse":"52","text":"Kwathi inceku ka-Abhrahama ikuzwa lokhu abakutshoyo yakhothama phansi emhlabathini phambi kukaThixo."},{"book":"UGenesisi","chapter":"24","verse":"53","text":"Ngakho inceku yasikhupha igolide lesiliva kanye lempahla zokugqoka yakupha uRabheka; yapha njalo umnewabo lonina izipho ezidulayo."},{"book":"UGenesisi","chapter":"24","verse":"54","text":"Yena lamadoda ayehamba lawo basebesidla njalo banatha, balala khona."},{"book":"UGenesisi","chapter":"24","verse":"55","text":"Kodwa umnewabo lonina baphendula bathi, “Ake ume kesihlale lentombazana okwensukwana ezingaba litshumi; lapho selingahamba-ke.”"},{"book":"UGenesisi","chapter":"24","verse":"56","text":"Kodwa wathi kubo, “Lingangibambeleli, njengoba uThixo eseluphumelelisile uhambo lwami. Wothini ngihambe ukuze ngiyefika enkosini yami.”"},{"book":"UGenesisi","chapter":"24","verse":"57","text":"Basebesithi, “Wothi sibize intombazana kesiyibuze ngakho.”"},{"book":"UGenesisi","chapter":"24","verse":"58","text":"Ngakho bambiza uRabheka bambuza bathi, “Uyafuna ukuhamba layo indoda le na?”"},{"book":"UGenesisi","chapter":"24","verse":"59","text":"Ngakho basebemkhulula udadewabo uRabheka ukuba ahambe kanye lomlizane wakhe, bahamba lenceku ka-Abhrahama lamadoda ayelayo."},{"book":"UGenesisi","chapter":"24","verse":"60","text":"Njalo bambusisa uRabheka bathi kuye,"},{"book":"UGenesisi","chapter":"24","verse":"61","text":"URabheka lamantombazana akhe bazilungiselela, basebekhwela amakamela abo bahamba lendoda leyo. Ngakho inceku yamthatha uRabheka yahamba."},{"book":"UGenesisi","chapter":"24","verse":"62","text":"Ngalesosikhathi u-Isaka wayesefikile evela eBheri-Lahayi-Royi, ngoba wayehlala eNegebi."},{"book":"UGenesisi","chapter":"24","verse":"63","text":"Ngenye intambama waya ensimini ehambahamba ukuthi ake ahluze ingqondo, wasesithi uyakhangela wabona amakamela esiza."},{"book":"UGenesisi","chapter":"24","verse":"64","text":"URabheka laye wakhangela wambona u-Isaka. Wehla ekameleni lakhe"},{"book":"UGenesisi","chapter":"24","verse":"65","text":"wabuza inceku wathi, “Indoda leyana esensimini ngubani, leyana esihlangabezayo?”"},{"book":"UGenesisi","chapter":"24","verse":"66","text":"Inceku yasimtshela u-Isaka konke lokho eyayikwenzile."},{"book":"UGenesisi","chapter":"24","verse":"67","text":"U-Isaka wamngenisa ethenteni likanina uSara, wahle wamthatha uRabheka. Ngakho wasesiba ngumkakhe, wamthanda; u-Isaka waduduzeka ngemva kokufa kukanina."}]}