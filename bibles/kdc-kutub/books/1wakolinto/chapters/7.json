{"data":[{"book":"1 Wakolinto","chapter":"7","verse":"1","text":"Lelo, kwa mbuli zija zimnyandikile,"},{"book":"1 Wakolinto","chapter":"7","verse":"2","text":"Lakini kwavija kuna ugoni, kila mbigalo yawe na mwehe wake mwenyego, na kila mtwanzi yawe na mkasano wake mwenyego."},{"book":"1 Wakolinto","chapter":"7","verse":"3","text":"Mbigalo yatende vija viyolondigwa kwa mwehe wake na vivija mtwanzi yatende vija viyolondigwa kwa mkasano wake."},{"book":"1 Wakolinto","chapter":"7","verse":"4","text":"Mwehe kabule udahi na lukuli lwake, lakini mkasano wake kanao. Vivo ili kwa mkasano kaduhu udahi na lukuli lwake, lakini mwehe wake kanao."},{"book":"1 Wakolinto","chapter":"7","verse":"5","text":"Sikumuleke kuwasa hamoja lakini vonda muitogolele wenyego kutenda vivo ili mupate kipindi kinogile cha kumpula Imulungu. Abaho ibweleleni kabili, ili Mwenembago sikuyawageze kwavija hamudaha kuitawala wenyego."},{"book":"1 Wakolinto","chapter":"7","verse":"6","text":"Siwalongela vino kwa kuwalagiza, lakini vinigesa niye."},{"book":"1 Wakolinto","chapter":"7","verse":"7","text":"Maza vinonda niye wanhu wose wakale kamba vinili niye, lakini kila munhu kana nhunza yake kulawa kwa Imulungu. Imoja kana nhunza ino, na iyagwe kana nhunza ija."},{"book":"1 Wakolinto","chapter":"7","verse":"8","text":"Lelo, kwa waja hawanasola na weli wagane, vinoga kumwenu kukala usaka kamba vinili niye."},{"book":"1 Wakolinto","chapter":"7","verse":"9","text":"Lakini mwahalemelwa kukala usaka, soleni, kwavija vinoga kusola kubanza kusulukila watwanzi."},{"book":"1 Wakolinto","chapter":"7","verse":"10","text":"Kwa waja wasolile na kusoligwa nowagwaa lagizo, sijangu lakini da Mndewa, mwehe sikuyaileke na mkasano wake,"},{"book":"1 Wakolinto","chapter":"7","verse":"11","text":"lakini kamba yahatenda vivo, yakale usaka hebu wailumbe kabili na mkasano wake. Nayo mkasano sikuyamwase mwehe wake."},{"book":"1 Wakolinto","chapter":"7","verse":"12","text":"Kwa wanhu wayagwe nolonga niye, lakini siyo Mndewa, kamba mbigalo Mkilisito kana mwehe yolema kumtogola Yesu na imwehe kotogola kukala nayo, sikuyamwase."},{"book":"1 Wakolinto","chapter":"7","verse":"13","text":"Na kamba mtwanzi Mkilisito kasoligwa na mbigalo hamtogola Yesu na kotogola kukala nayo, sikuyamuleme."},{"book":"1 Wakolinto","chapter":"7","verse":"14","text":"Kwavija mkasano hamtogola Yesu kotogoligwa na Imulungu kwa kuilumba na mwehe wake, na mwehe hamtogola Yesu kotogoligwa na Imulungu kwa kuilumba na mkasano wake. Maza haili vivo, wana wao sambi watogoligwe na Imulungu, lakini Imulungu kawatogola."},{"book":"1 Wakolinto","chapter":"7","verse":"15","text":"Lakini kamba ija hamtogola Yesu kolonda kumuleka miyage yeli Mkilisito na yamuleke. Kwa kilamuso acho, ayo imkilisito, mbigalo hebu mtwanzi, hagomigwa kutenda vivo. Kwavija Imulungu kawakema mukale moyo uholile."},{"book":"1 Wakolinto","chapter":"7","verse":"16","text":"Gweye mwehe Mkilisito, kojuwa vilihi kuwa hudaha kumkombola mkasano wako? Hebu gweye mkasano Mkilisito, kojuwa vilihi kuwa hudaha kumkombola mwehe wako?"},{"book":"1 Wakolinto","chapter":"7","verse":"17","text":"Avo kila munhu na yakale kamba vija Mndewa viyamtendile yawe, na vivija ukale kamba viukalile Imulungu viyakukemile. Dino dijo lagizo jangu kwa vibumbila vose va wanhu wamtogole Yesu."},{"book":"1 Wakolinto","chapter":"7","verse":"18","text":"Kamba munhu yengile kumbi kakemigwa na Imulungu, sikuyaivizile kuwa hanakwingila kumbi. Na kamba viyakemigwe kakala hanakwingila kumbi, sikuyengile kumbi."},{"book":"1 Wakolinto","chapter":"7","verse":"19","text":"Kwavija kwingila kumbi hebu kuleka kwingila kumbi siyo kinhu, kilondigwa ni kugagoga malagizo ga Imulungu."},{"book":"1 Wakolinto","chapter":"7","verse":"20","text":"Avo kila munhu yakale kamba viyakalile kipindi viyakemigwe na Imulungu."},{"book":"1 Wakolinto","chapter":"7","verse":"21","text":"Vino, gweye viukemigwe na Imulungu kukala mtumwa? Sikuugelegeze, lakini wahapata kipindi cha kulekesigwa, kisang'hanile."},{"book":"1 Wakolinto","chapter":"7","verse":"22","text":"Kwavija mtumwa yakemigwe na Mndewa kokuwa munhu yalekesigwe kwa Mndewa. Vivo ili kwa munhu yalekesigwe yakemigwe na Mndewa kokuwa mtumwa wa Kilisito."},{"book":"1 Wakolinto","chapter":"7","verse":"23","text":"Imulungu kawagula kwa bei ng'hulu, avo sikumuwe watumwa wa wanhu."},{"book":"1 Wakolinto","chapter":"7","verse":"24","text":"Ndugu zangu, kila munhu na yakale kwa kuilumba na Imulungu kamba vija viyakalile kipindi Imulungu viyamkemile."},{"book":"1 Wakolinto","chapter":"7","verse":"25","text":"Kwa gaja gamtwandikile mbuli ya wanhu wasaka, nabule lagizo kulawa kwa Mndewa, lakini nolonga vinigesa kamba munhu nitamaniligwa mbuli ya koneligwa bazi na Mndewa."},{"book":"1 Wakolinto","chapter":"7","verse":"26","text":"Lakini mbuli ya kugaya kuli sambi, vinikona niye yokuwa vinoga kwa munhu kukala kamba viyali."},{"book":"1 Wakolinto","chapter":"7","verse":"27","text":"Vino gweye kuna mwehe? Avo sikuumwase. Vino gweye hunasola? Avo sikuulonde kusola."},{"book":"1 Wakolinto","chapter":"7","verse":"28","text":"Lakini wahasola, hutendile nzambi. Na mndele yahasoligwa hatendile nzambi. Lakini wao waisolile ogazika ng'hani mwiisi ino, na niye silonda mweye muwe kamba wao."},{"book":"1 Wakolinto","chapter":"7","verse":"29","text":"Ndugu zangu, nolonga vino, kipindi kisigale kidodo. Avo kulawa sambi wanhu weli na wehe wakale kamba wasaka,"},{"book":"1 Wakolinto","chapter":"7","verse":"30","text":"na waja olila wakale kamba hawalila na waja odeng'helela wakale kamba hawadeng'helela na wagulaji wakale kamba hawagulile kinhu,"},{"book":"1 Wakolinto","chapter":"7","verse":"31","text":"na waja osang'hanila vinhu va mwiisi ino wakale kamba wabule sang'hano navo. Kwavija isi ino kamba viili sambi, honda ikale ng'hani."},{"book":"1 Wakolinto","chapter":"7","verse":"32","text":"Nolonda mweye sikumunyawenyawe. Munhu msaka kohunganikila mbuli za Mndewa, kwavija kolonda kumnogeza Mndewa."},{"book":"1 Wakolinto","chapter":"7","verse":"33","text":"Lakini mbigalo mwene mwehe kohunganikila mbuli za mwiisi, kwavija kolonda kumnogeza mwehe wake,"},{"book":"1 Wakolinto","chapter":"7","verse":"34","text":"nayo kokwegigwa mhande mbili. Mtwanzi yelibule mkasano hebu mhambe kohunganikila sang'hano za Mndewa, kwavija kolonda kung'ala kwa lukuli na loho, lakini mtwanzi yeli na mkasano kohunganikila mbuli za mwiisi, kwavija kolonda kumnogeza mkasano wake."},{"book":"1 Wakolinto","chapter":"7","verse":"35","text":"Nolonga vino kwavija nolonda kuwataza mweye. Siwagoma bule, lakini nolonda mweye mutende gaja ganogile ili mupate kumsang'hanila Mndewa kwa moyo umoja."},{"book":"1 Wakolinto","chapter":"7","verse":"36","text":"Kamba munhu yoyose kogesa hamtendela vinogile mhambe yoolonda kufunga nayo zengele. Na kamba mhambe ayo kokuwa na miyaka mingi kwa kusoligwa na komsulukila ng'hani na yatende kamba viyolonda. Yafunge nayo zengele, aho hatenda nzambi."},{"book":"1 Wakolinto","chapter":"7","verse":"37","text":"Lakini kamba mbigalo kolonda mwenyego muumoyo wake kuleka kusola, na kodaha kuleka kusulukila na kutenda viyolonda, aho kotenda goya ng'hani yahaleka kumsola mhambe ayo."},{"book":"1 Wakolinto","chapter":"7","verse":"38","text":"Avo munhu yosola mtwanzi kotenda vinogile, lakini munhu yoleka kusola kotenda vinogile ng'hani."},{"book":"1 Wakolinto","chapter":"7","verse":"39","text":"Mtwanzi yasoligwe kokuwa kafungigwa na mkasano wake kipindi chose cha ugima wake, lakini mkasano wake yahafa, kodaha kusoligwa na mbigalo yoyose yoomulonda lakini kolondigwa yawe Mkilisito."},{"book":"1 Wakolinto","chapter":"7","verse":"40","text":"Lakini vinikona niye, mtwanzi ayo komweda ng'hani yahakala usaka. Avo vinigesa niye, vivija ninayo Loho wa Imulungu."}]}