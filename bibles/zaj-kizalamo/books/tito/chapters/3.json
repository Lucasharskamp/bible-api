{"data":[{"book":"TITO","chapter":"3","verse":"1","text":"Wakumbuse wanhu wawe wende ha watawala na wali na udaho na sambiwawadulukile, ila waisasale kutenda mbuli zose zinogile."},{"book":"TITO","chapter":"3","verse":"2","text":"Walongele sambiwamulonge vihile munhu yoyose, sambiwagombe, ila wahole na wawe na moyo unogile ha wanhu wose."},{"book":"TITO","chapter":"3","verse":"3","text":"Umwaka tweye wenyego tukala wabozi, wadulu, tupotele, na nyakadala wa sulukila bwando zihile na za uhondo wa muulumwengu. Tukala ukazi wa kuilondela gehile na mkuiyonela migongo, wanhu wayagwe watwihila, na tweye tuihila wenyego kwa wenyego."},{"book":"TITO","chapter":"3","verse":"4","text":"Ila unozi na noge da Mulungu Mkombola wetu vuvigubuligwe,"},{"book":"TITO","chapter":"3","verse":"5","text":"katukombola, si sama ya vinhu vinogile vitutendile, ila sama ya bazi jake. Katukombola kubitila Loho wa Mulungu, ayo yatutendile tuvumbuke mwanza wa ikabili na kutugalula kuwa wa sambi mkutusuluza."},{"book":"TITO","chapter":"3","verse":"6","text":"Mulungu katwitila Loho wake3:6 Mulungu katwitila Loho wake nhegulo yake Mulungu katugwelela Loho wake. bila mhima kubitila Yesu Kilisto Mkombola wetu,"},{"book":"TITO","chapter":"3","verse":"7","text":"giladi tupetigwe na Mulungu kuwa wanhu walibule uzenzeleganye kubitila ngekewa yake na kuwa wahazi wa ugima wa digunge utuutamanila."},{"book":"TITO","chapter":"3","verse":"8","text":"Mbuli zino zinilongile si za uvwizi."},{"book":"TITO","chapter":"3","verse":"9","text":"Ila uinege na mbamila za kibozi, simulizi za misululu ya wahenga, ngomba, na kuisuna sama ya Malagizo ga Musa. Mbuli zino hazizenga na za kibozi."},{"book":"TITO","chapter":"3","verse":"10","text":"Munhu yoyose yogala mbagu mmwanza wenu, mzume mianza mibili, abaho kamba hakuhulike, muleke."},{"book":"TITO","chapter":"3","verse":"11","text":"Uvitange kamba wanhu kamba wano hawali muna ikweli, na vilozo vao vowatagusa kamba wahonyela."},{"book":"TITO","chapter":"3","verse":"12","text":"Notamanila kumtuma Atema ama Tikiko kumwako. Yahavika tu, tenda vuudahile wize tuiting'hane kudiwambo da Nikapoli, kwavija nokala haja kipigiti chose cha kihuhe."},{"book":"TITO","chapter":"3","verse":"13","text":"Tenda vuudahile umtaze Zena yagatangile goya malagizo na Apolo giladi wasonge mwanza wao, na uwagwelele kila kinhu chowolonda."},{"book":"TITO","chapter":"3","verse":"14","text":"Na wanhu zetu wamtogole Kilisto waifundize kusang'hanika bila kushulutizwa na munhu, giladi wapate vinhu viwolonda mazua gose na sambiwakale bila kutenda sang'hano yoyose."},{"book":"TITO","chapter":"3","verse":"15","text":"Wanhu wose wali hamoja na nie wokulamsa. Walamse mbwiga zetu mnhamanila."}]}