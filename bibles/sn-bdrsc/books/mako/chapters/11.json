{"data":[{"book":"Mako","chapter":"11","verse":"1","text":"Pavakanga vava kusvika kuJerusarema uye vasvika kuBhetifage neBhetani paGomo reMiorivhi, Jesu akatuma vaviri vavadzidzi vake,"},{"book":"Mako","chapter":"11","verse":"2","text":"achiti kwavari, “Endai mumusha wakatarisana nemi. Pamunongopinda mauri, muchawana mwana wembongoro asina kumbotasvwa nomunhu, akasungirirwa ipapo. Mumusunungure mugouya naye pano."},{"book":"Mako","chapter":"11","verse":"3","text":"Kana mukabvunzwa nomunhu kuti, ‘Seiko muchiita izvi?’ muti kwaari, ‘Ishe anomuda uye achamudzosa pano nokukurumidza.’ ”"},{"book":"Mako","chapter":"11","verse":"4","text":"Vakaenda vakandowana mwana wembongoro ari kunze munzira yomumusha, akasungirirwa pamukova. Pavakamusunungura,"},{"book":"Mako","chapter":"11","verse":"5","text":"vamwe vanhu vakanga vamirepo vakabvunza vakati, “Muri kuitei, muchisunungura mwana wembongoro uyo?”"},{"book":"Mako","chapter":"11","verse":"6","text":"Vakapindura sezvavakanga vaudzwa naJesu, uye vanhu vakavarega vachienda."},{"book":"Mako","chapter":"11","verse":"7","text":"Vakauya nembongoro iyi kuna Jesu vakakanda majasi avo pamusoro payo, iye akagara pairi."},{"book":"Mako","chapter":"11","verse":"8","text":"Vanhu vazhinji vakawaridza majasi avo mumigwagwa, vamwe vakawaridza matavi avakanga vatema musango."},{"book":"Mako","chapter":"11","verse":"9","text":"Vakanga vari mberi navaya vaitevera vakadanidzira vachiti:"},{"book":"Mako","chapter":"11","verse":"10","text":"“Hwakaropafadzwa umambo hunouya, hwababa vedu Dhavhidhi!”"},{"book":"Mako","chapter":"11","verse":"11","text":"Jesu akapinda muJerusarema uye akaenda kutemberi. Akatarisa-tarisa zvinhu zvose, asi sezvo kwakanga kwadoka, akabuda akaenda kuBhetani navane gumi navaviri."},{"book":"Mako","chapter":"11","verse":"12","text":"Fume mangwana pavakanga vobva kuBhetani, Jesu akanzwa nzara."},{"book":"Mako","chapter":"11","verse":"13","text":"Akaona muonde uri kure una mashizha, akaenda kundoona kana wakanga une muchero. Akati asvika pauri, haana chaakawana asi mashizha bedzi, nokuti yakanga isiri nguva yamaonde."},{"book":"Mako","chapter":"11","verse":"14","text":"Ipapo akati kumuti, “Ngakurege kuva nomunhu anodya muchero paurizve.” Vadzidzi vake vakamunzwa achidaro."},{"book":"Mako","chapter":"11","verse":"15","text":"Paakasvika muJerusarema, Jesu akapinda mutemberi akatanga kudzingira kunze vaya vakanga vachitenga nokutengeserana imomo. Akapidigura tafura dzevaitsinhana mari nezvigaro zvevaitengesa njiva,"},{"book":"Mako","chapter":"11","verse":"16","text":"uye haana kutendera munhu kutakura zvaitengeswa achipinda nomuchivanze chete mberi."},{"book":"Mako","chapter":"11","verse":"17","text":"Uye akavadzidzisa achiti, “Ko, hazvina kunyorwa here kuti:"},{"book":"Mako","chapter":"11","verse":"18","text":"Vaprista vakuru navadzidzisi vomurayiro vakazvinzwa ndokubva vatanga kutsvaka nzira yokumuuraya nayo, nokuti vaimutya, nokuti vanhu vazhinji vose vaishamiswa nedzidziso yake."},{"book":"Mako","chapter":"11","verse":"19","text":"Madekwana akati asvika, vakaenda kunze kweguta."},{"book":"Mako","chapter":"11","verse":"20","text":"Mangwanani, pavakanga vachifamba, vakaona muonde wakaoma kubva kumidzi."},{"book":"Mako","chapter":"11","verse":"21","text":"Petro akarangarira akati kuna Jesu, “Rabhi, tarirai! Muonde wamakatuka waoma!”"},{"book":"Mako","chapter":"11","verse":"22","text":"Jesu akapindura akati, “Ivai nokutenda muna Mwari."},{"book":"Mako","chapter":"11","verse":"23","text":"Ndinokuudzai chokwadi, kana munhu akati kugomo iri, ‘Enda, uzvikande mugungwa,’ uye asingakahadziki nazvo mumwoyo make, asi achitenda kuti zvaareva zvichaitika, achazviitirwa."},{"book":"Mako","chapter":"11","verse":"24","text":"Naizvozvo ndinoti kwamuri, zvose zvamunokumbira mukunyengetera, tendai kuti mazvigamuchira, uye zvichava zvenyu."},{"book":"Mako","chapter":"11","verse":"25","text":"Uye paunomira uchinyengetera, kana mumwe munhu akakutadzira, muregerere, kuitira kuti Baba vako vari kudenga vagokuregerera zvivi zvako."},{"book":"Mako","chapter":"11","verse":"26","text":"Asi kana usingaregereri, Baba vako vari kudenga havazoregereri zvivi zvako.”"},{"book":"Mako","chapter":"11","verse":"27","text":"Vakasvikazve muJerusarema, uye Jesu paaifamba mutemberi, vaprista vakuru, vadzidzisi vomurayiro navakuru vakauya kwaari."},{"book":"Mako","chapter":"11","verse":"28","text":"Vakati, “Unoita zvinhu izvi nesimba ripiko? Uye ndiani akakupa simba rokuita izvi?”"},{"book":"Mako","chapter":"11","verse":"29","text":"Jesu akapindura akati, “Ndichakubvunzai mubvunzo mumwe chete. Ndipindurei, ndigokuudzai simba randinoita naro zvinhu izvi."},{"book":"Mako","chapter":"11","verse":"30","text":"Rubhabhatidzo rwaJohani, rwakabva kudenga kana kuti kuvanhu? Ndiudzei!”"},{"book":"Mako","chapter":"11","verse":"31","text":"Vakataurirana pakati pavo vakati, “Kana tikati, ‘Kudenga,’ achati, ‘Zvino makaregereiko kumutenda?’"},{"book":"Mako","chapter":"11","verse":"32","text":"Asi kana tikati kuvanhu…” (Vakanga vachitya vanhu, nokuti vanhu vose vaitenda kuti Johani akanga ari muprofita zvechokwadi.)"},{"book":"Mako","chapter":"11","verse":"33","text":"Saka vakapindura Jesu vachiti, “Hatizivi.”"}]}