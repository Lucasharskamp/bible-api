{"data":[{"book":"Exodus","chapter":"34","verse":"1","text":"Daarna sprak Jahweh tot Moses: Houw u twee stenen tafelen, zoals de vorige; dan zal Ik er de woorden opschrijven, die op de vorige tafelen stonden, welke gij hebt verbrijzeld."},{"book":"Exodus","chapter":"34","verse":"2","text":"Zorg, dat gij tegen de morgen gereed zijt; bestijg dan de berg Sinaï, en blijf daar op de top van de berg op Mij wachten."},{"book":"Exodus","chapter":"34","verse":"3","text":"Maar niemand mag met u mee, niemand mag op heel de berg worden gezien; zelfs mogen er geen schapen en runderen weiden in de nabijheid van de berg."},{"book":"Exodus","chapter":"34","verse":"4","text":"Moses hakte dus twee stenen tafelen, gelijk aan de eerste, besteeg vroeg in de morgen de berg Sinaï, zoals Jahweh het hem had bevolen, en nam de twee stenen tafelen met zich mee."},{"book":"Exodus","chapter":"34","verse":"5","text":"Toen daalde Jahweh neer in de wolk, terwijl Moses daar op Hem wachtte en Jahweh aanriep bij zijn Naam."},{"book":"Exodus","chapter":"34","verse":"6","text":"Nu ging Jahweh hem voorbij, en Jahweh riep: Jahweh is een barmhartige en ontfermende God, lankmoedig, vol van liefde en trouw,"},{"book":"Exodus","chapter":"34","verse":"7","text":"die duizenden genade bewijst, die misdaden, fouten en zonden vergeeft, zonder ze ongestraft te laten, maar de zonden der vaderen op de zonen en kleinzonen wreekt tot in het derde en vierde geslacht."},{"book":"Exodus","chapter":"34","verse":"8","text":"Haastig wierp Moses zich op zijn knieën, boog zich ter aarde,"},{"book":"Exodus","chapter":"34","verse":"9","text":"en sprak: Heer, zo ik genade gevonden heb ik uw ogen, Heer, trek dan mee op, te midden van ons. Zeker het is een weerbarstig volk; maar vergeef ons onze zonde en schuld, en neem ons als uw erfdeel aan."},{"book":"Exodus","chapter":"34","verse":"10","text":"Hij sprak: Zie, Ik sluit een Verbond met u. Ten aanschouwen van heel uw volk zal Ik wonderdaden verrichten, zoals er nog nooit op de ganse aarde en onder enig volk zijn gewrocht; en heel het volk, waaronder gij leeft, zal het werk van Jahweh zien. Ja, ontzaglijk zal het zijn, wat Ik voor u ga verrichten!"},{"book":"Exodus","chapter":"34","verse":"11","text":"Onderhoud slechts, wat Ik u heden gebied; dan drijf Ik de Amorieten, Kanaänieten, Chittieten, Perizzieten, Chiwwieten en Jeboesieten voor u uit."},{"book":"Exodus","chapter":"34","verse":"12","text":"Wacht u ervoor, een verbond te sluiten met de bewoners van het land, waar gij heen trekt, opdat zij onder u geen valstrik worden."},{"book":"Exodus","chapter":"34","verse":"13","text":"Neen, gij moet hun altaren verwoesten, hun wijstenen omverwerpen en hun heilige bomen omhakken."},{"book":"Exodus","chapter":"34","verse":"14","text":"Gij zult geen vreemden god aanbidden; want Jahweh wordt ijverzuchtig genoemd, en Hij is een naijverige God."},{"book":"Exodus","chapter":"34","verse":"15","text":"Sluit geen verbond met de inwoners van het land, die ontuchtig hun goden achterna lopen, en aan hun goden offers brengen. Want anders nodigen zij u daarbij uit, en zoudt gij van hun altaren eten;"},{"book":"Exodus","chapter":"34","verse":"16","text":"gij zoudt hun dochters als vrouwen voor uw zonen nemen, en hun dochters, die ontuchtig haar goden achterna lopen, zouden ook uw zonen daartoe verleiden."},{"book":"Exodus","chapter":"34","verse":"17","text":"Gij moogt u geen gegoten godenbeeld maken."},{"book":"Exodus","chapter":"34","verse":"18","text":"Gij moet het feest der ongedesemde broden vieren. Op de vastgestelde tijd van de maand Abib zult ge zeven dagen lang ongedesemd brood eten, zoals Ik u bevolen heb; want in de maand Abib zijt ge uit Egypte getrokken."},{"book":"Exodus","chapter":"34","verse":"19","text":"Al wat de moederschoot opent, behoort aan Mij: ieder eerstgeboren mannelijk dier van uw kudde, zowel van runderen als van schapen;"},{"book":"Exodus","chapter":"34","verse":"20","text":"alleen het eerstgeboren ezelsjong zult ge loskopen met een lam, of het anders de nek breken. Maar al de eerstgeborenen van uw zonen moet ge loskopen, en zij zullen niet met lege handen voor Mij verschijnen."},{"book":"Exodus","chapter":"34","verse":"21","text":"Zes dagen moogt ge werken, maar op de zevende dag zult gij rusten; zelfs in de ploeg(-) en oogsttijd zult ge dan rusten."},{"book":"Exodus","chapter":"34","verse":"22","text":"Bij de eerstelingen van de tarweoogst zult ge het feest der weken vieren: en het plukfeest bij de wisseling van het jaar."},{"book":"Exodus","chapter":"34","verse":"23","text":"Drie maal per jaar moeten alle mannen onder u voor den Heer Jahweh, den God van Israël, verschijnen."},{"book":"Exodus","chapter":"34","verse":"24","text":"En wanneer Ik de heidenen voor u heb verdreven en u een uitgestrekt grondgebied heb geschonken, zal niemand uw land zelfs begeren, terwijl gij driemaal per jaar optrekt, om voor Jahweh, uw God, te verschijnen."},{"book":"Exodus","chapter":"34","verse":"25","text":"Gij zult het bloed van wat Mij is geofferd, niet tegelijk met gedesemd brood ten offer brengen. Van het paasoffer mag niets tot de volgende morgen worden bewaard."},{"book":"Exodus","chapter":"34","verse":"26","text":"De eerste vruchten van uw akkers moet ge naar het huis van Jahweh, uw God, brengen. Gij moogt het geitje niet koken in de melk van zijn moeder."},{"book":"Exodus","chapter":"34","verse":"27","text":"Nu sprak Jahweh tot Moses: Schrijf deze geboden op; want op grond van deze geboden, sluit Ik met u en Israël een Verbond."},{"book":"Exodus","chapter":"34","verse":"28","text":"En Moses bleef daar met Jahweh veertig dagen en veertig nachten, zonder te eten of te drinken, en Hij schreef op de tafelen de bepalingen van het Verbond: de tien geboden."},{"book":"Exodus","chapter":"34","verse":"29","text":"Daarna daalde Moses van de berg Sinaï af, met de tafelen van het Verbond in zijn hand. Terwijl Moses van de berg afdaalde, wist hij niet, dat de huid van zijn aangezicht straalde, omdat hij met Jahweh gesproken had."},{"book":"Exodus","chapter":"34","verse":"30","text":"Toen Aäron en al de Israëlieten zagen, dat de huid van Moses’ aangezicht straalde, durfden zij hem niet naderen."},{"book":"Exodus","chapter":"34","verse":"31","text":"Eerst toen Moses hen riep, kwamen Aäron en al de leiders van de gemeenschap bij hem, en sprak Moses hun toe."},{"book":"Exodus","chapter":"34","verse":"32","text":"Nu durfden ook de andere Israëlieten naderen, en deelde Moses hun alles mee, wat Jahweh hem op de berg Sinaï bevolen had."},{"book":"Exodus","chapter":"34","verse":"33","text":"Toen Moses zijn toespraak beëindigd had, legde hij een sluier over zijn gelaat."},{"book":"Exodus","chapter":"34","verse":"34","text":"En telkens wanneer Moses voor Jahweh verscheen om met Hem te spreken, verwijderde hij de sluier, tot hij weer heenging. Maar als hij dan naar buiten trad, om de Israëlieten alle bevelen mede te delen,"},{"book":"Exodus","chapter":"34","verse":"35","text":"en dezen zagen hoe de huid van Moses’ aangezicht straalde, legde Moses de sluier over zijn gelaat, totdat hij weer naar binnen ging, om met God te spreken."}]}