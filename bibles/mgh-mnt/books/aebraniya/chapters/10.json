{"data":[{"book":"Aebraniya","chapter":"10","verse":"1","text":"Paahi etu ukhalhawaya Malhehero a ashinna Musa phi irungu yo chittu choombone chinowa ukhumelhelha, ahilhikaanaka ni chittu chinenene, chihooriaka waaratiha attu anonthimicha Nlhuku wo isadaka chinokumihiya venchi kila iyaakha."},{"book":"Aebraniya","chapter":"10","verse":"2","text":"Yakaari chiicho etu, isadaka khacheemelha ukumihiya? Chani attu anonthimicha Nlhuku ayo akaahapihiye uwonya waya wo yeyo iphiro iyo, mirima chaya khachoona wiira kharina milhatu cho ummwonya Nlhuku?"},{"book":"Aebraniya","chapter":"10","verse":"3","text":"Nansho chechiyo isadaka chiyo chinokumihiya kila iyaakha wo upusha attu wiira ahowonya."},{"book":"Aebraniya","chapter":"10","verse":"4","text":"Ukhalhawaya isadaka yo iphome cho ing'ope ni iphome yo ipuri khachinooria uhapiha milhatu cho uwonya."},{"book":"Aebraniya","chapter":"10","verse":"5","text":"Phi nlhatu etu, Kuristo vaawa awe velhaponi, ahomwiirelha Nlhuku,"},{"book":"Aebraniya","chapter":"10","verse":"6","text":"Khamwaachivelhiye isadaka cha ashinama chinopahiya mooro mena"},{"book":"Aebraniya","chapter":"10","verse":"7","text":"Ni mii nkakeera, ‘Mii kiri vaa, kipange mattunelho ao Uwe Nlhuku,"},{"book":"Aebraniya","chapter":"10","verse":"8","text":"Wo upachera Kuristo enre, “Khamwaattunne mena khamwaachivelhiye isadaka mena ishaani mena isadaka cha ashinama chinopahiya mooro mena isadaka cho uhapiha milhatu cho uwonya.” olhumacha chiicho inakhalhaka isadaka chihimiye ni Malhehero a ashinna Musa, chaari chikumihiyaka."},{"book":"Aebraniya","chapter":"10","verse":"9","text":"Nkeera tho, “Mii kiri vaa, Uwe Nlhuku, kipange mattunelho ao.” Phi chiichammo etu Nlhuku ahothamiha isadaka cho upacha ni weesha isadaka yo nayelhi, isadaka ya Kuristo mwanene."},{"book":"Aebraniya","chapter":"10","verse":"10","text":"Ukhalhawaya Yesu Kuristo ahopanga mattunelho a Nlhuku, hii vano nihohapihiya uwonya wihu wo iphiro yo ibarakha yo isadaka yo iruttu awe yaakuminhe awe nkwaha mmoka tu."},{"book":"Aebraniya","chapter":"10","verse":"11","text":"Kila opochera ishaani noovara ntheko awe kila nihuku ni ukumiha isadaka chechiyo chechiyo venchi, isadaka chihinooria inakhalhaka vakani uhapiha milhatu cho uwonya."},{"book":"Aebraniya","chapter":"10","verse":"12","text":"Nansho Kuristo ahokumiha nkwaha mmoka isadaka yo uthamiha milhatu cho uwonya, isadaka yo ukhulhuvelhiya mahuku o uhimalha, amalhiheke nkaakhalha wiimonono wa Nlhuku."},{"book":"Aebraniya","chapter":"10","verse":"13","text":"Ni toka vavawo noweherera amalhaponi awe akottolhiye awe aanyikalhelha."},{"book":"Aebraniya","chapter":"10","verse":"14","text":"Ukhalhawaya wo isadaka yeekuminhe awe nkwaha mmoka, ahaathanlha areerihiye alhe, anohapihiya milhatu chaya cho uwonya."},{"book":"Aebraniya","chapter":"10","verse":"15","text":"Ni Iphumu ya Nlhuku nohimiechesha chiicho veneera aya,"},{"book":"Aebraniya","chapter":"10","verse":"16","text":"“Athithi aneera, Alha phi malhehano kinohalha aka waalhehana mahuku anowa,"},{"book":"Aebraniya","chapter":"10","verse":"17","text":"Ni ayo nkayoncherera wiira,"},{"book":"Aebraniya","chapter":"10","verse":"18","text":"Paahi etu milhatu cho uwonya vanothamihiya aya, khuuwo tho mwaha wo ukumihiya isadaka yo nlhatu wo uhiyereriya uwonya."},{"book":"Aebraniya","chapter":"10","verse":"19","text":"Haya etu ashilhoko aka, nihanaa nikhulhuvelho no ukelha uri Nipuro Nitakatifu Chinene wo iphiro yo iphome ya Yesu,"},{"book":"Aebraniya","chapter":"10","verse":"20","text":"wo iphiro yo ulhoka inihulhenlhe awe, inoniholhelha urii ukumi, vari nipaziya nulhupalhe, yaani iruttu awe mwanene."},{"book":"Aebraniya","chapter":"10","verse":"21","text":"Ni ukhalhawaya nihanaa Opochera ishaani Mulhupalhe neemelhelha inupa yonkhaye ya Nlhuku,"},{"book":"Aebraniya","chapter":"10","verse":"22","text":"paahi etu nimwaatamerieke Nlhuku wo nrima woombone, wo nrima wo ikekhiaye uratihiye wiira nihiye iphiro cho unanara ni wo iruttu chihapihiye wo maashi oombone."},{"book":"Aebraniya","chapter":"10","verse":"23","text":"Nithepeke etu uvarelhelha nikhulhuvelho ninorumelhelha ihu wo uhoova, ukhalhawaya Nlhuku lhehilhe ri o ukhulhuvelhiya."},{"book":"Aebraniya","chapter":"10","verse":"24","text":"Tho, nikavihaneke hii naashineneru ni wooniha nrima wo uttunana ni upanga mitheko choombone."},{"book":"Aebraniya","chapter":"10","verse":"25","text":"Nihoochee mena nihihiye mwaha wo ukumaanacha vamoka thoko chineera aya attu akina. Nithepeke uhelhana mirima uno nichuwelhaka wiira nihuku na Athithi nihaatameria."},{"book":"Aebraniya","chapter":"10","verse":"26","text":"Nichuwelheke etu wiira, nawonyaka mweni ninachuwenlhe ikeekhene, khiiwo isadaka ikina tho inohalha ukumihiya wo nlhatu wo uhiyereriya uwonya wihu."},{"book":"Aebraniya","chapter":"10","verse":"27","text":"Ittu ihanlhe vavawo iri uweherera noovaka uhukumulhiya ni upahiya mooro wo uviha unohalha waapaha attu onkhaye anonkhota Nlhuku."},{"book":"Aebraniya","chapter":"10","verse":"28","text":"Ntu riyoothe nokhota urumelhelha Malhehero a Nlhuku aavahilhe awe ashinna Musa nowiiviya wo uhoonelhiya ikiriri, yahimiecheshiyaka ni attu elhi ama araru."},{"book":"Aebraniya","chapter":"10","verse":"29","text":"Ntu nonheulhacha Mwaana a Nlhuku ni uheulhacha iphome yo Malhehano a Nlhuku inlhokihilhe ama ntu nonruwana Iphumu ya Nlhuku nonivaha mahalha o ibarakha, yoyo nootwarushiya ntwarusho wo uvirelhelha chinene."},{"book":"Aebraniya","chapter":"10","verse":"30","text":"Ukhalhawaya nihonchuwelha himilhe, “Ulhivelhelhiha phi wawaka, Mii kinoolhivelhelhiha.” Eeraka tho vakittu vakina, “Athithi anowaahukumulha attu aya.”"},{"book":"Aebraniya","chapter":"10","verse":"31","text":"Iri ittu yo woopiha chinene, uvariya ni Nlhuku ri nkumi wiira o uhukumulheni!"},{"book":"Aebraniya","chapter":"10","verse":"32","text":"Nansho muupuwelheke mahuku avinre vaamwalhelhiye inyu nthuko ni Nlhuku, vaatwaruwa inyu chinene, nansho mwahovilhelha ntwarusho nulhupalhe nno."},{"book":"Aebraniya","chapter":"10","verse":"33","text":"Nkwaha nkina mwahoruwaniya ni uhambulhachiya mwaattuni. Ni ikatema ikina vaakavihanne inyu ni attu aapangelhachiya thoko chiicho."},{"book":"Aebraniya","chapter":"10","verse":"34","text":"Ukhalhawaya mwahoonelha ikiriri chinene attu attukiye vamoka ni inyu, vaathurulhiye inyu mihakhu chinyu mwahorumelhelha wo nrima woombone, nchuwelhaka wiira, nhanaa nhakhu woombone chinene uhimmalha."},{"book":"Aebraniya","chapter":"10","verse":"35","text":"Paahi etu nhikhwe nrima, nnoowa mwaattuviya nttuvo nulhupalhe."},{"book":"Aebraniya","chapter":"10","verse":"36","text":"Mvilhelheke, mmwe mwaatimiriha uttuna wa Nlhuku, mmwe mwaavahiya yaalhehiye inyu."},{"book":"Aebraniya","chapter":"10","verse":"37","text":"Kwaani Malhove Matakatifu aneera,"},{"book":"Aebraniya","chapter":"10","verse":"38","text":"“Nansho attu aka anovarechesha ikekhia,"},{"book":"Aebraniya","chapter":"10","verse":"39","text":"Paahi etu, hii kanihii attu o urukunuwacha utulhi ni upotera, nansho hii phi attu anopisha nrima, ni woopolhiya."}]}