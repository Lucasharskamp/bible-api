{"data":[{"book":"ፂሞቴዎሴም 1","chapter":"2","verse":"1","text":"ዓካሪ ቢያፓ ቤርታሲ ኔ ዛላ፥ ሜሌ'' ዓሲ ዛላ ሓሣ ዓሲ ዛላ ቢያ ሺኢቃንዳጉዲና ጋላታንዳጉዲ ታ ኔና ዞራኔ።"},{"book":"ፂሞቴዎሴም 1","chapter":"2","verse":"2","text":"ዓያናና ዓኣ ዓሲ ማዒ ሃሣ ኮሺ ዓሲ ማዒ ኮሹሞና ዚቲዮ ጌይ ኑ ናንጋንዳጉዲ ባሼ ካኣቶ''ና ቢታንታ ዓኣ ዓሶናም ሺኢቁዋቴ።"},{"book":"ፂሞቴዎሴም 1","chapter":"2","verse":"3","text":"ዬይ ኑና ዻቂሻ ፆኦዛሢም ኮሺ ማዔያ፥ ሃሣ ዎዛሳያኬ።"},{"book":"ፂሞቴዎሴም 1","chapter":"2","verse":"4","text":"ዓይጎሮ ጌዔቴ ፆኦሲ ማሊፃ ዓሲ ቢያ ዻቃንዳጉዲና ጎኑሞ ዔራንዳጉዲ ማዔሢሮኬ።"},{"book":"ፂሞቴዎሴም 1","chapter":"2","verse":"5","text":"ፆኦሲ ፔቴ''ኬ፤ ዓሲና ፆኦሲና ባኣካ'' ማዒ ጊኢጊሻሢያ ፔቴ''ኬ፤ ዬይያ ዓሲ ማዔ፥ ዬሱስ ኪሪስቶሴኬ።"},{"book":"ፂሞቴዎሴም 1","chapter":"2","verse":"6","text":"ዓሲ ቢያ ጎሜፓ ጌኤሺ'' ዔካኒ ፔና ዓሶ ዛሎ'' ዓኣሢ ዒንጌሢ ዒዛኬ፤ ዬይ ኮይሳ ዎዳ'' ሄላ''ዛ ፆኦሲ ዓሲ ዻቂሻኒ ማሌ ማሊፆ ዔርዛ ማርካ ማዔኔ።"},{"book":"ፂሞቴዎሴም 1","chapter":"2","verse":"7","text":"ታኣኒያ ፆኦሲ ጉሙርቂሢና ጎኑሞና ዛላ ኬኤዛንዳጉዲ ፆኦሲ ማዾ''ም ዳኪንቴያ፥ ሃሣ ዔርዛ ዓሲ ማዒ ዓይሁዴ ማዒባኣ ዓሶም ዳኪንቴሢ ዬያሮኬ፤ ዬያ ታ ጎኔ ኬኤዛፓዓቴም ሉኡቁዋሴ።"},{"book":"ፂሞቴዎሴም 1","chapter":"2","verse":"8","text":"ዓካሪ ቢያ ቤዞይዳ ዓኣ ፆኦሲም ዱማዼ ዓቲንቃ ጎሪ''ንቲና ዑራና ሃሺ'' ኩጮ ሌካ ዔቂሲ ፆኦሲ ሺኢቃንዳጉዲ ታ ኮዓኔ።"},{"book":"ፂሞቴዎሴም 1","chapter":"2","verse":"9","text":"ዬያጉዲ ላኣላ ሃሣ ቶኦኪ ማዢሢና ዎርቄ ፓልሞ ፓልሚሢና ሚዛጶ ፓልማ ዓኣያ፥ ሃሣ ጊንሣ ሚርጌ ሚኢሼ ዔካ ማኣዖ ማይንቲ ፓልሚሢቱዋንቴ ሼሌዑሞና ፔኤም ኮይሳ ማኣዖ ማይንቶንጎ።"},{"book":"ፂሞቴዎሴም 1","chapter":"2","verse":"10","text":"ፆኦሲ ካኣሽካኔ ጋዓ ላኣላ ማዻኒ ኮይሳ ጎይፆ ኮሺ ማዾ ማዺሢና ፓልሚንቶንጎ።"},{"book":"ፂሞቴዎሴም 1","chapter":"2","verse":"11","text":"ላኣሊ ዚቲ ጌይሢና ዓይሢንቲሢና ዋይዚ ዔራያ ማዖንጎ፤"},{"book":"ፂሞቴዎሴም 1","chapter":"2","verse":"12","text":"ላኣሊ፡ ዓቲንቄ ዔርዛያና ዓቲንቄ ዎይሣያ ማዓንዳጉዲ ታ ኮዑዋሴ፤ ዒዛ ዚቲ ጋዓንዳያ ኮይሳኔ።"},{"book":"ፂሞቴዎሴም 1","chapter":"2","verse":"13","text":"ዓይጎሮ ጌዔቴ ቤርታ ማዢንቴሢ ዓዳኣሜኬ፤ ጊንፃፓኬ ሒዋና ማዢንቴሢ።"},{"book":"ፂሞቴዎሴም 1","chapter":"2","verse":"14","text":"ሃሣ ጊንሣ ፃላሄና ጌሺንቴዞና ፆኦሲኮ ዓይሢፆ ዻቢ ሓሼ''ዛ ላኣሌሎ ማዓንዳኣፓዓቴም ጌሺንቴሢ ዓዳኣሜቱዋሴ።"},{"book":"ፂሞቴዎሴም 1","chapter":"2","verse":"15","text":"ያዺ ማዔቴያ ላኣሊ ፆኦሲ ጉሙርቂሢና ናሹሞና ዓኣያ ማዒ ሃሣ ፆኦሲም ፔና ዱማሲ ዶዴቴ፥ ጊንሣ ሼሌዔ ማዒ ናንጌቴ ናይ ሾይሢና ዻቃንዳኔ።"}]}