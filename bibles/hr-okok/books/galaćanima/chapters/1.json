{"data":[{"book":"Galaćanima","chapter":"1","verse":"1","text":"Ovo je pismo od apostola Pavla. Nije me imenovala neka skupina ljudi ni ljudska vlast. Pozvao me sam Isus Krist i Bog Otac koji je Isusa podignuo od mrtvih."},{"book":"Galaćanima","chapter":"1","verse":"2","text":"Svi ovdašnji kršćani također šalju pozdrav crkvama u Galaciji."},{"book":"Galaćanima","chapter":"1","verse":"3","text":"Neka vam je milost i mir od našega Boga Oca i Gospodina Isusa Krista."},{"book":"Galaćanima","chapter":"1","verse":"4","text":"Krist je umro za naše grijehe, baš kao što je Bog Otac bio i naumio, da nas spasi iz ovoga zlog svijeta u kojemu živimo."},{"book":"Galaćanima","chapter":"1","verse":"5","text":"Zato sva slava pripada Bogu u vijekove vjekova. Amen."},{"book":"Galaćanima","chapter":"1","verse":"6","text":"Ne mogu se načuditi da se tako brzo odvraćate od Boga koji vas je pozvao u svojoj ljubavi i milosti u vječni život što ga daje kroz Krista. Vi već slijedite neki drugi put"},{"book":"Galaćanima","chapter":"1","verse":"7","text":"koji za sebe tvrdi da je Kristovo evanđelje, ali to nije. Prevarili su vas ljudi koji izvrću i mijenjaju istinu o Kristu."},{"book":"Galaćanima","chapter":"1","verse":"8","text":"Ali neka je proklet svatko—pa bio to i ja ili čak anđeo s neba—tko vam navješćuje neko drugo evanđelje od onoga koje sam vam već navijestio."},{"book":"Galaćanima","chapter":"1","verse":"9","text":"I ponavljam: neka je proklet svatko tko bi vam navješćivao neko drugo evanđelje osim onoga koje ste već prihvatili."},{"book":"Galaćanima","chapter":"1","verse":"10","text":"Očito je da ne pokušavam ugoditi ljudima! Ne; trudim se ugoditi Bogu. Kad bih se još uvijek trudio ugađati ljudima, ne bih bio Kristov sluga."},{"book":"Galaćanima","chapter":"1","verse":"11","text":"Draga braćo, hoću da znate kako evanđelje koje sam propovijedao nije ljudska predaja."},{"book":"Galaćanima","chapter":"1","verse":"12","text":"Nisam ga primio ni naučio ni od kakva čovjeka, već od samoga Isusa Krista koji mi se objavio."},{"book":"Galaćanima","chapter":"1","verse":"13","text":"Znate i sami kakav sam bio kao sljedbenik židovske religije—da sam proganjao Božju crkvu i htio ju zatrti."},{"book":"Galaćanima","chapter":"1","verse":"14","text":"Bio sam među najrevnijim Židovima svojega naraštaja i svim silama se trudio slijediti očinske predaje svoje vjere."},{"book":"Galaćanima","chapter":"1","verse":"15","text":"Ali kad se Bogu, koji me je odabrao i pozvao svojom milošću još prije mojega rođenja, svidjelo"},{"book":"Galaćanima","chapter":"1","verse":"16","text":"da mi objavi svojega Sina kako bih ga naviještao među poganima, nisam se savjetovao ni s kojim čovjekom"},{"book":"Galaćanima","chapter":"1","verse":"17","text":"niti sam išao u Jeruzalem k onima koji su prije mene bili apostoli, nego sam otišao u Arabiju pa se zatim vratio u Damask."},{"book":"Galaćanima","chapter":"1","verse":"18","text":"Tek nakon tri godine otišao sam Petru1:18 U grčkome: Kefi. u Jeruzalem i ostao s njim petnaest dana."},{"book":"Galaćanima","chapter":"1","verse":"19","text":"Od apostola tada nisam više nikoga vidio osim Jakova, brata našega Gospodina."},{"book":"Galaćanima","chapter":"1","verse":"20","text":"Bog mi je svjedok da vam to ne lažem."},{"book":"Galaćanima","chapter":"1","verse":"21","text":"Otišao sam zatim u sirijske i cilicijske krajeve."},{"book":"Galaćanima","chapter":"1","verse":"22","text":"Kršćani u judejskim crkvama nisu me osobno poznavali."},{"book":"Galaćanima","chapter":"1","verse":"23","text":"Čuli su samo da ljudi o meni govore: “Naš progonitelj sada propovijeda vjeru koju se trudio zatrti”,"},{"book":"Galaćanima","chapter":"1","verse":"24","text":"i slavili su Boga zbog mene."}]}