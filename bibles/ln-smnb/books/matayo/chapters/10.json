{"data":[{"book":"Matayo","chapter":"10","verse":"1","text":"Yesu abengaki bayekoli na Ye zomi na mibale mpe apesaki bango bokonzi ya kobengana milimo mabe mpe ya kobikisa bokono mpe pasi nyonso."},{"book":"Matayo","chapter":"10","verse":"2","text":"Tala bakombo ya bantoma zomi na mibale :"},{"book":"Matayo","chapter":"10","verse":"3","text":"Filipo mpe Bartelemi ;"},{"book":"Matayo","chapter":"10","verse":"4","text":"Simona oyo azalaki moko kati na bato ya lisanga ya Bazelote, mpe Yuda Isikarioti oyo atekaki Yesu."},{"book":"Matayo","chapter":"10","verse":"5","text":"Ezali bato oyo zomi na mibale nde Yesu atindaki, sima na Ye kopesa bango mitindo oyo :"},{"book":"Matayo","chapter":"10","verse":"6","text":"Kasi bokende epai ya bameme oyo ebunga ya bato ya Isalaele."},{"book":"Matayo","chapter":"10","verse":"7","text":"Bipai nyonso oyo bokoleka, bosakola ete Bokonzi ya Likolo ekomi pene."},{"book":"Matayo","chapter":"10","verse":"8","text":"Bobikisa babeli, bosekwisa bakufi, bokomisa peto bato na maba mpe bobengana milimo mabe. Bopesa na ofele mpo ete bino mpe bozwaki na ofele."},{"book":"Matayo","chapter":"10","verse":"9","text":"Kati na mabenga na bino, botia wolo te, palata te, mbongo mpe te."},{"book":"Matayo","chapter":"10","verse":"10","text":"Mpo na mobembo na bino, bomema sakosi te, banzambala mibale te, basandale te, lingenda mpe te ; pamba te mosali asengeli kolia na mosala na ye."},{"book":"Matayo","chapter":"10","verse":"11","text":"Na engumba to na mboka nyonso oyo bokokota, boluka moto oyo abongi mpo na koyamba bino mpe bovanda na ndako na ye kino tango bokolongwa."},{"book":"Matayo","chapter":"10","verse":"12","text":"Mpe tango bokokota na ndako yango, bopesa bavandi na yango mbote na koloba : « Tika ete kimia ezala na bino ! »"},{"book":"Matayo","chapter":"10","verse":"13","text":"Soki bavandi ya ndako yango babongi na kimia yango, wana tika ete ewumela kati na bango ; soki te, wana tika ete ezonga epai na bino."},{"book":"Matayo","chapter":"10","verse":"14","text":"Soki baboyi koyamba mpe koyoka bino, bolongwa na ndako to na engumba yango mpe bopupola putulu ya makolo na bino."},{"book":"Matayo","chapter":"10","verse":"15","text":"Nazali koloba na bino penza ya solo : na mokolo ya kosambisama, etumbu ya bavandi ya engumba to ya mboka wana ekozala makasi koleka etumbu ya mokili ya Sodome mpe Gomore."},{"book":"Matayo","chapter":"10","verse":"16","text":"Nazali kotinda bino lokola bameme kati na bambwa ya zamba ; boye, bozala na ekenge lokola banyoka, mpe na boboto lokola bibenga."},{"book":"Matayo","chapter":"10","verse":"17","text":"Kasi bosala keba, pamba te bakofunda bino na bisambiselo ya Bayuda mpe bakobeta bino fimbu kati na bandako na bango ya mayangani."},{"book":"Matayo","chapter":"10","verse":"18","text":"Likolo na Ngai, bakomema bino na makasi liboso ya bayangeli mpe ya bakonzi. Boye, ekozala mpo na bino libaku malamu ya kotatola solo na tina na Ngai liboso na bango mpe liboso ya bapagano."},{"book":"Matayo","chapter":"10","verse":"19","text":"Tango bakofunda bino epai ya bakambi, bomitungisa te mpo na koluka makambo ya koloba to lolenge ya koloba yango, pamba te ekopesamela bino na tango wana."},{"book":"Matayo","chapter":"10","verse":"20","text":"Ekozala bino te bato bokoloba, kasi Molimo ya Tata na bino nde akoloba na nzela ya minoko na bino."},{"book":"Matayo","chapter":"10","verse":"21","text":"Ndeko akokaba ndeko na ye mpo ete baboma ye, tata akokaba mwana na ye, bana bakotombokela baboti na bango mpe bakobomisa bango."},{"book":"Matayo","chapter":"10","verse":"22","text":"Bato nyonso bakoyina bino mpo na Kombo na Ngai, kasi moto oyo akoyika mpiko kino na suka akobika."},{"book":"Matayo","chapter":"10","verse":"23","text":"Tango bakonyokola bino kati na engumba songolo, bokima na engumba mosusu. Nazali koloba na bino penza ya solo : bokosilisa te kotambola na bingumba nyonso ya Isalaele liboso ete Mwana na Moto aya."},{"book":"Matayo","chapter":"10","verse":"24","text":"Moyekoli alekaka molakisi na ye te, mowumbu mpe alekaka nkolo na ye te."},{"book":"Matayo","chapter":"10","verse":"25","text":"Nzokande, ekoki mpo na moyekoli kozala lokola molakisi na ye, mpe mpo na mowumbu kozala lokola nkolo na ye. Soki babengaki Nkolo ndako « Belizebule, » ekozala boni mpo na bavandi ya ndako na Ye ?"},{"book":"Matayo","chapter":"10","verse":"26","text":"Yango wana, bobanga bango te ! Pamba te eloko moko te ebombama ekozanga komonisama, mpe eloko moko te ya sekele ekozanga koyebana."},{"book":"Matayo","chapter":"10","verse":"27","text":"Makambo oyo nazali koyebisa bino sik’oyo kati na molili, boloba yango na moyi ; mpe oyo bazali koloba na bino na litoyi, bosakola yango wuta na likolo ya ndako."},{"book":"Matayo","chapter":"10","verse":"28","text":"Bobanga te bato oyo bakoki koboma nzoto, kasi bazangi makoki ya koboma elimo ; bobanga nde Ye oyo akoki koboma nzoto mpe elimo kati na lifelo."},{"book":"Matayo","chapter":"10","verse":"29","text":"Boni, batekaka te bandeke mike mibale na motuya ya mbongo oyo eleki moke ? Nzokande, moko te kati na yango ekweyaka na mabele soki Tata na bino alingi te."},{"book":"Matayo","chapter":"10","verse":"30","text":"Mpo na bino, Nzambe ayebi ata motango ya suki na bino."},{"book":"Matayo","chapter":"10","verse":"31","text":"Yango wana, bobanga te, boleki bandeke mike nyonso na motuya."},{"book":"Matayo","chapter":"10","verse":"32","text":"Moto nyonso oyo akotatola liboso ya bato ete azali moto na Ngai, Ngai mpe nakotatola liboso ya Tata na Ngai, oyo azali kati na Likolo, ete nazali mpo na ye ;"},{"book":"Matayo","chapter":"10","verse":"33","text":"kasi ye oyo akowangana Ngai na miso ya bato, Ngai mpe nakowangana ye liboso ya Tata na Ngai, oyo azali kati na Likolo."},{"book":"Matayo","chapter":"10","verse":"34","text":"Bokanisa te ete nayaki mpo na komema kimia na mokili. Nayaki mpo na komema kimia te, kasi mopanga."},{"book":"Matayo","chapter":"10","verse":"35","text":"Pamba te, nayaki mpo na kotia bokabwani"},{"book":"Matayo","chapter":"10","verse":"36","text":"banguna ya moto bakozala kaka bato ya libota na ye moko."},{"book":"Matayo","chapter":"10","verse":"37","text":"Moto nyonso oyo alingaka tata na ye mpe mama na ye koleka Ngai abongi te mpo na kozala moto na Ngai. Moto nyonso oyo alingaka mwana na ye ya mobali to mwana na ye ya mwasi koleka Ngai abongi te mpo na kozala moto na Ngai."},{"book":"Matayo","chapter":"10","verse":"38","text":"Moto nyonso oyo amemaka ekulusu na ye te mpo na kolanda Ngai abongi te mpo na kozala moto na Ngai."},{"book":"Matayo","chapter":"10","verse":"39","text":"Moto oyo akangami na bomoi na ye akobungisa yango ; mpe moto oyo abungisi bomoi na ye likolo na Ngai akozwa yango lisusu."},{"book":"Matayo","chapter":"10","verse":"40","text":"Moto oyo ayambaka bino ayambaka nde Ngai, mpe moto oyo ayambaka Ngai ayambaka nde Motindi na Ngai."},{"book":"Matayo","chapter":"10","verse":"41","text":"Moto oyo ayambaka mosakoli mpo ete azali mosakoli akozwa lifuti ya ndenge moko na mosakoli, mpe moto oyo ayambaka moto ya sembo mpo ete azali moto ya sembo akozwa lifuti ya ndenge moko na moto ya sembo."},{"book":"Matayo","chapter":"10","verse":"42","text":"Moto nyonso oyo apesaka ata kopo moko kaka ya mayi ya malili epai ya moko kati na bana mike oyo, mpo ete azali moyekoli na Ngai, nazali koloba na bino penza ya solo, akotikala kobungisa te lifuti na ye."}]}