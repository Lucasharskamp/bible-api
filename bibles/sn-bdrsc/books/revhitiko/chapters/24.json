{"data":[{"book":"Revhitiko","chapter":"24","verse":"1","text":"Jehovha akati kuna Mozisi,"},{"book":"Revhitiko","chapter":"24","verse":"2","text":"“Rayira vaIsraeri kuti vauye kwauri namafuta akaisvonaka amaorivhi akasvinwa, omwenje, kuitira kuti mwenje irambe ichibvira nguva dzose."},{"book":"Revhitiko","chapter":"24","verse":"3","text":"Kunze kwechidzitiro cheChipupuriro muTende Rokusangana, Aroni anofanira kuchengetedza mwenje iyi pamberi paJehovha kubva manheru kusvikira kwaedza, nguva dzose. Uyu unofanira kuva murayiro unogara nokusingaperi kuzvizvarwa zvichauya."},{"book":"Revhitiko","chapter":"24","verse":"4","text":"Mwenje iri pachigadziko chomwenje chegoridhe rakaisvonaka chiri pamberi paJehovha inofanira kuchengetedzwa nguva dzose."},{"book":"Revhitiko","chapter":"24","verse":"5","text":"“Torai upfu hwakatsetseka mugobika zvingwa gumi nezviviri muchishandisa zvikamu zviviri kubva mugumi zveefa24:5 marita angaita 4.5 pachingwa chimwe nechimwe."},{"book":"Revhitiko","chapter":"24","verse":"6","text":"Zviisei mumitsara miviri, zvitanhatu mumutsara mumwe nomumwe, patafura yegoridhe rakaisvonaka pamberi paJehovha."},{"book":"Revhitiko","chapter":"24","verse":"7","text":"Pamutsetse mumwe nomumwe isai zvinonhuhwira zvive chirangaridzo chinomirira chingwa uye zvive chipiriso chinoitirwa Jehovha nomoto."},{"book":"Revhitiko","chapter":"24","verse":"8","text":"Chingwa ichi chinofanira kuiswa pamberi paJehovha nguva nenguva, Sabata neSabata zvakamirira vaIsraeri sesungano inogara nokusingaperi."},{"book":"Revhitiko","chapter":"24","verse":"9","text":"NdechaAroni navanakomana vake, vanofanira kuchidyira munzvimbo tsvene, nokuti ichi chikamu chitsvene-tsvene chezvipiriso zvavo zvenguva nenguva zvinoitirwa Jehovha nomoto.”"},{"book":"Revhitiko","chapter":"24","verse":"10","text":"Zvino mwanakomana wavamwe mai vechiIsraeri uye baba vake vari vechiIjipita, akafamba pakati pavana vaIsraeri, uye mwanakomana womukadzi muIsraeri akarwa nomurume muIsraeri mumusasa."},{"book":"Revhitiko","chapter":"24","verse":"11","text":"Mwanakomana womukadzi muIsraeri akatuka Zita raJehovha nechituko; naizvozvo vakauya naye kuna Mozisi. (Zita ramai vake rainzi Sheromiti, mwanasikana waDhibhiri worudzi rwaDhani.)"},{"book":"Revhitiko","chapter":"24","verse":"12","text":"Vakamuisa mutorongo kusvikira kuda kwaJehovha kwaiswa pachena kwavari."},{"book":"Revhitiko","chapter":"24","verse":"13","text":"Ipapo Jehovha akati kuna Mozisi,"},{"book":"Revhitiko","chapter":"24","verse":"14","text":"“Tora mutuki uende naye kunze kwomusasa. Vose vakamunzwa vanofanira kuisa maoko avo pamusoro wake uye ungano yose inofanira kumutaka namabwe."},{"book":"Revhitiko","chapter":"24","verse":"15","text":"Uti kuvaIsraeri, ‘Kana munhu upi zvake akatuka Mwari wake achava nemhosva;"},{"book":"Revhitiko","chapter":"24","verse":"16","text":"ani naani anotuka zita raJehovha anofanira kuurayiwa. Ungano yose inofanira kumutaka namabwe. Kunyange ari mutorwa kana chizvarwa chenyu, akatuka Zita raJehovha anofanira kuurayiwa."},{"book":"Revhitiko","chapter":"24","verse":"17","text":"“ ‘Ani naani anouraya munhu, anofanira kuurayiwa."},{"book":"Revhitiko","chapter":"24","verse":"18","text":"Munhu wose anouraya chipfuwo chomumwe munhu anofanira kuripa, upenyu hunotsiviwa noupenyu."},{"book":"Revhitiko","chapter":"24","verse":"19","text":"Kana munhu akakuvadza muvakidzani wake, zvose zvaaita zvinofanira kuitwa kwaari."},{"book":"Revhitiko","chapter":"24","verse":"20","text":"Kutyora kunotsiviwa nokutyora, ziso rinotsiviwa neziso, zino rinotsiviwa nezino. Sezvaakuvadza mumwe saka naiye anofanira kukuvadzwa."},{"book":"Revhitiko","chapter":"24","verse":"21","text":"Ani naani anouraya mhuka anofanira kuripa asi ani naani anouraya munhu anofanira kuurayiwa."},{"book":"Revhitiko","chapter":"24","verse":"22","text":"Munofanira kuva nomutemo mumwe chete pamutorwa napachizvarwa chemo. Ndini Jehovha Mwari wenyu.’ ”"},{"book":"Revhitiko","chapter":"24","verse":"23","text":"Ipapo Mozisi akataura navaIsraeri, vakatora mutuki vakaenda naye kunze kwomusasa, vakamutaka namabwe akafa. VaIsraeri vakaita sezvakarayirwa Mozisi naJehovha."}]}