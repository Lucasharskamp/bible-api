{"data":[{"book":"Mateyu","chapter":"15","verse":"1","text":"Pamenepo Afarisi ena ndi aphunzitsi amalamulo anabwera kwa Yesu kuchokera ku Yerusalemu ndipo anamufunsa kuti,"},{"book":"Mateyu","chapter":"15","verse":"2","text":"“Chifukwa chiyani ophunzira anu amaphwanya mwambo wa akuluakulu? Iwo sasamba mʼmanja pakudya!”"},{"book":"Mateyu","chapter":"15","verse":"3","text":"Yesu anayankha kuti, “Nanga chifukwa chiyani inu mumaphwanya lamulo la Mulungu chifukwa cha mwambo wa makolo anu?"},{"book":"Mateyu","chapter":"15","verse":"4","text":"Pakuti Mulungu anati, ‘Lemekeza abambo ako ndi amayi ako’ ndipo ‘aliyense amene atemberera abambo ake kapena amayi ake ayenera kuphedwa.’"},{"book":"Mateyu","chapter":"15","verse":"5","text":"Koma inu mumati, ngati munthu anena kwa abambo ake kapena amayi ake kuti, ‘Thandizo lililonse mukalirandira kuchokera kwa ine ndi mphatso yoperekedwa kwa Mulungu,’"},{"book":"Mateyu","chapter":"15","verse":"6","text":"iye sakulemekeza nayo abambo ake ndipo ndi khalidwe lotere inu mumapeputsa nalo Mawu a Mulungu chifukwa cha mwambo wanu."},{"book":"Mateyu","chapter":"15","verse":"7","text":"Inu anthu achiphamaso, Yesaya ananenera za inu kuti,"},{"book":"Mateyu","chapter":"15","verse":"8","text":"“ ‘Anthu awa amandilemekeza Ine ndi milomo yawo,"},{"book":"Mateyu","chapter":"15","verse":"9","text":"Amandilambira Ine kwachabe"},{"book":"Mateyu","chapter":"15","verse":"10","text":"Yesu anayitana gulu la anthu nati, “Mverani ndipo zindikirani."},{"book":"Mateyu","chapter":"15","verse":"11","text":"Chimene chimalowa mʼkamwa mwa munthu sichimuchititsa kukhala woyipa, koma chimene chimatuluka mʼkamwa mwake, icho ndi chimene chimamuchititsa kukhala woyipa.”"},{"book":"Mateyu","chapter":"15","verse":"12","text":"Pamenepo ophunzira anabwera kwa Iye ndipo anamufunsa kuti, “Kodi mukudziwa kuti Afarisi anakhumudwa pamene anamva mawu aja?”"},{"book":"Mateyu","chapter":"15","verse":"13","text":"Iye anayankha kuti, “Mbewu iliyonse imene Atate anga akumwamba sanadzale idzazulidwa ndi mizu yomwe."},{"book":"Mateyu","chapter":"15","verse":"14","text":"Alekeni, ndi atsogoleri osaona. Ngati munthu wosaona atsogolera wosaona mnzake, onse awiri adzagwera mʼdzenje.”"},{"book":"Mateyu","chapter":"15","verse":"15","text":"Petro anati, “Timasulireni fanizoli.”"},{"book":"Mateyu","chapter":"15","verse":"16","text":"Yesu anawafunsa kuti, “Kani ngakhale inunso simumvetsa?"},{"book":"Mateyu","chapter":"15","verse":"17","text":"Kodi inu simudziwa kuti chilichonse cholowa mʼkamwa chimapita mʼmimba ndipo kenaka chimatuluka kunja kwa thupi?"},{"book":"Mateyu","chapter":"15","verse":"18","text":"Koma zinthu zimene zituluka mʼkamwa zimachokera mu mtima ndipo zimenezi zimamuchititsa munthu kukhala woyipa."},{"book":"Mateyu","chapter":"15","verse":"19","text":"Pakuti mu mtima mumatuluka maganizo oyipa, zakupha, zachigololo, zadama, zakuba, zaumboni wonama ndi zachipongwe."},{"book":"Mateyu","chapter":"15","verse":"20","text":"Izi ndi zimene zimachititsa munthu kukhala woyipa; koma kudya ndi mʼmanja mosasamba sikumuchititsa munthu kukhala woyipa.”"},{"book":"Mateyu","chapter":"15","verse":"21","text":"Yesu atachoka kumalo amenewo anapita kudera la ku Turo ndi ku Sidoni."},{"book":"Mateyu","chapter":"15","verse":"22","text":"Mayi wa Chikanaani wochokera dera la komweko anabwera kwa Iye akulira, nati, “Ambuye, Mwana wa Davide, ndichitireni chifundo! Mwana wanga wamkazi akuzunzika kwambiri ndi chiwanda.”"},{"book":"Mateyu","chapter":"15","verse":"23","text":"Yesu sanayankhe kanthu. Ndipo ophunzira ake anabwera namupempha Iye kuti, “Muwuzeni achoke chifukwa akulira mofuwula pambuyo pathu.”"},{"book":"Mateyu","chapter":"15","verse":"24","text":"Iye anayankha kuti, “Ine ndinatumidwa kwa nkhosa zotayika za Israeli zokha.”"},{"book":"Mateyu","chapter":"15","verse":"25","text":"Mayiyo anabwera ndi kugwada pamaso pake, nati, “Ambuye ndithandizeni!”"},{"book":"Mateyu","chapter":"15","verse":"26","text":"Iye anayankha kuti, “Sibwino kutenga chakudya cha ana ndi kuponyera agalu.”"},{"book":"Mateyu","chapter":"15","verse":"27","text":"Mayiyo anati, “Inde Ambuye. Komatu ngakhale agalu amadya nyenyeswa zimene zimagwa kuchokera pa tebulo la mbuye wawo.”"},{"book":"Mateyu","chapter":"15","verse":"28","text":"Pomwepo Yesu anayankha kuti, “Mayi iwe uli ndi chikhulupiriro chachikulu! Pempho lako lamveka.” Ndipo mwana wake wamkazi anachira nthawi yomweyo."},{"book":"Mateyu","chapter":"15","verse":"29","text":"Yesu anachoka kumeneko napita mʼmbali mwa nyanja ya Galileya. Ndipo anakwera ku phiri nakhala pansi."},{"book":"Mateyu","chapter":"15","verse":"30","text":"Gulu lalikulu la anthu linabwera kwa Iye ndi anthu olumala, osaona, ofa ziwalo, osayankhula ndi ena ambiri nawagoneka pa mapazi ake ndipo Iye anawachiritsa."},{"book":"Mateyu","chapter":"15","verse":"31","text":"Anthu ataona osayankhula akuyankhula, ofa ziwalo akuchira, olumala miyendo akuyenda ndi osaona akuona anadabwa kwambiri. Ndipo analemekeza Mulungu wa Israeli."},{"book":"Mateyu","chapter":"15","verse":"32","text":"Yesu anayitana ophunzira ake nati, “Ndili ndi chifundo ndi anthu awa; akhala kale ndi Ine masiku atatu ndipo alibe chakudya. Ine sindifuna kuti apite kwawo ndi njala chifukwa angakomoke pa njira.”"},{"book":"Mateyu","chapter":"15","verse":"33","text":"Ophunzira anayankha kuti, “Ndikuti kumene tingakapeze buledi mʼtchire muno okwanira kudyetsa gulu lotere?”"},{"book":"Mateyu","chapter":"15","verse":"34","text":"Yesu anawafunsa kuti, “Muli ndi malofu a buledi angati?”"},{"book":"Mateyu","chapter":"15","verse":"35","text":"Iye anawuza gululo kuti likhale pansi."},{"book":"Mateyu","chapter":"15","verse":"36","text":"Kenaka anatenga malofu asanu ndi awiri aja ndi tinsombato ndipo atayamika anagawa napatsa ophunzira ake ndipo iwo anagawira anthuwo."},{"book":"Mateyu","chapter":"15","verse":"37","text":"Onse anadya ndipo anakhuta. Pomaliza ophunzira anatolera zotsalira nadzaza madengu asanu ndi awiri."},{"book":"Mateyu","chapter":"15","verse":"38","text":"Chiwerengero cha anthu amene anadya chinali 4,000 kupatula amayi ndi ana."},{"book":"Mateyu","chapter":"15","verse":"39","text":"Yesu atatha kuwuza gululo kuti lipite kwawo, analowa mʼbwato ndipo anapita kudera la Magadala."}]}