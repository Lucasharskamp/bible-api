{"data":[{"book":"యోబు","chapter":"40","verse":"1","text":"యెహోవా యోబుకు ఇలా జవాబు ఇచ్చాడు."},{"book":"యోబు","chapter":"40","verse":"2","text":"ఆక్షేపణలు చేయాలని చూసేవాడు సర్వశక్తుడైన దేవుణ్ణి సరిదిద్దాలని చూడవచ్చా? దేవునితో వాదించేవాడు ఇప్పుడు జవాబియ్యాలి."},{"book":"యోబు","chapter":"40","verse":"3","text":"అప్పుడు యోబు యెహోవాకు ఇలా జవాబిచ్చాడు."},{"book":"యోబు","chapter":"40","verse":"4","text":"చూడు, నేను నీచుణ్ణి. నేను నీకు ఏమని ప్రత్యుత్తరమిస్తాను? నా నోటి మీద చెయ్యి ఉంచుకుంటాను."},{"book":"యోబు","chapter":"40","verse":"5","text":"ఒక సారి మాట్లాడాను. నేను మళ్ళీ నోరెత్తను. రెండు సార్లు మాట్లాడాను. ఇకపై పలకను."},{"book":"యోబు","chapter":"40","verse":"6","text":"అప్పుడు యెహోవా సుడిగాలిలోనుండి యోబుకు ఇలా జవాబు ఇచ్చాడు."},{"book":"యోబు","chapter":"40","verse":"7","text":"పౌరుషం తెచ్చుకుని నీ నడుము కట్టుకో. నేను నీకు ప్రశ్నవేస్తాను. జవాబియ్యి."},{"book":"యోబు","chapter":"40","verse":"8","text":"నేను అన్యాయం చేసానని అంటావా? నిర్దోషివని నువ్వు తీర్పు పొందడం కోసం నా మీద అపరాధం మోపుతావా?"},{"book":"యోబు","chapter":"40","verse":"9","text":"దేవునికి ఉన్న బాహుబలం నీకు ఉందా? ఆయన ఉరుము ధ్వనిలాంటి స్వరంతో నువ్వు గర్జించగలవా?"},{"book":"యోబు","chapter":"40","verse":"10","text":"ఆడంబర మహాత్మ్యాలతో నిన్ను నువ్వు అలంకరించుకో. గౌరవప్రభావాలు ధరించుకో."},{"book":"యోబు","chapter":"40","verse":"11","text":"నీ ఆగ్రహాన్ని నలుదెసలా విసిరి వెయ్యి. గర్విష్టులందరినీ చూసి వారిని కూలగొట్టు."},{"book":"యోబు","chapter":"40","verse":"12","text":"గర్విష్టులైన వారిని చూసి వారిని అణగదొక్కు. దుష్టులు ఎక్కడుంటే అక్కడ వారిని అణిచి వెయ్యి."},{"book":"యోబు","chapter":"40","verse":"13","text":"కనబడకుండా వారినందరినీ బూడిదలో పాతిపెట్టు. సమాధిలో వారిని బంధించు."},{"book":"యోబు","chapter":"40","verse":"14","text":"అప్పుడు నీ కుడి చెయ్యి నిన్ను రక్షించగలదని నేను నిన్ను గూర్చి ఒప్పుకుంటాను."},{"book":"యోబు","chapter":"40","verse":"15","text":"నిన్ను చేసినట్టే నేను చేసిన మరొక జీవి నీటి ఏనుగును40:15 నీటి ఏనుగును బహేమోత్ నువ్వు చూశావు గదా? ఎద్దులాగా అది గడ్డి మేస్తుంది."},{"book":"యోబు","chapter":"40","verse":"16","text":"చూడు, దాని శక్తి దాని నడుములో ఉంది. దాని బలం దాని కడుపు నరాల్లో ఉంది."},{"book":"యోబు","chapter":"40","verse":"17","text":"దేవదారు చెట్టు ఊగినట్టు దాని తోక ఊగుతుంది. దాని తొడ కండరాలు దృఢంగా అతికి ఉన్నాయి."},{"book":"యోబు","chapter":"40","verse":"18","text":"దాని ఎముకలు ఇత్తడి గొట్టాల్లాగా ఉన్నాయి. దాని కాళ్ళు ఇనప కడ్డీల్లాగా ఉన్నాయి."},{"book":"యోబు","chapter":"40","verse":"19","text":"అది దేవుడు సృష్టించిన వాటిలో ముఖ్యమైనది. దాన్ని చేసిన దేవుడే దాన్ని ఓడించ గలడు."},{"book":"యోబు","chapter":"40","verse":"20","text":"పర్వతాలు దానికి మేత మొలిపిస్తాయి. అడవి మృగాలన్నీ అక్కడ ఆడుకుంటాయి."},{"book":"యోబు","chapter":"40","verse":"21","text":"తామర చెట్ల కింద జమ్ముగడ్డి చాటున పర్రలో అది పండుకుంటుంది."},{"book":"యోబు","chapter":"40","verse":"22","text":"తామర తూడులు దానికి నీడనిస్తాయి. సెలయేరు ఒడ్డున ఉన్న నిరవంజి చెట్లు దాని చుట్టూ ఉంటాయి."},{"book":"యోబు","chapter":"40","verse":"23","text":"నదీప్రవాహం పొంగి పొర్లినా అది భయపడదు. యొర్దాను లాంటి ప్రవాహం పొంగి దాని ముట్టె దాకా వచ్చినా అది బెదరదు."},{"book":"యోబు","chapter":"40","verse":"24","text":"ఎవరైనా దాన్ని కొక్కీ వేసి పట్టుకోగలరా? ముక్కుకు పగ్గం వేయగలరా?"}]}