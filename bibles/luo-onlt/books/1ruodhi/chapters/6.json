{"data":[{"book":"1 Ruodhi","chapter":"6","verse":"1","text":"E higa mar mia angʼwen gi piero aboro bangʼ ka jo-Israel osewuok Misri, e higa mar angʼwen mar loch Solomon kuom Israel e dwe mar Ziv, dwe mar ariyo nochako gero hekalu mar Jehova Nyasaye."},{"book":"1 Ruodhi","chapter":"6","verse":"2","text":"Hekalu mane ruoth Solomon ogero ni Jehova Nyasaye borne noromo fut piero aboro gochiko kendo lachne ne romo fut piero adek to borne madhi malo ne romo fut piero angʼwen gangʼwen."},{"book":"1 Ruodhi","chapter":"6","verse":"3","text":"Bor mar agola mane nitie e nyim hekalu noywayo lach hekalu, moromo fut piero adek kendo notingʼore malo maromo fut apar gabich."},{"book":"1 Ruodhi","chapter":"6","verse":"4","text":"Noloso ni hekaluno dirise mogaji modiyore matindo."},{"book":"1 Ruodhi","chapter":"6","verse":"5","text":"Bende nogero udi moko momakore gi kor kama ler mar lemo gi oko. Udigo nolworo kama ler mar lemo."},{"book":"1 Ruodhi","chapter":"6","verse":"6","text":"Dier ot mapiny lachne ne en fut apar, dier ot madiere ne en fut aboro, to dier ot mar adek lachne ne en fut apar. Kendo ne giweyo thuolo e kind kor ot ma oko mondo kik yien moriw pow kor ot."},{"book":"1 Ruodhi","chapter":"6","verse":"7","text":"Noger hekalu gi kite mopa mana kuma okuny but kendo kata ywak nyundo kata mar le kata mar gir tich moro amora ne ok owinji e kar gedo mar hekalu."},{"book":"1 Ruodhi","chapter":"6","verse":"8","text":"Dhoot midonjogo e ot mapiny ne nitie yo milambo mar hekalu to raidhi nochopo e ot madiere nyaka gorofa mar adek."},{"book":"1 Ruodhi","chapter":"6","verse":"9","text":"Omiyo nogero hekalu motieko koume gi yiende kod bepe Sida."},{"book":"1 Ruodhi","chapter":"6","verse":"10","text":"Kendo nogero udi molworo hekalu duto. Bor moro ka moro ne nyalo romo fut aboro bende ne gichomore gi hekalu gi bepe mag yiend sida."},{"book":"1 Ruodhi","chapter":"6","verse":"11","text":"Wach Jehova Nyasaye nobiro ne Solomon kowacho niya,"},{"book":"1 Ruodhi","chapter":"6","verse":"12","text":"“Kaluwore gi hekaluni migero, kiluwo puonjna kendo itimo weche mamiyi kendo kirito chikena, to abiro chopo singo mane amiyo Daudi wuonu."},{"book":"1 Ruodhi","chapter":"6","verse":"13","text":"Kendo abiro dak e kind jo-Israel bende ok anajwangʼ joga Israel.”"},{"book":"1 Ruodhi","chapter":"6","verse":"14","text":"Omiyo Solomon nogero hekalu motieke."},{"book":"1 Ruodhi","chapter":"6","verse":"15","text":"Nochwado kor ot yo ka iye gi bepe sida chakre tiend ot nyaka yiend tado, bende noloso dier ot gi yiend bap Saipras."},{"book":"1 Ruodhi","chapter":"6","verse":"16","text":"Nongʼado iye gi bap sida ka bor mopog gigo romo fut piero adek kochomo yo ka tok hekalu chakre tiend ot nyaka wi tado mondo olos kama ler mar lemo maiye miluongo ni Kama Ler Moloyo."},{"book":"1 Ruodhi","chapter":"6","verse":"17","text":"Ot maduongʼ mane nitie e nyim ot matin-no ne romo fut piero abich gochiko e borne."},{"book":"1 Ruodhi","chapter":"6","verse":"18","text":"Ei hekaluno noketie bap sida mopa ka budho kod thiepene. Gik moko duto nolos gi yiend sida ma kata mana kidi ne ok nyal ne."},{"book":"1 Ruodhi","chapter":"6","verse":"19","text":"Noloso kama ler mar lemo ei hekalu mondo oketie Sandug Muma mar singruok mar Jehova Nyasaye."},{"book":"1 Ruodhi","chapter":"6","verse":"20","text":"Bor mar kama ler mar lemo ne romo fut piero adek to lachne ne romo fut piero adek kendo borne madhi malo ne romo fut piero adek. Ne obawo ot maiye gi dhahabu lilo, bende noloso kendo mar misango gi bap sida."},{"book":"1 Ruodhi","chapter":"6","verse":"21","text":"Solomon nobawo ii hekalu gi dhahabu lilo kendo nomedo thiwni mag dhahabu e nyim kama ler mar lemo."},{"book":"1 Ruodhi","chapter":"6","verse":"22","text":"Kamano nobawo yo ka ii ot duto gi dhahabu, bende nobawo kendo mar misango mar kama ler mar lemo gi dhahabu."},{"book":"1 Ruodhi","chapter":"6","verse":"23","text":"Ei kama ler mar lemo noloso malaika mar kerubi ariyo gi bap Zeituni ka moro ka moro borne madhi malo romo fut apar gabich."},{"book":"1 Ruodhi","chapter":"6","verse":"24","text":"Bwomb kerubi achiel mokwongo ne romo fut aboro kendo bwombe machielo ne romo fut aboro kamano bende bwombene duto ne romo fut apar gauchiel."},{"book":"1 Ruodhi","chapter":"6","verse":"25","text":"Kerubi mar ariyo bende bwombene ne romo fut apar gauchiel, nimar kerubi ariyogi ne chalre e romgi kendo losogi."},{"book":"1 Ruodhi","chapter":"6","verse":"26","text":"Bor kerubi ka kerubi madhi malo ne romo fut apar gauchiel."},{"book":"1 Ruodhi","chapter":"6","verse":"27","text":"Noketo kerubigo ei ot matin mar hekalu maiye ka bwombegi oyarore. Bwomb kerubi achiel nomulo kor ot konchiel, ka bwombe machielo nemulo kor ot komachielo, kendo bwombegi nemulore e chuny ot."},{"book":"1 Ruodhi","chapter":"6","verse":"28","text":"Nobawo kerubigo gi dhahabu."},{"book":"1 Ruodhi","chapter":"6","verse":"29","text":"E kor ot molworo hekalu, e udi ma iye gi udi ma oko, nopayoe kido mar kerubi, gi mag yiend othidhe kod thiepe maupe."},{"book":"1 Ruodhi","chapter":"6","verse":"30","text":"Bende nobawo dier udi maiye gi ma oko gi dhahabu."},{"book":"1 Ruodhi","chapter":"6","verse":"31","text":"To dhoot midonjogo ei kama ler mar lemo noloso gi yiend zeituni ma lachne dirom fut auchiel."},{"book":"1 Ruodhi","chapter":"6","verse":"32","text":"E dhoudi ariyogo mag yiend zeituni nopayoe kerubi, gi yiend othidhe kod thiepe maupe, kendo nobawo kerubi kod yiend othidhego gi dhahabu moleny."},{"book":"1 Ruodhi","chapter":"6","verse":"33","text":"Kamano bende noloso thike angʼwen mag yiend zeituni molosogo dhoot mar ot maduongʼ."},{"book":"1 Ruodhi","chapter":"6","verse":"34","text":"Bende noloso dhoudi ariyo gi yiend saipras kamoro ka moro nigi pata ariyo."},{"book":"1 Ruodhi","chapter":"6","verse":"35","text":"Nopayo kerubi gi yiend othith kod maupe moyarore kuomgi mobawogi gi dhahabu mothedhi maromre duto."},{"book":"1 Ruodhi","chapter":"6","verse":"36","text":"Kendo nogero laru maiye gi kite mopa molwore nyadidek kaachiel gi laini achiel mar bap yiend sida."},{"book":"1 Ruodhi","chapter":"6","verse":"37","text":"Mise mar hekalu mar Jehova Nyasaye noketi e higa mar angʼwen e dwe mar Zif."},{"book":"1 Ruodhi","chapter":"6","verse":"38","text":"E higa mar apar gachiel e dwe mar Bul, dwe mar aboro hekalu notieki chutho kaka nochan ni onego gere. Notieko higni abiriyo kigere."}]}