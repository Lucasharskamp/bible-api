{"data":[{"book":"2 Weche Mag Ndalo","chapter":"2","verse":"1","text":"Solomon nochiwo chik mondo ger hekalu ni Nying Jehova Nyasaye kod ode mar ruoth."},{"book":"2 Weche Mag Ndalo","chapter":"2","verse":"2","text":"Nondiko jotingʼ gik moko ji alufu piero abiriyo (70,000) gi jopa kite e got ji alufu piero aboro (80,000) kod nyipeche alufu adek gi mia auchiel (3,600)."},{"book":"2 Weche Mag Ndalo","chapter":"2","verse":"3","text":"Solomon noorone Hiram ruodh Turo wach niya,"},{"book":"2 Weche Mag Ndalo","chapter":"2","verse":"4","text":"Sani achiegni gero hekalu ni Nying Jehova Nyasaye Nyasacha mondo achiwne kaka kar wangʼo ubani mangʼwe ngʼar e nyime. Hekaluni nobed kama iketoe makati mowal e nyime pile, kendo kama ichiwoe misengini miwangʼo pep mapile pile okinyi godhiambo. Misenginigi bende notim kinde Sabato kod ndalo ma dwe opor, kaachiel gi sewni moyier mag Jehova Nyasaye ma Nyasachwa. Ma en chik mochwere ni jo-Israel."},{"book":"2 Weche Mag Ndalo","chapter":"2","verse":"5","text":"“Hekalu ma anager nobed maduongʼ nikech Nyasachwa duongʼ moloyo nyiseche mamoko duto."},{"book":"2 Weche Mag Ndalo","chapter":"2","verse":"6","text":"To en ngʼa manyalo gerone hekalu, ka kata polo malo kata polo mabor moloyo ok nyal romi? An to an ngʼa mondo agerne hekalu makmana gero kama iwangʼoe misengini e nyime?"},{"book":"2 Weche Mag Ndalo","chapter":"2","verse":"7","text":"“Yie iorna ngʼama olony e tij dhahabu kod fedha, kod mula kod nyinyo kendo mongʼeyo loso law maralik gi makwar kod marambulu kendo man-gi ngʼeyo kuom goro gik mamoko mondo oti gi jotichna molony man Juda gi Jerusalem mane Daudi wuora oketo."},{"book":"2 Weche Mag Ndalo","chapter":"2","verse":"8","text":"“Kowna bende yiend sida gi saipras gi algumo mag Lebanon nimar angʼeyo ni jotiji olony e ngʼado yiende kanyo. Jotijena biro tiyo kanyakla kod jotijegi"},{"book":"2 Weche Mag Ndalo","chapter":"2","verse":"9","text":"mondo giikna yiende mangʼeny nikech hekalu magero nyaka bed maduongʼ kendo miwuoro."},{"book":"2 Weche Mag Ndalo","chapter":"2","verse":"10","text":"Anami jotichni ma jongʼad yien gunde alufu piero angʼwen (40,000) mag ngano moregi, gi gunde alufu piero ariyo gariyo (20,000) mag shairi gi degi alufu angʼwen (4,000) mag divai kod depe alufu angʼwen (4,000) mag mo.”"},{"book":"2 Weche Mag Ndalo","chapter":"2","verse":"11","text":"Hiram ruodh Turo nodwoko Solomon gi baruwa kowacho:"},{"book":"2 Weche Mag Ndalo","chapter":"2","verse":"12","text":"Kendo Hiram nomedo wacho niya,"},{"book":"2 Weche Mag Ndalo","chapter":"2","verse":"13","text":"“Aoroni Huram-Abi ngʼat man-gi lony maduongʼ"},{"book":"2 Weche Mag Ndalo","chapter":"2","verse":"14","text":"ma min-gi ne nyar Dan to wuon-gi ne ja-Turo. Ne otiegore e tije dhahabu, kod fedha, mula kod nyinyo, kidi kod yien, kendo kuom loso lewni maralik gi marambulu gi marakwaro to gi law katana maber. En kod lony mangʼeny kuom kit goro duto kendo loso kido moro amora momiye. Enoti gi jotijegi molony kaachiel gi mag ruodha Daudi wuonu."},{"book":"2 Weche Mag Ndalo","chapter":"2","verse":"15","text":"“Emomiyo ruodha yie iorna ngano gi shairi kod mo zeituni kod divai mane isingo."},{"book":"2 Weche Mag Ndalo","chapter":"2","verse":"16","text":"Wanatongʼ yiend Lebanon moromo kaka idwaro kendo nwatwegi kanyakla ma wakwangʼ-gi e nam nyaka Jopa, eka iniomgi mitergi Jerusalem.”"},{"book":"2 Weche Mag Ndalo","chapter":"2","verse":"17","text":"Solomon nokwano jodak duto man Israel bangʼ kwan mane wuon mare Daudi nosekwano kendo noyudo ni gin ji alufu mia achiel gi piero abich gadek gi mia auchiel (153,600)."},{"book":"2 Weche Mag Ndalo","chapter":"2","verse":"18","text":"Ne oketo ji alufu piero abiriyo (70,000) kuomgi mondo obed jotingʼo to ji alufu piero aboro (80,000) opa kite e gode kaachiel gi ji alufu adek gi mia auchiel (3,600) ma nyipechegi mondo omi ji oti."}]}