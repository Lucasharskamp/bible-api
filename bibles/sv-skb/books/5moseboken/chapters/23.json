{"data":[{"book":"5 Moseboken","chapter":"23","verse":"1","text":"Den som är krossad eller lemlästad i sina privata delar (genitalier) får inte komma in i Guds (Jahves) församling. [Den etiopiske finansmannen som Filippus möter var en kastrerad hoveunuck och fick bara beträda den yttre förgården, se Apg 8:26-40.]"},{"book":"5 Moseboken","chapter":"23","verse":"2","text":"Ingen som är född i förbjudna relationer (utanför äktenskapet) [ordet används bara här och i Sak 9:6 om ett blandfolk som levde i Ashdod] får komma in i Herrens (Jahves) församling. Ända till den tionde generationen ska ingen av hans efterkommande komma in i Herrens (Jahves) församling."},{"book":"5 Moseboken","chapter":"23","verse":"3","text":"En ammonit eller moabit får inte komma in i Guds (Jahves) församling. Ända till den tionde generationen ska ingen av dem komma in i Herrens (Jahves) församling för evigt,"},{"book":"5 Moseboken","chapter":"23","verse":"4","text":"eftersom de inte mötte dig med bröd och med vatten på vägen när du kom från Egypten, och eftersom de hyrde Bileam, Beors son från Petor i Aram-Naharaim, emot dig för att förbanna dig. [4 Mos 22-24]"},{"book":"5 Moseboken","chapter":"23","verse":"5","text":"Likväl lyssnade inte Herren (Jahve) din Gud (Elohim) till Bileam, utan Herren (Jahve) din Gud (Elohim) vände förbannelsen till en välsignelse för dig, eftersom Herren (Jahve) din Gud (Elohim) älskar dig."},{"book":"5 Moseboken","chapter":"23","verse":"6","text":"Du ska inte söka deras frid (shalom) och inte heller deras välfärd i alla dina dagar för evigt. [Det är inte din sak att välsigna dem eller söka någon form av gemenskap med dem. Men du ska inte heller söka deras ofärd, utan bara låta dem vara.]"},{"book":"5 Moseboken","chapter":"23","verse":"7","text":"Du ska inte hata en edomit, för han är din bror (ättlingar till Esau, bror till Jakob/Israel). Du ska inte hata en egyptier eftersom du var en främling i hans land. [På Josefs tid överlevde Guds folk en hungersnöd genom att flytta till Egypten, se 1 Mos 41-42.]"},{"book":"5 Moseboken","chapter":"23","verse":"8","text":"Deras barn som är födda i tredje generationen [efter att två generationer levt i Israel] kan komma in i Herrens (Jahves) församling."},{"book":"5 Moseboken","chapter":"23","verse":"9","text":"När du drar ut i strid mot dina fiender, ska du hålla dig borta från all slags ondska."},{"book":"5 Moseboken","chapter":"23","verse":"10","text":"Om det finns någon man hos dig som inte är (rituellt) ren av anledningar som råkat drabba honom under natten [3 Mos 15:16], då ska han gå ut utanför lägret, han ska inte komma in i lägret."},{"book":"5 Moseboken","chapter":"23","verse":"11","text":"Men när kvällen kommer ska han bada sig själv i vatten, och när solen har gått ner får han komma in i lägret."},{"book":"5 Moseboken","chapter":"23","verse":"12","text":"Du ska också ha en plats utanför lägret dit du kan gå ut."},{"book":"5 Moseboken","chapter":"23","verse":"13","text":"Och du ska ha en spade bland dina vapen, och den ska du använda när du sätter dig ner utanför (lägret). Du ska gräva med den och lägga tillbaka och täcka över det som har kommit ut ur dig. [Bibeln har en tydlig föreskrift för hygienen runt toalettbesök]"},{"book":"5 Moseboken","chapter":"23","verse":"14","text":"För Herren (Jahve) din Gud (Elohim) vandrar mitt i ditt läger för att befria dig och ge dig dina fiender framför dig. Därför ska ditt läger vara heligt, så att han inte ser något opassande hos dig och vänder sig bort från dig."},{"book":"5 Moseboken","chapter":"23","verse":"15","text":"Du ska inte lämna ut en slav till hans herre som har flytt från sin herre till dig."},{"book":"5 Moseboken","chapter":"23","verse":"16","text":"Han ska bo med dig, i din mitt, på en plats som han ska välja inom dina portar [i dina befästa städer], där det passar honom bäst. Du ska inte behandla honom illa."},{"book":"5 Moseboken","chapter":"23","verse":"17","text":"Det ska inte finnas någon tempelprostituerad (hebr. qadesah) bland Israels döttrar, inte heller någon tempelprostituerad (hebr. qades) bland Israels söner."},{"book":"5 Moseboken","chapter":"23","verse":"18","text":"Du ska inte föra in skökolön eller betalningen för en hund [en manligt prostituerad] i Herren (Jahve) din Guds (Elohims) hus på grund av någon ed, för båda dessa är en styggelse för Herren (Jahve) din Gud (Elohim)."},{"book":"5 Moseboken","chapter":"23","verse":"19","text":"Du ska inte låna ut med ränta till din bror, inte ränta på pengar, inte ränta på mat, inte ränta på någonting som man kan låna ut med ränta."},{"book":"5 Moseboken","chapter":"23","verse":"20","text":"Från en främling kan du ta ränta, men av din broder ska du inte ta någon ränta, för att Herren (Jahve) din Gud (Elohim) ska kunna välsigna dig i allt du använder dina händer till i landet som du går för att inta."},{"book":"5 Moseboken","chapter":"23","verse":"21","text":"När du ska avlägga en ed inför Herren (Jahve) din Gud (Elohim) ska du inte vara sen att infria den, för Herren (Jahve) din Gud (Elohim) ska begära den av dig, annars blir det en synd i dig."},{"book":"5 Moseboken","chapter":"23","verse":"22","text":"Men om du avstår från att avlägga en ed blir det ingen synd i dig."},{"book":"5 Moseboken","chapter":"23","verse":"23","text":"Det som har gått ut över dina läppar (som du har sagt) ska du vara noggrann med att göra, i enlighet med den ed du frivilligt har gett till Herren (Jahve) din Gud (Elohim), det som du har lovat med din mun."},{"book":"5 Moseboken","chapter":"23","verse":"24","text":"När du kommer till din grannes vingård får du äta så mycket du vill, men du får inte lägga något i din korg. [Detta påminner om den svenska allemansrätten.]"},{"book":"5 Moseboken","chapter":"23","verse":"25","text":"När du kommer till din grannes sädesfält får du plocka ax med din hand, men du får inte använda en skära på din grannes sädesfält. [Detta bud hänvisade Jesus till när lärjungarna plockade ax på sabbaten, se Mark 2:24.]"}]}