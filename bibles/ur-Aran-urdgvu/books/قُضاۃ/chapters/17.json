{"data":[{"book":"قُضاۃ","chapter":"17","verse":"1","text":"افرائیم کے پہاڑی علاقے میں ایک آدمی رہتا تھا جس کا نام میکاہ تھا۔"},{"book":"قُضاۃ","chapter":"17","verse":"2","text":"ایک دن اُس نے اپنی ماں سے بات کی، ”آپ کے چاندی کے 1,100 سِکے چوری ہو گئے تھے، نا؟ اُس وقت آپ نے میرے سامنے ہی چور پر لعنت بھیجی تھی۔ اب دیکھیں، وہ پیسے میرے پاس ہیں۔ مَیں ہی چور ہوں۔“ یہ سن کر ماں نے جواب دیا، ”میرے بیٹے، رب تجھے برکت دے!“"},{"book":"قُضاۃ","chapter":"17","verse":"3","text":"میکاہ نے اُسے تمام پیسے واپس کر دیئے، اور ماں نے اعلان کیا، ”اب سے یہ چاندی رب کے لئے مخصوص ہو! مَیں آپ کے لئے تراشا اور ڈھالا ہوا بُت بنوا کر چاندی آپ کو واپس کر دیتی ہوں۔“"},{"book":"قُضاۃ","chapter":"17","verse":"4","text":"چنانچہ جب بیٹے نے پیسے واپس کر دیئے تو ماں نے اُس کے 200 سِکے سنار کے پاس لے جا کر لکڑی کا تراشا اور ڈھالا ہوا بُت بنوایا۔ میکاہ نے یہ بُت اپنے گھر میں کھڑا کیا،"},{"book":"قُضاۃ","chapter":"17","verse":"5","text":"کیونکہ اُس کا اپنا مقدِس تھا۔ اُس نے مزید بُت اور ایک افود17‏:5 افود: عام طور پر عبرانی میں افود کا مطلب امامِ اعظم کا بالاپوش تھا (دیکھئے خر 28‏:4)، لیکن یہاں اِس سے مراد بُت پرستی کی کوئی چیز ہے۔  بھی بنوایا اور پھر ایک بیٹے کو اپنا امام بنا لیا۔"},{"book":"قُضاۃ","chapter":"17","verse":"6","text":"اُس زمانے میں اسرائیل کا کوئی بادشاہ نہیں تھا بلکہ ہر کوئی وہی کچھ کرتا جو اُسے درست لگتا تھا۔"},{"book":"قُضاۃ","chapter":"17","verse":"7","text":"اُن دنوں میں لاوی کے قبیلے کا ایک جوان آدمی یہوداہ کے قبیلے کے شہر بیت لحم میں آباد تھا۔"},{"book":"قُضاۃ","chapter":"17","verse":"8","text":"اب وہ شہر کو چھوڑ کر رہائش کی کوئی اَور جگہ تلاش کرنے لگا۔ افرائیم کے پہاڑی علاقے میں سے سفر کرتے کرتے وہ میکاہ کے گھر پہنچ گیا۔"},{"book":"قُضاۃ","chapter":"17","verse":"9","text":"میکاہ نے پوچھا، ”آپ کہاں سے آئے ہیں؟“ جوان نے جواب دیا، ”مَیں لاوی ہوں۔ مَیں یہوداہ کے شہر بیت لحم کا رہنے والا ہوں لیکن رہائش کی کسی اَور جگہ کی تلاش میں ہوں۔“"},{"book":"قُضاۃ","chapter":"17","verse":"10","text":"میکاہ بولا، ”یہاں میرے پاس اپنا گھر بنا کر میرے باپ اور امام بنیں۔ تب آپ کو سال میں چاندی کے دس سِکے اور ضرورت کے مطابق کپڑے اور خوراک ملے گی۔“"},{"book":"قُضاۃ","chapter":"17","verse":"11","text":"لاوی متفق ہوا۔ وہ وہاں آباد ہوا، اور میکاہ نے اُس کے ساتھ بیٹوں کا سا سلوک کیا۔"},{"book":"قُضاۃ","chapter":"17","verse":"12","text":"اُس نے اُسے امام مقرر کر کے سوچا،"},{"book":"قُضاۃ","chapter":"17","verse":"13","text":"”اب رب مجھ پر مہربانی کرے گا، کیونکہ لاوی میرا امام بن گیا ہے۔“"}]}