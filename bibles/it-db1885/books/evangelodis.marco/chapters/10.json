{"data":[{"book":"EVANGELO DI S. MARCO","chapter":"10","verse":"1","text":"POI, levatosi di là, venne ne' confini della Giudea, lungo il Giordano; e di nuovo si raunarono appresso di lui delle turbe; ed egli di nuovo le ammaestrava, come era usato."},{"book":"EVANGELO DI S. MARCO","chapter":"10","verse":"2","text":"E i Farisei, accostatisi, lo domandarono, tentandolo: È egli lecito al marito di mandar via la moglie?"},{"book":"EVANGELO DI S. MARCO","chapter":"10","verse":"3","text":"Ed egli, rispondendo, disse loro: Che vi comandò Mosè?"},{"book":"EVANGELO DI S. MARCO","chapter":"10","verse":"4","text":"Ed essi dissero: Mosè permise di scrivere la scritta del divorzio, e di mandar via la moglie."},{"book":"EVANGELO DI S. MARCO","chapter":"10","verse":"5","text":"E Gesù, rispondendo disse loro: Egli vi scrisse quel comandamento per la durezza del vostro cuore."},{"book":"EVANGELO DI S. MARCO","chapter":"10","verse":"6","text":"Ma dal principio della creazione, Iddio fece gli uomini maschio e femmina."},{"book":"EVANGELO DI S. MARCO","chapter":"10","verse":"7","text":"E disse: Perciò l'uomo lascerà suo padre, e sua madre, e si congiungerà con la sua moglie;"},{"book":"EVANGELO DI S. MARCO","chapter":"10","verse":"8","text":"e i due diverranno una stessa carne; talchè non son più due, ma una stessa carne."},{"book":"EVANGELO DI S. MARCO","chapter":"10","verse":"9","text":"Ciò adunque che Iddio ha congiunto, l'uomo nol separi."},{"book":"EVANGELO DI S. MARCO","chapter":"10","verse":"10","text":"E in casa i suoi discepoli lo domandaron di nuovo intorno a quello stesso."},{"book":"EVANGELO DI S. MARCO","chapter":"10","verse":"11","text":"Ed egli disse loro: Chiunque manda via la sua moglie, e ne sposa un'altra, commette adulterio contro ad essa."},{"book":"EVANGELO DI S. MARCO","chapter":"10","verse":"12","text":"Parimente, se la moglie lascia il suo marito, e si marita ad un altro, commette adulterio."},{"book":"EVANGELO DI S. MARCO","chapter":"10","verse":"13","text":"ALLORA gli furono presentati dei piccoli fanciulli, acciocchè li toccasse; ma i discepoli sgridavan coloro che li presentavano."},{"book":"EVANGELO DI S. MARCO","chapter":"10","verse":"14","text":"E Gesù, veduto ciò, s'indegnò, e disse loro: Lasciate i piccoli fanciulli venire a me, e non li divietate; perciocchè di tali è il regno di Dio."},{"book":"EVANGELO DI S. MARCO","chapter":"10","verse":"15","text":"Io vi dico in verità, che chiunque non avrà ricevuto il regno di Dio come piccolo fanciullo, non entrerà in esso."},{"book":"EVANGELO DI S. MARCO","chapter":"10","verse":"16","text":"E recatiseli in braccio, ed imposte loro le mani, li benedisse."},{"book":"EVANGELO DI S. MARCO","chapter":"10","verse":"17","text":"OR come egli usciva fuori, per mettersi in cammino, un tale corse a lui; e inginocchiatosi davanti a lui, lo domandò: Maestro buono, che farò per ereditare la vita eterna?"},{"book":"EVANGELO DI S. MARCO","chapter":"10","verse":"18","text":"E Gesù gli disse: Perchè mi chiami buono? niuno è buono, se non un solo, cioè Iddio."},{"book":"EVANGELO DI S. MARCO","chapter":"10","verse":"19","text":"Tu sai i comandamenti: Non commettere adulterio. Non uccidere. Non furare. Non dir falsa testimonianza. Non far danno ad alcuno. Onora tuo padre e tua madre."},{"book":"EVANGELO DI S. MARCO","chapter":"10","verse":"20","text":"Ed egli rispondendo, gli disse: Maestro, tutte queste cose ho osservate fin dalla mia giovanezza."},{"book":"EVANGELO DI S. MARCO","chapter":"10","verse":"21","text":"E Gesù, riguardatolo in viso, l'amò, e gli disse: Una cosa ti manca; va', vendi tutto ciò che tu hai, e dallo a' poveri; e tu avrai un tesoro nel cielo; poi vieni, e tolta la tua croce10.21 croce Mat. 10.38 e rif., seguitami."},{"book":"EVANGELO DI S. MARCO","chapter":"10","verse":"22","text":"Ma egli, attristato di quella parola, se ne andò dolente; perciocchè avea di gran beni."},{"book":"EVANGELO DI S. MARCO","chapter":"10","verse":"23","text":"E Gesù, riguardatosi attorno, disse ai suoi discepoli: Quanto malagevolmente coloro che hanno delle ricchezze entreranno nel regno di Dio!"},{"book":"EVANGELO DI S. MARCO","chapter":"10","verse":"24","text":"E i discepoli sbigottirono per le sue parole. E Gesù da capo replicò, e disse loro: Figliuoli, quanto malagevol cosa è, che coloro che si confidano nelle ricchezze entrino nel regno di Dio!"},{"book":"EVANGELO DI S. MARCO","chapter":"10","verse":"25","text":"Egli è più agevole che un cammello passi per la cruna di un ago, che un ricco entri nel regno di Dio."},{"book":"EVANGELO DI S. MARCO","chapter":"10","verse":"26","text":"Ed essi vie più stupivano, dicendo fra loro: Chi può adunque esser salvato?"},{"book":"EVANGELO DI S. MARCO","chapter":"10","verse":"27","text":"E Gesù, riguardatili, disse: Agli uomini è impossibile, ma non a Dio, perciocchè ogni cosa è possibile a Dio."},{"book":"EVANGELO DI S. MARCO","chapter":"10","verse":"28","text":"E Pietro prese a dirgli: Ecco, noi abbiamo lasciata ogni cosa, e ti abbiam seguitato."},{"book":"EVANGELO DI S. MARCO","chapter":"10","verse":"29","text":"E Gesù, rispondendo, disse: Io vi dico in verità, che non vi è alcuno che abbia lasciata casa, o fratelli, o sorelle, o padre, o madre, o moglie, o figliuoli, o possessioni, per amor di me, e dell'evangelo,"},{"book":"EVANGELO DI S. MARCO","chapter":"10","verse":"30","text":"che ora, in questo tempo, non ne riceva cento cotanti: case, e fratelli, e sorelle, e madri, e figliuoli, e possessioni, con persecuzioni10.30 persecuzioni Luc. 18.30. Fat. 14.22.; e, nel secolo a venire, la vita eterna."},{"book":"EVANGELO DI S. MARCO","chapter":"10","verse":"31","text":"Ma, molti primi saranno ultimi, e molti ultimi saranno primi."},{"book":"EVANGELO DI S. MARCO","chapter":"10","verse":"32","text":"OR essi erano per cammino, salendo in Gerusalemme; e Gesù andava innanzi a loro, ed essi erano spaventati, e lo seguitavano con timore10.32 timore Luc. 9.51; 12.50.."},{"book":"EVANGELO DI S. MARCO","chapter":"10","verse":"33","text":"Ecco, noi saliamo in Gerusalemme; e il Figliuol dell'uomo sarà dato nelle mani de' principali sacerdoti, e degli Scribi; ed essi lo condanneranno a morte, e lo metteranno nelle mani de' Gentili;"},{"book":"EVANGELO DI S. MARCO","chapter":"10","verse":"34","text":"i quali lo scherniranno, e lo flagelleranno, e gli sputeranno addosso, e l'uccideranno; ma nel terzo giorno egli risusciterà."},{"book":"EVANGELO DI S. MARCO","chapter":"10","verse":"35","text":"E Giacomo, e Giovanni, figliuoli di Zebedeo si accostarono a lui, dicendo: Maestro, noi desideriamo che tu ci faccia ciò che chiederemo."},{"book":"EVANGELO DI S. MARCO","chapter":"10","verse":"36","text":"Ed egli disse loro: Che volete che io vi faccia?"},{"book":"EVANGELO DI S. MARCO","chapter":"10","verse":"37","text":"Ed essi gli dissero: Concedici che nella tua gloria, noi sediamo, l'uno alla tua destra, l'altro alla tua sinistra."},{"book":"EVANGELO DI S. MARCO","chapter":"10","verse":"38","text":"E Gesù disse loro: Voi non sapete ciò che vi chieggiate; potete voi bere il calice il quale io berrò, ed esser battezzati del battesimo del quale io sarò battezzato? Ed essi gli dissero: Sì, lo possiamo."},{"book":"EVANGELO DI S. MARCO","chapter":"10","verse":"39","text":"E Gesù disse loro: Voi certo berrete il calice che io berrò, e sarete battezzati del battesimo del quale io sarò battezzato;"},{"book":"EVANGELO DI S. MARCO","chapter":"10","verse":"40","text":"ma, quant'è al sedermi a destra ed a sinistra, non istà a me il darlo; ma sarà dato a coloro a cui è preparato."},{"book":"EVANGELO DI S. MARCO","chapter":"10","verse":"41","text":"E gli altri dieci, udito ciò, presero ad indegnarsi di Giacomo e di Giovanni."},{"book":"EVANGELO DI S. MARCO","chapter":"10","verse":"42","text":"Ma Gesù, chiamatili a sè, disse loro: Voi sapete che coloro che si reputano principi delle genti le signoreggiano, e che i lor grandi usano podestà sopra esse."},{"book":"EVANGELO DI S. MARCO","chapter":"10","verse":"43","text":"Ma non sarà così fra voi; anzi chiunque vorrà divenir grande fra voi sia vostro ministro;"},{"book":"EVANGELO DI S. MARCO","chapter":"10","verse":"44","text":"e chiunque fra voi vorrà essere il primo, sia servitor di tutti."},{"book":"EVANGELO DI S. MARCO","chapter":"10","verse":"45","text":"Poichè anche il Figliuol dell'uomo non è venuto per esser servito; anzi per servire, e per dar l'anima sua per prezzo di riscatto per molti."},{"book":"EVANGELO DI S. MARCO","chapter":"10","verse":"46","text":"POI vennero in Gerico; e come egli usciva di Gerico, co' suoi discepoli, e gran moltitudine, un certo figliuol di Timeo, Bartimeo il cieco, sedeva presso della strada, mendicando."},{"book":"EVANGELO DI S. MARCO","chapter":"10","verse":"47","text":"Ed avendo udito che colui che passava era Gesù il Nazareno, prese a gridare, e a dire: Gesù, Figliuol di Davide, abbi pietà di me!"},{"book":"EVANGELO DI S. MARCO","chapter":"10","verse":"48","text":"E molti lo sgridavano, acciocchè tacesse; ma egli vie più gridava: Figliuol di Davide, abbi pietà di me!"},{"book":"EVANGELO DI S. MARCO","chapter":"10","verse":"49","text":"E Gesù, fermatosi, disse che si chiamasse. Chiamarono adunque il cieco, dicendogli: Sta' di buon cuore, levati, egli ti chiama."},{"book":"EVANGELO DI S. MARCO","chapter":"10","verse":"50","text":"Ed egli, gettatasi d'addosso la sua veste, si levò, e venne a Gesù."},{"book":"EVANGELO DI S. MARCO","chapter":"10","verse":"51","text":"E Gesù gli fece motto, e disse: Che vuoi tu ch'io ti faccia? E il cieco gli disse: Rabboni, che io ricoveri la vista."},{"book":"EVANGELO DI S. MARCO","chapter":"10","verse":"52","text":"E Gesù gli disse: Va', la tua fede ti ha salvato10.52 salvato Mat. 9.2 e rif.. E in quello stante egli ricoverò la vista, e seguitò Gesù per la via."}]}