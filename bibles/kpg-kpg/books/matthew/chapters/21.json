{"data":[{"book":"Matthew","chapter":"21","verse":"1","text":"Di madagoaa Jesus mo ana dama agoago ne hoohoo adu gi Jerusalem, digaula gaa dau i Bethphage i di Gonduu Olib. Jesus ga hagau ana dama agoago dogolua gii hula i mua,"},{"book":"Matthew","chapter":"21","verse":"2","text":"ga helekai, “Hula gi lodo tama waahale dela i gulu mua. Goolua ga gidee di ‘donkey’ e lawalawa mo dana dama ‘donkey’ i dono baahi. Wwedee ina, laha mai gi di Au."},{"book":"Matthew","chapter":"21","verse":"3","text":"Maa tangada ga heeu adu, goolua helekai gi mee boloo, ‘Tagi e hiihai e hai hegau ai’, gei mee ga limalima ga dumaalia adu nia maa.”"},{"book":"Matthew","chapter":"21","verse":"4","text":"Nia mee aanei ne hai bolo gi kila ai nia helekai soukohp boloo:"},{"book":"Matthew","chapter":"21","verse":"5","text":"“Haga iloo ang gi di waahale Zion boloo,"},{"book":"Matthew","chapter":"21","verse":"6","text":"Nia dama agoago dogolua gaa hula gaa hai gii hai be nia helekai Jesus ne hai ang gi ginaua."},{"book":"Matthew","chapter":"21","verse":"7","text":"Meemaa ga laha mai di ‘donkey’ mo dana dama, gaa wanga nau gahu gi hongo nia maa, gei Jesus gaa gaga gi hongo tama ‘donkey’."},{"book":"Matthew","chapter":"21","verse":"8","text":"Digau dogologowaahee guu holo nadau gahu laa hongo di ala. Hunu gau ne hele mai nadau manga laagau gaa holo labelaa laa hongo di ala."},{"book":"Matthew","chapter":"21","verse":"9","text":"Digau dogologo ala e taele i mua o Jesus mo digau ala e lloomoi i muli e dadaahili hagaamu,"},{"book":"Matthew","chapter":"21","verse":"10","text":"Di madagoaa Jesus ne ulu gi Jerusalem, digau o di waahale hagatau ga hagalongoaa, ga heheeu, “Taane la koai deenei?”"},{"book":"Matthew","chapter":"21","verse":"11","text":"Digau dogologowaahee ga helekai, “Soukohp Jesus deenei, mai Nazareth i Galilee.”"},{"book":"Matthew","chapter":"21","verse":"12","text":"Jesus ne ulu gi lodo di Hale Daumaha, ga hagabagi nia daangada huogodoo huihui mee, mono daangada e huihui gi daha nadau goloo. Mee ga hulihuli gi lala nia deebele digau waahei bahihadu mo nia lohongo digau huihui mwuroi."},{"book":"Matthew","chapter":"21","verse":"13","text":"Mee ga helekai gi digaula boloo, “Ma guu hihi i lodo di Beebaa Dabu boloo,"},{"book":"Matthew","chapter":"21","verse":"14","text":"Digau deegida mono gau mmade nadau dudaginga gu lloomoi gi Jesus i lodo di Hale Daumaha, gei Mee ga hagahili nia magi digaula."},{"book":"Matthew","chapter":"21","verse":"15","text":"Nia dagi hai mee dabu mono gau haga donudonu haganoho gu hagawelewele i di nadau gidee ana hegau humalia ala ne hai, mo di nadau gidee nia damagiigi e wwolowwolo i lodo di Hale Daumaha boloo, “Hagaamuina Tama a David!”"},{"book":"Matthew","chapter":"21","verse":"16","text":"Digaula ga heeu gi Jesus, “Goe e longono nia mee digaula ala e helekai ai?”"},{"book":"Matthew","chapter":"21","verse":"17","text":"Jesus ga hagatanga i baahi digaula gaa hana gi daha mo di waahale damana deelaa, gaa hana gi Bethany, di gowaa e hagamolooloo iei Mee i di boo."},{"book":"Matthew","chapter":"21","verse":"18","text":"Hagaluada loo dono daiaa, Jesus gaa hana labelaa gi di waahale damana deelaa, gei Mee gu hiigai."},{"book":"Matthew","chapter":"21","verse":"19","text":"Ge Ia ga gidee di laagau ‘fig’ i taalinga di ala, ga hanadu gi di maa, gei digi gidee nia huwa, nia lau hua. Gei Mee ga helekai gi di laagau deelaa, “Goe hudee huwa labelaa!” Di madagoaa hua deelaa, gei di laagau la guu mae."},{"book":"Matthew","chapter":"21","verse":"20","text":"Ana dama agoago ne gidee di mee deenei, gei gu goboina huoloo, ga heheeu, “Di laagau ‘fig’ la ne hai behee dela gu limalima dono mae!”"},{"book":"Matthew","chapter":"21","verse":"21","text":"Jesus ga helekai gi digaula, “Au e hagi adu gi goodou di tonu bolo maa goodou ga hagadonu, hagalee manawa lua, goodou gaa mee di hai be dagu mee dela ne hai gi di laagau deelaa. Gei hagalee deenei hua, goodou e mee di helekai gi di gonduu deenei boloo, ‘Menege gi daha, hudu ina goe gi lodo di tai,’ gei di maa e hai.21.21 Matthew 17.20; 1 Corinthians 13.2"},{"book":"Matthew","chapter":"21","verse":"22","text":"Maa goodou ga hagadonu, gei goodou ga hai mee gi nia mee huogodoo ala e tangi ai i lodo talodalo.”"},{"book":"Matthew","chapter":"21","verse":"23","text":"Jesus ne hanimoi labelaa gi lodo di Hale Daumaha, ga agoago. Nia dagi hai mee dabu mo nia dagi mmaadua ga lloomoi gi Mee, ga heeu, “Di tonu mai i hee dela e hai au mee aanei? Di mogobuna ni ooi ne gowadu gi di Goe?”"},{"book":"Matthew","chapter":"21","verse":"24","text":"Jesus ga helekai gi digaula, “Au dagu heeu e dahi. Maa goodou ga helekai gi dagu heeu, gei Au ga hagi adu gi goodou di mogobuna dela e hai ai agu hegau."},{"book":"Matthew","chapter":"21","verse":"25","text":"John Babdais ne gaamai i hee ono mogobuna e babdais ana daangada: mai baahi o God, be mai baahi nia daangada?”"},{"book":"Matthew","chapter":"21","verse":"26","text":"Maa gidaadou ga helekai boloo, ‘Mai baahi nia daangada’ gidaadou e mmaadagu i nia daangada gi dee hai mai nadau hai, idimaa, digaula e iloo bolo John la soukohp.”"},{"book":"Matthew","chapter":"21","verse":"27","text":"Malaa, digaula ga helekai gi Jesus, “Gimaadou e de iloo.”"},{"book":"Matthew","chapter":"21","verse":"28","text":"Jesus ga helekai, “Goodou e hagamaanadu bolo aha? Tamana ana dama daane dogolua. Tamana ga helekai gi tama daane madua, ‘Dagu dama, hana ngalua i lodo di hadagee waini dangi nei.’"},{"book":"Matthew","chapter":"21","verse":"29","text":"Tama daane ga helekai boloo, ‘Au hagalee hiihai e hana.’ Gei nomuli mee gaa huli dana maanadu, gaa hana."},{"book":"Matthew","chapter":"21","verse":"30","text":"Nomuli, gei tamana gaa hana gi tama dulii, ga helekai gi mee go telekai la hua. Tama dulii ga helekai boloo, ‘Uaa meenei, au gaa hana.’ Gei mee digi hana."},{"book":"Matthew","chapter":"21","verse":"31","text":"Malaa, koai i nia dama daane dogolua aanei dela ne haga gila di hiihai o di nau damana?”"},{"book":"Matthew","chapter":"21","verse":"32","text":"Idimaa, John Babdais gu hanadu gi goodou gu haga modongoohia adu di ala hagamouli, gei goodou digi hagadonu a mee, gei digau hagabudu dagitedi mono ahina huihui nadau huaidina gu hagadonu a mee. Gei goodou gu gidee gei digi huli godou maanadu, digi hagadonu a mee.”21.32 Luke 3.12; 7.29-30"},{"book":"Matthew","chapter":"21","verse":"33","text":"Jesus ga helekai, “Hagalongo gi di ala kai labelaa: Tangada dana gowaa gaa dogi dana hadagee waini, ga abaaba, gaa geli di lohongo di mee dagadagahi waini, gaa hai dana angulaa hagaloohi, gaa wanga dana hadagee gi digau ngalua gi benabena ina, gaa hana.21.33 Isaiah 5.1-2Tadagee waini"},{"book":"Matthew","chapter":"21","verse":"34","text":"Di madagoaa e hadi ai nia huwa o di hadagee ne dau mai, gei mee ga hagau ana daangada hai hegau gi digau ngalua bolo gi gaamai dono duhongo i dana hadagee."},{"book":"Matthew","chapter":"21","verse":"35","text":"Digau ngalua gaa kumi digaula, tangada e dahi ne haga mamaawa, tangada e dahi ne daaligi gii made, tangada e dahi ne dilidili gi nia hadu."},{"book":"Matthew","chapter":"21","verse":"36","text":"Tangada dana hadagee ga hagau labelaa ana gau hai hegau gi dogologo. Digau ngalua ga hai hua go di nadau hai dela ne hai gi digau i mua."},{"book":"Matthew","chapter":"21","verse":"37","text":"Di hagaodi gi muli, taane deenei ne hagau hua dana dama daane donu gi digaula, ne hagamaanadu bolo digaula ga hagalabagau laa dana dama daane."},{"book":"Matthew","chapter":"21","verse":"38","text":"Di madagoaa digau ngalua ne mmada gi tama a maa, digaula ga helehelekai i nadau mehanga boloo, ‘Deenei la go tama tangada dana hadagee. Gidaadou ga daaligi a mee gii made, ga hai mee gi nia maluagina o maa!’"},{"book":"Matthew","chapter":"21","verse":"39","text":"Digaula gaa kumi a mee, gaa hudu gi daha mo di hadagee waini, ga daaligi a mee gii made.”"},{"book":"Matthew","chapter":"21","verse":"40","text":"Jesus ga heeu, “Malaa, di madagoaa tangada dana hadagee waini ga dau mai, dehee dana hai gaa hai gi digau ngalua?”"},{"book":"Matthew","chapter":"21","verse":"41","text":"Digaula ga helekai, “Mee ga daaligi digau huaidu aalaa, gaa wanga dana hadagee waini gi nnuai gau ngalua gi benabena ina, aalaa digau gaa wanga gi deia dono duhongo mai i di hadagee i dono madagoaa donu e hadi ai.”"},{"book":"Matthew","chapter":"21","verse":"42","text":"Jesus ga helekai, “Goodou digi daulia i lodo di Beebaa Dabu nia helekai aanei e hai boloo,"},{"book":"Matthew","chapter":"21","verse":"43","text":"Jesus ga helekai, “Deelaa dagu mee e hagi adu gi goodou bolo Teenua King o God la ga daa gi daha mo goodou, gaa wanga gi nia daangada ala e haga kila aga nia huwa ala e donu."},{"book":"Matthew","chapter":"21","verse":"44","text":"[Tangada dela gaa doo gi hongo di hadu deenei, le e momooho dagidahi, gei di maa go di hadu la ne doo gi hongo tangada, le e nnogu hua guu made.”]"},{"book":"Matthew","chapter":"21","verse":"45","text":"Nia dagi hai mee dabu mono Pharisee ne longono nia ala kai ala e hai go Jesus, digaula gu iloo hua bolo Mee e helekai i ginaadou."},{"book":"Matthew","chapter":"21","verse":"46","text":"Digaula ga halahala di nadau madagoaa humalia e kumi a Mee, gei digaula e mmaadagu i digau dogologo ala e hai bolo Jesus la di soukohp."}]}