{"data":[{"book":"Дії Апостолів","chapter":"18","verse":"1","text":"Після цього Павло залишив Афіни та пішов до Коринфа."},{"book":"Дії Апостолів","chapter":"18","verse":"2","text":"Там він зустрів юдея, на ім’я Акила, родом із Понту. Він прибув недавно з Італії зі своєю дружиною Прискіллою, бо Клавдій наказав усім юдеям покинути Рим. Павло прийшов до них"},{"book":"Дії Апостолів","chapter":"18","verse":"3","text":"і, оскільки вони мали те ж ремесло, що й він, залишився працювати з ними. Їхнім ремеслом було виготовлення наметів."},{"book":"Дії Апостолів","chapter":"18","verse":"4","text":"Щосуботи Павло промовляв у синагозі, намагаючись переконати юдеїв та греків."},{"book":"Дії Апостолів","chapter":"18","verse":"5","text":"Коли ж прийшли з Македонії Сила та Тимофій, Павло присвятив себе повністю проповіді Слова, засвідчуючи юдеям, що Ісус є Христос."},{"book":"Дії Апостолів","chapter":"18","verse":"6","text":"Але оскільки вони чинили опір та богохульствували, він обтрусив одежу й сказав їм: «Кров ваша на головах ваших. Я чистий! Віднині йду до язичників»."},{"book":"Дії Апостолів","chapter":"18","verse":"7","text":"І, вийшовши звідти, прийшов у дім чоловіка, на ім’я Тит Юст, який шанував Бога; його дім знаходився біля синагоги."},{"book":"Дії Апостолів","chapter":"18","verse":"8","text":"Крисп, керівник синагоги, увірував у Господа разом з усім своїм домом. І багато коринфян, почувши Павла, увірували та були охрещені."},{"book":"Дії Апостолів","chapter":"18","verse":"9","text":"Уночі Господь сказав Павлові у видінні: «Не бійся! Продовжуй говорити й не мовчи,"},{"book":"Дії Апостолів","chapter":"18","verse":"10","text":"бо Я з тобою, і ніхто не заподіє тобі зла, тому що Я маю багато людей у цьому місті»."},{"book":"Дії Апостолів","chapter":"18","verse":"11","text":"І Павло залишався там рік і шість місяців, навчаючи їх Слова Божого."},{"book":"Дії Апостолів","chapter":"18","verse":"12","text":"Коли Галліон був проконсулом Ахаї, юдеї, зібравшись разом, повстали проти Павла та привели його до суду,"},{"book":"Дії Апостолів","chapter":"18","verse":"13","text":"кажучи: «Цей чоловік переконує людей шанувати Бога не за Законом»."},{"book":"Дії Апостолів","chapter":"18","verse":"14","text":"Коли ж Павло хотів говорити, Галліон промовив до юдеїв: «Юдеї, якщо була б якась несправедливість чи серйозний злочин, я б вас послухав,"},{"book":"Дії Апостолів","chapter":"18","verse":"15","text":"але якщо йдеться про слова, імена та ваш Закон, вирішуйте самі. Я не хочу бути суддею цього»."},{"book":"Дії Апостолів","chapter":"18","verse":"16","text":"І вигнав їх із суду."},{"book":"Дії Апостолів","chapter":"18","verse":"17","text":"Тоді всі схопили Состена, керівника синагоги, і побили його перед судом, але Галліон ніяк на це не зважав."},{"book":"Дії Апостолів","chapter":"18","verse":"18","text":"Павло залишався там чимало днів, а потім, попрощавшись із братами, відплив до Сирії разом із Прискіллою та Акилою. У Кенхреях він обстриг волосся, бо дав обітницю."},{"book":"Дії Апостолів","chapter":"18","verse":"19","text":"Прибувши в Ефес, Павло залишив Прискіллу та Акилу там, а сам пішов у синагогу, де розмовляв з юдеями."},{"book":"Дії Апостолів","chapter":"18","verse":"20","text":"Вони просили його залишитись у них довше, але він не погодився,"},{"book":"Дії Апостолів","chapter":"18","verse":"21","text":"а попрощався з ними, кажучи: «Повернуся до вас знов, якщо буде воля Божа». І відплив з Ефеса."},{"book":"Дії Апостолів","chapter":"18","verse":"22","text":"Прибувши до Кесарії, Павло вирушив до Єрусалима та, привітавши церкву, відбув до Антіохії.18:22 Буквально: Павло піднявся до Єрусалима та, привітавши Церкву, зійшов до Антіохії."},{"book":"Дії Апостолів","chapter":"18","verse":"23","text":"Він пробув деякий час в Антіохії, а потім пішов через землю Галатії та Фригії, зміцнюючи всіх учнів."},{"book":"Дії Апостолів","chapter":"18","verse":"24","text":"Тим часом до Ефеса прийшов один юдей, на ім’я Аполлос, родом з Олександрії, чоловік освічений, який був сильний у Писанні."},{"book":"Дії Апостолів","chapter":"18","verse":"25","text":"Він був навчений про Шлях Господа й, палаючи духом, говорив та докладно навчав про Ісуса, хоча знав тільки Іванове хрещення."},{"book":"Дії Апостолів","chapter":"18","verse":"26","text":"Він почав сміливо говорити в синагозі. Почувши його, Прискілла та Акила покликали його до себе й більш ретельно пояснили йому Шлях Божий."},{"book":"Дії Апостолів","chapter":"18","verse":"27","text":"Коли він забажав піти до Ахаї, брати заохочували його й написали листа до учнів, щоб ті сприятливо прийняли його. Прибувши туди, Аполлос багато допоміг усім, хто увірував через благодать,"},{"book":"Дії Апостолів","chapter":"18","verse":"28","text":"адже він рішуче переконував юдеїв, прилюдно показуючи через Писання, що Ісус є Христос."}]}