{"data":[{"book":"Vakolindu","chapter":"14","verse":"1","text":"Mwikangashi kuva na utami. Wuwula wula mukuvilishi kupata fupu singi sha Mfuki Mng'alili, chamunu fupu ya kulandula lulayilayi lwa Chapanga."},{"book":"Vakolindu","chapter":"14","verse":"2","text":"Yadeta ng'ombelu henja akudeta na vandu ha akudeta na Chapanga nongwa kwahela mundu yampikana. Akudeta kwa liwovi lya Mfuki findu fifisikili."},{"book":"Vakolindu","chapter":"14","verse":"3","text":"Lakini yula yadeta ng'ombelu henja na vandu na kuvatanga kuvadindasha chindima, kuvakuvilisha na kuvakola mawoku."},{"book":"Vakolindu","chapter":"14","verse":"4","text":"Munakudeta ng'ombelu henja akwidindasha mweni. Lakini yula yalandula unjagila wa Chapanga, akulidindasha lipinga lya vandu yivamjumila Kilistu."},{"book":"Vakolindu","chapter":"14","verse":"5","text":"Topi ngadayilili mwavosi yumwi mudeti kwa ng'ombelu henja lakini ngadayilili munu muvi na fupu ya kulandula unjagila wa Chapanga. Kwanongwa yula yalandula ndi mkomi kwa yula yadeta ng'ombelu henja, leki paveli mundu yamanyili kuvawombela vandu fila fyadetili ili lipinga lya vandu yivamjumilili Kilistu liweshi kutangiwa."},{"book":"Vakolindu","chapter":"14","verse":"6","text":"Ponopawu valongu vangu, panyisa kwa yumwi na kudeta na yumwi kwa ng'ombelu henja dayivatangi liki? Dayivatangi chindu ha, ila leki pandivawombela unjagila wa Chapanga awu umanyi wuutunga awu kutunga awu kuwula."},{"book":"Vakolindu","chapter":"14","verse":"7","text":"Hata findu fingajila unofu yififumisha lishu kucha miluli awu lugombugombu. Leki pafifumisha ng'odu lishu ali awu lila mundu akuwesha wuli kumanya msambu liki wukuviwa?"},{"book":"Vakolindu","chapter":"14","verse":"8","text":"Leki limbalapi payifumisha ng'odu lishu lyaki finofu ghani daghavi kayitanda kala kwa mgoha?"},{"book":"Vakolindu","chapter":"14","verse":"9","text":"Wuwula wula na yumwi, leki chimudeta chikumanyika ng'odu, ghani daweshi kumanya chimudeta? Topi mukuva kucha vandu yimudeta na liyegha."},{"book":"Vakolindu","chapter":"14","verse":"10","text":"Pasiveli detelu sitangalili mumlima shosi sikumanyika."},{"book":"Vakolindu","chapter":"14","verse":"11","text":"Leki manya ng'odu chadeta mundu wingi, nenga ndiva muhenja kwa mweni na mweni muhenja kwa nenga."},{"book":"Vakolindu","chapter":"14","verse":"12","text":"Wuwula wula na yumwi yikubayulila kupata fupu sha Mfuki, mukimbaniki munu kupapata sila sitanga kulidindasha lipinga lya vandu yivamjumila Kilistu."},{"book":"Vakolindu","chapter":"14","verse":"13","text":"Ponopa munakudeta ng'ombelu henja dadavi kwa Chapanga akupi uwesu wa kumanya."},{"book":"Vakolindu","chapter":"14","verse":"14","text":"Nongwa padadava kwa detelu henja ndima yangu yikudadava nendu, lakini luhala lwangu lukupata chindu ha."},{"book":"Vakolindu","chapter":"14","verse":"15","text":"Topi, goli wuli? Dadadavi kwa ndima yangu wuwula wula dadadavi kwa luhala lwangu dasomoli mundima yangu lakini wuwula wula dasomoli kwa luhala lwangu."},{"book":"Vakolindu","chapter":"14","verse":"16","text":"Pandimjuma Chapanga kwa ndima yaku hela, leki kuna mundu kamanya ng'odu chiwudeta daweshi wuli wuli kuyitikila, “Yina, pamlumba Chapanga leki kamanya ng'odu chiwudeta?"},{"book":"Vakolindu","chapter":"14","verse":"17","text":"Dadawu yaku ya kumulumba Chapanga yikuwesha nakaka kuva nofu lakini yula wingi dayimtangi chindu ha.”"},{"book":"Vakolindu","chapter":"14","verse":"18","text":"Ngumulumba Chapanga kucha nenga nguwomba detelu henja pitu mwavosi yumwi."},{"book":"Vakolindu","chapter":"14","verse":"19","text":"Lakini mungushu ya lipinga lya vandu yivamjumila Kilistu ngudayila kudeta filongu muhanu fimanyikili, ili ndivawuli vandu vatangalili pitu kuwomba filongu fitangalili kwa ng'ombelu henja."},{"book":"Vakolindu","chapter":"14","verse":"20","text":"Valongu mukotoo kuva kucha vananguta muhoshu shenu. Muvi kucha vana fyali mumilandu ya wafu, lakini pamuyihola muvi kucha vandu vakomi."},{"book":"Vakolindu","chapter":"14","verse":"21","text":"Malawu vakudeta naha,"},{"book":"Vakolindu","chapter":"14","verse":"22","text":"Topi, fupu ya ng'ombelu henja ndi chilangushilu kwa vandu vangajila ujumilwa, lakini kwa vala yivajumila ha, ila fupu ya kutunga yiva kwa vala yivajumila kwa vala vangajila kujumila ha."},{"book":"Vakolindu","chapter":"14","verse":"23","text":"Topi, lipinga lya vandu yivamjumila Kilistu lyosi paliyikungasha pamu na kila mundu padeta detelu henja, leki pavayisa vandu vangajila kumanya awu yangajila kujumila, davawombi nda kucha yumwi muna lukwali?"},{"book":"Vakolindu","chapter":"14","verse":"24","text":"Lakini vosi pavatunga payisa mundu hela awu vangajila kujumila, fyosi fyapikana dafivalangushi wafu wa veni na dafivahighi kwa fila fivapikanili."},{"book":"Vakolindu","chapter":"14","verse":"25","text":"Hoshu shawu siyifisili dasifisuliwi na mweni datundami padadava kwa Chapanga pawomba, “Nakaka Chapanga kava pamu na yumwi”"},{"book":"Vakolindu","chapter":"14","verse":"26","text":"Valongu vangu topi tudeti liki? Pamuyikungasha pamu mukudadava Chapanga yumu asomoli, yumu awuli, yumu ghavi na ugubutulu wa Chapanga, wingi ghavi na fupu ya kuwomba ng'ombelu henja na wingi avawombeli vandu vamonga chila chivawombili. Fyosi figoleki ili kuvatanga vandu va Chapanga."},{"book":"Vakolindu","chapter":"14","verse":"27","text":"Pakava mundu yavelili na fupu ya kudeta detelu henja, vavili awu vatatu lakini adeti mundu yumu yumu, ila kuvi na mundu wa kuvawombela vandu vamonga fivadetili."},{"book":"Vakolindu","chapter":"14","verse":"28","text":"Lakini leki kwahela mundu yawesha kuvawombela vandu chila chivadetili, topi, yula yawomba ng'ombelu henja anyamali pala palikungashu, awombi kunda ya hela na Chapanga."},{"book":"Vakolindu","chapter":"14","verse":"29","text":"Vala yilandula unjagila wa Chapanga vavili awu vatatu vawombi kunu vandu vamonga valembeshi chila chivadetili."},{"book":"Vakolindu","chapter":"14","verse":"30","text":"Lakini leki mundu yumu mulikungashu kayanga unjagila wa Chapanga, topi na yula yawomba anyamali."},{"book":"Vakolindu","chapter":"14","verse":"31","text":"Nongwa mwavosi mukuwesha kulandula unjagila wagayiliwili na Chapanga, yumu yumu ili kila mundu ayiwuli na adindashiwi."},{"book":"Vakolindu","chapter":"14","verse":"32","text":"Fupu ya kulandula unjagila wa Chapanga utavaliwi na yula yalandula umbuyi."},{"book":"Vakolindu","chapter":"14","verse":"33","text":"Nongwa Chapanga kava wa ndilingu ha, ila mweni ndi Chapanga wa kusika."},{"book":"Vakolindu","chapter":"14","verse":"34","text":"vadala vanyamali jii mulikungashu. Vakudayiliwa ng'odu kuwomba wala kulongosha kucha Malawu va Vayawudi wuvawomba."},{"book":"Vakolindu","chapter":"14","verse":"35","text":"Leki pavava na minasha ya kunasha, vavanashi valumi vawu kaya, nongwa yiva chindipa kwa mdala kudeta mulikungashu lya vandu yivamjumila Chapanga."},{"book":"Vakolindu","chapter":"14","verse":"36","text":"Wuli, mukwihola Chilongu cha Chapanga chifuma kwa yumwi? Awu mukwihola chivayisila yumwi weka hela?"},{"book":"Vakolindu","chapter":"14","verse":"37","text":"Leki mundu yoyosi yayihola kucha mweni kana fupu ya kudeta unjagila wa Chapanga awu kucha kavanayu fupu ya Mfuki Mng'ali, amanyi kucha afi findivayandikila yumwi ndi Malawu va Bambu."},{"book":"Vakolindu","chapter":"14","verse":"38","text":"Leki mundu yangajila kupikana afi na mweni akotoo kupikanishiwa."},{"book":"Vakolindu","chapter":"14","verse":"39","text":"Topi, valongu vangu, mukudayiliwa kuva na bayililu ya kulandula unjagila wa Chapanga mukotoo kumukanisha mundu kuwomba ng'ombelu henja."},{"book":"Vakolindu","chapter":"14","verse":"40","text":"Lakini fyosi figoleki kwa ugoleki na unofu."}]}