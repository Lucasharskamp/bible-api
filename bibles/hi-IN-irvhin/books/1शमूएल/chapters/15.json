{"data":[{"book":"1 शमूएल","chapter":"15","verse":"1","text":"शमूएल ने शाऊल से कहा, “यहोवा ने अपनी प्रजा इस्राएल पर राज्य करने के लिये तेरा अभिषेक करने को मुझे भेजा था; इसलिए अब यहोवा की बातें सुन ले।"},{"book":"1 शमूएल","chapter":"15","verse":"2","text":"सेनाओं का यहोवा यह कहता है, ‘मुझे स्मरण आता है कि अमालेकियों ने इस्राएलियों से क्या किया; जब इस्राएली मिस्र से आ रहे थे, तब उन्होंने मार्ग में उनका सामना किया।"},{"book":"1 शमूएल","chapter":"15","verse":"3","text":"इसलिए अब तू जाकर अमालेकियों को मार, और जो कुछ उनका है उसे बिना कोमलता किए सत्यानाश कर15:3 बिना कोमलता किए सत्यानाश कर: जब कोई नगर नष्ट किया जाता था तब हर एक प्राणी घात किया जाता था और इस प्रकार विजेता के हाथ लूट का माल नहीं लगता था।; क्या पुरुष, क्या स्त्री, क्या बच्चा, क्या दूध पीता, क्या गाय-बैल, क्या भेड़-बकरी, क्या ऊँट, क्या गदहा, सब को मार डाल।’”"},{"book":"1 शमूएल","chapter":"15","verse":"4","text":"तब शाऊल ने लोगों को बुलाकर इकट्ठा किया, और उन्हें तलाईम में गिना, और वे दो लाख प्यादे, और दस हजार यहूदी पुरुष थे।"},{"book":"1 शमूएल","chapter":"15","verse":"5","text":"तब शाऊल ने अमालेक नगर के पास जाकर एक घाटी में घातकों को बैठाया।"},{"book":"1 शमूएल","chapter":"15","verse":"6","text":"और शाऊल ने केनियों से कहा, “वहाँ से हटो, अमालेकियों के मध्य में से निकल जाओ कहीं ऐसा न हो कि मैं उनके साथ तुम्हारा भी अन्त कर डालूँ; क्योंकि तुम ने सब इस्राएलियों पर उनके मिस्र से आते समय प्रीति दिखाई थी।” और केनी अमालेकियों के मध्य में से निकल गए।"},{"book":"1 शमूएल","chapter":"15","verse":"7","text":"तब शाऊल ने हवीला से लेकर शूर तक जो मिस्र के पूर्व में है अमालेकियों को मारा।"},{"book":"1 शमूएल","chapter":"15","verse":"8","text":"और उनके राजा अगाग को जीवित पकड़ा15:8 उनके राजा अगाग को जीवित पकड़ा: अगाग को जीवित पकड़ना सर्वनाश का स्पष्ट उल्लंघन था। , और उसकी सब प्रजा को तलवार से नष्ट कर डाला।"},{"book":"1 शमूएल","chapter":"15","verse":"9","text":"परन्तु अगाग पर, और अच्छी से अच्छी भेड़-बकरियों, गाय-बैलों, मोटे पशुओं, और मेम्नों, और जो कुछ अच्छा था, उन पर शाऊल और उसकी प्रजा ने कोमलता की, और उन्हें नष्ट करना न चाहा; परन्तु जो कुछ तुच्छ और निकम्मा था उसका उन्होंने सत्यानाश किया।"},{"book":"1 शमूएल","chapter":"15","verse":"10","text":"तब यहोवा का यह वचन शमूएल के पास पहुँचा,"},{"book":"1 शमूएल","chapter":"15","verse":"11","text":"“मैं शाऊल को राजा बना के पछताता हूँ15:11 पछताता हूँ: शमूएल क्रोधित था या अप्रसन्न था कि जिस राजा का उसने अभिषेक किया वह पद से खारिज किया जाए। ; क्योंकि उसने मेरे पीछे चलना छोड़ दिया, और मेरी आज्ञाओं का पालन नहीं किया।” तब शमूएल का क्रोध भड़का; और वह रात भर यहोवा की दुहाई देता रहा।"},{"book":"1 शमूएल","chapter":"15","verse":"12","text":"जब शमूएल शाऊल से भेंट करने के लिये सवेरे उठा; तब शमूएल को यह बताया गया, “शाऊल कर्मेल को आया था, और अपने लिये एक स्मारक खड़ा किया, और घूमकर गिलगाल को चला गया है।”"},{"book":"1 शमूएल","chapter":"15","verse":"13","text":"तब शमूएल शाऊल के पास गया, और शाऊल ने उससे कहा, “तुझे यहोवा की ओर से आशीष मिले; मैंने यहोवा की आज्ञा पूरी की है।”"},{"book":"1 शमूएल","chapter":"15","verse":"14","text":"शमूएल ने कहा, “फिर भेड़-बकरियों का यह मिमियाना, और गाय-बैलों का यह रम्भाना जो मुझे सुनाई देता है, यह क्यों हो रहा है?”"},{"book":"1 शमूएल","chapter":"15","verse":"15","text":"शाऊल ने कहा, “वे तो अमालेकियों के यहाँ से आए हैं; अर्थात् प्रजा के लोगों ने अच्छी से अच्छी भेड़-बकरियों और गाय-बैलों को तेरे परमेश्वर यहोवा के लिये बलि करने को छोड़ दिया है; और बाकी सब का तो हमने सत्यानाश कर दिया है।”"},{"book":"1 शमूएल","chapter":"15","verse":"16","text":"तब शमूएल ने शाऊल से कहा, “ठहर जा! और जो बात यहोवा ने आज रात को मुझसे कही है वह मैं तुझको बताता हूँ।” उसने कहा, “कह दे।”"},{"book":"1 शमूएल","chapter":"15","verse":"17","text":"शमूएल ने कहा, “जब तू अपनी दृष्टि में छोटा था, तब क्या तू इस्राएली गोत्रों का प्रधान न हो गया?, और क्या यहोवा ने इस्राएल पर राज्य करने को तेरा अभिषेक नहीं किया?"},{"book":"1 शमूएल","chapter":"15","verse":"18","text":"और यहोवा ने तुझे एक विशेष कार्य करने को भेजा, और कहा, ‘जाकर उन पापी अमालेकियों का सत्यानाश कर, और जब तक वे मिट न जाएँ, तब तक उनसे लड़ता रह।’"},{"book":"1 शमूएल","chapter":"15","verse":"19","text":"फिर तूने किस लिये यहोवा की यह बात टालकर लूट पर टूट के वह काम किया जो यहोवा की दृष्टि में बुरा है?”"},{"book":"1 शमूएल","chapter":"15","verse":"20","text":"शाऊल ने शमूएल से कहा, “निःसन्देह मैंने यहोवा की बात मानकर जिधर यहोवा ने मुझे भेजा उधर चला, और अमालेकियों के राजा को ले आया हूँ, और अमालेकियों का सत्यानाश किया है।"},{"book":"1 शमूएल","chapter":"15","verse":"21","text":"परन्तु प्रजा के लोग लूट में से भेड़-बकरियों, और गाय-बैलों, अर्थात् नष्ट होने की उत्तम-उत्तम वस्तुओं को गिलगाल में तेरे परमेश्वर यहोवा के लिये बलि चढ़ाने को ले आए हैं।”"},{"book":"1 शमूएल","chapter":"15","verse":"22","text":"शमूएल ने कहा,"},{"book":"1 शमूएल","chapter":"15","verse":"23","text":"देख, बलवा करना और भावी कहनेवालों से पूछना एक ही समान पाप है,"},{"book":"1 शमूएल","chapter":"15","verse":"24","text":"शाऊल ने शमूएल से कहा, “मैंने पाप किया है; मैंने तो अपनी प्रजा के लोगों का भय मानकर और उनकी बात सुनकर यहोवा की आज्ञा और तेरी बातों का उल्लंघन किया है।"},{"book":"1 शमूएल","chapter":"15","verse":"25","text":"परन्तु अब मेरे पाप को क्षमा कर, और मेरे साथ लौट आ, कि मैं यहोवा को दण्डवत् करूँ।”"},{"book":"1 शमूएल","chapter":"15","verse":"26","text":"शमूएल ने शाऊल से कहा, “मैं तेरे साथ न लौटूँगा; क्योंकि तूने यहोवा की बात को तुच्छ जाना है, और यहोवा ने तुझे इस्राएल का राजा होने के लिये तुच्छ जाना है।”"},{"book":"1 शमूएल","chapter":"15","verse":"27","text":"तब शमूएल जाने के लिये घूमा, और शाऊल ने उसके बागे की छोर को पकड़ा, और वह फट गया।"},{"book":"1 शमूएल","chapter":"15","verse":"28","text":"तब शमूएल ने उससे कहा, “आज यहोवा ने इस्राएल के राज्य को फाड़कर तुझ से छीन लिया, और तेरे एक पड़ोसी को जो तुझ से अच्छा है दे दिया है।"},{"book":"1 शमूएल","chapter":"15","verse":"29","text":"और जो इस्राएल का बलमूल है वह न तो झूठ बोलता और न पछताता है; क्योंकि वह मनुष्य नहीं है, कि पछताए।” (इब्रा. 6:18)"},{"book":"1 शमूएल","chapter":"15","verse":"30","text":"उसने कहा, “मैंने पाप तो किया है; तो भी मेरी प्रजा के पुरनियों और इस्राएल के सामने मेरा आदर कर, और मेरे साथ लौट, कि मैं तेरे परमेश्वर यहोवा को दण्डवत् करूँ।”"},{"book":"1 शमूएल","chapter":"15","verse":"31","text":"तब शमूएल लौटकर शाऊल के पीछे गया; और शाऊल ने यहोवा को दण्डवत् की।"},{"book":"1 शमूएल","chapter":"15","verse":"32","text":"तब शमूएल ने कहा, “अमालेकियों के राजा अगाग को मेरे पास ले आओ।” तब अगाग आनन्द के साथ यह कहता हुआ उसके पास गया, “निश्चय मृत्यु का दुःख जाता रहा।”"},{"book":"1 शमूएल","chapter":"15","verse":"33","text":"शमूएल ने कहा, “जैसे स्त्रियाँ तेरी तलवार से निर्वंश हुई हैं, वैसे ही तेरी माता स्त्रियों में निर्वंश होगी।” तब शमूएल ने अगाग को गिलगाल में यहोवा के सामने टुकड़े-टुकड़े किया।"},{"book":"1 शमूएल","chapter":"15","verse":"34","text":"तब शमूएल रामाह को चला गया; और शाऊल अपने नगर गिबा को अपने घर गया।"},{"book":"1 शमूएल","chapter":"15","verse":"35","text":"और शमूएल ने अपने जीवन भर शाऊल से फिर भेंट न की, क्योंकि शमूएल शाऊल के लिये विलाप करता रहा। और यहोवा शाऊल को इस्राएल का राजा बनाकर पछताता था।"}]}