{"data":[{"book":"1 Samuel","chapter":"17","verse":"1","text":"Eens verzamelden de Filistijnen hun troepen ten strijde; zij trokken zich samen bij Soko, dat tot Juda behoort, en sloegen hun kamp op tussen Soko en Azeka, bij Éfes-Dammim."},{"book":"1 Samuel","chapter":"17","verse":"2","text":"Ook Saul en de Israëlieten trokken zich samen; ze sloegen hun kamp op in het Terebintendal, en maakten front tegenover de Filistijnen."},{"book":"1 Samuel","chapter":"17","verse":"3","text":"Zo stonden de Filistijnen aan de ene kant tegen het gebergte, de Israëlieten aan de andere kant, en het dal lag tussen hen in."},{"book":"1 Samuel","chapter":"17","verse":"4","text":"Daar trad uit de rijen der Filistijnen een kampvechter naar voren. Hij heette Goliat, en was afkomstig uit Gat. Hij was zes el en een span lang,"},{"book":"1 Samuel","chapter":"17","verse":"5","text":"had een koperen helm op zijn hoofd en droeg een schubbenpantser, dat aan koper vijfduizend sikkels woog;"},{"book":"1 Samuel","chapter":"17","verse":"6","text":"aan zijn benen had hij koperen scheenplaten, en op zijn schouders rustte een koperen speer."},{"book":"1 Samuel","chapter":"17","verse":"7","text":"De schacht van zijn lans leek wel een weversboom, en de spits ervan woog aan ijzer zes honderd sikkels. Zijn schilddrager ging voor hem uit."},{"book":"1 Samuel","chapter":"17","verse":"8","text":"Hij bleef staan, en riep tot de slagorden van Israël: Waarom zijt gij uitgetrokken? Om oorlog te voeren? Nu dan; ik ben de Filistijn en gij zijt slaven van Saul! Wijst dus iemand aan, die op mij af durft komen."},{"book":"1 Samuel","chapter":"17","verse":"9","text":"Als hij mij aan kan en mij verslaat, dan zullen wij uw slaven zijn; maar als ik hem aan kan en hem versla, dan zult gij ónze slaven zijn en óns dienen!"},{"book":"1 Samuel","chapter":"17","verse":"10","text":"En de Filistijn ging voort: Ik tart vandaag de slagorden van Israël; zend me iemand, om het uit te vechten!"},{"book":"1 Samuel","chapter":"17","verse":"11","text":"Toen Saul en alle Israëlieten die uitdaging van den Filistijn hoorden, schrokken ze en waren doodsbenauwd."},{"book":"1 Samuel","chapter":"17","verse":"12","text":"David was de zoon van een Efrateër uit Betlehem in Juda, die Jesse heette en acht zonen had. Deze man was ten tijde van Saul reeds op hoge leeftijd gekomen."},{"book":"1 Samuel","chapter":"17","verse":"13","text":"De drie oudste zonen van Jesse waren met Saul ten strijde getrokken. Deze drie zonen, die aan de strijd deelnamen, heetten: de eerstgeborene Eliab, de tweede Abinadab en de derde Sjamma."},{"book":"1 Samuel","chapter":"17","verse":"14","text":"David was de jongste. Omdat dus de drie oudsten met Saul waren meegetrokken,"},{"book":"1 Samuel","chapter":"17","verse":"15","text":"was David van Saul naar Betlehem teruggekeerd, om de schapen van zijn vader te hoeden."},{"book":"1 Samuel","chapter":"17","verse":"16","text":"Nadat de Filistijn reeds veertig dagen lang iedere morgen en avond opnieuw vooruit was getreden, en zich in postuur had gezet,"},{"book":"1 Samuel","chapter":"17","verse":"17","text":"beval Jesse zijn zoon David: Neem voor uw broers een efa van die geroosterde korrels en deze tien broden mee, en breng ze vlug in het legerkamp naar uw broers;"},{"book":"1 Samuel","chapter":"17","verse":"18","text":"deze tien kazen moet ge aan den hoofdman van duizend afleveren. Vraag dan, of uw broers het goed maken, en neem hun kwijting in ontvangst."},{"book":"1 Samuel","chapter":"17","verse":"19","text":"Saul staat met hen en met alle Israëlieten in het Terebintendal, om tegen de Filistijnen te strijden."},{"book":"1 Samuel","chapter":"17","verse":"20","text":"De volgende morgen maakte David zich gereed, vertrouwde de kudde aan een bewaker toe, nam zijn vracht op en begaf zich op weg, zoals Jesse het bevolen had. Hij kwam in de legerplaats aan, juist toen het leger uittrok naar het front, de strijdkreet werd aangeheven"},{"book":"1 Samuel","chapter":"17","verse":"21","text":"en Israëlieten en Filistijnen zich tegenover elkander in slagorde stelden."},{"book":"1 Samuel","chapter":"17","verse":"22","text":"David gaf dus zijn vracht aan den oppasser van de legertros in bewaring, en spoedde zich naar het front, om daar zijn broers te gaan groeten."},{"book":"1 Samuel","chapter":"17","verse":"23","text":"Maar terwijl hij met hen stond te praten, daagde uit de Filistijnse rijen de kampvechter op: Goliat, de Filistijn uit Gat. Hij kwam met zijn bekend voorstel, en David hoorde het."},{"book":"1 Samuel","chapter":"17","verse":"24","text":"Bij het zien van den man vluchtten alle Israëlieten weer doodsbenauwd weg."},{"book":"1 Samuel","chapter":"17","verse":"25","text":"Een van de Israëlieten sprak: Zien jullie den man, die daar optreedt en Israël komt uitdagen? Die hem verslaat, zal door den koning rijk worden begiftigd; hij zal hem ook zijn dochter geven, en aan zijn familie vrijdom van belasting schenken in Israël."},{"book":"1 Samuel","chapter":"17","verse":"26","text":"David vroeg aan de mannen, die bij hem stonden: Wat zal er met den man gebeuren, die dezen Filistijn verslaat en de schande van Israël wegneemt? Wat moet die onbesneden Filistijn, dat hij de slagorde van den levenden God durft tarten!"},{"book":"1 Samuel","chapter":"17","verse":"27","text":"Het volk antwoordde hem zoals gezegd: Dat zal er gebeuren met den man, die hem verslaat."},{"book":"1 Samuel","chapter":"17","verse":"28","text":"Toen Eliab, zijn oudste broeder, hem zo met de mannen hoorde spreken, werd hij nijdig op David en zei: Waarom zijt ge eigenlijk hier gekomen, en onder wiens hoede hebt ge die paar schapen in de woestijn achtergelaten? Ik ken uw roekeloosheid en vermetel hart; ge zijt hier gekomen, om naar het vechten te kijken!"},{"book":"1 Samuel","chapter":"17","verse":"29","text":"David antwoordde: Wat heb ik misdaan? Het is toch maar een vraag!"},{"book":"1 Samuel","chapter":"17","verse":"30","text":"Hij keerde zich van hem af, en vroeg hetzelfde aan anderen; en het volk gaf hem hetzelfde antwoord als straks."},{"book":"1 Samuel","chapter":"17","verse":"31","text":"Maar toen het bekend werd, wat David gezegd had, werd het aan Saul oververteld, en deze liet hem halen."},{"book":"1 Samuel","chapter":"17","verse":"32","text":"En David sprak tot Saul: Laat mijn heer omwille van dien Filistijn de moed niet verliezen; uw dienaar zal met hem gaan vechten!"},{"book":"1 Samuel","chapter":"17","verse":"33","text":"Saul gaf David ten antwoord: Ge kunt met dien Filistijn niet gaan vechten; ge zijt nog maar een knaap, en hij is van jongs af aan vechten gewend."},{"book":"1 Samuel","chapter":"17","verse":"34","text":"Maar David sprak tot Saul: Als uw dienaar de schapen van zijn vader hoedde, en er kwam een leeuw, die een lam van de kudde weghaalde,"},{"book":"1 Samuel","chapter":"17","verse":"35","text":"dan ging ik hem achterna, sloeg hem neer en redde het lam uit zijn muil. En wilde hij mij aanvallen, dan greep ik hem bij zijn manen en sloeg hem dood."},{"book":"1 Samuel","chapter":"17","verse":"36","text":"Leeuwen en beren heeft uw dienaar neergelegd; die onbesneden Filistijn zal hetzelfde lot ondergaan als zij, want hij tart de slagorde van den levenden God."},{"book":"1 Samuel","chapter":"17","verse":"37","text":"Jahweh, die mij bevrijd heeft uit de klauw van leeuw en beer, Hij zal mij bevrijden uit de hand van dien Filistijn. Nu sprak Saul tot David: Vooruit dan, en moge Jahweh met u zijn."},{"book":"1 Samuel","chapter":"17","verse":"38","text":"Hij liet David zijn eigen kleren aantrekken, zette hem een koperen helm op het hoofd, deed hem een pantser aan,"},{"book":"1 Samuel","chapter":"17","verse":"39","text":"en gordde hem zijn zwaard aan over zijn kleren. Maar David was niet in staat, daarin vooruit te komen; want hij had het nog nooit geprobeerd. Daarom zei David tot Saul: Daarin kan ik niet lopen; ik heb het nog nooit geprobeerd. David trok dus alles uit,"},{"book":"1 Samuel","chapter":"17","verse":"40","text":"nam zijn stok in zijn hand, koos uit de beek vijf van de gladste stenen, deed ze in zijn herderstas, die hem voor slingertas diende, en met een slinger in de hand ging hij op den Filistijn af."},{"book":"1 Samuel","chapter":"17","verse":"41","text":"Ook de Filistijn trad vooruit, voorafgegaan door zijn schilddrager, en kwam hoe langer hoe dichter bij David."},{"book":"1 Samuel","chapter":"17","verse":"42","text":"Maar toen de Filistijn David gewaar werd en hem opnam, lachte hij hem uit, omdat hij zo jong en blond was, en zo’n knap gezicht had."},{"book":"1 Samuel","chapter":"17","verse":"43","text":"En de Filistijn riep David toe: Ben ik soms een hond, dat ge met stokken op mij af komt? David riep hem terug: Neen, je bent nog minder dan een hond. Nu begon de Filistijn David bij zijn goden te vervloeken,"},{"book":"1 Samuel","chapter":"17","verse":"44","text":"en hij riep hem toe: Kom hier, dan geef ik uw vlees aan de vogels in de lucht en aan de dieren op het veld!"},{"book":"1 Samuel","chapter":"17","verse":"45","text":"Maar David sprak tot den Filistijn: Ge komt op mij af met zwaard, speer en lans; maar ik kom op u af in de naam van Jahweh der heirscharen, den God van Israëls legers, dien gij getart hebt."},{"book":"1 Samuel","chapter":"17","verse":"46","text":"Vandaag zal Jahweh u aan mij overleveren; ik zal u neerslaan, de kop van uw romp scheiden, en uw lijk met de lijken van het Filistijnse leger vandaag nog aan de vogels geven in de lucht en aan de dieren op het veld. Dan zal heel de aarde weten, dat er een God in Israël is;"},{"book":"1 Samuel","chapter":"17","verse":"47","text":"en heel dit leger zal weten, dat de zege niet komt door zwaard of lans, maar dat het Jahweh is, die de strijd beslist, en dat Hij u in onze hand heeft gegeven."},{"book":"1 Samuel","chapter":"17","verse":"48","text":"Toen nu de Filistijn vooruittrad en David tegemoet ging, liep David vlug uit de slagorde den Filistijn tegemoet."},{"book":"1 Samuel","chapter":"17","verse":"49","text":"Hij deed een greep in de tas, nam er een steen uit, slingerde hem weg en trof den Filistijn er mee op het voorhoofd. De steen drong door de helm in zijn voorhoofd, en hij viel voorover op de grond."},{"book":"1 Samuel","chapter":"17","verse":"50","text":"Zo won David het van den Filistijn met slinger en steen; hij had den Filistijn dodelijk getroffen, zonder dat hij een zwaard bij zich had!"},{"book":"1 Samuel","chapter":"17","verse":"51","text":"Nu rende David naar den Filistijn en ging bij hem staan; hij greep diens zwaard, rukte het uit de schede, onthoofdde hem en maakte hem af. Toen de Filistijnen zagen, dat hun held dood was, sloegen zij op de vlucht."},{"book":"1 Samuel","chapter":"17","verse":"52","text":"Maar nu sprongen de mannen van Israël en Juda op, hieven de strijdkreet aan, en achtervolgden de Filistijnen tot aan Gat en tot de poorten van Ekron; en van Sjaäráim tot Gat en Ekron lagen de gevallen Filistijnen langs de weg!"},{"book":"1 Samuel","chapter":"17","verse":"53","text":"Toen keerden de Israëlieten van de achtervolging der Filistijnen terug, en plunderden hun kampen."},{"book":"1 Samuel","chapter":"17","verse":"54","text":"David nam het hoofd van den Filistijn en bracht het naar Jerusalem; maar zijn wapens legde hij in zijn tent."},{"book":"1 Samuel","chapter":"17","verse":"55","text":"Toen Saul David den Filistijn tegemoet zag gaan, vroeg hij aan Abner, den legeroverste: Wiens zoon is die knaap, Abner? Abner antwoordde: Zowaar gij leeft, koning, ik weet het niet."},{"book":"1 Samuel","chapter":"17","verse":"56","text":"Daarom beval de koning: Ga dan eens vragen, van wien die jongen de zoon is."},{"book":"1 Samuel","chapter":"17","verse":"57","text":"Toen David dus van zijn overwinning op den Filistijn terugkeerde, nam Abner hem mee, en bracht hem, met het hoofd van den Filistijn in zijn hand, voor Saul."},{"book":"1 Samuel","chapter":"17","verse":"58","text":"Saul vroeg hem: Wiens zoon zijt ge, mijn jongen? David antwoordde: De zoon van uw dienaar Jesse, den Betlehemiet."}]}