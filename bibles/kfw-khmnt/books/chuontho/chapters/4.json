{"data":[{"book":"Chuontho","chapter":"4","verse":"1","text":"Peter li John in mi ngaidiang chong inrillai, thiampu lekkhat, biak-inn kangaak lamkakei khat-um Sadducee ngai inleihong."},{"book":"Chuontho","chapter":"4","verse":"2","text":"Ajarchu tirton inni ngaikhan mi ngaidiang Jisu thiya inphut ahongringjei, hiwahin akathi ngai inlaring nooksik eii ti inmalarra inminchu jarra inmalung inleiminhaang jei."},{"book":"Chuontho","chapter":"4","verse":"3","text":"Khawa jarra inmani'n tirton inni ngaikha insurra khuojuowar maklaiseng mikhumna khan inleida, ajarchu aphakha kholeitiang ejei."},{"book":"Chuontho","chapter":"4","verse":"4","text":"Takkha chongkajet katamkhat in ngamna inneijei; halli Pasal seng mi lising ranga intungjei."},{"book":"Chuontho","chapter":"4","verse":"5","text":"Ziingkhuo awarli, Jihudi lamkakei ngaile uparup ngai khat-um Dan karu ngai Jerusalemma inlei-inchun,"},{"book":"Chuontho","chapter":"4","verse":"6","text":"halli Thiampu Kaliankhet Annas le Caiaphas, John, Alexander, khat-um aleiilak Thiampu Kaliankhet innsuung mi ngai-um inlei-intuup."},{"book":"Chuontho","chapter":"4","verse":"7","text":"Inmani'n tirton ngaikha inmaikuungnga inminngirli inheirakel, angranak ah emakli tu ramingnga nangni'n hiwahi ningthome?"},{"book":"Chuontho","chapter":"4","verse":"8","text":"Khawapha Peter kha Ratha Inthiang in asip ah inmani diang ati, “E hiwa mi-ngai lamkakei ngai khat-um uparup ngai,"},{"book":"Chuontho","chapter":"4","verse":"9","text":"Nangni'n awini hiwa akekakiak mipa chungnga akatha chuon kinthoa idam jarra keinidiang chong ninarakel inchu,"},{"book":"Chuontho","chapter":"4","verse":"10","text":"nangni rakip khat-um Israel mi rakip chungnga hiwahi ningjetsik asuok, nangni'n cross ah ningthatjei, halli Pathian in thiya inphut iminring Nazareth Jisu Christa ramingnga, tichu ama jarra, hiwa mipa in nangni maikuungnga kadamsengnga angir jei."},{"book":"Chuontho","chapter":"4","verse":"11","text":"Jisu ama kha eii chong-inthiang in iril kha,"},{"book":"Chuontho","chapter":"4","verse":"12","text":"Sanminringna hi amadiang bit nimusik-eii; ajarchu eini nakasan inringsik Pathian in ipe ramingngai karra raming leiilak nuoipil chungnga inkhat-um ommak.”"},{"book":"Chuontho","chapter":"4","verse":"13","text":"Sanhedrin mi ngaikhan Peter li John thomatorna inmu pha, inmani inchuna khat-um jetna kaneimak micham in-eii ti injet ah, inmani inleingakjei, halli inmani Jisu le in-inruoi jei ti inmani'n injetjei."},{"book":"Chuontho","chapter":"4","verse":"14","text":"Takkha inmani'n khawakhan iteii tidan leijetmu, ajarchu inmindam mipa kha Peter khat-um John le in-ngir kha inmani'n inmu."},{"book":"Chuontho","chapter":"4","verse":"15","text":"Khawa jarra inmani'n Peter li John kha Sanhedrin inn makheiya suoknasik chong inpeli, inmaniseng in-inbiakjei."},{"book":"Chuontho","chapter":"4","verse":"16","text":"“Hiwa mi ngaidiang eini'n angme nithosik?” ajarchu inmani'n mi itho matormak chuon-inlak intho jei tihi Jerusalemma kaom “Mi rakip in injet, halli eini innum hiwahi emak titheinumin."},{"book":"Chuontho","chapter":"4","verse":"17","text":"Takkha hiwa chonghi mi ngai karra kheella inthang maknasik ah, tuunna inphut Jisu raminghi tu-inkhat diang um inril maknasik minchitui inti.”"},{"book":"Chuontho","chapter":"4","verse":"18","text":"Khawa jarra inmani'n inkoi luutnook ah, woikhat inlet ah chong supril inril maknasik emakli Jisu ramingnga inminchu maknasik inmani diang chong inleipeii."},{"book":"Chuontho","chapter":"4","verse":"19","text":"Takkha Peter li John in inmani diang inleimasang, “Pathian chongkajui neek ah Nangni chongkajui hin Pathian mitmu ah hume katuun nangni'n chongtanru."},{"book":"Chuontho","chapter":"4","verse":"20","text":"Ajarchu keini'n angme kinmu kinjet ngaikha rilleiya omtheinunung.”"},{"book":"Chuontho","chapter":"4","verse":"21","text":"Ajarchu mi rakip in angme kasuok jarra Pathian inminpaak kha inmani'n inmu ah, rachaak nasik ajar jetmu ah Sanhedrin ngaikhan chongkanadet-ah inminchiya inmani inleimasuojei."},{"book":"Chuontho","chapter":"4","verse":"22","text":"Hiwa chuon-inlak inthowa akadam mipahi kum soommili kakhel upa inkhat alei eii."},{"book":"Chuontho","chapter":"4","verse":"23","text":"Inmani inmasuo pha, innot ah Peter li John insap ngaidiang inkirra thiampu kalianngai khat-um uparup ngai'n iril rakip ngaikha inmani diang inleirilpi."},{"book":"Chuontho","chapter":"4","verse":"24","text":"Inmani'n khawa injetpha malung khatbit ah Pathian diang inniya, “Pumi, nangchu marwaan, nuoipil, tuipui khat-um khanna kaom rakip kabool Pathian na-eii! Suok 20:11; Neh 9:6; Minpkla 146:6"},{"book":"Chuontho","chapter":"4","verse":"25","text":"Ratha Inthiang khan keini kinpa David nasuokpa mursuokhan hintia naleiminril suok,"},{"book":"Chuontho","chapter":"4","verse":"26","text":"Pumi khat-um ama Messiah kadeisik,"},{"book":"Chuontho","chapter":"4","verse":"27","text":"Ajarchu Nasuok inthiang Messiah nimin eii Jisu chungnga zootmakna kha Zaatlop ngai khat-um Israel mingaile inruoiya inthiang tak ah Herod li Pontius Pilate innum hiwa khuopuihin inlei-intuupjei."},{"book":"Chuontho","chapter":"4","verse":"28","text":"Chuon minsuuksa kha asuok theinasik naranak khat-um nalungdou ngai rakip thonasik ah inmani'n inlei-intuup."},{"book":"Chuontho","chapter":"4","verse":"29","text":"Halli tuunchu Pumi, inmani naminchina hin nasuok keini'n kachi omleiya nachong kinrilnasik na-enro."},{"book":"Chuontho","chapter":"4","verse":"30","text":"Nasuok inthiang Jisu ramingnga chuon-inlak kintho theinasik le kinmindam theinasik nazootpi-inlang nakut naduongpiro.”"},{"book":"Chuontho","chapter":"4","verse":"31","text":"Halli inmani'n nina inneisuopha, inmani intuupna munkha innikjei, han inmani rakip Ratha Inthiang in asip ah, chilekleiya Pathian chongkha inleiril."},{"book":"Chuontho","chapter":"4","verse":"32","text":"Khawakhan kangamna rup rakip in malung khatli ratha khatbit ah inleiom. Inmani tu-inkhat innum inmani inei phur rakip ngaikha kintheinuota eii lei-intimu, takkha inmani'n phur rakip kha mipuita inmin-eya inleineiman."},{"book":"Chuontho","chapter":"4","verse":"33","text":"Halli inmani rakip chungnga Pathian in rawaan katamma aleibun pia, tirton ngaikhan Pumi Jisu hongringna chongkha ranak kaneitakle inruoiya sakhi inleipeii."},{"book":"Chuontho","chapter":"4","verse":"34","text":"Inmani ngai karra tu-inkhat um insam lei-ommu, ajarchu ram emakli inn innei rakip kha injuorra, injuor phur rakip man sial kha inhongchoiya,"},{"book":"Chuontho","chapter":"4","verse":"35","text":"tirton ngaidiang inhongpeii; halli sial kha mi rakip in neimansik kahun dungjuiya inlei-insem."},{"book":"Chuontho","chapter":"4","verse":"36","text":"Halli Cyprus ah kaom Levi phungnga innei araming Joseph inti, tirton ngai inchu Barnabas tia inkoi (hiwa tinachu “Malung kamasok sapa”),"},{"book":"Chuontho","chapter":"4","verse":"37","text":"ama'n alei ajuorra, khawa sial kha achoiya tirton ngaidiang ahongpejei."}]}