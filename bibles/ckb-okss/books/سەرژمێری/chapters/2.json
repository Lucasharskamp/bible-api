{"data":[{"book":"سەرژمێری","chapter":"2","verse":"1","text":"هەروەها یەزدان بە موسا و هارونی فەرموو:"},{"book":"سەرژمێری","chapter":"2","verse":"2","text":"«با نەوەی ئیسرائیل، هەریەکە لەژێر بەیداخەکەی خۆی، بە لافیتەکانی بنەماڵەکانیانەوە چادر هەڵبدەن، ڕووەو چادری چاوپێکەوتن و دەوروبەری.»"},{"book":"سەرژمێری","chapter":"2","verse":"3","text":"لەلای ڕۆژهەڵات،"},{"book":"سەرژمێری","chapter":"2","verse":"4","text":"ژمارەی سەربازە تۆمارکراوەکانیش حەفتا و چوار هەزار و شەش سەد کەسە."},{"book":"سەرژمێری","chapter":"2","verse":"5","text":"پاشان هۆزی یەساخار لەتەنیشتیانەوە چادر هەڵدەدەن، سەرۆکی نەوەی یەساخاریش نەتەنێلی کوڕی چوعەر."},{"book":"سەرژمێری","chapter":"2","verse":"6","text":"ژمارەی سەربازە تۆمارکراوەکانیش پەنجا و چوار هەزار و چوار سەد کەسە."},{"book":"سەرژمێری","chapter":"2","verse":"7","text":"پاشان هۆزی زەبولون دێت، سەرۆکی نەوەی زەبولونیش ئەلیابی کوڕی حێلۆنە."},{"book":"سەرژمێری","chapter":"2","verse":"8","text":"ژمارەی سەربازە تۆمارکراوەکانیش پەنجا و حەوت هەزار و چوار سەد کەسە."},{"book":"سەرژمێری","chapter":"2","verse":"9","text":"هەموو پیاوانی دانراویش لە ئۆردوگای یەهودا، بەگوێرەی لەشکرەکانیان سەد و هەشتا و شەش هەزار و چوار سەد کەسن، یەکەمن لە بەڕێکەوتندا."},{"book":"سەرژمێری","chapter":"2","verse":"10","text":"لەلای باشوور،"},{"book":"سەرژمێری","chapter":"2","verse":"11","text":"ژمارەی سەربازە تۆمارکراوەکانیش چل و شەش هەزار و پێنج سەد کەسە."},{"book":"سەرژمێری","chapter":"2","verse":"12","text":"پاشان هۆزی شیمۆن لەتەنیشتیانەوە چادر هەڵدەدەن، سەرۆکی نەوەی شیمۆنیش شەلومیێلی کوڕی چووریشەدایە."},{"book":"سەرژمێری","chapter":"2","verse":"13","text":"ژمارەی سەربازە تۆمارکراوەکانی پەنجا و نۆ هەزار و سێ سەد کەسە."},{"book":"سەرژمێری","chapter":"2","verse":"14","text":"پاشان هۆزی گاد دێت، سەرۆکی نەوەی گادیش ئەلیاسافی کوڕی دەعوئێلە."},{"book":"سەرژمێری","chapter":"2","verse":"15","text":"ژمارەی سەربازە تۆمارکراوەکانیش چل و پێنج هەزار و شەش سەد و پەنجا کەسە."},{"book":"سەرژمێری","chapter":"2","verse":"16","text":"هەموو پیاوانی دانراویش لە ئۆردوگای ڕەئوبێن، بەگوێرەی لەشکرەکانیان سەد و پەنجا و یەک هەزار و چوار سەد و پەنجا کەسن، دووەمن لە بەڕێکەوتندا."},{"book":"سەرژمێری","chapter":"2","verse":"17","text":"ئینجا چادری چاوپێکەوتن، ئۆردوگای لێڤییەکان لەناوەندی ئۆردوگاکان بەڕێ دەکەوێت، چۆن چادر هەڵدەدەن بە هەمان شێوە بەڕێ دەکەون، هەریەکە و لە شوێنی خۆی لەژێر بەیداخەکەی."},{"book":"سەرژمێری","chapter":"2","verse":"18","text":"لەلای ڕۆژئاوا،"},{"book":"سەرژمێری","chapter":"2","verse":"19","text":"ژمارەی سەربازە تۆمارکراوەکانی چل هەزار و پێنج سەد کەسە."},{"book":"سەرژمێری","chapter":"2","verse":"20","text":"پاشان هۆزی مەنەشە لەتەنیشتیانەوە دێت، سەرۆکی نەوەی مەنەشەش گەمالائیلی کوڕی پەداهچوورە."},{"book":"سەرژمێری","chapter":"2","verse":"21","text":"ژمارەی سەربازە تۆمارکراوەکانی سی و دوو هەزار و دوو سەد کەسە."},{"book":"سەرژمێری","chapter":"2","verse":"22","text":"پاشان هۆزی بنیامین دێت، سەرۆک بۆ نەوەی بنیامینیش ئەبیدانی کوڕی گدعۆنییە."},{"book":"سەرژمێری","chapter":"2","verse":"23","text":"ژمارەی سەربازە تۆمارکراوەکانیش سی و پێنج هەزار و چوار سەد کەسە."},{"book":"سەرژمێری","chapter":"2","verse":"24","text":"هەموو پیاوانی دانراویش لە ئۆردوگای ئەفرایم، بەگوێرەی لەشکرەکانیان سەد و هەشت هەزار و سەد کەسن، سێیەمن لە بەڕێکەوتندا."},{"book":"سەرژمێری","chapter":"2","verse":"25","text":"لەلای باکوور،"},{"book":"سەرژمێری","chapter":"2","verse":"26","text":"ژمارەی سەربازە تۆمارکراوەکانیش شەست و دوو هەزار و حەوت سەد کەسە."},{"book":"سەرژمێری","chapter":"2","verse":"27","text":"پاشان هۆزی ئاشێر دێت، لەتەنیشتیانەوە چادر هەڵدەدەن، سەرۆکی نەوەی ئاشێریش پەگعیێلی کوڕی عۆخرانە."},{"book":"سەرژمێری","chapter":"2","verse":"28","text":"ژمارەی سەربازە تۆمارکراوەکانیش چل و یەک هەزار و پێنج سەد کەسە."},{"book":"سەرژمێری","chapter":"2","verse":"29","text":"پاشان هۆزی نەفتالیش دێت، سەرۆکی نەوەی نەفتالیش ئەحیڕەعی کوڕی عێینانە."},{"book":"سەرژمێری","chapter":"2","verse":"30","text":"ژمارەی سەربازە تۆمارکراوەکانیش پەنجا و سێ هەزار و چوار سەد کەسە."},{"book":"سەرژمێری","chapter":"2","verse":"31","text":"هەموو پیاوانی دانراویش لە ئۆردوگای دان سەد و پەنجا و حەوت هەزار و شەش سەد کەسن، لەژێر بەیداخەکانیان لە کۆتاییدا بەڕێ دەکەون."},{"book":"سەرژمێری","chapter":"2","verse":"32","text":"ئەوانە تۆمارکراوەکانی نەوەی ئیسرائیلن بەگوێرەی بنەماڵەکانیان. هەموو تۆمارکراوان لە ئۆردوگاکان بە لەشکرەکانیانەوە شەش سەد و سێ هەزار و پێنج سەد و پەنجا کەسن."},{"book":"سەرژمێری","chapter":"2","verse":"33","text":"بەڵام لێڤییەکان لەنێوان نەوەی ئیسرائیلدا تۆمار نەکران، هەروەک یەزدان فەرمانی بە موسا کرد."},{"book":"سەرژمێری","chapter":"2","verse":"34","text":"جا نەوەی ئیسرائیل بەگوێرەی هەموو ئەوەی یەزدان فەرمانی بە موسا کرد، ئاوایان کرد، ئاوا لەژێر بەیداخەکانیان چادریان هەڵدا و ئاوا بەڕێکەوتن، هەریەکە بەگوێرەی خێڵەکەی خۆی لە بنەماڵەکەی."}]}