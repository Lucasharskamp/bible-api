{"data":[{"book":"لُكِ","chapter":"23","verse":"1","text":"نَ تّمُي حَمَ بِرِن نَشَ كٍلِ، عٍ عِسَ شَنِن مَنفّ ثِلَتِ شْن."},{"book":"لُكِ","chapter":"23","verse":"2","text":"عٍ نَشَ سٌ عَ كَلَمُقٍ، عٍ نُ عَ قَلَ، «مُشُ بَرَ يِ شّمّ لِ عَ نَ مُشُ شَ حَمَ رَ مُرُتَقٍ. عَ بَرَ عَ قَلَ عٍ بّ عَ عٍ نَشَ دُوتِ قِ رْ مَ مَنفّ شُنفبٍ مَ. عَ مَن نَشّ، عَ عَ تَن يّتّ قِندِشِ مَنفّ نَن نَ، عَلَ شَ مِشِ سُفَندِشِ.»"},{"book":"لُكِ","chapter":"23","verse":"3","text":"ثِلَتِ نَشَ عِسَ مَشْرِن، «عِ تَن نَن قِندِشِ يُوِقِيٍ شَ مَنفّ رَ؟» عِسَ نَشَ عَ يَابِ، «عِ تَن نَن عَ قَلَشِ.»"},{"book":"لُكِ","chapter":"23","verse":"4","text":"ثِلَتِ نَشَ قَ عَ قَلَ سّرّشّدُبّ كُنتِفِيٍ نُن حَمَ بّ، «ﭑ مُ قٍ كٌبِ يٌ تٌشِ يِ شّمّ شَ قٍ.»"},{"book":"لُكِ","chapter":"23","verse":"5","text":"كْنْ حَمَ مَن نَشَ عَ كَرَشَن، عٍ نُ عَ قَلَ، «عَ بَرَ مِشِيٍ كُي عِسٌ عَ شَ شَرَنيِ رَ يُدَيَ بْشِ بِرِن مَ، كٍلِقٍ فَلِلٍ بْشِ مَ، هَن بٍ.»"},{"book":"لُكِ","chapter":"23","verse":"6","text":"ثِلَتِ تٌ فَلِلٍ شِلِ مّ، عَ نَشَ مَشْرِنيِ تِ شَ عِسَ فَلِلٍكَ نَن عَ رَ."},{"book":"لُكِ","chapter":"23","verse":"7","text":"عَ تٌ عَ كٌلٌن عَ عِسَ نُ نَ فَلِلٍ مَنفّ هٍرٌدٍ شَ يَامَرِ نَن بُن مَ، عَ نَشَ عَ رَ سَنبَ هٍرٌدٍ مَ، نَشَن قَن نُ نَ دَرِ سَلَمُ تَا كُي نَ وَشَتِ."},{"book":"لُكِ","chapter":"23","verse":"8","text":"هٍرٌدٍ نَشَ سّيوَ عِسَ تٌقٍ رَ، بَرِ مَ كَقِ تّمُي شْنكُيٍ عَ نُ وَ مَ عَ تٌقٍ. عَ تٌ نُ بَرَ عَ شَ قٍ مّ، عَ شْلِ نُ عَ مَ عِسَ شَ تْنشُمَ مَكَابَشِ ندٍ رَبَ عَ يَ شْرِ."},{"book":"لُكِ","chapter":"23","verse":"9","text":"نَ كُي، هٍرٌدٍ نَشَ مَشْرِنيِ فبٍفبٍ تِ عِسَ مَ، كْنْ عِسَ مُ يَابِ كٍرٍن قِ."},{"book":"لُكِ","chapter":"23","verse":"10","text":"سّرّشّدُبّ كُنتِفِيٍ نُن سّرِيّ كَرَ مْشْيٍ نُ تِشِ نَا، عٍ نُ عِسَ كَلَمُ عَ حَاشِ رَ."},{"book":"لُكِ","chapter":"23","verse":"11","text":"هٍرٌدٍ نُن عَ شَ سْورِيٍ قَن نَشَ عَ كٌنبِ عَ مَيَافِشِ رَ، عٍ نُ عَ مَيٍلٍ. عٍ تٌ فُبَ تٌقَنيِ رَفٌرٌ عَ مَ مَيٍلٍ سٍ رَ، هٍرٌدٍ نَشَ عَ رَفبِلٍن ثِلَتِ مَ."},{"book":"لُكِ","chapter":"23","verse":"12","text":"سِنفٍ، ثِلَتِ نُن هٍرٌدٍ دّ مُ نُ قَن، كْنْ نَ لْشْي بٌورٍحَ نَشَ لُ عٍ تَفِ."},{"book":"لُكِ","chapter":"23","verse":"13","text":"ثِلَتِ نَشَ سّرّشّدُبّ كُنتِفِيٍ، مَنفّيٍ، نُن حَمَ مَلَن،"},{"book":"لُكِ","chapter":"23","verse":"14","text":"عَ عَ مَسٍن عٍ بّ، «وٌ بَرَ قَ يِ شّمّ رَ ﭑ شْن عَ كَلَمُقٍ رَ عَ عَ نَ مِشِيٍ بْحّ رَتٍقٍ. مُشُ بَرَ دّ مَسَرَ وٌ يَ شْرِ، كْنْ ﭑ مُ قٍ كٌبِ يٌ تٌشِ عَ رَ، وٌ عَ كَلَمُشِ نَشَن مَ."},{"book":"لُكِ","chapter":"23","verse":"15","text":"هٍرٌدٍ قَن مُ سٍ تٌشِ، بَرِ مَ عَ بَرَ عَ رَفبِلٍن وٌن مَ. عَ مَتٌ، يِ شّمّ مُ قٍقٍ رَبَشِ عَ لَنمَ عَ شَ قَشَ نَشَن مَ."},{"book":"لُكِ","chapter":"23","verse":"16-17","text":"نَ كُي، ﭑ يَامَرِ قِمَ نّ عَ شَ بْنبْ، ﭑ قَ عَ رَبّحِن.»"},{"book":"لُكِ","chapter":"23","verse":"18","text":"كْنْ بِرِن نَشَ سْنشْي رَتٍ، عٍ عَ قَلَ، «يِ شّمّ قَشَ! بَرَبَسِ رَبّحِن مُشُ بّ.»"},{"book":"لُكِ","chapter":"23","verse":"19","text":"فٍرٍ سٌي ندٍ نَن نُ بَرَبَسِ رَ نَشَن نُ بَرَ سَ فٍيلِ عَ تٌ كٍلِ مَنفَسَنيِ شِلِ مَ. حَشَسِ تٌ بِرَ تَا كُي، عَ نَشَ قَشّ تِ."},{"book":"لُكِ","chapter":"23","verse":"20","text":"ثِلَتِ تٌ نُ وَ مَ عِسَ رَبّحِنقٍ، عَ مَن نَشَ وْيّن حَمَ بّ،"},{"book":"لُكِ","chapter":"23","verse":"21","text":"كْنْ عٍ نُ سْنشْقٍ نَن تُي، «عَ بَنبَن! عَ بَنبَن وُرِ مَفَلَنبُشِ مَ!»"},{"book":"لُكِ","chapter":"23","verse":"22","text":"ثِلَتِ مَن نَشَ وْيّن عٍ بّ عَ سَنمَيَ سَشَن ندٍ، «مُنقٍ مَ؟ عَ قٍ حَاشِ مُندُن نَبَشِ؟ ﭑ مُ سٍسٍ رَكْرْ سِشِ عَ شَ قٍ، عَ لَنمَ عَ شَ قَشَ نَشَن مَ. نَ كُي، ﭑ يَامَرِ قِمَ نّ عَ شَ بْنبْ، ﭑ قَ عَ رَبّحِن.»"},{"book":"لُكِ","chapter":"23","verse":"23","text":"كْنْ حَمَ نُ سْنشْي رَتٍقٍ نَن تُي، عٍ ثِلَتِ كَرَشَن، عِسَ شَ بَنبَن وُرِ مَفَلَنبُشِ مَ. نَ كُي، عٍ شُي نَشَ نْ مَنفّ رَ."},{"book":"لُكِ","chapter":"23","verse":"24","text":"ثِلَتِ نَشَ نَتّ تٌنفٌ، عٍ وَشْنقٍ شَ رَبَ."},{"book":"لُكِ","chapter":"23","verse":"25","text":"عَ نَشَ بَرَبَسِ رَبّحِن، نَشَن نُ نَ فٍيلِ كُي فٍرٍ سٌقٍ نُن قَشّ تِقٍ مَ، عَ قَ عِسَ سَ حَمَ سَفٌي."},{"book":"لُكِ","chapter":"23","verse":"26","text":"عٍ تٌ نُ عِسَ شَنِنقٍ، عٍ نَشَ سِمْن سِرٍنِكَ لِ، عَ سٌقٍ تَا كُي كٍلِ دَاشَ. عٍ نَشَ عَ سُشُ، عٍ وُرِ مَفَلَنبُشِ سَ عَ قَرِ، عَ تَن شَ عَ شَنِن عِسَ بّ عَ شَنبِ رَ."},{"book":"لُكِ","chapter":"23","verse":"27","text":"حَمَ فبٍفبٍ نُ بِرَشِ عِسَ قْشْ رَ. فِنّ ندٍيٍ قَن نُ نَ عٍ يَ مَ، نَشٍيٍ نُ وَقٍ عَ فبٍفبٍ رَ."},{"book":"لُكِ","chapter":"23","verse":"28","text":"عِسَ نَشَ عَ يَ رَقِندِ عٍ مَ، عَ عَ مَسٍن عٍ بّ، «دَرِ سَلَمُ دِ فِنّيٍ، وٌ نَشَ وَ ﭑ تَن مَ قٍ رَ. وٌ وَ وٌ يّتّ نُن وٌ شَ دِيٍ نَن مَ قٍ رَ،"},{"book":"لُكِ","chapter":"23","verse":"29","text":"بَرِ مَ وَشَتِ قَقٍ، مِشِيٍ عَ قَلَمَ نّ، ‹سّيوّ نَ دِبَرِتَرٍيٍ بّ، نَشٍيٍ مُ شِحّ قِ دِيْرّ مَ.›»"},{"book":"لُكِ","chapter":"23","verse":"30","text":"«عٍ مَن قَمَ نّ عَ قَلَدٍ فٍيَيٍ بّ، ‹وٌ بِرَ مُشُ مَ!›"},{"book":"لُكِ","chapter":"23","verse":"31","text":"«شَ يِ قٍ مْولِ نَن نَبَمَ وُرِ شِندٍ رَ، وُرِ شَرٍ تَن قَ لُمَ دِ؟»"},{"book":"لُكِ","chapter":"23","verse":"32","text":"عٍ نَشَ سُوتٍ قِرِن قَن شَنِن، عٍ شَ عٍ قَشَ عٍ نُن عِسَ."},{"book":"لُكِ","chapter":"23","verse":"33","text":"عٍ تٌ يِرٍ ندٍ لِ، دّننَشّ شِلِ شُنكٌنكٌتَ يِرٍ، عٍ نَشَ عِسَ بَنبَن وُرِ مَفَلَنبُشِ مَ. عٍ نَشَ نَ فٍيلِمَنِ قِرِن قَن مَبَنبَن، عٍ كٍرٍن تِ عِسَ يِرٍقَنيِ مَ، عٍ بٌورٍ تِ عِسَ كْولَ مَ."},{"book":"لُكِ","chapter":"23","verse":"34","text":"عِسَ نَشَ عَ مَسٍن، «ﭑ بَبَ، دِحّ يِ مِشِيٍ مَ، بَرِ مَ عٍ مُ عَ كٌلٌن عٍ قٍقٍ نَشَن نَبَقٍ.» عٍ نَشَ كَندَ بُن عَ شَ دُفِيٍ شَ قٍ رَ، عَلَكٌ عٍ شَ عَ كٌلٌن كَنكَن نَشَن سْتْمَ."},{"book":"لُكِ","chapter":"23","verse":"35","text":"حَمَ نَشَ تِ نَا، عٍ نُ عٍ يَ تِ نَ قٍ بِرِن نَ. كُنتِفِيٍ قَن نُ نَ عِسَ مَيٍلٍقٍ، عٍ نُ عَ قَلَ، «عَ بَرَ مِشِ فبّتّيٍ رَكِسِ. عَ شَ عَ يّتّ قَن نَكِسِ، شَ عَ قِندِشِ عَلَ شَ مِشِ سُفَندِشِ نَن نَ!»"},{"book":"لُكِ","chapter":"23","verse":"36","text":"سْورِيٍ قَن نَشَ عَ مَيٍلٍ، عٍ قَ، عٍ وّنِ مُلُشُنشِ تِ عَ بّ،"},{"book":"لُكِ","chapter":"23","verse":"37","text":"عٍ عَ قَلَ، «شَ عِ قِندِشِ يُوِقِيٍ شَ مَنفّ نَن نَ، عِ يّتّ رَكِسِ!»"},{"book":"لُكِ","chapter":"23","verse":"38","text":"يِ سّبّلِ نَن نُ فبَكُشِ عَ شُن مَ، «يُوِقِيٍ شَ مَنفّ نَن يَ.»"},{"book":"لُكِ","chapter":"23","verse":"39","text":"سُوتٍ كٍرٍن نَشَن نُ بَنبَنشِ عَ قّ مَ، عَ نُ عِسَ مَكٌنبِقٍ، عَ نُ عَ قَلَ، «عِ مُ قِندِشِ عَلَ شَ مِشِ سُفَندِشِ شَ رَ؟ عِ يّتّ رَكِسِ، عِ مُشُ قَن نَكِسِ!»"},{"book":"لُكِ","chapter":"23","verse":"40","text":"كْنْ عَ بٌورٍ سُوتٍ نَشَ وْيّن عَ مَ، عَ عَ مَشْرِن، «وٌن بِرِن تٌ فبَلٌي نَن سْتْشِ يِ كِ، عِ مُ فَاشُمَ عَلَ يَ رَ؟"},{"book":"لُكِ","chapter":"23","verse":"41","text":"عَ لَنشِ تَن وٌن قِرِن شَ يِ قٍ سْتْ، بَرِ مَ عَ قِندِشِ وٌن مَ كّوَلِ كٌبِيٍ سَرٍ نَن نَ. كْنْ يِ تَن مُ قٍقٍ كٌبِ رَبَشِ.»"},{"book":"لُكِ","chapter":"23","verse":"42","text":"عَ تٌ فّ نَ قَلَدٍ عَ بٌورٍ بّ، عَ نَشَ عَ قَلَ عِسَ بّ، «عِسَ، عِ شَ رَتُ ﭑ مَ عِ سٌمَ عِ شَ مَنفّيَ كُي تّمُي نَشّ.»"},{"book":"لُكِ","chapter":"23","verse":"43","text":"عِسَ نَشَ عَ يَابِ، «ﭑ شَ نْندِ قَلَ عِ بّ، تٌ يَتِ، عِ سٌمَ نّ ﭑ قْشْ رَ عَرِيَننَ.»"},{"book":"لُكِ","chapter":"23","verse":"44","text":"يَنيِ تَفِ حْندْن تٌ عَ لِ، دِ مِ نَشَ سِن بْشِ بِرِن مَ، لّيرِ سَشَن بُن مَ."},{"book":"لُكِ","chapter":"23","verse":"45","text":"سٌفٍ نَشَ عِقْورْ. دُفِ شُنفبٍ نَشَن سِنفَنشِ هْرْ مْبَنشِ كُي، عَ نَشَ عِبْو قِرِن نَ."},{"book":"لُكِ","chapter":"23","verse":"46","text":"نَ تّمُي عِسَ مَن نَشَ عَ شُي رَتٍ سّنبّ رَ، عَ عَ قَلَ، «ﭑ بَبَ، ﭑ بَرَ ﭑ نِي سَ عِ بّلّشّ.» عَ تٌ نَ قَلَ، عَ نَشَ لَاشِرَ."},{"book":"لُكِ","chapter":"23","verse":"47","text":"سْورِ كّمّ شُنمَتِ نَشَن نُ نَ نَا، عَ تٌ عَ تٌ نَشَن نَبَشِ، عَ نَشَ عَلَ مَتْشْ يِ مَسٍنيِ رَ، «نْندِ نَ عَ رَ يَتِ، تِنشِنتْي نَن نُ يِ شّمّ رَ!»"},{"book":"لُكِ","chapter":"23","verse":"48","text":"حَمَ نَشَن بِرِن نُ مَلَنشِ نَ قَشّ مَتٌدٍ، عٍ قَن تٌ قٍ بِرِن تٌ نَشٍيٍ رَبَشِ، عٍ نُ فبِلٍنقٍ سُننُنيِ نَن كُي، عٍ بّلّشّ سَشِ عٍ شُنيِ."},{"book":"لُكِ","chapter":"23","verse":"49","text":"كْنْ عِسَ كٌلٌنمَيٍ بِرِن نُن فِنّ نَشٍيٍ بِرَ عَ قْشْ رَ كٍلِ فَلِلٍ، عٍ تَن نُ تِشِ، عٍ نَ قٍ بِرِن مَتٌمَ، عٍ ندٍدِ نُ مَكُيَشِ نَا رَ."},{"book":"لُكِ","chapter":"23","verse":"50","text":"شّمّ قَنيِ تِنشِنتْي ندٍ نُ نَ، نَشَن نُ شِلِ يُسُقُ. يُوِقِيٍ شَ كِيتِسَ ندٍ نَن نُ عَ رَ،"},{"book":"لُكِ","chapter":"23","verse":"51","text":"كْنْ عَ تَن مُ تِن عَ بٌورٍ كِيتِسَيٍ شَ نَتّ كٌبِ رَ، عٍ قٍ نَشَن نِيَ عِسَ رَ. عَ نُ كٍلِشِ عَرِ مَتٍ نّ، يُدَيَ بْشِ مَ. عَ نُ نَ عَلَ شَ مَنفّيَ نِينِ مَمّقٍ."},{"book":"لُكِ","chapter":"23","verse":"52","text":"عَ تَن يِ شّمّ نَشَ سِفَ ثِلَتِ يِرٍ، عَ سَ عِسَ قُرٍ مَشَندِ عَ مَ."},{"book":"لُكِ","chapter":"23","verse":"53","text":"نَ تّمُي، عَ تٌ عِسَ قُرٍ رَفٌرٌ وُرِ مَفَلَنبُشِ كْن نَ، عَ نَشَ عَ كَسَنفٍ، عَ عَ بّلّ فَبُرِ، نَشَن نُ فٍشِ فّمّ كُي، قُرٍ يٌ مُ نُ رَفَتَ دّننَشّ."},{"book":"لُكِ","chapter":"23","verse":"54","text":"يِ قٍ بِرِن نَبَشِ مَلَبُ لْشْي نَن يَ رَ."},{"book":"لُكِ","chapter":"23","verse":"55","text":"فِنّ نَشٍيٍ نُ بَرَ بِرَ عِسَ قْشْ رَ كٍلِ فَلِلٍ، عٍ نَشَ سِفَ يُسُقُ شَنبِ رَ، عٍ سَ فَبُرِ تٌ، عٍ مَن عَ تٌ عِسَ قُرٍ رَفَتَ كِ نَشّ."},{"book":"لُكِ","chapter":"23","verse":"56","text":"نَ دَنفِ شَنبِ، عٍ نَشَ فبِلٍن سٍ شِرِ حْشُنمّ نُن لَبُندّ رَقَلَدٍ. مَلَبُ لْشْي عٍ نَشَ عٍ مَلَبُ، عَلْ عَ سّبّشِ كِتَابُي كُي كِ نَشّ."}]}