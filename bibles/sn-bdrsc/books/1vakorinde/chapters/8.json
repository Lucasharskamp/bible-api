{"data":[{"book":"1 VaKorinde","chapter":"8","verse":"1","text":"Zvino, pamusoro pezvokudya zvakabayirwa kuzvifananidzo: Tinoziva kuti tose tino ruzivo. Ruzivo runouyisa kuzvikudza, asi rudo runovaka."},{"book":"1 VaKorinde","chapter":"8","verse":"2","text":"Munhu anofunga kuti anoziva chinhu achigere kuziva zvaanofanira kuziva."},{"book":"1 VaKorinde","chapter":"8","verse":"3","text":"Asi munhu anoda Mwari anozivikanwa naMwari."},{"book":"1 VaKorinde","chapter":"8","verse":"4","text":"Saka naizvozvo, pamusoro pokudya zvokudya zvakabayirwa kuzvifananidzo: Tinoziva kuti chifananidzo hachizi chinhu zvachose panyika uye kuti hakuna Mwari, asi iye mumwe chete."},{"book":"1 VaKorinde","chapter":"8","verse":"5","text":"Nokuti kunyange dai varipo vanonzi vamwari, kungava kudenga kana panyika (sezvavaripo zvirokwazvo “vamwari” vazhinji uye na“madzishe” mazhinji),"},{"book":"1 VaKorinde","chapter":"8","verse":"6","text":"asi isu tina Mwari mumwe chete, ivo Baba, zvinhu zvose zvakabva kwavari uye ndivo vatinoraramira; uye tina She mumwe chete, Jesu Kristu, zvinhu zvose zvakavapo kubudikidza naye, uye nesu tinorarama kubudikidza naye."},{"book":"1 VaKorinde","chapter":"8","verse":"7","text":"Asi havasi vose vanoziva izvi. Vamwe vanhu vachakabatwa nezvifananidzo zvokuti kana vachidya zvakadai vanodya vachiti zvakabayirwa kuzvifananidzo, uye sezvo hana yavo isati yasimba, inoshatiswa."},{"book":"1 VaKorinde","chapter":"8","verse":"8","text":"Asi, zvokudya hazvingatisvitsi pedyo naMwari; hatina kuipa kana tisina kudya uye hatinatswi kana tadya."},{"book":"1 VaKorinde","chapter":"8","verse":"9","text":"Asi chenjerai, kuti simba renyu iri rirege kuva chigumbuso kuna vasina simba."},{"book":"1 VaKorinde","chapter":"8","verse":"10","text":"Nokuti kana mumwe asina simba achikuona iwe uno ruzivo urwu uchidya uri mutemberi yechifananidzo, ko, hana yaiye asina simba haingatsungiswi kuti adye izvo zvakabayirwa kuzvifananidzo here?"},{"book":"1 VaKorinde","chapter":"8","verse":"11","text":"Naizvozvo, hama iyi isina simba, iyo yakafirwa naKristu ichaparadzwa nokuziva kwako."},{"book":"1 VaKorinde","chapter":"8","verse":"12","text":"Kana mukatadzira hama dzenyu zvakadai uye muchikuvadza hana dzavo dzisina simba, munotadzira Kristu."},{"book":"1 VaKorinde","chapter":"8","verse":"13","text":"Naizvozvo, kana zvandinodya zvichigumbusa hama yangu handichazodyizve nyama, kuti ndirege kuzomugumbusa."}]}