{"data":[{"book":"ΠΑΡΟΙΜΙΑΙ","chapter":"31","verse":"10","text":"Γυναῖκα ἀνδρείαν τίς εὑρήσει; τιμιωτέρα δέ ἐστι λίθων πολυτελῶν ἡ τοιαύτη."},{"book":"ΠΑΡΟΙΜΙΑΙ","chapter":"31","verse":"11","text":"Θαρσεῖ ἐπʼ αὐτῇ ἡ καρδία τοῦ ἀνδρὸς αὐτῆς· ἡ τοιαύτη καλῶν σκύλων οὐκ ἀπορήσει."},{"book":"ΠΑΡΟΙΜΙΑΙ","chapter":"31","verse":"12","text":"Ἐνεργεῖ γὰρ τῷ ἀνδρὶ εἰς ἀγαθὰ πάντα τὸν βίον."},{"book":"ΠΑΡΟΙΜΙΑΙ","chapter":"31","verse":"13","text":"Μηρυομένη ἔρια καὶ λινὸν, ἐποίησεν εὔχρηστον ταῖς χερσὶν αὐτῆς."},{"book":"ΠΑΡΟΙΜΙΑΙ","chapter":"31","verse":"14","text":"Ἐγένετο ὡσεὶ ναῦς ἐμπορευομένη μακρόθεν, συνάγει δὲ αὕτη τὸν βίον."},{"book":"ΠΑΡΟΙΜΙΑΙ","chapter":"31","verse":"15","text":"Καὶ ἀνίσταται ἐκ νυκτῶν, καὶ ἔδωκε βρώματα τῷ οἴκῳ, καὶ ἔργα ταῖς θεραπαίναις."},{"book":"ΠΑΡΟΙΜΙΑΙ","chapter":"31","verse":"16","text":"Θεωρήσασα γεώργιον ἐπρίατο, ἀπὸ δὲ καρπῶν χειρῶν αὐτῆς κατεφύτευσεν κτῆμα."},{"book":"ΠΑΡΟΙΜΙΑΙ","chapter":"31","verse":"17","text":"Ἀναζωσαμένη ἰσχυρῶς τὴν ὀσφῦν αὐτῆς ἤρεισε τοὺς βραχίονας αὐτῆς εἰς ἔργον."},{"book":"ΠΑΡΟΙΜΙΑΙ","chapter":"31","verse":"18","text":"Καὶ ἐγεύσατο ὅτι καλόν ἐστι τὸ ἐργάζεσθαι, καὶ οὐκ ἀποσβέννυται ὁ λύχνος αὐτῆς ὅλην τὴν νύκτα."},{"book":"ΠΑΡΟΙΜΙΑΙ","chapter":"31","verse":"19","text":"τοὺς πήχεις αὐτῆς ἐκτείνει ἐπὶ τὰ συμφέροντα, τὰς δὲ χεῖρας αὐτῆς ἐρείδει εἰς ἄτρακτον."},{"book":"ΠΑΡΟΙΜΙΑΙ","chapter":"31","verse":"20","text":"Χεῖρας δὲ αὐτῆς διήνοιξε πένητι, καρπὸν δὲ ἐξέτεινεν πτωχῷ."},{"book":"ΠΑΡΟΙΜΙΑΙ","chapter":"31","verse":"21","text":"Οὐ φροντίζει τῶν ἐν οἴκῳ ὁ ἀνὴρ αὐτῆς ὅταν που χρονίζῃ, πάντες γὰρ οἱ παρʼ αὐτῆς ἐνδεδυμένοι εἰαί."},{"book":"ΠΑΡΟΙΜΙΑΙ","chapter":"31","verse":"22","text":"Δισσὰς χλαίνας ἐποίησε τῷ ἀνδρὶ αὐτῆς, ἐκ δὲ βύσσου καὶ πορφύρας ἑαυτῇ ἐνδύματα."},{"book":"ΠΑΡΟΙΜΙΑΙ","chapter":"31","verse":"23","text":"Περίβλεπτος δὲ γίνεται ὁ ἀνὴρ αὐτῆς ἐν πύλαις, ἡνίκα ἂν καθίσῃ ἐν συνεδρίῳ μετὰ τῶν γερόντων κατοίκων τῆς γῆς."},{"book":"ΠΑΡΟΙΜΙΑΙ","chapter":"31","verse":"24","text":"Σινδόνας ἐποίησε καὶ ἀπέδοτο περιζώματα τοῖς Χαναναίοις. στόμα αὐτῆς διήνοιξε προσεχόντως καὶ ἐννόμως, καὶ τάξιν ἐστείλατο τῇ γλώσσῃ αὐτῆς."},{"book":"ΠΑΡΟΙΜΙΑΙ","chapter":"31","verse":"25","text":"Ἰσχὺν καὶ εὐπρέπειαν ἐνεδύσατο, καὶ εὐφράνθη ἐν ἡμέραις ἐσχάταις."},{"book":"ΠΑΡΟΙΜΙΑΙ","chapter":"31","verse":"26","text":"Στεγναὶ διατριβαὶ οἴκων αὐτῆς, σῖτα δὲ ὀκνηρὰ οὐκ ἔφαγεν."},{"book":"ΠΑΡΟΙΜΙΑΙ","chapter":"31","verse":"27","text":"Τὸ στόμα δὲ ἀνοίγει σοφῶς καὶ νομοθέσμως. Ἡ δὲ ἐλεημοσύνη αὐτῆς"},{"book":"ΠΑΡΟΙΜΙΑΙ","chapter":"31","verse":"28","text":"ἀνέστησε τὰ τέκνα αὐτῆς καὶ ἐπλούτησαν, καὶ ὁ ἀνὴρ αὐτῆς ᾔνεσεν αὐτήν."},{"book":"ΠΑΡΟΙΜΙΑΙ","chapter":"31","verse":"29","text":"Πολλαὶ θυγατέρες ἐκτήσαντο πλοῦτον, πολλαὶ ἐποίησαν δύναμιν· σὺ δὲ ὑπέρκεισαι, ὑπερῇρας πάσας."},{"book":"ΠΑΡΟΙΜΙΑΙ","chapter":"31","verse":"30","text":"Ψευδεῖς ἀρέσκειαι, καὶ μάταιον κάλλος γυναικος· γυνὴ γὰρ συνετὴ εὐλογεῖται, φόβον δὲ Κυρίου αὕτη αἰνείτω."},{"book":"ΠΑΡΟΙΜΙΑΙ","chapter":"31","verse":"31","text":"Δότε αὐτῇ ἀπὸ καρπῶν χειλέων αὐτῆς, καὶ αἰνείσθω ἐν πύλαις ὁ ἀνὴρ αὐτῆς."}]}