{"data":[{"book":"Luke","chapter":"17","verse":"1","text":"Jesus ga helekai gi ana dama agoago, “Nia mee ala e hai nia daangada gii too gi lodo di huaidu e mee di kila aga, malaa e huaidu huoloo gi tangada dela e hai nia maa gi kila aga!"},{"book":"Luke","chapter":"17","verse":"2","text":"E humalia hua di nnoo ginai di hadu damana gi dono uwa, ga hagabubulu, e koia e humalia i dana hai digau lligi aanei gii hala!"},{"book":"Luke","chapter":"17","verse":"3","text":"Gii pula i godou mee ala e hai!17.3 Matthew 18.15"},{"book":"Luke","chapter":"17","verse":"4","text":"Gei mee ga hai hala adu gi di goe haga hidu i di laangi e dahi, ga hanaga haga hidu gi di goe, ga helekai bolo ia gu maliu ono lodo, gei goe gi dumaalia gi mee.”"},{"book":"Luke","chapter":"17","verse":"5","text":"Ana dama agoago ga helekai boloo, “Meenei Tagi, hagamaaloo ina aga madau hagadonu!”"},{"book":"Luke","chapter":"17","verse":"6","text":"Tagi ga helekai, “Maa godou hagadonu la gaa lligi be di lii o di laagau ‘mustard’, gei goodou e mee hua di helekai gi di laagau damana deenei boloo, ‘Daagia goe, hana, dogia goe gi lodo di moana!’ Gei di maa ga hagalongo adu gi goodou."},{"book":"Luke","chapter":"17","verse":"7","text":"“Dolomaa tei goodou dana hege e taa ana geinga i lodo dau hadagee, be e haangai au siibi i lodo henua. E hai behee? Dono madagoaa ma ga hanadu gi di goe, goe ga helekai gi mee bolo aha: ‘Hagalimalima, noho gi lala, miami?’"},{"book":"Luke","chapter":"17","verse":"8","text":"Deeai! Goe ga helekai gi mee boloo: ‘Hagatogomaalia ina dogu hagangudu hiahi, ulu gi lodo o goloo dunu meegai e hai hegau mai gi di au. I muli dogu miami mo di inu, gei goe ga miami laa.’"},{"book":"Luke","chapter":"17","verse":"9","text":"Di hege dela ne haga gila aga nnelekai o dono dagi le e tau di danggee ginai, be deeai?"},{"book":"Luke","chapter":"17","verse":"10","text":"E hai gadoo be goodou. Di godou haga kila aga nia mee huogodoo ala belee hai, goodou la gi helekai hua boloo, ‘Gimaadou nia balu hege hua, ne hai hua madau duhongo hegau.’”"},{"book":"Luke","chapter":"17","verse":"11","text":"Nomuli, gei Jesus ga hanadu i mehanga Samaria mo Galilee gi Jerusalem."},{"book":"Luke","chapter":"17","verse":"12","text":"Dono ulu adu gi lodo di waahale dulii, Mee ga heetugi gi nia daane magi genegene dilongoholu e tuu mai haga mogowaa."},{"book":"Luke","chapter":"17","verse":"13","text":"Gei digaula gaa wwolo gi Mee, “Meenei Jesus! Tagi aamua! Aloho mai gi gimaadou!”"},{"book":"Luke","chapter":"17","verse":"14","text":"Gei Jesus ga gidee digaula, ga helekai, “Hula gi baahi digau hai mee dabu, e haga dina goodou.”"},{"book":"Luke","chapter":"17","verse":"15","text":"Di madagoaa tangada e dahi i digaula ne gidee dono gili gu madammaa, geia ga hanimoi gi muli gi Jesus, gaa wolo gi nua ga hagaamu a God."},{"book":"Luke","chapter":"17","verse":"16","text":"Mee gaa bala ia gi mua nia wae o Jesus ga hagaamu a Mee. Mee taane Samaria."},{"book":"Luke","chapter":"17","verse":"17","text":"Jesus ga heeu, “Ma hagalee digau dilongoholu ala ne hili nadau gili? Aahee digau dogohiwa?"},{"book":"Luke","chapter":"17","verse":"18","text":"Ma e aha tangada tuadimee hua ne hagaamu a God?”"},{"book":"Luke","chapter":"17","verse":"19","text":"Gei Jesus ga helekai gi taane, “Duu i nua, hana, do hagadonu dela ne hagahili goe.”"},{"book":"Luke","chapter":"17","verse":"20","text":"Hunu Pharisee ga heeu gi Jesus be Teenua King o God le e dau mai ma gaa hee."},{"book":"Luke","chapter":"17","verse":"21","text":"E deai tangada e hai boloo, ‘Mmada, ma deenei!’ be e hai boloo, ‘Ma deelaa!’ idimaa, Teenua King o God la dela hua i godou baahi.”"},{"book":"Luke","chapter":"17","verse":"22","text":"Gei mee ga helekai gi ana dama agoago, “Di madagoaa ga dau mai, gei goodou ga hiihai e mmada gi di laangi e dahi i nia laangi o Tama Tangada, gei goodou e de gidee di maa."},{"book":"Luke","chapter":"17","verse":"23","text":"Digau i golo ga helekai adu gi goodou boloo, ‘Mmada, Mee deelaa!’ be ga helekai boloo, ‘Mee deenei!’ Gei goodou hudee hula gi malaelae e mmada."},{"book":"Luke","chapter":"17","verse":"24","text":"Di hai o di laangi o Tama Tangada e hai gadoo be di ila dela e daba i di baahi o di langi, ga ina loo gi di baahi dela i golo."},{"book":"Luke","chapter":"17","verse":"25","text":"Matagidagi gei Mee e hai loo gi hagaduadua ge e haga balumee go nia daangada o di madagoaa dolomeenei."},{"book":"Luke","chapter":"17","verse":"26","text":"“Nia mee ala ne hai i tolongo o Noah, aalaa nia mee gaa hai i nia laangi o Tama Tangada.17.26 Genesis 6.5-8"},{"book":"Luke","chapter":"17","verse":"27","text":"Nia daangada huogodoo nogo miamiami ge inuinu, nia daane mono ahina nogo haga haga hai lodo, gaa dae loo gi di laangi o Noah ne ulu gi lodo dono waga, gei toloo gaa hai, ga daaligi digaula huogodoo gii mmade.17.27 Genesis 7.6-24"},{"book":"Luke","chapter":"17","verse":"28","text":"“Nogo hai labelaa be tolongo Lot. Digau huogodoo nogo miamiami hua mo di inuinu, nogo huihui nadau mee mo di hui gi daha, nogo dogi nadau gowaa ge haga duu aga nadau hale.17.28 Genesis 18.20—19.25"},{"book":"Luke","chapter":"17","verse":"29","text":"Gei di laangi dela ne hagatanga ai a Lot i Sodom, di ulaula mo dono uwa hadu ‘sulfur’ gaa too ia i di langi, ga daaligi digaula huogodoo."},{"book":"Luke","chapter":"17","verse":"30","text":"Deelaa di hai gaa hai i di laangi o Tama Tangada ma ga hagagila mai."},{"book":"Luke","chapter":"17","verse":"31","text":"“Di laangi deelaa, maa tangada i tua tala di hale, gi hudee haneia gi lodo di hale bolo e kae ono goloo. E hai gadoo be tangada i lodo henua, hudee hai bolo e hana gi dono hale.17.31 Matthew 24.17-18; Mark 13.15-16"},{"book":"Luke","chapter":"17","verse":"32","text":"Goodou gi langahia di lodo o Lot!17.32 Genesis 19.26"},{"book":"Luke","chapter":"17","verse":"33","text":"Digau ala e hagamahi e benebene nadau mouli, nadau mouli la ga hagalee. Gei digau ala e wanga dehuia nadau mouli, ga hai mee gi di mouli.17.33 Matthew 10.39; 16.25; Mark 8.35; Luke 9.24; John 12.25"},{"book":"Luke","chapter":"17","verse":"34","text":"Au e hagi adu gi goodou bolo di boo deelaa, nia daangada dogolua e kii di hada e dahi, tangada e dahi gaa lahi, gei e dahi gaa dubu i golo."},{"book":"Luke","chapter":"17","verse":"35","text":"Nia ahina dogolua e mmili nau lii ‘wheat’ i di gowaa e dahi, di ahina e dahi gaa lahi, gei e dahi gaa dubu i golo."},{"book":"Luke","chapter":"17","verse":"36","text":"[Nia daangada dogolua i lodo henua, tangada e dahi gaa lahi, gei e dahi gaa dubu i golo.”]"},{"book":"Luke","chapter":"17","verse":"37","text":"Nia dama agoago a maa ga heeu gi Mee boloo, “Tagi, di gowaa ihee?”"}]}