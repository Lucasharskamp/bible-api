{"data":[{"book":"NEEMIA","chapter":"8","verse":"1","text":"ALLORA tutto il popolo si adunò di pari consentimento nella piazza, che è davanti alla porta delle acque; e dissero ad Esdra, scriba, che portasse il libro della Legge di Mosè, la quale il Signore avea data ad Israele."},{"book":"NEEMIA","chapter":"8","verse":"2","text":"E nel primo giorno del settimo mese, il sacerdote Esdra portò la Legge davanti alla raunanza8.2 raunanza Lev. 23.24 ecc. Deut. 31.11 ecc., nella quale erano uomini e donne, tutti quelli ch'erano in età di conoscimento, per ascoltare."},{"book":"NEEMIA","chapter":"8","verse":"3","text":"Ed egli lesse nel Libro, in capo della piazza che è davanti alla porta delle acque, dallo schiarir del giorno fino a mezzodì, in presenza degli uomini, delle donne, e di coloro ch'erano in età di conoscimento; e gli orecchi di tutto il popolo erano intenti al libro della Legge."},{"book":"NEEMIA","chapter":"8","verse":"4","text":"Ed Esdra, scriba, stava in piè sopra un pergamo di legname, ch'era stato fatto per questo; ed appresso a lui a man destra stavano Mattitia, e Sema, ed Anaia, ed Uria, ed Hilchia, e Maaseia; e dalla sinistra, Pedaia, e Misael, e Malchia, ed Hasum, ed Hasbedana, e Zaccaria, e Mesullam."},{"book":"NEEMIA","chapter":"8","verse":"5","text":"Esdra dunque aperse il libro, alla vista di tutto il popolo; perciocchè egli era disopra a tutto il popolo; e come egli l'ebbe aperto, tutto il popolo si levò in piè."},{"book":"NEEMIA","chapter":"8","verse":"6","text":"Poi Esdra benedisse il Signore, il grande Iddio. E tutto il popolo rispose: Amen, Amen8.6 Amen 1 Cor. 14.16., alzando le mani; poi s'inchinarono, e adorarono il Signore, con le facce verso terra."},{"book":"NEEMIA","chapter":"8","verse":"7","text":"E Iesua, Bani, Serebia, Iamin, Accub, Sabbetai, Hodia, Maaseia, Chelita, Azaria, Iozabad, Hanan, Pelaia, e gli altri Leviti, dichiaravano al popolo la Legge8.7 Legge Lev. 10.11 e rif., stando il popolo nel suo luogo."},{"book":"NEEMIA","chapter":"8","verse":"8","text":"E leggevano nel libro della Legge di Dio distintamente, e chiaramente; e, sponendone il sentimento, davano ad intendere ciò che si leggeva."},{"book":"NEEMIA","chapter":"8","verse":"9","text":"Or Neemia, che è Hattirsata, e il sacerdote Esdra, scriba, e i Leviti che ammaestravano il popolo, dissero a tutto il popolo: Questo giorno è sacro all'Iddio nostro; non fate cordoglio, e non piangete8.9 piangete Deut. 16.13-15. Eccl. 3.4.; conciossiachè tutto il popolo piangesse, udendo le parole della Legge."},{"book":"NEEMIA","chapter":"8","verse":"10","text":"Poi Neemia disse loro: Andate, mangiate vivande grasse, e bevete vini dolci, e mandate delle porzioni a quelli che non hanno nulla d'apparecchiato; perciocchè questo giorno è sacro al Signore nostro, e non vi contristate; conciossiachè l'allegrezza del Signore sia la vostra forza."},{"book":"NEEMIA","chapter":"8","verse":"11","text":"E i Leviti facevano far silenzio a tutto il popolo, dicendo: Tacete; perciocchè questo giorno è sacro; e non vi contristate."},{"book":"NEEMIA","chapter":"8","verse":"12","text":"E tutto il popolo se ne andò per mangiare, e per bere, e per mandar messi di vivande, e per far gran festa; perciocchè aveano intese le parole ch'erano loro state dichiarate."},{"book":"NEEMIA","chapter":"8","verse":"13","text":"E nel secondo giorno del mese, i capi delle famiglie paterne di tutto il popolo, ed i sacerdoti, ed i Leviti, si adunarono appresso d'Esdra, scriba, per essere ammaestrati nelle parole della Legge;"},{"book":"NEEMIA","chapter":"8","verse":"14","text":"e trovarono scritto nella Legge, che il Signore avea comandato per Mosè, che i figliuoli d'Israele dimorassero in tabernacoli nella festa solenne, al settimo mese8.14 mese Lev. 23.34 e rif.; e che questo si dovea bandire."},{"book":"NEEMIA","chapter":"8","verse":"15","text":"Fecero adunque andare un bando per tutte le città loro, e in Gerusalemme; dicendo: Uscite fuori al monte, e portatene rami di ulivo, e d'altri alberi oliosi, e di mirto, e di palma, e d'altri alberi folti, per far tabernacoli, come è scritto."},{"book":"NEEMIA","chapter":"8","verse":"16","text":"Il popolo adunque uscì fuori, e portò de' rami, e si fecero de' tabernacoli, ciascuno sopra il suo tetto, e ne' lor cortili, e ne' cortili della Casa di Dio, e nella piazza della porta delle acque, e nella piazza della porta di Efraim."},{"book":"NEEMIA","chapter":"8","verse":"17","text":"E così tutta la raunanza di coloro ch'erano ritornati dalla cattività fece de' tabernacoli, e vi dimorò; perciocchè, dal tempo di Giosuè, figliuolo di Nun, infino a quel giorno, i figliuoli d'Israele, non aveano fatto nulla di simigliante; e vi fu grandissima allegrezza."},{"book":"NEEMIA","chapter":"8","verse":"18","text":"Ed Esdra lesse nel libro della Legge di Dio per ciascun giorno, dal primo giorno fino all'ultimo8.18 ultimo Deut. 31.10,13.; e si celebrò la festa per lo spazio di sette giorni, e nell'ottavo giorno vi fu raunanza solenne, secondo ch'egli è ordinato."}]}