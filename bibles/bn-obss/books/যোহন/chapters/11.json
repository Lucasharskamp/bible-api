{"data":[{"book":"যোহন","chapter":"11","verse":"1","text":"লাসার নামে এক ব্যক্তি পীড়িত ছিলেন। তিনি ছিলেন বেথানি গ্রামের অধিবাসী, যেখানে মরিয়ম ও তার বোন মার্থা বসবাস করতেন।"},{"book":"যোহন","chapter":"11","verse":"2","text":"এই মরিয়মই প্রভুর উপরে সুগন্ধিদ্রব্য ঢেলে তাঁর চুল দিয়ে প্রভুর পা-দুটি মুছিয়ে দিয়েছিলেন। তাঁরই ভাই লাসার সেই সময় অসুস্থ হয়ে পড়েছিলেন।"},{"book":"যোহন","chapter":"11","verse":"3","text":"দুই বোন তাই যীশুর কাছে সংবাদ পাঠালেন, “প্রভু আপনি যাকে প্রেম করেন, সে অসুস্থ হয়ে পড়ছে।”"},{"book":"যোহন","chapter":"11","verse":"4","text":"একথা শুনে যীশু বললেন, “এই অসুস্থতা মৃত্যুর জন্য হয়নি, কিন্তু ঈশ্বরের মহিমা প্রকাশের জন্য এরকম হয়েছে, যেন ঈশ্বরের পুত্র এর মাধ্যমে গৌরবান্বিত হন।”"},{"book":"যোহন","chapter":"11","verse":"5","text":"মার্থা, তাঁর বোন ও লাসারকে যীশু প্রেম করতেন।"},{"book":"যোহন","chapter":"11","verse":"6","text":"তবুও লাসারের অসুস্থতার কথা শুনে তিনি যেখানে ছিলেন, সেখানেই আরও দু-দিন রইলেন।"},{"book":"যোহন","chapter":"11","verse":"7","text":"এরপর তিনি তাঁর শিষ্যদের বললেন, “চলো, আমরা যিহূদিয়ায় ফিরে যাই।”"},{"book":"যোহন","chapter":"11","verse":"8","text":"তাঁর শিষ্যেরা বললেন, “কিন্তু রব্বি, কিছু সময় আগেই তো ইহুদিরা আপনাকে পাথর মারার চেষ্টা করেছিল, তবুও আপনি সেখানে ফিরে যেতে চাইছেন?”"},{"book":"যোহন","chapter":"11","verse":"9","text":"যীশু উত্তর দিলেন, “দিনের আলোর স্থায়িত্ব কি বারো ঘণ্টা নয়? যে মানুষ দিনের আলোয় পথ চলে, সে হোঁচট খাবে না। কারণ এই জগতের আলোতেই সে দেখতে পায়।"},{"book":"যোহন","chapter":"11","verse":"10","text":"কিন্তু রাতে যখন সে পথ চলে, তখন সে হোঁচট খায়, কারণ তার কাছে আলো থাকে না।”"},{"book":"যোহন","chapter":"11","verse":"11","text":"একথা বলার পর তিনি তাঁদের বললেন, “আমাদের বন্ধু লাসার ঘুমিয়ে পড়েছে। কিন্তু তাকে জাগিয়ে তুলতে আমি সেখানে যাচ্ছি।”"},{"book":"যোহন","chapter":"11","verse":"12","text":"তাঁর শিষ্যেরা বললেন, “প্রভু, সে যদি ঘুমিয়ে পড়েছে, তাহলে সে সুস্থ হয়ে উঠবে।”"},{"book":"যোহন","chapter":"11","verse":"13","text":"যীশু তাঁর মৃত্যুর বিষয়ে বলছিলেন, কিন্তু তাঁর শিষ্যেরা ভাবলেন, তিনি স্বাভাবিক ঘুমের কথা বলছেন।"},{"book":"যোহন","chapter":"11","verse":"14","text":"তাই তিনি তাঁদের স্পষ্টভাবে বললেন, “লাসারের মৃত্যু হয়েছে।"},{"book":"যোহন","chapter":"11","verse":"15","text":"তোমাদের কথা ভেবে আমি আনন্দিত যে, আমি তখন সেখানে ছিলাম না, যেন তোমরা বিশ্বাস করতে পারো। চলো, আমরা তার কাছে যাই।”"},{"book":"যোহন","chapter":"11","verse":"16","text":"তখন থোমা, যিনি দিদুমঃ (যমজ) নামে আখ্যাত, অন্যান্য শিষ্যদের বললেন, “চলো, আমরাও যাই, যেন তাঁর সঙ্গে মৃত্যুবরণ করতে পারি।”"},{"book":"যোহন","chapter":"11","verse":"17","text":"সেখানে এসে যীশু দেখলেন যে, চারদিন যাবৎ লাসার সমাধির মধ্যে আছেন।"},{"book":"যোহন","chapter":"11","verse":"18","text":"বেথানি থেকে জেরুশালেমের দূরত্ব প্রায় তিন কিলোমিটার।11:18 গ্রিক: পনেরো স্টাডিয়া।"},{"book":"যোহন","chapter":"11","verse":"19","text":"আর মার্থা ও মরিয়মের ভাইয়ের মৃত্যু হওয়ায় তাঁদের সান্ত্বনা দেওয়ার জন্য জেরুশালেম থেকে অনেক ইহুদি তাঁদের কাছে এসেছিল।"},{"book":"যোহন","chapter":"11","verse":"20","text":"যীশুর আসার কথা শুনতে পেয়ে মার্থা তাঁর সঙ্গে দেখা করতে গেলেন, কিন্তু মরিয়ম ঘরেই রইলেন।"},{"book":"যোহন","chapter":"11","verse":"21","text":"মার্থা যীশুকে বললেন, “প্রভু, আপনি এখানে উপস্থিত থাকলে আমার ভাইয়ের মৃত্যু হত না।"},{"book":"যোহন","chapter":"11","verse":"22","text":"কিন্তু আমি জানি, আপনি ঈশ্বরের কাছে যা চাইবেন, তিনি আপনাকে এখনও তাই দেবেন।”"},{"book":"যোহন","chapter":"11","verse":"23","text":"যীশু তাঁকে বললেন, “তোমার ভাই আবার জীবিত হবে।”"},{"book":"যোহন","chapter":"11","verse":"24","text":"মার্থা উত্তর দিলেন, “আমি জানি, শেষের দিনে, পুনরুত্থানের সময়, সে আবার জীবিত হবে।”"},{"book":"যোহন","chapter":"11","verse":"25","text":"যীশু তাঁকে বললেন, “আমিই পুনরুত্থান ও জীবন। যে আমাকে বিশ্বাস করে, তার মৃত্যু হলেও সে জীবিত থাকবে।"},{"book":"যোহন","chapter":"11","verse":"26","text":"আর যে জীবিত এবং আমাকে বিশ্বাস করে, তার মৃত্যু কখনও হবে না। তুমি কি একথা বিশ্বাস করো?”"},{"book":"যোহন","chapter":"11","verse":"27","text":"তিনি তাঁকে বললেন, “হ্যাঁ প্রভু, আমি বিশ্বাস করি যে, জগতে যাঁর আগমনের সময় হয়েছিল, আপনিই সেই মশীহ, ঈশ্বরের পুত্র।”"},{"book":"যোহন","chapter":"11","verse":"28","text":"একথা বলে তিনি ফিরে গিয়ে তাঁর বোন মরিয়মকে একান্তে ডেকে বললেন, “গুরুমহাশয় এখানে এসেছেন, তিনি তোমাকে ডাকছেন।”"},{"book":"যোহন","chapter":"11","verse":"29","text":"একথা শুনে মরিয়ম তাড়াতাড়ি উঠে তাঁর কাছে গেলেন।"},{"book":"যোহন","chapter":"11","verse":"30","text":"যীশু তখনও গ্রামে প্রবেশ করেননি, মার্থার সঙ্গে তাঁর যেখানে দেখা হয়েছিল, তিনি তখনও সেখানেই ছিলেন।"},{"book":"যোহন","chapter":"11","verse":"31","text":"যে ইহুদিরা মরিয়মকে তাঁর বাড়িতে এসে সান্ত্বনা দিচ্ছিল, তাঁকে তাড়াতাড়ি উঠে বাইরে যেতে দেখে তারা মনে করল, তিনি বোধহয় সমাধিস্থানে দুঃখে কাঁদতে যাচ্ছেন। তাই তারা তাকে অনুসরণ করল।"},{"book":"যোহন","chapter":"11","verse":"32","text":"যীশু যেখানে ছিলেন, মরিয়ম সেখানে পৌঁছে তাঁকে দেখতে পেলেন। তিনি তাঁর পায়ে লুটিয়ে পড়ে বললেন, “প্রভু, আপনি এখানে উপস্থিত থাকলে আমার ভাইয়ের মৃত্যু হত না।”"},{"book":"যোহন","chapter":"11","verse":"33","text":"মরিয়মকে এবং তাঁর অনুসরণকারী ইহুদিদের কাঁদতে দেখে, যীশু আত্মায় গভীরভাবে বিচলিত ও উদ্বিগ্ন হলেন। তিনি জিজ্ঞাসা করলেন,"},{"book":"যোহন","chapter":"11","verse":"34","text":"“তোমরা তাকে কোথায় রেখেছ?”"},{"book":"যোহন","chapter":"11","verse":"35","text":"যীশু কাঁদলেন।"},{"book":"যোহন","chapter":"11","verse":"36","text":"তখন ইহুদিরা বলল, “দেখো, তিনি তাঁকে কত ভালোবাসতেন!”"},{"book":"যোহন","chapter":"11","verse":"37","text":"কিন্তু তাদের মধ্যে কয়েকজন বলল, “যিনি সেই অন্ধ ব্যক্তির চোখ খুলে দিয়েছিলেন, তিনি কি সেই ব্যক্তিকে মৃত্যু থেকে রক্ষা করতে পারতেন না?”"},{"book":"যোহন","chapter":"11","verse":"38","text":"যীশু আবার গভীরভাবে বিচলিত হয়ে সমাধির কাছে উপস্থিত হলেন। সেটি ছিল একটি গুহা, তার প্রবেশপথে একটি পাথর রাখা ছিল।"},{"book":"যোহন","chapter":"11","verse":"39","text":"তিনি বললেন, “পাথরটি সরিয়ে দাও।”"},{"book":"যোহন","chapter":"11","verse":"40","text":"যীশু তখন বললেন, “আমি কি তোমাকে বলিনি যে, যদি তুমি বিশ্বাস করো, তাহলে ঈশ্বরের মহিমা দেখতে পাবে?”"},{"book":"যোহন","chapter":"11","verse":"41","text":"তারা তখন পাথরটি সরিয়ে দিল। যীশু তারপর আকাশের দিকে দৃষ্টি দিয়ে বললেন, “পিতা, আমার প্রার্থনা শুনেছ বলে তোমায় ধন্যবাদ দিই।"},{"book":"যোহন","chapter":"11","verse":"42","text":"আমি জানতাম, তুমি নিয়ত আমার কথা শোনো, কিন্তু এখানে যারা দাঁড়িয়ে আছে, তাদের উপকারের জন্য একথা বলছি। তারা যেন বিশ্বাস করে যে তুমি আমাকে পাঠিয়েছ,”"},{"book":"যোহন","chapter":"11","verse":"43","text":"একথা বলে যীশু উচ্চকণ্ঠে ডাক দিলেন, “লাসার, বেরিয়ে এসো!”"},{"book":"যোহন","chapter":"11","verse":"44","text":"সেই মৃত ব্যক্তি বেরিয়ে এলেন। তাঁর হাত ও পা লিনেন কাপড়ের ফালিতে জড়ানো ছিল, তার মুখ ছিল কাপড়ে ঢাকা।"},{"book":"যোহন","chapter":"11","verse":"45","text":"তখন ইহুদিদের অনেকে যারা মরিয়মের সঙ্গে দেখা করতে এসেছিল, তারা যীশুকে এই কাজ করতে দেখে তাঁকে বিশ্বাস করল।"},{"book":"যোহন","chapter":"11","verse":"46","text":"কিন্তু তাদের মধ্যে কয়েকজন ফরিশীদের কাছে গিয়ে যীশুর সেই অলৌকিক কাজের কথা জানাল।"},{"book":"যোহন","chapter":"11","verse":"47","text":"তখন প্রধান যাজকবর্গ ও ফরিশীরা মহাসভার11:47 সানহেড্রিন বা ইহুদিদের মন্ত্রণা পরিষদ। এক অধিবেশন আহ্বান করল। তারা জিজ্ঞাসা করল,"},{"book":"যোহন","chapter":"11","verse":"48","text":"আমরা যদি ওকে এভাবে চলতে দিই, তাহলে প্রত্যেকেই ওকে বিশ্বাস করবে। তখন রোমীয়রা এসে আমাদের স্থান11:48 বা মন্দির। ও জাতি উভয়ই ধ্বংস করবে।”"},{"book":"যোহন","chapter":"11","verse":"49","text":"তখন তাদের মধ্যে কায়াফা নামে এক ব্যক্তি, যিনি সে বছরের মহাযাজক ছিলেন, বললেন, “তোমরা কিছুই জানো না,"},{"book":"যোহন","chapter":"11","verse":"50","text":"তোমরা বুঝতে পারছ না যে, সমগ্র জাতি বিনষ্ট হওয়ার চেয়ে বরং প্রজাদের মধ্যে একজন মানুষের মৃত্যু শ্রেয়।”"},{"book":"যোহন","chapter":"11","verse":"51","text":"তিনি নিজের থেকে একথা বলেননি, কিন্তু সেই বছরের মহাযাজকরূপে ভবিষ্যদ্‌বাণী করলেন যে, ইহুদি জাতির জন্য যীশু মৃত্যুবরণ করবেন"},{"book":"যোহন","chapter":"11","verse":"52","text":"এবং শুধুমাত্র সেই জাতির জন্য নয়, কিন্তু ঈশ্বরের যেসব সন্তান ছিন্নভিন্ন হয়েছিল, তাদের সংগ্রহ করে এক করার জন্যও তিনি মৃত্যুবরণ করবেন।"},{"book":"যোহন","chapter":"11","verse":"53","text":"তাই সেদিন থেকে তারা যীশুকে হত্যা করার জন্য ষড়যন্ত্র করতে লাগল।"},{"book":"যোহন","chapter":"11","verse":"54","text":"সেই কারণে যীশু এরপর ইহুদিদের মধ্যে আর প্রকাশ্যে ঘোরাফেরা করলেন না। পরিবর্তে, তিনি মরু-অঞ্চলের নিকটবর্তী ইফ্রয়িম নামক এক গ্রামে চলে গেলেন। সেখানে তিনি তাঁর শিষ্যদের সঙ্গে থাকলেন।"},{"book":"যোহন","chapter":"11","verse":"55","text":"ইহুদিদের নিস্তারপর্বের সময় প্রায় এসে গেল; নিস্তারপর্বের আগে আনুষ্ঠানিক শুদ্ধকরণের জন্য বহু লোক গ্রামাঞ্চল থেকে জেরুশালেমে গেল।"},{"book":"যোহন","chapter":"11","verse":"56","text":"তারা যীশুর সন্ধান করতে লাগল এবং মন্দির চত্বরে দাঁড়িয়ে পরস্পরকে জিজ্ঞাসা করতে লাগল, “তোমাদের কী মনে হয়, তিনি কি পর্বে আসবেন না?”"},{"book":"যোহন","chapter":"11","verse":"57","text":"কিন্তু প্রধান যাজকবর্গ ও ফরিশীরা আদেশ জারি করেছিল যে, কেউ যদি কোথাও যীশুর সন্ধান পায়, তাহলে যেন সেই সংবাদ জানায়, যেন তারা যীশুকে গ্রেপ্তার করতে পারে।"}]}