{"data":[{"book":"Job","chapter":"38","verse":"1","text":"Nu nam Jahweh het woord, en sprak tot Job in de storm:"},{"book":"Job","chapter":"38","verse":"2","text":"Wie zijt gij, die de Voorzienigheid duister maakt Door woorden zonder verstand?"},{"book":"Job","chapter":"38","verse":"3","text":"Omgord uw lenden als een man, Ik zal u vragen stellen, gij moogt Mij leren!"},{"book":"Job","chapter":"38","verse":"4","text":"Waar waart ge, toen Ik de aarde grondde: Vertel het, zo ge er iets van weet!"},{"book":"Job","chapter":"38","verse":"5","text":"Wie heeft haar grootte bepaald: gij weet het zo goed; Wie het meetsnoer over haar gespannen?"},{"book":"Job","chapter":"38","verse":"6","text":"Waarop zijn haar zuilen geplaatst, Of wie heeft haar hoeksteen gelegd:"},{"book":"Job","chapter":"38","verse":"7","text":"Onder het gejuich van het koor der morgensterren, Het jubelen van de zonen Gods?"},{"book":"Job","chapter":"38","verse":"8","text":"Wie heeft de zee achter deuren gesloten, Toen zij bruisend uit de moederschoot kwam;"},{"book":"Job","chapter":"38","verse":"9","text":"Toen Ik haar de wolken gaf als een kleed, De nevel als haar windsels;"},{"book":"Job","chapter":"38","verse":"10","text":"Toen Ik haar grenzen heb gesteld, Slagboom en grendels haar gaf;"},{"book":"Job","chapter":"38","verse":"11","text":"Toen Ik sprak: Ge komt tot hier en niet verder, Hier wordt de trots van uw golven gebroken!"},{"book":"Job","chapter":"38","verse":"12","text":"Hebt gij ooit in uw leven de morgen ontboden, De dageraad zijn plaats bestemd,"},{"book":"Job","chapter":"38","verse":"13","text":"Om de zomen der aarde te bezetten En er vlammen uit te schudden?"},{"book":"Job","chapter":"38","verse":"14","text":"Zij flonkert als een kostbare zegelsteen, Wordt bontgeverfd als een kleed,"},{"book":"Job","chapter":"38","verse":"15","text":"Totdat de stralen hun licht wordt ontnomen, Hun opgeheven arm wordt gebroken."},{"book":"Job","chapter":"38","verse":"16","text":"Zijt ge doorgedrongen tot de bronnen der zee, Hebt ge de bodem van de Oceaan bewandeld;"},{"book":"Job","chapter":"38","verse":"17","text":"Zijn u de poorten des doods getoond, De wachters der duisternis u verschenen;"},{"book":"Job","chapter":"38","verse":"18","text":"Hebt ge de breedten der aarde omvat: Zeg op, wanneer ge dit allemaal weet!"},{"book":"Job","chapter":"38","verse":"19","text":"Waar is de weg naar de woning van het licht, En waar heeft de duisternis haar verblijf,"},{"book":"Job","chapter":"38","verse":"20","text":"Zodat gij ze naar hun plaats kunt brengen, En hun de paden naar huis kunt leren?"},{"book":"Job","chapter":"38","verse":"21","text":"Ge weet het toch, want toen werdt ge geboren, Het getal van uw jaren is immers zo groot!"},{"book":"Job","chapter":"38","verse":"22","text":"Zijt ge doorgedrongen tot de schuren der sneeuw, Hebt ge de opslagplaatsen van de hagel aanschouwd,"},{"book":"Job","chapter":"38","verse":"23","text":"Die Ik heb opgespaard voor de tijd van benauwing, Voor de dag van aanval en strijd?"},{"book":"Job","chapter":"38","verse":"24","text":"Waar is de weg, waar de kou zich verspreidt, Waar de oostenwind over de aarde giert?"},{"book":"Job","chapter":"38","verse":"25","text":"Wie heeft voor de stortvloed kanalen gegraven, En paden voor de donderwolken,"},{"book":"Job","chapter":"38","verse":"26","text":"Om regen te geven op onbewoond land, Op steppen, waar zich geen mens bevindt;"},{"book":"Job","chapter":"38","verse":"27","text":"Om woestijn en wildernis te verzadigen, Uit de dorre grond het gras te doen spruiten?"},{"book":"Job","chapter":"38","verse":"28","text":"Heeft de regen een vader, Of wie heeft de druppels van de dauw verwekt;"},{"book":"Job","chapter":"38","verse":"29","text":"Uit wiens schoot is het ijs te voorschijn gekomen, Wie heeft het rijp in de lucht gebaard?"},{"book":"Job","chapter":"38","verse":"30","text":"De wateren worden hard als steen, De vlakte van de Afgrond sluit zich aaneen!"},{"book":"Job","chapter":"38","verse":"31","text":"Kunt gij de banden der Plejaden knopen, Of de boeien van de Orion slaken;"},{"book":"Job","chapter":"38","verse":"32","text":"Kunt gij de maan op tijd naar buiten doen treden, Leidt gij de Beer met zijn jongen?"},{"book":"Job","chapter":"38","verse":"33","text":"Schrijft gij de hemel de wetten voor, Stelt gij zijn macht over de aarde vast;"},{"book":"Job","chapter":"38","verse":"34","text":"Verheft gij uw stem tot de wolken, Gehoorzaamt Ã¹ de watervloed?"},{"book":"Job","chapter":"38","verse":"35","text":"Zendt gij de bliksems uit, en ze gaan; Zeggen ze tot u: Hier zijn we terug?"},{"book":"Job","chapter":"38","verse":"36","text":"Wie heeft inzicht aan den reiger gegeven Verstand geschonken aan den haan;"},{"book":"Job","chapter":"38","verse":"37","text":"Wie telt met wijsheid de wolken af, En giet de zakken van de hemel leeg:"},{"book":"Job","chapter":"38","verse":"38","text":"Wanneer de bodem hard is als ijzer, De kluiten aan elkander kleven?"},{"book":"Job","chapter":"38","verse":"39","text":"Jaagt gij een prooi voor de leeuwin, Stilt gij de honger der welpen,"},{"book":"Job","chapter":"38","verse":"40","text":"Wanneer ze in hun holen liggen, Of loeren tussen de struiken?"},{"book":"Job","chapter":"38","verse":"41","text":"Wie geeft ze tegen de avond haar buit, Wanneer haar jongen tot de Godheid roepen, En zonder voedsel rond blijven snuffelen, Op zoek naar spijs?"}]}