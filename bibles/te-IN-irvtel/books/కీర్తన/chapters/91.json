{"data":[{"book":"కీర్తన","chapter":"91","verse":"1","text":"సర్వోన్నతుడి చాటున నివసించే వాడు సర్వశక్తిశాలి నీడలో నిలిచి ఉంటాడు."},{"book":"కీర్తన","chapter":"91","verse":"2","text":"ఆయనే నాకు ఆశ్రయం, నా కోట, నేను నమ్ముకునే నా దేవుడు, అని నేను యెహోవాను గురించి చెబుతాను."},{"book":"కీర్తన","chapter":"91","verse":"3","text":"వేటగాడు పన్నిన ఉచ్చు నుంచి ప్రాణాంతకవ్యాధి నుంచి ఆయన నిన్ను విడిపిస్తాడు."},{"book":"కీర్తన","chapter":"91","verse":"4","text":"ఆయన తన రెక్కలతో నిన్ను కప్పుతాడు. ఆయన రెక్కల కింద నీకు ఆశ్రయం దొరుకుతుంది. ఆయన నమ్మకత్వం నిన్ను కాపాడే కవచంగా ఉంటుంది."},{"book":"కీర్తన","chapter":"91","verse":"5","text":"రాత్రిలో కలిగే భయభ్రాంతులకు, పగటివేళ ఎగిరి వచ్చే బాణాలకూ నువ్వు భయపడవు."},{"book":"కీర్తన","chapter":"91","verse":"6","text":"చీకట్లో తచ్చాడే రోగానికిగానీ మధ్యాహ్నం సోకే వ్యాధికి గానీ నువ్వు బెదిరిపోవు."},{"book":"కీర్తన","chapter":"91","verse":"7","text":"నీ పక్కన వేయి మంది, నీ కుడిపక్కన పదివేల మంది నేలకూలినా అది నీ దరిదాపులకు రాదు."},{"book":"కీర్తన","chapter":"91","verse":"8","text":"దుర్మార్గులకు పడే శిక్ష నువ్వు చూస్తూ ఉంటావు."},{"book":"కీర్తన","chapter":"91","verse":"9","text":"యెహోవా నా ఆశ్రయం. మహోన్నతుణ్ణి నీకు కూడా శరణుగా చేసుకో."},{"book":"కీర్తన","chapter":"91","verse":"10","text":"ఏ హానీ నిన్ను ముంచెత్తదు. ఏ ఆపదా నీ ఇంటి దరిదాపులకు రాదు."},{"book":"కీర్తన","chapter":"91","verse":"11","text":"నువ్వు చేసే వాటన్నిటిలో నిన్ను కాపాడడానికి ఆయన తన దూతలను పురమాయిస్తాడు."},{"book":"కీర్తన","chapter":"91","verse":"12","text":"నువ్వు జారి బండ రాయిపై పడిపోకుండా వాళ్ళు నిన్ను తమ చేతుల్లో ఎత్తి పట్టుకుంటారు."},{"book":"కీర్తన","chapter":"91","verse":"13","text":"నువ్వు సింహాలనూ నాగుపాములను నీ కాళ్ళ కింద తొక్కుతావు, సింహం కూనలను, పాములను అణగదొక్కుతావు."},{"book":"కీర్తన","chapter":"91","verse":"14","text":"అతనికి నా మీద భక్తి విశ్వాసాలున్నాయి గనక నేనతన్ని రక్షిస్తాను. అతడు నా పట్ల స్వామిభక్తి గలవాడు గనక నేనతన్ని కాపాడతాను."},{"book":"కీర్తన","chapter":"91","verse":"15","text":"అతడు నాకు మొరపెడితే నేనతనికి జవాబిస్తాను. కష్టాల్లో నేను అతనితో ఉంటాను, అతనికి విజయమిచ్చి అతన్ని సత్కరిస్తాను."},{"book":"కీర్తన","chapter":"91","verse":"16","text":"దీర్ఘాయుష్షుతో అతన్ని తృప్తిపరుస్తాను. నా రక్షణ అతనికి చూపిస్తాను."}]}