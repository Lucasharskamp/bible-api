{"data":[{"book":"Luka","chapter":"9","verse":"1","text":"Yesu kawakema hamoja wanahina zake longo na wabili, kawagwaa nguvu na udahi wa kulava vinyamkela na kuwahonya watamu."},{"book":"Luka","chapter":"9","verse":"2","text":"Abaho kawatuma wachole wakawapetele wanhu usenga wa Undewa wa Imulungu na kuhonya watamu."},{"book":"Luka","chapter":"9","verse":"3","text":"Kawalongela, “Sikumusole kinhu chochose muumwanza wenu. Sikumusole mkongoja, wala mkoba, wala ndiya, wala sente, wala viwalo vibili."},{"book":"Luka","chapter":"9","verse":"4","text":"Ng'anda yoyose yonda mwingile na kugonekigwa, kaleni mumo mbaka vonda musegele mna idibuga dijo."},{"book":"Luka","chapter":"9","verse":"5","text":"Wanhu wahalema kuwabokela, segeleni buga dijo na kung'huseni timbwisi dili mmagulu genu kiwe kilaguso kamba wawatendela nzambi.”"},{"book":"Luka","chapter":"9","verse":"6","text":"Wanahina wafunga mwanza, wabitila vijiji vose owapetela wanhu Mbuli Inogile na kuwahonya wanhu kila hanhu."},{"book":"Luka","chapter":"9","verse":"7","text":"Helode yakalile mndewa wa Galilaya, kahulika mbuli zose ziyatendile Yesu. Kanyawanyawa ng'hani, kwavija wanhu wakala olonga Yohana Mbatizaji kazilibuka kulawa kwa wafile."},{"book":"Luka","chapter":"9","verse":"8","text":"Wanhu wayagwe walonga Eliya kalawilila, wayagwe walonga imoja wa watula ndagu wa Imulungu wa umwaka kazilibuka kulawa kuna iwanhu wafile."},{"book":"Luka","chapter":"9","verse":"9","text":"Lakini Helode kalonga, “Yohana nimkanha dipala, vino ino ayo nani inihulika mbuli zake?” Nayo kalonda kumona Yesu."},{"book":"Luka","chapter":"9","verse":"10","text":"Watumigwa waja viwabwelile, wamulongela Yesu kila kinhu wakitendile. Yesu kawasola, kachola nao waiyeka kuna dibuga dikemigwe Betisaida."},{"book":"Luka","chapter":"9","verse":"11","text":"Lakini wanhu viwajuwile avo, wamkweleleza Yesu. Nayo kawabokela, kalonga nao mbuli ya Undewa wa Imulungu na kawahonya waja wakalile watamu."},{"book":"Luka","chapter":"9","verse":"12","text":"Zuwa vidisongile kuhonga, wanahina longo na wabili wamcholela Yesu, wamulongela, “Walongele wanhu wachole kuna ivijiji na migunda ili behi na hano wakazahile ndiya na hanhu ha kuwasa, kwavija hano hatwili twa kuluwala.”"},{"book":"Luka","chapter":"9","verse":"13","text":"Lakini Yesu kawalongela, “Mweye wagweleleni ndiya waje.”"},{"book":"Luka","chapter":"9","verse":"14","text":"Wambigalo waiyeka wakalile hanhu aho wakala ovika elufu tano."},{"book":"Luka","chapter":"9","verse":"15","text":"Nao wanahina watenda vivo. Wanhu wose wakala hasi."},{"book":"Luka","chapter":"9","verse":"16","text":"Abaho Yesu kagasola magate matano na somba wabili, kalola uchanha kuulanga, kamgwaa nhogolwa Imulungu, kagabanzula gamagate na iwasomba, kawagwaa wanahina zake wawagwelele wanhu."},{"book":"Luka","chapter":"9","verse":"17","text":"Wanhu wose waja na kwiguta. Wanahina zake wasola vigelo longo na vibili vimemile vinhu visigale."},{"book":"Luka","chapter":"9","verse":"18","text":"Siku dimoja Yesu kakala yaiyeka kompula Imulungu. Wanahina zake wamcholela, nayo kawauza, “Vino wanhu olonga niye na nani?”"},{"book":"Luka","chapter":"9","verse":"19","text":"Wamwidika, “Wanhu wayagwe olonga gweye kwa Yohana Mbatizaji, wayagwe olonga kwa Eliya, kuno wayagwe olonga gweye kwa imoja wa watula ndagu wa Imulungu wa umwaka yazilibuke kulawa kwa wafile.”"},{"book":"Luka","chapter":"9","verse":"20","text":"Yesu kawauza, “Na mweye molonga niye na nani?”"},{"book":"Luka","chapter":"9","verse":"21","text":"Abaho Yesu kawagomesa wanahina zake sikuwamulongele munhu yoyose mbuli ayo."},{"book":"Luka","chapter":"9","verse":"22","text":"Vivija Yesu kawalongela, “Mwana wa Munhu kolondigwa yadununzike ng'hani, na kulemigwa na wavele na wakulu wa walava nhosa na wafundiza Malagizo ga Musa. Kokomigwa lakini siku da kadatu kozilibuka.”"},{"book":"Luka","chapter":"9","verse":"23","text":"Abaho Yesu kawalongela wanhu wose, “Munhu yoyose yolonda kunikweleleza, yaileme mwenyego, yaidikwe msalaba wake kila siku, yanikweleleze."},{"book":"Luka","chapter":"9","verse":"24","text":"Kwavija munhu yoyose yolonda kuukombola ugima wake mwenyego kowagiza, lakini munhu yoyose yowagiza ugima wake mbuli ya niye, koukombola."},{"book":"Luka","chapter":"9","verse":"25","text":"Vino munhu yahapata kila kinhu mwiisi, lakini kowagiza ugima wake, munhu ayo kopata choni?"},{"book":"Luka","chapter":"9","verse":"26","text":"Kamba munhu konyonela kinyala niye na mafundizo gangu, Mwana wa Munhu nayo yaheza muukulu wake na wa Tatake na wasenga wa kuulanga wang'alile komonela kinyala munhu ayo."},{"book":"Luka","chapter":"9","verse":"27","text":"Lakini nowalongela ukweli, wanhu wayagwe wemile hano honda wafe mbaka wawone Undewa wa Imulungu.”"},{"book":"Luka","chapter":"9","verse":"28","text":"Vizibitile siku nane toka yalonge mbuli azo, Yesu kawasola Petulo na Yohana na Yakobo kachola nao kukigongo kumpula Imulungu."},{"book":"Luka","chapter":"9","verse":"29","text":"Viyakalile kompula Imulungu, kihanga chake kigaluka, viwalo vake vikala vizelu chuwee!"},{"book":"Luka","chapter":"9","verse":"30","text":"Bahaja wanhu wabili wakala aho olonga nayo. Nao wakala Musa na Eliya,"},{"book":"Luka","chapter":"9","verse":"31","text":"wakoneka muukulu, wakala olonga na Yesu mbuli ya ifa yake yonda yaimambukize ako Yelusalemu."},{"book":"Luka","chapter":"9","verse":"32","text":"Petulo na wayage wakala okuluza. Viwalamuke, wawona ukulu wa Yesu na wanhu wabili wemile nayo."},{"book":"Luka","chapter":"9","verse":"33","text":"Wanhu waja viwakalile osegela, Petulo kamulongela Yesu, “Go mkulu, vinoga siye tukale hano! Tuzenge viheha vidatu, kimoja chako, kimoja cha Musa na kimoja cha Eliya.” Petulo kakala hajuwa bule kija kiyolonga."},{"book":"Luka","chapter":"9","verse":"34","text":"Petulo yang'hali yolonga, wingu dilawilila, diwagubika na kungugu jake, wanahina wadumba ng'hani wingu dijo vidiwagubike."},{"book":"Luka","chapter":"9","verse":"35","text":"Sauti ilonga kulawa mdiwingu, “Ino ayo Mwanangu inimsagule. Mtegelezeni!”"},{"book":"Luka","chapter":"9","verse":"36","text":"Sauti ayo viinyamale, Yesu kasigala yaiyeka. Wanahina wanyamala tuluu, na kipindi kija hawamulongele munhu yoyose kija kiwone."},{"book":"Luka","chapter":"9","verse":"37","text":"Imitondo yake Yesu na wanahina zake wadatu wahumuluka kukigongo. Lunhu mkulu lwa wanhu luiting'hana na Yesu."},{"book":"Luka","chapter":"9","verse":"38","text":"Munhu imoja mna ulunhu kaguta, “Mfundiza! Nokupula undolele mwanangu, mwanangu yeli yaiyeka!"},{"book":"Luka","chapter":"9","verse":"39","text":"Kinyamkela komkumba na komtenda yagute nyangi, komgela kisango kuno kolawa miholovu mmulomo. Kogendelela kumulumiza na hamuleka hima bule!"},{"book":"Luka","chapter":"9","verse":"40","text":"Niwapula wanahina zako wamulave kinyamkela ayo, lakini hawadahile bule.”"},{"book":"Luka","chapter":"9","verse":"41","text":"Yesu kawalongela, “Mweye lukolo lulibule kutamanila na lwagile! Nokala na mweye mbaka lini? Nogela kitumbe kumgongo mbaka lini?” Abaho kamulongela munhu ija, “Mgale hano mwanago.”"},{"book":"Luka","chapter":"9","verse":"42","text":"Mbwanga ija viyakalile komwizila Yesu, kinyamkela kambwanha hasi na kamgela kisango. Lakini Yesu kamkomhokela kinyamkela, kamuhonya mbwanga ija, na kamgwaa tatake."},{"book":"Luka","chapter":"9","verse":"43","text":"Wanhu wose wakanganya kwa udahi mkulu wa Imulungu."},{"book":"Luka","chapter":"9","verse":"44","text":"“Sikumuisemwe mbuli inilonda kuwalongela! Mwana wa Munhu kogeligwa mmakono ga wanhu.”"},{"book":"Luka","chapter":"9","verse":"45","text":"Lakini wanahina zake hawajuwile fambulo da ulonzi awo. Ukala ufisigwe kumwao avo hawadahile kuujuwa, nao wadumba kumuuza Yesu."},{"book":"Luka","chapter":"9","verse":"46","text":"Wanahina wa Yesu wasonga kuibamilila wao kwa wao nani yeli munhu mkulu viweli."},{"book":"Luka","chapter":"9","verse":"47","text":"Yesu kakijuwa kiwakalile ogesa, kamsola mwana mdodo, kamwika behi nayo."},{"book":"Luka","chapter":"9","verse":"48","text":"Abaho kawalongela wanahina zake, “Munhu yoyose yombokela mwana ino kwa twaga jangu, konibokela niye, na munhu yoyose yombokela niye, kombokela ija yanhumile. Kwavija munhu yeli mdodo vimwili, ayo munhu mkulu kubanza wose.”"},{"book":"Luka","chapter":"9","verse":"49","text":"Yohana kamulongela Yesu, “Mndewa, tumona munhu kolava vinyamkela kwa twaga jako. Tumgomesa kwavija halawa mkibumbila chetu.”"},{"book":"Luka","chapter":"9","verse":"50","text":"Yesu kamulongela Yohana na wanahina wayagwe, “Sikumumgomese, kwavija munhu yoyose hamwihilani mweye miyenu.”"},{"book":"Luka","chapter":"9","verse":"51","text":"Kipindi cha Yesu kugaligwa kuulanga vikikalile mmabehi, kagangamala, kachola Yelusalemu."},{"book":"Luka","chapter":"9","verse":"52","text":"Kawatuma wasenga wamulongolele wachole kuna ikijiji kili mwiisi ya Samalia kumtandila kila kinhu."},{"book":"Luka","chapter":"9","verse":"53","text":"Lakini wanhu wa kijiji cha Samalia hawambokele Yesu, kwavija wajuwa kamba kakala kochola Yelusalemu."},{"book":"Luka","chapter":"9","verse":"54","text":"Wanahina zake, Yakobo na Yohana viwone avo, walonga, “Mndewa, kolonda tulagize moto kulawa kuulanga uwasakaze wose?”"},{"book":"Luka","chapter":"9","verse":"55","text":"Yesu kahinduka kawakomhokela. Kawalongela, “Hamujuwile bule loho gani imulinayo, kwavija Mwana wa Munhu hezile kuubananga ugima wa wanhu lakini keza kuukombola.”"},{"book":"Luka","chapter":"9","verse":"56","text":"Abaho Yesu na wanahina zake wachola kuna ikijiji kiyagwe."},{"book":"Luka","chapter":"9","verse":"57","text":"Viwakalile mnzila, munhu imoja kamulongela Yesu, “Nokukweleleza kokose konda uchole.”"},{"book":"Luka","chapter":"9","verse":"58","text":"Yesu kamulongela, “Vizongo wana mhango na ndege wana mvulu, lakini Mwana wa Munhu kabule hanhu ha kubwihila na kutambalala.”"},{"book":"Luka","chapter":"9","verse":"59","text":"Yesu kamulongela munhu iyagwe, “Nikweleleze.”"},{"book":"Luka","chapter":"9","verse":"60","text":"Yesu kamwidika, “Waleke wanhu wafile wawazike wanhu wafile wayao. Lakini gweye chola ukawapetele wanhu Undewa wa Imulungu.”"},{"book":"Luka","chapter":"9","verse":"61","text":"Munhu iyagwe kalonga, “Go mkulu, nokukweleleza, lakini beta tanhu halulage lukolo lwangu.”"},{"book":"Luka","chapter":"9","verse":"62","text":"Yesu kamulongela, “Munhu yoyose yokwaluka kulima abaho kolola kuchugu, hafaya Muundewa wa Imulungu.”"}]}