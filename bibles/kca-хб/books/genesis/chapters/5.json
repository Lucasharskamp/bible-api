{"data":[{"book":"Genesis","chapter":"5","verse":"1","text":"Тӑм Адам и рут хŏйатәт: Турәм, хŏйат тыйәԓтмаԓән, Турәм Ԓўв хŏрпеԓа ԓўвеԓ тыйәԓтсәԓы,"},{"book":"Genesis","chapter":"5","verse":"2","text":"йох хŏйат пӑ нэ хŏйат тыйәԓтәс, пӑ ԓынан йӑмән мӑсԓы, пӑ щӑԓта ԓынан тыйәԓтәм хӑтәԓән ‘хŏйат’ нэмән ԓынан мӑсԓы."},{"book":"Genesis","chapter":"5","verse":"3","text":"Адам, нуптәԓ сот хŏԉмаӈ тӑԓ уԓмаԓән, ԓўв хŏрпеԓ пӑ ԓўв хŏраспеԓ пŏх тӑйәс, пӑ Сиф нэмән ԓўвеԓ мӑсԓы."},{"book":"Genesis","chapter":"5","verse":"4","text":"Сиф сэма питәм йўпийән Адам хŏԓна нийәԓсот тӑԓ ус, пӑ эвет-пŏхәт тӑйәс."},{"book":"Genesis","chapter":"5","verse":"5","text":"Иуԓтыйа Адам нуптәԓ йӑрәтйаӈсот хŏԉмаӈ тӑԓ ус; щӑԓта ԓўв пӑрәс."},{"book":"Genesis","chapter":"5","verse":"6","text":"Сиф, нуптәԓ сот вет тӑԓ уԓмаԓән, Енос пŏх тӑйәс."},{"book":"Genesis","chapter":"5","verse":"7","text":"Енос сэма питәм йўпийән, Сиф хŏԓна нийәԓсот ԓапәт тӑԓ ус, пӑ эвет-пŏхәт тӑйәс."},{"book":"Genesis","chapter":"5","verse":"8","text":"Иуԓтыйа Сиф нуптәԓ йӑрәтйаӈсот кӑтхŏщйаӈ тӑԓ ус; пӑ ԓўв пӑрәс."},{"book":"Genesis","chapter":"5","verse":"9","text":"Енос, нуптәԓ йӑрсот тӑԓ уԓмаԓән, Каинан пŏх тӑйәс."},{"book":"Genesis","chapter":"5","verse":"10","text":"Каинан сэма питәм йўпийән, Енос хŏԓна нийәԓсот ветхŏщйаӈ тӑԓ ус, пӑ эвет-пŏхәт тӑйәс."},{"book":"Genesis","chapter":"5","verse":"11","text":"Енос нуптәԓ йӑрәтйаӈсот вет тӑԓ ус; пӑ ԓўв пӑрәс."},{"book":"Genesis","chapter":"5","verse":"12","text":"Каинан, нуптәԓ ԓапәтйаӈ тӑԓ уԓмаԓән, Малелеил пŏх тӑйәс."},{"book":"Genesis","chapter":"5","verse":"13","text":"Малелеил сэма питәм йўпийән, Каинан хŏԓна нийәԓсот ԋӑԓйаӈ тӑԓ ус, пӑ эвет-пŏхәт тӑйәс."},{"book":"Genesis","chapter":"5","verse":"14","text":"Каинан нуптәԓ йӑрәтйаӈсот йаӈ тӑԓ ус; пӑ ԓўв пӑрәс."},{"book":"Genesis","chapter":"5","verse":"15","text":"Малелеил, нуптәԓ хутйаӈ вет тӑԓ уԓмаԓән, Иаред пŏх тӑйәс."},{"book":"Genesis","chapter":"5","verse":"16","text":"Иаред сэма питәм йўпийән, Малелеил хŏԓна нийәԓсот хŏԉмаӈ тӑԓ ус, пӑ эвет-пŏхәт тӑйәс."},{"book":"Genesis","chapter":"5","verse":"17","text":"Малелеил йӑрәтйаӈсот тӑԓ унты вет тӑԓәԓ ӑт усԓы; пӑ ԓўв пӑрәс."},{"book":"Genesis","chapter":"5","verse":"18","text":"Иаред, нуптәԓ сот хутйаӈ кӑт тӑԓ уԓмаԓән, Енох пŏх тӑйәс."},{"book":"Genesis","chapter":"5","verse":"19","text":"Енох сэма питәм йўпийән, Иаред нийәԓсот тӑԓ ус, пӑ эвет-пŏхәт тӑйәс."},{"book":"Genesis","chapter":"5","verse":"20","text":"Иаред нуптәԓ йӑрәтйаӈсот хутйаӈ кӑт тӑԓ ус; пӑ ԓўв пӑрәс."},{"book":"Genesis","chapter":"5","verse":"21","text":"Енох, хутйаӈ вет тӑԓ уԓмаԓән, Мафусал пŏх тӑйәс."},{"book":"Genesis","chapter":"5","verse":"22","text":"Мафусал сэма питәм йўпийән, Енох хуԓәмсот тӑԓ Турәм пиԓән ус, пӑ эвет-пŏхәт тӑйәс."},{"book":"Genesis","chapter":"5","verse":"23","text":"Иуԓтыйа Енох хуԓәмсот хутйаӈ вет тӑԓ ус."},{"book":"Genesis","chapter":"5","verse":"24","text":"Енох Турәм пиԓән ус; щӑԓта ӑнтома йис, ԓўв Турәмән уса."},{"book":"Genesis","chapter":"5","verse":"25","text":"Мафусал, нуптәԓ сот нийәԓйаӈ ԓапәт тӑԓ уԓмаԓән, Ламех пŏх тӑйәс."},{"book":"Genesis","chapter":"5","verse":"26","text":"Ламех сэма питәм йўпийән, Мафусал ԓапәтсот нийәԓйаӈ кӑт тӑԓ ус, пӑ эвет-пŏхәт тӑйәс."},{"book":"Genesis","chapter":"5","verse":"27","text":"Мафусал нуптәԓ йӑрәтйаӈсот ԓапәтйаӈ пеԓа йӑрәтйаӈ тӑԓ ус; пӑ ԓўв пӑрәс."},{"book":"Genesis","chapter":"5","verse":"28","text":"Ламех, нуптәԓ сот нийәԓйаӈ кӑт тӑԓ уԓмаԓән, пŏх тӑйәс,"},{"book":"Genesis","chapter":"5","verse":"29","text":"Ной5:29 Ной – (евр.) ноах– «йӑм, шитам уԓәпса»; нэмән ԓўвеԓ мӑсԓы пӑ йастәс: «Турәм Кущайән мўԓәм мўвевән ԓавәрт рупатайэвән тӑм пŏх мўӈев торапԓәԓԓы»."},{"book":"Genesis","chapter":"5","verse":"30","text":"Ной сэма питәм йўпийән, Ламех хутсот тӑԓ унты вет тӑԓәԓ ӑт усԓы, пӑ эвет-пŏхәт тӑйәс."},{"book":"Genesis","chapter":"5","verse":"31","text":"Ламех нуптәԓ ԓапәтсот ԓапәтйаӈ ԓапәт тӑԓ ус; пӑ ԓўв пӑрәс."},{"book":"Genesis","chapter":"5","verse":"32","text":"Нойа ветсот тӑԓ ус, хун ԓўв хŏщайәԓ сэма питсәт: Сим, Хам пӑ Иафет."}]}