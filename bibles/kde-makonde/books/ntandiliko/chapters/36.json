{"data":[{"book":"Ntandiliko","chapter":"36","verse":"1","text":"Aino njo histoliya yanga Esau, yani Edomu."},{"book":"Ntandiliko","chapter":"36","verse":"2","text":"Esau ávalombile amahe vavili va Chikanaani, yani Ada mwali wanga Eloni, Mhiti na Oholibama mwali wanga Anahi, n'dukuluwe Zibeoni, Mhivi."},{"book":"Ntandiliko","chapter":"36","verse":"3","text":"Uchocho, nkunnomba na Basemasi mwali wanga Isumaili, nnumbuwe Nebayosi."},{"book":"Ntandiliko","chapter":"36","verse":"4","text":"Ada nkummelekela Esau mwana uvananchemile lina Elifazi, na Basemasi nkummelekela Esau mwana uvananchemile lina Leuweli."},{"book":"Ntandiliko","chapter":"36","verse":"5","text":"Na Oholibama nanang'e nkummaleka Esau vana vatatu, yani Yeushi na Yalamu na Kola. Anevo njo vana vanga Esau vanavelekwejije nchilambo cha ku Kanaani."},{"book":"Ntandiliko","chapter":"36","verse":"6","text":"Bahi Esau nkuvatwala ajavake na vana vake vachilume na vachimahe na vanu vammalele va nng'ande mwake na ang'ombe vake na anyama vake vanji vammalele pamo na dimali dyake dyammalele dyanapete nchilambo cha Kanaani, nkuhamila pachinu panji, kulehu na Yakobo nnung'une."},{"book":"Ntandiliko","chapter":"36","verse":"7","text":"Esau átendile uchocho ing'anya dimali dyao dívele dyohe namene mpaka nanga kuhululika kuikala pamo. Chilambo chivachiikala muchi amidi chikáchivatosha ing'anya vávele na anyama vohe namene."},{"book":"Ntandiliko","chapter":"36","verse":"8","text":"Bahi Esau, yani Edomu nkuhwena unaikala nchilambo cha machinga-machinga cha ku Seili."},{"book":"Ntandiliko","chapter":"36","verse":"9","text":"Aino njo histoliya ya vanu va nnukolo lwanga Esau, anakulwao Vaedomu vaikâla nchilambo cha machinga-machinga cha ku Seili."},{"book":"Ntandiliko","chapter":"36","verse":"10","text":"Vana vachilume vanga Esau nni, Elifazi wanammelekedile Ada n'jawe, na Leuweli wanammelekedile Basemasi n'jawe yunji."},{"book":"Ntandiliko","chapter":"36","verse":"11","text":"Na vana vachilume vanga Elifazi nni, Temani na Omali na Sefo na Gatamu na Kenazi."},{"book":"Ntandiliko","chapter":"36","verse":"12","text":"Elifazi mwana wanga Esau ávele na ntumwa wanan'juhije kuva n'jawe, uvachinchema Timna. Mmahe aneyo ámmelekedile Elifazi mwana uvachinchema Amaleki. Bahi anevo njo vanavele adukuluvake Ada, n'jawe Esau."},{"book":"Ntandiliko","chapter":"36","verse":"13","text":"Na vana vachilume vanga Leuweli nni Nahasi na Zela na Shama na Miza. Bahi anevo njo vanavele adukuluvake Basemasi n'jawe Esau."},{"book":"Ntandiliko","chapter":"36","verse":"14","text":"Na Oholibama mmahe yunji wanga Esau, mwali wanga Anahi, n'dukuluwe Zibeoni, ámmelekedile Esau vana vatatu vachilume, yani Yeushi na Yalamu na Kola."},{"book":"Ntandiliko","chapter":"36","verse":"15","text":"Avano njo vanu va nnukolo lwanga Esau, vanajukile kuva vakulu va ding'olo."},{"book":"Ntandiliko","chapter":"36","verse":"16","text":"na Kola na Gatamu na Amaleki. Anevo njo vakulu va ding'olo vanahalokene na Elifazi, nchilambo cha Edomu. Na anevo vammalele njo vanavele adukuluvake Ada, n'jawe Esau."},{"book":"Ntandiliko","chapter":"36","verse":"17","text":"Vana va chilume vanga Leuweli, mwana wanga Esau, vanajukile kuva vakulu va ding'olo nni Nahasi na Zela na Shama na Miza. Anevo njo vakulu va ding'olo vanahalokene na Leuweli, nchilambo cha Edomu. Na anevo vammalele njo vanavele adukuluvake Basemasi, n'jawe Esau."},{"book":"Ntandiliko","chapter":"36","verse":"18","text":"Vana vachilume vanga Oholibama n'jawe Esau vanajukile kuva vakulu va ding'olo nni Yeushi na Yalamu na Kola. Anevo njo vanavele vakulu va ding'olo vanahalokene na Oholibama, n'jawe Esau, mwali wanga Anahi."},{"book":"Ntandiliko","chapter":"36","verse":"19","text":"Bahi anevo njo vanavele vanu va nnukolo lwanga Esau, yani Edomu, na kila munu muanevo ávele nkulu wa lukolo lwake."},{"book":"Ntandiliko","chapter":"36","verse":"20","text":"Vana vachilume vanga Seili, Muholi, vachiikala nchilambo cha Edomu nni Lotani na Shobali na Zibeoni na Anahi,"},{"book":"Ntandiliko","chapter":"36","verse":"21","text":"na Dishoni na Eseli na Dishani. Anevo njo vanajukile kuva vakulu va ding'olo dya Vaholi nchilambo cha Edomu."},{"book":"Ntandiliko","chapter":"36","verse":"22","text":"Vana va chilume vanga Lotani nni Holi na Hemamu, na nnumbuwe Lotani vánchema Timna."},{"book":"Ntandiliko","chapter":"36","verse":"23","text":"Vana vachilume vanga Shobali nni Aluvani na Manahasi na Ebali na Shefo na Onamu."},{"book":"Ntandiliko","chapter":"36","verse":"24","text":"Vana vachilume vanga Zibeoni nni Aiya na Anahi. Anahi njo anaviwene vimbwimbwi vya medi la moto aneko kulilanga pachivachunga punda va Zibeoni atatake."},{"book":"Ntandiliko","chapter":"36","verse":"25","text":"Vana vanga Anahi nni Dishoni na Oholibama nnumbuwe Dishoni."},{"book":"Ntandiliko","chapter":"36","verse":"26","text":"Vana vachilume vanga Dishoni nni Hemdani na Eshibani na Isilani na Kelani."},{"book":"Ntandiliko","chapter":"36","verse":"27","text":"Vana vachilume vanga Eseli nni Biluhani na Zawani na Akani."},{"book":"Ntandiliko","chapter":"36","verse":"28","text":"Na vana vachilume vanga Dishani nni Uzi na Alani."},{"book":"Ntandiliko","chapter":"36","verse":"29","text":"Bahi vakulu va ding'olo dya Vaholi nni Lotani na Shobali na Zibeoni na Anahi,"},{"book":"Ntandiliko","chapter":"36","verse":"30","text":"na Dishoni na Eseli na Dishani. Ding'olo dya Vaholi dìchemwije malina kupapatana na malina la vakulu anevo, vachiikala nchilambo cha Seili."},{"book":"Ntandiliko","chapter":"36","verse":"31-32","text":"Malina la vafalume vanatawalite chilambo cha Edomu nni Bela, mwana wanga Beoli, anajuhije imanga ya Dinihaba kuva imanga yake ing'ulu."},{"book":"Ntandiliko","chapter":"36","verse":"33","text":"Bada ya kuhila Bela, nkutawala Yobabu mwana wanga Zela kuhaloka ku Bosila."},{"book":"Ntandiliko","chapter":"36","verse":"34","text":"Na bada ya kuhila Yobabu, nkutawala Hushamu wa chilambo cha Vatemani."},{"book":"Ntandiliko","chapter":"36","verse":"35","text":"Na pahidile Hushamu, nkutawala Hadadi mwana wanga Bedadi anajuhije imanga ya Avisi kuva imanga yake ing'ulu. Nfalume aneyo njo anavapanyile na kuvalema Vamidiani nchilambo cha ku Moabu."},{"book":"Ntandiliko","chapter":"36","verse":"36","text":"Bada ya kuhila Hadadi, nkutawala Samula kuhaloka ku Masileka."},{"book":"Ntandiliko","chapter":"36","verse":"37","text":"Samula pahidile, nkutawala Shauli kuhaloka imanga ya ku Lehobosi, imanga ivêle pepi na muto.36:37 Apano kwa Chieblaniya pàlembwije “Lehobosi ya muto,” henga vanu vanji vàtenda kuva muto anewo ni Efulati."},{"book":"Ntandiliko","chapter":"36","verse":"38","text":"Bada ya kuhila Shauli, nkutawala Baali-Hanani, mwana wanga Akiboli."},{"book":"Ntandiliko","chapter":"36","verse":"39","text":"Na bada ya kuhila Baali-Hanani mwana wanga Akiboli, nkutawala Hadadi anajuhije imanga ya Pau kuva imanga yake ing'ulu. N'jawe Hadadi vánchema Mehetabeli, mwali wanga Matiledi, n'dukuluwe Mezahabu."},{"book":"Ntandiliko","chapter":"36","verse":"40-43","text":"Malina la vakulu va ding'olo dihalokêne na Esau nni Timna na Aluva na Yasesi na Oholibama na Ela na Pinoni, na Kenazi na Temani na Mibisali na Magidieli na Ilamu. Anevo vammalele váikalanga nchilambo cha Edomu. Na kila pachinu pavachiikala vanu va lukolo fulani, páchemwije lina lya nkulu wa lukolo anelwo."}]}