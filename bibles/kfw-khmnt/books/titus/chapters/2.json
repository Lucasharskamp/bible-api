{"data":[{"book":"Titus","chapter":"2","verse":"1","text":"Takkha nangchu akadik minchuna khale inzootna ngaikha nang in naminchusik kha eii."},{"book":"Titus","chapter":"2","verse":"2","text":"Upa ka eii pasal ngai'n inlermaru, khoya kaomtak-ah omru, ningpum insurru; ngamna khan cheetru, minriang kacheet eru khat-um kadei karaat eru ti-inlang minchuro."},{"book":"Titus","chapter":"2","verse":"3","text":"In-angrip-ah numeisa upa ngaikha inthiang ringkhuo nunchan kapoiya ringru ti-inlang minchuro. Inmani ngaikha mi karilsemak khat-um theibomju inruimak in-esik eii. Takkha akatha kaminchu kha in-esik eii,"},{"book":"Titus","chapter":"2","verse":"4","text":"ajarchu numeisa khangdoong ngaidiang inruothar khat-um insa ngaikha minriangru,"},{"book":"Titus","chapter":"2","verse":"5","text":"inpum insurru khat-um inthiangru, halli inruothar ngai nuoiya kaom nupuinu eru, ti-inlang michuro, khawa e-inchu tuteii inkhat innum Pathian chongkha kathamak-ah rilnunu."},{"book":"Titus","chapter":"2","verse":"6","text":"In-angrip ah pasal khangdoong ngai-um inpum insurnasik ah masokro."},{"book":"Titus","chapter":"2","verse":"7","text":"Ang rakip-ah nangni ningpum tak-in akatha chuon tho-inlang juisik kha eru. Nangni minchuna khan ningmalung minluutru khat-um dingtak min-eru."},{"book":"Titus","chapter":"2","verse":"8","text":"Kheetsik kaommak akadik chong ngaikha inliingnaru, ajarchu nangni inhalpui mi ngaikha'n eini jarra akathamak iteii rilsik inmumakli injakkha erasu."},{"book":"Titus","chapter":"2","verse":"9","text":"Suokngai khan inkaru ngai nuoiya omrasu halli ang rakip-ah inkaru ngai malung mintairasu. Suok ngai'n inkaru ngaidiang chong saanmarusu"},{"book":"Titus","chapter":"2","verse":"10","text":"emakli inmani diang makheiya maruupmarusu. Khawa rathuulla, ang rakip-ah inmani'n Pathian eini Nakatanpa minchuna kha inminlur nasik-ah, inmani'n apha rakip-ah akatha khat-um ngamna kaom kin-eii tikha minmurusu."},{"book":"Titus","chapter":"2","verse":"11","text":"Ajarchu Pathian kha'n ama riangwai kha miring rakip sik-ah sanminringna eii tia amalarjei."},{"book":"Titus","chapter":"2","verse":"12","text":"Khachu riangwai kha'n Pathian kajetmak ringkhuo khat-um manmasituol ringkhuo kha mathaantru, halli ningpum insurru, akatuun khat-um Pathian kajet-ah hiwa manmasituolla karing eru tia anaminchu,"},{"book":"Titus","chapter":"2","verse":"13","text":"Inthang Pathian, Nakatanpa Jisu Christa kul ra-aangle kajuosik rawaan katha Nikhuo ka-ngaak ngaikha ni eii. 2:13: Inthang Pathian, Nakatanpa Jisu Christa emakli Inthang Pathian khat-um eini Nakatanpa Jisu Christa."},{"book":"Titus","chapter":"2","verse":"14","text":"Akathamak rakip makheiya eini nakatan nasik halli ama mi khabit ka-eii khat-um akatha kathosik-ah kangaaklan inthiang mi ngai namin enasik-ah ama'n apum takkha eini sik-ah nanphalpi. Minpkla 130:8; Ezek 37:23; Innidan 14:2"},{"book":"Titus","chapter":"2","verse":"15","text":"Hiwa ngaihi minchuro halli thomatorna ranak kha inliingna inlang masokro khat-um rakookro. Inmani tuteii inkhat innum nang kha kamo eii tia namumarusu."}]}