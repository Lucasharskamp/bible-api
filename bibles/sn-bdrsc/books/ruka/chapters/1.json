{"data":[{"book":"Ruka","chapter":"1","verse":"1","text":"Vazhinji vakaedza kurondedzera nhoroondo dzezvinhu zvakaitika pakati pedu,"},{"book":"Ruka","chapter":"1","verse":"2","text":"sokuturirwa kwazvakaitwa kwatiri neavo vakazviona kubva pakutanga naivozve vari varanda veshoko."},{"book":"Ruka","chapter":"1","verse":"3","text":"Naizvozvo, sezvo neniwo ndakanyatsoongorora zvose kubva pakutanga, ndakati zvakanakawo kuti ndikunyorerei imi Tiofiro mune mukurumbira, nhoroondo ndichinyatsotevedzanisa,"},{"book":"Ruka","chapter":"1","verse":"4","text":"kuitira kuti mugoziva chokwadi chezvinhu zvamakadzidziswa."},{"book":"Ruka","chapter":"1","verse":"5","text":"Panguva yaHerodhi mambo weJudhea kwakanga kuno muprista ainzi Zekaria, akanga ari weboka rouprista hwaAbhija; mukadzi wake Erizabheti akanga ari chizvarwa chaAroni."},{"book":"Ruka","chapter":"1","verse":"6","text":"Vose vakanga vakarurama pamberi paMwari, vachichengeta mirayiro yaShe yose nezvaakatema, vasina zvavangapomerwa."},{"book":"Ruka","chapter":"1","verse":"7","text":"Asi vakanga vasina vana, nokuti Erizabheti akanga asingabereki; uye vose vari vaviri vakanga vachembera kwazvo."},{"book":"Ruka","chapter":"1","verse":"8","text":"Mumwe musi Zekaria akati ari pabasa reboka rake achibata somuprista pamberi paMwari,"},{"book":"Ruka","chapter":"1","verse":"9","text":"akasarudzwa nomujenya, maererano netsika youprista, kuti aende andopisa zvinonhuhwira mutemberi yaShe."},{"book":"Ruka","chapter":"1","verse":"10","text":"Uye nguva yokupisa zvinonhuhwira yakati yasvika, vanamati vose vakaungana panze vachinyengetera."},{"book":"Ruka","chapter":"1","verse":"11","text":"Ipapo mutumwa waShe akazviratidza kwaari, akamira kurutivi rworudyi rwearitari yezvinonhuhwira."},{"book":"Ruka","chapter":"1","verse":"12","text":"Zekaria akati achimuona, akavhunduka uye akabatwa nokutya."},{"book":"Ruka","chapter":"1","verse":"13","text":"Asi mutumwa akati kwaari, “Usatya, Zekaria; munyengetero wako wanzwikwa. Mukadzi wako Erizabheti achakuberekera mwanakomana, uye unofanira kumutumidza zita rokuti Johani."},{"book":"Ruka","chapter":"1","verse":"14","text":"Achava mufaro nokufarisisa kwamuri, uye vazhinji vachafara nokuda kwokuberekwa kwake,"},{"book":"Ruka","chapter":"1","verse":"15","text":"nokuti achava mukuru pamberi paShe. Haafaniri kutongonwa waini kana zvinonwiwa zvose zvakaviriswa, uye achazadzwa noMweya Mutsvene kunyange kubva pakuberekwa kwake."},{"book":"Ruka","chapter":"1","verse":"16","text":"Achadzorera vanhu vazhinji vaIsraeri kuna She Mwari wavo."},{"book":"Ruka","chapter":"1","verse":"17","text":"Uye achafamba pamberi paShe, mumweya nomusimba raEria, kuti adzorere mwoyo yamadzibaba kuvana vavo uye kuti vasingateereri vadzokere kuuchenjeri hwavakarurama, kuti agadzirire vanhu vakagadzirirwa kugamuchira Ishe.”"},{"book":"Ruka","chapter":"1","verse":"18","text":"Zekaria akabvunza mutumwa akati, “Ndichazviziva seiko izvi? Ini ndava murume mutana uye mukadzi wangu achembera kwazvo.”"},{"book":"Ruka","chapter":"1","verse":"19","text":"Mutumwa akapindura akati, “Ndini Gabhurieri. Ndinomira pamberi paMwari, uye ndatumwa kuti ndizotaura newe, ndizokuudza nhau dzakanaka idzi."},{"book":"Ruka","chapter":"1","verse":"20","text":"Uye iye zvino uchava chimumumu uye uchatadza kutaura kusvikira pazuva razvichaitika, nokuti hauna kutenda mashoko angu, iwo achaitika nenguva yawo.”"},{"book":"Ruka","chapter":"1","verse":"21","text":"Zvichakadaro, vanhu vakanga vakamirira Zekaria vakashamiswa kuti akanga atora nguva yakareba kudai seiko ari mutemberi."},{"book":"Ruka","chapter":"1","verse":"22","text":"Akati abuda, akasagona kutaura navo. Vakazviona kuti akanga aona chiratidzo mutemberi, nokuti akaramba achitaura navo namaoko, uye akaramba ari chimumumu asingagoni kutaura."},{"book":"Ruka","chapter":"1","verse":"23","text":"Nguva yokushumira kwake yakati yapera, akadzokera kumba kwake."},{"book":"Ruka","chapter":"1","verse":"24","text":"Shure kwaizvozvo, mukadzi wake Erizabheti akava nemimba uye akazvivanza kwemwedzi mishanu."},{"book":"Ruka","chapter":"1","verse":"25","text":"Akati mumwoyo make, “Ishe andiitira izvi. Mumazuva ano akaratidza nyasha dzake uye akabvisa kunyadziswa kwangu pakati pavanhu.”"},{"book":"Ruka","chapter":"1","verse":"26","text":"Mumwedzi wechitanhatu, Mwari akatuma mutumwa Gabhurieri kuNazareta, guta riri muGarirea,"},{"book":"Ruka","chapter":"1","verse":"27","text":"kumhandara yakanga yatsidzirwa kuwanikwa nomurume ainzi Josefa, chizvarwa chaDhavhidhi. Zita remhandara iyi rainzi Maria."},{"book":"Ruka","chapter":"1","verse":"28","text":"Mutumwa akasvika kwaari akati, “Kwaziwa, iwe wakanzwirwa nyasha zvikuru! Ishe anewe.”"},{"book":"Ruka","chapter":"1","verse":"29","text":"Maria akatambudzika zvikuru namashoko ake uye akashamiswa kuti kukwazisa kwakadai ndekworudzii."},{"book":"Ruka","chapter":"1","verse":"30","text":"Asi mutumwa akati kwaari, “Usatya, Maria, iwe wanzwirwa nyasha naMwari."},{"book":"Ruka","chapter":"1","verse":"31","text":"Uchava nomwana uye uchazvara mwanakomana, ugomutumidza zita rokuti Jesu."},{"book":"Ruka","chapter":"1","verse":"32","text":"Achava mukuru uye achanzi Mwanakomana weWokumusoro-soro. Ishe Mwari achamupa chigaro choushe chababa vake Dhavhidhi,"},{"book":"Ruka","chapter":"1","verse":"33","text":"uye achatonga pamusoro peimba yaJakobho nokusingaperi; umambo hwake hahungatongogumi.”"},{"book":"Ruka","chapter":"1","verse":"34","text":"Maria akabvunza mutumwa akati, “Ko, izvi zvichaitika seiko sezvo ini ndiri mhandara?”"},{"book":"Ruka","chapter":"1","verse":"35","text":"Mutumwa akapindura achiti, “Mweya Mutsvene achauya pamusoro pako, uye simba reWokumusoro-soro richakufukidza. Saka mutsvene achazvarwa achanzi Mwanakomana waMwari."},{"book":"Ruka","chapter":"1","verse":"36","text":"Kunyange hama yako Erizabheti achava nomwana pamazuva okukwegura kwake, uye mwedzi uno ndowechitanhatu kuna iye ainzi asingabereki."},{"book":"Ruka","chapter":"1","verse":"37","text":"Nokuti hakuna chinhu chisingagonekwi naMwari.”"},{"book":"Ruka","chapter":"1","verse":"38","text":"Maria akati, “Ini ndiri muranda waShe. Ngazviitike hazvo kwandiri sezvamareva.” Ipapo mutumwa akabva paari."},{"book":"Ruka","chapter":"1","verse":"39","text":"Panguva iyoyo Maria akagadzirira ndokukurumidza kuenda kune rimwe guta romunyika yezvikomo yeJudhea,"},{"book":"Ruka","chapter":"1","verse":"40","text":"uko kwaakasvikopinda mumba maZekaria akakwazisa Erizabheti."},{"book":"Ruka","chapter":"1","verse":"41","text":"Erizabheti akati anzwa kukwazisa kwaMaria, mwana akakwakuka mudumbu make, ipapo Erizabheti akazadzwa noMweya Mutsvene."},{"book":"Ruka","chapter":"1","verse":"42","text":"Akadanidzira nenzwi guru achiti, “Wakaropafadzwa iwe pakati pavakadzi, uye akaropafadzwa mwana wauchazvara!"},{"book":"Ruka","chapter":"1","verse":"43","text":"Asi ini ndanzwirwawo nyasha seiko, zvokuti mai vaShe wangu vauye kwandiri?"},{"book":"Ruka","chapter":"1","verse":"44","text":"Pangosvika inzwi rokukwazisa kwenyu munzeve dzangu mwana ari mudumbu mangu abva akwakuka nomufaro."},{"book":"Ruka","chapter":"1","verse":"45","text":"Akaropafadzwa iye akatenda kuti zvakataurwa kwaari naShe zvichaitika!”"},{"book":"Ruka","chapter":"1","verse":"46","text":"Maria akati:"},{"book":"Ruka","chapter":"1","verse":"47","text":"uye mweya wangu unofara muna Mwari Muponesi wangu,"},{"book":"Ruka","chapter":"1","verse":"48","text":"nokuti akanga ane hanya"},{"book":"Ruka","chapter":"1","verse":"49","text":"nokuti Iye Wamasimba andiitira zvinhu zvikuru,"},{"book":"Ruka","chapter":"1","verse":"50","text":"Ngoni dzake dzinosvika kuna avo vanomutya,"},{"book":"Ruka","chapter":"1","verse":"51","text":"Iye akaita mabasa esimba noruoko rwake;"},{"book":"Ruka","chapter":"1","verse":"52","text":"Akabvisa vatongi pazvigaro zvavo,"},{"book":"Ruka","chapter":"1","verse":"53","text":"Akagutsa vane nzara nezvinhu zvakanaka,"},{"book":"Ruka","chapter":"1","verse":"54","text":"Akabatsira muranda wake Israeri,"},{"book":"Ruka","chapter":"1","verse":"55","text":"kuna Abhurahama nezvizvarwa zvake nokusingaperi,"},{"book":"Ruka","chapter":"1","verse":"56","text":"Maria akagara naErizabheti kwemwedzi inenge mitatu uye mushure maizvozvo akazodzokera zvake kumusha."},{"book":"Ruka","chapter":"1","verse":"57","text":"Nguva yakati yasvika yokuti Erizabheti ave nomwana, akazvara mwana mukomana."},{"book":"Ruka","chapter":"1","verse":"58","text":"Vavakidzani vake nehama dzake vakanzwa kuti Ishe akanga amunzwira ngoni huru, vakafara pamwe chete naye."},{"book":"Ruka","chapter":"1","verse":"59","text":"Pazuva rorusere vakauya kuzodzingisa mwana, uye vakanga vachizomutumidza zita rababa vake Zekaria,"},{"book":"Ruka","chapter":"1","verse":"60","text":"asi mai vake vakati, “Kwete! Anofanira kunzi Johani.”"},{"book":"Ruka","chapter":"1","verse":"61","text":"Ivo vakati kwaari, “Pakati pehama dzenyu hapana munhu ane zita iroro.”"},{"book":"Ruka","chapter":"1","verse":"62","text":"Ipapo vakaninira namaoko kuna baba vake, kuti vazive zita raaida kupa mwana."},{"book":"Ruka","chapter":"1","verse":"63","text":"Akavakumbira pokunyorera, akanyora kuti “Zita rake ndiJohani” uye vose vakashamiswa nazvo."},{"book":"Ruka","chapter":"1","verse":"64","text":"Pakarepo muromo wake wakazarurwa uye rurimi rwake rukasunungurwa, akatanga kutaura, achirumbidza Mwari."},{"book":"Ruka","chapter":"1","verse":"65","text":"Vavakidzani vose vakazadzwa nokutya, nomunyika yose yezvikomo yeJudhea vanhu vakataura pamusoro pezvinhu izvi zvose."},{"book":"Ruka","chapter":"1","verse":"66","text":"Vanhu vose vakazvinzwa vakashamiswa nazvo, vakati, “Mwana uyu achava akadiniko?” Nokuti ruoko rwaShe rwaiva naye."},{"book":"Ruka","chapter":"1","verse":"67","text":"Zekaria baba vake vakazadzwa noMweya Mutsvene uye vakaprofita vachiti:"},{"book":"Ruka","chapter":"1","verse":"68","text":"“Ishe, Mwari waIsraeri ngaakudzwe,"},{"book":"Ruka","chapter":"1","verse":"69","text":"Akatisimudzira runyanga rworuponeso"},{"book":"Ruka","chapter":"1","verse":"70","text":"sezvaakataura kubudikidza navaprofita vake vatsvene vekare,"},{"book":"Ruka","chapter":"1","verse":"71","text":"iko kuponeswa kubva kuvavengi vedu"},{"book":"Ruka","chapter":"1","verse":"72","text":"kunzwira madzibaba edu ngoni"},{"book":"Ruka","chapter":"1","verse":"73","text":"mhiko yaakapikira baba vedu Abhurahama:"},{"book":"Ruka","chapter":"1","verse":"74","text":"kutinunura kubva muruoko rwavavengi vedu,"},{"book":"Ruka","chapter":"1","verse":"75","text":"muutsvene nokururama pamberi pake mazuva edu ose."},{"book":"Ruka","chapter":"1","verse":"76","text":"“Uye iwe, mwana wangu, uchanzi muprofita weWokumusoro-soro;"},{"book":"Ruka","chapter":"1","verse":"77","text":"kuti ape vanhu vake ruzivo rworuponeso kubudikidza"},{"book":"Ruka","chapter":"1","verse":"78","text":"nokuda kwomwoyo munyoro waMwari wedu,"},{"book":"Ruka","chapter":"1","verse":"79","text":"kuti rivhenekere pamusoro paavo vagere murima"},{"book":"Ruka","chapter":"1","verse":"80","text":"Uye mwana akakura akava nesimba mumweya; uye akagara mugwenga kusvikira azoonekwa pachena kuvaIsraeri."}]}