{"data":[{"book":"Wafilipi","chapter":"2","verse":"1","text":"Makaliru genu kwa kulikolerana pamuhera na Kristu gawatenda mgangamali na mafiliru gakuwi gawatula moyu. Mwenga muwera na umu kwa kuwera pamuhera na Rohu Mnanagala na muweri na lusungu na mulilekiziyani maweni."},{"book":"Wafilipi","chapter":"2","verse":"2","text":"Su nuwaluwani mwenga kuwera mmaliliri nemeleru ya neni kwa kuwera na liholu limu na kwa kuwera na ufiru umu na moyu gumu na nfiru yimu."},{"book":"Wafilipi","chapter":"2","verse":"3","text":"Namtenda shoseri kwa moyu gwa ufyangu ama kwa kulitumba hera, kumbiti muweri na unanagala maweni kwa maweni na kila yumu kamloli muyaguwi kaherepa kuliku mweni."},{"book":"Wafilipi","chapter":"2","verse":"4","text":"Kila yumu gwenu nakasakula mota yakuwi mweni hera kumbiti kasakuli mota ya muyaguwi."},{"book":"Wafilipi","chapter":"2","verse":"5","text":"Muweri na liholu ali ntambu yakawera nalu Kristu Yesu"},{"book":"Wafilipi","chapter":"2","verse":"6","text":"mweni kwa ntambu yakuwi kaweriti Mlungu, kumbiti kaliholiti ndiri kuwera sawa na Mlungu ndo shintu sha kulemetera kwa makakala."},{"book":"Wafilipi","chapter":"2","verse":"7","text":"Su kwa kufira mweni kalitenditi kuwera shintu ndiri, kawera ntambu ya mmanda, kiwukiti muntu na kawoneka kwa ntambu ya wantu."},{"book":"Wafilipi","chapter":"2","verse":"8","text":"Yomberi kananagaliti mweni na kajimiriti mpaka kuhowa, kuhowa kweni kahowiti palupingika."},{"book":"Wafilipi","chapter":"2","verse":"9","text":"Toziya ayi, Mlungu kamkwisiti pahala pampindi nentu na kamupananiti litawu lyaliwera pambindi pa matawu goseri,"},{"book":"Wafilipi","chapter":"2","verse":"10","text":"su kwa ligoya lya litawu lya Yesu kila linung'unu halisuntami na vintu vyoseri vya kumpindi kwa Mlungu na pasipanu pa pasipanu,"},{"book":"Wafilipi","chapter":"2","verse":"11","text":"na kila lulimi halilongi kuwera Yesu Kristu ndo Mtuwa, kwa ukwisa wa Mlungu yakawera Tati gwetu."},{"book":"Wafilipi","chapter":"2","verse":"12","text":"Walongu wangu, ntambu yamunjimiriti shipindi shoseri neni paweriti na mwenga, ata vinu pawera patali na mwenga mwendereyi kunjimira. Kwa kutila na kulendemera mlanguziyi kwa vitendu, toziya ya ulopoziya wenu,"},{"book":"Wafilipi","chapter":"2","verse":"13","text":"toziya Mlungu ndo yakatenda lihengu mngati mwenu shipindi shoseri na kuwapanana uwezu wa kufira na kuvitenda vitwatira vyavigenderana na mpangu gwakuwi mweni."},{"book":"Wafilipi","chapter":"2","verse":"14","text":"Mtendi kila shintu pota na kuhinginika ama likakatala,"},{"book":"Wafilipi","chapter":"2","verse":"15","text":"su muwezi kuwera waherepa na yawahera lawama, wana wa Mlungu yawahera vidoda mupasipanu. Hamlangali pakati pawu gambira ntondu pazilangala kulyera,"},{"book":"Wafilipi","chapter":"2","verse":"16","text":"pamushikola hweri shisoweru sha ukomu. Handa pamtenda hangu, neni hanweri na toziya ya kulitumbira mulishaka Kristu pakawuya, tembera halilanguziyi kuwera kalikamaziya na lihengu lyangu lyagamiliti ndiri hera."},{"book":"Wafilipi","chapter":"2","verse":"17","text":"Ata neni pandaviwa gambira shijungu sha kulanda mutambiku na utendera wa njimiru yenu, neni nsekelera nentu na nemelera pamuhera na mwawoseri mwenga."},{"book":"Wafilipi","chapter":"2","verse":"18","text":"Kwa ntambu iraayi, mwenga vilaa mfiruwa kunemelera pamuhera naneni."},{"book":"Wafilipi","chapter":"2","verse":"19","text":"Kwa litawu lya Mtuwa Yesu ntumbira handa numtuma Timotewu kwa mwenga ulaa vinu, su nwezi kuwera na moyu pampikanira visoweru vya mwenga."},{"book":"Wafilipi","chapter":"2","verse":"20","text":"Nahera muntu gwingi gambira yomberi yakawatendera mwenga kwa moyu."},{"book":"Wafilipi","chapter":"2","verse":"21","text":"Wamonga woseri wankuvitenda ndiri vitwatira vya Yesu Kristu, kumbiti wankuvitenda vitwatira vyawu weni."},{"book":"Wafilipi","chapter":"2","verse":"22","text":"Maweni mwenga muvimana ntambu Timotewu kawera na unakaka, neni na yomberi gambira mwana na tati gwakuwi, tutenda pamuhera lihengu lya Shisoweru Shiwagira."},{"book":"Wafilipi","chapter":"2","verse":"23","text":"Su ntumbira hanumtumi kwa mwenga mala panuvimana ntambu vitwatira paving'endera."},{"book":"Wafilipi","chapter":"2","verse":"24","text":"Na nankumtumbira Mtuwa handa neni vilaa hanizi ulaa vinu."},{"book":"Wafilipi","chapter":"2","verse":"25","text":"Mwona numtumi kwa mwenga mlongu gwetu Epafiraditu, ayu mtenda lihengu muyangu na mungondu viraa ndo mjumbi gwenu yakantangiti mumafiliru gangu."},{"book":"Wafilipi","chapter":"2","verse":"26","text":"Kanayu nfiru ngulu ya kuwalolani mwenga mwoseri na kahinginika nentu, mwenga mpata visoweru hangu kaweriti mlweri."},{"book":"Wafilipi","chapter":"2","verse":"27","text":"Yina, kaweriti mlweri pakwegera na kuhowa. Kumbiti, Mlungu kamwoneriti lusungu na gweka yakuwi ndiri, ira na neni vilaa su mbananwi ndiri utama nentu."},{"book":"Wafilipi","chapter":"2","verse":"28","text":"Su nfira nentu kumtuma kwa mwenga, su pamwona mpati kunemelera kayi na hinginika yangu iwuki."},{"book":"Wafilipi","chapter":"2","verse":"29","text":"Mumuwanki, su kwa nemeru yoseri gambira mlongu Mumtuwa. Mfiruwa kuwalanguziya wantu wawera gambira mweni."},{"book":"Wafilipi","chapter":"2","verse":"30","text":"Toziya yomberi kaweriti pakwegera na kuhowa toziya ya lihengu lya Kristu na kaponeka mmakaliru gakuwi su kawezi kunupa neni utanga ulii mwenga muweza ndiri kuujega maweni mwenga."}]}