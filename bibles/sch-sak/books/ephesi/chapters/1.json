{"data":[{"book":"Ephesi","chapter":"1","verse":"1","text":"Pathien nuomlama Khrista Jisua a tîrton Paul han,"},{"book":"Ephesi","chapter":"1","verse":"2","text":"Pathien ei Pa le Pumapa Jisua Khrista'n moroina le inngêina nangni pêk rese."},{"book":"Ephesi","chapter":"1","verse":"3","text":"Pathien le ei Pumapa Jisua Khrista Pa kôm ei râisânchong mintung ei tih u! Khrista leh ên jômna sika han invânrama ratha satvurnangei nâm mi vura."},{"book":"Ephesi","chapter":"1","verse":"4","text":"Rammuol insieng mân renga, Pathien'n Khrista jâra a makunga inthieng le minchâinaboi nirangin mi lei thangsai ani zoi."},{"book":"Ephesi","chapter":"1","verse":"5","text":"Pathien'n1:4-5: 4a makunga...A lungkhamna sikin; 5 Pathien'naninônchu amakungah, male lungkhamna taka om rangin. Pathienin Jisua Khrista jâra a nâingei mi minchang rangin alei mintuosai ani, maha a râisânna le a neinunkhîn ani."},{"book":"Ephesi","chapter":"1","verse":"6","text":"A lungkhamna roiinpuitak hah, a nâipasal taka han neinun manboipêk mi pêk sikin Pathien chu minpâk ei tih u!"},{"book":"Ephesi","chapter":"1","verse":"7","text":"Khrista inbôlna thisen sikin1:7: thisen sikin; aninônchu Khrista thina inbôlnapêk sika hah. ei sietnangei ngâidamin, jôkin ei om zoi. Pathien moroina roiinpui tie hih,1:7: Kol 1:14"},{"book":"Ephesi","chapter":"1","verse":"8","text":"minkhîna lientak mi pêk hi!"},{"book":"Ephesi","chapter":"1","verse":"9","text":"Pathien neinunkhîn ngei hah zoiin aoma, a lungdo inthup hah zoi ranga a lei khâm chu Khrista taka han min zoi rangin mi min riet zoi."},{"book":"Ephesi","chapter":"1","verse":"10","text":"Ma a lungdo hah azora diktaka Pathien'n neinunsinngei nâm, invân le pilchunga omngei nâm minchunin Khrista han alutak ani rang."},{"book":"Ephesi","chapter":"1","verse":"11","text":"Neinunngei murdi hih Pathien lungdo le a jêklam angtaka tho ania; hanchu Pathien'n aphutnataka a mintuo lam angtakin Khrista taka a mingei nirangin mi thang zoi ani."},{"book":"Ephesi","chapter":"1","verse":"12","text":"Tho masikin eini Khrista lei sabei masa ngei hin Pathien roiinpuina minpâk ei tih u."},{"book":"Ephesi","chapter":"1","verse":"13","text":"Sanminringna Thurchi Sa, chongtak nin riet lehan Pathien mingei nin hongni zoi. Jisua Khrista nin iema, male Pathien'n Ratha Inthieng a khâm lehan pumanina mohôr nangni nam ani."},{"book":"Ephesi","chapter":"1","verse":"14","text":"Pathien'n a mingei a khâm pe ngei hah la man ei tih, ti hah ratha khâmna ania, Pathien mingei murdi zalên pharna pêk atih, ti khom mi min riet sa ani. Tho a roiinpuina minpâk ei tih u!"},{"book":"Ephesi","chapter":"1","verse":"15","text":"Masikin keima khom, Pumapa Jisua nin taksôn le Pathien mingei nin lungkhamna ti ki riet renga chu,"},{"book":"Ephesi","chapter":"1","verse":"16","text":"Pathien kôm râisânchong ki mintung hih mong khâi mu-ung. Chubai ko thôna khom nangni ki riettit ngâi."},{"book":"Ephesi","chapter":"1","verse":"17","text":"Male ei Pumapa Jisua Khrista Pathien, Pa roiinpuitak han, ama nin rietna rangin, Ratha vârna le inlârna nangni pêk rangin ke ngên ani."},{"book":"Ephesi","chapter":"1","verse":"18","text":"Ama vâr nin mu theina rangin nin mulungrîlngei ân-onga, nangni a koina taka sabeina aom ngei, a mi inthieng ngei ranga a khâm satvurnangei kamâmruoi tamtak ngei le,"},{"book":"Ephesi","chapter":"1","verse":"19","text":"keini a iemngei kâra sinthotheina lien tie ngei hah nin riet theina rangin ke ngên ngâi ani. Hi râtna, kin chunga sin atho tit hih râtna inthieng"},{"book":"Ephesi","chapter":"1","verse":"20","text":"Khrista thina renga inthoinôka invânrama a chang tienga ânsung lâia a mang nanâk hah ani.1:20: Lap 110:1"},{"book":"Ephesi","chapter":"1","verse":"21","text":"Khrista chu invâna roijêkpungei, rachamneipungei, sinthotheinangei, le pumangei; hi rammuol le rammuol a lahong om ranga rachamneipungei chunga riming ânchungtak a la dôn rang ani."},{"book":"Ephesi","chapter":"1","verse":"22","text":"Pathien'n neinunngei murdi hih Khrista ke nuoia a dara, ma neinunngei murdi hah Pumapa ânchungtak han koiindang kôm a pêk zoi.1:22: Lap 8:61:22,23: Kol 1:18"},{"book":"Ephesi","chapter":"1","verse":"23","text":"Koiindang chu Khrista takpum ani, mun nâma neinun murdi mikhippharpu kipna hah ani.1:23: mun nâma neinun murdi mikhippharpu kipna hah; aninônchu Pathien renga kippharna asipin adônpu nanâk hah."}]}