{"data":[{"book":"Psalmen","chapter":"12","verse":"1","text":"Voor muziekbegeleiding; met bassen. Een psalm van David. Help toch Jahweh; want de trouw is verdwenen, De waarheid is zoek onder de kinderen der mensen."},{"book":"Psalmen","chapter":"12","verse":"2","text":"Men liegt elkander maar voor, Met valse harten, maar vleiende lippen."},{"book":"Psalmen","chapter":"12","verse":"3","text":"Jahweh snijde al die vleiende lippen af, De verwaande tongen van allen die zeggen:"},{"book":"Psalmen","chapter":"12","verse":"4","text":"“Met onze tong zijn we sterk! We hebben onze lippen; wie kan ons aan!”"},{"book":"Psalmen","chapter":"12","verse":"5","text":"Om de nood der verdrukten En het kermen der armen Ga Ik opstaan, zegt Jahweh, Om redding te brengen aan wie er naar smacht!"},{"book":"Psalmen","chapter":"12","verse":"6","text":"Het woord van Jahweh Is zuiver als zilver, In een aarden smeltkroes gelouterd, Gereinigd tot zevenmaal toe."},{"book":"Psalmen","chapter":"12","verse":"7","text":"Gij zult het gestand doen, o Jahweh, En ons altijd beschermen tegen dit ras:"},{"book":"Psalmen","chapter":"12","verse":"8","text":"Al zijn de bozen nog zo verwaand, En de mensen nog zo gemeen!"}]}