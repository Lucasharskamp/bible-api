{"data":[{"book":"2 Samueri","chapter":"7","verse":"1","text":"Zvino mambo akati agara mumuzinda wake uye Jehovha amupa zororo kubva kuvavengi vake vose vakanga vakamupoteredza,"},{"book":"2 Samueri","chapter":"7","verse":"2","text":"akati kuna Natani muprofita, “Tarira ndiri pano ndigere mumuzinda wakavakwa nemisidhari, asi areka yaMwari igere mutende.”"},{"book":"2 Samueri","chapter":"7","verse":"3","text":"Natani akapindura mambo akati, “Endai mberi muite zvose zvamunazvo mupfungwa dzenyu, nokuti Jehovha anemi.”"},{"book":"2 Samueri","chapter":"7","verse":"4","text":"Usiku ihwohwo shoko raJehovha rakasvika kuna Natani, richiti:"},{"book":"2 Samueri","chapter":"7","verse":"5","text":"“Enda undoudza muranda wangu Dhavhidhi kuti, ‘Zvanzi naJehovha: Ndiwe here ungandivakira imba yandingagara?"},{"book":"2 Samueri","chapter":"7","verse":"6","text":"Ini handina kumbogara mumba kubva zuva randabudisa vaIsraeri muIjipiti kusvikira nhasi. Ndanga ndichifamba munzvimbo nenzvimbo ndichigara mutende."},{"book":"2 Samueri","chapter":"7","verse":"7","text":"Pose pandaifamba navaIsraeri vose, ndakamboti here kuno mumwe wavatongi vavo vandakarayira kuti vafudze vanhu vangu vaIsraeri, “Makaregerei kundivakira imba yemisidhari?” ’"},{"book":"2 Samueri","chapter":"7","verse":"8","text":"“Naizvozvo zvino, udza muranda wangu Dhavhidhi kuti, ‘Zvanzi naJehovha Wamasimba Ose: Ndakakutora kubva kumafuro kwawaifudza makwai kuti uve mutongi wavanhu vangu vaIsraeri."},{"book":"2 Samueri","chapter":"7","verse":"9","text":"Ndakava newe kwose kwawakaenda, uye ndakaparadza vavengi vako vose ndikavabvisa pamberi pako. Zvino zita rako ndichariita guru, richafanana namazita avakuru vari panyika."},{"book":"2 Samueri","chapter":"7","verse":"10","text":"Uye ndichapa vanhu vangu vaIsraeri nzvimbo uye ndichavasima kuti vave nomusha wavo pachavo kuti vasazokanganiswazve. Vanhu vakaipa havachazovamanikidzazve, sezvavakaita pakutanga"},{"book":"2 Samueri","chapter":"7","verse":"11","text":"nezvavakaita kubva panguva yandakagadza vatungamiri vavanhu vangu vaIsraeri. Ndichakuzorodzai kubva kuvavengi venyu vose."},{"book":"2 Samueri","chapter":"7","verse":"12","text":"Zvino kana mazuva ako akwana uye wazorora namadzibaba ako, ndichamutsa mwana wako kuti atore ushe hwako, achabuda mauri, uye ndichasimbisa ushe hwake."},{"book":"2 Samueri","chapter":"7","verse":"13","text":"Iye ndiye achavakira Zita rangu imba, uye ndichasimbisa chigaro choushe hwake nokusingaperi."},{"book":"2 Samueri","chapter":"7","verse":"14","text":"Ini ndichava baba vake, iye achava mwana wangu. Kana akakanganisa, ini ndichamuranga neshamhu yavanhu, uye nokurangwa kunoitwa navanhu."},{"book":"2 Samueri","chapter":"7","verse":"15","text":"Asi rudo rwangu haruzombobva paari, sokubvisa kwandakaruita pana Sauro, uyo wandakabvisa pamberi pako."},{"book":"2 Samueri","chapter":"7","verse":"16","text":"Imba yako noumambo hwako zvichagara pamberi pangu nokusingaperi; chigaro chako choushe chichasimbiswa nokusingaperi.’ ”"},{"book":"2 Samueri","chapter":"7","verse":"17","text":"Natani akazivisa Dhavhidhi mashoko ose ezvaakanga aratidzwa."},{"book":"2 Samueri","chapter":"7","verse":"18","text":"Zvino Mambo Dhavhidhi akapinda akandogara pamberi paJehovha, akati:"},{"book":"2 Samueri","chapter":"7","verse":"19","text":"Uyezve sezvinonzi izvi hazvina kukwana pamberi penyu, nhai Ishe Jehovha, mataurazve nezveramangwana reimba yomuranda wenyu. Nhai Ishe Jehovha Mwari, izvi ndizvo zvamunogara muchiitira vanhu here?"},{"book":"2 Samueri","chapter":"7","verse":"20","text":"“Ko, Dhavhidhi angareveizve kwamuri? Nokuti munoziva muranda wenyu, Ishe Jehovha."},{"book":"2 Samueri","chapter":"7","verse":"21","text":"Nokuda kweshoko renyu uye maererano nokuda kwenyu, maita chinhu ichi chikuru uye machizivisa kumuranda wenyu."},{"book":"2 Samueri","chapter":"7","verse":"22","text":"“Haiwa muri mukuru, imi Ishe Jehovha! Hakuna mumwe akafanana nemi, uye hakuna mumwe Mwari kunze kwenyu, sezvatakanzwa nenzeve dzedu."},{"book":"2 Samueri","chapter":"7","verse":"23","text":"Uye ndorupi rumwe rudzi rwakaita savanhu venyu vaIsraeri, irwo rudzi panyika rwakadzikinurwa naMwari kuti vave vanhu vake, uye kuti azviitire zita, uye kuti aite zvinhu zvikuru zvinoshamisa nokudzinga marudzi navamwari vawo pamberi pavanhu venyu, vamakadzikinura kubva muIjipiti?"},{"book":"2 Samueri","chapter":"7","verse":"24","text":"Makasimbisa vanhu venyu vaIsraeri kuti vave venyu nokusingaperi, uye imi, Jehovha, mava Mwari wavo."},{"book":"2 Samueri","chapter":"7","verse":"25","text":"“Naizvozvo zvino, Jehovha Mwari, simbisai nokusingaperi shoko renyu ramakataura pamusoro pomuranda wenyu neimba yake. Itai sezvamakavimbisa,"},{"book":"2 Samueri","chapter":"7","verse":"26","text":"kuti zita renyu rikudzwe nokusingaperi. Zvino vanhu vachati, ‘Jehovha Wamasimba Ose ndiye Mwari weIsraeri!’ Zvino imba yomuranda wenyu Dhavhidhi ichasimbiswa pamberi penyu."},{"book":"2 Samueri","chapter":"7","verse":"27","text":"“Haiwa Jehovha Wamasimba Ose, Mwari weIsraeri, makaratidza izvi kumuranda wenyu, muchiti, ‘Ndichakuvakira imba.’ Naizvozvo muranda wenyu atsunga kunyengetera, munyengetero uyu."},{"book":"2 Samueri","chapter":"7","verse":"28","text":"Haiwa Ishe Jehovha, muri Mwari! Mashoko enyu ndeechokwadi, uye mavimbisa zvinhu zvakanaka kumuranda wenyu."},{"book":"2 Samueri","chapter":"7","verse":"29","text":"Zvino ngazvikufadzei kuti muropafadze imba yomuranda wenyu, kuti irambe iri pamberi penyu nokusingaperi; nokuti imi Jehovha Mwari, mazvitaura, uye namaropafadzo enyu, imba yomuranda wenyu icharopafadzwa nokusingaperi.”"}]}