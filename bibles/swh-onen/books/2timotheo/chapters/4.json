{"data":[{"book":"2 Timotheo","chapter":"4","verse":"1","text":"Nakuagiza mbele za Mungu na mbele za Kristo Yesu, atakayewahukumu watu walio hai na waliokufa wakati wa kuja kwake na ufalme wake, kwamba:"},{"book":"2 Timotheo","chapter":"4","verse":"2","text":"Hubiri Neno; kuwa tayari wakati ufaao na wakati usiofaa; karipia, kemea na utie moyo kwa uvumilivu wote na kwa mafundisho mazuri."},{"book":"2 Timotheo","chapter":"4","verse":"3","text":"Maana wakati utakuja watu watakapokataa kuyakubali mafundisho yenye uzima. Badala yake, ili kutimiza tamaa zao wenyewe, watajikusanyia idadi kubwa ya walimu wapate kuwaambia yale ambayo masikio yao yanayowasha yanatamani kuyasikia."},{"book":"2 Timotheo","chapter":"4","verse":"4","text":"Watakataa kusikiliza kweli na kuzigeukia hadithi za uongo."},{"book":"2 Timotheo","chapter":"4","verse":"5","text":"Kwa habari yako wewe, vumilia mateso, fanya kazi ya mhubiri wa Injili, timiza wajibu wote wa huduma yako."},{"book":"2 Timotheo","chapter":"4","verse":"6","text":"Kwa maana mimi sasa ni tayari kumiminwa kama sadaka ya kinywaji, nayo saa yangu ya kuondoka imetimia."},{"book":"2 Timotheo","chapter":"4","verse":"7","text":"Nimevipiga vita vizuri, mashindano nimeyamaliza, imani nimeilinda."},{"book":"2 Timotheo","chapter":"4","verse":"8","text":"Sasa nimewekewa taji ya haki ambayo Bwana, mwamuzi wa haki, atanitunukia siku ile: wala si mimi tu, bali pia wote ambao wamengoja kwa shauku kudhihirishwa kwake."},{"book":"2 Timotheo","chapter":"4","verse":"9","text":"Jitahidi kuja kwangu upesi"},{"book":"2 Timotheo","chapter":"4","verse":"10","text":"kwa sababu Dema, kwa kuupenda ulimwengu, ameniacha na amekwenda Thesalonike. Kreske amekwenda Galatia na Tito amekwenda Dalmatia."},{"book":"2 Timotheo","chapter":"4","verse":"11","text":"Ni Luka peke yake aliye hapa pamoja nami. Mtafute Marko uje naye kwa sababu ananifaa sana katika huduma yangu."},{"book":"2 Timotheo","chapter":"4","verse":"12","text":"Nimemtuma Tikiko huko Efeso."},{"book":"2 Timotheo","chapter":"4","verse":"13","text":"Utakapokuja, niletee lile joho nililoliacha kwa Karpo huko Troa na vile vitabu vyangu, hasa vile vya ngozi."},{"book":"2 Timotheo","chapter":"4","verse":"14","text":"Aleksanda yule mfua chuma alinitendea ubaya mkubwa. Bwana atamlipa kwa ajili ya yale aliyotenda."},{"book":"2 Timotheo","chapter":"4","verse":"15","text":"Wewe pia ujihadhari naye kwa sababu aliyapinga sana maneno yetu."},{"book":"2 Timotheo","chapter":"4","verse":"16","text":"Katika utetezi wangu wa mara ya kwanza, hakuna hata mmoja aliyeniunga mkono, bali kila mmoja aliniacha. Namwomba Mungu wasihesabiwe hatia kwa jambo hilo."},{"book":"2 Timotheo","chapter":"4","verse":"17","text":"Lakini Bwana alisimama upande wangu akanitia nguvu, ili kupitia kwangu lile Neno lihubiriwe kwa ukamilifu, watu wote Mataifa wapate kulisikia. Mimi niliokolewa kutoka kinywa cha simba."},{"book":"2 Timotheo","chapter":"4","verse":"18","text":"Bwana ataniokoa katika kila shambulio baya na kunileta salama katika Ufalme wake wa mbinguni. Atukuzwe yeye milele na milele. Amen."},{"book":"2 Timotheo","chapter":"4","verse":"19","text":"Wasalimu Prisila4:19 Prisila kwa Kiyunani ni Priska, hivyo tafsiri nyingine zimemuita Priska. na Akila, na wote wa nyumbani kwa Onesiforo."},{"book":"2 Timotheo","chapter":"4","verse":"20","text":"Erasto alibaki Korintho. Nami nikamwacha Trofimo huko Mileto akiwa mgonjwa."},{"book":"2 Timotheo","chapter":"4","verse":"21","text":"Jitahidi ufike huku kabla ya majira ya baridi. Eubulo anakusalimu, vivyo hivyo Pude, Lino, Klaudia na ndugu wote."},{"book":"2 Timotheo","chapter":"4","verse":"22","text":"Bwana awe pamoja na roho yako. Neema iwe pamoja nanyi. Amen."}]}