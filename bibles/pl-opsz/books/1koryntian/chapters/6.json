{"data":[{"book":"1 Koryntian","chapter":"6","verse":"1","text":"Czemu dopuszczacie do tego, że ktoś, oskarżając innego wierzącego, idzie do pogańskiego sądu, zamiast przyjść po pomoc do świętych?"},{"book":"1 Koryntian","chapter":"6","verse":"2","text":"Czy nie wiecie, że my, święci, będziemy w przyszłości sądzić ten świat? Skoro więc będziecie sędziami świata, to czy nie możecie rozstrzygać także drobniejszych spraw?"},{"book":"1 Koryntian","chapter":"6","verse":"3","text":"Przecież będziemy osądzać nawet aniołów w niebie, a co dopiero zwykłe sprawy!"},{"book":"1 Koryntian","chapter":"6","verse":"4","text":"Po co więc chodzicie z takimi problemami do sędziów, którzy przecież nie są wierzący?"},{"book":"1 Koryntian","chapter":"6","verse":"5","text":"Jak widzicie, próbuję was zawstydzić. Czy wśród was nie ma nikogo na tyle mądrego, żeby mógł rozstrzygnąć spór?"},{"book":"1 Koryntian","chapter":"6","verse":"6","text":"Czy musicie oskarżać się przed niewierzącymi?"},{"book":"1 Koryntian","chapter":"6","verse":"7","text":"Już samo procesowanie się między wierzącymi jest godne potępienia. Dlaczego nie chcecie raczej doznać niesprawiedliwości i krzywdy?"},{"book":"1 Koryntian","chapter":"6","verse":"8","text":"Tymczasem to wy krzywdzicie i wyrządzacie szkodę innym wierzącym!"},{"book":"1 Koryntian","chapter":"6","verse":"9-10","text":"Czy nie wiecie, że nieprawi nie będą mieli udziału w królestwie Bożym? Nie łudźcie się! Do królestwa nie wejdą ci, którzy prowadzą rozwiązłe życie lub oddają cześć podobiznom bożków. Nie wejdą tam także ci, którzy popełniają grzech niewierności małżeńskiej, żyją niemoralnie albo są homoseksualistami. W królestwie tym nie będzie również miejsca dla złodziei, ludzi zachłannych, pijaków i tych, którzy obmawiają lub oszukują innych."},{"book":"1 Koryntian","chapter":"6","verse":"11","text":"A wy tacy właśnie byliście! Wasze grzechy zostały jednak zmyte i zostaliście przeznaczeni dla Boga oraz uniewinnieni dzięki naszemu Panu, Jezusowi Chrystusowi, i Duchowi naszego Boga."},{"book":"1 Koryntian","chapter":"6","verse":"12","text":"Wszystko mi wolno, ale nie wszystko przynosi pożytek. Wszystko mi wolno, ale ja niczemu nie dam się zniewolić."},{"book":"1 Koryntian","chapter":"6","verse":"13","text":"Istnieje jedzenie i jest żołądek, do którego ono trafia. Ale i jedno, i drugie nie będzie trwać wiecznie. Pamiętajcie, że ciała nie otrzymaliśmy po to, aby prowadzić rozwiązłe życie. Nasze ciało należy do Pana, a On troszczy się o nie."},{"book":"1 Koryntian","chapter":"6","verse":"14","text":"Bóg swoją mocą wskrzesi nasze martwe ciała do życia, podobnie jak wskrzesił naszego Pana."},{"book":"1 Koryntian","chapter":"6","verse":"15","text":"Nie zapominajcie, że wasze ciała są częściami ciała Chrystusa. Czy można je więc oderwać od ciała Chrystusa i połączyć z prostytutką? Przenigdy!"},{"book":"1 Koryntian","chapter":"6","verse":"16","text":"Pamiętajcie! Ten, kto łączy się z prostytutką staje się z nią jednym ciałem! Przecież Pismo mówi wyraźnie: „Ci dwoje staną się jednym ciałem”."},{"book":"1 Koryntian","chapter":"6","verse":"17","text":"Kto zaś łączy się z Panem, trwa w duchowej jedności z Nim."},{"book":"1 Koryntian","chapter":"6","verse":"18","text":"Unikajcie rozwiązłości seksualnej jak ognia! Każdy popełniony grzech ostatecznie zostaje poza naszym ciałem. Natomiast grzech seksualny godzi w nasze ciało."},{"book":"1 Koryntian","chapter":"6","verse":"19","text":"Czy nie rozumiecie, że wasze ciało jest świątynią, w której mieszka Duch Święty, dany wam przez Boga, i że nie należycie już do siebie samych?"},{"book":"1 Koryntian","chapter":"6","verse":"20","text":"Zostaliście wykupieni za wysoką cenę! Niech więc wasze ciała przynoszą chwałę Bogu!"}]}