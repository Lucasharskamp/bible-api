{"data":[{"book":"1. Pietarin kirje","chapter":"3","verse":"1","text":"Vaimot, kunnioittakaa miestänne, jotta asennoitumisellanne voittaisitte hänet, vaikka hän ei haluaisikaan kuulla teidän puhuvan Herrasta."},{"book":"1. Pietarin kirje","chapter":"3","verse":"2","text":"Elämällänne voi olla häneen suurempi vaikutus kuin sanoillanne."},{"book":"1. Pietarin kirje","chapter":"3","verse":"3","text":"Älkää tavoitelko ulkonaista kauneutta, koruja, hienoja vaatteita ja kampauksia."},{"book":"1. Pietarin kirje","chapter":"3","verse":"4","text":"Olkaa sisäisesti kauniita. Jumala arvostaa sydämen nöyryyttä ja hienotunteisuutta. Sellainen viehättävyys on pysyvää."},{"book":"1. Pietarin kirje","chapter":"3","verse":"5","text":"Sitä kauneutta oli entisajan hurskaissa naisissa, jotka uskoivat Jumalaan ja mukautuivat miestensä päätöksiin."},{"book":"1. Pietarin kirje","chapter":"3","verse":"6","text":"Esimerkiksi Saara totteli aviomiestään Aabrahamia ja kunnioitti häntä perheen päänä. Kun seuraatte Saaran jälkiä, olette hänen tyttäriään ja teette hyvin. Teillä ei ole silloin mitään pelättävää."},{"book":"1. Pietarin kirje","chapter":"3","verse":"7","text":"Miehet, pitäkää hyvää huolta vaimostanne ja kunnioittakaa häntä muistaen, että hän on teitä heikompi. Otattehan molemmat yhdessä vastaan Jumalan lahjoja. Jos et suhtaudu vaimoosi oikein, se häiritsee yhteistä rukoustanne."},{"book":"1. Pietarin kirje","chapter":"3","verse":"8","text":"Lopuksi muutama sana kaikille kristityille: olkaa kuin yhtä onnellista perhettä, jonka jäsenet rakastavat toisiaan ja joilla on hyvä sydän ja nöyrä mieli."},{"book":"1. Pietarin kirje","chapter":"3","verse":"9","text":"Älkää kostako pahaa pahalla. Älkää maksako samalla mitalla, jos joku panettelee teitä, vaan rukoilkaa hänen puolestaan. Jumala tahtoo, että osoitamme hyvyyttä kaikkia kohtaan."},{"book":"1. Pietarin kirje","chapter":"3","verse":"10","text":"Jos haluatte elää onnellisina, pitäkää kielenne kurissa. Älkää päästäkö valheita suustanne."},{"book":"1. Pietarin kirje","chapter":"3","verse":"11","text":"Kääntäkää pahalle selkänne ja tehkää hyvää. Yrittäkää elää sovussa ihmisten kanssa, vaikka teidän olisi nähtävä vaivaa sen vuoksi."},{"book":"1. Pietarin kirje","chapter":"3","verse":"12","text":"Herra seuraa katseellaan lapsiaan ja kuuntelee heidän rukouksiaan, mutta hän on kääntänyt kasvonsa poispäin pahantekijöistä."},{"book":"1. Pietarin kirje","chapter":"3","verse":"13","text":"Kukaan tuskin vahingoittaa teitä siksi, että haluatte tehdä hyvää."},{"book":"1. Pietarin kirje","chapter":"3","verse":"14","text":"Mutta vaikka niin kävisikin, olette silti kadehdittavassa asemassa, sillä Jumala palkitsee teidät."},{"book":"1. Pietarin kirje","chapter":"3","verse":"15","text":"Jääkää turvallisin mielin Kristuksen, Herranne, käsiin. Jos joku kysyy, miksi uskotte häneen, olkaa valmiita vastaamaan asiallisesti ja kunnioittavasti."},{"book":"1. Pietarin kirje","chapter":"3","verse":"16","text":"Menetelkää aina oikein. Jos ihmiset puhuvat teistä pahaa, vaikka olette tehneet pelkkää hyvää, he joutuvat häpeämään aiheettomia syytöksiään."},{"book":"1. Pietarin kirje","chapter":"3","verse":"17","text":"Jos Jumala antaa teidän kärsiä, muistattehan, että ihmisen on parempi kärsiä hyvien kuin pahojen tekojensa tähden."},{"book":"1. Pietarin kirje","chapter":"3","verse":"18","text":"Kristuskin joutui kärsimään. Hän ei itse koskaan tehnyt syntiä, mutta kuoli meidän syyllisten ihmisten syntien tähden voidakseen johdattaa meidät turvallisesti kotiin Jumalan luo. Vaikka Jeesuksen ruumis surmattiin, hänen henkensä eli."},{"book":"1. Pietarin kirje","chapter":"3","verse":"19","text":"Siksi hän saattoi käydä puhumassa niille vangituille sieluille,"},{"book":"1. Pietarin kirje","chapter":"3","verse":"20","text":"jotka kauan sitten, Nooan aikana, kieltäytyivät kuuntelemasta Jumalaa. Jumala oli odottanut kärsivällisesti, että he muuttaisivat mielensä. Sillä välin Nooa rakensi arkkiaan. Kuitenkin vain kahdeksan ihmistä pelastui arkissa, jota vesi kannatti."},{"book":"1. Pietarin kirje","chapter":"3","verse":"21","text":"Se vesi kuvaa kastetta, jonka kautta te nytkin pääsette turvaan. Emme pelastu siksi, että kaste pesee ruumiimme synnistä, vaan siksi, että siinä pyydämme Jumalaa Jeesuksen ylösnousemuksen tähden puhdistamaan omantuntomme."},{"book":"1. Pietarin kirje","chapter":"3","verse":"22","text":"Nyt Kristus on taivaassa. Hän istuu kunniapaikalla Jumalan vieressä, ja kaikki enkelit ja taivaan valtiaat tottelevat häntä."}]}