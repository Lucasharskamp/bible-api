{"data":[{"book":"Apokalyps","chapter":"14","verse":"1","text":"Ik bleef toezien: Zie, op de berg Sion stond het Lam, en tezamen met Hem honderd vier en veertig duizend, die zijn Naam en de Naam van zijn Vader op hun voorhoofden hadden geschreven."},{"book":"Apokalyps","chapter":"14","verse":"2","text":"En ik hoorde een geluid uit de hemel als het geruis van talrijke wateren en het daveren van geweldige donder, maar toch was het geluid, dat ik hoorde, als dat van citerspelers, die op hun citers tokkelen."},{"book":"Apokalyps","chapter":"14","verse":"3","text":"En een nieuw lied hieven ze aan voor de Troon, voor de vier Dieren en de Oudsten; niemand kon dat lied leren zingen, dan de honderd vier en veertig duizend, die van de aarde zijn vrijgekocht."},{"book":"Apokalyps","chapter":"14","verse":"4","text":"Zij zijn het, die zich met vrouwen niet hebben besmet, Want ze zijn maagden. Zij zijn het, die het Lam volgen, Waar Het ook gaat. Zij zijn het, die zijn vrijgekocht uit de mensen, Als eerstelingen voor God en het Lam;"},{"book":"Apokalyps","chapter":"14","verse":"5","text":"In hun mond wordt geen leugen gevonden; Ze zijn zonder enige smet."},{"book":"Apokalyps","chapter":"14","verse":"6","text":"Toen zag ik een anderen engel, vliegend hoog tegen de lucht. Hij moest een eeuwig Evangelie verkondigen aan hen, die de aarde bewonen, aan alle naties en stammen, talen en volken."},{"book":"Apokalyps","chapter":"14","verse":"7","text":"En hij riep met machtige stem: Vreest God! Geeft Hem ere! Want gekomen is het uur van zijn oordeel. Aanbidt Hem, die hemel en aarde gemaakt heeft, De zee en de waterbronnen."},{"book":"Apokalyps","chapter":"14","verse":"8","text":"Een andere engel, een tweede, volgde en riep: Gevallen, gevallen! Bábylon de grote! Die al de volken dronken maakt Met de driftwijn van haar ontucht."},{"book":"Apokalyps","chapter":"14","verse":"9","text":"Een andere engel, een derde, volgde en riep met machtige stem: Zo iemand het Beest aanbidt en zijn beeld, Het merkteken aanneemt op voorhoofd of hand;"},{"book":"Apokalyps","chapter":"14","verse":"10","text":"Dan zal hij drinken de wijn van Gods toorn, Onvermengd bereid in de beker van zijn gramschap. Gepijnigd zal hij worden Door vuur en door zwavel. Ten aanschouwen der heilige engelen En voor het aanschijn van het Lam."},{"book":"Apokalyps","chapter":"14","verse":"11","text":"De rook hunner foltering stijgt op in de eeuwen der eeuwen, Ze hebben geen rust dag of nacht: Zij die aanbidden het Beest en zijn beeld, Al wie het merkteken draagt van zijn naam."},{"book":"Apokalyps","chapter":"14","verse":"12","text":"Hier geldt slechts het geduld der heiligen, Die de geboden van God en het geloof in Jesus bewaren!"},{"book":"Apokalyps","chapter":"14","verse":"13","text":"Toen hoorde ik een stem uit de hemel, die sprak: “Schrijf op: Zalig de doden, die in den Heer sterven; van nu af! Ja, zegt de Geest, ze zullen uitrusten van hun zwoegen; want hun werken volgen hen achterna.”"},{"book":"Apokalyps","chapter":"14","verse":"14","text":"Ik zag toe, en zie: Een witte wolk, en op die wolk zat Iemand, een Mensenzoon gelijk, met een gouden kroon op zijn hoofd, een scherpe sikkel in zijn hand."},{"book":"Apokalyps","chapter":"14","verse":"15","text":"En weer een andere engel trad uit de tempel, en riep met machtige stem tot Hem, die op de wolk was gezeten: Sla uw scherpe sikkel uit, Want gekomen is het uur om te maaien; Geel staat de oogst van de aarde."},{"book":"Apokalyps","chapter":"14","verse":"16","text":"En Die op de wolk was gezeten sloeg zijn sikkel uit over de aarde, en de aarde werd afgemaaid."},{"book":"Apokalyps","chapter":"14","verse":"17","text":"Nog een andere engel trad uit de tempel des hemels; ook hij droeg een scherpe sikkel."},{"book":"Apokalyps","chapter":"14","verse":"18","text":"Weer een andere trad uit van het altaar, en deze had macht over het vuur; hij riep met geweldige stem tot hem, die de scherpe sikkel voert, en hij sprak: Sla uw scherpe sikkel uit, Snijd af de trossen van de wijnstok der aarde; Want zijn druiven zijn rijp."},{"book":"Apokalyps","chapter":"14","verse":"19","text":"Toen sloeg de engel zijn sikkel uit over de aarde; hij sneed de trossen af van de wijnstok der aarde, en wierp ze in de grote perskuip van Gods toorn."},{"book":"Apokalyps","chapter":"14","verse":"20","text":"En buiten de stad werd de perskuip getreden, en uit de kuip stroomde het bloed tot aan de tomen der paarden, duizend zes honderd stadiën ver."}]}