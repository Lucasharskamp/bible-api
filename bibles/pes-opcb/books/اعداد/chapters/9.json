{"data":[{"book":"اعداد","chapter":"9","verse":"1","text":"در ماه اول سال دوم پس از بیرون آمدن قوم اسرائیل از سرزمین مصر وقتی که موسی و قوم اسرائیل در صحرای سینا بودند، خداوند به موسی گفت:"},{"book":"اعداد","chapter":"9","verse":"2","text":"«به بنی‌اسرائیل بگو که مراسم پِسَح را در موعدش به جا آورند."},{"book":"اعداد","chapter":"9","verse":"3","text":"در غروب روز چهاردهم همین ماه آن را به جا آورند. در اجرای این مراسم باید از تمام فرایض و قوانینی که من در این مورد داده‌ام پیروی کنند.»"},{"book":"اعداد","chapter":"9","verse":"4","text":"پس موسی به بنی‌اسرائیل گفت که مراسم عید پِسَح را به جا آورند."},{"book":"اعداد","chapter":"9","verse":"5","text":"آنان عصر روز چهاردهم ماه اول، در صحرای سینا مراسم را آغاز کردند. بنی‌اسرائیل مطابق هر آنچه خداوند به موسی فرمان داده بود، عمل کردند."},{"book":"اعداد","chapter":"9","verse":"6","text":"ولی عده‌ای از مردان در آن روز نتوانستند در مراسم پِسَح شرکت کنند، زیرا در اثر تماس با جنازه نجس شده بودند. ایشان نزد موسی و هارون آمده، مشکل خود را با آنان در میان گذاشتند"},{"book":"اعداد","chapter":"9","verse":"7","text":"و به موسی گفتند: «ما با دست زدن به بدن مرده نجس شده‌ایم. اما چرا ما نباید مثل سایر اسرائیلی‌ها در این عید به خداوند قربانی تقدیم کنیم؟»"},{"book":"اعداد","chapter":"9","verse":"8","text":"موسی جواب داد: «صبر کنید تا در این باره از خداوند کسب تکلیف کنم.»"},{"book":"اعداد","chapter":"9","verse":"9","text":"جواب خداوند از این قرار بود:"},{"book":"اعداد","chapter":"9","verse":"10","text":"«اگر فردی از افراد بنی‌اسرائیل، چه در حال حاضر و چه در نسلهای بعد، به هنگام عید پِسَح به سبب تماس با جنازه نجس شود، یا اینکه در سفر بوده، نتواند در مراسم عید حضور یابد، باز می‌تواند عید پِسَح را برای خداوند به جا آورد،"},{"book":"اعداد","chapter":"9","verse":"11","text":"ولی بعد از یک ماه، یعنی غروب روز چهاردهم از ماه دوم؛ در آن هنگام می‌تواند برهٔ پِسَح را با نان فطیر و سبزیجات تلخ بخورد."},{"book":"اعداد","chapter":"9","verse":"12","text":"نباید چیزی از آن را تا صبح روز بعد باقی بگذارد و نباید استخوانی از آن را بشکند. او باید کلیه دستورهای مربوط به عید پِسَح را اجرا نماید."},{"book":"اعداد","chapter":"9","verse":"13","text":"«ولی فردی که نجس نبوده و در سفر نیز نباشد و با وجود این از انجام مراسم عید پِسَح در موعد مقرر سر باز زند، باید به علّت خودداری از تقدیم قربانی به خداوند در وقت مقرر، از میان قوم اسرائیل رانده شود. او مسئول گناه خویش خواهد بود."},{"book":"اعداد","chapter":"9","verse":"14","text":"اگر بیگانه‌ای در میان شما ساکن است و می‌خواهد مراسم عید پِسَح را برای خداوند به جا آورد، باید از تمامی این فرایض و قوانین پیروی نماید. این قانون برای همه است.»"},{"book":"اعداد","chapter":"9","verse":"15","text":"در آن روزی که خیمهٔ عبادت بر پا شد، ابری ظاهر شده، خیمه را پوشانید و هنگام شب، آن ابر به شکل آتش درآمد و تا صبح به همان صورت باقی ماند."},{"book":"اعداد","chapter":"9","verse":"16","text":"این ابر همیشه خیمه را می‌پوشانید و در شب به شکل آتش در می‌آمد."},{"book":"اعداد","chapter":"9","verse":"17","text":"وقتی که ابر حرکت می‌کرد، قوم اسرائیل کوچ می‌کردند و هر وقت ابر می‌ایستاد، آنها نیز توقف می‌کردند و در آنجا اردو می‌زدند."},{"book":"اعداد","chapter":"9","verse":"18","text":"به این ترتیب، ایشان به دستور خداوند کوچ نموده، در هر جایی که ایشان را راهنمایی می‌کرد، توقف می‌کردند و تا زمانی که ابر ساکن بود در همان مکان می‌ماندند."},{"book":"اعداد","chapter":"9","verse":"19","text":"اگر ابر مدت زیادی می‌ایستاد، آنها هم از دستور خداوند اطاعت کرده، به همان اندازه توقف می‌کردند."},{"book":"اعداد","chapter":"9","verse":"20","text":"ولی اگر ابر فقط چند روزی می‌ایستاد، آنگاه ایشان هم طبق دستور خداوند فقط چند روز می‌ماندند."},{"book":"اعداد","chapter":"9","verse":"21","text":"گاهی ابر آتشین فقط شب می‌ایستاد و صبح روز بعد حرکت می‌کرد؛ ولی، چه شب و چه روز، وقتی که حرکت می‌کرد، قوم اسرائیل نیز به دنبال آن راه می‌افتادند."},{"book":"اعداد","chapter":"9","verse":"22","text":"اگر ابر دو روز، یک ماه، یا یک سال بالای خیمهٔ عبادت می‌ایستاد، بنی‌اسرائیل هم به همان اندازه توقف می‌کردند، ولی به مجردی که به حرکت در می‌آمد قوم هم کوچ می‌کردند،"},{"book":"اعداد","chapter":"9","verse":"23","text":"به این ترتیب بود که بنی‌اسرائیل به فرمان خداوند کوچ می‌کردند و اردو می‌زدند. آنها هر آنچه را که خداوند به موسی امر می‌کرد، بجا می‌آوردند."}]}