{"data":[{"book":"Numbers","chapter":"6","verse":"1","text":"Dimaadua ga helekai gi Moses"},{"book":"Numbers","chapter":"6","verse":"2","text":"bolo gi hagi anga ina nnelekai aanei gi digau Israel: Tei goodou, taane be di ahina, ma ga hagamodu bolo ia e hai di nasarait mo di haga dabu ia gi Dimaadua,"},{"book":"Numbers","chapter":"6","verse":"3","text":"la hagalee inu nia waini mono wai haga libaliba ala i golo, ge hagalee inu nia mee ne hai mai i nia huwa laagau waini, be e gai nnagadilinga huwa laagau waini.6.3 Luke 1.15"},{"book":"Numbers","chapter":"6","verse":"4","text":"Di waalooloo dono hai tangada nasarait, geia hagalee gai di ingoo hua di mee dela ne hai mai i di laagau waini, be go ono golee be ono gili."},{"book":"Numbers","chapter":"6","verse":"5","text":"Di waalooloo dono noho i lala di hagamodu nasarait, geia hagalee dahi dono libogo mo dono ngudu. Mee gi daudalia dana hagamodu ang gi di waalooloo o di madagoaa o dono haga dabu ang gi Dimaadua, gei mee e dugu nia ngaahulu dono libogo la gii tomo gii lloo."},{"book":"Numbers","chapter":"6","verse":"6-7","text":"Ono ngaahulu la go di ada o di haga dabu ang gi God, malaa, mee hudee haga milimilia ina ia ma gaa hana gi hoohoo gi tangada made, eimaha hogi ma go dono damana, dono dinana, tuaahina daane be ahina."},{"book":"Numbers","chapter":"6","verse":"8","text":"Di waalooloo dono hai di nasarait, mee gu haga dabu ang gi Dimaadua."},{"book":"Numbers","chapter":"6","verse":"9","text":"Maa ono ngaahulu ala gu haga dabu la ga milimilia i dono noho i baahi tangada dela ne made hagalimalima, mee e hai gii tali nia laangi e hidu, gaa dahi laa dono libogo gei mee ga madammaa ang gi di hai daumaha."},{"book":"Numbers","chapter":"6","verse":"10","text":"Di walu laangi mee gi gaamai gi tangada hai mee dabu i di bontai o di Hale laa Dimaadua, ana mwuroi e lua be e lua ana manu ‘pigeon’."},{"book":"Numbers","chapter":"6","verse":"11","text":"Tangada hai mee dabu gaa wanga di manu e dahi e hai ai tigidaumaha wwede nia huaidu, ge dahi manu e hai ai tigidaumaha e dudu, e hai ai di haga madammaa o dono bili gi tangada made. Di laangi la hua, gei mee ga hagadabu labelaa ono ngaahulu,"},{"book":"Numbers","chapter":"6","verse":"12","text":"ga hagadabu anga labelaa gi Dimaadua dono madagoaa dela e hai di nasarait. Dono madagoaa no mua gu hagalee dau, idimaa ono ngaahulu ala ne hagadabu la gu milimilia. Mee gi gaamai dana dama siibi e dahi dono ngadau e hai ai tigidaumaha e hui di hala deenei."},{"book":"Numbers","chapter":"6","verse":"13","text":"Mee ma gaa lawa di hai dana hagamodu o dono nasarait, gei mee gaa hai taumaha deenei: Mee e hana gi di bontai di Hale laa Dimaadua,"},{"book":"Numbers","chapter":"6","verse":"14","text":"gaa wanga gi Dimaadua nia manu e dolu ala e madammaa: tama siibi daane e dahi dono ngadau, e hai ai tigidaumaha dudu, tama siibi ahina e dahi dono ngadau, e hai ai tigidaumaha wwede nia huaidu, mo di siibi daane e hai ai tigidaumaha o di hagadaubuni."},{"book":"Numbers","chapter":"6","verse":"15","text":"Mee e tigidaumaha labelaa dana gada palaawaa ono ‘yeast’ ai: nia palaawaa maadolu ne unugi gi nia lolo olib, mo di bagu lahilahi e hunu gi nia lolo olib, mono golee laagau mono waini ala bolo e dau e hai tigidaumaha."},{"book":"Numbers","chapter":"6","verse":"16","text":"Tangada hai mee dabu e wanga nia mee huogodoo gi Dimaadua, gaa hai tigidaumaha wwede nia huaidu, mo tigidaumaha dudu."},{"book":"Numbers","chapter":"6","verse":"17","text":"Mee ga tigidaumaha siibi daane ang gi Dimaadua, e hai ai tigidaumaha o di hagadaubuni, e wanga dalia di gada palaawaa, ngaadahi mo nia tigidaumaha i nia golee laagau mono waini."},{"book":"Numbers","chapter":"6","verse":"18","text":"Tangada nasarait deelaa gaa dahi dono libogo gaa dudu nia ngaahulu dono libogo i hongo di ahi o tigidaumaha o di hagadaubuni dela e gaa."},{"book":"Numbers","chapter":"6","verse":"19","text":"Di tua o siibi la guu dunu i lodo nia wai, ge tangada hai mee dabu gaa kae di maa ga hagapuni gi di palaawaa maadolu e dahi mo di bagu lahilahi e dahi mai i lodo di gada, gaa wanga gi lodo nia lima o tangada nasarait."},{"book":"Numbers","chapter":"6","verse":"20","text":"Nomuli, tangada hai mee dabu e wanga nia maa gi Dimaadua e hai ai di wanga dehuia hoou. Nia mee aanei la nia tigidaumaha haga madagu ang gi tangada hai mee dabu, hagapuni ang gi nia hadahada mo di wae o siibi daane ala nia mee ni tangada hai mee dabu mai taganoho. I muli di mee deelaa, gei di nasarait gaa mee di inu nia waini."},{"book":"Numbers","chapter":"6","verse":"21","text":"Aanei nnaganoho adu gi goodou go nia nasarait. Maa goe gaa hai bolo goe e hai dau tigidaumaha gi mada damana gi hongo tigidaumaha dela i lodo di hagamodu di nasarait, gei goe le e hai loo dau tigidaumaha gii tugi gii hai be dau hagababa ne hai.6.21 Nnegau 21.23-24"},{"book":"Numbers","chapter":"6","verse":"22","text":"Dimaadua ga helekai gi Moses,"},{"book":"Numbers","chapter":"6","verse":"23","text":"“Hagi anga ina gi Aaron mo ana dama daane gi heia talodalo haga maluagina deenei i di madagoaa ma ga dalodalo i digau Israel:"},{"book":"Numbers","chapter":"6","verse":"24","text":"Dimaadua la gi haga maluagina goodou"},{"book":"Numbers","chapter":"6","verse":"25","text":"Dimaadua la gi haga maalama ina goodou"},{"book":"Numbers","chapter":"6","verse":"26","text":"Dimaadua la gi haga modongoohia aga"},{"book":"Numbers","chapter":"6","verse":"27","text":"Dimaadua ga helekai labelaa, “Aaron mo ana dama daane ma ga hagahumalia digau Israel e hai hegau gi dogu ingoo, gei Au ga haga maluagina digau Israel.”"}]}