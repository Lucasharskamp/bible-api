{"data":[{"book":"2 Timoti","chapter":"2","verse":"1","text":"Zvino iwe mwanakomana wangu, iva nesimba munyasha dziri muna Kristu Jesu."},{"book":"2 Timoti","chapter":"2","verse":"2","text":"Uye zvinhu zvawakanzwa ndichitaura pamberi pezvapupu zvizhinji zvipe kuvanhu vakatendeka avo vachazozvidzidzisawo vamwe."},{"book":"2 Timoti","chapter":"2","verse":"3","text":"Tsungirira pamwe chete nesu somurwi akanaka waKristu Jesu."},{"book":"2 Timoti","chapter":"2","verse":"4","text":"Hakuna munhu anoshanda somurwi anozviisa pazvinhu zvoupenyu hwavasiri varwi, nokuti anoda kufadza mukuru wake wehondo."},{"book":"2 Timoti","chapter":"2","verse":"5","text":"Zvimwe chetezvo, kana munhu achikwikwidza somumhanyi, haagoni kuwana korona yokukunda kunze kwokunge apedza nhangemutange sezvakarayirwa."},{"book":"2 Timoti","chapter":"2","verse":"6","text":"Murimi anoshanda nesimba ndiye anofanira kutanga kudya zvibereko."},{"book":"2 Timoti","chapter":"2","verse":"7","text":"Funga pamusoro pezvandinoreva, nokuti Ishe achakupa kunzwisisa pane izvi zvose."},{"book":"2 Timoti","chapter":"2","verse":"8","text":"Rangarirai Jesu Kristu, akamuka kubva kuvakafa, worudzi rwaDhavhidhi. Iri ndiro vhangeri rangu,"},{"book":"2 Timoti","chapter":"2","verse":"9","text":"randinotambudzikira kunyange kusvikira pakusungwa segororo. Asi shoko raMwari harina kusungwa."},{"book":"2 Timoti","chapter":"2","verse":"10","text":"Naizvozvo ndinotsungirira pazvinhu zvose nokuda kwavasanangurwa, kuti naivowo vawane ruponeso rwuri muna Kristu Jesu, nokubwinya kusingaperi."},{"book":"2 Timoti","chapter":"2","verse":"11","text":"Herino shoko rechokwadi:"},{"book":"2 Timoti","chapter":"2","verse":"12","text":"kana tikatsungirira,"},{"book":"2 Timoti","chapter":"2","verse":"13","text":"kana tikasava nokutenda,"},{"book":"2 Timoti","chapter":"2","verse":"14","text":"Ramba uchivayeuchidza zvinhu izvi. Uvayambire pamberi paMwari kuti varege kuita nharo pamusoro pamashoko; hazvina maturo, zvinongoparadza chete vaya vanoteerera."},{"book":"2 Timoti","chapter":"2","verse":"15","text":"Shingaira kuti uzviratidze pamberi paMwari, somunhu anogamuchirwa, mushandi asingafaniri kunyadziswa uye anonyatsoruramisa shoko rechokwadi."},{"book":"2 Timoti","chapter":"2","verse":"16","text":"Nzvenga kutaura kusinei naMwari, nokuti vaya vanhu vanodaro vacharamba vachirasikirwa noumwari."},{"book":"2 Timoti","chapter":"2","verse":"17","text":"Dzidziso yavo ichanyenga seronda. Pakati pavo pana Himenayasi naFiretasi,"},{"book":"2 Timoti","chapter":"2","verse":"18","text":"vakatsauka kubva pazvokwadi. Vanoti kumuka kwavakafa kwakatopfuura, uye vanoparadza kutenda kwavamwe."},{"book":"2 Timoti","chapter":"2","verse":"19","text":"Kunyange zvakadaro, nheyo dzakasimba dzaMwari dzinomira, dzine chisimbiso ichi chinoti: “Ishe anoziva vanhu vake,” uye, “Ani naani anopupura zita raShe anofanira kubva pane zvakaipa.”"},{"book":"2 Timoti","chapter":"2","verse":"20","text":"Muimba huru mune midziyo kwete yegoridhe kana yesirivha chete, asiwo yamatanda, neyevhu; mimwe inokudzwa, mimwe isingakudzwi."},{"book":"2 Timoti","chapter":"2","verse":"21","text":"Kana munhu achizvinatsa kwazvo pazvinhu izvi, achava mudziyo unokudzwa, wakaitwa mutsvene, wakawanirwa basa naTenzi uye wakagadzirirwa basa rose rakanaka."},{"book":"2 Timoti","chapter":"2","verse":"22","text":"Tiza kuchiva kwose kwoujaya, uye utevere kururama, kutenda, rudo norugare navose vanodana kuna Ishe nomwoyo wakachena."},{"book":"2 Timoti","chapter":"2","verse":"23","text":"Usava nechokuita nemibvunzo youpenzi isina maturo, nokuti unoziva kuti inongomutsa kukakavara."},{"book":"2 Timoti","chapter":"2","verse":"24","text":"Zvino muranda waIshe haafaniri kukakavara; asi anofanira kuva munyoro kumunhu wose, achigona kudzidzisa, asingatsamwi."},{"book":"2 Timoti","chapter":"2","verse":"25","text":"Vaya vanomupikisa anofanira kuvadzidzisa nounyoro, aine tariro yokuti Mwari achavapa kutendeuka vagoziva chokwadi,"},{"book":"2 Timoti","chapter":"2","verse":"26","text":"uye kuti vachapengenuka vagopunyuka kubva mumusungo wadhiabhori, akavaita nhapwa kuti vaite kuda kwake."}]}