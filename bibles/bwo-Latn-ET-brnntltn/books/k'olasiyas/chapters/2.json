{"data":[{"book":"K'olasiyas","chapter":"2","verse":"1","text":"It jangonat Lodok'itse fa'a ashuwots aaninwere t shiitso dab be'e danaw ash jamwotssh awuk'o bodts kup'ts kaaro t kariruwok'o itdanetwok'o shunfee."},{"book":"K'olasiyas","chapter":"2","verse":"2","text":"Mank'o tk'alirwere it nibo kup'de'er shunon desheyarr, s'eents t'iwints jamo oorshde'er Ik'oko ááshts keewo wottso Krstosi bodanetwok'owe."},{"book":"K'olasiyas","chapter":"2","verse":"3","text":"Dani teleefonat dani gaalon ááshat b́fa'o Krstosoke."},{"book":"K'olasiyas","chapter":"2","verse":"4","text":"Itsh han tietirwere konwor itn kooton b́dashrawok'owa etaatniye,"},{"book":"K'olasiyas","chapter":"2","verse":"5","text":"Dab meetson it atse twokiyalor Shayiron itntoniye, sheeng niwon itbeyiruwok'on Krstosatse it detsts kup'ts imnetiyo bek'onowere geneúwiruwone."},{"book":"K'olasiyas","chapter":"2","verse":"6","text":"Doonzo Krstos Iyesusi it dek'tsok'on bín beewere,,"},{"book":"K'olasiyas","chapter":"2","verse":"7","text":"Bíyats s'ap'arr ageyarr, dan itdek'tsok'on imnetiyon kup'ar beewere,, s'eenr orit údo t'intswere."},{"book":"K'olasiyas","chapter":"2","verse":"8","text":"Krstosats need'iyek b́woterawo datsanatsi daneets niwwats, k'awntsal kooton konworu itn deshb́de'awok'o it tooko korde'ere."},{"book":"K'olasiyas","chapter":"2","verse":"9","text":"Ik'o Ik' b́woti s'eeno atson be'eyat b́beyir s'eenon Krstosne."},{"book":"K'olasiyas","chapter":"2","verse":"10","text":"Itwere s'een kasho it daats alguronat aljami took wottso Krstosne."},{"book":"K'olasiyas","chapter":"2","verse":"11","text":"Bín it amantsosh gofo amrte, it gof amanwere morrets it meets doyo baziyosh Krstosn fiineka bako ash kishon fiinekaliye."},{"book":"K'olasiyas","chapter":"2","verse":"12","text":"2:12 Rom 6:4  It gupewor Krstosntoniye itdukeyi, bíntonowere k'irotse turte, k'irotse it tuwwere Krstosi k'irotse tuzts Ik'o angon it amantsotsne."},{"book":"K'olasiyas","chapter":"2","verse":"13","text":"2:13 Efe. 2:1-5  Morro itfintsonat itmeetsi doyo gof am b́k'aztsatse tuutson k'irkitne it teshi, andmó Ik'o Krstosnton k'irrawwotsi iti woshre, no morr únoshowere oorowe etre."},{"book":"K'olasiyas","chapter":"2","verse":"14","text":"Bí noon k'efefetst noon s'aamifets teshets nemotse fa'a k'awntso guut'etso t'afibazre, jitats mismaron togdek't noatse k'aaúbazre."},{"book":"K'olasiyas","chapter":"2","verse":"15","text":"Kup'uwotsnat aletswotsn jitatse da'at bo edo b́ bítsiyakon da'etsuwotsi wotar sháánatse bo be'etuwok'o b́ woshi."},{"book":"K'olasiyas","chapter":"2","verse":"16","text":"Eshe móón wee ushon, Ik' aawu koton wee shaash taawur koton, wee sanbati aawu mangiy jangon konuworu itats angshk'aye."},{"book":"K'olasiyas","chapter":"2","verse":"17","text":"Jamanots shino maants weet keewwotssh c'ishok'one, aronmo b́ daatset Krstosne."},{"book":"K'olasiyas","chapter":"2","verse":"18","text":"Woteraw b́ took dash detson melakiwtsi ik'iyon bogtaana etiru asho konworu k'awntsalo itn b́ orirawok'o it atso korde'ere, hank'o ashaan b́ bek'iru bek'osh kááwu taana eton woteraw meetsi asaabiyone b́ it'iri."},{"book":"K'olasiyas","chapter":"2","verse":"19","text":"2:19 Efe. 4:16  Hank'o ashaan took wottso Krstosnton eegonoru gonkewo falratse, ats jamo gonkidek't shas'on deshit manzirwo tooke. Ik'o ats jamo b́ ditsir hank'one."},{"book":"K'olasiyas","chapter":"2","verse":"20","text":"Krstosnton k'irr datsanatsi daneets niwwotsatse b́ jamon galek it wotiyakon beré and datsanatse it galeraawok'o wotat eegishe hank'o tzaziyosh it keeweyir,"},{"book":"K'olasiyas","chapter":"2","verse":"21","text":"tzaziyotswere «Detsk'aye, fadk'aye, t'awik'aye» etirwotsiye."},{"book":"K'olasiyas","chapter":"2","verse":"22","text":"Jamanots ash fints tzaziyonat danatse tuutson b́ wottsosh finats bojiniyakon t'afosh k'andek'́kne."},{"book":"K'olasiyas","chapter":"2","verse":"23","text":"Tzaziyanots bo took shunotse t'úp'keshts ik'iyonat woteraw b́ took dash detso, ats juwats b́ bogshituwotse dan telefetswotsiye boariri, ernmó bo meets tewuno kórdek'atse k'awntso deshawwotsiye."}]}