{"data":[{"book":"Kəlɔm","chapter":"13","verse":"1","text":"Kɔ MARIKI oloku Musa:"},{"book":"Kəlɔm","chapter":"13","verse":"2","text":"«Məsom afum ŋakɔtɛnəs mes yɔkyɔk atɔf ŋa Kanaŋ nkɛ isɔŋ aka Yisrayel mɔ, məyɛk-yɛk kusuŋka o kusuŋka wərkun wəkin nwɛ ɔyɔnɛ wəkiriŋ afum ɔn dacɔ mɔ.»"},{"book":"Kəlɔm","chapter":"13","verse":"3","text":"Kɔ Musa osom afum akakɔ kəyɛfɛ ka tɛgbərɛ ta Paran, pəmɔ tɔkɔ MARIKI ɛnasom kɔ mɔ, fəp fəŋan akiriŋ ŋɔ ŋanayɔnɛ Yisrayel dacɔ."},{"book":"Kəlɔm","chapter":"13","verse":"4","text":"Mewe maŋan mɔ mmɛ:"},{"book":"Kəlɔm","chapter":"13","verse":"5","text":"Kusuŋka ka Simeyɔŋ: Safat wan ka Hory."},{"book":"Kəlɔm","chapter":"13","verse":"6","text":"Kusuŋka ka Yuda: Kalɛb wan ka Yefune."},{"book":"Kəlɔm","chapter":"13","verse":"7","text":"Kusuŋka ka Isakar: Yikal wan ka Isifu."},{"book":"Kəlɔm","chapter":"13","verse":"8","text":"Kusuŋka ka Efrayim: Hose wan ka Nun."},{"book":"Kəlɔm","chapter":"13","verse":"9","text":"Kusuŋka ka Beŋyamin: Palti wan ka Rafu."},{"book":"Kəlɔm","chapter":"13","verse":"10","text":"Kusuŋka ka Sabulon: Kadiyel wan ka Sody."},{"book":"Kəlɔm","chapter":"13","verse":"11","text":"Kusuŋka ka Manase, wan ka Isifu: Kady wan ka Susy."},{"book":"Kəlɔm","chapter":"13","verse":"12","text":"Kusuŋka ka Dan: Amiyel wan ka Kemali."},{"book":"Kəlɔm","chapter":"13","verse":"13","text":"Kusuŋka ka Asɛr: Setur wan ka Mikayel."},{"book":"Kəlɔm","chapter":"13","verse":"14","text":"Kusuŋka ka Naftali: Naby wan ka Wofosi."},{"book":"Kəlɔm","chapter":"13","verse":"15","text":"Kusuŋka ka Kad: Kewel wan ka Maky."},{"book":"Kəlɔm","chapter":"13","verse":"16","text":"Afum akaŋɛ ŋɔ Musa ɛnasom kəkɔkcɛ atɔf. Kɔ Musa ewe Hose wan ka Nun tewe ta Yosuwe13.16 Tewe ta Yosuwe kɔ tewe ta Hose mɛntəŋnɛ kəloku cəHebəre: «MARIKI ɛyac!»."},{"book":"Kəlɔm","chapter":"13","verse":"17","text":"Kɔ Musa osom ŋa kəkɔkɔkcɛ mes ma atɔf ŋa Kanaŋ, k'oloku ŋa: «Nəpɛrnɛ ta Nɛkɛf, nǝkɔ nǝpɛ ta dǝmɔrɔ."},{"book":"Kəlɔm","chapter":"13","verse":"18","text":"Nǝkɔ nǝkɔkcɛ atɔf ntɛ ŋeyi mɔ: Afum aŋɛ ŋayi ŋi mɔ, kɔ tɔyɔnɛ ŋayɔ sɔkǝt, kɔ tɔyɔnɛ ŋayɔ fɛ sɔkǝt-ɛ, nǝcǝrɛ, kɔ tɔyɔnɛ ŋala, kɔ tɔyɔnɛ ŋala fɛ."},{"book":"Kəlɔm","chapter":"13","verse":"19","text":"Nǝtɛn sɔ kǝcǝrɛ kɔ tɔyɔnɛ atɔf ŋɔtɔt ŋɔ kɔ tɔyɔnɛ atɔf ŋɛlɛc ŋɔ-ɛ, kɔ tɔyɔnɛ sədare səŋan mopoc mopoc mɔ ŋandɛ kɔ tɔyɔnɛ sədare səŋan samba səŋeci s'aŋkɛlɛ si-ɛ."},{"book":"Kəlɔm","chapter":"13","verse":"20","text":"Nǝkɔkcɛ sɔ kǝcǝrɛ kɔ tɔyɔnɛ antɔf ŋaŋan ŋentesɛ yɔbɔf, kɔ tɔyɔnɛ ŋɔfɔtesɛ yɔbɔf-ɛ, kɔ tɔyɔnɛ atɔf ŋaŋɔkɔ ŋɔyɔ tɔk, kɔ tɔyɔnɛ ŋɔyɔ fɛ tɔk-ɛ. Nəbaŋsɛ, nəpimɛnɛ yokom ya tɔk ya atɔf ŋaŋɔkɔ, bawo tɛm ta kəpim ta yokom yɔcɔkɔ-cɔkɔ ya wɛn tɔ.»"},{"book":"Kəlɔm","chapter":"13","verse":"21","text":"Kɔ afum akakɔ anasom mɔ ŋampɛ, kɔ ŋaŋkɔ ŋatɛnəs yɔk-yɔk mes ma atɔf ŋa Kanaŋ, kəyɛfɛ tɛgbərɛ ta Cin haŋ dare da Rehob, ndɛ dɔlɔtərnɛ Lebo Hamat mɔ."},{"book":"Kəlɔm","chapter":"13","verse":"22","text":"Kɔ ŋampɛrnɛ ta Nɛkɛf, kɔ ŋaŋkɔ haŋ Hebərɔŋ nde afum aŋeci yuruya ya Anak, Ahiman, Sesay kɔ Talmay, yɛnayi mɔ. Analɔ dare da Hebərɔŋ meren camət-mɛrəŋ mecepər a padelɔ dare da Coyan ca Misira."},{"book":"Kəlɔm","chapter":"13","verse":"23","text":"Kɔ ŋaŋkɔ haŋ nde kəŋgbɔkɔ ka Ɛskɔl nde ŋanagbinti aŋgbɔŋkəlɔ ŋa wɛn kɔ acɛk ŋa pokom pa ŋi mɔ, kɔ ŋasɛlɛŋ yi kɔ afum mɛrəŋ ŋaŋgbaŋnɛ. Kɔ ŋampimɛnɛ sɔ yokom ya cəpare kɔ ya fik."},{"book":"Kəlɔm","chapter":"13","verse":"24","text":"K'awe kəfo kaŋkɔ Ɛskɔl, ti tɔyɔnɛ cəHebəre «Acɛk» teta acɛk ŋɔkɔ aka Yisrayel ŋanapim di mɔ."},{"book":"Kəlɔm","chapter":"13","verse":"25","text":"Ntɛ mata wəco maŋkəlɛ (40) mencepər mɔ, k'asom ŋalukus kəyɛfɛ atɔf ŋɔkɔ ŋanakɔ kətɛnəs mes yɔk-yɔk mɔ."},{"book":"Kəlɔm","chapter":"13","verse":"26","text":"Ŋandebɛrɛ, kɔ ŋaŋkɔ ndena Musa, Aruna kɔ kəloŋkanɛ ka aka Yisrayel fəp aŋɛ ŋayi Kadɛs, nde tɛgbərɛ ta Paran mɔ. K'asom ŋaloku Musa kɔ Aruna kɔ kəloŋkanɛ ka aka Yisrayel fəp tɔkɔ ŋananəŋk mɔ, kɔ ŋamentərɛnɛ ŋa yokom ya tɔk ya atɔf ŋaŋɔkɔ."},{"book":"Kəlɔm","chapter":"13","verse":"27","text":"Kɔ ŋalɔm: «Səŋkɔ nde atɔf ŋɔkɔ mənasom su mɔ. Atɔf ŋoboŋu dalɛ k’awop yati ŋɔ. Yokom ya tɔk ya di yɔ yaŋyɛ!"},{"book":"Kəlɔm","chapter":"13","verse":"28","text":"Mba afum aŋɛ ŋayi atɔf ŋaŋɔkɔ mɔ ŋayɔ fənɔntər, sədare səŋan səmbɛk, k'aŋkɛlɛ si samba. Sənəŋk di yati yuruya ya Anak, afum aŋeci."},{"book":"Kəlɔm","chapter":"13","verse":"29","text":"Aka Amalɛk ŋandɛ Nɛkɛf. AHit, aYebus kɔ aka Amɔr ŋandɛ dəmɔrɔ, kɔ aKanaŋ, ŋa ŋandɛ kəba kəsək kɔ gbɛp ya kəŋgbɔkɔ ka Yurdɛn.»"},{"book":"Kəlɔm","chapter":"13","verse":"30","text":"Kɔ Kalɛb ɔsɔŋɛ afum kəcaŋk fɔr ya Musa kiriŋ. K'oloku: «Pakɔ pabaŋ atɔf, aŋkɔtam ŋa!»"},{"book":"Kəlɔm","chapter":"13","verse":"31","text":"Mba asom alɔma akɔ ŋanakɔ kɔ ŋa mɔ, ŋaloku Musa: «Afɔtam kəkɔsutɛnɛ kɔ afum akaŋɛ, bawo ŋayɔ sɔkət ŋatas su.»"},{"book":"Kəlɔm","chapter":"13","verse":"32","text":"Kɔ ŋayɛfɛ kəloku pəlɛc pa atɔf ŋaŋɔkɔ aka Yisrayel fɔr kiriŋ. Kɔ ŋaloku: «Atɔf nŋɛ sənanɔŋkər kəkɔkcɛ mes ma di mɔ, atɔf ŋɔ nŋɛ ŋendif afum aŋɛ ŋander kəndɛ di mɔ. Afum aŋɛ sənəŋk di mɔ fəp, afum aŋeci ŋɔ."},{"book":"Kəlɔm","chapter":"13","verse":"33","text":"Afum aŋɛ sənəŋk di mɔ, ŋaŋɛc tɛcəmɛ. Aka yuruya ya Anak yɔ. K'ayi ŋa kəsək-ɛ, səŋyi pəmɔ cəntaŋgbɛ. Tatɔkɔ yati tɔ ŋancnəŋk su.»"}]}