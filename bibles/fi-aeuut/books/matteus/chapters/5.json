{"data":[{"book":"Matteus","chapter":"5","verse":"1,2","text":"Eräänä päivänä väkeä alkoi taas kokoontua. Jeesus lähti oppilaidensa kanssa vuorenrinteelle ja istuutui opettamaan heitä."},{"book":"Matteus","chapter":"5","verse":"3","text":"»Onnellisia ovat ne ihmiset, jotka tarvitsevat Jumalaa: heille annetaan taivaan valtakunta», Jeesus sanoi."},{"book":"Matteus","chapter":"5","verse":"4","text":"»Onnellisia ovat murheelliset, sillä he saavat lohdutuksen."},{"book":"Matteus","chapter":"5","verse":"5","text":"Onnellisia ovat nöyrät, sillä koko maa on heidän."},{"book":"Matteus","chapter":"5","verse":"6","text":"Onnellisia ovat ne, jotka toivovat Jumalan tahdon tapahtuvan: heidän toiveensa toteutuu."},{"book":"Matteus","chapter":"5","verse":"7","text":"Onnellisia ovat hyväsydämiset ja ystävälliset ihmiset: heidät itsensäkin armahdetaan."},{"book":"Matteus","chapter":"5","verse":"8","text":"Onnellisia ovat mieleltään puhtaat, sillä he näkevät Jumalan."},{"book":"Matteus","chapter":"5","verse":"9","text":"Onnellisia ovat rauhantekijät, sillä Jumala kutsuu heitä lapsikseen."},{"book":"Matteus","chapter":"5","verse":"10","text":"Onnellisia ovat nekin, joita vainotaan uskonsa tähden, sillä taivaan valtakunta on heidän."},{"book":"Matteus","chapter":"5","verse":"11,12","text":"Olkaa vain iloisia, kun teitä pilkataan ja syrjitään ja teistä puhutaan valetta siksi, että seuraatte minua! Saatte taivaassa suunnattoman arvokkaan palkinnon. Muistakaa, että entisaikojen profeettojakin vainottiin."},{"book":"Matteus","chapter":"5","verse":"13","text":"Te olette maailman suola. Jos suola menettää makunsa, siitä ei ole enää kenellekään mitään hyötyä, ja se heitetään pois."},{"book":"Matteus","chapter":"5","verse":"14","text":"Te olette maailman valo, vuorella oleva kaupunki, joka näkyy kauas pimeässä."},{"book":"Matteus","chapter":"5","verse":"15,16","text":"Älkää estäkö valoanne näkymästä! Antakaa sen loistaa kaikille: tehkää hyvää, niin kaikki ylistävät Isäänne, joka on taivaassa."},{"book":"Matteus","chapter":"5","verse":"17","text":"Alkää luulko, että olen tullut kumoamaan Mooseksen lain ja profeettojen varoitukset. Olen tullut täyttämään ja toteuttamaan ne."},{"book":"Matteus","chapter":"5","verse":"18","text":"Niin kauan kuin taivas ja maa ovat olemassa, pysyy lakikin pienintä yksityiskohtaa myöten voimassa – aina siihen asti kunnes loppu tulee.5:18 Sananmukaisesti: »kunnes kaikki on tapahtunut»."},{"book":"Matteus","chapter":"5","verse":"19","text":"Jos joku rikkoo pienimmänkin käskyn ja opettaa muitakin tekemään samalla tavalla, hän on taivaan valtakunnassa kaikkein vähäpätöisin. Ne, jotka opettavat noudattamaan Jumalan lakeja ja itsekin tottelevat niitä, ovat siellä suuria."},{"book":"Matteus","chapter":"5","verse":"20","text":"Pitäkää varanne! Jos teillä ei ole syvempää yhteyttä Jumalaan5:20 Sananmukaisesti: »ellei vanhurskautenne ole paljon suurempi». kuin fariseuksilla ja muilla juutalaisten johtajilla, ette pääse taivaan valtakuntaan."},{"book":"Matteus","chapter":"5","verse":"21","text":"Mooseksen lain mukaan murhaajalle kuuluu kuolemanrangaistus."},{"book":"Matteus","chapter":"5","verse":"22","text":"Mutta minä sanon teille, että jos suututte veljeenne, olette jo ansainneet rangaistuksen. Jos sanotte häntä typeräksi, teidät pitäisi tuomita oikeudessa5:22 Sananmukaisesti: »suuressa neuvostossa», joka oli juutalaisten korkein hallinnollinen elin ja tuomioistuin., ja jos sanotte häntä hulluksi, ansaitsisitte helvetin tulen."},{"book":"Matteus","chapter":"5","verse":"23","text":"Kun seisot temppelissä alttarin edessä tuomassa lahjaa Jumalalle, voit äkkiä muistaa, etteivät ystäväsi ja sinun välit ole kunnossa."},{"book":"Matteus","chapter":"5","verse":"24","text":"Jätä silloin lahjasi alttarin luo ja mene selvittämään asiat ystäväsi kanssa. Tule vasta sitten uhraamaan."},{"book":"Matteus","chapter":"5","verse":"25,26","text":"Tee pian sovinto, jos olet jonkun kanssa riidoissa. Hän voi muuten haastaa sinut oikeuteen. Joudut velkavankeuteen etkä pääse vapaaksi, ennen kuin olet maksanut viimeisenkin killingin."},{"book":"Matteus","chapter":"5","verse":"27","text":"Mooseksen laki kieltää tekemästä aviorikosta,"},{"book":"Matteus","chapter":"5","verse":"28","text":"mutta minä sanon teille, että jokainen, joka katsookin naista himoiten, on jo sisimmässään tehnyt hänen kanssaan aviorikoksen."},{"book":"Matteus","chapter":"5","verse":"29","text":"Jos siis silmäsi5:29 Sananmukaisesti: »oikea silmäsi». saa sinut himoitsemaan, revi se irti ja heitä menemään! On parempi, että menetät silmäsi kuin että joudut helvettiin."},{"book":"Matteus","chapter":"5","verse":"30","text":"Samoin jos oikea kätesi saa sinut tekemään väärin, leikkaa se irti ja heitä menemään. On parempi elää käsipuolena kuin joutua kadotukseen."},{"book":"Matteus","chapter":"5","verse":"31","text":"Mooseksen laki sanoo: ’Jos joku haluaa erota vaimostaan, hänen on vain annettava tälle erotodistus.’"},{"book":"Matteus","chapter":"5","verse":"32","text":"Vakuutan teille, että jos ero johtuu muusta kuin uskottomuudesta, eroamalla mies pakottaa vaimonsa aviorikokseen. Myös se, joka menee eronneen naisen kanssa naimisiin, tekee aviorikoksen."},{"book":"Matteus","chapter":"5","verse":"33","text":"Mooseksen laki sanoo myös: ’Älä riko valaa, jonka olet antanut Jumalalle, vaan täytä kaikki valasi.’"},{"book":"Matteus","chapter":"5","verse":"34","text":"Mutta minäpä sanon teille: Älkää koskaan vannoko! Älkää vannoko taivaan kautta, sillä taivas on Jumalan valtaistuin."},{"book":"Matteus","chapter":"5","verse":"35","text":"Älkää vannoko maan nimessä, sillä maa on Jumalan astinlauta. Älkää vannoko myöskään Jerusalemin kautta. Se on suuren kuninkaan pääkaupunki."},{"book":"Matteus","chapter":"5","verse":"36","text":"Älä vanno pääsi kautta, sillä et voi muuttaa hiuksiasi mustiksi tai valkoisiksi."},{"book":"Matteus","chapter":"5","verse":"37","text":"Sano vain yksinkertaisesti ’kyllä’ tai ’ei’! Sanasi riittää. Asiat eivät ole oikein, jos sinun on vahvistettava lupauksesi valalla."},{"book":"Matteus","chapter":"5","verse":"38","text":"Mooseksen lain mukaan pahoinpitely on kostettava samalla mitalla: ’Silmä silmästä, hammas hampaasta.’"},{"book":"Matteus","chapter":"5","verse":"39","text":"Mutta minä sanon: Älkää ruvetko taistelemaan väkivaltaa vastaan. Jos joku lyö sinua poskelle, käännä hänelle toinenkin."},{"book":"Matteus","chapter":"5","verse":"40","text":"Jos joku tahtoo käydä kanssasi oikeutta ja viedä sinulta paidan, anna hänelle takkisikin."},{"book":"Matteus","chapter":"5","verse":"41","text":"Jos Rooman sotilaat vaativat sinua kantamaan tavaroitaan kilometrin, kanna kaksi."},{"book":"Matteus","chapter":"5","verse":"42","text":"Jos joku pyytää sinulta jotakin, anna se hänelle, äläkä käännä selkääsi sille, joka tahtoisi sinulta lainaa."},{"book":"Matteus","chapter":"5","verse":"43","text":"Meitä on käsketty rakastamaan ystäviämme ja vihaamaan vihollisiamme."},{"book":"Matteus","chapter":"5","verse":"44","text":"Minä käsken teidän rakastaa myös vihollisianne. Rukoilkaa niiden puolesta, jotka vainoavat teitä."},{"book":"Matteus","chapter":"5","verse":"45","text":"Silloin osoittaudutte Taivaan Isän lapsiksi. Hänen aurinkonsa paistaa sekä pahoille että hyville, ja hän antaa sataa sekä rehellisille että epärehellisille."},{"book":"Matteus","chapter":"5","verse":"46","text":"Kyllä pahat ihmisetkin rakastavat niitä, jotka rakastavat heitä. Mitä ihmeellistä siinä on?"},{"book":"Matteus","chapter":"5","verse":"47","text":"Jos osoitatte ystävyyttä vain omille ystävillenne, ette mitenkään eroa pakanoista."},{"book":"Matteus","chapter":"5","verse":"48","text":"Teidän on oltava yhtä täydellisiä kuin Isänne, joka on taivaassa.»"}]}