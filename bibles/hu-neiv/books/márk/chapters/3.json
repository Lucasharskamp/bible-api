{"data":[{"book":"Márk","chapter":"3","verse":"1","text":"És ismét bement a zsinagógába. Volt ott egy sorvadt kezű ember;"},{"book":"Márk","chapter":"3","verse":"2","text":"és lesték őt, hogy meggyógyítja-e szombatnapon, hogy megvádolhassák."},{"book":"Márk","chapter":"3","verse":"3","text":"Akkor ezt mondta a megszáradt kezű embernek: „Állj elő középre.“"},{"book":"Márk","chapter":"3","verse":"4","text":"Azoknak pedig ezt mondta: „Szabad-e szombatnapon jót vagy rosszat tenni, lelket menteni vagy kioltani?“ De azok hallgattak."},{"book":"Márk","chapter":"3","verse":"5","text":"Ő pedig haragosan nézte őket, bánkódva szívük keménysége miatt; majd ezt mondta az embernek: „Nyújtsd ki a kezedet.“ Erre kinyújtotta, és meggyógyult a keze, és ép lett, mint a másik."},{"book":"Márk","chapter":"3","verse":"6","text":"Akkor a farizeusok kimenve, a Heródes-pártiakkal mindjárt tanácsot tartottak ellene, hogy elveszítsék őt."},{"book":"Márk","chapter":"3","verse":"7","text":"Jézus pedig elment tanítványaival a tenger mellé, ahová nagy sokaság követte őt Galileából és Júdeából"},{"book":"Márk","chapter":"3","verse":"8","text":"Jeruzsálemből és Idumeából és a Jordánon túlról. A Tírusz és a Szidón környékiek is, amikor hallották, hogy miket tett, nagy sokasággal ment hozzá."},{"book":"Márk","chapter":"3","verse":"9","text":"Jézus pedig mondta tanítványainak, hogy egy kis hajót tartsanak számára készen a sokaság miatt, hogy ne szorongassák őt."},{"book":"Márk","chapter":"3","verse":"10","text":"Mert sokakat meggyógyított, úgyhogy akiknek valami bajuk volt, reá rohantak, hogy megérinthessék őt."},{"book":"Márk","chapter":"3","verse":"11","text":"A tisztátalan lelkek is, amikor meglátták őt, leborultak előtte, és így kiáltottak: „Te vagy az Istennek a Fia.“"},{"book":"Márk","chapter":"3","verse":"12","text":"Ő pedig erősen megfenyegette őket, nehogy felfedjék kilétét."},{"book":"Márk","chapter":"3","verse":"13","text":"Azután felment a hegyre, és magához szólította, akiket akart; és azok odamentek hozzá."},{"book":"Márk","chapter":"3","verse":"14","text":"És kiválasztott tizenkettőt, hogy vele legyenek, és hogy kiküldje őket prédikálni,"},{"book":"Márk","chapter":"3","verse":"15","text":"és hatalmuk legyen a betegeket gyógyítani és az ördögöket kiűzni:"},{"book":"Márk","chapter":"3","verse":"16","text":"Simont, akinek a Péter nevet adta;"},{"book":"Márk","chapter":"3","verse":"17","text":"és Jakabot, a Zebedeus fiát és Jánost, a Jakab testvérét, és a Boanerges nevet adta nekik, amely azt jelenti: mennydörgés fiai;"},{"book":"Márk","chapter":"3","verse":"18","text":"továbbá Andrást és Fülöpöt, Bertalant és Mátét, Tamást és Jakabot, az Alfeus fiát, Taddeust és a kananeai Simont"},{"book":"Márk","chapter":"3","verse":"19","text":"és Iskáriótes Júdást, aki el is árulta őt."},{"book":"Márk","chapter":"3","verse":"20","text":"Azután hazatértek. És ismét egybegyűlt a sokaság, annyira, hogy még enni sem tudtak emiatt."},{"book":"Márk","chapter":"3","verse":"21","text":"Amint az övéi ezt meghallották, eljöttek, hogy megfogják, mert azt mondták, hogy magán kívül van."},{"book":"Márk","chapter":"3","verse":"22","text":"Az írástudók pedig, akik Jeruzsálemből jöttek le, azt mondták, hogy Belzebub van vele, és az ördögök fejedelme által űzi ki az ördögöket."},{"book":"Márk","chapter":"3","verse":"23","text":"Ő pedig magához hívta őket, és példázatokban mondta nekik: „Sátán hogyan tud Sátánt kiűzni?"},{"book":"Márk","chapter":"3","verse":"24","text":"És ha egy ország önmagával meghasonlik, nem maradhat meg az az ország."},{"book":"Márk","chapter":"3","verse":"25","text":"És ha egy ház önmagával meghasonlik, nem maradhat meg az a ház."},{"book":"Márk","chapter":"3","verse":"26","text":"És ha a Sátán önmaga ellen támadt, és meghasonlott, nem maradhat meg, hanem vége van."},{"book":"Márk","chapter":"3","verse":"27","text":"Nem rabolhatja el senki az erősnek kincseit, bemenve annak házába, ha csak előbb az erőset meg nem kötözi, és azután rabolja ki annak házát."},{"book":"Márk","chapter":"3","verse":"28","text":"Bizony mondom néktek, hogy minden bűn megbocsáttatik az emberek fiainak, még a káromlások is mind, amelyekkel káromlanak:"},{"book":"Márk","chapter":"3","verse":"29","text":"De aki a Szentlélek ellen szól káromlást, nem nyer bocsánatot soha, hanem örök kárhozatra méltó.“"},{"book":"Márk","chapter":"3","verse":"30","text":"Ugyanis ezt mondták: „Tisztátalan lélek van benne.“"},{"book":"Márk","chapter":"3","verse":"31","text":"Ekkor megérkeztek testvérei és az ő anyja, és kívül megállva, beküldtek hozzá, és hívatták őt."},{"book":"Márk","chapter":"3","verse":"32","text":"Körülötte pedig sokaság ült, és mondták neki: „Íme, a te anyád és a te testvéreid odakint keresnek téged.“"},{"book":"Márk","chapter":"3","verse":"33","text":"Ő pedig ezt felelte nekik: „Ki az én anyám, vagy kik az én testvéreim?“"},{"book":"Márk","chapter":"3","verse":"34","text":"Azután végignézve köröskörül a körülötte ülőkön, ezt mondta: „Íme, az én anyám és az én testvéreim."},{"book":"Márk","chapter":"3","verse":"35","text":"Mert aki az Isten akaratát cselekszi, az az én fivérem, nővérem és az én anyám.“"}]}