{"data":[{"book":"Genesisi","chapter":"24","verse":"1","text":"Zvino Abhurahama akanga akwegura ava namakore mazhinji, uye Jehovha akanga amuropafadza pazvinhu zvose."},{"book":"Genesisi","chapter":"24","verse":"2","text":"Akati kumuranda wake mukuru womumba make, iye akanga ari mutariri wezvose zvaakanga anazvo, “Isa ruoko rwako pasi pechidya changu."},{"book":"Genesisi","chapter":"24","verse":"3","text":"Ndinoda kuti upike naJehovha, Mwari wokudenga uye Mwari wenyika, kuti haungatoreri mwanakomana wangu mukadzi kubva kuvanasikana vavaKenani, avo vandigere pakati pavo,"},{"book":"Genesisi","chapter":"24","verse":"4","text":"asi uchaenda kunyika yangu nokuhama dzangu ugondotorera mwanakomana wangu Isaka mukadzi.”"},{"book":"Genesisi","chapter":"24","verse":"5","text":"Muranda akabvunza akati, “Ko, kana mukadzi asingadi kuuya neni kunyika ino? Ndichazoenda here nomwanakomana wenyu kunyika yamakabva?”"},{"book":"Genesisi","chapter":"24","verse":"6","text":"Abhurahama akati, “Chenjera kuti urege kudzokera nomwanakomana wangu ikoko."},{"book":"Genesisi","chapter":"24","verse":"7","text":"Jehovha, Mwari wokudenga, akandibudisa muimba yababa vangu nomunyika yokuzvarwa kwangu uye iye akataura kwandiri akandivimbisa nemhiko achiti, ‘Ndichapa nyika iyi kuvana vako,’ achatuma mutumwa pamberi pako kuitira kuti ugogona kuwanira mwanakomana wangu mukadzi kubva ikoko."},{"book":"Genesisi","chapter":"24","verse":"8","text":"Kana mukadzi asingadi kuuya newe, iwe uchasunungurwa pamhiko yangu iyi. Usadzokera chete nomwanakomana wangu ikoko.”"},{"book":"Genesisi","chapter":"24","verse":"9","text":"Saka muranda akaisa ruoko rwake pasi pechidya chatenzi wake Abhurahama akapika mhiko kwaari maererano neshoko iri."},{"book":"Genesisi","chapter":"24","verse":"10","text":"Ipapo muranda akatora ngamera dzatenzi wake gumi akaenda, akatora mhando dzezvinhu zvose zvakanaka kubva kuna tenzi wake. Akasimuka akaenda kuAramu Naharaimu akananga kuguta reNahori."},{"book":"Genesisi","chapter":"24","verse":"11","text":"Akaita kuti ngamera dzipfugame pasi pedyo netsime raiva kunze kweguta; kwakanga kwava kudoka, nguva yaibuda vakadzi kundochera mvura."},{"book":"Genesisi","chapter":"24","verse":"12","text":"Akanyengetera akati, “Haiwa Jehovha, Mwari watenzi wangu Abhurahama, itai kuti ndibudirire nhasi, muitire tenzi wangu Abhurahama zvakanaka."},{"book":"Genesisi","chapter":"24","verse":"13","text":"Onai, ndimire parutivi petsime rino, uye vanasikana vavanhu vomuguta rino vari kubuda vachiuya kuzochera mvura."},{"book":"Genesisi","chapter":"24","verse":"14","text":"Ngazviitike kuti pandinoti kumusikana, ‘Ndapota, tura chirongo chako kuti ndinwewo mvura,’ uye iye akati, ‘Inwai henyu uye ndichanwisawo ngamera dzenyu’ ngaave iye wamasarudzira muranda wenyu Isaka. Naizvozvo ndichaziva kuti maitira tenzi wangu zvakanaka.”"},{"book":"Genesisi","chapter":"24","verse":"15","text":"Asati apedza kunyengetera, Rabheka akasvika nechirongo chake papfudzi rake. Akanga ari mwanasikana waBhetueri mwanakomana waMirika, mukadzi waNahori mununʼuna waAbhurahama."},{"book":"Genesisi","chapter":"24","verse":"16","text":"Musikana akanga akanaka kwazvo, ari mhandara; hakuna murume akanga ambovata naye. Akaenda kutsime, akazadza chirongo chake akadzokazve."},{"book":"Genesisi","chapter":"24","verse":"17","text":"Muranda akamhanya akandosangana naye akati, “Ndapota, ndipewo mvura shoma shoma yokunwa kubva muchirongo chako.”"},{"book":"Genesisi","chapter":"24","verse":"18","text":"Iye akati, “Inwai henyu, ishe wangu,” akakurumidza kutura chirongo mumaoko ake uye akamupa kuti anwe."},{"book":"Genesisi","chapter":"24","verse":"19","text":"Shure kwokumupa mvura kuti anwe, akati, “Ndichachererawo ngamera dzenyu mvura, kusvikira dzapedza kunwa.”"},{"book":"Genesisi","chapter":"24","verse":"20","text":"Saka akakurumidza kudururira mvura yaiva muchirongo chake muchinwiro, akamhanyira kutsime zvakare kundochera imwe mvura zhinji, akachera yakakwanira ngamera dzake."},{"book":"Genesisi","chapter":"24","verse":"21","text":"Asina chaakataura, murume uyu akamutarisisa kuti azive kuti Jehovha akanga aita kuti rwendo rwake rubudirire here kana kuti kwete."},{"book":"Genesisi","chapter":"24","verse":"22","text":"Ngamera dzakati dzapedza kunwa, murume uya akatora mhete yegoridhe yapamhino yairema hafu yeshekeri24:22 magiramu angaita 6 nezvishongo zviviri zvamaoko zvairema mashekeri gumi24:22 magiramu angaita 115."},{"book":"Genesisi","chapter":"24","verse":"23","text":"Ipapo akamubvunza akati, “Uri mwanasikana waaniko? Ndapota, dondiudzawo, kumba kwababa vako kungaita nzvimbo yedu yokuvata here?”"},{"book":"Genesisi","chapter":"24","verse":"24","text":"Akamupindura akati, “Ndiri mwanasikana waBhetueri, mwanakomana waMirika akaberekera Nahori.”"},{"book":"Genesisi","chapter":"24","verse":"25","text":"Uye akatizve, “Tine uswa hwakawanda namashanga, uyewo nenzvimbo yenyu yokuvata.”"},{"book":"Genesisi","chapter":"24","verse":"26","text":"Ipapo murume uya akakotamira pasi akanamata Jehovha,"},{"book":"Genesisi","chapter":"24","verse":"27","text":"akati, “Jehovha ngaarumbidzwe, Mwari watenzi wangu Abhurahama, iye asina kurega kuita zvakanaka nokutendeka kwake kuna tenzi wangu. Kana ndirini, Jehovha akanditungamirira parwendo rwangu akandisvitsa kumba kwehama dzatenzi wangu.”"},{"book":"Genesisi","chapter":"24","verse":"28","text":"Musikana akamhanya akandoudza veimba yamai vake pamusoro pezvinhu zvose izvi."},{"book":"Genesisi","chapter":"24","verse":"29","text":"Zvino Rabheka akanga ane hanzvadzi yainzi Rabhani, uye iye akakurumidza kubuda akaenda kumurume uya kutsime."},{"book":"Genesisi","chapter":"24","verse":"30","text":"Akati achingoona mhete yemhino nezvishongo mumaoko ehanzvadzi yake, uye anzwa Rabheka achitaura zvakanga zvarehwa nomurume uyu kwaari, akabuda akaenda kumurume akamuwana amire pangamera pedyo netsime."},{"book":"Genesisi","chapter":"24","verse":"31","text":"Akati, “Uya iwe wakaropafadzwa naJehovha. Wakamirireiko pano? Ndatogadzira imba nenzvimbo yengamera.”"},{"book":"Genesisi","chapter":"24","verse":"32","text":"Saka murume uya akaenda kumba, uye ngamera dzakaturwa. Uswa namashanga zvakavigirwa ngamera, uye iye navanhu vake vakavigirwa mvura kuti vashambe tsoka dzavo."},{"book":"Genesisi","chapter":"24","verse":"33","text":"Zvokudya zvakaiswa pamberi pake, asi iye akati, “Handingatongodyi kusvikira ndakuudzai zvandinoda kureva.”"},{"book":"Genesisi","chapter":"24","verse":"34","text":"Saka iye akati, “Ndiri muranda waAbhurahama."},{"book":"Genesisi","chapter":"24","verse":"35","text":"Jehovha akaropafadza tenzi wangu kwazvo, uye ava mupfumi. Akamupa makwai nemombe, sirivha negoridhe, varandarume navarandakadzi, ngamera nembongoro."},{"book":"Genesisi","chapter":"24","verse":"36","text":"Sara mukadzi watenzi wangu akamuberekera mwanakomana panguva yokukwegura kwake, uye akamupa zvinhu zvose zvaanazvo."},{"book":"Genesisi","chapter":"24","verse":"37","text":"Uye tenzi wangu akaita kuti ndipike mhiko, uye akati, ‘Haufaniri kutorera mwanakomana wangu mukadzi kubva kuvanasikana vavaKenani, munyika yandigere,"},{"book":"Genesisi","chapter":"24","verse":"38","text":"asi enda kumhuri yababa vangu uye nokuimba yangu, undotorera mwanakomana wangu mukadzi ikoko.’"},{"book":"Genesisi","chapter":"24","verse":"39","text":"“Ipapo ndakabvunza tenzi wangu ndikati, ‘Ko, kana mukadzi akasauya neni?’"},{"book":"Genesisi","chapter":"24","verse":"40","text":"“Akapindura akati, ‘Jehovha, iye wandinofamba pamberi pake, achatuma mutumwa wake newe uye achaita kuti rwendo rwenyu rubudirire, kuti uwanire mwanakomana wangu mukadzi, paunoenda kuimba yokwangu, kumhuri yababa vangu."},{"book":"Genesisi","chapter":"24","verse":"41","text":"Zvino, kana wasvika kuimba yokwangu, iwe uchasunungurwa pamhiko kunyange vakaramba kumupa kwauri, uchasunungurwa pamhiko yangu.’"},{"book":"Genesisi","chapter":"24","verse":"42","text":"“Pandasvika patsime nhasi, ndati, ‘Haiwa Jehovha, Mwari watenzi wangu Abhurahama, kana muchida, ndapota ndipeiwo kubudirira parwendo rwandafamba."},{"book":"Genesisi","chapter":"24","verse":"43","text":"Tarirai, ndimire parutivi petsime iri; kana musikana akabuda kuzochera mvura uye ndikati kwaari, “Ndapota rega ndinwe mvura shoma shoma kubva muchirongo chako,”"},{"book":"Genesisi","chapter":"24","verse":"44","text":"uye kana iye akati kwandiri, “Inwai henyu, uye ndichachererawo ngamera dzenyu,” ngaave iye asarudzirwa mwanakomana watenzi wangu naJehovha.’"},{"book":"Genesisi","chapter":"24","verse":"45","text":"“Ndisati ndapedza kunyengetera mumwoyo mangu, Rabheka auya, ane chirongo chake papfudzi rake. Aenda kutsime uye akachera mvura, uye ini ndikati kwaari, ‘Ndapota ndipewo mvura ndinwe.’"},{"book":"Genesisi","chapter":"24","verse":"46","text":"“Akurumidza kutura chirongo chake papfudzi rake akati, ‘Inwai henyu, uye ndichanwisa ngamera dzenyuwo.’ Saka ndanwa mvura, uye anwisawo ngamera."},{"book":"Genesisi","chapter":"24","verse":"47","text":"“Ndamubvunza ndikati, ‘Uri mwanasikana waaniko?’"},{"book":"Genesisi","chapter":"24","verse":"48","text":"uye ndakotama pasi ndikanamata Jehovha. Ndarumbidza Jehovha, Mwari watenzi wangu Abhurahama, uyo akanditungamirira munzira yakarurama kuti ndiwane muzukuru womununʼuna watenzi wangu kuti ave mukadzi womwanakomana wake."},{"book":"Genesisi","chapter":"24","verse":"49","text":"Zvino kana muchaitira zvakanaka nokutendeka kuna tenzi wangu, ndiudzei; uye kana zvisizvo, ndiudzei, kuti ndigoziva kwokuenda.”"},{"book":"Genesisi","chapter":"24","verse":"50","text":"Rabhani naBhetueri vakapindura vakati, “Izvi zvinobva kuna Jehovha; isu hatina chinhu chatingataura kwauri, chakaipa kana chakanaka."},{"book":"Genesisi","chapter":"24","verse":"51","text":"Hoyu Rabheka; mutore uende, uye ngaave mukadzi womwanakomana watenzi wako, sokutungamirirwa kwawaitwa naJehovha.”"},{"book":"Genesisi","chapter":"24","verse":"52","text":"Muranda waAbhurahama akati anzwa zvavakataura, akakotama pasi pamberi paJehovha."},{"book":"Genesisi","chapter":"24","verse":"53","text":"Ipapo muranda akabudisa goridhe nezvishongo zvesirivha nenguo dzokufuka akazvipa kuna Rabheka; uye akapawo zvipo zvomutengo mukuru kuhanzvadzi yake nokuna mai vake."},{"book":"Genesisi","chapter":"24","verse":"54","text":"Ipapo iye navarume vakanga vanaye vakadya vakanwa, uye vakararapo usiku uho."},{"book":"Genesisi","chapter":"24","verse":"55","text":"Asi hanzvadzi yake namai vake vakapindura vakati, “Regai musikana agare nesu mazuva angaita kana gumi; ipapo mungazoenda henyu.”"},{"book":"Genesisi","chapter":"24","verse":"56","text":"Asi akati kwavari, “Musandirambidza, sezvo zvino Jehovha akandipa kubudirira parwendo rwangu. Ndiregei hangu ndiende kuna tenzi wangu.”"},{"book":"Genesisi","chapter":"24","verse":"57","text":"Ipapo vakati, “Regai tidane musikana timubvunze nezvazvo.”"},{"book":"Genesisi","chapter":"24","verse":"58","text":"Saka vakadana Rabheka vakamubvunza vakati, “Uchaenda here nomurume uyu?”"},{"book":"Genesisi","chapter":"24","verse":"59","text":"Saka vakaendesa hanzvadzi yavo Rabheka, pamwe chete nomureri wake nomuranda waAbhurahama navanhu vake."},{"book":"Genesisi","chapter":"24","verse":"60","text":"Uye vakaropafadza Rabheka vakati,"},{"book":"Genesisi","chapter":"24","verse":"61","text":"Ipapo Rabheka navasikana vake vakagadzirira vakatasva ngamera dzavo vakaenda nomurume uya. Saka muranda akatora Rabheka akabva aenda."},{"book":"Genesisi","chapter":"24","verse":"62","text":"Zvino Isaka akanga achibva kuBheeri Rahai Roi, nokuti akanga achigara kuNegevhi."},{"book":"Genesisi","chapter":"24","verse":"63","text":"Humwe usiku akabuda akaenda musango kuti ambondorangarira, uye paakasimudza meso ake, akaona ngamera dzichiswedera,"},{"book":"Genesisi","chapter":"24","verse":"64","text":"naRabhekawo akasimudza meso ake akaona Isaka. Akaburuka kubva pangamera yake"},{"book":"Genesisi","chapter":"24","verse":"65","text":"uye akabvunza muranda akati, “Ndianiko murume ari musango uyo ari kuuya kuzosangana nesu?”"},{"book":"Genesisi","chapter":"24","verse":"66","text":"Ipapo muranda akaudza Isaka zvose zvaakanga aita."},{"book":"Genesisi","chapter":"24","verse":"67","text":"Isaka akamupinza mutende ramai vake Sara, uye akawana Rabheka. Saka akava mukadzi wake, uye akamuda; naizvozvo Isaka akanyaradzwa shure kwokufa kwamai vake."}]}