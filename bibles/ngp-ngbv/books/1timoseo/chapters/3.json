{"data":[{"book":"1Timoseo","chapter":"3","verse":"1","text":"Ulosi uno ni kindedi kugamba, Mnt'hu akuunga kunda kilongozi we difyo dya wahuwila akumunk'wamunk'wa kwa ndima yedi."},{"book":"1Timoseo","chapter":"3","verse":"2","text":"Kilongozi ywa fyo dya wahuwila wa Yesu Kilisito aungwa kunda mnt'hu heekubelwa, ande ywa ndoza ya mvele yumwenga, naho ande mt'hu akuudaha umoyo wakwe, heina mbuli za jangajila, ande mkise, naho mdahi wo kuhiniza,"},{"book":"1Timoseo","chapter":"3","verse":"3","text":"asekunda mkozi, naho asekunda mnk'humbizi hegu mhigani mna ande mjalamu, ase kuungisa matundu,"},{"book":"1Timoseo","chapter":"3","verse":"4","text":"ande mnt'hu akuidima vedi imp'huga ywakwe, no kuwatenda wanawe wamtegeleze naho wasekumbela kwa kint'hu chochose."},{"book":"1Timoseo","chapter":"3","verse":"5","text":"Kwaviya, uneva mnt'hu hakudaha kuidima imp'huga yakwe mwenye, naadahe vivihi kudidima idifyo dya wahuwila wa Mnungu?"},{"book":"1Timoseo","chapter":"3","verse":"6","text":"Mnt'hu heiina lupisi lutali kukongela aho engilaga mwe difyo dya wahuwila wa Kilisito, Yesu asekwink'higwa kulongoza, vileke asekukekweza niyo asengelwa enga viya yudya mwavu asengelwe."},{"book":"1Timoseo","chapter":"3","verse":"7","text":"Ande na nt'hogola yedi kwa want'hu hi we difyo dya want'hu wa Mnungu, anase kubelwa no kugwa mwo lwinika lwo Mwavu."},{"book":"1Timoseo","chapter":"3","verse":"8","text":"Iviya iviya wambizi mwe difyo dya wahuwila wa Yesu Kilisito waungwa wande na lugendo lwedi naho wakindedi, wasekunda wakozi, na kwa ugubaguba,"},{"book":"1Timoseo","chapter":"3","verse":"9","text":"waungwa kutozesa ukindedi wo mhuwi ugubulwe kwa kusagula kudamanya ayedi."},{"book":"1Timoseo","chapter":"3","verse":"10","text":"Wande kugezigwa, wananda hewekulongigwa vihile, wenk'higwe undima wawe."},{"book":"1Timoseo","chapter":"3","verse":"11","text":"Wavele wawe nawo wande na nyendo zedi, wasekunda wateti, wande wakuidaha mioyo yawe naho wakuhuwilwa mwe zimbu li zose."},{"book":"1Timoseo","chapter":"3","verse":"12","text":"Mndima we difyo dya wahuwila wa Yesu Kilisito ande na mvele yumwenga, naho adahe kuwakimaila vedi wanawe ne nyumba yakwe."},{"book":"1Timoseo","chapter":"3","verse":"13","text":"Kwaviya wambizi wakudamanya ndima yawe vedi nawaketende wakaulwe vedi ni want'hu, naho wadaha kuwagambila want'hu mhuwi umwa Yesu Kilisito haheina kogoha."},{"book":"1Timoseo","chapter":"3","verse":"14","text":"Nakuwandikila ayo naivo hakawiila kwiza kwako ivi."},{"book":"1Timoseo","chapter":"3","verse":"15","text":"Mna uneva hinasunguze, nk'hanana aya nayakugambile ivo kikuungwa kunda mwe nyumba ya Mnungu, idyo idifyo dya wahuwila wa Kilisito, umkola ne nk'hongelo ye kindedi."},{"book":"1Timoseo","chapter":"3","verse":"16","text":"Hakuhali kuuza uza kindedi kigubulwe cho lugendo lwetu lwe Kimnungu kugamba,"}]}