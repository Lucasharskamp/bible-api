{"data":[{"book":"Wafilipi","chapter":"3","verse":"1","text":"Avo, ndugu zangu, deng'heleleni kwa kuilumba na Mndewa. Sikona kamba kinhu bule kubwelela kwandika kija kinyandike aho haichanduso, kwavija nahatenda avo na mweye mokala goya."},{"book":"Wafilipi","chapter":"3","verse":"2","text":"Iteganyeni na wanhu waja otenda ganyolodoke, wanhu awo waigalile na umbwa, wanhu waja onanahiza kwingila kumbi."},{"book":"Wafilipi","chapter":"3","verse":"3","text":"Siye wao twingile kumbi kweli, siye tumtambikila Imulungu kwa Loho wake na toigodela Yesu Kilisito. Siye hatuigodela kihendo kitendigwa mulukuli."},{"book":"Wafilipi","chapter":"3","verse":"4","text":"Niye mwenyego nahadahile kuigodela mbuli azo. Kamba kuna munhu yoyose kogesa kodaha kuigodela kihendo cha kwingila kumbi, hanihuma niye bule."},{"book":"Wafilipi","chapter":"3","verse":"5","text":"Niye ving'halile na siku nane toka mvumbuke, ningizigwa kumbi. Niye na Mwiizilaeli too! Kulawa kabila da Benjamini. Niye na Muebulania too! Kwa mbuli ya kugoga Malagizo ga Musa, niye na Mfalisayo,"},{"book":"Wafilipi","chapter":"3","verse":"6","text":"niye ng'hala niwambile ng'hani kutenda mbuli azo mbaka nividununza vibumbila va wanhu wamtogole Yesu Kilisito. Kwa mbuli ya kutendigwa ninoga kwa kugagoga Malagizo, niye sibanange mbuli yoyose."},{"book":"Wafilipi","chapter":"3","verse":"7","text":"Lakini kwa mbuli ya Kilisito, gaja gose gangesile gonyongezela kinhu, sambi hagafaya bule."},{"book":"Wafilipi","chapter":"3","verse":"8","text":"Siyo gago gaiyeka, ila nokona kila kinhu hakifaya, mbuli ya unovu wa kumjuwa Yesu Kilisito Mndewa wangu. Mbuli yake nhogola kwasa kila kinhu, nigona gago gose kamba mavi, ili nimpate Kilisito."},{"book":"Wafilipi","chapter":"3","verse":"9","text":"Na kwa kuilumba nayo, niye silonda kabili noge mgameso ga Imulungu kwa kugagoga Malagizo. Lakini sambi ninoga mgameso ga Imulungu kwa kumtamanila Kilisito, kunoga kuko kolawa kwa Imulungu kubitila kutamanila."},{"book":"Wafilipi","chapter":"3","verse":"10","text":"Niye nolonda kumjuwa Kilisito na udahi wake wa kuzilibuka na kugaya nayo na kuigala nayo mwiiifa yake,"},{"book":"Wafilipi","chapter":"3","verse":"11","text":"ili na niye nitamanile kuwa nodaha kuzilibuligwa kwa wafile."},{"book":"Wafilipi","chapter":"3","verse":"12","text":"Silonga kuwa nimala kupata vinhu vose vino hebu nonge nitelela, lakini nogendelela kugangamala ili mhate fungu diyanikile Yesu Kilisito."},{"book":"Wafilipi","chapter":"3","verse":"13","text":"Ndugu zangu sigesa bule kamba nidipata fungu ajo, lakini kinhenda niye, noisemwa mbuli za kuchugu na nowamba kulola mbuli za kumwande."},{"book":"Wafilipi","chapter":"3","verse":"14","text":"Avo nolopola kukimbila mvike kuuhelelo ili mhate fungu da ugima wa kuulanga diyanikemele Imulungu kubitila Yesu Kilisito."},{"book":"Wafilipi","chapter":"3","verse":"15","text":"Siye wose tukangale muugima wa kuilumba na Kilisito tugese vivo. Lakini kamba wanhu wayagwe vimwili ogesa viyagwe, Imulungu kowatenda muzijuwe mbuli azo."},{"book":"Wafilipi","chapter":"3","verse":"16","text":"Lakini tugendelele kukweleleza nzila iija itugenda nayo mbaka sambi."},{"book":"Wafilipi","chapter":"3","verse":"17","text":"Ndugu zangu kwelelezeni vinhendile niye. Waloleni goya wanhu waja otenda kamba vituwalongele mweye."},{"book":"Wafilipi","chapter":"3","verse":"18","text":"Kwavija miyanza mingi niwalongela mbuli ino, na sambi nowalongela kabili kwa mahozi kuwa, wanhu bwando okala kamba waihila na usenga wa kufa kwa Kilisito mumsalaba."},{"book":"Wafilipi","chapter":"3","verse":"19","text":"Wanhu awo obanangika, kwavija otambikila vija viwosulukila mzing'huli zao, na oigodela mbuli zigela kinyala na ogesa mbuli za mwiisi."},{"book":"Wafilipi","chapter":"3","verse":"20","text":"Lakini siye twa wenekae wa kuulanga, na tombeta kwa kusulukila Mkombola wetu Mndewa Yesu Kilisito, yeze kulawa kuulanga."},{"book":"Wafilipi","chapter":"3","verse":"21","text":"Kozigalusa ng'huli zetu zinyolila na kuzitenda ziigale na lukuli lwake lwa ukulu. Kotenda avo kwa nguvu yake yakutawala vinhu vose."}]}