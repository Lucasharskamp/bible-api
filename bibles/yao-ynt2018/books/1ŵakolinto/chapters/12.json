{"data":[{"book":"1 Ŵakolinto","chapter":"12","verse":"1","text":"Sambano achalongo achinjangu ngusaka mmanyilile yambone yankati mituuka jajikutyochela kwa Mbumu jwa Akunnungu."},{"book":"1 Ŵakolinto","chapter":"12","verse":"2","text":"Nkumanyilila kuti pamwaliji ngankwamanyilila Akunnungu, mwatawalikwe ni kulongoswa mpopelele minungu jangali ni umi yaani inyago."},{"book":"1 Ŵakolinto","chapter":"12","verse":"3","text":"Kwaligongo lyo ngusaka mmanyilile kuti, ngapagwa mundu jwakulongoswa ni Mbumu jwa Akunnungu jwakukombola kuŵecheta, “Che Yesu alweseche.” Ni sooni ngapagwa mundu jwakukombola kuŵecheta kuti, “Che Yesu ali Ambuje,” pangalongoswa ni Mbumu jwa Akunnungu."},{"book":"1 Ŵakolinto","chapter":"12","verse":"4","text":"Jipali mituuka jakupisyangana, nambo Mbumu jwakupeleganya ali jumope."},{"book":"1 Ŵakolinto","chapter":"12","verse":"5","text":"Sooni kutumichila kuli kwa kupisyangana nambo Ambuje ŵakutumichilwa ali ŵamope."},{"book":"1 Ŵakolinto","chapter":"12","verse":"6","text":"Ni sooni kupali kupisyangana kwa masengo, nambo Akunnungu ali ŵalaŵala ŵakupanganya masengo gose kwa ŵandu wose."},{"book":"1 Ŵakolinto","chapter":"12","verse":"7","text":"Mbumu jwa Akunnungu akuliunukula kwa kila mundu kwa uŵele wakupisyangana kwaligongo lya upoche wa ŵandu wose."},{"book":"1 Ŵakolinto","chapter":"12","verse":"8","text":"Mbumu jwa Akunnungu akumpa mundu jwine liloŵe lya lunda, ni Mbumu jwa Akunnungu jujojo akumpa mundu jwine liloŵe lya umanyilisi yakuti pakusaka."},{"book":"1 Ŵakolinto","chapter":"12","verse":"9","text":"Mbumu jujojo akumpa mundu jwine chikulupi, Mbumu jujojo akumpa mundu jwine ntuuka wa kwalamya ŵandu."},{"book":"1 Ŵakolinto","chapter":"12","verse":"10","text":"Mbumu jwa Akunnungu akumpa mundu jwine ntuuka wa kupanganya yakusimonjeka. Mbumu jujojo akumpa mundu jwine ntuuka wa kulondola, ni Mbumu jujojo akumpa mundu jwine ntuuka wa kujimanyilila mbumu ja unami ni Mbumu ja usyene. Ni mundu jwine akupegwa ntuuka wa kuŵecheta iŵecheto ineine ni mundu jwine akupegwa ntuuka wa kugopolela."},{"book":"1 Ŵakolinto","chapter":"12","verse":"11","text":"Nambo masengo gose go akugapanganya Mbumu jwa Akunnungu jumo pejo, achingaŵilaga kila mundu ntuuka wakupisyangana mpela yakuti pakusaka nsyene."},{"book":"1 Ŵakolinto","chapter":"12","verse":"12","text":"Mpela ila chiilu yachitite kuŵa chimo chachili ni iŵalo yeijinji, ni iŵalo yo namuno ili yejinji, ikuchigumba chiilu chimo, ni yaitite kuŵa kwa Kilisito."},{"book":"1 Ŵakolinto","chapter":"12","verse":"13","text":"Pakuŵa uweji wose twabatiswe kwa Mbumu jumo tuŵe chiilu chimo, iŵaga tuli Ŵayahudi pane ŵandu ŵangaŵa Ŵayahudi, iŵaga tuli achikapolo pane ŵandu ŵalechelelwe, wose twang'wechekwe Mbumu julajula jumo."},{"book":"1 Ŵakolinto","chapter":"12","verse":"14","text":"Pakuŵa chiilu nganichigumbikwa kwa chiŵalo chimo pe, nambo kwa iŵalo yejinji."},{"book":"1 Ŵakolinto","chapter":"12","verse":"15","text":"Lukongolo lwatiji, “Une nganima nkono, kwapele une ngaŵa ŵa chiilu,” Ana lukongolo ngaluŵa lwa chiilu kwa ligongo lyo?"},{"book":"1 Ŵakolinto","chapter":"12","verse":"16","text":"Ni liwiwi lyatiji, “Pakuŵa une ngaŵa liso, une ngaŵa lya chiilu,” Ana liwiwi ngaliŵa lya chiilu kwa ligongo lyo?"},{"book":"1 Ŵakolinto","chapter":"12","verse":"17","text":"Naga chiilu chose chikaliji liso kupikana kukaliji kwapi? Ni chiilu chose chikaliji liwiwi, mundu akakombwele chinauli kunusya?"},{"book":"1 Ŵakolinto","chapter":"12","verse":"18","text":"Nambo Akunnungu aiŵisile iŵalo yose mu chiilu cha kila mundu mpela iŵatite pakusaka."},{"book":"1 Ŵakolinto","chapter":"12","verse":"19","text":"Nambo iŵalo yose ikaliji chiŵalo chimo, chiilu chikaliji kwapi?"},{"book":"1 Ŵakolinto","chapter":"12","verse":"20","text":"Mpela yachitite kuŵa, chikwete iŵalo yejinji nambo chiilu chili chimo pe."},{"book":"1 Ŵakolinto","chapter":"12","verse":"21","text":"Liso ngalikukombola kuusalila nkono, “Ngangunsaka!” Namose ntwe nawo ngaukukombola kugasalila makongolo kuti, “Ngangunsaka!”"},{"book":"1 Ŵakolinto","chapter":"12","verse":"22","text":"Kupunda pele chiiwoneche kuti iŵalo ya chiilu yaili yakulepetala ni yaili yakusachilwa nnope."},{"book":"1 Ŵakolinto","chapter":"12","verse":"23","text":"Sooni aila iŵalo yatukwiganisya kuti yangali uchimbichisyo ni yatukuichimbichisya, ni iŵalo ya chiilu yaikuwoneka ili ya soni ni itukuiunichila nnope."},{"book":"1 Ŵakolinto","chapter":"12","verse":"24","text":"Nambo iŵalo yaikuwoneka pa meeso pa ŵandu, ngaikusaka kuunichikwa. Akunnungu nsyene achiŵisile chiilu mu chikotopasyo chanti yele ni kuipa uchimbichisyo aila iŵalo yaili yakulepetala."},{"book":"1 Ŵakolinto","chapter":"12","verse":"25","text":"Kwapele kukaŵa ni kulekangana muchiilu, nambo iŵalo inayose igosane."},{"book":"1 Ŵakolinto","chapter":"12","verse":"26","text":"Chiŵalo chimo chapotekaga iŵalo ine ikupoteka pamo nacho. Chiŵalo chimo chalapikwaga iŵalo ine ikusengwa pamo nacho."},{"book":"1 Ŵakolinto","chapter":"12","verse":"27","text":"Nipele ŵanyamwe wose ndi chiilu cha Kilisito, kila jumo jwenu ali chiŵalo cha chiilu cho."},{"book":"1 Ŵakolinto","chapter":"12","verse":"28","text":"Mu mpingo wa ŵandu ŵakunkulupilila Kilisito, Akunnungu ŵaŵisile ŵandanda achinduna ni ŵaŵili ŵakulondola ŵa Akunnungu ni ŵatatu ŵakwiganya, sooni ŵakupanganya yakusimonjeka ni sooni ŵaali ni mituuka jakulamya ŵakulwala, ni ŵakukombola kwakamusya ŵandu, ni ŵakukombola kwimilila masengo ni ŵakukombola kuŵecheta iŵecheto ineine."},{"book":"1 Ŵakolinto","chapter":"12","verse":"29","text":"Ana wose ali achinduna? Ana wose ali ŵakulondola? Ana wose ali ŵakwiganya? Ana wose ali ŵakupanganya yakusimonjeka?"},{"book":"1 Ŵakolinto","chapter":"12","verse":"30","text":"Ana wose akwete mituuka jakulamya ŵakulwala? Ana wose akuŵecheta iŵecheto ineine? Ana wose akwete ntuuka wa kugopolela iŵecheto ineine?"},{"book":"1 Ŵakolinto","chapter":"12","verse":"31","text":"Nipele nlajile kwannope kupata mituuka jajili jekulungwa. Nambo sambano chinannosye litala lyambone kupunda matala gose."}]}