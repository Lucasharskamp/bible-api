{"data":[{"book":"ЛЯВІТ","chapter":"9","verse":"1","text":"На восьмы дзень паклікаў Майсей Аарона і сыноў ягоных і старэйшынаў Ізраілевых"},{"book":"ЛЯВІТ","chapter":"9","verse":"2","text":"і сказаў Аарону: вазьмі сабе з валоў цяля ў ахвяру за грэх і барана на цэласпаленьне, абодвух без пахібы, і пастаў прад аблічча Гасподняе;"},{"book":"ЛЯВІТ","chapter":"9","verse":"3","text":"і сынам Ізраілевым скажы: вазьмеце казла ў ахвяру за грэх, і цяля, і ягня, адналетак, без пахібы, на цэласпаленьне,"},{"book":"ЛЯВІТ","chapter":"9","verse":"4","text":"і вала і барана ў ахвяру мірную, каб учыніць ахвяраваньне перад абліччам Гасподнім, і прынашэньне хлебнае, зьмяшанае з алеем, бо сёньня Гасподзь явіцца вам."},{"book":"ЛЯВІТ","chapter":"9","verse":"5","text":"І прынесьлі тое, што загадаў Майсей, да скініі сходу, і прыйшло ўсё супольства і стала перад абліччам Гасподнім."},{"book":"ЛЯВІТ","chapter":"9","verse":"6","text":"І сказаў Майсей: вось, што загадаў Гасподзь зрабіць, і зьявіцца вам слава Гасподняя."},{"book":"ЛЯВІТ","chapter":"9","verse":"7","text":"І сказаў Майсей Аарону: падыдзі да ахвярніка і ўчыні ахвяру тваю за грэх і цэласпаленьне тваё, і ачысьці сябе і народ, і зрабі прынашэньне ад народу, і ачысьці ім, як загадаў Гасподзь."},{"book":"ЛЯВІТ","chapter":"9","verse":"8","text":"І падышоў Аарон да ахвярніка і закалоў цяля, якое за яго, у ахвяру за грэх:"},{"book":"ЛЯВІТ","chapter":"9","verse":"9","text":"сыны Аарона паднесьлі яму кроў, і ён памачыў палец свой у крыві і паклаў на рогі ахвярніка, а рэшту крыві выліў да падножжа ахвярніка;"},{"book":"ЛЯВІТ","chapter":"9","verse":"10","text":"а здор і ныркі і сальнік на печані ад ахвяры за грэх спаліў на ахвярніку, як загадаў Гасподзь Майсею;"},{"book":"ЛЯВІТ","chapter":"9","verse":"11","text":"а мяса і скуру спаліў на агні па-за табарам."},{"book":"ЛЯВІТ","chapter":"9","verse":"12","text":"І закалоў цэласпаленьне, і сыны Аарона паднесьлі яму кроў; ён пакрапіў ёю на ахвярнік з усіх бакоў;"},{"book":"ЛЯВІТ","chapter":"9","verse":"13","text":"і прынесьлі яму цэласпаленьне ў кавалках і галаву, і ён спаліў на ахвярніку,"},{"book":"ЛЯВІТ","chapter":"9","verse":"14","text":"а вантробы і ногі абмыў і спаліў з цэласпаленьнем на ахвярніку."},{"book":"ЛЯВІТ","chapter":"9","verse":"15","text":"І прынёс прынашэньне ад народу: і ўзяў ад народу казла за грэх, і закалоў яго, і прынёс яго ў ахвяру за грэх, як і першага."},{"book":"ЛЯВІТ","chapter":"9","verse":"16","text":"І прынёс цэласпаленьне і ўчыніў яго паводле статуту."},{"book":"ЛЯВІТ","chapter":"9","verse":"17","text":"І прынёс прынашэньне хлебнае і напоўніў ім рукі свае, і спаліў на ахвярніку звыш ранішняга цэласпаленьня."},{"book":"ЛЯВІТ","chapter":"9","verse":"18","text":"І закалоў вала і барана, якія ад народу, у ахвяру мірную; і сыны Аарона паднесьлі яму кроў, і ён пакрапіў ёю на ахвярнік з усіх бакоў;"},{"book":"ЛЯВІТ","chapter":"9","verse":"19","text":"паднесьлі і тлушч з вала, і з барана курдзюк, і здор, што на вантробах, і ныркі і сальнік на печані,"},{"book":"ЛЯВІТ","chapter":"9","verse":"20","text":"і паклалі: тлушч на грудзіну, і ён спаліў тлушч на ахвярніку;"},{"book":"ЛЯВІТ","chapter":"9","verse":"21","text":"а грудзіну і правы плячук прынёс Аарон, трасучы перад абліччам Гасподнім, як загадаў Майсей."},{"book":"ЛЯВІТ","chapter":"9","verse":"22","text":"І падняў Аарон рукі свае, павярнуўшыся да людзей, і дабраславіў іх, і сышоў, учыніўшы ахвяру за грэх, цэласпаленьне і ахвяру мірную."},{"book":"ЛЯВІТ","chapter":"9","verse":"23","text":"І ўвайшлі Майсей і Аарон у скінію сходу, і выйшлі, і дабраславілі народ. І зьявілася слава Гасподняя ўсяму народу:"},{"book":"ЛЯВІТ","chapter":"9","verse":"24","text":"і выйшаў агонь ад Госпада і спаліў на ахвярніку цэласпаленьня і тлушч; і бачыў увесь народ і ўсклікнуў з радасьці, і ўпаў на аблічча сваё."}]}