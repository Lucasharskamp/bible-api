{"data":[{"book":"Yohans Bek'o","chapter":"8","verse":"1","text":"Mererman shaawatl matabo b́wogtsok'on sa'at badok'oosh darotse s'ik eto wotb́wtsi."},{"book":"Yohans Bek'o","chapter":"8","verse":"2","text":"Ik'i shinatse need'iru shawat melakiwotsno tbek'i, booshowere shawat gaatwotsi imeyi."},{"book":"Yohans Bek'o","chapter":"8","verse":"3","text":"Awntson dozets it'ano bíts t'iintsefu detsdek'ts k'osh melakyo waat wosh t'intseyiru t'arap'ezi ganoke need'b́dek'i, naashi jori shinatse fa'a awntson dozets it'ano bíyatse s'uwyef t'arap'ezats S'ayn jamwots Ik' k'ononton b́ t'intsit ay it'ano bísh imk'reyi."},{"book":"Yohans Bek'o","chapter":"8","verse":"4","text":"It'ani s'uwo S'ayinwots Ik' k'ononton melakiyo kishotse Ik'o shinats b́keshi."},{"book":"Yohans Bek'o","chapter":"8","verse":"5","text":"8:5Lew. 16:12; Hzk'. 10:2; Kesh. 19:16; Bek'. 11:19; 16:18  Haniyere il melakiyo bíyats it'aan t'intseyiru dets dek't wosh t'intseyiru t'arap'eezatse taw k'ak'o k'aa'údek' bín s'eents dek't datsomants shap'b́k'ri, awushi guumo, k'aaro, awushi p'alk'o, datsi shek'ewonwere wotbwtsi."},{"book":"Yohans Bek'o","chapter":"8","verse":"6","text":"Shawat gaatwotsi detsdek'ts shawat melakiwots gaatwotsi fugosh k'anbodek'i."},{"book":"Yohans Bek'o","chapter":"8","verse":"7","text":"Melaki shintso fugef gaatman b́fugi, shetsonat s'atson bín eeh wutsts tawo wotb́wtsi, datsatsowere juwee b́wtsi, datsatsno keezl kisho mis'bwtsi, mitwotsitsnowere keezl kisho mis'b́wtsi, atts bodjamonwere mis'bwtsi."},{"book":"Yohans Bek'o","chapter":"8","verse":"8","text":"Gitl melakiyonwere gaatman b́fugi, guri een arts keewonwere mis'fetst aats k'arots b́ juweyi, aats k'ari keezl kishonwere s'ats wotb́wtsi,"},{"book":"Yohans Bek'o","chapter":"8","verse":"9","text":"Aats k'arots beyiru kash detsts azetswotsitse keezl kisho k'irb́wtsi, markabwotsitse keezl kisho awaashb́wtsi."},{"book":"Yohans Bek'o","chapter":"8","verse":"10","text":"Keezl melakiyonwere gaatman b́fugi, tipeets c'eeshok'o aat'iru een k'eeno darotse fed'b́wtsi, b́fed'were fokitsi keezl kishonat aats t'up'uwotsatsa b́tesh."},{"book":"Yohans Bek'o","chapter":"8","verse":"11","text":"8:11Erm. 9:15  K'eenman shúútsonwere s'aama eteeka, aatsotsi keezl kishonwere s'aam wotb́wtsi, s'aam wotts aatsatse tuutson ay ashuwots bok'iri."},{"book":"Yohans Bek'o","chapter":"8","verse":"12","text":"Awdl melakiyo gaatman b́fugi, aaw keezl kisho, aashitsu keezel kisho, k'eenwotsitsi keezl kisho togeb́wtsi, mann bo keezl kisho t'aluw b́wtsi, mank'oon aawotse keezl kisho t'úwotse keezl kisho shanalko wotbwtsi."},{"book":"Yohans Bek'o","chapter":"8","verse":"13","text":"Haniyere il ts'ilor aak iko dari taalotse biidfere k'áári eenon «Oorts melaki keezwots bo gaati k'aaro boshishiyor datsatse beyiru ashuwotssh indowe boosha! indowe boosha! indowe boosha!» etfetst b́kuhefere t shishi."}]}