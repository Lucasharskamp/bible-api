{"data":[{"book":"ارمیا","chapter":"1","verse":"1","text":"این کتاب حاوی سخنان ارمیا پسر حلقیا است. ارمیا یکی از کاهنان شهر عناتوت (واقع در سرزمین بنیامین) بود."},{"book":"ارمیا","chapter":"1","verse":"2","text":"نخستین پیام خداوند در سال سیزدهم سلطنت یوشیا (پسر آمون)، پادشاه یهودا، بر ارمیا نازل شد."},{"book":"ارمیا","chapter":"1","verse":"3","text":"پیامهای دیگری نیز در دورهٔ سلطنت یهویاقیم (پسر یوشیا، پادشاه یهودا) تا یازدهمین سال پادشاهی صدقیا (پسر یوشیا، پادشاه یهودا)، بر او نازل شد. در ماه پنجم همین سال بود که اورشلیم به تصرف درآمد و اهالی شهر اسیر و تبعید شدند."},{"book":"ارمیا","chapter":"1","verse":"4-5","text":"خداوند به من فرمود: «پیش از آنکه در رحم مادرت شکل بگیری تو را انتخاب کردم. پیش از اینکه چشم به جهان بگشایی، تو را برگزیدم و تعیین کردم تا در میان مردم جهان پیام‌آور من باشی.»"},{"book":"ارمیا","chapter":"1","verse":"6","text":"اما من گفتم: «خداوندا، این کار از من ساخته نیست! من جوانی بی‌تجربه هستم!»"},{"book":"ارمیا","chapter":"1","verse":"7","text":"خداوند فرمود: «چنین مگو! چون به هر جایی که تو را بفرستم، خواهی رفت و هر چه به تو بگویم، خواهی گفت."},{"book":"ارمیا","chapter":"1","verse":"8","text":"از مردم نترس، زیرا من با تو هستم و از تو محافظت می‌کنم.»"},{"book":"ارمیا","chapter":"1","verse":"9","text":"آنگاه دست بر لبهایم گذاشت و گفت: «اینک کلام خود را در دهانت گذاشتم!"},{"book":"ارمیا","chapter":"1","verse":"10","text":"از امروز رسالت تو آغاز می‌شود! تو باید به قومها و حکومتها هشدار دهی و بگویی که من برخی از ایشان را ریشه‌کن کرده، از بین خواهم برد و برخی دیگر را پا برجا نگاه داشته، تقویت خواهم کرد.»"},{"book":"ارمیا","chapter":"1","verse":"11","text":"سپس فرمود: «ارمیا، نگاه کن! چه می‌بینی؟»"},{"book":"ارمیا","chapter":"1","verse":"12","text":"فرمود: «چنین است! و این بدان معناست که مراقب خواهم بود تا هر آنچه گفته‌ام، انجام شود1‏:12 در عبری واژه‌های «مراقب بودن» و «بادام» شبیه یکدیگرند..»"},{"book":"ارمیا","chapter":"1","verse":"13","text":"بار دیگر خداوند از من پرسید: «حالا چه می‌بینی؟»"},{"book":"ارمیا","chapter":"1","verse":"14","text":"فرمود: «آری، بلایی از سوی شمال بر تمام اهالی این سرزمین نازل خواهد شد."},{"book":"ارمیا","chapter":"1","verse":"15","text":"من سپاهیان مملکتهای شمالی را فرا خواهم خواند تا به اورشلیم آمده تخت فرمانروایی خود را کنار دروازه‌های شهر بر پا دارند و همهٔ حصارهای آن و سایر شهرهای یهودا را تسخیر کنند."},{"book":"ارمیا","chapter":"1","verse":"16","text":"این است مجازات قوم من به سبب شرارتهایشان! آنها مرا ترک گفته، برای خدایان دیگر بخور می‌سوزانند و در برابر بتهایی که خود ساخته‌اند، سجده می‌کنند."},{"book":"ارمیا","chapter":"1","verse":"17","text":"«حال، برخیز و آماده شو و آنچه که من می‌گویم به ایشان بگو. از آنها مترس و گرنه کاری می‌کنم که در برابر آنها آشفته و هراسان شوی!"},{"book":"ارمیا","chapter":"1","verse":"18","text":"امروز تو را در برابر آنها همچون شهری حصاردار و ستونی آهنین و دیواری مفرغین، مقاوم می‌سازم تا در برابر تمام افراد این سرزمین بایستی، در برابر پادشاهان یهودا، بزرگان، کاهنان و همهٔ مردم."},{"book":"ارمیا","chapter":"1","verse":"19","text":"آنها با تو به ستیز برخواهند خاست، اما کاری از پیش نخواهند برد، چون من، خداوند، با تو هستم و تو را رهایی خواهم داد.»"}]}