{"data":[{"book":"ΠΡΟΣ ΤΙΜΟΘΕΟΝ Β","chapter":"2","verse":"1","text":"Σὺ οὖν, τέκνον μου, ἐνδυναμοῦ ἐν τῇ χάριτι τῇ ἐν Χριστῷ Ἰησοῦ."},{"book":"ΠΡΟΣ ΤΙΜΟΘΕΟΝ Β","chapter":"2","verse":"2","text":"Καὶ ἃ ἤκουσας παρ᾿ ἐμοῦ διὰ πολλῶν μαρτύρων, ταῦτα παράθου πιστοῖς ἀνθρώποις, οἵτινες ἱκανοὶ ἔσονται καὶ ἑτέρους διδάξαι."},{"book":"ΠΡΟΣ ΤΙΜΟΘΕΟΝ Β","chapter":"2","verse":"3","text":"Σὺ οὖν κακοπάθησον ὡς καλὸς στρατιώτης Ἰησοῦ Χριστοῦ."},{"book":"ΠΡΟΣ ΤΙΜΟΘΕΟΝ Β","chapter":"2","verse":"4","text":"Οὐδεὶς στρατευόμενος ἐμπλέκεται ταῖς τοῦ βίου πραγματείαις, ἵνα τῷ στρατολογήσαντι ἀρέσῃ."},{"book":"ΠΡΟΣ ΤΙΜΟΘΕΟΝ Β","chapter":"2","verse":"5","text":"Ἐὰν δὲ καὶ ἀθλῇ τις, οὐ στεφανοῦται ἐὰν μὴ νομίμως ἀθλήσῃ."},{"book":"ΠΡΟΣ ΤΙΜΟΘΕΟΝ Β","chapter":"2","verse":"6","text":"Τὸν κοπιῶντα γεωργὸν δεῖ πρῶτον τῶν καρπῶν μεταλαμβάνειν."},{"book":"ΠΡΟΣ ΤΙΜΟΘΕΟΝ Β","chapter":"2","verse":"7","text":"Νόει ἃ λέγω· δῴη γάρ σοι ὁ Κύριος σύνεσιν ἐν πᾶσι."},{"book":"ΠΡΟΣ ΤΙΜΟΘΕΟΝ Β","chapter":"2","verse":"8","text":"Μνημόνευε Ἰησοῦν Χριστὸν ἐγηγερμένον ἐκ νεκρῶν, ἐκ σπέρματος Δαβίδ, κατὰ τὸ εὐαγγέλιόν μου·"},{"book":"ΠΡΟΣ ΤΙΜΟΘΕΟΝ Β","chapter":"2","verse":"9","text":"ἐν ᾧ κακοπαθῶ μέχρι δεσμῶν, ὡς κακοῦργος· ἀλλ᾿ ὁ λόγος τοῦ Θεοῦ οὐ δέδεται."},{"book":"ΠΡΟΣ ΤΙΜΟΘΕΟΝ Β","chapter":"2","verse":"10","text":"Διὰ τοῦτο πάντα ὑπομένω διὰ τοὺς ἐκλεκτούς, ἵνα καὶ αὐτοὶ σωτηρίας τύχωσι τῆς ἐν Χριστῷ Ἰησοῦ, μετὰ δόξης αἰωνίου."},{"book":"ΠΡΟΣ ΤΙΜΟΘΕΟΝ Β","chapter":"2","verse":"11","text":"Πιστὸς ὁ λόγος·"},{"book":"ΠΡΟΣ ΤΙΜΟΘΕΟΝ Β","chapter":"2","verse":"12","text":"εἰ ὑπομένομεν, καὶ συμβασιλεύσομεν·"},{"book":"ΠΡΟΣ ΤΙΜΟΘΕΟΝ Β","chapter":"2","verse":"13","text":"εἰ ἀπιστοῦμεν, ἐκεῖνος πιστὸς μένει·"},{"book":"ΠΡΟΣ ΤΙΜΟΘΕΟΝ Β","chapter":"2","verse":"14","text":"Ταῦτα ὑπομίμνῃσκε, διαμαρτυρόμενος ἐνώπιον τοῦ Κυρίου μὴ λογομαχεῖν εἰς οὐδὲν χρήσιμον, ἐπὶ καταστροφῇ τῶν ἀκουόντων."},{"book":"ΠΡΟΣ ΤΙΜΟΘΕΟΝ Β","chapter":"2","verse":"15","text":"Σπούδασον σεαυτὸν δόκιμον παραστῆσαι τῷ Θεῷ, ἐργάτην ἀνεπαίσχυντον, ὀρθοτομοῦντα τὸν λόγον τῆς ἀληθείας."},{"book":"ΠΡΟΣ ΤΙΜΟΘΕΟΝ Β","chapter":"2","verse":"16","text":"Τὰς δὲ βεβήλους κενοφωνίας περιΐστασο· ἐπὶ πλεῖον γὰρ προκόψουσιν ἀσεβείας,"},{"book":"ΠΡΟΣ ΤΙΜΟΘΕΟΝ Β","chapter":"2","verse":"17","text":"καὶ ὁ λόγος αὐτῶν ὡς γάγγραινα νομὴν ἕξει· ὧν ἐστὶν Ὑμέναιος καὶ Φιλητός·"},{"book":"ΠΡΟΣ ΤΙΜΟΘΕΟΝ Β","chapter":"2","verse":"18","text":"οἵτινες περὶ τὴν ἀλήθειαν ἠστόχησαν, λέγοντες τὴν ἀνάστασιν ἤδη γεγονέναι, καὶ ἀνατρέπουσι τήν τινων πίστιν."},{"book":"ΠΡΟΣ ΤΙΜΟΘΕΟΝ Β","chapter":"2","verse":"19","text":"Ὁ μέντοι στερεὸς θεμέλιος τοῦ Θεοῦ ἕστηκεν, ἔχων τὴν σφραγῖδα ταύτην, Ἔγνω Κύριος τοὺς ὄντας αὐτοῦ, καί, Ἀποστήτω ἀπὸ ἀδικίας πᾶς ὁ ὀνομάζων τὸ ὄνομα Χριστοῦ."},{"book":"ΠΡΟΣ ΤΙΜΟΘΕΟΝ Β","chapter":"2","verse":"20","text":"Ἐν μεγάλῃ δὲ οἰκίᾳ οὐκ ἔστι μόνον σκεύη χρυσᾶ καὶ ἀργυρᾶ, ἀλλὰ καὶ ξύλινα καὶ ὀστράκινα, καὶ ἃ μὲν εἰς τιμήν, ἃ δὲ εἰς ἀτιμίαν."},{"book":"ΠΡΟΣ ΤΙΜΟΘΕΟΝ Β","chapter":"2","verse":"21","text":"Ἐὰν οὖν τις ἐκκαθάρῃ ἑαυτὸν ἀπὸ τούτων, ἔσται σκεῦος εἰς τιμήν, ἡγιασμένον, καὶ εὔχρηστον τῷ δεσπότῃ, εἰς πᾶν ἔργον ἀγαθὸν ἡτοιμασμένον."},{"book":"ΠΡΟΣ ΤΙΜΟΘΕΟΝ Β","chapter":"2","verse":"22","text":"Τὰς δὲ νεωτερικὰς ἐπιθυμίας φεῦγε· δίωκε δὲ δικαιοσύνην, πίστιν, ἀγάπην, εἰρήνην, μετὰ τῶν ἐπικαλουμένων τὸν 2.22 Κύριον ¦ Χριστὸν Bez.Κύριον ἐκ καθαρᾶς καρδίας."},{"book":"ΠΡΟΣ ΤΙΜΟΘΕΟΝ Β","chapter":"2","verse":"23","text":"Τὰς δὲ μωρὰς καὶ ἀπαιδεύτους ζητήσεις παραιτοῦ, εἰδὼς ὅτι γεννῶσι μάχας."},{"book":"ΠΡΟΣ ΤΙΜΟΘΕΟΝ Β","chapter":"2","verse":"24","text":"Δοῦλον δὲ Κυρίου οὐ δεῖ μάχεσθαι, ἀλλ᾿ ἤπιον εἶναι πρὸς πάντας, διδακτικόν, ἀνεξίκακον,"},{"book":"ΠΡΟΣ ΤΙΜΟΘΕΟΝ Β","chapter":"2","verse":"25","text":"ἐν πρᾳότητι παιδεύοντα τοὺς ἀντιδιατιθεμένους· μήποτε δῷ αὐτοῖς ὁ Θεὸς μετάνοιαν εἰς ἐπίγνωσιν ἀληθείας,"},{"book":"ΠΡΟΣ ΤΙΜΟΘΕΟΝ Β","chapter":"2","verse":"26","text":"καὶ ἀνανήψωσιν ἐκ τῆς τοῦ διαβόλου παγίδος, ἐζωγρημένοι ὑπ᾿ αὐτοῦ εἰς τὸ ἐκείνου θέλημα."}]}