{"data":[{"book":"ΠΑΡΟΙΜΙΑΙ","chapter":"10","verse":"1","text":"Υἱὸς σοφὸς εὐφραίνει πατέρα, υἱὸς δὲ ἄφρων λύπη τῇ μητρί."},{"book":"ΠΑΡΟΙΜΙΑΙ","chapter":"10","verse":"2","text":"Οὐκ ὠφελήσουσι θησαυροὶ ἀνόμους, δικαιοσύνη δὲ ῥύσεται ἐκ θανάτου."},{"book":"ΠΑΡΟΙΜΙΑΙ","chapter":"10","verse":"3","text":"Οὐ λιμοκτονήσει Κύριος ψυχὴν δικαίαν, ζωὴν δὲ ἀσεβῶν ἀνατρέψει."},{"book":"ΠΑΡΟΙΜΙΑΙ","chapter":"10","verse":"4","text":"Πενία ἄνδρα ταπεινοῖ, χεῖρες δὲ ἀνδρείων πλουτίζουσιν·"},{"book":"ΠΑΡΟΙΜΙΑΙ","chapter":"10","verse":"4a","text":"υἱὸς πεπαιδευμένος σοφὸς ἔσται, τῷ δὲ ἄφρονι διακόνῳ χρήσεται."},{"book":"ΠΑΡΟΙΜΙΑΙ","chapter":"10","verse":"5","text":"Διεσώθη ἀπὸ καύματος υἱὸς νοήμων, ἀνεμόφθορος δὲ γίνεται ἐν ἀμητῷ υἱὸς παράνομος."},{"book":"ΠΑΡΟΙΜΙΑΙ","chapter":"10","verse":"6","text":"Εὐλογία Κυρίου ἐπὶ κεφαλὴν δικαίου, στόμα δὲ ἀσεβῶν καλύψει πένθος ἄωρον."},{"book":"ΠΑΡΟΙΜΙΑΙ","chapter":"10","verse":"7","text":"Μνήμη δικαίων μετʼ ἐγκωμίων, ὄνομα δὲ ἀσεβοῦς σβέννυται."},{"book":"ΠΑΡΟΙΜΙΑΙ","chapter":"10","verse":"8","text":"Σοφὸς καρδίᾳ δέξεται ἐντολὰς, ὁ δὲ ἄστεγος χείλες σκολιάζων ὑποσκελισθήσεται."},{"book":"ΠΑΡΟΙΜΙΑΙ","chapter":"10","verse":"9","text":"Ὃς πορεύεται ἁπλῶς, πορεύεται πεποιθώς· ὁ δὲ διαστρέφων τὰς ὁδοὺς αὐτοῦ, γνωσθήσεται."},{"book":"ΠΑΡΟΙΜΙΑΙ","chapter":"10","verse":"10","text":"Ὁ ἐννεύων ὀφθαλμοῖς μετὰ δόλου, συνάγει ἀνδράσι λύπας· ὁ δὲ ἐλέγχων μετὰ παῤῥησίας, εἰρηνοποιεῖ."},{"book":"ΠΑΡΟΙΜΙΑΙ","chapter":"10","verse":"11","text":"Πηγὴ ζωῆς ἐν χειρὶ δικαίου, στόμα δὲ ἀσεβοῦς καλύψει ἀπώλεια."},{"book":"ΠΑΡΟΙΜΙΑΙ","chapter":"10","verse":"12","text":"Μῖσος ἐγείρει νεῖκος, πάντας δὲ τοὺς μὴ φιλονεικοῦντας καλύπτει φιλία."},{"book":"ΠΑΡΟΙΜΙΑΙ","chapter":"10","verse":"13","text":"Ὃ ἐκ χειλέων προφέρει σοφίαν, ῥάβδῳ τύπτει ἄνδρα ἀκάρδιον."},{"book":"ΠΑΡΟΙΜΙΑΙ","chapter":"10","verse":"14","text":"Σοφοὶ κρύψουσιν αἴσθησιν, στόμα δὲ προπετοῦς ἐγγίζει συντριβῇ."},{"book":"ΠΑΡΟΙΜΙΑΙ","chapter":"10","verse":"15","text":"Κτῆσις πλουσίων πόλις ὀχυρὰ, συντριβὴ δὲ ἀσεβῶν πενία."},{"book":"ΠΑΡΟΙΜΙΑΙ","chapter":"10","verse":"16","text":"Ἔργα δικαίων ζωὴν ποιεῖ, καρποὶ δὲ ἀσεβῶν ἁμαρτίας."},{"book":"ΠΑΡΟΙΜΙΑΙ","chapter":"10","verse":"17","text":"Ὁδοὺς δικαίας ζωῆς φυλάσσει παιδεία, παιδεία δὲ ἀνεξέλεγκτος πλανᾶται."},{"book":"ΠΑΡΟΙΜΙΑΙ","chapter":"10","verse":"18","text":"Καλύπτουσιν ἔχθραν χείλη δίκαια, οἱ δὲ ἐκφέροντες λοιδορίας ἀφρονέστατοί εἰσιν."},{"book":"ΠΑΡΟΙΜΙΑΙ","chapter":"10","verse":"19","text":"Ἐκ πολυλογίας οὐκ ἐκφεύξῃ ἁμαρτίαν, φειδόμενος δὲ χειλέων νοήμων ἔσῃ."},{"book":"ΠΑΡΟΙΜΙΑΙ","chapter":"10","verse":"20","text":"Ἄργυρος πεπυρωμένος γλῶσσα δικαίου, καρδία δὲ ἀσεβοῦς ἐκλείψει."},{"book":"ΠΑΡΟΙΜΙΑΙ","chapter":"10","verse":"21","text":"Χείλη δικαίων ἐπίσταται ὑψηλὰ, οἱ δὲ ἄφρονες ἐν ἐνδείᾳ τελευτῶσιν."},{"book":"ΠΑΡΟΙΜΙΑΙ","chapter":"10","verse":"22","text":"Εὐλογία Κυρίου ἐπὶ κεφαλὴν δικαίου, αὕτη πλουτίζει, καὶ οὐ μὴ προστεθῇ αὐτῇ λύπη ἐν καρδίᾳ."},{"book":"ΠΑΡΟΙΜΙΑΙ","chapter":"10","verse":"23","text":"Ἐν γέλωτι ἄφρων πράσσει κακὰ, ἡ δὲ σοφία ἀνδρὶ τίκτει φρόνησιν."},{"book":"ΠΑΡΟΙΜΙΑΙ","chapter":"10","verse":"24","text":"Ἐν ἀπωλείᾳ ἀσεβὴς περιφέρεται, ἐπιθυμία δὲ δικαίου δεκτή."},{"book":"ΠΑΡΟΙΜΙΑΙ","chapter":"10","verse":"25","text":"Παραπορευομένης καταιγίδος ἀφανίζεται ἀσεβὴς, δίκαιος δὲ ἐκκλίνας σώζεται εἰς τὸν αἰῶνα."},{"book":"ΠΑΡΟΙΜΙΑΙ","chapter":"10","verse":"26","text":"Ὥσπερ ὄμφαξ ὀδοῦσι βλαβερὸν, καὶ καπνὸς ὄμμασιν, οὕτως παρανομία τοῖς χρωμένοις αὐτῇ."},{"book":"ΠΑΡΟΙΜΙΑΙ","chapter":"10","verse":"27","text":"Φόβος Κυρίου προστίθησιν ἡμέρας, ἔτη δὲ ἀσεβῶν ὀλιγωθήσεται."},{"book":"ΠΑΡΟΙΜΙΑΙ","chapter":"10","verse":"28","text":"Ἐγχρονίζει δικαίοις εὐφροσύνη, ἐλπὶς δὲ ἀσεβῶν ἀπολεῖται."},{"book":"ΠΑΡΟΙΜΙΑΙ","chapter":"10","verse":"29","text":"Ὀχύρωμα ὁσίου φόβος Κυρίου, συντριβὴ δὲ τοῖς ἐργαζομένοις κακά."},{"book":"ΠΑΡΟΙΜΙΑΙ","chapter":"10","verse":"30","text":"Δίκαιος εἰς τὸν αἰῶνα οὐκ ἐνδώσει, ἀσεβεῖς δὲ οὐκ οἰκήσουσι γῆν."},{"book":"ΠΑΡΟΙΜΙΑΙ","chapter":"10","verse":"31","text":"Στόμα δικαίου ἀποστάζει σοφίαν, γλῶσσα δὲ ἀδίκου ἐξολεῖται."},{"book":"ΠΑΡΟΙΜΙΑΙ","chapter":"10","verse":"32","text":"Χείλη ἀνδρῶν δικαίων ἀποστάζει χάριτας, στόμα δὲ ἀσεβῶν ἀποστρέφεται."}]}