{"data":[{"book":"Titushoz","chapter":"1","verse":"1","text":"Pál, Isten szolgája, Jézus Krisztusnak pedig apostola, Isten választottai hitének és az igazság megismerésének megfelelően, az igazi kegyesség szerint,"},{"book":"Titushoz","chapter":"1","verse":"2","text":"az örök élet reménységében, amelyet az igazmondó Isten örök időknek előtt megígért,"},{"book":"Titushoz","chapter":"1","verse":"3","text":"kijelentette pedig a maga idejében az ő igéjét az igehirdetés által, amely rám bízatott a mi megtartó Istenünknek parancsolata szerint, Titusznak, a közös hit szerint való igaz fiamnak:"},{"book":"Titushoz","chapter":"1","verse":"4","text":"Kegyelem, irgalmasság és békesség az Atya Istentől és az Úr Jézus Krisztustól, a mi Megtartónktól."},{"book":"Titushoz","chapter":"1","verse":"5","text":"Azért hagytalak téged Krétában, hogy a hátramaradt dolgokat hozd rendbe, és rendelj városonként gyülekezeti elöljárókat, ahogy meghagytam neked,"},{"book":"Titushoz","chapter":"1","verse":"6","text":"ha van feddhetetlen, egyfeleségű férfi, akinek gyermekei hívők, és kicsapongással vagy engedetlenséggel nem vádolhatók."},{"book":"Titushoz","chapter":"1","verse":"7","text":"Mert szükséges, hogy a püspök feddhetetlen legyen, mint Isten sáfára, nem akaratos, nem haragos, nem részeges, nem kötekedő, nem nyereségre vágyó,"},{"book":"Titushoz","chapter":"1","verse":"8","text":"hanem vendégszerető, jóakaratú, mértékletes, igaz, tiszta, önmegtartóztató,"},{"book":"Titushoz","chapter":"1","verse":"9","text":"aki a tanítással egyező igaz beszédhez tartja magát, hogy az egészséges tanítással inthesse és meggyőzze az ellenszegülőket."},{"book":"Titushoz","chapter":"1","verse":"10","text":"Mert sok az engedetlen, fecsegő és ámító, különösen is a körülmetéltek között,"},{"book":"Titushoz","chapter":"1","verse":"11","text":"akiket el kell hallgattatni, akik egész családokat feldúlnak, nyereségvágyból olyasmit tanítanak, amit nem volna szabad."},{"book":"Titushoz","chapter":"1","verse":"12","text":"Valaki közülük, saját prófétájuk, ezt mondta: „A krétaiak mindig hazudnak, gonosz fenevadak, falánk naplopók“."},{"book":"Titushoz","chapter":"1","verse":"13","text":"Ez a vélemény igaz. Ezért fedd őket kímélet nélkül, hogy a hitben egészségesek legyenek,"},{"book":"Titushoz","chapter":"1","verse":"14","text":"ne törődjenek a zsidó mesékkel és az igazságot megvető emberek parancsaival."},{"book":"Titushoz","chapter":"1","verse":"15","text":"Minden tiszta a tisztának, de a tisztátalanoknak és hitetleneknek semmi sem tiszta, mert tisztátalan mind elméjük, mind lelkiismeretük."},{"book":"Titushoz","chapter":"1","verse":"16","text":"Vallják, hogy Istent ismerik, de cselekedeteikkel tagadják, utálatosak és engedetlenek, minden jó cselekedetre alkalmatlanok."}]}