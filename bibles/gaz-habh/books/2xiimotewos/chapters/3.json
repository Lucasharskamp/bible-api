{"data":[{"book":"2 Xiimotewos","chapter":"3","verse":"1","text":"Garuu guyyoota dhumaa keessa yeroon rakkinaa akka dhufu hubadhu."},{"book":"2 Xiimotewos","chapter":"3","verse":"2","text":"Namoonni of jaallattoota, jaallattoota maallaqaa, of jajjoota, of tuultota, warra Waaqa arrabsan, warra abbaa fi haadha isaaniitiif hin ajajamne, warra hin galateeffanne, warra qulqullummaa hin qabne,"},{"book":"2 Xiimotewos","chapter":"3","verse":"3","text":"warra jaalala hin qabne, warra dhiifama hin goone, warra maqaa nama balleessan, warra of hin qabne, gara jabeeyyii, warra waan gaarii hin jaallanne,"},{"book":"2 Xiimotewos","chapter":"3","verse":"4","text":"gantoota, warra akka malee jarjaran, warra of bokoksan, warra Waaqa jaallachuu irra waan isaan gammachiisu jaallatan ni taʼu;"},{"book":"2 Xiimotewos","chapter":"3","verse":"5","text":"warra Waaqaaf bulan ni fakkaatu; garuu humna isaa ni ganu. Ati warra akkasii irraa fagaadhu."},{"book":"2 Xiimotewos","chapter":"3","verse":"6","text":"Isaan warra manneen seenuudhaan dubartoota dadhaboo warra cubbuun isaan irra tuulamee fi warra hawwii gosa hundaatiin asii fi achi raafaman boojiʼanii dha;"},{"book":"2 Xiimotewos","chapter":"3","verse":"7","text":"dubartoonni kunneen yeroo hunda ni baratu; garuu gonkumaa dhugaa beekuutti dhufuu hin dandaʼan."},{"book":"2 Xiimotewos","chapter":"3","verse":"8","text":"Akkuma Yaaneesii fi Yaambirees Museen morman sana namoonni qalbiin isaanii badee waaʼee amantiitti fudhatama dhaban kunneenis dhugaadhaan ni mormu."},{"book":"2 Xiimotewos","chapter":"3","verse":"9","text":"Taʼus gowwummaan isaanii waan akkuma namoota sanaa nama hunda biratti ifatti baʼuuf isaan fagoo hin deeman."},{"book":"2 Xiimotewos","chapter":"3","verse":"10","text":"Ati garuu barsiisa ko, haala jireenya koo, kaayyoo koo, amantii koo, obsa koo, jaalala koo, jabaadhee dhaabachuu koo hundumaa duukaa buuteerta;"},{"book":"2 Xiimotewos","chapter":"3","verse":"11","text":"ariʼatamuu koo, rakkina kootii fi waan Anxookiiyaatti, Iqooniyoonii fi Lisxiraanitti narra gaʼe, ariʼatama garaa garaa kan ani obsaan keessa darbes duukaa buuteerta. Gooftaan garuu waan kana hunda jalaa na baase."},{"book":"2 Xiimotewos","chapter":"3","verse":"12","text":"Dhugumaanuu namni Kiristoos Yesuusiin nama Waaqaa taʼee jiraachuu barbaadu kam iyyuu ni ariʼatama;"},{"book":"2 Xiimotewos","chapter":"3","verse":"13","text":"namoonni hamoonii fi gowwoomsitoonni garuu nama gowwoomsaa, of illee gowwoomfamaa hamminaan ittuma caalaa deemu."},{"book":"2 Xiimotewos","chapter":"3","verse":"14","text":"Ati garuu waan barattee fi waan hubatte sanatti jabaadhu; eenyu irraa akka baratte beektaatii;"},{"book":"2 Xiimotewos","chapter":"3","verse":"15","text":"akkasumas ati ijoollummaa keetii jalqabdee Katabbiiwwan Qulqulluu kanneen waaʼee fayyina karaa Kiristoos Yesuusitti amanuutiin argamu sanaaf ogeessa si taasisuu dandaʼan akkamitti akka baratte ni beekta."},{"book":"2 Xiimotewos","chapter":"3","verse":"16","text":"Katabbiin Qulqulluun hundi hafuura afaan Waaqaatii baʼeen kennaman; isaanis barsiisuuf, akeekkachiisuuf, sirreessuu fi qajeelummaan leenjisuuf ni fayyadu;"},{"book":"2 Xiimotewos","chapter":"3","verse":"17","text":"kunis akka namni Waaqaa hojii gaarii hundumaaf guutummaatti hidhatee qophaaʼuuf."}]}