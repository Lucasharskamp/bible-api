{"data":[{"book":"אגרת פולוס השנייה אל-הקורנתים","chapter":"4","verse":"1","text":"אלוהים בעצמו נתן לנו ברחמיו את העבודה הנפלאה של הפצת דברו, ולכן איננו מתייאשים."},{"book":"אגרת פולוס השנייה אל-הקורנתים","chapter":"4","verse":"2","text":"איננו מרמים איש, איננו משתמשים בתכסיסים ותחבולות כדי להביא אנשים לידי אמונה, ומעולם לא סילפנו את דבר אלוהים. שכן אנו בוחלים בכל הונאה. אנו עומדים לנוכח ה׳ ודוברים אמת, וכל המכיר אותנו יודה בכך."},{"book":"אגרת פולוס השנייה אל-הקורנתים","chapter":"4","verse":"3","text":"אם הבשורה שאנו מספרים נסתרת מאיש, היא נסתרת מאלה שפניהם מועדות לאבדון."},{"book":"אגרת פולוס השנייה אל-הקורנתים","chapter":"4","verse":"4","text":"השטן, שהוא שר העולם המרושע הזה, עיוור את עיניהם, כדי שלא יוכלו לראות את אור הבשורה שזורח עליהם, ושלא יבינו את הבשורה הנפלאה על כבוד המשיח שהוא צלם האלוהים."},{"book":"אגרת פולוס השנייה אל-הקורנתים","chapter":"4","verse":"5","text":"איננו מכריזים על עצמנו, אלא על ישוע המשיח כאדון, ועל עצמנו כעבדיכם בזכות המשיח."},{"book":"אגרת פולוס השנייה אל-הקורנתים","chapter":"4","verse":"6","text":"האלוהים אשר אמר: ”יהי אור מן החושך“, הציף את לבנו באור דעת כבוד אלוהים אשר בפניו של המשיח."},{"book":"אגרת פולוס השנייה אל-הקורנתים","chapter":"4","verse":"7","text":"אך אוצר זה – האור והגבורה שזורחים בנו – טמון בכלי חרס בר־חלוף, כלומר בגופנו. עובדה זאת מוכיחה שהגבורה בתוכנו היא מאת אלוהים ולא מעצמנו."},{"book":"אגרת פולוס השנייה אל-הקורנתים","chapter":"4","verse":"8","text":"הצרות לוחצות עלינו מכל עבר, אך לא נשברנו. אנו נבוכים, אך לא נואשנו."},{"book":"אגרת פולוס השנייה אל-הקורנתים","chapter":"4","verse":"9","text":"אנו נרדפים, אך אלוהים לא נטש אותנו. אנו מוכים, אך לא הושמדנו."},{"book":"אגרת פולוס השנייה אל-הקורנתים","chapter":"4","verse":"10","text":"מדי יום אנו מתנסים במידת־מה במות המשיח, על מנת שגבורת חיי המשיח תיגלה בגופנו."},{"book":"אגרת פולוס השנייה אל-הקורנתים","chapter":"4","verse":"11","text":"אכן, חיינו בסכנה מתמדת כי אנו משרתים את האדון, אך הדבר מאפשר לנו להפגין את גבורת ישוע בגופנו בר־התמותה."},{"book":"אגרת פולוס השנייה אל-הקורנתים","chapter":"4","verse":"12","text":"לפיכך, אנו עומדים בפני מוות, בגלל הטפת דבר אלוהים, על־מנת שתזכו בחיי נצח."},{"book":"אגרת פולוס השנייה אל-הקורנתים","chapter":"4","verse":"13","text":"כתבי־הקודש אומרים:4‏.13 ד 13 תהלים קטז 10 ”האמנתי כי אדבר.“ באותה רוח אמונה גם אנחנו מאמינים ולכן מדברים."},{"book":"אגרת פולוס השנייה אל-הקורנתים","chapter":"4","verse":"14","text":"אנו יודעים כי האלוהים אשר הקים לתחייה את האדון ישוע, יקים לתחייה גם אותנו עם ישוע ויציגנו לפניו יחד אתכם."},{"book":"אגרת פולוס השנייה אל-הקורנתים","chapter":"4","verse":"15","text":"סבלנו הוא למענכם, וככל שירבו מקרבכם המאמינים במשיח, כן ירבו המודים לו על טובו לכבוד אלוהים."},{"book":"אגרת פולוס השנייה אל-הקורנתים","chapter":"4","verse":"16","text":"משום כך איננו מתייאשים. גופנו הפיזי אמנם הולך ובלה, אך כוחנו הפנימי שמקורו בה׳ הולך ומתחזק מדי יום."},{"book":"אגרת פולוס השנייה אל-הקורנתים","chapter":"4","verse":"17","text":"צרתנו הקלה של הרגע תביא לנו את ברכתו העשירה והנצחית של אלוהים."},{"book":"אגרת פולוס השנייה אל-הקורנתים","chapter":"4","verse":"18","text":"לפיכך איננו מתרכזים בדברים שאנו רואים עתה, כלומר בצרות הסובבות אותנו, אלא עינינו נשואות לשמחה המצפה לנו בשמים ושטרם ראינו אותה. הצרות תעלמנה בקרוב, אך השמחה שמצפה לנו תעמוד לעולם."}]}