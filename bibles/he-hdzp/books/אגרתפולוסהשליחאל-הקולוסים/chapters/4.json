{"data":[{"book":"אגרת פולוס השליח אל-הקולוסים","chapter":"4","verse":"1","text":"אדונים, אל תקפחו את פועליכם! תנו להם את המגיע להם, ואל תשכחו שגם לכם יש אדון בשמים."},{"book":"אגרת פולוס השליח אל-הקולוסים","chapter":"4","verse":"2","text":"התמידו בתפילה; צפו לתשובתו של אלוהים, וכאשר זו תגיע, אל תשכחו להודות לו."},{"book":"אגרת פולוס השליח אל-הקולוסים","chapter":"4","verse":"3","text":"התפללו גם בעדנו, שאלוהים ייתן לנו הזדמנויות רבות לבשר את הבשורה על המשיח, מעשה שהביא למאסרי הנוכחי."},{"book":"אגרת פולוס השליח אל-הקולוסים","chapter":"4","verse":"4","text":"התפללו שיהיה בי האומץ לספר את הבשורה בחופשיות, בשלמות ובפשטות, כפי שמוטל עלי."},{"book":"אגרת פולוס השליח אל-הקולוסים","chapter":"4","verse":"5","text":"התנהגו בחכמה עם הלא־מאמינים, ונצלו היטב כל הזדמנות להעיד על המשיח."},{"book":"אגרת פולוס השליח אל-הקולוסים","chapter":"4","verse":"6","text":"דברו אך ורק דברים נעימים ודברי טעם, כדי שתוכלו להשיב לספקות של כל אחד."},{"book":"אגרת פולוס השליח אל-הקולוסים","chapter":"4","verse":"7","text":"באשר אלי, טוכיקוס אחינו האהוב יספר לכם מה נשמע אצלי. טוכיקוס הוא עובד חרוץ שמשרת את האדון יחד איתי."},{"book":"אגרת פולוס השליח אל-הקולוסים","chapter":"4","verse":"8","text":"שלחתי אותו אליכם כדי שיברר מה שלומכם, וכדי שבאותה הזדמנות יעודד וישמח אתכם."},{"book":"אגרת פולוס השליח אל-הקולוסים","chapter":"4","verse":"9","text":"אוניסימוס, אחינו הנאמן והאהוב שהוא גם בן־עירכם, יצטרף לטוכיקוס, והשניים יספרו לכם את כל החדשות האחרונות."},{"book":"אגרת פולוס השליח אל-הקולוסים","chapter":"4","verse":"10","text":"אריסטרכוס, האסור איתי כאן בכלא, מוסר לכם דרישת שלום, וכן מרקוס, בן אחותו של בר־נבא. אם מרקוס יבוא אליכם, קבלוהו בסבר־פנים יפות, כפי שכבר ביקשתי מכם."},{"book":"אגרת פולוס השליח אל-הקולוסים","chapter":"4","verse":"11","text":"גם ישוע יוסטוס מוסר לכם דרישת שלום. אלה הם היהודים המשיחיים היחידים שעובדים איתי כאן, ועלי לומר שהיו לי לעידוד רב ולשמחה."},{"book":"אגרת פולוס השליח אל-הקולוסים","chapter":"4","verse":"12","text":"אפפרס, בן־עירכם ומשרתו של ישוע המשיח, שולח לכם דרישת שלום חמה. הוא תמיד מתפלל בעדכם מכל לבו כדי שתתחזקו, שתתבגרו באמונתכם וכדי שתדעו את רצון האלוהים בכל מעשיכם."},{"book":"אגרת פולוס השליח אל-הקולוסים","chapter":"4","verse":"13","text":"אני עד לכך שהוא מתפלל רבות למענכם מתוך דאגה אמיתית. ולא רק למענכם, אלא גם למען המאמינים בלודקיא והירפוליס."},{"book":"אגרת פולוס השליח אל-הקולוסים","chapter":"4","verse":"14","text":"לוקס – הרופא היקר, ודימס מוסרים לכם דרישת שלום."},{"book":"אגרת פולוס השליח אל-הקולוסים","chapter":"4","verse":"15","text":"מסרו דרישת שלום למאמינים בלודקיא, לנומפס ולכל המאמינים שנפגשים בביתה."},{"book":"אגרת פולוס השליח אל-הקולוסים","chapter":"4","verse":"16","text":"דרך־אגב, לאחר שתקראו את המכתב הזה, אנא, תנו גם לקהילה בלודקיא לקרוא אותו, ובקשו מהם שיניחו לכם לקרוא את מכתבי אליהם."},{"book":"אגרת פולוס השליח אל-הקולוסים","chapter":"4","verse":"17","text":"אמרו לארכיפוס בשמי: ”דאג לבצע בשלמות את המשימה שהטיל עליך האדון!“"},{"book":"אגרת פולוס השליח אל-הקולוסים","chapter":"4","verse":"18","text":"אני, פולוס, דורש בשלומכם בכתב ידי. אנא, זכרו אותי כאן בכלא. יברך אלוהים את כולכם. – אמן."}]}