{"data":[{"book":"Romeinen","chapter":"3","verse":"1","text":"Wat heeft de Jood dan nog vóór, of wat nut heeft de besnijdenis dan? -Heel veel onder ieder opzicht!"},{"book":"Romeinen","chapter":"3","verse":"2","text":"En wel op de allereerste plaats: hem zijn de Beloften van God toevertrouwd."},{"book":"Romeinen","chapter":"3","verse":"3","text":"Maar wat zou dat nu? Wanneer er sommigen ontrouw zijn geweest, zou dan hun ontrouw de trouw van God soms te niet doen?"},{"book":"Romeinen","chapter":"3","verse":"4","text":"Onmogelijk! Integendeel, het staat vast: God is betrouwbaar, maar iedere mens is een leugenaar, zoals er geschreven staat: “Opdat Gij in uw woorden gerecht zoudt blijken, En zegepralen, als men recht over U spreekt.”"},{"book":"Romeinen","chapter":"3","verse":"5","text":"Of wanneer onze ongerechtigheid Gods gerechtigheid doet uitblinken, wat zullen we dan zeggen? Zou God, menselijkerwijze gesproken, dan niet onrechtvaardig zijn, als Hij zijn toorn ontketent?"},{"book":"Romeinen","chapter":"3","verse":"6","text":"Onmogelijk! Hoe zou God anders de wereld kunnen oordelen?"},{"book":"Romeinen","chapter":"3","verse":"7","text":"Of wanneer door mijn leugen Gods waarachtigheid nog scherper uitkomt tot zijn glorie, waarom zou ik dan nog als zondaar worden geoordeeld?"},{"book":"Romeinen","chapter":"3","verse":"8","text":"Zouden we dan niet liever het kwade gaan doen zoals sommigen ons lasterlijk aanwrijven, opdat het goede er uit volgt? Maar terecht wordt zo iets veroordeeld."},{"book":"Romeinen","chapter":"3","verse":"9","text":"Wat dan? Zijn wij soms beter? -Volstrekt niet! Want we hebben Joden en Grieken toch vroeger beschuldigd, dat ze allen onder zonde gebukt gaan,"},{"book":"Romeinen","chapter":"3","verse":"10","text":"zoals er geschreven staat: “Er is geen rechtvaardige, zelfs niet één;"},{"book":"Romeinen","chapter":"3","verse":"11","text":"Er is geen verstandige, niemand die God zoekt."},{"book":"Romeinen","chapter":"3","verse":"12","text":"Allen zijn afgedwaald, even bedorven, Er is niemand die goed doet, maar ook niet één."},{"book":"Romeinen","chapter":"3","verse":"13","text":"Een open graf is hun keel, Ze plegen bedrog met hun tong; Achter hun lippen is adderengif,"},{"book":"Romeinen","chapter":"3","verse":"14","text":"Vol vloek en bitterheid is hun mond."},{"book":"Romeinen","chapter":"3","verse":"15","text":"Vlug zijn hun voeten, om bloed te vergieten,"},{"book":"Romeinen","chapter":"3","verse":"16","text":"Vernieling en onheil zijn op hun wegen;"},{"book":"Romeinen","chapter":"3","verse":"17","text":"Maar de weg van de vrede kennen ze niet,"},{"book":"Romeinen","chapter":"3","verse":"18","text":"Geen vreze Gods staat hun voor ogen!”"},{"book":"Romeinen","chapter":"3","verse":"19","text":"Welnu, we weten, dat de Wet, bij al wat ze zegt, zich richt tot hen, die staan onder de Wet. Iedere mond is dus gestopt, en heel de wereld staat schuldig voor God!"},{"book":"Romeinen","chapter":"3","verse":"20","text":"Door de voorschriften der Wet zal dus geen mens voor Hem gerechtvaardigd worden; wèl brengt de Wet de kennis der zonde."},{"book":"Romeinen","chapter":"3","verse":"21","text":"Maar thans is, buiten de Wet om, de gerechtigheid Gods verschenen, waarvan de Wet en de profeten getuigenis hebben afgelegd."},{"book":"Romeinen","chapter":"3","verse":"22","text":"Het is de gerechtigheid Gods, door het geloof in Jesus Christus, en voor allen die geloven. Neen, er bestaat geen onderscheid meer."},{"book":"Romeinen","chapter":"3","verse":"23","text":"Want allen hebben gezondigd, en zijn beroofd van de heerlijkheid Gods;"},{"book":"Romeinen","chapter":"3","verse":"24","text":"om niet worden ze gerechtvaardigd door zijn genade uit kracht der verlossing door Christus Jesus."},{"book":"Romeinen","chapter":"3","verse":"25","text":"En God heeft Hem aangewezen als zoenoffer door het geloof in zijn Bloed, om zijn rechtvaardigheid te tonen bij het dulden van vroegere zonden"},{"book":"Romeinen","chapter":"3","verse":"26","text":"uit de tijd van Gods lankmoedigheid; om ook zijn rechtvaardigheid te tonen in deze tijd, en Zelf rechtvaardig te zijn, als Hij hem rechtvaardigt, die in Jesus gelooft."},{"book":"Romeinen","chapter":"3","verse":"27","text":"Waar blijft dan de eigenroem? Hij is uitgesloten! Krachtens welke wet? Krachtens die van de werken? Neen, maar krachtens de wet van het geloof!"},{"book":"Romeinen","chapter":"3","verse":"28","text":"We besluiten dus, dat de mens gerechtvaardigd wordt door het geloof zonder de werken der Wet."},{"book":"Romeinen","chapter":"3","verse":"29","text":"Of is God alléén voor de Joden en niet voor de heidenen? Zeer zeker ook voor de heidenen!"},{"book":"Romeinen","chapter":"3","verse":"30","text":"Want het is dezelfde God, die de besnedenen rechtvaardig zal maken door het geloof, maar ook de onbesnedenen door het geloof."},{"book":"Romeinen","chapter":"3","verse":"31","text":"Doen we door het geloof dan afbreuk aan de Wet? Volstrekt niet! Integendeel, we handhaven de Wet naar haar juiste aard."}]}