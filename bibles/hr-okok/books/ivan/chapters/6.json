{"data":[{"book":"Ivan","chapter":"6","verse":"1","text":"Nakon toga Isus prijeđe na drugu stranu Galilejskog jezera (to jest, Tiberijadskog mora)."},{"book":"Ivan","chapter":"6","verse":"2","text":"Golemo ga je mnoštvo posvuda slijedilo jer su gledali čuda koja je činio iscjeljujući bolesnike."},{"book":"Ivan","chapter":"6","verse":"3","text":"Isus se popne na goru i sjedne sa svojim učenicima."},{"book":"Ivan","chapter":"6","verse":"4","text":"Bližio se židovski blagdan Pashe."},{"book":"Ivan","chapter":"6","verse":"5","text":"Podignuvši pogled, Isus ugleda silno mnoštvo ljudi kako se penje prema njemu. On upita Filipa: “Čime ćemo, Filipe, kupiti kruha da nahranimo sav taj narod?”"},{"book":"Ivan","chapter":"6","verse":"6","text":"Kušao ga je jer je već znao što će učiniti."},{"book":"Ivan","chapter":"6","verse":"7","text":"Filip mu odgovori: “Trebalo bi nam cijelo bogatstvo6:7 U grčkome: dvjesto denara. da svatko dobije samo malo hrane!”"},{"book":"Ivan","chapter":"6","verse":"8","text":"Tada Andrija, brat Šimuna Petra, reče:"},{"book":"Ivan","chapter":"6","verse":"9","text":"“Ovdje je neki dječak s pet ječmenih kruhova i dvije ribice. Ali što je to za toliki narod?”"},{"book":"Ivan","chapter":"6","verse":"10","text":"“Neka ljudi sjednu!” zapovjedi Isus. I cijelo mnoštvo—samo je muškaraca bilo oko pet tisuća—posjeda na prostranu livadu."},{"book":"Ivan","chapter":"6","verse":"11","text":"Zatim Isus uzme kruhove, zahvali Bogu pa ih razdijeli ljudima koji su sjedili. Potom to učini i s ribama. I svi su se do sita najeli."},{"book":"Ivan","chapter":"6","verse":"12","text":"“A sad pokupite ostatke,” reče Isus učenicima, “tako da ništa ne propadne.”"},{"book":"Ivan","chapter":"6","verse":"13","text":"Dvanaest su košara napunili ostacima preostalih mnoštvu koje se nahranilo s pet ječmenih kruhova."},{"book":"Ivan","chapter":"6","verse":"14","text":"Kad su ljudi shvatili kakvo je silno čudo Isus učinio, povikali su: “On je zaista Prorok6:14 Vidjeti: Ponovljeni zakon 18:15, 18. koga očekujemo!”"},{"book":"Ivan","chapter":"6","verse":"15","text":"Kad je Isus znao da su ga spremni pograbiti i učiniti svojim kraljem, ode ponovno u goru, posve sam."},{"book":"Ivan","chapter":"6","verse":"16","text":"Uvečer siđu njegovi učenici na obalu da ga pričekaju."},{"book":"Ivan","chapter":"6","verse":"17","text":"No kako je već pao mrak, a Isus se još nije vratio, ukrcaju se u lađu i upute na drugu stranu jezera, prema Kafarnaumu."},{"book":"Ivan","chapter":"6","verse":"18","text":"More je bilo uzburkano jakim vjetrom."},{"book":"Ivan","chapter":"6","verse":"19","text":"Kad su otplovili kojih pet kilometara6:19 U grčkome: 25 do 30 stadija (4,6 do 5,5 km). od obale, iznenada opaze Isusa kako hoda po vodi prema lađi. Prestraše se,"},{"book":"Ivan","chapter":"6","verse":"20","text":"no on im reče: “Ne bojte se! Ja sam!”"},{"book":"Ivan","chapter":"6","verse":"21","text":"Htjeli su ga uzeti na lađu, ali lađa se odmah nađe na obali prema kojoj su plovili."},{"book":"Ivan","chapter":"6","verse":"22","text":"Drugoga se jutra na obali s druge strane jezera počelo okupljati mnoštvo iščekujući da vidi Isusa. Ljudi su znali da se Isus nije ukrcao s učenicima u lađu i da su oni isplovili bez njega."},{"book":"Ivan","chapter":"6","verse":"23","text":"U blizinu onog mjesta na kojemu su jeli kruh pošto je Gospodin zahvalio Bogu stiglo je nekoliko lađica iz Tiberijade."},{"book":"Ivan","chapter":"6","verse":"24","text":"Kad su ljudi vidjeli da ondje nema ni Isusa ni njegovih učenika, ukrcali su se u lađe i otplovili na drugu stranu jezera, u Kafarnaum, ne bi li pronašli Isusa."},{"book":"Ivan","chapter":"6","verse":"25","text":"Kad su stigli onamo, pronašli su ga i upitali: “Učitelju, kad si došao ovamo?”"},{"book":"Ivan","chapter":"6","verse":"26","text":"Isus im odgovori: “Vi uistinu želite biti sa mnom jer ste se nasitili onih kruhova, a ne zato što ste razumjeli značenje čuda koja sam činio."},{"book":"Ivan","chapter":"6","verse":"27","text":"Radite, ali ne za propadljivu hranu, već za hranu koja ostaje za vječni život što će vam ga dati Sin Čovječji. Jer ga je Bog Otac za to ovlastio.”"},{"book":"Ivan","chapter":"6","verse":"28","text":"“Što nam je činiti da bismo radili djela koja Bog traži?” pitali su."},{"book":"Ivan","chapter":"6","verse":"29","text":"“Djelo je Božje da vjerujte u onoga koga je on poslao”, odgovori Isus."},{"book":"Ivan","chapter":"6","verse":"30","text":"“Kakav ćeš nam znak dati”, pitali su, “da bismo ga vidjeli i povjerovali ti? Kakvo ćeš djelo učiniti?"},{"book":"Ivan","chapter":"6","verse":"31","text":"Uostalom, naši su preci jeli manu dok su putovali pustinjom! U Svetom pismu stoji: ‘Dao im je za jelo kruh s neba.’”6:31 Izlazak 16:4; Psalam 78:24."},{"book":"Ivan","chapter":"6","verse":"32","text":"Isus im reče: “Zaista vam kažem, nije vam Mojsije dao kruh s neba, nego Otac moj daje vam istinski kruh s neba."},{"book":"Ivan","chapter":"6","verse":"33","text":"Pravi je Božji kruh onaj koga je Bog poslao s neba i koji svijetu daje život.”"},{"book":"Ivan","chapter":"6","verse":"34","text":"“Gospodine,” kazaše, “daj nam uvijek toga kruha.”"},{"book":"Ivan","chapter":"6","verse":"35","text":"Isus im odgovori: “Ja sam kruh života. Tko dolazi k meni, neće nikad više ogladnjeti. Koji vjeruju u mene, neće ožednjeti nikada."},{"book":"Ivan","chapter":"6","verse":"36","text":"Ali, kao što vam rekoh, gledali ste me, a ipak ne vjerujete."},{"book":"Ivan","chapter":"6","verse":"37","text":"Ali svi oni koje mi je Otac dao, doći će k meni a takve sigurno neću odbaciti."},{"book":"Ivan","chapter":"6","verse":"38","text":"Jer ja sam sišao s neba da vršim volju Boga koji me poslao, a ne svoju volju."},{"book":"Ivan","chapter":"6","verse":"39","text":"A Božja je volja da ne izgubim nijednoga od onih koje mi je on dao, nego da ih u posljednji dan uskrisim u vječni život."},{"book":"Ivan","chapter":"6","verse":"40","text":"Jer je volja mojeg Oca da svatko tko vidi njegova Sina i tko vjeruje u njega ima vječni život te da ga ja uskrisim u posljednji dan.”"},{"book":"Ivan","chapter":"6","verse":"41","text":"Židovi su počeli mrmljati protiv njega zato što je o sebi rekao: “Ja sam kruh koji je sišao s neba.”"},{"book":"Ivan","chapter":"6","verse":"42","text":"“Pa to je Isus, Josipov sin”, govorili su. “Znamo mu i oca i majku. Kako sad može reći: ‘Sišao sam s neba?’”"},{"book":"Ivan","chapter":"6","verse":"43","text":"Ali Isus im odgovori: “Ne prigovarajte međusobno!"},{"book":"Ivan","chapter":"6","verse":"44","text":"Nitko ne može doći k meni ako ga ne privuče Otac koji me je poslao, a ja ću sve takve oživjeti u posljednji dan."},{"book":"Ivan","chapter":"6","verse":"45","text":"Kao što je zapisano u Svetome pismu: ‘Svi će biti učenici Božji.’6:45 Izaija 54:13. Kojima Otac govori i koji primaju njegovu pouku, doći će k meni."},{"book":"Ivan","chapter":"6","verse":"46","text":"To ne znači da je netko vidio Oca, jer sam ga jedini vidio ja koji od njega dolazim."},{"book":"Ivan","chapter":"6","verse":"47","text":"Zaista vam kažem, tko vjeruje u mene, ima vječni život."},{"book":"Ivan","chapter":"6","verse":"48","text":"Ja sam kruh života."},{"book":"Ivan","chapter":"6","verse":"49","text":"Vaši su preci jeli manu u pustinji, ali svi su poumirali."},{"book":"Ivan","chapter":"6","verse":"50","text":"Ovaj kruh s neba, međutim, svakomu tko ga jede daje vječni život."},{"book":"Ivan","chapter":"6","verse":"51","text":"Ja sam živi kruh koji je sišao s neba. Jede li tko ovaj kruh, živjet će zauvijek. Kruh koji ću ja dati jest moje tijelo što ću ga predati za život svijeta.”"},{"book":"Ivan","chapter":"6","verse":"52","text":"Nato se Židovi počnu međusobno prepirati govoreći: “Kako nam ovaj može dati svoje tijelo za jelo?”"},{"book":"Ivan","chapter":"6","verse":"53","text":"Isus im zato ponovno reče: “Zaista vam kažem, ne jedete li tijela Sina Čovječjega i ne pijete li njegove krvi, ne možete u sebi imati vječni život!"},{"book":"Ivan","chapter":"6","verse":"54","text":"Ali tko god jede moje tijelo i pije moju krv, ima vječni život i ja ću ga uskrisiti u posljednji dan."},{"book":"Ivan","chapter":"6","verse":"55","text":"Jer je moje tijelo prava hrana, a moja krv pravo piće."},{"book":"Ivan","chapter":"6","verse":"56","text":"Tko jede moje tijelo i tko pije moju krv, ostaje u meni i ja ostajem u njemu."},{"book":"Ivan","chapter":"6","verse":"57","text":"Kao što me je poslao živi Otac i kao što ja živim zaradi Oca, tako će i oni koji mene blaguju živjeti zaradi mene."},{"book":"Ivan","chapter":"6","verse":"58","text":"Ja sam pravi kruh koji je sišao s neba, a ne onakav kakav su jeli vaši oci i svejedno pomrli. Tko jede ovaj kruh, živjet će zauvijek.”"},{"book":"Ivan","chapter":"6","verse":"59","text":"To je rekao poučavajući u sinagogi u Kafarnaumu."},{"book":"Ivan","chapter":"6","verse":"60","text":"Mnogi njegovi učenici kazaše: “To su vrlo teške riječi. Tko bi razumio što je htio reći?”"},{"book":"Ivan","chapter":"6","verse":"61","text":"Isus je znao da njegovi učenici prigovaraju pa im reče: “Zar vas to sablažnjava?"},{"book":"Ivan","chapter":"6","verse":"62","text":"A što ćete pomisliti ako vidite Sina Čovječjega kako se vraća u nebo?"},{"book":"Ivan","chapter":"6","verse":"63","text":"Sveti Duh je taj koji daje vječni život. Ljudskim naporima ne može se ništa postignuti. A same riječi koje sam vam rekao jesu Duh i život."},{"book":"Ivan","chapter":"6","verse":"64","text":"Pa ipak, neki od vas mi ne vjeruju.”"},{"book":"Ivan","chapter":"6","verse":"65","text":"I još reče: “Na to sam mislio kad sam vam rekao da nitko ne može doći k meni ako ga Otac ne privuče.”"},{"book":"Ivan","chapter":"6","verse":"66","text":"Mnogi se učenici tada povuku i nisu ga više slijedili."},{"book":"Ivan","chapter":"6","verse":"67","text":"Tada se Isus okrene Dvanaestorici i upita ih: “Hoćete li i vi otići?”"},{"book":"Ivan","chapter":"6","verse":"68","text":"Šimun Petar mu odgovori: “Gospodine, kome da odemo? Samo ti imaš riječi koje daju vječni život,"},{"book":"Ivan","chapter":"6","verse":"69","text":"a mi vjerujemo i znamo da si ti Svetac Božji!”"},{"book":"Ivan","chapter":"6","verse":"70","text":"Zatim im Isus reče: “Sâm izabrah vas Dvanaestoricu, a ipak je jedan od vas đavao.”"},{"book":"Ivan","chapter":"6","verse":"71","text":"Govorio je o Judi, sinu Šimuna Iškariotskoga, jednome od Dvanaestorice koji ga je poslije izdao."}]}