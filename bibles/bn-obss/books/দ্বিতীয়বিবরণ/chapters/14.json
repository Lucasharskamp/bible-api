{"data":[{"book":"দ্বিতীয় বিবরণ","chapter":"14","verse":"1","text":"তোমরা তোমাদের ঈশ্বর সদাপ্রভুর সন্তান। তোমরা মৃত লোকদের জন্য দেহের কোনও জায়গায় ক্ষত করবে না কিংবা মাথার সামনের চুল কামাবে না,"},{"book":"দ্বিতীয় বিবরণ","chapter":"14","verse":"2","text":"কেননা তোমরা তোমাদের ঈশ্বর সদাপ্রভুর পবিত্র প্রজা। পৃথিবীর সমস্ত জাতির মধ্য থেকে সদাপ্রভু তোমাদের বেছে নিয়েছেন যাতে তোমরা তাঁর নিজের বিশেষ সম্পত্তি হও।"},{"book":"দ্বিতীয় বিবরণ","chapter":"14","verse":"3","text":"কোনও ঘৃণ্য জিনিস খাবে না।"},{"book":"দ্বিতীয় বিবরণ","chapter":"14","verse":"4","text":"এসব পশু তোমরা খেতে পারো: গরু, মেষ, ছাগল,"},{"book":"দ্বিতীয় বিবরণ","chapter":"14","verse":"5","text":"হরিণ, গজলা হরিণ, রাই হরিণ, বুনো ছাগল, বুনো ছাগবিশেষ, কৃষ্ণসার হরিণ এবং পাহাড়ি মেষ।"},{"book":"দ্বিতীয় বিবরণ","chapter":"14","verse":"6","text":"যেসব পশু দ্বিখণ্ড খুরবিশিষ্ট ও জাবর কাটে তার মাংস তোমরা ভোজন করতে পারবে।"},{"book":"দ্বিতীয় বিবরণ","chapter":"14","verse":"7","text":"কিন্তু, যারা জাবর কাটে অথবা কেবল দ্বিখণ্ড খুরবিশিষ্ট এমন পশু যেমন উট, খরগোশ অথবা শাফন খাবে না। যদিও তারা জাবর কাটে, তাদের খুর চেরা নয়; সেগুলি তোমাদের পক্ষে অশুচি।"},{"book":"দ্বিতীয় বিবরণ","chapter":"14","verse":"8","text":"শূকরও অশুচি; যদিও তার খুর দ্বিখণ্ডিত, সে জাবর কাটে না। তোমরা তাদের মাংস খাবে না কিংবা তাদের মৃতদেহও ছোঁবে না।"},{"book":"দ্বিতীয় বিবরণ","chapter":"14","verse":"9","text":"জলে বাস করা প্রাণীদের মধ্যে যেগুলির ডানা ও আঁশ আছে সেগুলি তোমরা খেতে পারবে।"},{"book":"দ্বিতীয় বিবরণ","chapter":"14","verse":"10","text":"কিন্তু যেগুলির ডানা ও আঁশ নেই সেগুলি তোমরা খেতে পারবে না; তোমাদের জন্য সেগুলি অশুচি।"},{"book":"দ্বিতীয় বিবরণ","chapter":"14","verse":"11","text":"তোমরা যে কোনো শুচি পাখি খেতে পারো।"},{"book":"দ্বিতীয় বিবরণ","chapter":"14","verse":"12","text":"কিন্তু এগুলি তোমরা খাবে না যেমন ঈগল, শকুন, কালো শকুন,"},{"book":"দ্বিতীয় বিবরণ","chapter":"14","verse":"13","text":"লাল চিল, কালো চিল, যে কোনো বাজপাখি,"},{"book":"দ্বিতীয় বিবরণ","chapter":"14","verse":"14","text":"যে কোনো ধরনের দাঁড়কাক,"},{"book":"দ্বিতীয় বিবরণ","chapter":"14","verse":"15","text":"শিংযুক্ত প্যাঁচা, কালপ্যাঁচা, শঙ্খচিল, যে কোনোরকম বাজপাখি,"},{"book":"দ্বিতীয় বিবরণ","chapter":"14","verse":"16","text":"ছোটো প্যাঁচা, বড়ো প্যাঁচা, সাদা প্যাঁচা,"},{"book":"দ্বিতীয় বিবরণ","chapter":"14","verse":"17","text":"মরু-প্যাঁচা, সিন্ধু-ঈগল, পানকৌড়ি,"},{"book":"দ্বিতীয় বিবরণ","chapter":"14","verse":"18","text":"সারস, যে কোনো ধরনের কাক, ঝুঁটিওয়ালা পাখি ও বাদুড়।"},{"book":"দ্বিতীয় বিবরণ","chapter":"14","verse":"19","text":"উড়ে বেড়ায় এমন সব পোকা তোমাদের পক্ষে অশুচি; সেগুলি খাবে না।"},{"book":"দ্বিতীয় বিবরণ","chapter":"14","verse":"20","text":"কিন্তু যেসব প্রাণীর ডানা আছে এবং শুচি সেগুলি তোমরা খেতে পারবে।"},{"book":"দ্বিতীয় বিবরণ","chapter":"14","verse":"21","text":"মরে পড়ে থাকা কোনো প্রাণী তোমরা খাবে না। তোমাদের নগরে বসবাস করা অন্য জাতির কোনো লোককে তোমরা সেটি দিয়ে দিতে পারবে এবং সে তা খেতে পারবে, কিংবা তোমরা কোনো বিদেশির কাছে সেটি বিক্রি করে দিতে পারবে। কিন্তু তোমরা তোমাদের ঈশ্বর সদাপ্রভু কাছে পবিত্র প্রজা।"},{"book":"দ্বিতীয় বিবরণ","chapter":"14","verse":"22","text":"প্রত্যেক বছর তোমাদের জমিতে যেসব ফসল ফলবে তার দশ ভাগের এক ভাগ তোমরা অবশ্যই আলাদা করে রাখবে।"},{"book":"দ্বিতীয় বিবরণ","chapter":"14","verse":"23","text":"তোমাদের ঈশ্বর সদাপ্রভুকে যাতে তোমরা সবসময় ভক্তি করতে শেখো সেইজন্য তোমাদের শস্য, নতুন দ্রাক্ষারস ও জলপাই তেলের দশমাংশ এবং তোমাদের পালের গরু, মেষ ও ছাগলের প্রথম শাবক তোমাদের ঈশ্বর সদাপ্রভুর সামনে খাবে। তোমাদের এমন জায়গায় খেতে হবে যে জায়গাটি তিনি নিজেকে প্রকাশ করবার জন্য তাঁর বাসস্থান হিসেবে বেছে নেবেন।"},{"book":"দ্বিতীয় বিবরণ","chapter":"14","verse":"24","text":"কিন্তু যদি সেই জায়গাটি খুব দূরে হয় এবং তোমাদের ঈশ্বর সদাপ্রভু তোমাদের এত আশীর্বাদ করে থাকেন যে সেই দশ ভাগের এক ভাগ বয়ে নিয়ে যাওয়া সম্ভব নয় (কারণ যে জায়গাটি সদাপ্রভু তাঁর নামের জন্য মনোনীত করবেন সেটি অনেক দূরে),"},{"book":"দ্বিতীয় বিবরণ","chapter":"14","verse":"25","text":"তোমাদের দশমাংশ রুপোর সঙ্গে বদলে নেবে, এবং সেই রুপো সঙ্গে নিয়ে তোমরা তোমাদের ঈশ্বর সদাপ্রভুর মনোনীত জায়গায় যাবে।"},{"book":"দ্বিতীয় বিবরণ","chapter":"14","verse":"26","text":"সেই রুপো ব্যবহার করে তোমরা যা ইচ্ছা কিনতে পারবে যেমন গরু, মেষ, দ্রাক্ষারস কিংবা গাঁজানো পানীয় বা তোমাদের খুশিমতো যা কিছু। তারপর তোমরা তোমাদের পরিবার নিয়ে তোমাদের ঈশ্বর সদাপ্রভুর সামনে খাওয়াদাওয়া করে আনন্দ করবে।"},{"book":"দ্বিতীয় বিবরণ","chapter":"14","verse":"27","text":"যে লেবীয়েরা তোমাদের নগরে বসবাস করে তাদের অবহেলা করবে না, কারণ তাদের নিজেদের কোনও ভাগ বা উত্তরাধিকার নেই।"},{"book":"দ্বিতীয় বিবরণ","chapter":"14","verse":"28","text":"প্রত্যেক তৃতীয় বছরের শেষে, তোমাদের সেই বছরের ফসলের দশমাংশ তোমাদের নগরে জমা করবে,"},{"book":"দ্বিতীয় বিবরণ","chapter":"14","verse":"29","text":"যেন লেবীয়েরা (যাদের নিজেদের কোনো ভাগ বা উত্তরাধিকার নেই) এবং বিদেশিরা, পিতৃহীন ও বিধবা যারা তোমাদের নগরে বাস করে তারা এসে খেয়ে তৃপ্ত হতে পারে, এবং যেন তোমাদের ঈশ্বর সদাপ্রভু তোমাদের হাতের সব কাজে আশীর্বাদ করেন।"}]}