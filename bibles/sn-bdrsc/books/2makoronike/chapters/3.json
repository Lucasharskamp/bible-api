{"data":[{"book":"2 Makoronike","chapter":"3","verse":"1","text":"Ipapo Soromoni akatanga kuvaka temberi yaJehovha muJerusarema pagomo reMoria, apo Jehovha akanga azviratidza kuna baba vake Dhavhidhi. Pakanga pari paburiro raArauna muJebhusi, nzvimbo yakapiwa naDhavhidhi."},{"book":"2 Makoronike","chapter":"3","verse":"2","text":"Akatanga kuvaka pazuva rechipiri mumwedzi wechipiri mugore rechina rokutonga kwake."},{"book":"2 Makoronike","chapter":"3","verse":"3","text":"Nheyo dzakaiswa dzakanga dziri makubhiti makumi matanhatu3:3 mamita angaita 27  pakureba uye makubhiti makumi maviri3:3 mamita angaita 9  paupamhi hwayo (kana tichishandisa kubhiti rechiero chakare)."},{"book":"2 Makoronike","chapter":"3","verse":"4","text":"Biravira rapamberi petemberi rakanga rakareba makubhiti makumi maviri3:4 mamita angaita 9, uyewo nomundima 8, 11 ne13  pamberi paupamhi hweimba uye rakanga rakareba makubhiti makumi maviri kuenda mudenga."},{"book":"2 Makoronike","chapter":"3","verse":"5","text":"Akaroverera muimba huru mapuranga emipaini akaifukidza negoridhe rakaisvonaka akaishongedza nemiti yemichindwe nezvishongo zvengetani."},{"book":"2 Makoronike","chapter":"3","verse":"6","text":"Akashongedza temberi namatombo anokosha. Uye goridhe raakashandisa raiva goridhe rokuParivhaimi."},{"book":"2 Makoronike","chapter":"3","verse":"7","text":"Akafukidzawo matanda edenga magwatidziro, madziro, namakonhi etemberi negoridhe, uye akavezera makerubhi pamadziro."},{"book":"2 Makoronike","chapter":"3","verse":"8","text":"Akavaka Nzvimbo Tsvene-tsvene, kureba kwayo kwaienderana noupamhi hwetemberi makubhiti makumi maviri, urefu hwayo uye upamhi hwayo makubhiti makumi maviri. Akafukidza mukati mayo namatarenda mazana matanhatu3:8 matani angaita 21  egoridhe rakaisvonaka."},{"book":"2 Makoronike","chapter":"3","verse":"9","text":"Zvipikiri zvegoridhe zvairema mashekeri makumi mashanu3:9 0.6 yekirogiramu . Akafukidzawo nzvimbo dzokumusoro negoridhe."},{"book":"2 Makoronike","chapter":"3","verse":"10","text":"MuNzvimbo Tsvene-tsvene akagadzira makerubhi maviri akavezwa akaafukidza negoridhe."},{"book":"2 Makoronike","chapter":"3","verse":"11","text":"Mapapiro amakerubhi pamwe chete aisvika makubhiti makumi maviri pakureba kwawo. Bapiro rimwe chete rekerubhi rokutanga rakanga rakareba makubhiti mashanu3:11 mamita angaita 2.3, uyewo nomundima 15  uye raibata madziro etemberi, rimwe bapiro rayo rakareba makubhiti mashanu richibata rimwe bapiro reimwe kerubhi."},{"book":"2 Makoronike","chapter":"3","verse":"12","text":"Zvimwe chetezvo bapiro rimwe rekerubhi rechipiri rakanga rakareba makubhiti mashanu uye raibata mamwe madziro etemberi uye rimwe racho rakareba zvimwe chetezvo makubhiti mashanu richibata bapiro rekerubhi rokutanga."},{"book":"2 Makoronike","chapter":"3","verse":"13","text":"Mapapiro amakerubhi aiva akareba makubhiti makumi maviri. Akanga akamira namakumbo awo, akatarisa kuimba huru."},{"book":"2 Makoronike","chapter":"3","verse":"14","text":"Akagadzira chidzitiro nezvakarukwa zvebhuruu, zvepepuru, nezvitsvuku nomucheka wakaisvonaka, namakerubhi akasonerwapo."},{"book":"2 Makoronike","chapter":"3","verse":"15","text":"Pamberi petemberi akagadzira mbiru mbiri, dzose pamwe chete dzakanga dzakareba makubhiti makumi matatu namashanu3:15 mamita angaita 16 , mbiru imwe neimwe yaiva nomusoro pamusoro payo wakanga wakareba makubhiti mashanu."},{"book":"2 Makoronike","chapter":"3","verse":"16","text":"Akagadzira ngetani dzakarukwa akadziisa pamusoro pembiru. Akagadzirawo matamba zana akaasungirira pangetani."},{"book":"2 Makoronike","chapter":"3","verse":"17","text":"Akamisa mbiru pamberi petemberi, imwe zasi uye imwe kumusoro. Yezasi akaitumidza kuti Jakini uye yokumusoro akaitumidza kuti Bhoazi."}]}