{"data":[{"book":"Jesaja","chapter":"29","verse":"1","text":"Wee Offerhaard, Gods Offerhaard, Stad, waar David zijn tenten opsloeg! Voegt nog een jaar bij de jaren, En laat de feesten hun kringloop volbrengen:"},{"book":"Jesaja","chapter":"29","verse":"2","text":"Dan zal Ik Gods Offerhaard benauwen, Doen kreunen en kermen, En maak er een echte offerhaard van!"},{"book":"Jesaja","chapter":"29","verse":"3","text":"Ik zal u van alle kant belegeren, U met wallen omringen, En verschansingen tegen u bouwen."},{"book":"Jesaja","chapter":"29","verse":"4","text":"Dan zult ge op de grond liggen roepen, Uw woord zal worden verstikt door het stof; Uw stem zal uit de aarde komen als die van een spook, Uw spreken knarsen uit het zand."},{"book":"Jesaja","chapter":"29","verse":"5","text":"De zwerm uwer vijanden zal zijn als een stofwolk, De drom der verdrukkers als opstuivend kaf; En plotseling, heel onverwacht"},{"book":"Jesaja","chapter":"29","verse":"6","text":"Zult ge door Jahweh der heirscharen worden bezocht: Met donder, geraas en gedaver, Met wervelwind en orkaan, Met verslindende vlammen."},{"book":"Jesaja","chapter":"29","verse":"7","text":"En als een droom en een nachtmerrie Zal het heir aller volken, die tegen Offerhaard strijden, Al zijn burchten en torens benauwen."},{"book":"Jesaja","chapter":"29","verse":"8","text":"Het zal hem gaan als een hongerige, die droomt, dat hij eet, Maar zijn maag is leeg bij het ontwaken, Of als een dorstige, die droomt, dat hij drinkt, Maar die ontwaakt, uitgeput en versmacht: Zo zal hem het heir aller volken zijn, die Sion bekampen!"},{"book":"Jesaja","chapter":"29","verse":"9","text":"Verhardt, opdat ge verstart, Wordt blind, opdat ge niet ziet; Weest dronken, maar niet van wijn, Waggelt, maar niet van drank."},{"book":"Jesaja","chapter":"29","verse":"10","text":"Want Jahweh heeft over u uitgestort Een geest van verdoving; Hij heeft uw ogen gesloten, profeten, Zieners, uw hoofden gesluierd."},{"book":"Jesaja","chapter":"29","verse":"11","text":"Zo wordt u dit hele visioen Als de inhoud van een verzegeld boek: Men geeft het iemand, die lezen kan, En zegt: ge moet het eens lezen; Dan antwoordt hij: Ik kan niet, want het boek is verzegeld."},{"book":"Jesaja","chapter":"29","verse":"12","text":"Of men geeft het boek iemand, die niet leest, En zegt: ge moet het eens lezen; Dan antwoordt hij: Ik kan niet lezen."},{"book":"Jesaja","chapter":"29","verse":"13","text":"En de Heer zegt: Omdat dit volk Mij nadert met de mond, En Mij eert met de lippen alleen, Maar zijn hart heel ver van Mij houdt, En zijn vrees voor Mij enkel bestaat Uit mensenwijsheid, van buiten geleerd;"},{"book":"Jesaja","chapter":"29","verse":"14","text":"Daarom blijf Ik heel wonderlijke dingen doen aan dit volk: De wijsheid zijner wijzen vergaat, Het vernuft van zijn verstandigen verduistert."},{"book":"Jesaja","chapter":"29","verse":"15","text":"Wee hun, die diep voor Jahweh Hun plannen willen verbergen; Die hun werken in het duister verrichten, En zeggen: wie ziet ons, wie kent ons!"},{"book":"Jesaja","chapter":"29","verse":"16","text":"Wat dwaasheid! Is dan de pottenbakker gelijk aan het leem, Dat het maaksel van zijn maker zou zeggen: Hij vormde mij niet; En de pot van den pottenbakker zou zeggen: Hij heeft er geen verstand van?"},{"book":"Jesaja","chapter":"29","verse":"17","text":"Doch het is nog maar een korte tijd, En de Libanon zal in een boomgaard veranderen, De boomgaard lijken op een woud!"},{"book":"Jesaja","chapter":"29","verse":"18","text":"Dan zullen de doven horen wat in het boek staat geschreven, De blinde ogen zien, van donker en duister verlost;"},{"book":"Jesaja","chapter":"29","verse":"19","text":"De ongelukkigen zich telkens meer in Jahweh verheugen, De armsten onder de mensen in Israëls Heilige juichen."},{"book":"Jesaja","chapter":"29","verse":"20","text":"Want de tyran is verdwenen, de spotter is weg; Allen vernield, die onheil brouwen, En anderen op hun woord beschuldigen;"},{"book":"Jesaja","chapter":"29","verse":"21","text":"Die den rechter strikken leggen onder de poort, En de onschuldigen door leugen verdringen."},{"book":"Jesaja","chapter":"29","verse":"22","text":"Daarom spreekt Jahweh, De God van het huis van Jakob, Hij, die Abraham heeft verlost: Niet langer zal Jakob worden beschaamd, Niet langer zijn aangezicht blozen;"},{"book":"Jesaja","chapter":"29","verse":"23","text":"Maar wanneer zijn kinderen Het werk mijner handen in hun midden aanschouwen, Dan zullen zij mijn Naam vereren, Den Heilige Jakobs aanbidden, Den God van Israël vrezen;"},{"book":"Jesaja","chapter":"29","verse":"24","text":"En de dolenden zullen inzicht bekomen, De mopperaars zullen de lessen verstaan!"}]}