{"data":[{"book":"مزامیر","chapter":"68","verse":"1","text":"ای خدا، برخیز و دشمنانت را پراکنده ساز. بگذار آنانی که از تو نفرت دارند از حضور تو بگریزند."},{"book":"مزامیر","chapter":"68","verse":"2","text":"چنانکه دود در برابر باد پراکنده می‌شود، همچنان تو ایشان را پراکنده ساز؛ همان‌گونه که موم در مقابل آتش گداخته می‌شود، همچنان بگذار گناهکاران در حضورت نابود شوند."},{"book":"مزامیر","chapter":"68","verse":"3","text":"اما نیکوکاران شادی کنند و در حضور تو خوشحال باشند؛ از شادی فریاد برآورند و خوش باشند."},{"book":"مزامیر","chapter":"68","verse":"4","text":"در وصف خدا سرود بخوانید. نام او را ستایش کنید. برای او که بر ابرها سوار است، راهی درست کنید. نام او یهوه است! در حضورش شادی کنید!"},{"book":"مزامیر","chapter":"68","verse":"5","text":"خدایی که در خانهٔ مقدّس خود ساکن است، پدر یتیمان و دادرس بیوه‌زنان می‌باشد."},{"book":"مزامیر","chapter":"68","verse":"6","text":"او بی‌کسان و آوارگان را در خانه‌ها ساکن می‌گرداند و اسیران را آزاد می‌سازد. اما یاغیان در زمین خشک و بی‌آب ساکن خواهند شد."},{"book":"مزامیر","chapter":"68","verse":"7","text":"ای خدای اسرائیل، وقتی تو قوم برگزیدهٔ خود را هدایت کردی و از میان بیابان عبور نمودی،"},{"book":"مزامیر","chapter":"68","verse":"8","text":"زمین تکان خورد و آسمان بارید و کوه سینا از ترس حضور تو به لرزه افتاد."},{"book":"مزامیر","chapter":"68","verse":"9","text":"ای خدا، تو نعمتها بارانیدی و قوم برگزیدهٔ خود را که خسته و ناتوان بودند، نیرو و توان بخشیدی."},{"book":"مزامیر","chapter":"68","verse":"10","text":"جماعت تو در زمین موعود ساکن شدند و تو ای خدای مهربان، حاجت نیازمندان را برآوردی."},{"book":"مزامیر","chapter":"68","verse":"11","text":"خداوند کلام را اعلام کرد و کسانی که آن را بشارت دادند عدهٔ بی‌شماری بودند؛ کلام او این است:"},{"book":"مزامیر","chapter":"68","verse":"12","text":"«پادشاهان و سپاهیانشان بشتاب می‌گریزند! زنانی که در خانه هستند غنایم جنگی را بین خود قسمت می‌کنند."},{"book":"مزامیر","chapter":"68","verse":"13","text":"آنها اگرچه روزی فقیر و بینوا بودند، اما اینک خوشبخت و ثروتمندند و خود را مانند کبوتری که بالهایش نقره‌ای و پرهایش طلایی است با زر و زیور آراسته‌اند.»"},{"book":"مزامیر","chapter":"68","verse":"14","text":"خدای قادر مطلق پادشاهانی را که دشمن اسرائیل بودند مانند دانه‌های برف که در جنگلهای کوه صلمون آب می‌شود، پراکنده و محو ساخت."},{"book":"مزامیر","chapter":"68","verse":"15","text":"ای کوههای عظیم باشان، ای سلسله جبال بزرگ که قله‌های بلند دارید،"},{"book":"مزامیر","chapter":"68","verse":"16","text":"چرا با حسرت به این کوهی که خدا برای مسکن خود برگزیده است نگاه می‌کنید؟ به یقین خداوند تا به ابد در آن ساکن خواهد بود."},{"book":"مزامیر","chapter":"68","verse":"17","text":"خداوند در میان هزاران هزار ارابه از کوه سینا به خانهٔ مقدّس خویش که در کوه صهیون است، رفته است."},{"book":"مزامیر","chapter":"68","verse":"18","text":"آن هنگام که به برترین مکان بالا رفتی، بسیاری را به اسارت بردی و هدایا از آدمیان گرفتی، حتی از کسانی که زمانی یاغی بوده‌اند. اکنون خداوند در میان ما ساکن خواهد شد."},{"book":"مزامیر","chapter":"68","verse":"19","text":"شکر و سپاس بر خداوندی که هر روز بارهای ما را متحمل می‌شود و خدایی که نجات ماست."},{"book":"مزامیر","chapter":"68","verse":"20","text":"خدای ما نجا‌ت‌دهندۀ ماست و ما را از مرگ می‌رهاند."},{"book":"مزامیر","chapter":"68","verse":"21","text":"خدا سر دشمنانش را که در گناه زندگی می‌کنند، خرد خواهد کرد."},{"book":"مزامیر","chapter":"68","verse":"22","text":"خداوند می‌فرماید: «دشمنان شما را از باشان و از اعماق دریا باز خواهم آورد"},{"book":"مزامیر","chapter":"68","verse":"23","text":"تا در میان خون ریخته شدهٔ آنان راه بروید و سگها خون ایشان را بخورند.»"},{"book":"مزامیر","chapter":"68","verse":"24","text":"ای خدایی که پادشاه و خداوند من هستی، همهٔ قومها حرکت پیروزمندانهٔ تو را به سوی خانهٔ مقدّست دیده‌اند."},{"book":"مزامیر","chapter":"68","verse":"25","text":"سرایندگان در پیش و نوازندگان در عقب و دوشیزگان در وسط آنان دف‌زنان حرکت می‌کنند."},{"book":"مزامیر","chapter":"68","verse":"26","text":"همهٔ مردم اسرائیل خدا را حمد گویند. ای فرزندان یعقوب، خداوند را ستایش کنید."},{"book":"مزامیر","chapter":"68","verse":"27","text":"قبیلهٔ کوچک بنیامین پیشاپیش ستایش‌کنندگان خدا در حرکت است؛ بعد از او رهبران قبیلهٔ یهودا با دسته‌های خود، سپس بزرگان قبیلهٔ زبولون و نفتالی حرکت می‌کنند."},{"book":"مزامیر","chapter":"68","verse":"28","text":"ای خدا، نیروی خود را برای ما به کار ببر، همان‌گونه که در گذشته این کار را کردی."},{"book":"مزامیر","chapter":"68","verse":"29","text":"به احترام خانهٔ تو در اورشلیم، پادشاهان هدایا نزد تو خواهند آورد."},{"book":"مزامیر","chapter":"68","verse":"30","text":"مصر، آن حیوان وحشی را که در میان نیزارها ساکن است، توبیخ نما. قومهای جهان را که همچون رمه‌های گاو و گوساله هستند، سرزنش کن تا به فرمان تو گردن نهند و نقره‌های خود را به تو تقدیم کنند. اقوامی را که جنگ را دوست می‌دارند، پراکنده ساز."},{"book":"مزامیر","chapter":"68","verse":"31","text":"مصر هدایا به دست سفیران خود خواهد فرستاد و حبشه دست دعا به سوی خداوند دراز خواهد کرد."},{"book":"مزامیر","chapter":"68","verse":"32","text":"ای ممالک جهان، برای خدا سرود بخوانید؛ خداوند را با سرودها بستایید."},{"book":"مزامیر","chapter":"68","verse":"33","text":"خدای ازلی و ابدی را که در آسمانها نشسته است و با صدای بلند و نیرومند سخن می‌گوید، ستایش کنید."},{"book":"مزامیر","chapter":"68","verse":"34","text":"قدرت خدا را توصیف نمایید خدایی که شکوه و جلالش بر اسرائیل است و قوتش در آسمانها پابرجاست."},{"book":"مزامیر","chapter":"68","verse":"35","text":"چه مَهیب است خداوند در مکان مقدّس خویش! خدای اسرائیل به قوم برگزیدهٔ خود قوت و عظمت می‌بخشد."}]}