{"data":[{"book":"lUkaH","chapter":"7","verse":"1","text":"tataH paraM sa lokAnAM karNagocare tAn sarvvAn upadezAn samApya yadA kapharnAhUmpuraM pravizati"},{"book":"lUkaH","chapter":"7","verse":"2","text":"tadA zatasenApateH priyadAsa eko mRtakalpaH pIDita AsIt|"},{"book":"lUkaH","chapter":"7","verse":"3","text":"ataH senApati ryIzo rvArttAM nizamya dAsasyArogyakaraNAya tasyAgamanArthaM vinayakaraNAya yihUdIyAn kiyataH prAcaH preSayAmAsa|"},{"book":"lUkaH","chapter":"7","verse":"4","text":"te yIzorantikaM gatvA vinayAtizayaM vaktumArebhire, sa senApati rbhavatonugrahaM prAptum arhati|"},{"book":"lUkaH","chapter":"7","verse":"5","text":"yataH sosmajjAtIyeSu lokeSu prIyate tathAsmatkRte bhajanagehaM nirmmitavAn|"},{"book":"lUkaH","chapter":"7","verse":"6","text":"tasmAd yIzustaiH saha gatvA nivezanasya samIpaM prApa, tadA sa zatasenApati rvakSyamANavAkyaM taM vaktuM bandhUn prAhiNot| he prabho svayaM zramo na karttavyo yad bhavatA madgehamadhye pAdArpaNaM kriyeta tadapyahaM nArhAmi,"},{"book":"lUkaH","chapter":"7","verse":"7","text":"kiJcAhaM bhavatsamIpaM yAtumapi nAtmAnaM yogyaM buddhavAn, tato bhavAn vAkyamAtraM vadatu tenaiva mama dAsaH svastho bhaviSyati|"},{"book":"lUkaH","chapter":"7","verse":"8","text":"yasmAd ahaM parAdhInopi mamAdhInA yAH senAH santi tAsAm ekajanaM prati yAhIti mayA prokte sa yAti; tadanyaM prati AyAhIti prokte sa AyAti; tathA nijadAsaM prati etat kurvviti prokte sa tadeva karoti|"},{"book":"lUkaH","chapter":"7","verse":"9","text":"yIzuridaM vAkyaM zrutvA vismayaM yayau, mukhaM parAvartya pazcAdvarttino lokAn babhASe ca, yuSmAnahaM vadAmi isrAyelo vaMzamadhyepi vizvAsamIdRzaM na prApnavaM|"},{"book":"lUkaH","chapter":"7","verse":"10","text":"tataste preSitA gRhaM gatvA taM pIDitaM dAsaM svasthaM dadRzuH|"},{"book":"lUkaH","chapter":"7","verse":"11","text":"pare'hani sa nAyInAkhyaM nagaraM jagAma tasyAneke ziSyA anye ca lokAstena sArddhaM yayuH|"},{"book":"lUkaH","chapter":"7","verse":"12","text":"teSu tannagarasya dvArasannidhiM prApteSu kiyanto lokA ekaM mRtamanujaM vahanto nagarasya bahiryAnti, sa tanmAturekaputrastanmAtA ca vidhavA; tayA sArddhaM tannagarIyA bahavo lokA Asan|"},{"book":"lUkaH","chapter":"7","verse":"13","text":"prabhustAM vilokya sAnukampaH kathayAmAsa, mA rodIH| sa samIpamitvA khaTvAM pasparza tasmAd vAhakAH sthagitAstamyuH;"},{"book":"lUkaH","chapter":"7","verse":"14","text":"tadA sa uvAca he yuvamanuSya tvamuttiSTha, tvAmaham AjJApayAmi|"},{"book":"lUkaH","chapter":"7","verse":"15","text":"tasmAt sa mRto janastatkSaNamutthAya kathAM prakathitaH; tato yIzustasya mAtari taM samarpayAmAsa|"},{"book":"lUkaH","chapter":"7","verse":"16","text":"tasmAt sarvve lokAH zazaGkire; eko mahAbhaviSyadvAdI madhye'smAkam samudait, Izvarazca svalokAnanvagRhlAt kathAmimAM kathayitvA IzvaraM dhanyaM jagaduH|"},{"book":"lUkaH","chapter":"7","verse":"17","text":"tataH paraM samastaM yihUdAdezaM tasya caturdiksthadezaJca tasyaitatkIrtti rvyAnaze|"},{"book":"lUkaH","chapter":"7","verse":"18","text":"tataH paraM yohanaH ziSyeSu taM tadvRttAntaM jJApitavatsu"},{"book":"lUkaH","chapter":"7","verse":"19","text":"sa svaziSyANAM dvau janAvAhUya yIzuM prati vakSyamANaM vAkyaM vaktuM preSayAmAsa, yasyAgamanam apekSya tiSThAmo vayaM kiM sa eva janastvaM? kiM vayamanyamapekSya sthAsyAmaH?"},{"book":"lUkaH","chapter":"7","verse":"20","text":"pazcAttau mAnavau gatvA kathayAmAsatuH, yasyAgamanam apekSya tiSThAmo vayaM, kiM saeva janastvaM? kiM vayamanyamapekSya sthAsyAmaH? kathAmimAM tubhyaM kathayituM yohan majjaka AvAM preSitavAn|"},{"book":"lUkaH","chapter":"7","verse":"21","text":"tasmin daNDe yIzUrogiNo mahAvyAdhimato duSTabhUtagrastAMzca bahUn svasthAn kRtvA, anekAndhebhyazcakSuMSi dattvA pratyuvAca,"},{"book":"lUkaH","chapter":"7","verse":"22","text":"yuvAM vrajatam andhA netrANi khaJjAzcaraNAni ca prApnuvanti, kuSThinaH pariSkriyante, badhirAH zravaNAni mRtAzca jIvanAni prApnuvanti, daridrANAM samIpeSu susaMvAdaH pracAryyate, yaM prati vighnasvarUpohaM na bhavAmi sa dhanyaH,"},{"book":"lUkaH","chapter":"7","verse":"23","text":"etAni yAni pazyathaH zRNuthazca tAni yohanaM jJApayatam|"},{"book":"lUkaH","chapter":"7","verse":"24","text":"tayo rdUtayo rgatayoH sato ryohani sa lokAn vaktumupacakrame, yUyaM madhyeprAntaraM kiM draSTuM niragamata? kiM vAyunA kampitaM naDaM?"},{"book":"lUkaH","chapter":"7","verse":"25","text":"yUyaM kiM draSTuM niragamata? kiM sUkSmavastraparidhAyinaM kamapi naraM? kintu ye sUkSmamRduvastrANi paridadhati sUttamAni dravyANi bhuJjate ca te rAjadhAnISu tiSThanti|"},{"book":"lUkaH","chapter":"7","verse":"26","text":"tarhi yUyaM kiM draSTuM niragamata? kimekaM bhaviSyadvAdinaM? tadeva satyaM kintu sa pumAn bhaviSyadvAdinopi zreSTha ityahaM yuSmAn vadAmi;"},{"book":"lUkaH","chapter":"7","verse":"27","text":"pazya svakIyadUtantu tavAgra preSayAmyahaM| gatvA tvadIyamArgantu sa hi pariSkariSyati| yadarthe lipiriyam Aste sa eva yohan|"},{"book":"lUkaH","chapter":"7","verse":"28","text":"ato yuSmAnahaM vadAmi striyA garbbhajAtAnAM bhaviSyadvAdinAM madhye yohano majjakAt zreSThaH kopi nAsti, tatrApi Izvarasya rAjye yaH sarvvasmAt kSudraH sa yohanopi zreSThaH|"},{"book":"lUkaH","chapter":"7","verse":"29","text":"aparaJca sarvve lokAH karamaJcAyinazca tasya vAkyAni zrutvA yohanA majjanena majjitAH paramezvaraM nirdoSaM menire|"},{"book":"lUkaH","chapter":"7","verse":"30","text":"kintu phirUzino vyavasthApakAzca tena na majjitAH svAn pratIzvarasyopadezaM niSphalam akurvvan|"},{"book":"lUkaH","chapter":"7","verse":"31","text":"atha prabhuH kathayAmAsa, idAnIntanajanAn kenopamAmi? te kasya sadRzAH?"},{"book":"lUkaH","chapter":"7","verse":"32","text":"ye bAlakA vipaNyAm upavizya parasparam AhUya vAkyamidaM vadanti, vayaM yuSmAkaM nikaTe vaMzIravAdiSma, kintu yUyaM nAnarttiSTa, vayaM yuSmAkaM nikaTa arodiSma, kintu yuyaM na vyalapiSTa, bAlakairetAdRzaisteSAm upamA bhavati|"},{"book":"lUkaH","chapter":"7","verse":"33","text":"yato yohan majjaka Agatya pUpaM nAkhAdat drAkSArasaJca nApivat tasmAd yUyaM vadatha, bhUtagrastoyam|"},{"book":"lUkaH","chapter":"7","verse":"34","text":"tataH paraM mAnavasuta AgatyAkhAdadapivaJca tasmAd yUyaM vadatha, khAdakaH surApazcANDAlapApinAM bandhureko jano dRzyatAm|"},{"book":"lUkaH","chapter":"7","verse":"35","text":"kintu jJAnino jJAnaM nirdoSaM viduH|"},{"book":"lUkaH","chapter":"7","verse":"36","text":"pazcAdekaH phirUzI yIzuM bhojanAya nyamantrayat tataH sa tasya gRhaM gatvA bhoktumupaviSTaH|"},{"book":"lUkaH","chapter":"7","verse":"37","text":"etarhi tatphirUzino gRhe yIzu rbhektum upAvekSIt tacchrutvA tannagaravAsinI kApi duSTA nArI pANDaraprastarasya sampuTake sugandhitailam AnIya"},{"book":"lUkaH","chapter":"7","verse":"38","text":"tasya pazcAt pAdayoH sannidhau tasyau rudatI ca netrAmbubhistasya caraNau prakSAlya nijakacairamArkSIt, tatastasya caraNau cumbitvA tena sugandhitailena mamarda|"},{"book":"lUkaH","chapter":"7","verse":"39","text":"tasmAt sa nimantrayitA phirUzI manasA cintayAmAsa, yadyayaM bhaviSyadvAdI bhavet tarhi enaM spRzati yA strI sA kA kIdRzI ceti jJAtuM zaknuyAt yataH sA duSTA|"},{"book":"lUkaH","chapter":"7","verse":"40","text":"tadA yAzustaM jagAda, he zimon tvAM prati mama kiJcid vaktavyamasti; tasmAt sa babhASe, he guro tad vadatu|"},{"book":"lUkaH","chapter":"7","verse":"41","text":"ekottamarNasya dvAvadhamarNAvAstAM, tayorekaH paJcazatAni mudrApAdAn aparazca paJcAzat mudrApAdAn dhArayAmAsa|"},{"book":"lUkaH","chapter":"7","verse":"42","text":"tadanantaraM tayoH zodhyAbhAvAt sa uttamarNastayo rRNe cakSame; tasmAt tayordvayoH kastasmin preSyate bahu? tad brUhi|"},{"book":"lUkaH","chapter":"7","verse":"43","text":"zimon pratyuvAca, mayA budhyate yasyAdhikam RNaM cakSame sa iti; tato yIzustaM vyAjahAra, tvaM yathArthaM vyacArayaH|"},{"book":"lUkaH","chapter":"7","verse":"44","text":"atha tAM nArIM prati vyAghuThya zimonamavocat, strImimAM pazyasi? tava gRhe mayyAgate tvaM pAdaprakSAlanArthaM jalaM nAdAH kintu yoSideSA nayanajalai rmama pAdau prakSAlya kezairamArkSIt|"},{"book":"lUkaH","chapter":"7","verse":"45","text":"tvaM mAM nAcumbIH kintu yoSideSA svIyAgamanAdArabhya madIyapAdau cumbituM na vyaraMsta|"},{"book":"lUkaH","chapter":"7","verse":"46","text":"tvaJca madIyottamAGge kiJcidapi tailaM nAmardIH kintu yoSideSA mama caraNau sugandhitailenAmarddIt|"},{"book":"lUkaH","chapter":"7","verse":"47","text":"atastvAM vyAharAmi, etasyA bahu pApamakSamyata tato bahu prIyate kintu yasyAlpapApaM kSamyate solpaM prIyate|"},{"book":"lUkaH","chapter":"7","verse":"48","text":"tataH paraM sa tAM babhASe, tvadIyaM pApamakSamyata|"},{"book":"lUkaH","chapter":"7","verse":"49","text":"tadA tena sArddhaM ye bhoktum upavivizuste parasparaM vaktumArebhire, ayaM pApaM kSamate ka eSaH?"},{"book":"lUkaH","chapter":"7","verse":"50","text":"kintu sa tAM nArIM jagAda, tava vizvAsastvAM paryyatrAsta tvaM kSemeNa vraja|"}]}