{"data":[{"book":"1 রাজাবলি","chapter":"6","verse":"1","text":"ইস্রায়েলীরা মিশর থেকে বের হয়ে আসার পর 480 তম6:1 অথবা, 440তম বছরে, ইস্রায়েলের উপর শলোমনের রাজত্বের চতুর্থ বছরে, বছরের দ্বিতীয় মাসে, অর্থাৎ সিব মাসে তিনি সদাপ্রভুর মন্দির নির্মাণ করতে শুরু করলেন।"},{"book":"1 রাজাবলি","chapter":"6","verse":"2","text":"যে মন্দিরটি রাজা শলোমন নির্মাণ করলেন, সেটি প্রায় সাতাশ মিটার লম্বা, নয় মিটার চওড়া ও চোদ্দো মিটার উচ্চতাবিশিষ্ট6:2 প্রাচীন মাপ অনুসারে, ষাট হাত লম্বা, কুড়ি হাত চওড়া ও ত্রিশ হাত উচ্চতাবিশিষ্ট হল।"},{"book":"1 রাজাবলি","chapter":"6","verse":"3","text":"সেই মন্দিরের মূল ঘরের সামনের দিকের দ্বারমণ্ডপটি মন্দিরের প্রস্থের মাপ নয় মিটার6:3 প্রাচীন মাপ অনুসারে, কুড়ি হাত; 16 ও 20 পদের ক্ষেত্রেও একই কথা প্রযোজ্য বাড়িয়ে দিয়েছিল, এবং মন্দিরের সামনের দিকের মাপ প্রায় সাড়ে-চার মিটার6:3 প্রাচীন মাপ অনুসারে, দশ হাত; 23-26 পদের ক্ষেত্রেও একই কথা প্রযোজ্য বাড়িয়ে দিয়েছিল।"},{"book":"1 রাজাবলি","chapter":"6","verse":"4","text":"মন্দিরের দেয়ালের উপরদিকে তিনি কয়েকটি জানালা তৈরি করলেন।"},{"book":"1 রাজাবলি","chapter":"6","verse":"5","text":"মূল ঘরের দেয়ালগুলির ও ভিতরদিকের পবিত্রস্থানের গা ঘেঁসে তিনি ভবনটির চারপাশে এমন একটি কাঠামো গড়েছিলেন, যেটিতে কয়েকটি পার্শ্ব-ঘর ছিল।"},{"book":"1 রাজাবলি","chapter":"6","verse":"6","text":"সবচেয়ে নিচের তলাটি ছিল প্রায় 2.3 মিটার6:6 প্রাচীন মাপ অনুসারে, পাঁচ হাত; 10 ও 24 পদের ক্ষেত্রেও প্রযোজ্য চওড়া, মাঝের তলাটি প্রায় 2.7 মিটার6:6 প্রাচীন মাপ অনুসারে, ছয় হাত ও তৃতীয় তলাটি প্রায় 3.2 মিটার6:6 প্রাচীন মাপ অনুসারে, সাত হাত চওড়া ছিল। তিনি মন্দিরের বাইরে চারপাশে ভারসাম্য বজায়কারী সরু তাক তৈরি করলেন, যেন আর অন্য কোনো কিছু মন্দিরের দেয়ালে গাঁথা না যায়।"},{"book":"1 রাজাবলি","chapter":"6","verse":"7","text":"মন্দির নির্মাণের সময় শুধুমাত্র পাথর খাদানে কেটেকুটে প্রস্তুত করা পাথরের চাঙড়ই ব্যবহার করা হল, এবং মন্দির নির্মাণস্থলে সেটি গড়ে ওঠার সময় কোনও হাতুড়ি, ছেনি বা লোহার অন্য কোনও যন্ত্রপাতির শব্দ শোনা যায়নি।"},{"book":"1 রাজাবলি","chapter":"6","verse":"8","text":"সবচেয়ে নিচের6:8 অথবা, মাঝের তলার প্রবেশদ্বারটি ছিল মন্দিরের দক্ষিণ দিকে; সেখান থেকে একটি সিঁড়ি মাঝের তলা হয়ে তৃতীয় তলায় উঠে গেল।"},{"book":"1 রাজাবলি","chapter":"6","verse":"9","text":"এইভাবে তিনি কড়িকাঠ ও দেবদারু কাঠের তক্তা দিয়ে মন্দিরের ছাদ বানিয়ে সেটির নির্মাণকাজ সমাপ্ত করলেন।"},{"book":"1 রাজাবলি","chapter":"6","verse":"10","text":"তিনি মন্দিরের দৈর্ঘ্য বরাবর কয়েকটি পার্শ্ব-ঘর তৈরি করলেন। প্রত্যেকটির উচ্চতা ছিল পাঁচ হাত, এবং সেগুলি দেবদারু কাঠের কড়িকাঠ দিয়ে মন্দিরের সাথে জুড়ে দেওয়া হল।"},{"book":"1 রাজাবলি","chapter":"6","verse":"11","text":"সদাপ্রভুর এই বাক্য শলোমনের কাছে এসেছিল:"},{"book":"1 রাজাবলি","chapter":"6","verse":"12","text":"“তুমি যদি আমার বিধিবিধান অনুসরণ করো, আমার নিয়মকানুন পালন করো ও আমার আদেশগুলি মেনে সেগুলির বাধ্য হও, তবে তোমার তৈরি করা এই মন্দিরের বিষয়ে আমি তোমার বাবা দাউদের কাছে যে প্রতিজ্ঞাটি করলাম, তা তোমার মাধ্যমেই আমি পূরণ করব।"},{"book":"1 রাজাবলি","chapter":"6","verse":"13","text":"আর আমি ইস্রায়েলীদের মাঝখানে বসবাস করব ও আমার প্রজা ইস্রায়েলকে ত্যাগ করব না।”"},{"book":"1 রাজাবলি","chapter":"6","verse":"14","text":"অতএব শলোমন মন্দির নির্মাণ করে সেটি সম্পূর্ণ করলেন।"},{"book":"1 রাজাবলি","chapter":"6","verse":"15","text":"তিনি মন্দিরের ভিতরদিকের দেয়ালগুলি দেবদারু কাঠের তক্তা দিয়ে মুড়ে দিলেন, মন্দিরের মেঝে থেকে ছাদের ভিতরের দিক পর্যন্ত দেয়ালে খুপি তৈরি করে দিলেন, এবং মন্দিরের মেঝেটি চিরহরিৎ কাঠের তক্তা দিয়ে ঢেকে দিলেন।"},{"book":"1 রাজাবলি","chapter":"6","verse":"16","text":"মন্দিরের ভিতরে এক অভ্যন্তরীণ পবিত্রস্থান অর্থাৎ মহাপবিত্র স্থান গড়ার জন্য তিনি মন্দিরের মধ্যেই পিছন দিকে দেবদারু তক্তা দিয়ে কুড়ি হাত এলাকা আলাদা করে দিলেন।"},{"book":"1 রাজাবলি","chapter":"6","verse":"17","text":"এই ঘরটির সামনের দিকের মূল ঘরটি ছিল দৈর্ঘ্যে প্রায় 18 মিটার।6:17 প্রাচীন মাপ অনুসারে, চল্লিশ হাত"},{"book":"1 রাজাবলি","chapter":"6","verse":"18","text":"মন্দিরের ভিতরদিকে দেবদারু কাঠ খোদাই করে লাউ-এর মতো ফলের ও প্রস্ফুটিত ফুলের আকার গড়ে দেওয়া হল। সেখানে সবকিছুই ছিল দেবদারু কাঠের; কোনো পাথর দেখা যাচ্ছিল না।"},{"book":"1 রাজাবলি","chapter":"6","verse":"19","text":"সদাপ্রভুর নিয়ম-সিন্দুকটি রাখার জন্যই তিনি মন্দিরের মধ্যে অভ্যন্তরীণ পবিত্র স্থানটি প্রস্তুত করলেন।"},{"book":"1 রাজাবলি","chapter":"6","verse":"20","text":"অভ্যন্তরীণ পবিত্র স্থানটি ছিল প্রায় 9.2 মিটার6:20 প্রাচীন মাপ অনুসারে, কুড়ি হাত করে লম্বা, চওড়া ও উঁচু। ভিতরদিকটি তিনি পাকা সোনা দিয়ে মুড়ে দিলেন, এবং দেবদারু কাঠের যজ্ঞবেদিটিও তিনি পাকা সোনা দিয়ে মুড়ে দিলেন।"},{"book":"1 রাজাবলি","chapter":"6","verse":"21","text":"শলোমন মন্দিরের ভিতরদিকটিও পাকা সোনা দিয়ে মুড়ে দিলেন, এবং তিনি সেই অভ্যন্তরীণ পবিত্রস্থানের সামনের দিক পর্যন্ত সোনার শিকল টেনে নিয়ে গেলেন, যেটি সোনা দিয়ে মুড়ে দেওয়া হল।"},{"book":"1 রাজাবলি","chapter":"6","verse":"22","text":"অতএব তিনি সেই ভবনের ভিতরদিকটি পুরোপুরি সোনা দিয়ে মুড়ে দিলেন। এছাড়াও সেই যজ্ঞবেদিটিও তিনি সোনা দিয়ে মুড়ে দিলেন, যেটি অভ্যন্তরীণ পবিত্রস্থানের অন্তর্গত ছিল।"},{"book":"1 রাজাবলি","chapter":"6","verse":"23","text":"অভ্যন্তরীণ পবিত্রস্থানের জন্য তিনি জলপাই কাঠের এক জোড়া করূব তৈরি করলেন, যেগুলির এক একটির উচ্চতা ছিল প্রায় 4.6 মিটার।6:23 প্রাচীন মাপ অনুসারে, দশ হাত করে"},{"book":"1 রাজাবলি","chapter":"6","verse":"24","text":"প্রথম করূবটির একটি ডানার উচ্চতা ছিল প্রায় 2.3 মিটার6:24 প্রাচীন মাপ অনুসারে, পাঁচ হাত, ও অন্য ডানাটিরও উচ্চতা ছিল প্রায় 2.3 মিটার6:24 প্রাচীন মাপ অনুসারে, পাঁচ হাত—এক ডানার ডগা থেকে অন্য ডানার ডগার দূরত্ব প্রায় 4.6 মিটার6:24 প্রাচীন মাপ অনুসারে, দশ হাত; 25 ও 26 পদের ক্ষেত্রেও একই কথা প্রযোজ্য।"},{"book":"1 রাজাবলি","chapter":"6","verse":"25","text":"দ্বিতীয় করূবটির মাপ ছিল প্রায় 4.6 মিটার, কারণ দুটি করূবই মাপে ও আকারে সমান ছিল।"},{"book":"1 রাজাবলি","chapter":"6","verse":"26","text":"প্রত্যেকটি করূবের উচ্চতা ছিল প্রায় 4.6 মিটার করে।"},{"book":"1 রাজাবলি","chapter":"6","verse":"27","text":"তিনি করূব দুটি মন্দিরের একদম ভিতরের ঘরে রেখেছিলেন, এবং সে দুটির ডানাগুলি ছড়ানো ছিল। একটি করূবের ডানা একটি দেয়াল ছুঁয়েছিল, আবার অন্য করূবটির ডানা অন্য একটি দেয়াল ছুঁয়েছিল, এবং তাদের ডানাগুলি ঘরের মাঝখানে পরস্পরকে ছুঁয়েছিল।"},{"book":"1 রাজাবলি","chapter":"6","verse":"28","text":"তিনি করূব দুটি সোনা দিয়ে মুড়ে দিলেন।"},{"book":"1 রাজাবলি","chapter":"6","verse":"29","text":"ভিতরের ও বাইরের ঘরগুলিতে, মন্দিরের এক প্রান্ত থেকে অন্য প্রান্তের দেয়াল জুড়ে তিনি করূবের, খেজুর গাছের ও প্রস্ফুটিত ফুলের ছবি খোদাই করে ফুটিয়ে তুলেছিলেন।"},{"book":"1 রাজাবলি","chapter":"6","verse":"30","text":"এছাড়াও তিনি মন্দিরের ভিতরের ও বাইরের ঘরগুলির মেঝে সোনা দিয়ে ঢেকে দিলেন।"},{"book":"1 রাজাবলি","chapter":"6","verse":"31","text":"অভ্যন্তরীণ পবিত্রস্থানে প্রবেশ করার জন্য তিনি জলপাই কাঠের এমন এক জোড়া দরজা তৈরি করলেন যার মাপ পবিত্রস্থানের প্রস্থের এক-পঞ্চমাংশ।"},{"book":"1 রাজাবলি","chapter":"6","verse":"32","text":"আবার জলপাই কাঠের তৈরি দরজার দুটি পাল্লায় তিনি করূবের, খেজুর গাছের ও প্রস্ফুটিত ফুলের ছবি খোদাই করে ফুটিয়ে তুলেছিলেন, এবং করূব ও খেজুর গাছগুলি তিনি সোনার পাত দিয়ে মুড়ে দিলেন।"},{"book":"1 রাজাবলি","chapter":"6","verse":"33","text":"একইরকম ভাবে, মূল ঘরে প্রবেশ করার জন্য তিনি জলপাই কাঠ দিয়ে দরজার এমন চৌকাঠ তৈরি করলেন, যার মাপ ছিল মূল ঘরের প্রস্থের এক-চতুর্থাংশ।"},{"book":"1 রাজাবলি","chapter":"6","verse":"34","text":"এছাড়াও তিনি চিরহরিৎ গাছের কাঠ দিয়ে দরজার এমন দুটি পাল্লা তৈরি করলেন, যেগুলি কব্জা দিয়ে পাক খাওয়ানো যেত।"},{"book":"1 রাজাবলি","chapter":"6","verse":"35","text":"সেগুলির উপর তিনি করূবের, খেজুর গাছের ও প্রস্ফুটিত ফুলের ছবি খোদাই করে ফুটিয়ে তুলেছিলেন এবং খোদাইয়ের কাজের উপর সোনার পাত দিয়ে সমানভাবে সেগুলি মুড়ে দিলেন।"},{"book":"1 রাজাবলি","chapter":"6","verse":"36","text":"আবার কেটেকুটে প্রস্তুত করা পাথরের তিন পর্বে ও দেবদারু কাঠের পরিচ্ছন্ন কড়িকাঠের এক পর্বে তিনি ভিতরদিকের উঠোন তৈরি করলেন।"},{"book":"1 রাজাবলি","chapter":"6","verse":"37","text":"চতুর্থ বছরের সিব মাসে সদাপ্রভুর মন্দিরের ভিত্তিমূল গাঁথা হল।"},{"book":"1 রাজাবলি","chapter":"6","verse":"38","text":"একাদশ বছরের অষ্টম মাসে, অর্থাৎ বূল মাসে মন্দিরের নকশা অনুসারে অনুপুঙ্খভাবে সেটি সম্পূর্ণ হল। সেটি নির্মাণ করার জন্য তিনি সাত সাতটি বছর কাটিয়ে দিলেন।"}]}