{"data":[{"book":"FILIMONI","chapter":"1","verse":"1","text":"Lupwilili luno lolawa ha Paulo, mfungigwa sama ya kuupeta Usenga Unogile wa Kilisto Yesu, na lolawa ha ndugu yetu Timoteo."},{"book":"FILIMONI","chapter":"1","verse":"2","text":"na Afia lumbu jetu, na Alikipo asikali mietu mnhamanila, na wanhu wamtogole Kilisto, awo woiting'hana mng'anda yenu."},{"book":"FILIMONI","chapter":"1","verse":"3","text":"Ngekewa na tindiwalo kulawa ha Mulungu Tata wetu na kulawa ha Mndewa Yesu Kilisto viwe hamoja namwe."},{"book":"FILIMONI","chapter":"1","verse":"4","text":"Ndugu yangu Filimoni, mazua gose nihatambika, nokutambula gweye na kumuheweza Mulungu wangu,"},{"book":"FILIMONI","chapter":"1","verse":"5","text":"kwavija nidihulika noge jako ha wanhu wose wa Mulungu na nhamanila yuulinayo mkuilumba hamoja na Mndewa Yesu."},{"book":"FILIMONI","chapter":"1","verse":"6","text":"Notambika kamba uhamoja wetu na gweye kamba wanhu wamtogole Kilisto wokugwelela ilimu ng'hulu ng'hani ya motelo zose zitulinazo ziyatugwelele Kilisto."},{"book":"FILIMONI","chapter":"1","verse":"7","text":"Ndugu yangu, noge jako dingwelela ndeng'ha ng'hulu na kunigangamiza, kwavija unovu wako uisuluza mioyo ya wanhu wa Mulungu."},{"book":"FILIMONI","chapter":"1","verse":"8","text":"Mkilamso kino, nie kamba ndugu yako mkuilumba hamoja na Kilisto, nodaha kukushulutiza bila kudumba utende gaja golondigwa kutendeka."},{"book":"FILIMONI","chapter":"1","verse":"9","text":"Ila nokuyalalila kwavija nikunogela. Na nie, Paulo, notenda vino kamba m'vyele, na vivija sambi na mfungigwa sama ya Kilisto Yesu."},{"book":"FILIMONI","chapter":"1","verse":"10","text":"Nokuyalalila sama ya mwanangu Onesimo,1:10 Onesimo dijo twaga da Kigiliki, nhegulo yake Kalumba. ayo yagaluke mwanangu wa muloho kipigiti vinikalile mkifungo."},{"book":"FILIMONI","chapter":"1","verse":"11","text":"Umwaka kakala halumbile kumwako, ila sambi kalumba kumwetu tweye tose."},{"book":"FILIMONI","chapter":"1","verse":"12","text":"Kum'bweza Onesimo kumwako konitenda nie niwe na giogio kulu."},{"book":"FILIMONI","chapter":"1","verse":"13","text":"Nilonda kumsigaza hano yakale hamoja na nie, kipigiti vinili mkifungo sama ya Usenga Unogile, giladi heyo yasole hanhu hako ha kunitaza nie."},{"book":"FILIMONI","chapter":"1","verse":"14","text":"Ila silondile kutenda kinhu chochose bila kulonda gweye mwenyego, giladi kinhu chochose kinogile chuutenda, utende mkulonda mwenyego na sio mkushulutizwa."},{"book":"FILIMONI","chapter":"1","verse":"15","text":"Siku kino kicho kilamso cha Onesimo kuinega na gweye mkipigiti kidodo giladi ukale nayo mazua gose,"},{"book":"FILIMONI","chapter":"1","verse":"16","text":"sio kamba nyakadala, ila kazama ng'hani kubanza nyakadala, kwavija heyo ndugu mnogelwa, ng'haning'hani kumwangu nie. Sambi kolumba ng'hani kumwako gweye, kamba munhu na kamba ndugu mkuilumba hamoja na Mndewa."},{"book":"FILIMONI","chapter":"1","verse":"17","text":"Avo, ihawa konipeta nie kamba miyago, m'bokele heyo kamba vija vuuhanibokele nie."},{"book":"FILIMONI","chapter":"1","verse":"18","text":"Kamba kakutendela gehile, ama komuwila kinhu chochose, nie nokuliha."},{"book":"FILIMONI","chapter":"1","verse":"19","text":"Nie, Paulo, nokwandika mbuli ino na mkono wangu mwenyego, nie nokuliha. Ila sambiuisemwe kamba koniwila ugima wako."},{"book":"FILIMONI","chapter":"1","verse":"20","text":"Avo, ndugu yangu, unitendele mbuli ino sama ya Mndewa. Gweye kamba ndugu mkuilumba hamoja na Kilisto, usuluze moyo wangu."},{"book":"FILIMONI","chapter":"1","verse":"21","text":"Nokwandika lupwilili luno, kuno nitamanila kamba kotenda vija vinikulongela na hata kubanziliza."},{"book":"FILIMONI","chapter":"1","verse":"22","text":"Kinhu kimwe kisigala. Nitandile gati da wahenza, kwavija notamanila kamba Mulungu kozidika nhambiko zenu na konitenda nie nibweleganye kumwenu."},{"book":"FILIMONI","chapter":"1","verse":"23","text":"Epafla, mfungigwa miyangu sama ya Kilisto Yesu, kokulamsa."},{"book":"FILIMONI","chapter":"1","verse":"24","text":"Na Maluko, Alistaliko, Dema, na Luka, wasang'hana wayangu vivija wokulamsa."},{"book":"FILIMONI","chapter":"1","verse":"25","text":"Ngekewa ya Mndewa Yesu Kilisto iwe hamoja na loho zenu."}]}