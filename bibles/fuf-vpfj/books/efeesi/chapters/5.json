{"data":[{"book":"EFEESI","chapter":"5","verse":"1","text":"Awa wonee ɲembooɓe Alla wa fayɓe yiɗaaɓe,"},{"book":"EFEESI","chapter":"5","verse":"2","text":"wuuron e nder giggol wano *Almasiihu on yiɗiri en non. O wattitii kanko tigi e sookeeje Alla fii wonangol en sadaka sakkaaɗo wa angiri uurundi."},{"book":"EFEESI","chapter":"5","verse":"3","text":"Wota jinaa e kala noone angal laaɓal maa himme maandine toode e hakkunde mon, ɓay ɗii piiji haananaa yimɓe Alla ɓen."},{"book":"EFEESI","chapter":"5","verse":"4","text":"Wota haalaaji bonɗi maa ɗi aldaa e faamu wowle, hay non si ko awmagol, ɗun hinaa ko haani, kono yo Alla yette."},{"book":"EFEESI","chapter":"5","verse":"5","text":"Ko fii, andee fota, kala jinoowo maa mo laaɓaa maa himmuɗo, e maanaa rewoowo sanamu, alaa geɓal ka *laamateeri Alla e Almasiihu on."},{"book":"EFEESI","chapter":"5","verse":"6","text":"Awa wota hay gooto ɗaynir on haalaaji mehi, ɓay ko fii ɗun tikkere Alla nden ardata e hoore murtuɓe ɓen."},{"book":"EFEESI","chapter":"5","verse":"7","text":"Awa wota on kafidu e maɓɓe geɓal woo."},{"book":"EFEESI","chapter":"5","verse":"8","text":"Hari ko on niɓe, kono jooni ko on ndaygu sabu humondiral mon e Joomiraaɗo on. Awa wuuriree wa fayɓe ndaygu ngun,"},{"book":"EFEESI","chapter":"5","verse":"9","text":"ko fii ndaygu ngun no funtina kala noone moƴƴere e peewal e goonga."},{"book":"EFEESI","chapter":"5","verse":"10","text":"Awa hakkilanee e ko welata Joomiraaɗo on kon."},{"book":"EFEESI","chapter":"5","verse":"11","text":"Wota on humondir e kuuɗe meereeje woo ɗe niɓe, kono feɲɲinee fii majje."},{"book":"EFEESI","chapter":"5","verse":"12","text":"Ko fii ko ɓen yimɓe waɗata kon e gundoo no hersinii toode hay wowlugol."},{"book":"EFEESI","chapter":"5","verse":"13","text":"Kono kala ko feeɲi ka ndaygu, yaltitay,"},{"book":"EFEESI","chapter":"5","verse":"14","text":"ko fii ndaygu ngun hentinay fow. Ko ɗun waɗi si no wi'aa:"},{"book":"EFEESI","chapter":"5","verse":"15","text":"Awa wattanee yiila e ngurndan mon ɗan, hara on wuuriraali wa komooɓe ɓen, kono ko wa jooma-faamu'en."},{"book":"EFEESI","chapter":"5","verse":"16","text":"Awa wota on accu fajuhun woo feƴƴira on, ko fii ɲalaaɗe ɗen ko bonɗe."},{"book":"EFEESI","chapter":"5","verse":"17","text":"Ko ɗun waɗi, wota on wonu faaɗa-hakkilɓe, kono faamee ko honɗun woni faale Joomiraaɗo on."},{"book":"EFEESI","chapter":"5","verse":"18","text":"Wota on yaru haa mandilon, ɗun ko ɓoylaare, kono hebbinoree Ruuhu Allaahu on."},{"book":"EFEESI","chapter":"5","verse":"19","text":"Yewtiree beyti Zabuura e jaarooje e beyti hormorɗi. Beytanon, jaaranon Joomiraaɗo on ka ɓerɗe mon,"},{"book":"EFEESI","chapter":"5","verse":"20","text":"saa'i kala yetton Alla, on Baabaajo, e kala huunde e innde Iisaa Almasiihu Joomi men on."},{"book":"EFEESI","chapter":"5","verse":"21","text":"Ɗoftondiree e dow teddingol Almasiihu on."},{"book":"EFEESI","chapter":"5","verse":"22","text":"Onon kadi, yo sonnaaɓe, mo kala yo yankinano moodi mun wano yankinorani non Joomiraaɗo on."},{"book":"EFEESI","chapter":"5","verse":"23","text":"Ko fii ko gorko woni hoore"},{"book":"EFEESI","chapter":"5","verse":"24","text":"Wano moftal ngal yankinorani non Almasiihu on, yo mo kala e sonnaaɓe ɓen kadi yankinoran non moodi mun e ɗi fow."},{"book":"EFEESI","chapter":"5","verse":"25","text":"Onon kadi, yo duhiiɓe, mo kala e mon yo yiɗu sonnaajo mun on wano Almasiihu on yiɗiri moftal ngal non, haa o okkitiri hoore makko fii maggal."},{"book":"EFEESI","chapter":"5","verse":"26","text":"O waɗiri ɗun fii no ngal wonira ngal Alla e hoore *laɓɓinirgol ngal lootirgol ndiyan e daaluyee on,"},{"book":"EFEESI","chapter":"5","verse":"27","text":"fii feɲɲinoygol ngal moftal darjungal e makko, hara ngal aldaa e waadere woo e ɲuɗagol e huunde ko nandi e ɗun, kono hara ko laaɓungal, ngal aldaa e ella."},{"book":"EFEESI","chapter":"5","verse":"28","text":"Wano non kadi, duhiiɓe ɓen haani yiɗirde sonnaaɓe mun ɓen wa ɓalli maɓɓe ɗin tigi. Kala on yiɗuɗo sonnaajo mun on, haray no yiɗitii kaɲun tigi."},{"book":"EFEESI","chapter":"5","verse":"29","text":"Ko fii hay gooto aɲataa ɓandu mun ndun, kono o ɲamminay ndu, o dankoo wano Almasiihu on waɗirani *moftal ngal non."},{"book":"EFEESI","chapter":"5","verse":"30","text":"Ko fii ko en tere ɓandu makko."},{"book":"EFEESI","chapter":"5","verse":"31","text":"«Ko ɗun waɗi si gorko selay ben mun e yumma mun, humoo e ɓeyngu mun, onsay kamɓe ɗiɗo ɓe wona gooto.»"},{"book":"EFEESI","chapter":"5","verse":"32","text":"On gundoo no mawni, kono ko hakkunde Almasiihu on e moftal mun ngal mi woni eɓɓindirde ɗun."},{"book":"EFEESI","chapter":"5","verse":"33","text":"Ko heddii kon, yo mo kala e mon yiɗir sonnaajo mun on wa hoore mun, awa kadi yo sonnaajo on teddin moodi mun."}]}