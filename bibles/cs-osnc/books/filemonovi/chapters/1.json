{"data":[{"book":"Filemonovi","chapter":"1","verse":"1-3","text":"Milý příteli, milost a pokoj ať spočinou na tobě, sestře Apfii, Archipovi a celé tvé domácnosti! Píši ti z vězení, které mne potkalo pro Kristovu věc; je u mne právě Timoteus."},{"book":"Filemonovi","chapter":"1","verse":"4-6","text":"Stále děkuji v modlitbách Bohu za tvou věrnost Ježíši Kristu a lásku ke všem bratřím. A modlím se, abys poznal, kolik dobrého v nás může vyrůst působením Ježíše Krista."},{"book":"Filemonovi","chapter":"1","verse":"7","text":"Tvá láska, bratře, mi způsobila velkou radost a povzbudila mne. Potěšil jsi tím srdce všech věřících."},{"book":"Filemonovi","chapter":"1","verse":"8","text":"Chci tě o něco poprosit. Mohl bych ti sice Kristovým jménem přikázat, co máš učinit, ale nebylo by to ode mne příliš laskavé."},{"book":"Filemonovi","chapter":"1","verse":"9","text":"Proto dávám přednost prosbě – jsem už starý člověk a teď ještě pro Krista v žaláři."},{"book":"Filemonovi","chapter":"1","verse":"10","text":"Ta prosba se týká Onezima, kterého jsem zde ve vězení přivedl k víře a mám ho rád jako vlastního syna."},{"book":"Filemonovi","chapter":"1","verse":"11","text":"Dosud ti způsobil více škody než užitku, ale nyní nám bude užitečný oběma."},{"book":"Filemonovi","chapter":"1","verse":"12","text":"Posílám ti ho nazpět a s ním ti posílám své vlastní srdce."},{"book":"Filemonovi","chapter":"1","verse":"13","text":"Rád bych si ho zde ponechal, aby mi ulehčil pobyt ve vězení."},{"book":"Filemonovi","chapter":"1","verse":"14","text":"Nechci to však učinit bez tvého souhlasu, aby ten dobrý skutek nebyl vynucen, ale vyšel od tebe."},{"book":"Filemonovi","chapter":"1","verse":"15","text":"Snad proto se ti musel Onezimus na krátkou dobu vzdálit, aby byl navždycky tvým –"},{"book":"Filemonovi","chapter":"1","verse":"16","text":"ne otrokem, ale milovaným bratrem. Je-li tak drahý mně, oč víc bude milý i tobě – jako člověk i jako křesťan."},{"book":"Filemonovi","chapter":"1","verse":"17","text":"Jestli jsem skutečně tvým přítelem, přijmi ho stejně, jako bych to byl já sám."},{"book":"Filemonovi","chapter":"1","verse":"18","text":"Jestli tě nějak poškodil nebo něco ukradl, připiš to na můj účet."},{"book":"Filemonovi","chapter":"1","verse":"19","text":"Já, Pavel, zaručuji se zde vlastní rukou, že ti to zaplatím. Nechci ti připomínat, že mi dlužíš celý svůj život."},{"book":"Filemonovi","chapter":"1","verse":"20","text":"Bratře, mysli na Pána a prokaž mi tu laskavost."},{"book":"Filemonovi","chapter":"1","verse":"21","text":"Nežádal bych tě o to, kdybych si nebyl jist, že uděláš ještě víc, než oč tě prosím."},{"book":"Filemonovi","chapter":"1","verse":"22","text":"Zároveň mi připrav nějaké ubytování. Doufám, že díky vašim modlitbám budu se k vám moci brzo vrátit."},{"book":"Filemonovi","chapter":"1","verse":"23","text":"Pozdravuje Epafras, který je tady také se mnou vězněn pro víru,"},{"book":"Filemonovi","chapter":"1","verse":"24","text":"dále moji spolupracovníci Marek, Aristarchos, Démas a Lukáš."},{"book":"Filemonovi","chapter":"1","verse":"25","text":"Milost Pána Ježíše Krista vám přeje"}]}