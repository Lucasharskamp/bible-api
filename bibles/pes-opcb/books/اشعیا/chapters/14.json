{"data":[{"book":"اشعیا","chapter":"14","verse":"1","text":"خداوند بر قوم اسرائیل ترحم خواهد کرد و بار دیگر آنها را برخواهد گزید و در سرزمینشان ساکن خواهد ساخت. بیگانگان مهاجر در آنجا با خاندان یعقوب زندگی خواهند کرد."},{"book":"اشعیا","chapter":"14","verse":"2","text":"قومهای جهان به ایشان کمک خواهند کرد تا به وطن خود بازگردند. قوم اسرائیل در سرزمینی که خداوند به ایشان داده قومهای دیگر را به بردگی خواهند گرفت. آنانی که قوم اسرائیل را اسیر کرده بودند، خود به اسارت ایشان در خواهند آمد و بنی‌اسرائیل بر دشمنان خود فرمانروایی خواهند کرد."},{"book":"اشعیا","chapter":"14","verse":"3","text":"هنگامی که خداوند قوم خود را از درد و اضطراب، بندگی و بردگی رهایی بخشد،"},{"book":"اشعیا","chapter":"14","verse":"4","text":"آنگاه ایشان با ریشخند به پادشاه بابِل چنین خواهند گفت:"},{"book":"اشعیا","chapter":"14","verse":"5","text":"خداوند حکومت ظالمانه و شرارت‌آمیز تو را در هم شکست."},{"book":"اشعیا","chapter":"14","verse":"6","text":"تو با خشم و غضب، مردم را پیوسته شکنجه و آزار می‌دادی،"},{"book":"اشعیا","chapter":"14","verse":"7","text":"اما اکنون تمام مردم از دست تو آسوده شده، در آرامش زندگی می‌کنند و از شادی سرود می‌خوانند."},{"book":"اشعیا","chapter":"14","verse":"8","text":"حتی صنوبرها و سروهای لبنان نیز با شادمانی می‌سرایند: ”از زمانی که تو سقوط کردی دیگر کسی نیست که ما را قطع کند!“"},{"book":"اشعیا","chapter":"14","verse":"9","text":"«دنیای مردگان آماده می‌شود تا به استقبال تو بیاید. رهبران و پادشاهان دنیا که سالها پیش مرده‌اند، آنجا در انتظار تو هستند."},{"book":"اشعیا","chapter":"14","verse":"10","text":"آنها وقتی تو را ببینند به تو خواهند گفت: ”تو نیز مانند ما ضعیف شدی و با ما فرقی نداری!"},{"book":"اشعیا","chapter":"14","verse":"11","text":"حشمت تو از دست رفته است و نوای دلنشین بربطهای کاخ تو دیگر به گوش نمی‌رسد. اکنون تشک تو کرمها هستند و لحافت موریانه‌ها.“"},{"book":"اشعیا","chapter":"14","verse":"12","text":"«ای ستارهٔ درخشان صبح، چگونه از آسمان افتادی! ای که بر قومهای جهان مسلط بودی، چگونه بر زمین افکنده شدی!"},{"book":"اشعیا","chapter":"14","verse":"13","text":"در دل خود می‌گفتی: ”تا به آسمان بالا خواهم رفت، تخت سلطنتم را بالای ستارگان خدا خواهم نهاد و بر قلهٔ کوهی در شمال که خدایان بر آن اجتماع می‌کنند جلوس خواهم کرد."},{"book":"اشعیا","chapter":"14","verse":"14","text":"به بالای ابرها خواهم رفت و مانند خدای متعال خواهم شد.“"},{"book":"اشعیا","chapter":"14","verse":"15","text":"اما تو به دنیای مردگان که در قعر زمین است، سرنگون شدی."},{"book":"اشعیا","chapter":"14","verse":"16","text":"اینک وقتی مردگان تو را می‌بینند به تو خیره شده، می‌پرسند: ”آیا این همان کسی است که زمین و قدرتهای جهان را می‌لرزاند؟"},{"book":"اشعیا","chapter":"14","verse":"17","text":"آیا این همان کسی است که دنیا را ویران می‌کرد و شهرها را از بین می‌برد و بر اسیران خود رحم نمی‌کرد؟“"},{"book":"اشعیا","chapter":"14","verse":"18","text":"«پادشاهان جهان، شکوهمندانه در قبرهایشان آرامیده‌اند،"},{"book":"اشعیا","chapter":"14","verse":"19","text":"ولی جنازهٔ تو مثل شاخه‌ای شکسته، دور انداخته شده است. نعش تو در قبر روباز است و روی آن را جنازه‌های کشته‌شدگان جنگ پوشانده و مانند لاشۀ پایمال شده، تا به سنگهای ته گودال فرو رفته است."},{"book":"اشعیا","chapter":"14","verse":"20","text":"تو مانند پادشاهان دیگر دفن نخواهی شد، زیرا مملکت خود را از بین بردی و قوم خود را به نابودی کشاندی. از خاندان شرور تو کسی زنده نخواهد ماند."},{"book":"اشعیا","chapter":"14","verse":"21","text":"پسران تو به خاطر شرارت اجدادشان کشته خواهند شد، و کسی از آنها باقی نخواهد ماند تا دنیا را فتح کند و شهرها در آن بسازد.»"},{"book":"اشعیا","chapter":"14","verse":"22","text":"خداوند لشکرهای آسمان می‌فرماید: «من خود بر ضد بابِل برخواهم خاست و آن را نابود خواهم کرد. نسل بابِلی‌ها را ریشه‌کن خواهم کرد تا دیگر کسی از آنها زنده نماند.»"},{"book":"اشعیا","chapter":"14","verse":"23","text":"خداوند لشکرهای آسمان می‌فرماید: «بابِل را به باتلاق تبدیل خواهم کرد تا جغدها در آن منزل کنند. با جاروی هلاکت، بابِل را جارو خواهم کرد تا هر چه دارد از بین برود.»"},{"book":"اشعیا","chapter":"14","verse":"24","text":"خداوند لشکرهای آسمان قسم خورده، می‌گوید: «آنچه اراده نموده و تقدیر کرده‌ام به یقین واقع خواهد شد."},{"book":"اشعیا","chapter":"14","verse":"25","text":"من سپاه آشور را هنگامی که به سرزمین من اسرائیل برسد، شکست خواهم داد و سربازانش را روی کوههایم تار و مار خواهم کرد. قوم من دیگر بردهٔ آنها نخواهد بود و آنها را بندگی نخواهد کرد."},{"book":"اشعیا","chapter":"14","verse":"26","text":"دست توانای خود را دراز خواهم کرد و قومها را مجازات خواهم نمود. این است آنچه برای قومها تقدیر کرده‌ام.»"},{"book":"اشعیا","chapter":"14","verse":"27","text":"بله خداوند لشکرهای آسمان این را تقدیر کرده است. پس چه کسی می‌تواند آن را باطل کند؟ این دست اوست که دراز شده است، بنابراین چه کسی می‌تواند آن را بازگرداند؟"},{"book":"اشعیا","chapter":"14","verse":"28","text":"در سالی که آحاز پادشاه درگذشت، این پیغام از سوی خدا نازل شد:"},{"book":"اشعیا","chapter":"14","verse":"29","text":"ای فلسطینی‌ها، از مرگ پادشاهی که بر شما ظلم می‌کرد شادی نکنید، زیرا پسرش از او بدتر خواهد کرد! از مار، افعی به وجود می‌آید و از افعی، اژدهای آتشین!"},{"book":"اشعیا","chapter":"14","verse":"30","text":"خداوند بیچارگان قوم خود را شبانی خواهد کرد و آنها در چراگاه او راحت خواهند خوابید، اما بر شما فلسطینی‌ها قحطی خواهد فرستاد و شما را هلاک خواهد کرد."},{"book":"اشعیا","chapter":"14","verse":"31","text":"ای شهرهای فلسطین گریه و شیون کنید و بلرزید، زیرا قشونی قدرتمند همچون دودی سیاه از شمال در حرکت است و سربازانش برای جنگیدن به جلو می‌تازند!"},{"book":"اشعیا","chapter":"14","verse":"32","text":"پس به فرستادگانی که از فلسطین می‌آیند چه باید گفت؟ باید گفت که خداوند اورشلیم را بنیاد نهاده تا قوم رنجدیدهٔ او در آن پناه گیرند."}]}