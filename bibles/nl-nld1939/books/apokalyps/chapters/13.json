{"data":[{"book":"Apokalyps","chapter":"13","verse":"1","text":"Hij ging staan aan het strand van de zee. Toen zag ik uit de zee een Beest opstijgen met tien horens en zeven koppen; op zijn horens tien kronen en op zijn koppen godslasterlijke namen."},{"book":"Apokalyps","chapter":"13","verse":"2","text":"Het Beest, dat ik zag, geleek op een panter; zijn poten waren als berenpoten, zijn muil als de muil van een leeuw."},{"book":"Apokalyps","chapter":"13","verse":"3","text":"De Draak gaf hem zijn kracht en zijn troon, en grote macht. Doch één van zijn koppen zag ik als ten dode gewond; maar toch, zijn dodelijke wonde genas. En heel de wereld liep in verbazing het Beest achterna."},{"book":"Apokalyps","chapter":"13","verse":"4","text":"Ze aanbaden den Draak, omdat hij macht aan het Beest had gegeven; maar ook het Beest aanbaden ze, en ze zeiden: Wie is gelijk aan het Beest, En wie kan het bestrijden?"},{"book":"Apokalyps","chapter":"13","verse":"5","text":"Ook had het een bek gekregen, om grootspraak en godslastering uit te braken; en het was hem gegeven, dit te doen twee en veertig maanden lang."},{"book":"Apokalyps","chapter":"13","verse":"6","text":"En het opende zijn bek tot het lasteren van God, om zijn Naam te vervloeken, zijn Woontent en allen die in de hemel verblijven."},{"book":"Apokalyps","chapter":"13","verse":"7","text":"Ook werd hem toegestaan, strijd te voeren tegen de heiligen, en ze te overwinnen. En er werd hem macht gegeven over alle stammen en volken, talen en naties;"},{"book":"Apokalyps","chapter":"13","verse":"8","text":"en aanbidden zullen hem alle bewoners der aarde, wier naam niet staat geschreven sinds de grondvesting der wereld in het boek des levens van het Lam, dat geslacht is."},{"book":"Apokalyps","chapter":"13","verse":"9","text":"Wie oren heeft, die hore!"},{"book":"Apokalyps","chapter":"13","verse":"10","text":"Wie tot gevangenis wordt veroordeeld, ga de gevangenis in; wie met het zwaard doodt, moet zelf met het zwaard worden gedood. Hier geldt slechts het geduld der heiligen en hun geloof."},{"book":"Apokalyps","chapter":"13","verse":"11","text":"Toen zag ik een ander beest oprijzen uit de aarde. Het had twee horens als die van het Lam, maar het sprak als de Draak."},{"book":"Apokalyps","chapter":"13","verse":"12","text":"Heel de macht van het eerste Beest oefent het uit onder diens ogen. Het doet de aarde, en die er op wonen, het eerste Beest aanbidden, wiens dodelijke wonde genezen was;"},{"book":"Apokalyps","chapter":"13","verse":"13","text":"het verricht grote tekenen, zodat het zelfs vuur uit de hemel op aarde doet vallen voor de ogen der mensen."},{"book":"Apokalyps","chapter":"13","verse":"14","text":"En de bewoners der aarde verleidt het door de tekenen, die het in staat was te doen ten overstaan van het Beest; het zegt tot de bewoners der aarde, dat ze een beeld moeten maken voor het Beest, dat door het zwaard was gewond, maar bleef leven."},{"book":"Apokalyps","chapter":"13","verse":"15","text":"Zelfs was het bij machte, een geest te geven aan het beeld van het Beest, zodat het beeld van het Beest begon te spreken. En al wie het beeld van het Beest niet aanbaden, liet het doden."},{"book":"Apokalyps","chapter":"13","verse":"16","text":"En aan allen, kleinen en groten, aan rijken en armen, aan vrijen en slaven laat het een merkteken geven op rechterhand of voorhoofd,"},{"book":"Apokalyps","chapter":"13","verse":"17","text":"zodat niemand kan kopen of verkopen, zo hij dat teken niet draagt, de naam van het Beest of het getal van zijn naam."},{"book":"Apokalyps","chapter":"13","verse":"18","text":"Hier komt de wijsheid van pas! Die doorzicht heeft, berekene het getal van het Beest. Want het is het getal van een mens; zijn getal is zeshonderd zes en zestig."}]}