{"data":[{"book":"2 Khorinthek","chapter":"6","verse":"1","text":"Hamangkhung-aphuii rog shii gethek ro ò blia, chiihphado, gu nathek shii khung phro hanyie è Hamangkhung-aphuii ro bushun mua maphi pho shiine amua yi rabo:"},{"book":"2 Khorinthek","chapter":"6","verse":"2","text":"Hamangkhung-aphuii è nyie yao pha ji ne nuii bo:"},{"book":"2 Khorinthek","chapter":"6","verse":"3","text":"Gathek ne hanyie shii gethek blia shii ichiig doh yi pha ayang ro, jiè gethek ne hanyie lumuii shii magungde dag-riak pha abidiang ro."},{"book":"2 Khorinthek","chapter":"6","verse":"4","text":"Ji phachiang shii, zab shii gathek è rek pha ji shii diigcheothek, thuathek, diigthek jum è zud srane, gathek ro zab blia shii ne Hamangkhung-aphuii ro khiao rone doh yi."},{"book":"2 Khorinthek","chapter":"6","verse":"5","text":"Gathek shii phatheg hà zuang ne, chiih-è makhakriing rek; chiih-è gathek è amen pha chiih-è michie de achie pha huak ne blia rek ro."},{"book":"2 Khorinthek","chapter":"6","verse":"6","text":"Gathek ro gang è, khani è, jum è, bushun è—Ragung So è, gathek ro izai miie è,"},{"book":"2 Khorinthek","chapter":"6","verse":"7","text":"gathek ro izai pha mua è, chiih-è Hamangkhung-aphuii pha blu è gathek ne guithek shii Hamangkhung-aphuii ro khiao rone doh yi. Jo pha nane guithek shii ragia rek pha migiang nyimanyi um pha duiine gathek shii ne giangthek um ro."},{"book":"2 Khorinthek","chapter":"6","verse":"8","text":"Gathek ne ilab phi chiih-è makhak-riing ro; gathek ne makhak-riing rek chiih-è chiong rek. Gathek shiine khlampho duiine makhak-riing phi, jimagunde gathek ne izai yao;"},{"book":"2 Khorinthek","chapter":"6","verse":"9","text":"athiegpho duiine, jimagunde gathek ne zab thieg; gathek ne iy dun pha duiine ro, jishii, nathek riig gathek ne isieng ro. Gathek shii lago phi, jimagunde gathek ne a-ua ro;"},{"book":"2 Khorinthek","chapter":"6","verse":"10","text":"Duhug thog yi magungde, gathek ne idang lised ro; gathek shii dusho riig magungde, jishii gathek è bajo branthek shii bohkhoh rab phi; gathek shii nyie oi pha doh magungde, thuh gathek shii ne zab nuruii um ro."},{"book":"2 Khorinthek","chapter":"6","verse":"11","text":"Khorinth pha ijakthek! Gathek nathek shii miang è yao; gathek ne gathek ro lubuthek hong ro."},{"book":"2 Khorinthek","chapter":"6","verse":"12","text":"Gathek ne hanyie è nathek shii lubuthek bin pha ji asi ro; hì ne nathek ro, hanyie è nawaithek lubuthek gathek bin pha ji ro."},{"book":"2 Khorinthek","chapter":"6","verse":"13","text":"Thuh shii nathek ne gui anithek duiine gu nathek shii yao: gathek ro nathek shii um pha ò thanthek ji gathek shii doh yi bo. Nathek ro lubuthek de boh hong bo!"},{"book":"2 Khorinthek","chapter":"6","verse":"14","text":"Migi-arekpho rog shii ò blia rek pha abidiang rabo, hì ne arek mua phro. Nyiekhi-è izai nane biidiie ne ijak rey mage phlei? Nyiekhi-èrek ne isang nane igiia ne ò rai mage phlei?"},{"book":"2 Khorinthek","chapter":"6","verse":"15","text":"Nyiekhi-è Masi nane Ibuii ne nuii rai mage phlei? Migipho nane migi-arekpho ne nyie ò rek lei?"},{"book":"2 Khorinthek","chapter":"6","verse":"16","text":"Nyiekhi-è Hamangkhung-aphuii ro Jewthek misiahò nane migi-arekpho ro jangbang ne nuii mage phlei? Chiih-è gethek ne isieng Hamangkhung-aphuii pha Jewthek misiahò ro! Hamangkhung-aphuii awai è yao pha duiine,"},{"book":"2 Khorinthek","chapter":"6","verse":"17","text":"Chiih-è Ithong è yao,"},{"book":"2 Khorinthek","chapter":"6","verse":"18","text":"Gune nathek ro aphuii rey ruii phro,"}]}