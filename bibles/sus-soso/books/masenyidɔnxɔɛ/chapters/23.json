{"data":[{"book":"Masenyi Dɔnxɔɛ","chapter":"23","verse":"1","text":"Mixi yo mu lan a nun a baba xa ginɛ xa kafu. A tana fe nan na ra a baba mabiri."},{"book":"Masenyi Dɔnxɔɛ","chapter":"23","verse":"2","text":"Mixi naxan xɛmɛya kanaxi, xa na mu a ra a bolonxi, na kanyi mu lan a xa siga Alatala xa malanyi."},{"book":"Masenyi Dɔnxɔɛ","chapter":"23","verse":"3","text":"Yangamadi fan mu sigama Alatala xa malanyi hali a bɔnsɔɛ fu nde."},{"book":"Masenyi Dɔnxɔɛ","chapter":"23","verse":"4","text":"Amonikae nun Mowabakae mu sigama Alatala xa malanyi hali e bɔnsɔɛ fu nde."},{"book":"Masenyi Dɔnxɔɛ","chapter":"23","verse":"5","text":"A luma e bɛ na ki nɛ kudɛi barima yi ɲamae mu fa wo ralande taami nun ye ra, wo nu na kira xɔn ma tɛmui naxɛ wo kelixi Misira. E Beyori xa di xɛmɛ Balami nan sare fi wo dankafe ma Petori, Mesopotamiya bɔxi ma."},{"book":"Masenyi Dɔnxɔɛ","chapter":"23","verse":"6","text":"Kɔnɔ wo Marigi Alatala mu tin a tuli matide Balami ra. A naxa na dankɛ masara barakɛ ra barima wo rafan wo Marigi Alatala ma."},{"book":"Masenyi Dɔnxɔɛ","chapter":"23","verse":"7","text":"Wo naxa wo ɲɛngi sa e xa bɔɲɛsa nun e xa baloe fe xɔn ma wo xa simaya kui."},{"book":"Masenyi Dɔnxɔɛ","chapter":"23","verse":"8","text":"Wo naxa fe ɲaaxi yo raba Edonkae ra, barima wo ngaxakerenyi nan na e ra. Wo naxa fe ɲaaxi yo niya Misirakae ra, barima wo saxanyi raba nɛ e xa bɔxi ma."},{"book":"Masenyi Dɔnxɔɛ","chapter":"23","verse":"9","text":"E fama bɔnsɔɛ naxee sɔtɔde, fo e tolobitɛe, nee nan fama sigade Alatala xa malanyi."},{"book":"Masenyi Dɔnxɔɛ","chapter":"23","verse":"10","text":"Wo na mini fafe ra tide wo yaxuie ya ra, wo lan nɛ wo xa wo yɛtɛ ratanga fe kobi birin ma."},{"book":"Masenyi Dɔnxɔɛ","chapter":"23","verse":"11","text":"Xa xɛmɛ nde na wo ya ma naxan mu sɛniyɛnxi, a bara makana wantanyi kui, a lan nɛ a xa mini sɔɔri tɛtɛ fari ma."},{"book":"Masenyi Dɔnxɔɛ","chapter":"23","verse":"12","text":"Nunmare ra, a na a maxa ye ra, soge goro tɛmui a fa so sɔɔri tɛtɛ kui."},{"book":"Masenyi Dɔnxɔɛ","chapter":"23","verse":"13","text":"Wo fama yire nde nan sugandide dɛnnaxɛ makuya sɔɔri tɛtɛ ra, naa xa findi suturade ra."},{"book":"Masenyi Dɔnxɔɛ","chapter":"23","verse":"14","text":"Yili ge se nde lan nɛ a xa lu wo xa kote i. Wo na siga suturade, wo yili ge. Wo na gɛ wo hayi rabade, wo a makoto, wo fa keli naa."},{"book":"Masenyi Dɔnxɔɛ","chapter":"23","verse":"15","text":"Wo xa sɔɔri tɛtɛ lan nɛ a xa sɛniyɛn, barima wo Marigi Alatala a maɲɛrɛma a kui wo kantafe ra, a man fa wo yaxuie rayarabi wo bɛ. Xa a fe ɲaaxi li sɔɔri tɛtɛ kui, a a makuyama nɛ wo ra."},{"book":"Masenyi Dɔnxɔɛ","chapter":"23","verse":"16","text":"Xa konyi nde a gi a kanyi ma, a naxa siga lude wo xɔnyi, wo naxa gbilen a ra a kanyi xɔn ma de."},{"book":"Masenyi Dɔnxɔɛ","chapter":"23","verse":"17","text":"A lan nɛ a xa sabati wo xa taa nde kui dɛnnaxɛ na rafan a ma. Wo man naxa a tɔɔrɔ de."},{"book":"Masenyi Dɔnxɔɛ","chapter":"23","verse":"18","text":"Isirayila xɛmɛ, xa na mu a ginɛ mu lan a xa langoeɲa raba."},{"book":"Masenyi Dɔnxɔɛ","chapter":"23","verse":"19","text":"Langoe sare mu lan a xa so wo Marigi Alatala xa hɔrɔmɔbanxi kui laayidi rakamalise ra, barima wo Marigi Alatala na fe mɔɔli xɔnxi."},{"book":"Masenyi Dɔnxɔɛ","chapter":"23","verse":"20","text":"Wo na se nde doni wo ngaxakerenyi bɛ, kɔbiri, donse, xa na mu a ra se gbɛtɛ, wo naxa geeni yo fen a fari."},{"book":"Masenyi Dɔnxɔɛ","chapter":"23","verse":"21","text":"Ala kolontare nan lanma a xa wo xa geeni sa, kɔnɔ wo ngaxakerenyi tan mu a ra de. Wo na na sɛriyɛ rabatu bɔxi ma wo fama dɛnnaxɛ sɔtɔde, wo Marigi Alatala barakɛ sama nɛ wo isofe birin ma."},{"book":"Masenyi Dɔnxɔɛ","chapter":"23","verse":"22","text":"Wo na daakan tongo wo Marigi Alatala bɛ, wo naxa taxiri a rabafe ma, xa na mu wo Marigi Alatala a maxɔrinma nɛ wo ma, wo fa findide yunubitɔɛe ra."},{"book":"Masenyi Dɔnxɔɛ","chapter":"23","verse":"23","text":"Xa wo mu daakan tongoxi, yunubi fe mu na."},{"book":"Masenyi Dɔnxɔɛ","chapter":"23","verse":"24","text":"Kɔnɔ xa wo daakan tongo wo Marigi Alatala bɛ, wo lan nɛ wo xa a raba keren na a fanyi ra. Wo fa a raba alɔ wo a ɲanigexi wo dɛ ra ki naxɛ."},{"book":"Masenyi Dɔnxɔɛ","chapter":"23","verse":"25","text":"Wo nɔma wuri bogi ndee bade wo gbe mu naxee ra, wo a don han wo luga, kɔnɔ a mu lan wo xa nde sa wo xa kote i."},{"book":"Masenyi Dɔnxɔɛ","chapter":"23","verse":"26","text":"Wo na so mɛngi xɛ fan na, wo gbe mu naxan na, wo nɔma tɔnsɔɛ ndee bade wo bɛlɛxɛ ra, kɔnɔ wo mu lan wo xa wɔrɔtɛ tongo wo ngaxakerenyi xa mɛngi xili ma."}]}