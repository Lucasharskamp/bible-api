{"data":[{"book":"Marko","chapter":"13","verse":"1","text":"Kad je Isus izlazio iz Hrama, jedan od učenika mu reče: “Učitelju, pogledaj! Kakva li kamenja! Kakve li građevine!”"},{"book":"Marko","chapter":"13","verse":"2","text":"“Vidiš li kako je velika?” odgovori mu Isus. “A bit će porušena tako da od nje neće ostati ni kamen na kamenu.”"},{"book":"Marko","chapter":"13","verse":"3","text":"Dok je sjedio na Maslinskoj gori nasuprot Hramu, Petar, Jakov, Ivan i Andrija nasamo ga upitaju:"},{"book":"Marko","chapter":"13","verse":"4","text":"“Kada će se sve to dogoditi? Kojim će se znakom najaviti ispunjenje svega toga?”"},{"book":"Marko","chapter":"13","verse":"5","text":"Isus im odgovori: “Pazite da vas tko ne zavede!"},{"book":"Marko","chapter":"13","verse":"6","text":"Mnogi će doći pod mojim imenom proglašujući se Mesijom13:6 U grčkome: …pod mojim imenom i reći ‘Ja sam’… i mnoge će zavesti."},{"book":"Marko","chapter":"13","verse":"7","text":"Kad čujete da blizu vas izbijaju ratovi i vijesti o dalekim ratovima, ne uznemirujte se. Sve se to mora dogoditi, ali svršetak još neće doći."},{"book":"Marko","chapter":"13","verse":"8","text":"Zaratit će narod protiv naroda i kraljevstvo protiv kraljevstva. Bit će potresa u mnogim dijelovima svijeta i zavladat će glad. Sve je to samo početak strašnih muka."},{"book":"Marko","chapter":"13","verse":"9","text":"Kad se to počne događati, budite na oprezu! Predavat će vas sudovima i bičevati u sinagogama. Izvodit će vas pred upravitelje i kraljeve zato što ste moji sljedbenici. To će biti prigoda da im svjedočite o meni."},{"book":"Marko","chapter":"13","verse":"10","text":"Radosna vijest mora se najprije navijestiti svim narodima."},{"book":"Marko","chapter":"13","verse":"11","text":"Kad vas uhite i predaju sudu, ne brinite se unaprijed što ćete govoriti jer će vam tada biti dano što da kažete. Nećete govoriti vi, nego Sveti Duh."},{"book":"Marko","chapter":"13","verse":"12","text":"Brat će brata i otac dijete predavati na smrt. Djeca će se dizati protiv roditelja i predavati ih da ih ubiju."},{"book":"Marko","chapter":"13","verse":"13","text":"Svi će vas zamrziti zbog mene, ali tko ustraje do kraja, spasit će se."},{"book":"Marko","chapter":"13","verse":"14","text":"Kad vidite ‘svetogrđe’ da stoji ondje gdje ne smije stajati (čitatelju, shvati o čemu je riječ!)13:14 Daniel 9:27., neka oni koji se zateknu u Judeji bježe u goru."},{"book":"Marko","chapter":"13","verse":"15","text":"Tko se zatekne na krovu,13:15 Ljudi su se u to doba često odmarali i družili na ravnim krovovima kuća, posebice uvečer kad je bilo svježije. neka ne silazi u kuću što uzeti!"},{"book":"Marko","chapter":"13","verse":"16","text":"Tko se zatekne u polju, neka se ne vraća po ogrtač!"},{"book":"Marko","chapter":"13","verse":"17","text":"Teško trudnicama i dojiljama u to vrijeme!"},{"book":"Marko","chapter":"13","verse":"18","text":"Molite se da ne morate bježati zimi"},{"book":"Marko","chapter":"13","verse":"19","text":"jer će to biti dani tako strašnih nevolja kakvih nije bilo otkako je Bog stvorio svijet niti će ih biti ikad poslije."},{"book":"Marko","chapter":"13","verse":"20","text":"I da Gospodin ne skrati to vrijeme nevolja, nitko se ne bi spasio. Ali on je skratio te dane zaradi svojih izabranika."},{"book":"Marko","chapter":"13","verse":"21","text":"Kaže li vam tada tko: ‘Evo Mesije!’ ili ‘Eno ga ondje!’ ne vjerujte"},{"book":"Marko","chapter":"13","verse":"22","text":"jer će ustati brojni lažni mesije i lažni proroci te činiti čudesa ne bi li, bude li moguće, zaveli i Božje izabranike."},{"book":"Marko","chapter":"13","verse":"23","text":"Budite oprezni! Unaprijed sam vas upozorio!"},{"book":"Marko","chapter":"13","verse":"24","text":"U vrijeme kad prođu sve te strahote,"},{"book":"Marko","chapter":"13","verse":"25","text":"zvijezde će s neba padati"},{"book":"Marko","chapter":"13","verse":"26","text":"Tada će ugledati Sina Čovječjega kako dolazi na oblacima s velikom moći i slavom.13:26 Vidjeti: Daniel 7:13."},{"book":"Marko","chapter":"13","verse":"27","text":"On će poslati anđele da saberu njegove izabranike sa svih strana, sa svih četiriju vjetrova od kraja zemlje do kraja neba."},{"book":"Marko","chapter":"13","verse":"28","text":"Učite iz prispodobe o smokvi. Kad joj na granama izbiju nježni pupovi i kad potjera lišće, znate da je ljeto blizu."},{"book":"Marko","chapter":"13","verse":"29","text":"Također kad vidite da se zbiva sve o čemu sam vam govorio, možete biti sigurni da je Gospodinov povratak blizu, na samim vratima."},{"book":"Marko","chapter":"13","verse":"30","text":"Zaista vam kažem, ovaj naraštaj neće proći dok se sve to ne dogodi."},{"book":"Marko","chapter":"13","verse":"31","text":"Nebo i zemlja će proći, ali moje riječi ostaju zauvijek!"},{"book":"Marko","chapter":"13","verse":"32","text":"Nitko, međutim, ne zna dana ni ure kada će se to dogoditi. Ne znaju ni anđeli na nebu, pa čak ni Sin. Zna samo Otac."},{"book":"Marko","chapter":"13","verse":"33","text":"Bdijte, dakle, i stražite jer ne znate kada će se to zbiti!"},{"book":"Marko","chapter":"13","verse":"34","text":"Dolazak Sina Čovječjega može se usporediti s odlaskom čovjeka koji je otputovao u drugu zemlju. Prije polaska kuću je povjerio na brigu slugama. Svakome je zadao posao, a vrataru zapovjedio da budno čeka njegov povratak."},{"book":"Marko","chapter":"13","verse":"35","text":"Bdijte, dakle, jer ne znate kada će se gospodar vratiti—uvečer, u ponoć, u ranu zoru kad pjevaju pijetli ili ujutro—"},{"book":"Marko","chapter":"13","verse":"36","text":"da ne dođe iznenada i nađe vas kako spavate."},{"book":"Marko","chapter":"13","verse":"37","text":"Što kažem vama, kažem svima: Budno iščekujte njegov dolazak!”"}]}