{"data":[{"book":"Walawi","chapter":"11","verse":"1","text":"Mndewa Mulungu kawalongela Musa na Haluni,"},{"book":"Walawi","chapter":"11","verse":"2","text":"“Walongeleni Waisilaili,"},{"book":"Walawi","chapter":"11","verse":"3","text":"‘Wanyama wose weli muna iisi yose, mutogoleligwa kuja mnyama yeli na mapaga yoyaigolile banzi mbili na yoselula."},{"book":"Walawi","chapter":"11","verse":"4","text":"Sekemuje mnyama yoyose yoselula mbali kabule mapaga yoyaigolile banzi mbili, hebu yeli na mapaga yoyaigolile banzi mbili mbali haselula. Sekemuje ngamiya, kwaviya koselula mbali kabule mapaga yoyaigolile banzi mbili. Kumwenu iyo kambula mwiko."},{"book":"Walawi","chapter":"11","verse":"5","text":"Pelele sekemuje, iyo koselula mbali mapaga yake hayaigolile banzi mbili, iyo kumwenu kambula mwiko."},{"book":"Walawi","chapter":"11","verse":"6","text":"Buga sekemuje, iyo koselula mbali mapaga yake hayaigolile banzi mbili, iyo kumwenu kambula mwiko."},{"book":"Walawi","chapter":"11","verse":"7","text":"Nguluwe sekemuje, iyo mapaga yake yaigola mbali haselula, iyo kumwenu kambula mwiko."},{"book":"Walawi","chapter":"11","verse":"8","text":"Kwaviya wanyama wawo wambula mwiko kumwenu, sekemuje nyama yawo hebu sekemudalise mitufi yawo."},{"book":"Walawi","chapter":"11","verse":"9","text":"“ ‘Somba yoyose wa muna ibahali hebu muna ulwanda yeli na mpepe na makalabandu modaha kuja,"},{"book":"Walawi","chapter":"11","verse":"10","text":"mbali chilumbe chochose chochikala muna ibahali hebu muna ulwanda chilibule mpepe hebu makalabandu, viwe vilumbe vose vovigenda muna yamazi hebu vilumbe vose vovikala muna ibahali hebu muna ulwanda, votibusa kumwenu."},{"book":"Walawi","chapter":"11","verse":"11","text":"Vilumbe ivo kumwenu viha. Sekemuje nyama yawo hebu sekemudalise mitufi yawo kwaviya votibusa kumwenu."},{"book":"Walawi","chapter":"11","verse":"12","text":"Chochose chochikala muna yamazi chilibule mpepe na makalabandu chotibusa kumwenu."},{"book":"Walawi","chapter":"11","verse":"13","text":"Ndege wano wose kumwenu wotibusa. Masumula na fulukombe na makungule,"},{"book":"Walawi","chapter":"11","verse":"14","text":"na chimhanga huwa na modeli zose za masumula,"},{"book":"Walawi","chapter":"11","verse":"15","text":"na modeli zose za howe na"},{"book":"Walawi","chapter":"11","verse":"16","text":"na mbuni na lugawa na bata mazi na modeli zose za chinyang'huwi,"},{"book":"Walawi","chapter":"11","verse":"17","text":"na bundi ng'hengeu na nhandala na zizinhila,"},{"book":"Walawi","chapter":"11","verse":"18","text":"na mulu na bundi matuwa na chilele"},{"book":"Walawi","chapter":"11","verse":"19","text":"na nzokowe na iviya modeli zose za mulowa na chizogolo shamba na gombalima."},{"book":"Walawi","chapter":"11","verse":"20","text":"“ ‘Wang'onyo wose weli na mabawa na wogenda kwa magulu mane, wawo kumwenu wotibusa."},{"book":"Walawi","chapter":"11","verse":"21","text":"Mbali wang'onyo wamwenga weli na mabawa wowogendela migulu mine na weli na migulu yoiwadahiza kuzumha, modaha kuja."},{"book":"Walawi","chapter":"11","verse":"22","text":"Wawo ni chila modeli ya nyela, chila modeli ya ngeda, chila modeli ya duludulu na chila modeli ya semvule."},{"book":"Walawi","chapter":"11","verse":"23","text":"Mbali wang'onyo wamwenga wose weli na migulu mine na mabawa wotibusa kumwenu."},{"book":"Walawi","chapter":"11","verse":"24","text":"“ ‘Kudalisa wanyama wamwenga komtenda munhu yambule mwiko, yoyose yodalisa mitufi yawo kokwambula mwiko mbaka ichigulogulo."},{"book":"Walawi","chapter":"11","verse":"25","text":"Munhu one yahapapa hanhu ha mitufi yake kezakwambula mwiko mbaka ichigulogulo, na viwalo vake volondeka vifuwigwe."},{"book":"Walawi","chapter":"11","verse":"26","text":"Mnyama yoyose yelibule mapaga yaigolile na haselula, iyo kumwenu kambula mwiko. Munhu yoyose yodalisa mnyama iyo kezakuwa kambula mwiko."},{"book":"Walawi","chapter":"11","verse":"27","text":"Wanyama wose wowogendela mafumba ingawa wana magulu mane, kumwenu wambula mwiko. Yoyose yondayadalise mitufi ya mnyama fana iyo kezakuwa kambula mwiko mbaka ichigulogulo."},{"book":"Walawi","chapter":"11","verse":"28","text":"Munhu yoyose yopapa mtufi, kezakwambula mwiko mbaka ichigulogulo, nayo kezafuwa viwalo vake. Wanyama wawo kumwenu wambula mwiko."},{"book":"Walawi","chapter":"11","verse":"29","text":"“ ‘Viumbe vino vitambala kumwenu vambula mwiko, fuko na ngoso na modeli yoyose ya ng'henge,"},{"book":"Walawi","chapter":"11","verse":"30","text":"na golombela na ng'henge na gugulu na lwivi."},{"book":"Walawi","chapter":"11","verse":"31","text":"Wawo wose wotambala kumwenu wambula mwiko na yoyose yondayadalise mitufi yawo, kezakwambula mwiko mbaka ichigulogulo."},{"book":"Walawi","chapter":"11","verse":"32","text":"One mtufi wa viumbe wawo wolagalila chinhu chochose, chiwe chinhu cha mbao hebu walo hebu mbende hebu guniya hebu chia chochose chochisang'haniligwa kwa lungilo jojose, chia icho chizakwambula mwiko mbaka ichigulogulo. Yolondeka kuchisunha kwa mazi muladi chele."},{"book":"Walawi","chapter":"11","verse":"33","text":"One mtufi wake uhalagalila muna ichia cha ulongo, ivo chochose chili mgati ya chia icho chizakwambula mwiko, na yolondeka chia icho chibenigwe."},{"book":"Walawi","chapter":"11","verse":"34","text":"Ndiya yoyose hebu ching'waji chochose chidalisa mazi yake, chizakwambula mwiko."},{"book":"Walawi","chapter":"11","verse":"35","text":"Chila chinhu chondachilagaliligwe na mtufi, chizakwambula mwiko. Ihawa tanuli hebu jiko, cholondeka chibenigwe, vizakuwa vambula mwiko na vizagendelela kwambula mwiko kumwenu,"},{"book":"Walawi","chapter":"11","verse":"36","text":"mbali nzasa ya mazi hebu kombo da mazi havambule mwiko. Mbali one munhu yahengila na kudalisa mtufi, kezakwambula mwiko."},{"book":"Walawi","chapter":"11","verse":"37","text":"Na chihande chochose cha mtufi chihalagalila mbeyu za kuhanda, mbeyu izo zizakuwa hazambule mwiko."},{"book":"Walawi","chapter":"11","verse":"38","text":"Mbali one mbeyu zihagumigwa muna yamazi na hanhu hohose ha mtufi hazilagalila, mbeyu izo kumwenu zambula mwiko."},{"book":"Walawi","chapter":"11","verse":"39","text":"“ ‘One mnyama yoyose yofaya kudigwa yahafa, munhu yoyose yondayadalise mtufi uwo kezakwambula mwiko mbaka ichigulogulo."},{"book":"Walawi","chapter":"11","verse":"40","text":"Na munhu yoyose yahaja hanhu hohose ha mnyama ya mtufi uwo, kolondeka yafuwe walo jake, mbali kezakuwa kambula mwiko mbaka ichigulogulo. Na yoyose yondayapape mtufi uwo kolondeka kufuwa walo jake na kezakuwa kambula mwiko mbaka chigulogulo."},{"book":"Walawi","chapter":"11","verse":"41","text":"“ ‘Chilumbe chochose chitambala muna iisi, kumwenu chotibusa, sekemuje."},{"book":"Walawi","chapter":"11","verse":"42","text":"Chochose chochigendela munda wake na chochose chochigendela migulu yose mine hebu migulu mingi, sekemuvije kwaviya votibusa kumwenu."},{"book":"Walawi","chapter":"11","verse":"43","text":"Ivo sekemuitibuse kwa kuja viumbe vitambala, hebu sekemwambule mwiko kwa vinhu ivo."},{"book":"Walawi","chapter":"11","verse":"44","text":"Mana niye ni Mndewa Mulungu, Mulungu wenu, ivo molondeka mwiilave wenyewo kwa ichimu changu na muwe welile, kwaviya niye ni yelile, sekemuitende mwambule mwiko kwa chinhu chochose chochitambala muna iisi."},{"book":"Walawi","chapter":"11","verse":"45","text":"Niye Mndewa Mulungu, Mulungu wenu yonimulavileni muna iisi ya Misili muladi niwe Mulungu wenu. Molondeka muwe welile, kwaviya niye ni yelile."},{"book":"Walawi","chapter":"11","verse":"46","text":"“ ‘Basi dino ijo lagilizo kusonhela wanyama na ndege na vilumbe vose vili na ugima vovikala muna yamazi na vovitambala muna iisi,"},{"book":"Walawi","chapter":"11","verse":"47","text":"muladi kubagula vinhu havambule mwiko na vambule mwiko, wanyama wowodaha kudigwa na waja hawadigwa.’ ”"}]}