{"data":[{"book":"KOLOOSI","chapter":"3","verse":"1","text":"Ɓay non on wurnitidaama e *Almasiihu on, haray ɗaɓɓee piiji wonɗi ka dow ɗin, ka Almasiihu on jooɗori ka sengo ɲaamo Alla ton."},{"book":"KOLOOSI","chapter":"3","verse":"2","text":"Miijee fii ko woni ka dow kon, hara hinaa fii ko woni ka hoore leydi kon."},{"book":"KOLOOSI","chapter":"3","verse":"3","text":"Ko fii on maayii, ngurndan mon ɗan no suuɗii e Almasiihu on ka Alla."},{"book":"KOLOOSI","chapter":"3","verse":"4","text":"Awa, nde Almasiihu on, ɗun ko ngurndan mon ɗan, feeɲiti, haray on feeɲiday e makko ka mangural."},{"book":"KOLOOSI","chapter":"3","verse":"5","text":"Awa waree piiji adunayankeeji wonɗi e mon ɗin, ɗun ko wano: jinaa e angal laaɓal e himmeeji e faaleeji bonɗi e miile, (ko fii miile ko rewugol sanamu)."},{"book":"KOLOOSI","chapter":"3","verse":"6","text":"Ko ɗun addata tikkere Alla nden e hoore murtuɓe ɓen."},{"book":"KOLOOSI","chapter":"3","verse":"7","text":"Ko nii wuurirnoɗon oya tuma, wa fewndo junuubu ardinoo ngurndan mon ɗan."},{"book":"KOLOOSI","chapter":"3","verse":"8","text":"Kono jooni non, onon kadi bugitee ɗun fow: ɗun ko tikkere nden e monee on e hunƴeendi ndin e hoyre nden e haalaaji bonɗi yaltaynooɗi e kundule mon ɗin."},{"book":"KOLOOSI","chapter":"3","verse":"9","text":"Wota on fenindiran, onon ɓee ɓortiiɓe tagu hinngu ngun e kuuɗe mun,"},{"book":"KOLOOSI","chapter":"3","verse":"10","text":"ɓornii tagu hesu heyɗintinaangu e noone mbaadi on Taguɗo ngu, fii no waawiron mo andude haa timma."},{"book":"KOLOOSI","chapter":"3","verse":"11","text":"Ɗon alaa *Gereekiyankeejo maa *Yahuudiyankeejo, maa sunninaaɗo maa mo sunninaaka, maa leɲol ngol finaa maa leɲol kaana-jikkuwol, maa maccuɗo maa dimo, kono ko Almasiihu on woni fow, woni e fow."},{"book":"KOLOOSI","chapter":"3","verse":"12","text":"Ɓay ko on suɓaaɓe Alla, laaɓuɓe, e yiɗaaɓe makko, ɓornee yurmeende tiiɗunde e moƴƴuki e yankinaare e newaare e yondinaare."},{"book":"KOLOOSI","chapter":"3","verse":"13","text":"Muɲɲondiranee, yaafondiron si tawii goɗɗo no mari ko wullitoo e hoore oya. Wano Almasiihu on yaaforani on non, onon kadi waɗiree wano non."},{"book":"KOLOOSI","chapter":"3","verse":"14","text":"Kono, e hoore ɗunɗoo fow, ɓornee giggol, sabu ko ngol yuɓɓindirta haa timma."},{"book":"KOLOOSI","chapter":"3","verse":"15","text":"Yo ɓuttu Almasiihu ngu noddiraɗon fii wonugol ɓandu wooturu ngun ardo ɓerɗe mon ɗen. Wonee anditanooɓe."},{"book":"KOLOOSI","chapter":"3","verse":"16","text":"Yo kongol Almasiihu on hebbin ɓerɗe mon ɗen. Jannindiree, hajondiron e dow faamu fow e nder ko beytiranton Alla beyti Zabuura e jaarooje e beyti hormorɗi, yettiron Alla beytirangol mo ɓerɗe mon ɗen fow."},{"book":"KOLOOSI","chapter":"3","verse":"17","text":"Kala ko waɗoton, e kongol maa e kuugal, waɗee fow e innde Iisaa Joomi on, e jarnirgol mo Alla Baabaajo on."},{"book":"KOLOOSI","chapter":"3","verse":"18","text":"Rewɓe, mo kala e mon, yo yankinano moodi mun, wano hawrirani Joomiraaɗo on non."},{"book":"KOLOOSI","chapter":"3","verse":"19","text":"Onon kadi worɓe, mo kala e mon yo yiɗu ɓeyngu mun, hara on hunƴanaali ɓe."},{"book":"KOLOOSI","chapter":"3","verse":"20","text":"Onon kadi fayɓe, ɗoftee mawɓe mon ɓen e ɗi fow, ko fii ɗun no wela Joomiraaɗo on."},{"book":"KOLOOSI","chapter":"3","verse":"21","text":"Onon kadi baabiraaɓe, wota on mettin ɓerɗe fayɓe mon ɓen, fii wota ɓerɗe maɓɓe maayu."},{"book":"KOLOOSI","chapter":"3","verse":"22","text":"Onon kadi yo jiyaaɓe, ɗoftee jeyɓe on jeyal adunayankewal ɓen e ɗi fow, hara hinaa non e gite maɓɓe tun, wa si tawii on ɗaɓɓay woni no yimɓe ɓen yiɗira on, kono hara ko ɓernde laaɓunde e nder kulol Joomiraaɗo on."},{"book":"KOLOOSI","chapter":"3","verse":"23","text":"Kala ko waɗoton, waɗiree ɗun ittiri wonkii mon kin fow, wa si tawii ko Joomiraaɗo on wonɗon waɗande, hara hinaa yimɓe ɓen,"},{"book":"KOLOOSI","chapter":"3","verse":"24","text":"e hoore andugol mon on heɓiray Joomiraaɗo on ndondi wa ngeenaari. Ko Almasiihu Joomi on wonɗon kurkanaade."},{"book":"KOLOOSI","chapter":"3","verse":"25","text":"Ko fii kala on waɗuɗo ko boni, o hettay njoddi bonnere makko nden, awa kadi giɗaale alaa ton."}]}