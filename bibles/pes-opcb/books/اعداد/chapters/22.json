{"data":[{"book":"اعداد","chapter":"22","verse":"1","text":"قوم اسرائیل به دشت موآب کوچ کرده، در سمت شرقی رود اردن، روبروی اریحا اردو زدند."},{"book":"اعداد","chapter":"22","verse":"2","text":"بالاق (پسر صِفّور) پادشاه موآب هر آنچه را که بنی‌اسرائیل با اموریان کرده بودند، دید."},{"book":"اعداد","chapter":"22","verse":"3","text":"و وقتی موآبیان تعداد قوم اسرائیل را دیدند، وحشت کردند."},{"book":"اعداد","chapter":"22","verse":"4","text":"موآبیان برای مشایخ مدیان پیام فرستاده، گفتند: «این جمعیت کثیر، ما را مثل گاوی که علف می‌خورد خواهند بلعید!»"},{"book":"اعداد","chapter":"22","verse":"5","text":"سفیرانی با این پیام نزد بلعام (پسر بعور) که در سرزمین اجدادی خود فتور، واقع در کنار رود فرات زندگی می‌کرد فرستاد:"},{"book":"اعداد","chapter":"22","verse":"6","text":"درخواست می‌کنم بیایی و این قوم را برای من نفرین کنی، زیرا از ما قویترند. شاید به این وسیله بتوانم آنان را شکست داده، از سرزمین خود بیرون کنم. زیرا می‌دانم هر که را تو برکت دهی برکت خواهد یافت و هر که را نفرین کنی، زیر لعنت قرار خواهد گرفت.»"},{"book":"اعداد","chapter":"22","verse":"7","text":"سفیران از مشایخ موآب و مدیان بودند. ایشان با مزد فالگیری نزد بلعام رفتند و پیام بالاق را به او دادند."},{"book":"اعداد","chapter":"22","verse":"8","text":"بلعام گفت: «شب را اینجا بمانید و فردا صبح آنچه که خداوند به من بگوید، به شما خواهم گفت.» پس آنها شب را در آنجا به سر بردند."},{"book":"اعداد","chapter":"22","verse":"9","text":"آن شب، خدا نزد بلعام آمده، از او پرسید: «این مردان کیستند؟»"},{"book":"اعداد","chapter":"22","verse":"10","text":"بلعام جواب داد: «ایشان از پیش بالاق، پادشاه موآب آمده‌اند."},{"book":"اعداد","chapter":"22","verse":"11","text":"بالاق می‌گوید که گروه بی‌شماری از مصر به مرز کشور او رسیده‌اند و از من خواسته است بی‌درنگ بروم و آنها را نفرین کنم تا شاید قدرت یافته، بتواند آنها را از سرزمینش بیرون کند.»"},{"book":"اعداد","chapter":"22","verse":"12","text":"خدا به وی فرمود: «با آنها نرو. تو نباید این قوم را نفرین کنی، چون من ایشان را برکت داده‌ام.»"},{"book":"اعداد","chapter":"22","verse":"13","text":"صبح روز بعد، بلعام به فرستادگان بالاق گفت: «به سرزمین خود بازگردید. خداوند به من اجازه نمی‌دهد این کار را انجام دهم.»"},{"book":"اعداد","chapter":"22","verse":"14","text":"فرستادگان بالاق بازگشته به وی گفتند که بلعام از آمدن خودداری می‌کند."},{"book":"اعداد","chapter":"22","verse":"15","text":"اما بالاق بار دیگر گروه بزرگتر و مهمتری فرستاد."},{"book":"اعداد","chapter":"22","verse":"16-17","text":"آنها با این پیغام نزد بلعام آمدند: «بالاق پادشاه به تو التماس می‌کند که بیایی. او قول داده است که پاداش خوبی به تو دهد و هر چه بخواهی برایت انجام دهد. فقط بیا و این قوم را نفرین کن.»"},{"book":"اعداد","chapter":"22","verse":"18","text":"ولی بلعام جواب داد: «اگر او کاخی پر از طلا و نقره هم به من بدهد، نمی‌توانم کاری را که خلاف دستور خداوند، خدای من باشد، انجام دهم."},{"book":"اعداد","chapter":"22","verse":"19","text":"به هر حال، امشب اینجا بمانید تا ببینم آیا خداوند چیزی غیر از آنچه قبلاً فرموده است خواهد گفت یا نه.»"},{"book":"اعداد","chapter":"22","verse":"20","text":"آن شب خدا به بلعام فرمود: «برخیز و با این مردان برو، ولی فقط آنچه را که من به تو می‌گویم بگو.»"},{"book":"اعداد","chapter":"22","verse":"21","text":"بلعام صبح برخاست و الاغ خود را پالان کرده، با فرستادگان بالاق حرکت نمود."},{"book":"اعداد","chapter":"22","verse":"22-23","text":"اما خدا از رفتن بلعام خشمناک شد22‏:22‏و23 انگیزهٔ بلعام بد بود، نگاه کنید به آیهٔ ۳۲. بلعام باعث شد قوم اسرائیل به گناه کشیده شوند، نگاه کنید به اعداد ۲۵‏:۱‏‑۳ و ۳۱‏:۱۶. و فرشته‌ای به سر راهش فرستاد تا راه را بر او ببندد. در حالی که بلعام سوار بر الاغ، همراه دو نوکرش به پیش می‌رفت، ناگهان الاغ بلعام فرشتهٔ خداوند را دید که شمشیری به دست گرفته، و سر راه ایستاده است. پس الاغ از مسیر جاده منحرف شده، به مزرعه‌ای رفت، ولی بلعام او را زد و به جاده بازگرداند."},{"book":"اعداد","chapter":"22","verse":"24","text":"بعد فرشتهٔ خداوند در راهی باریک بین دو تاکستان، که در هر دو طرف آن دیواری قرار داشت، ایستاد."},{"book":"اعداد","chapter":"22","verse":"25","text":"الاغ وقتی دید فرشتۀ خداوند آنجا ایستاده است، خودش را به دیوار چسبانیده، پای بلعام را به دیوار فشرد. پس او دوباره الاغ را زد."},{"book":"اعداد","chapter":"22","verse":"26","text":"آنگاه فرشته کمی پایینتر رفت و در جایی بسیار تنگ ایستاد، به طوری که الاغ به هیچ وجه نمی‌توانست از کنارش بگذرد."},{"book":"اعداد","chapter":"22","verse":"27","text":"پس الاغ در وسط جاده خوابید. بلعام خشمگین شد و باز با چوبدستی خود الاغ را زد."},{"book":"اعداد","chapter":"22","verse":"28","text":"آنگاه خداوند الاغ را به حرف آورد و الاغ گفت: «مگر من چه کرده‌ام؟ چرا مرا سه بار زدی؟»"},{"book":"اعداد","chapter":"22","verse":"29","text":"بلعام گفت: «برای اینکه مرا مسخره کرده‌ای! ای کاش شمشیری داشتم و تو را همین جا می‌کشتم!»"},{"book":"اعداد","chapter":"22","verse":"30","text":"الاغ گفت: «آیا قبلاً در تمام عمرم هرگز چنین کاری کرده بودم؟»"},{"book":"اعداد","chapter":"22","verse":"31","text":"آنگاه خداوند چشمان بلعام را باز کرد و او فرشتهٔ خداوند را دید که شمشیری به دست گرفته و سر راه ایستاده است. پس پیش او به خاک افتاد."},{"book":"اعداد","chapter":"22","verse":"32","text":"فرشتۀ خداوند گفت: «چرا سه دفعه الاغ خود را زدی؟ من آمده‌ام تا مانع رفتن تو شوم، چون این سفر تو از روی تمرد است."},{"book":"اعداد","chapter":"22","verse":"33","text":"این الاغ سه بار مرا دید و خود را از من کنار کشید. اگر این کار را نمی‌کرد تا به حال تو را کشته بودم، و او را زنده می‌گذاشتم.»"},{"book":"اعداد","chapter":"22","verse":"34","text":"آنگاه بلعام اعتراف کرده، گفت: «من گناه کرده‌ام. من متوجه نشدم که تو سر راه من ایستاده بودی. حال اگر تو با رفتن من موافق نیستی، به خانه‌ام باز می‌گردم.»"},{"book":"اعداد","chapter":"22","verse":"35","text":"فرشته به او گفت: «با این افراد برو، ولی فقط آنچه را که من به تو می‌گویم، بگو.» پس بلعام با سفیران بالاق به راه خود ادامه داد."},{"book":"اعداد","chapter":"22","verse":"36","text":"بالاق پادشاه وقتی شنید بلعام در راه است، از پایتخت خود بیرون آمده، تا رود ارنون واقع در مرز کشورش به استقبال او رفت."},{"book":"اعداد","chapter":"22","verse":"37","text":"بالاق از بلعام پرسید: «چرا وقتی بار اول تو را احضار کردم، نیامدی؟ آیا فکر کردی نمی‌توانم پاداش خوبی به تو بدهم.»"},{"book":"اعداد","chapter":"22","verse":"38","text":"بلعام جواب داد: «الان آمده‌ام، ولی قدرت ندارم چیزی بگویم. من فقط آنچه را که خدا بر زبانم بگذارد خواهم گفت.»"},{"book":"اعداد","chapter":"22","verse":"39","text":"بلعام همراه بالاق به قریه حصوت رفت."},{"book":"اعداد","chapter":"22","verse":"40","text":"در آنجا بالاق پادشاه گاو و گوسفند قربانی کرد و از گوشت آنها به بلعام و سفیرانی که فرستاده بود، داد."},{"book":"اعداد","chapter":"22","verse":"41","text":"صبح روز بعد، بالاق بلعام را به بالای کوه بموت بعل برد تا از آنجا قسمتی از قوم اسرائیل را ببیند."}]}