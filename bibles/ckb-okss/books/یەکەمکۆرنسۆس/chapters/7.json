{"data":[{"book":"یەکەم کۆرنسۆس","chapter":"7","verse":"1","text":"سەبارەت بەو شتانەی کە بۆ منتان نووسیوە: «باشە بۆ پیاو ژن نەهێنێت7‏:1 یۆنانی: دەست لە ژن نەدات.‏.»"},{"book":"یەکەم کۆرنسۆس","chapter":"7","verse":"2","text":"بەڵام لەبەر زۆریی داوێنپیسی، با هەر پیاوێک ژنی خۆی هەبێت و هەر ژنێک مێردی خۆی هەبێت."},{"book":"یەکەم کۆرنسۆس","chapter":"7","verse":"3","text":"مێرد لەسەریەتی ئەرکی سەرشانی بۆ ژنەکەی بەجێبگەیەنێت، هەروەها ژنیش بۆ مێرد."},{"book":"یەکەم کۆرنسۆس","chapter":"7","verse":"4","text":"ژن دەسەڵاتی بەسەر لەشی خۆیدا نییە، بەڵکو هی مێردەکەیەتی. هەروەها مێردیش دەسەڵاتی بەسەر لەشی خۆیدا نییە، بەڵکو هی ژنەکەیەتی."},{"book":"یەکەم کۆرنسۆس","chapter":"7","verse":"5","text":"خۆتان لە یەکتری بێبەش مەکەن، مەگەر بە ڕێککەوتن بۆ ماوەیەک تاکو بۆ نوێژکردن دەست بەتاڵ بن و دواتر بگەڕێنەوە بۆ ژیانی ئاسایی ژن و مێردایەتی، نەوەک بەهۆی بەسەرخۆدا زاڵنەبوونتانەوە شەیتان تاقیتان بکاتەوە."},{"book":"یەکەم کۆرنسۆس","chapter":"7","verse":"6","text":"بەڵام ئەمەی دەیڵێم، وەک ڕێگادانە نەک فەرمان."},{"book":"یەکەم کۆرنسۆس","chapter":"7","verse":"7","text":"هیوادارم هەموو خەڵک وەک من بن7‏:7 بێ هاوسەرگیری، بڕوانە ئایەتی 8.‏، بەڵام هەریەکە لەلایەن خوداوە بەهرەی خۆی هەیە، هی یەکێک ئاوایە و ئەوەی دیکەش ئاوا."},{"book":"یەکەم کۆرنسۆس","chapter":"7","verse":"8","text":"بەڵام ئەوانەی هاوسەرگیرییان نەکردووە و بێوەژنانیش، پێیان دەڵێم: بۆیان باشە ئەگەر وەک من7‏:8 پۆڵسی نووسەر ڕەبەن بووە.‏ بمێننەوە."},{"book":"یەکەم کۆرنسۆس","chapter":"7","verse":"9","text":"بەڵام ئەگەر خۆیان ڕانەگرت، با هاوسەرگیری بکەن، چونکە هاوسەرگیری لە گڕگرتن باشترە."},{"book":"یەکەم کۆرنسۆس","chapter":"7","verse":"10","text":"بەڵام بۆ هاوسەران، ڕایاندەسپێرم، من نیم بەڵکو مەسیحی باڵادەست ڕایاندەسپێرێت: با ژن لە مێردەکەی جیا نەبێتەوە،"},{"book":"یەکەم کۆرنسۆس","chapter":"7","verse":"11","text":"بەڵام ئەگەر لێی جیا بووەوە، با بێ مێرد بمێنێتەوە یان مێردەکەی ئاشت بکاتەوە. مێردیش با ژنەکەی تەڵاق نەدات."},{"book":"یەکەم کۆرنسۆس","chapter":"7","verse":"12","text":"ئەوانی دیکە من پێیان دەڵێم نەک مەسیحی باڵادەست: ئەگەر برایەک ژنێکی بێباوەڕی هەبوو، ژنەش ڕازی بوو لەگەڵیدا بژیێت، با تەڵاقی نەدات."},{"book":"یەکەم کۆرنسۆس","chapter":"7","verse":"13","text":"ئەگەر ژنێک مێردێکی بێباوەڕی هەبوو، مێردەکە ڕازی بوو لەگەڵیدا بژیێت، با ژنەکە لێی جیا نەبێتەوە،"},{"book":"یەکەم کۆرنسۆس","chapter":"7","verse":"14","text":"چونکە مێردە بێباوەڕەکە لە ژندا پیرۆزکراوە و ژنی بێباوەڕ لە پیاودا پیرۆزکراوە، ئەگینا منداڵتان گڵاوە، بەڵام ئێستا پیرۆزە."},{"book":"یەکەم کۆرنسۆس","chapter":"7","verse":"15","text":"بەڵام ئەگەر بێباوەڕەکە خۆی جیا کردەوە، با جیا بێتەوە. لە باری ئاوادا براکە یان خوشکەکە نەبەستراوەتەوە، بەڵکو خودا بۆ ئاشتی بانگی کردووین،"},{"book":"یەکەم کۆرنسۆس","chapter":"7","verse":"16","text":"چونکە ئەی ژن، چۆن دەزانی ئاخۆ مێردەکەت ڕزگار دەکەیت؟ یان ئەی مێرد، چۆن دەزانی ئاخۆ ژنەکەت ڕزگار دەکەیت؟"},{"book":"یەکەم کۆرنسۆس","chapter":"7","verse":"17","text":"لەگەڵ ئەوەشدا، با هەر یەکێک بەپێی ئەو بەشەی مەسیحی خاوەن شکۆ پێیداوە و بەو شێوەیەی کە خودا بانگی کردووە بژیێت، لە هەموو کڵێساکان ئاوا فەرمان دەدەم."},{"book":"یەکەم کۆرنسۆس","chapter":"7","verse":"18","text":"ئەوەی بە خەتەنەکراوی بانگکراوە، با نەبێتەوە خەتەنەنەکراو. ئەوەش بە خەتەنەنەکراوی بانگکراوە، با خەتەنە نەکات."},{"book":"یەکەم کۆرنسۆس","chapter":"7","verse":"19","text":"خەتەنەکردن هیچ نییە، خەتەنەنەکردنیش هیچ نییە، بەڵکو جێبەجێکردنی ڕاسپاردەکانی خودا گرنگە."},{"book":"یەکەم کۆرنسۆس","chapter":"7","verse":"20","text":"با هەر یەکێک لەو بارودۆخەدا بمێنێتەوە کە تێیدا بووە کاتێک خودا بانگی کردووە."},{"book":"یەکەم کۆرنسۆس","chapter":"7","verse":"21","text":"ئایا بە کۆیلەیی بانگکرایت؟ گوێی مەدەرێ. بەڵام ئەگەر توانیت ئازاد بیت، بیکە،"},{"book":"یەکەم کۆرنسۆس","chapter":"7","verse":"22","text":"چونکە ئەوەی کۆیلە بووە کاتێک یەزدان بانگی کردووە ئەوە دەبێتە ئازادکراوی یەزدان. بە هەمان شێوە ئەوەشی ‏کە ئازاد بووە، کاتێک بانگکراوە ئەوە دەبێتە کۆیلەی مەسیح."},{"book":"یەکەم کۆرنسۆس","chapter":"7","verse":"23","text":"ئێوە بە نرخێک کڕاون، مەبنە کۆیلەی خەڵک."},{"book":"یەکەم کۆرنسۆس","chapter":"7","verse":"24","text":"خوشکان، برایان، با هەرکەسێک بەو شێوەیە لەگەڵ خودا بمێنێتەوە کە تێیدا بووە لەو کاتەی بانگکراوە."},{"book":"یەکەم کۆرنسۆس","chapter":"7","verse":"25","text":"دەربارەی کچان و کوڕان، هیچ فەرمانێکم لە مەسیحی باڵادەستەوە نییە، بەڵام من بۆچوونی خۆمتان پێ دەڵێم وەک یەکێک یەزدان بەزەیی پێدا هاتبێتەوە کە جێی متمانە بێت."},{"book":"یەکەم کۆرنسۆس","chapter":"7","verse":"26","text":"وابزانم، لەبەر ئەم تەنگانەیەی ئێستا، باشە بۆ مرۆڤ ئاوا بمێنێتەوە."},{"book":"یەکەم کۆرنسۆس","chapter":"7","verse":"27","text":"ئایا تۆ بە ژنەوە بەستراویتەوە؟ داوای جیابوونەوە مەکە. ئایا تۆ بە ژنەوە نەبەستراویتەوە؟ داوای ژن مەکە."},{"book":"یەکەم کۆرنسۆس","chapter":"7","verse":"28","text":"بەڵام ئەگەر ژن بهێنیت گوناهت نەکردووە، ئەگەر پاکیزەش مێرد بکات گوناهی نەکردووە. بەڵام ئەوانە لەم ژیانەدا تووشی کێشە و گرفت دەبن، جا من دەمەوێ تووشتان نەکەم."},{"book":"یەکەم کۆرنسۆس","chapter":"7","verse":"29","text":"خوشکان، برایان، ئەمە دەڵێم: کاتمان کەمە، لەمەودوا ئەوانەی ژنیان هەیە دەبێت بە جۆرێک بژین وەکو ئەوەی کە نەیانبێت،"},{"book":"یەکەم کۆرنسۆس","chapter":"7","verse":"30","text":"ئەوانەی دەگریێن وەک نەگریێن، ئەوانەی شادن وەک شاد نەبن، ئەوانەی دەکڕن وەک موڵکیان نەبێت،"},{"book":"یەکەم کۆرنسۆس","chapter":"7","verse":"31","text":"ئەوانەی جیهان بەکاردەهێنن وەک هەر بەکارینەهێنن، چونکە وێنەی ئەم جیهانە ڕووەو نەمانە."},{"book":"یەکەم کۆرنسۆس","chapter":"7","verse":"32","text":"جا دەمەوێ ئێوە بێ خەم بن. ئەوەی ژنی نەهێناوە بایەخ بە کاروباری پەروەردگار دەدات، چۆن پەروەردگار ڕازی بکات."},{"book":"یەکەم کۆرنسۆس","chapter":"7","verse":"33","text":"بەڵام هاوسەردار بایەخ بە کاروباری جیهان دەدات، چۆن ژنەکەی ڕازی بکات."},{"book":"یەکەم کۆرنسۆس","chapter":"7","verse":"34","text":"ئەو کابرایە دڵی بەشکراوە. ژنی بێ مێرد و پاکیزە گرنگی بە کاروباری پەروەردگار دەدەن، چۆن دەتوانێت جەستە و ڕۆحی خۆی بۆ یەزدان تەرخان بکات. بەڵام شووکردوو بایەخ بە کاروباری جیهان دەدات، چۆن مێرد ڕازی بکات."},{"book":"یەکەم کۆرنسۆس","chapter":"7","verse":"35","text":"ئەمە بۆ چاکەتان دەڵێم، نەک تووشی کۆتێکتان بکەم، بەڵکو بۆ ڕێز و تەرخانکراوییە بۆ مەسیحی خاوەن شکۆ، بێ پەشێوی."},{"book":"یەکەم کۆرنسۆس","chapter":"7","verse":"36","text":"بەڵام ئەگەر کەسێک نیگەرانە لەوەی کە بە شێوەیەکی شیاو لەگەڵ دەستگیرانە پاکیزەکەی هەڵسوکەوت ناکات، ئەگەر حەز و ئارەزووی زۆر بوو و پێویست بوو هاوسەرگیری بکەن، چی حەز لێیە با ئەوە بکات، با هاوسەرگیری بکەن، گوناهی نەکردووە."},{"book":"یەکەم کۆرنسۆس","chapter":"7","verse":"37","text":"بەڵام ئەوەی لە دڵەوە بڕیاری دابێت و ناچار نەبێت، بەڵکو بەسەر خواستی خۆیدا زاڵ بێت، ئەو بڕیارەش کە لە دڵەوە داویەتی کە دەستگیرانە پاکیزەکەی نەگوازێتەوە، ئەوا چاک دەکات."},{"book":"یەکەم کۆرنسۆس","chapter":"7","verse":"38","text":"کەواتە ئەو کەسەی هاوسەرگیری دەکات، چاک دەکات، ئەوەش کە هاوسەرگیری ناکات، چاکتر دەکات."},{"book":"یەکەم کۆرنسۆس","chapter":"7","verse":"39","text":"ژن ئەوەندە بە مێردەوە دەبەسترێتەوە هەتا مێردەکەی زیندووە. بەڵام ئەگەر مێردەکەی مرد، ئەوا ئازادە شوو بە هەر پیاوێک بکات کە دەیەوێت، بە مەرجێک باوەڕی بە مەسیحی خاوەن شکۆ هەبێت."},{"book":"یەکەم کۆرنسۆس","chapter":"7","verse":"40","text":"بەڵام بە بۆچوونی من، بەختەوەرترە ئەگەر ئاوا بمێنێتەوە، وا بزانم منیش ڕۆحی خودام هەیە."}]}