{"data":[{"book":"پیدایش","chapter":"32","verse":"1","text":"یعقوب به سفر خود ادامه داد. در بین راه فرشتگان خدا بر او ظاهر شدند."},{"book":"پیدایش","chapter":"32","verse":"2","text":"یعقوب وقتی آنها را دید، گفت: «این است اردوی خدا.» پس آنجا را مَحَنایِم32‏:1‏و2 «محنایم» یعنی «دو اردو». نامید."},{"book":"پیدایش","chapter":"32","verse":"3-4","text":"آنگاه یعقوب، قاصدانی با این پیام نزد برادر خود عیسو به ادوم، واقع در سرزمین سعیر فرستاد: «بنده‌ات یعقوب تا چندی قبل نزد دایی خود لابان سکونت داشتم."},{"book":"پیدایش","chapter":"32","verse":"5","text":"اکنون گاوها، الاغها، گوسفندها، غلامان و کنیزان فراوانی به دست آورده‌ام. این قاصدان را فرستاده‌ام تا تو را از آمدنم آگاه سازند. ای سَروَرم، امیدوارم مورد لطف تو قرار بگیرم.»"},{"book":"پیدایش","chapter":"32","verse":"6","text":"قاصدان پس از رساندن پیام، نزد یعقوب برگشته، به وی گفتند: «برادرت عیسو را دیدیم و او الان با چهارصد نفر به استقبال تو می‌آید!»"},{"book":"پیدایش","chapter":"32","verse":"7","text":"یعقوب با شنیدن این خبر بی‌نهایت ترسان و مضطرب شد. او افراد خانوادهٔ خود را با گله‌ها و رمه‌ها و شترها به دو دسته تقسیم کرد"},{"book":"پیدایش","chapter":"32","verse":"8","text":"تا اگر عیسو به یک دسته حمله کند، دستهٔ دیگر بگریزد."},{"book":"پیدایش","chapter":"32","verse":"9","text":"سپس یعقوب چنین دعا کرد: «ای خدای جدم ابراهیم و خدای پدرم اسحاق، ای خداوندی که به من گفتی به وطن خود نزد خویشاوندانم برگردم و قول دادی که مرا برکت دهی،"},{"book":"پیدایش","chapter":"32","verse":"10","text":"من لیاقت این همه لطف و محبتی که به خادمت نموده‌ای ندارم. آن زمان که زادگاه خود را ترک کردم و از رود اردن گذشتم، چیزی جز یک چوبدستی همراه خود نداشتم، ولی اکنون مالک دو گروه هستم!"},{"book":"پیدایش","chapter":"32","verse":"11","text":"خداوندا، التماس می‌کنم مرا از دست برادرم عیسو رهایی دهی، چون از او می‌ترسم. از این می‌ترسم که مبادا او این زنان و کودکان را هلاک کند."},{"book":"پیدایش","chapter":"32","verse":"12","text":"به یاد آور که تو قول داده‌ای که مرا برکت دهی و نسل مرا چون شنهای ساحل دریا بی‌شمار گردانی.»"},{"book":"پیدایش","chapter":"32","verse":"13","text":"یعقوب شب را در آنجا به سر برد و از آنچه با خود داشت این هدایا را برای تقدیم به برادرش عیسو انتخاب کرد:"},{"book":"پیدایش","chapter":"32","verse":"14","text":"دویست بز ماده، بیست بز نر، دویست میش، بیست قوچ،"},{"book":"پیدایش","chapter":"32","verse":"15","text":"سی شتر شیرده با بچه‌هایشان، چهل گاو ماده، ده گاو نر، بیست الاغ ماده و ده الاغ نر."},{"book":"پیدایش","chapter":"32","verse":"16","text":"او آنها را دسته‌دسته جدا کرده، به خادمانش سپرد و گفت: «از هم فاصله بگیرید و جلوتر از من حرکت کنید.»"},{"book":"پیدایش","chapter":"32","verse":"17","text":"به مردانی که دستهٔ اول را رهبری می‌کردند گفت که موقع برخورد با عیسو اگر عیسو از ایشان بپرسد: «کجا می‌روید؟ برای چه کسی کار می‌کنید؟ و این حیوانات مال کیست؟»"},{"book":"پیدایش","chapter":"32","verse":"18","text":"باید بگویند: «اینها متعلق به بنده‌ات یعقوب می‌باشند و هدایایی است که برای سَروَر خود عیسو فرستاده است. خودش هم پشت سر ما می‌آید.»"},{"book":"پیدایش","chapter":"32","verse":"19","text":"یعقوب همین دستورها را به افراد دستۀ دوم و سوم و به همۀ کسانی که بدنبال گله‌ها می‌آمدند داده، گفت: «وقتی به عیسو رسیدید، همین سخنان را به او بگویید."},{"book":"پیدایش","chapter":"32","verse":"20","text":"و نیز بگویید: ”بنده‌ات یعقوب نیز پشت سر ما می‌آید.“»"},{"book":"پیدایش","chapter":"32","verse":"21","text":"پس او هدایا را جلوتر فرستاد اما خودش شب را در اردوگاه به سر برد."},{"book":"پیدایش","chapter":"32","verse":"22-24","text":"شبانگاه یعقوب برخاست و دو همسر و کنیزان و یازده پسر و تمام اموال خود را برداشته، به کنار رود اردن آمد و آنها را از گذرگاه یبوق به آن طرف رود فرستاد و خود در همان جا تنها ماند. سپس مردی به سراغ او آمده، تا سپیدهٔ صبح با او کشتی گرفت."},{"book":"پیدایش","chapter":"32","verse":"25","text":"وقتی آن مرد دید که نمی‌تواند بر یعقوب غالب شود، مفصل لگن ران او را محکم گرفت، به طوری که لگن او از جا در رفت."},{"book":"پیدایش","chapter":"32","verse":"26","text":"سپس آن مرد گفت: «بگذار بروم، چون سپیده دمیده است.» اما یعقوب گفت: «تا مرا برکت ندهی نمی‌گذارم از اینجا بروی.»"},{"book":"پیدایش","chapter":"32","verse":"27","text":"آن مرد پرسید: «نام تو چیست؟»"},{"book":"پیدایش","chapter":"32","verse":"28","text":"به او گفت: «پس از این نام تو دیگر یعقوب نخواهد بود، بلکه اسرائیل32‏:28 «اسرائیل» یعنی «او با خدا مبارزه می‌کند».، زیرا نزد خدا و مردم مقاوم بوده و پیروز شده‌ای.»"},{"book":"پیدایش","chapter":"32","verse":"29","text":"یعقوب از او پرسید: «نام تو چیست؟»"},{"book":"پیدایش","chapter":"32","verse":"30","text":"یعقوب گفت: «در اینجا من خدا را رو به رو دیدم و با وجود این هنوز زنده هستم.» پس آن مکان را فنی‌ئیل (یعنی «چهرهٔ خدا») نامید."},{"book":"پیدایش","chapter":"32","verse":"31","text":"یعقوب هنگام طلوع آفتاب به راه افتاد. او به خاطر صدمه‌ای که به رانش وارد شده بود، می‌لنگید."},{"book":"پیدایش","chapter":"32","verse":"32","text":"(بنی‌اسرائیل تا به امروز ماهیچهٔ عِرق النِساء32‏:32 «عِرق النِساء» همان عصب سیاتیک است. را که در ران است نمی‌خورند، زیرا این قسمت از رانِ یعقوب بود که در آن شب صدمه دید.)"}]}