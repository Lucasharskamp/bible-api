{"data":[{"book":"Jezussirach","chapter":"8","verse":"1","text":"Begin geen twist met een grote; Waarom zoudt ge u tegen hem keren? Strijd niet met iemand, die sterker is; Waarom in zijn handen vallen?"},{"book":"Jezussirach","chapter":"8","verse":"2","text":"Twist niet met iemand die rijk is; Hij zou een prijs voor u betalen, om u te verderven. Want het goud heeft velen overmoedig gemaakt, Zelfs het hart van vorsten verleid."},{"book":"Jezussirach","chapter":"8","verse":"3","text":"Strijd niet tegen een grote mond; Want het is hout werpen op het vuur."},{"book":"Jezussirach","chapter":"8","verse":"4","text":"Heb geen omgang met een dwaas; Anders gaan hoogstaande lieden u verachten."},{"book":"Jezussirach","chapter":"8","verse":"5","text":"Maar veracht niemand, die zich van zijn zonde bekeert; Bedenk, dat wij allen schuldig zijn."},{"book":"Jezussirach","chapter":"8","verse":"6","text":"Spot nooit met iemand om zijn ouderdom, Want ook wij worden oud."},{"book":"Jezussirach","chapter":"8","verse":"7","text":"Wees niet verheugd over iemands dood; Bedenk, dat wij allen eens sterven."},{"book":"Jezussirach","chapter":"8","verse":"8","text":"Versmaad de raad der wijzen niet, Maar houd u bezig met hun spreuken; Van hen toch kunt ge wijsheid leren, Om sterk te staan tegenover vorsten."},{"book":"Jezussirach","chapter":"8","verse":"9","text":"Veracht de verhalen der ouden niet, Die zij hoorden van hun vaderen; Van hen toch kunt ge wijsheid leren, Om antwoord te geven in tijd van nood."},{"book":"Jezussirach","chapter":"8","verse":"10","text":"Kom niet te dicht bij de kolen der zondaars; Anders wordt ge verbrand door hun gloed."},{"book":"Jezussirach","chapter":"8","verse":"11","text":"Loop niet weg voor den spotter; Laat hem niet zitten als iemand, die u een hinderlaag legt."},{"book":"Jezussirach","chapter":"8","verse":"12","text":"Geef niet te leen aan iemand, die machtiger is, En als ge het doet, beschouw het dan als verloren."},{"book":"Jezussirach","chapter":"8","verse":"13","text":"Blijf geen borg boven uw vermogen; Maar blijft ge borg, reken dan op betalen."},{"book":"Jezussirach","chapter":"8","verse":"14","text":"Begin geen proces met een rechter; Want hij kan uitspraak doen, zoals hij wil."},{"book":"Jezussirach","chapter":"8","verse":"15","text":"Ga niet op reis met een waaghals; Ge zoudt grote ongelukken kunnen belopen. Want hij doet, wat hem invalt, En ge gaat door zijn dwaasheid te gronde."},{"book":"Jezussirach","chapter":"8","verse":"16","text":"Begin geen strijd met een driftkop, En rijd niet met hem de woestijn in; Want bloed heeft voor hem geen waarde, En hij brengt u om, zonder dat iemand u redt."},{"book":"Jezussirach","chapter":"8","verse":"17","text":"Pleeg geen overleg met een dwaas; Hij kan uw plannen toch niet geheim houden."},{"book":"Jezussirach","chapter":"8","verse":"18","text":"Doe in andermans bijzijn niet wat geheim moet blijven; Want ge weet niet, wat hij zal doen."},{"book":"Jezussirach","chapter":"8","verse":"19","text":"Leg uw hart niet bloot aan iedereen, Maar stoot ook vriendelijkheid niet af."}]}