{"data":[{"book":"Spreuken","chapter":"3","verse":"1","text":"Mijn zoon, vergeet mijn onderricht niet, Neem mijn wenken ter harte."},{"book":"Spreuken","chapter":"3","verse":"2","text":"Ze schenken u lengte van dagen, jaren van leven, En overvloedige welvaart!"},{"book":"Spreuken","chapter":"3","verse":"3","text":"Liefde en trouw mogen u nimmer verlaten, Hang ze om uw hals, schrijf ze op de tafel van uw hart;"},{"book":"Spreuken","chapter":"3","verse":"4","text":"Dan zult ge goed en verstandig zijn, In de ogen van God en de mensen."},{"book":"Spreuken","chapter":"3","verse":"5","text":"Vertrouw op Jahweh met heel uw hart, Verlaat u niet op uw eigen inzicht;"},{"book":"Spreuken","chapter":"3","verse":"6","text":"Denk aan Hem op al uw wegen, Dan zal Hij uw paden effenen."},{"book":"Spreuken","chapter":"3","verse":"7","text":"Wees niet wijs in uw eigen ogen, Heb ontzag voor Jahweh en vermijd het kwaad:"},{"book":"Spreuken","chapter":"3","verse":"8","text":"Het zal genezing brengen voor uw lichaam, Verkwikking voor uw gebeente."},{"book":"Spreuken","chapter":"3","verse":"9","text":"Eer Jahweh met heel uw bezit, Met het beste van al uw inkomsten:"},{"book":"Spreuken","chapter":"3","verse":"10","text":"Dan zullen uw schuren vol koren zijn, Uw kuipen bersten van most."},{"book":"Spreuken","chapter":"3","verse":"11","text":"Mijn zoon, sla de lessen van Jahweh niet in de wind, Heb geen afkeer van zijn bestraffing;"},{"book":"Spreuken","chapter":"3","verse":"12","text":"Want Jahweh tuchtigt hem, dien Hij liefheeft, Kastijdt het kind, dat Hij mag."},{"book":"Spreuken","chapter":"3","verse":"13","text":"Gelukkig de mens, die wijsheid verkreeg, De man die inzicht bekwam;"},{"book":"Spreuken","chapter":"3","verse":"14","text":"Want haar voordelen zijn groter dan die van zilver, Wat zij opbrengt is beter dan goud."},{"book":"Spreuken","chapter":"3","verse":"15","text":"Zij is meer waard dan juwelen; Geen van uw kostbaarheden komt haar nabij!"},{"book":"Spreuken","chapter":"3","verse":"16","text":"Met de rechterhand schenkt ze lengte van dagen, Met de linker rijkdom en aanzien."},{"book":"Spreuken","chapter":"3","verse":"17","text":"Haar wegen zijn liefelijke wegen, Al haar paden leiden tot vrede;"},{"book":"Spreuken","chapter":"3","verse":"18","text":"Zij is een boom des levens voor wie haar vatten, En wie haar vasthoudt, is zalig te prijzen!"},{"book":"Spreuken","chapter":"3","verse":"19","text":"Met wijsheid heeft Jahweh de aarde gegrond, Met inzicht de hemel gewelfd;"},{"book":"Spreuken","chapter":"3","verse":"20","text":"Naar zijn kennis rollen de zeeën aan, En druppelen de wolken van dauw."},{"book":"Spreuken","chapter":"3","verse":"21","text":"Mijn zoon, verlies ze dus niet uit het oog, Maar doe alles met beleid en verstand;"},{"book":"Spreuken","chapter":"3","verse":"22","text":"Laat ze het leven zijn voor uw ziel, Een sieraad voor uw hals."},{"book":"Spreuken","chapter":"3","verse":"23","text":"Dan zult ge veilig uw weg bewandelen, En zult ge uw voeten niet stoten;"},{"book":"Spreuken","chapter":"3","verse":"24","text":"Dan behoeft ge niet te vrezen, als ge u neerlegt, Kunt ge rustig sluimeren, als ge wilt slapen."},{"book":"Spreuken","chapter":"3","verse":"25","text":"Dan behoeft ge niet te vrezen, voor wat de dommen verschrikt, Of als het onweer komt, dat de bozen overvalt;"},{"book":"Spreuken","chapter":"3","verse":"26","text":"Want Jahweh zal zijn op al uw wegen, Uw voet behoeden voor de strik."},{"book":"Spreuken","chapter":"3","verse":"27","text":"Weiger het goede niet, aan wien het toekomt, Zolang het in uw macht is, het te doen."},{"book":"Spreuken","chapter":"3","verse":"28","text":"Zeg niet tot uw naaste: “Ga heen en kom nog eens terug”; Of “Mórgen krijgt ge iets”, terwijl ge het nú hebt!"},{"book":"Spreuken","chapter":"3","verse":"29","text":"Smeed geen kwaad tegen uw naaste, Terwijl hij, niets duchtend, bij u verblijft;"},{"book":"Spreuken","chapter":"3","verse":"30","text":"Zoek geen twist met iemand om niets, Als hij u geen kwaad heeft gedaan."},{"book":"Spreuken","chapter":"3","verse":"31","text":"Wees niet jaloers op een tyran, Laat geen zijner wegen u gevallen;"},{"book":"Spreuken","chapter":"3","verse":"32","text":"Want Jahweh heeft een afschuw van den zondaar, Maar met de rechtvaardigen gaat Hij vertrouwelijk om."},{"book":"Spreuken","chapter":"3","verse":"33","text":"De vloek van Jahweh rust op het huis van den boze, Zijn zegen op de woning der rechtvaardigen;"},{"book":"Spreuken","chapter":"3","verse":"34","text":"Met spotters drijft Hij de spot, Maar aan de nederigen schenkt hij genade."},{"book":"Spreuken","chapter":"3","verse":"35","text":"Wijzen zullen achting verwerven, Dwazen schande verkrijgen!"}]}