{"data":[{"book":"Yɛtɛ sɔtɔɛ","chapter":"22","verse":"1","text":"Xa wo mixi suxu a muɲɛ tife kɔɛ ra, a fa faxa wo yi bɔnbɔɛ ra, faxɛ kote mu dɔxɔma wo xun ma."},{"book":"Yɛtɛ sɔtɔɛ","chapter":"22","verse":"2","text":"Kɔnɔ xa wo na mɔɔli raba yanyi ra, faxɛ kote dɔxɔma nɛ wo xun ma. Muɲɛti lanma a xa se muɲaxie sare ragbilen, kɔnɔ xa a mu nɔma na ra, a gundi xa mati konyi ra alako muɲɛ se sare xa fi."},{"book":"Yɛtɛ sɔtɔɛ","chapter":"22","verse":"3","text":"Xa a sa li, na se muɲaxi na a yi alɔ ninge, sofale, yɛxɛɛ, xa na mu a ra, a ɲiɲɛ ra, a e ɲɔndɔn firin nan fima a ɲɔxɔɛ ra."},{"book":"Yɛtɛ sɔtɔɛ","chapter":"22","verse":"4","text":"Naxan na a xa xurusee bɛɲin, a sa a boore xa xɛ kana, na kanyi lanma a xa a sare fi a xa xɛ bogi fanyi nan na."},{"book":"Yɛtɛ sɔtɔɛ","chapter":"22","verse":"5","text":"Naxan na tɛ sa ɲooge ganfe ra, kɔnɔ tɛ fa mixi nde xa sansi malanxi gan, xa na mu a xa xɛ, na kanyi lanma a xa na se birin sare fi."},{"book":"Yɛtɛ sɔtɔɛ","chapter":"22","verse":"6","text":"Xa mixi harige nde taxu a dɔxɔboore ra, kɔnɔ mixi fa na muɲa, na muɲɛti xa na se sare firin nagbilen a ɲɔxɔɛ ra."},{"book":"Yɛtɛ sɔtɔɛ","chapter":"22","verse":"7","text":"Kɔnɔ xa na muɲɛti mu to, se taxuxi naxan na, na xa a kali Ala xili ra kiitisamae yire, alako e xa a kolon a tan xa mu na harige tongoxi."},{"book":"Yɛtɛ sɔtɔɛ","chapter":"22","verse":"8","text":"Xa se nde sa lu mixi yi ra alɔ ninge, sofale, yɛxɛɛ, dugi, xa na mu a ra se gbɛtɛ, kɔnɔ mixi gbɛtɛ fa a fala a tan nan gbe na a ra, e lanma e xa siga kiitisae yire. Kiiti kanama naxan na, a xa na se sare dɔxɔ firin nagbilen a boore ma."},{"book":"Yɛtɛ sɔtɔɛ","chapter":"22","verse":"9","text":"Xa mixi nde xuruse taxu a boore ra, alɔ sofale, ninge, xa na mu yɛxɛɛ, na xuruse fa faxa, xa na mu a salonse nde fa gira, xa na mu mixi fa a muɲa,"},{"book":"Yɛtɛ sɔtɔɛ","chapter":"22","verse":"10","text":"a boore xa a kali Alatala ra a mu a yi. Se kanyi xa la na ra, a xa diɲɛ na se lɔɛxi ma."},{"book":"Yɛtɛ sɔtɔɛ","chapter":"22","verse":"11","text":"Kɔnɔ xa na xuruse muɲaxi na a xɔnyi nɛ, a ɲɔxɔɛ fima nɛ."},{"book":"Yɛtɛ sɔtɔɛ","chapter":"22","verse":"12","text":"Xa wulai sube nde nan fa a faxa, a taxu naxan na, na xa a binbi masen xuruse kanyi bɛ seedeɲɔxɔya ra. Na tɛmui, a mu na ɲɔxɔɛ fima."},{"book":"Yɛtɛ sɔtɔɛ","chapter":"22","verse":"13","text":"Xa mixi xuruse yefu a boore ma, xuruse fa a yɛtɛ maxɔnɔ, xa na mu a ra a faxa xuruse kanyi xanbi, a yefuma xa a ɲɔxɔɛ fi."},{"book":"Yɛtɛ sɔtɔɛ","chapter":"22","verse":"14","text":"Kɔnɔ xa fe nde na xuruse sɔtɔ a kanyi ya xɔri, a yefuma mu a ɲɔxɔɛ fima. Xa a sa li, a hɛrixi nan a ra, hɛri masundi nan findima a ɲɔxɔɛ ra."},{"book":"Yɛtɛ sɔtɔɛ","chapter":"22","verse":"15","text":"Naxan na ginɛ dimɛdi futi kana naxan xa kote mu dɔxɔxi sinden, a lanma a xa a xa kote dɔxɔ alako a xa findi a xa ginɛ ra."},{"book":"Yɛtɛ sɔtɔɛ","chapter":"22","verse":"16","text":"Xa na ginɛ baba mu tin a fide a ma, na futikanɛ kɔbiri nan fima naxan lanma ginɛ dimɛdi xa kote ma."},{"book":"Yɛtɛ sɔtɔɛ","chapter":"22","verse":"17","text":"Mandurula ginɛ lanma nɛ a xa faxa."},{"book":"Yɛtɛ sɔtɔɛ","chapter":"22","verse":"18","text":"Naxan yo yɛnɛ raba xuruse ra, a lanma a xa faxa."},{"book":"Yɛtɛ sɔtɔɛ","chapter":"22","verse":"19","text":"Naxan yo na sɛrɛxɛ ba ala gbɛtɛ bɛ, bafe Alatala ra, na kanyi lan nɛ a xa faxa."},{"book":"Yɛtɛ sɔtɔɛ","chapter":"22","verse":"20","text":"Wo naxa xɔɲɛ tɔɔrɔ naxan fatan si gbɛtɛ ra a sabati wo xɔnyi, barima wo fan nu na xɔɲɛya nɛ Misira bɔxi ma."},{"book":"Yɛtɛ sɔtɔɛ","chapter":"22","verse":"21","text":"Wo naxa fu kaaɲɛ ginɛ nun kiridi ma."},{"book":"Yɛtɛ sɔtɔɛ","chapter":"22","verse":"22","text":"Wo na fu nee ma, n e wa xui mɛma nɛ."},{"book":"Yɛtɛ sɔtɔɛ","chapter":"22","verse":"23","text":"N ma xɔnɛ tema nɛ wo xili ma, n wo faxa santidɛgɛma ra. Wo xa ginɛe findima nɛ kaaɲɛ ginɛe ra, wo xa die fan findima nɛ kiridie ra."},{"book":"Yɛtɛ sɔtɔɛ","chapter":"22","verse":"24","text":"Xa wo sa kɔbiri doni tɔɔrɔmixi nde bɛ n ma ɲama ya ma, wo naxa geeni yo fen a xun na alɔ doniti ɲaaxi ndee."},{"book":"Yɛtɛ sɔtɔɛ","chapter":"22","verse":"25","text":"Wo na wo boore xa dugi dɔxɔ sɛɛkɛ ra, wo xa a ragbilen a ma beenun soge xa dula,"},{"book":"Yɛtɛ sɔtɔɛ","chapter":"22","verse":"26","text":"barima na keren peti nan a yi ra, a na nan felenma a ma. A na n xili, n a xui suxuma nɛ, barima kinikininte nan n na."},{"book":"Yɛtɛ sɔtɔɛ","chapter":"22","verse":"27","text":"Wo naxa n tan Ala bɛxu. Wo naxa wo xa ɲama mangɛ danka."},{"book":"Yɛtɛ sɔtɔɛ","chapter":"22","verse":"28","text":"Wo naxa dugundi n kide wo xa xɛ bogie ra. Wo xa wo xa di singe birin fi n ma."},{"book":"Yɛtɛ sɔtɔɛ","chapter":"22","verse":"29","text":"Wo xa wo xa xurusee xa di singee fi n ma. Wo xa e lu e nga fɔxɔ ra xi solofere. A xi solomasaxan nde, wo fa e fi n ma."},{"book":"Yɛtɛ sɔtɔɛ","chapter":"22","verse":"30","text":"Wo xa findi n ma ɲama sɛniyɛnxi ra. Wo naxa wulai sube don, sube gbɛtɛ naxan faxaxi. Wo xa na mɔɔli fi baree ma."}]}