{"data":[{"book":"Apostolok","chapter":"11","verse":"1","text":"Meghallották azonban az apostolok és a Júdeában élő atyafiak, hogy a pogányok is elfogadták az Istennek beszédét."},{"book":"Apostolok","chapter":"11","verse":"2","text":"Amikor azért felment Péter Jeruzsálembe, vitatkoztak vele a zsidóságból valók, ezt mondva:"},{"book":"Apostolok","chapter":"11","verse":"3","text":"„Körülmetéletlen emberekhez mentél be, és együtt ettél velük.“"},{"book":"Apostolok","chapter":"11","verse":"4","text":"Péter ekkor elkezdte megmagyarázni nekik:"},{"book":"Apostolok","chapter":"11","verse":"5","text":"„Én Joppé városában imádkoztam, és elragadtatásban egy látomást láttam, valami leszálló edényt, mint egy nagy lepedőt, négy sarkánál fogva leeresztve az égből, és egészen énhozzám szállt."},{"book":"Apostolok","chapter":"11","verse":"6","text":"Szememet rávetve megnéztem, és láttam a földi négylábú állatokat, a vadakat, a csúszómászókat és az égi madarakat."},{"book":"Apostolok","chapter":"11","verse":"7","text":"Hangot is hallottam, amely ezt mondta nekem: Kelj fel Péter, öld és egyél!"},{"book":"Apostolok","chapter":"11","verse":"8","text":"Azonban én ezt mondtam: Semmiképpen sem, Uram, mert soha semmi közönséges vagy tisztátalan nem ment be az én számba."},{"book":"Apostolok","chapter":"11","verse":"9","text":"A szózat pedig másodszor is felelt nekem az égből: Amiket az Isten megtisztított, te ne mondd tisztátalanoknak."},{"book":"Apostolok","chapter":"11","verse":"10","text":"Ez pedig három ízben történt, és ismét felemelkedett az egész az égbe."},{"book":"Apostolok","chapter":"11","verse":"11","text":"És íme, azonnal három férfiú érkezett a házhoz, amelyben voltam, akiket Cézáreából küldtek énhozzám."},{"book":"Apostolok","chapter":"11","verse":"12","text":"A Lélek pedig azt mondta nekem, hogy menjek el velük minden kételkedés nélkül. Eljött azonban velem ez a hat atyafi is, és bementünk annak az embernek a házába."},{"book":"Apostolok","chapter":"11","verse":"13","text":"És ő elbeszélte nekünk, hogyan látta, amint az angyal megállt az ő házában, és ezt mondta neki: Küldj embereket Joppéba, és hívasd magadhoz Simont, akit Péternek neveznek."},{"book":"Apostolok","chapter":"11","verse":"14","text":"Ő olyan igéket fog hirdetni neked, melyek által megtartatsz mind te, és mind az egész házad népe."},{"book":"Apostolok","chapter":"11","verse":"15","text":"Mikor pedig elkezdtem beszélni, leszállt a Szentlélek rájuk, miképpen reánk is kezdetben."},{"book":"Apostolok","chapter":"11","verse":"16","text":"Eszembe jutott akkor az Úrnak mondása, amint mondta: János ugyan vízzel keresztelt, ti azonban Szentlélekkel fogtok megkereszteltetni."},{"book":"Apostolok","chapter":"11","verse":"17","text":"Ha tehát az Isten hasonló ajándékát adta nekik is, mint nekünk is, akik hittünk az Úr Jézus Krisztusban, kicsoda voltam én, hogy az Istent eltilthattam volna?“"},{"book":"Apostolok","chapter":"11","verse":"18","text":"Mindezek hallatára aztán megnyugodtak, és dicsőítették az Istent ezt mondva: „Eszerint hát a pogányoknak is adott az Isten megtérést az életre!“"},{"book":"Apostolok","chapter":"11","verse":"19","text":"Azok tehát, akik szétszóródtak az üldözés miatt, amely István miatt támadott, eljutottak Föníciáig, Ciprusig és Antiókhiáig, senkinek nem prédikálták az igét, hanem csak a zsidóknak."},{"book":"Apostolok","chapter":"11","verse":"20","text":"Volt azonban közöttük néhány ciprusi és cirénei férfi, akik amikor Antiókhiába bementek, szóltak a görögöknek, hirdetve az Úr Jézust."},{"book":"Apostolok","chapter":"11","verse":"21","text":"És az Úr keze volt velük, úgyhogy nagy sokaság tért meg az Úrhoz, s hívőkké lettek."},{"book":"Apostolok","chapter":"11","verse":"22","text":"Eljutott ennek a híre a jeruzsálemi gyülekezet fülébe, ezért kiküldték Barnabást, hogy menjen el egészen Antiókhiáig."},{"book":"Apostolok","chapter":"11","verse":"23","text":"Amikor oda jutott, és látta az Isten kegyelmét, örvendezett, és arra intette mindnyájukat, hogy állhatatos szívvel maradjanak meg az Úrban."},{"book":"Apostolok","chapter":"11","verse":"24","text":"Mert jámbor, Szentlélekkel és hittel teljes férfiú volt ő. És nagy sokaság csatlakozott az Úrhoz."},{"book":"Apostolok","chapter":"11","verse":"25","text":"Elment azután Barnabás Tarzuszba, hogy felkeresse Sault, és amikor rátalált elvitte őt Antiókhiába."},{"book":"Apostolok","chapter":"11","verse":"26","text":"Így történt, hogy egy egész esztendeig forgolódtak a gyülekezetben, és tanítottak nagy sokaságot. A tanítványokat először Antiókhiában nevezték keresztyéneknek."},{"book":"Apostolok","chapter":"11","verse":"27","text":"Ez időtájt pedig próféták mentek Jeruzsálemből Antiókhiába."},{"book":"Apostolok","chapter":"11","verse":"28","text":"Felkelt pedig egy közülük, név szerint Agabosz, megjelentette a Lélek által, hogy az egész földkerekségen nagy éhínség lesz; amely be is következett Klaudiusz császár idejében."},{"book":"Apostolok","chapter":"11","verse":"29","text":"A tanítványok pedig elhatározták, hogy aszerint, amint kinek-kinek közülük módjában áll, küldenek valami segítséget a Júdeában lakó testvéreknek."},{"book":"Apostolok","chapter":"11","verse":"30","text":"Ezt meg is tették, és Barnabással és Saullal elküldték a vénekhez."}]}