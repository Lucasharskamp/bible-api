{"data":[{"book":"ЕРАМІІ","chapter":"1","verse":"1","text":"Слова Ераміі, сына Хэлкіінага, са сьвятароў у Анатоце, у зямлі Веньямінавай,"},{"book":"ЕРАМІІ","chapter":"1","verse":"2","text":"якому было слова Гасподняе ў дні Ісаі, сына Амонавага, цара Юдэйскага, у трынаццаты год цараваньня яго,"},{"book":"ЕРАМІІ","chapter":"1","verse":"3","text":"і таксама ў дні Ёакіма, сына Ёсіінага, цара Юдэйскага, да канца адзінаццатага года Сэдэкіі, сына Ёсіінага, цара Юдэйскага, да перасяленьня Ерусаліма ў пятым месяцы."},{"book":"ЕРАМІІ","chapter":"1","verse":"4","text":"І было мне слова Гасподняе:"},{"book":"ЕРАМІІ","chapter":"1","verse":"5","text":"раней чым Я ўтварыў цябе ў чэраве, Я ўведаў цябе, і раней чым ты выйшаў з нутробы, Я асьвяціў цябе: прарокам народам паставіў цябе."},{"book":"ЕРАМІІ","chapter":"1","verse":"6","text":"А я сказаў: о Госпадзе Божа! я ня ўмею гаварыць, бо я яшчэ малады."},{"book":"ЕРАМІІ","chapter":"1","verse":"7","text":"Але Гасподзь сказаў мне: не кажы «я малады»; бо да ўсіх, да каго Я пашлю цябе, пойдзеш, і ўсё, што загадаю табе, скажаш."},{"book":"ЕРАМІІ","chapter":"1","verse":"8","text":"Ня бойся іх; бо Я з табою, каб выбаўляць цябе, сказаў Гасподзь."},{"book":"ЕРАМІІ","chapter":"1","verse":"9","text":"І працягнуў Гасподзь руку Сваю і дакрануўся да вуснаў маіх; і сказаў мне Гасподзь: вось, Я ўклаў словы Мае ў вусны твае."},{"book":"ЕРАМІІ","chapter":"1","verse":"10","text":"Глядзі, Я паставіў цябе ў гэты дзень над народамі і царствамі, каб выкараняць і спусташаць, губіць і разбураць, ствараць і садзіць."},{"book":"ЕРАМІІ","chapter":"1","verse":"11","text":"І было слова Гасподняе мне: што бачыш ты, Ерамія? Я сказаў: бачу посах зь міндальнага дрэва."},{"book":"ЕРАМІІ","chapter":"1","verse":"12","text":"Гасподзь сказаў мне: ты правільна бачыш; бо Я чуваю над словам Маім, каб яно хутка спраўдзілася."},{"book":"ЕРАМІІ","chapter":"1","verse":"13","text":"І было слова Гасподняе мне другі раз: «што бачыш ты? Я сказаў: бачу паддзіманы ветрам кацёл кіпеню, і аблічча яго з боку поўначы."},{"book":"ЕРАМІІ","chapter":"1","verse":"14","text":"І сказаў мне Гасподзь: з поўначы адкрыецца бедства на ўсіх насельнікаў гэтай зямлі."},{"book":"ЕРАМІІ","chapter":"1","verse":"15","text":"Бо вось, Я паклічу ўсе плямёны царстваў паўночных, кажа Гасподзь, і прыйдуць яны, і паставяць - кожны - трон свой каля ўваходу ў браму Ерусаліма, і вакол усіх сьцен яго, і ва ўсіх гарадах Юдэйскіх."},{"book":"ЕРАМІІ","chapter":"1","verse":"16","text":"І выкажу над імі прысуды Мае за ўсе беззаконнасьці іхнія, за тое, што яны пакінулі Мяне, і курылі фіміям чужаземным багам і пакланяліся дзеям рук сваіх."},{"book":"ЕРАМІІ","chapter":"1","verse":"17","text":"І ты аперажы сьцёгны свае, і ўстань і скажы ім усё, што Я накажу табе; не маладушнічай перад імі, каб Я не забіў цябе на вачах у іх."},{"book":"ЕРАМІІ","chapter":"1","verse":"18","text":"І вось, Я паставіў цябе сёньня ўмацаваным горадам і жалезным слупам і меднаю сьцяною на ўсёй гэтай зямлі, супроць цароў і Юды, супроць князёў яго, супроць сьвятароў яго і супроць народа зямлі гэтай."},{"book":"ЕРАМІІ","chapter":"1","verse":"19","text":"Яны будуць ваяваць супроць цябе, але не перамогуць цябе; бо Я з табою, кажа Гасподзь, каб выбаўляць цябе."}]}