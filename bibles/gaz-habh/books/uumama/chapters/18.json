{"data":[{"book":"Uumama","chapter":"18","verse":"1","text":"Utuma Abrahaam guyyaa saafaadhaan qilxuu Mamree bira balbala dunkaana isaa dura taaʼee jiruu Waaqayyo isatti mulʼate."},{"book":"Uumama","chapter":"18","verse":"2","text":"Abrahaamis ol ilaalee namoota isa bira dhadhaabatan sadii arge. Innis akkuma isaan argeen balbala dunkaana isaa duraa kaʼee isaan simachuudhaaf itti fiige; hamma lafa gaʼuttis gad jedhee harka fuudhe."},{"book":"Uumama","chapter":"18","verse":"3","text":"Innis akkana jedheen; “Gooftaa ko, yoo ani si duratti fudhatama argadhe, garbicha kee bira hin darbin."},{"book":"Uumama","chapter":"18","verse":"4","text":"Bishaan xinnoo isiniif haa fidan; miilla dhiqadhaatii muka kana jala boqodhaa."},{"book":"Uumama","chapter":"18","verse":"5","text":"Erga isin gara garbicha keessanii dhuftanii, ani akka isin dadhabbii baatanii karaa keessan itti fuftaniif waan isin nyaattan isiniifin kenna.”"},{"book":"Uumama","chapter":"18","verse":"6","text":"Kanaafuu Abrahaam dafee Saaraatti dunkaana seenee, “Dafii daakuu bullaaʼaa safartuu sadii sukkuumiitii maxinoo tolchi” jedheen."},{"book":"Uumama","chapter":"18","verse":"7","text":"Innis gara saawwaniitti fiigee jabbii gabbatee itti tole tokko filatee hojjetaa tokkotti kenne; hojjetaan sunis qopheessuuf ariifate."},{"book":"Uumama","chapter":"18","verse":"8","text":"Abrahaamis itittuu fi aannan, foon jabbii qopheeffame sanas geessee isaanii dhiʼeesse; yeroo isaan nyaachaa turanittis Abrahaam muka tokko jala isaan bira dhaabachaa ture."},{"book":"Uumama","chapter":"18","verse":"9","text":"Isaanis, “Niitiin kee Saaraan eessa jirti?” jedhanii isa gaafatan."},{"book":"Uumama","chapter":"18","verse":"10","text":"Isaan keessaa tokko, “Ani dhugumaan bara dhufu keessa yeroo akkanaatti deebiʼee gara kee nan dhufa; niitiin kee Saaraanis ilma ni deessi” jedhe."},{"book":"Uumama","chapter":"18","verse":"11","text":"Abrahaamii fi Saaraan umuriin isaanii dheeratee dulloomanii turan; Saaraanis umurii itti mucaa daʼuu dandeessu dabartee turte."},{"book":"Uumama","chapter":"18","verse":"12","text":"Kanaafuu Saaraan, “Ani erga jaaree bututee, gooftaan koos erga dulloomee booddee, gammachuu kana qabaachuu nan dandaʼaa?” jettee of keessatti kolfite."},{"book":"Uumama","chapter":"18","verse":"13","text":"Kana irratti Waaqayyo Abrahaamiin akkana jedhe; “Saaraan maaliif, ‘Ani ergan dulloomee booddee amma dhugumaan mucaa nan daʼaa?’ jettee kolfite?"},{"book":"Uumama","chapter":"18","verse":"14","text":"Wanni Waaqayyoof hin dandaʼamne tokko iyyuu jiraa? Ani bara dhufu keessa yeroo murteeffametti deebiʼee gara kee nan dhufa; Saaraanis ilma ni deessi.”"},{"book":"Uumama","chapter":"18","verse":"15","text":"Saaraanis waan sodaatteef sobdee, “Ani hin kolfine” jette."},{"book":"Uumama","chapter":"18","verse":"16","text":"Namoonni sun yommuu deemuuf kaʼanitti gara Sodoom gad ilaalan; Abrahaamis isaan geggeessuuf jedhee isaan wajjin baʼe."},{"book":"Uumama","chapter":"18","verse":"17","text":"Ergasii Waaqayyo akkana jedhe; “Ani waanan gochuuf jiru Abrahaamin nan dhoksaa?"},{"book":"Uumama","chapter":"18","verse":"18","text":"Abrahaam dhugumaan saba guddaa fi jabaa taʼa; sabni lafa irraa hundinuu karaa isaatiin eebbifama."},{"book":"Uumama","chapter":"18","verse":"19","text":"Akka inni ijoollee isaatii fi sanyii isaa warra isa duubaan dhufan, akka isaan waan qajeelaa fi sirrii taʼe hojjechuudhaan karaa Waaqayyoo eegan ajajuuf ani isa filadheeraatii; kunis akka Waaqayyo waan Abrahaamiif kakate sana isaaf guutuuf.”"},{"book":"Uumama","chapter":"18","verse":"20","text":"Waaqayyos akkana jedhe; “Iyyi Sodoomii fi Gomoraa irratti iyyame guddaa dha; cubbuun isaaniis waan akka malee hamaa taʼeef"},{"book":"Uumama","chapter":"18","verse":"21","text":"ani gad buʼee akka wanni isaan hojjetan akkuma iyya na qaqqabe sanaa hamaa taʼe nan ilaala. Yoo akkas taʼuu baate immoo natu beeka.”"},{"book":"Uumama","chapter":"18","verse":"22","text":"Namoonni sunis garagalanii Sodoomitti qajeelan; Abrahaam garuu Waaqayyo dura dhaabatee hafe."},{"book":"Uumama","chapter":"18","verse":"23","text":"Abrahaamis isatti dhiʼaatee akkana jedhe; “Ati nama qajeelaa nama jalʼaa wajjin ni balleessitaa?"},{"book":"Uumama","chapter":"18","verse":"24","text":"Yoo namoonni qajeeloon shantamni magaalattii keessa jiraatan hoo? Ati dhugumaan ishee ni balleessitaa? Sababii qajeelota shantamman ishee keessa jiraatan sanaatiif jettee ishee hin oolchituu?"},{"book":"Uumama","chapter":"18","verse":"25","text":"Qajeelaa fi hamaa wal qixxee ilaaluudhaan nama qajeelaa nama hamaa wajjin balleessuun sirraa haa fagaatu. Kun sirraa haa fagaatu! Abbaan murtii lafa hundaa waan qajeelaa hin hojjetuu?”"},{"book":"Uumama","chapter":"18","verse":"26","text":"Waaqayyos, “Ani yoo magaalaa Sodoom keessatti qajeeltota shantama argadhe, isaaniif jedhee iddoo sana guutuu nan oolcha” jedhe."},{"book":"Uumama","chapter":"18","verse":"27","text":"Abrahaam ammas akkana jedhe; “Kunoo ani utuman awwaaraa fi daaraa taʼee jiruu Gooftaatti dubbachuuf ija jabaadheera;"},{"book":"Uumama","chapter":"18","verse":"28","text":"yoo baayʼinni qajeeltotaa shantama irraa shan hirʼate hoo? Ati sababii namoota shanan sanaatiif jettee magaalaa sana guutuu ni balleessitaa?”"},{"book":"Uumama","chapter":"18","verse":"29","text":"Abrahaam amma illee, “Yoo qajeeltonni afurtamni qofti achitti argaman hoo?” jedhee isatti dubbate."},{"book":"Uumama","chapter":"18","verse":"30","text":"Abrahaamis, “Mee nan dubbadhaatii Gooftaan, hin aarin. Yoo namoonni soddomni qofti achitti argaman hoo?” jedhe."},{"book":"Uumama","chapter":"18","verse":"31","text":"Abrahaamis, “Kunoo amma erga ani Gooftaatti dubbachuuf ija jabaadhe, yoo namoonni digdamni qofti achitti argaman hoo?” jedhe."},{"book":"Uumama","chapter":"18","verse":"32","text":"Abrahaamis, “Yaa Gooftaa amma illee yeroo tokko waa sin gaafadhaatii maaloo hin aarin; yoo namni kudhan qofti achitti argame hoo?” jedhe."},{"book":"Uumama","chapter":"18","verse":"33","text":"Waaqayyos erga Abrahaam wajjin dubbatee fixee booddee achii deeme. Abrahaam immoo iddoo ofii isaatti deebiʼe."}]}