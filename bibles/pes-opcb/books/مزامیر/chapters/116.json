{"data":[{"book":"مزامیر","chapter":"116","verse":"1","text":"خداوند را دوست می‌دارم زیرا ناله و فریاد مرا می‌شنود"},{"book":"مزامیر","chapter":"116","verse":"2","text":"و به درخواست من گوش می‌دهد، پس تا آخر عمر، نزد او دعا خواهم کرد."},{"book":"مزامیر","chapter":"116","verse":"3","text":"خطر مرگ بر من سایه افکنده بود و مایوس و غمگین بودم،"},{"book":"مزامیر","chapter":"116","verse":"4","text":"سپس نام خداوند را خواندم و فریاد زدم: «آه ای خداوند، مرا نجات بده!»"},{"book":"مزامیر","chapter":"116","verse":"5","text":"او چه خوب و مهربان است! آری، خدای ما رحیم است."},{"book":"مزامیر","chapter":"116","verse":"6","text":"خداوند افراد ساده‌دل و فروتن را حفظ می‌کند. من با خطر روبرو بودم، ولی او مرا نجات داد."},{"book":"مزامیر","chapter":"116","verse":"7","text":"ای جان من، آسوده باش، زیرا خداوند در حق من خوبی کرده است!"},{"book":"مزامیر","chapter":"116","verse":"8","text":"او مرا از مرگ نجات داد و اشکهایم را پاک کرد و نگذاشت پایم بلغزد،"},{"book":"مزامیر","chapter":"116","verse":"9","text":"تا بتوانم در این دنیا در حضور خداوند زیست کنم."},{"book":"مزامیر","chapter":"116","verse":"10","text":"به تو ایمان داشتم، پس گفتم: «سخت پریشانم!»"},{"book":"مزامیر","chapter":"116","verse":"11","text":"در اضطراب خود به تو فریاد برآوردم: «همه دروغ می‌گویند!»"},{"book":"مزامیر","chapter":"116","verse":"12","text":"اما اینک در برابر همهٔ خوبی‌هایی که خداوند برای من کرده است، چه می‌توانم به او بدهم؟"},{"book":"مزامیر","chapter":"116","verse":"13","text":"پیالۀ نجات را بلند خواهم کرد و نام خداوند را که مرا نجات داده، سپاس خواهم گفت."},{"book":"مزامیر","chapter":"116","verse":"14","text":"در حضور قوم او نذرهای خود را به خداوند ادا خواهم کرد."},{"book":"مزامیر","chapter":"116","verse":"15","text":"جانهای مقدّسان خداوند نزد او عزیزند، پس او نخواهد گذاشت آنها از بین بروند."},{"book":"مزامیر","chapter":"116","verse":"16","text":"ای خداوند، من بندهٔ تو و پسر کنیز تو هستم. تو مرا از چنگ مرگ رها ساختی."},{"book":"مزامیر","chapter":"116","verse":"17","text":"قربانی شکرگزاری را به حضورت تقدیم می‌کنم و نام تو را گرامی می‌دارم."},{"book":"مزامیر","chapter":"116","verse":"18-19","text":"در حضور تمام مردم اسرائیل و در خانهٔ تو که در اورشلیم است، نذرهای خود را ادا خواهم نمود."}]}