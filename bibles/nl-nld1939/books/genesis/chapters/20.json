{"data":[{"book":"Genesis","chapter":"20","verse":"1","text":"Abraham trok vandaar de Négeb in, en vestigde zich tussen Kadesj en Sjoer. Zolang Abraham in Gerar verbleef,"},{"book":"Genesis","chapter":"20","verse":"2","text":"vertelde hij van zijn vrouw Sara, dat ze zijn zuster was; zo liet Abimélek, de koning van Gerar, Sara schaken."},{"book":"Genesis","chapter":"20","verse":"3","text":"Maar God verscheen Abimélek des nachts in een droom, en sprak tot hem: Zie, ge zult sterven, omdat ge die vrouw hebt geschaakt; want ze is al gehuwd."},{"book":"Genesis","chapter":"20","verse":"4","text":"Abimélek, die haar nog niet was genaderd, sprak: Heer, zoudt Gij dan een rechtschapen man willen doden?"},{"book":"Genesis","chapter":"20","verse":"5","text":"Heeft hij mij niet gezegd: Het is mijn zuster; en heeft ook zij zelf niet gezegd: Het is mijn broer? Met onschuldig hart en reine handen heb ik dit gedaan."},{"book":"Genesis","chapter":"20","verse":"6","text":"En God sprak tot hem in de droom: Omdat Ik wist, dat gij dit met onschuldig hart hebt gedaan, heb Ik er u voor bewaard, tegen Mij te zondigen, en u daarom belet, haar aan te raken."},{"book":"Genesis","chapter":"20","verse":"7","text":"Geef nu de vrouw van dien man terug; want hij is een profeet. Hij zal voor u bidden, en ge zult blijven leven; maar als ge haar niet terugzendt, weet dan, dat ge zeker zult sterven, gij en al de uwen:"},{"book":"Genesis","chapter":"20","verse":"8","text":"De volgende morgen riep Abimélek al zijn dienaren bijeen, en deelde hun de hele toedracht mee; zijn mannen schrokken er geweldig van."},{"book":"Genesis","chapter":"20","verse":"9","text":"Nu liet Abimélek Abraham roepen, en zei hem: Wat hebt ge ons aangedaan? Wat heb ik tegen u misdreven, dat gij op mij en op mijn koninkrijk zo’n zware schuld hebt geladen. Ge hebt met mij iets gedaan, wat nog nooit is voorgekomen."},{"book":"Genesis","chapter":"20","verse":"10","text":"En Abimélek vervolgde tot Abraham: Wat was eigenlijk uw bedoeling, toen ge dat deedt?"},{"book":"Genesis","chapter":"20","verse":"11","text":"Abraham antwoordde: Ik dacht, er mocht eens in deze stad volstrekt geen vrees voor God worden gevonden; dan zou men er mij om mijn vrouw vermoorden."},{"book":"Genesis","chapter":"20","verse":"12","text":"Trouwens ze is ook werkelijk mijn zuster: de dochter van mijn vader, maar niet van mijn moeder; zo is ze mijn vrouw geworden."},{"book":"Genesis","chapter":"20","verse":"13","text":"En toen God mijn rondzwervingen ver van mijn vaderlijk huis liet beginnen, zei ik tot haar: Ge moet me deze liefdedienst bewijzen: overal waar we komen, moet ge van mij vertellen: hij is mijn broer."},{"book":"Genesis","chapter":"20","verse":"14","text":"Toen liet Abimélek schapen en runderen, slaven en slavinnen halen, gaf ze Abraham ten geschenke, en zond hem ook zijn vrouw Sara terug."},{"book":"Genesis","chapter":"20","verse":"15","text":"Abimélek sprak bovendien: Zie, mijn land ligt voor u open; ga wonen, waar het u bevalt."},{"book":"Genesis","chapter":"20","verse":"16","text":"En tot Sara zeide hij: Ziehier, ik geef duizend zilverstukken aan uw broer; dat zal in de ogen van al de uwen een vergoeding voor u zijn; en dan hebt ge in alles voldoening gekregen."},{"book":"Genesis","chapter":"20","verse":"17","text":"Nu bad Abraham tot God; en God genas Abimélek, zijn vrouw en zijn slavinnen, zodat zij kinderen konden krijgen."},{"book":"Genesis","chapter":"20","verse":"18","text":"Want Jahweh had iedere schoot van Abiméleks huis gesloten om Sara, de vrouw van Abraham."}]}