{"data":[{"book":"1. Korintským","chapter":"12","verse":"1","text":"Co se týká projevů Božího Ducha, rád bych, abyste v té věci měli jasno."},{"book":"1. Korintským","chapter":"12","verse":"2-3","text":"Sami víte, že modly, které jste nevšedními dary uctívali, byly mrtvé a němé. Teď se však setkáváte s lidmi, kteří o sobě prohlašují, že jejich ústy mluví Bůh. Jak si to můžete ověřit? Spolehlivým vodítkem je vždy toto: kdo pohrdá Kristem, nejedná z pověření Božího Ducha. A naopak: za Pána prohlašuje Krista jen ten, koho k tomu vede Boží Duch."},{"book":"1. Korintským","chapter":"12","verse":"4","text":"Je mnoho rozmanitých obdarování, ale Duch je jenom jeden."},{"book":"1. Korintským","chapter":"12","verse":"5","text":"Způsoby služby se mohou velice různit, Pán je však stále tentýž."},{"book":"1. Korintským","chapter":"12","verse":"6","text":"Duch se projevuje rozmanitě případ od případu, ale vždycky v každém z nás jde o dílo téhož Boha."},{"book":"1. Korintským","chapter":"12","verse":"7","text":"Jím obdarovaní jednotlivci mají každý svým způsobem sloužit celé církvi:"},{"book":"1. Korintským","chapter":"12","verse":"8","text":"jednomu Boží Duch dává schopnost moudře mluvit, jinému skvěle formulovat nejhlubší myšlenky."},{"book":"1. Korintským","chapter":"12","verse":"9","text":"Jednomu dává tentýž Duch víru, která působí zázraky, jinému schopnost uzdravovat"},{"book":"1. Korintským","chapter":"12","verse":"10","text":"a jinému zase schopnost velkých činů. Někdo jeho prostřednictvím dovede tlumočit Boží poselství, jiný rozlišovat, z jakého ducha co pochází. A další je obdařen schopností mluvit jinými jazyky a další zase schopností takovou neznámou řeč vyložit srozumitelně."},{"book":"1. Korintským","chapter":"12","verse":"11","text":"To vše je dílo jednoho a téhož Ducha, který každému jednotlivci přiděluje takové obdarování, jaké uzná za dobré."},{"book":"1. Korintským","chapter":"12","verse":"12","text":"Křesťanské společenství se dá přirovnat k lidskému tělu, kde je také mnoho údů a orgánů, které tvoří jediný celek."},{"book":"1. Korintským","chapter":"12","verse":"13","text":"Tak i každý z nás, ať žid nebo pohan, otrok nebo svobodný občan, byl při křtu začleněn do jednoho společného těla. Způsobil to jeden a týž Duch, kterého nyní společně sdílíme."},{"book":"1. Korintským","chapter":"12","verse":"14","text":"Tělo – to přece není jediný orgán, nýbrž mnoho orgánů."},{"book":"1. Korintským","chapter":"12","verse":"15","text":"Dejme tomu, že by noha řekla: „Já k tělu nepatřím, protože nejsem ruka.“ Proto však ještě nepřestává patřit k tělu."},{"book":"1. Korintským","chapter":"12","verse":"16","text":"Nebo kdyby řeklo ucho: „Já k tělu nepatřím, když nejsem oko,“ přestává snad proto být částí těla?"},{"book":"1. Korintským","chapter":"12","verse":"17","text":"Kdyby celé tělo bylo okem, jak by mohlo slyšet? A kdyby bylo celé uchem, kde by byl čich?"},{"book":"1. Korintským","chapter":"12","verse":"18","text":"Bůh však určil každému orgánu zvláštní úlohu v těle, jak sám chtěl."},{"book":"1. Korintským","chapter":"12","verse":"19","text":"Kdyby totiž celek byl jediným orgánem, nebylo by tu žádné tělo."},{"book":"1. Korintským","chapter":"12","verse":"20","text":"Takto máme mnoho různých orgánů, ale všechny dohromady tvoří jediný organismus."},{"book":"1. Korintským","chapter":"12","verse":"21","text":"Oko nemůže říci ruce: „Nepotřebuji tě,“ ani hlava noze: „Obejdu se bez tebe.“"},{"book":"1. Korintským","chapter":"12","verse":"22","text":"Spíš naopak: právě ty zdánlivě podřadné orgány jsou nepostradatelné"},{"book":"1. Korintským","chapter":"12","verse":"23-25","text":"a zrovna těm orgánům, za které se stydíme, věnujeme při oblékání zvláštní péči. Bůh zařídil naše tělo tak, aby se „důstojné“ údy staraly o „nedůstojné“, aby za ně nesly odpovědnost a aby tělo jako celek bylo jednotné."},{"book":"1. Korintským","chapter":"12","verse":"26","text":"Když trpí jeden orgán, cítí to i všechny ostatní. Když je jeden z nich obdivován, radují se všechny."},{"book":"1. Korintským","chapter":"12","verse":"27","text":"Vy jste nyní Kristovo tělo a každý z vás je údem či orgánem toho těla."},{"book":"1. Korintským","chapter":"12","verse":"28","text":"V našem společenství ustanovil Bůh jedny jako své vyslance, druhé jako proroky, třetí jako učitele, dalším dal moc k podivuhodným činům, některým schopnost uzdravovat, jiným sílu sloužit potřebným nebo spravovat církev či mluvit jazyky."},{"book":"1. Korintským","chapter":"12","verse":"29","text":"Jsme snad všichni apoštoly? Jsou všichni proroky, všichni učiteli? Mají všichni moc činit divy,"},{"book":"1. Korintským","chapter":"12","verse":"30","text":"uzdravovat, mluvit jazyky a vykládat je? On dává organizační schopnosti k vedení církve, ale umění sloužit v maličkostech je také jeho dar."},{"book":"1. Korintským","chapter":"12","verse":"31","text":"Usilujte o ty dary, které jsou jiným nejprospěšnější."}]}