{"data":[{"book":"Jonas","chapter":"2","verse":"1","text":"En in de buik van de vis bad Jonas tot Jahweh, zijn God."},{"book":"Jonas","chapter":"2","verse":"2","text":"Hij sprak: In mijn angst riep ik tot Jahweh, En Hij heeft mij verhoord; Uit de schoot der onderwereld riep ik om hulp, En Gij hebt naar mijn smeken geluisterd."},{"book":"Jonas","chapter":"2","verse":"3","text":"Gij hebt mij in de diepte geworpen, In het midden der zee; De vloed hield mij gevangen, Uw kolken en baren sloegen over mij heen."},{"book":"Jonas","chapter":"2","verse":"4","text":"Ik sprak bij mijzelf: Ik ben verstoten uit uw oog; Hoe zal ik ooit nog aanschouwen Uw heilige tempel?"},{"book":"Jonas","chapter":"2","verse":"5","text":"Het water steeg me tot de lippen, De afgrond hield me gevangen; Het zeewier omkranste mijn hoofd Met een blijvende tooi."},{"book":"Jonas","chapter":"2","verse":"6","text":"Tot de grondvesten der bergen daalde ik af, Naar het gewest met zijn eeuwige grendels; Maar Gij hebt mij uit het graf doen verrijzen, Jahweh, mijn God!"},{"book":"Jonas","chapter":"2","verse":"7","text":"Toen mijn ziel in mij versmachtte, Dacht ik aan Jahweh; En mijn gebed drong tot U door, In uw heilige tempel."},{"book":"Jonas","chapter":"2","verse":"8","text":"Afgodendienaars weigeren hun hulde;"},{"book":"Jonas","chapter":"2","verse":"9","text":"Maar ik wil U lofzangen brengen, En wat ik beloofd heb, vervullen: Van Jahweh komt redding!"},{"book":"Jonas","chapter":"2","verse":"10","text":"Toen spuwde de vis, op Jahwehâ€™s bevel, Jonas uit op de kust."}]}