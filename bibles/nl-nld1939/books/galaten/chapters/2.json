{"data":[{"book":"Galaten","chapter":"2","verse":"1","text":"Veertien jaar later ging ik opnieuw naar Jerusalem tezamen met Bárnabas, en nam ook Titus met me mee;"},{"book":"Galaten","chapter":"2","verse":"2","text":"ik ging er heen op grond ener openbaring. En ik legde hun, en heel in het bijzonder aan de mannen van aanzien, het Evangelie voor, dat ik onder de heidenen verkondig; om te weten, of ik soms niet nutteloos liep of gelopen had."},{"book":"Galaten","chapter":"2","verse":"3","text":"Welnu, Titus, die bij me was, werd niet genoodzaakt zich te laten besnijden, ofschoon hij heiden was;"},{"book":"Galaten","chapter":"2","verse":"4","text":"zelfs niet ten believen van de ingeslopen valse broeders, die onze vrijheid kwamen bespieden, welke we in Christus Jesus bezitten, om ons tot slavernij te brengen."},{"book":"Galaten","chapter":"2","verse":"5","text":"Geen ogenblik hebben we hun iets toegegeven, opdat de waarheid van het Evangelie ongerept voor u zou blijven bewaard."},{"book":"Galaten","chapter":"2","verse":"6","text":"En wat de mannen betreft, die in aanzien bleken te staan, —wat ze feitelijk waren, gaat me niet aan; God kent geen aanzien van personen, —die mannen van aanzien hebben me verder niets opgelegd."},{"book":"Galaten","chapter":"2","verse":"7","text":"Integendeel, toen ze gezien hadden, dat aan mij de prediking onder de onbesnedenen was toevertrouwd, zoals aan Petrus die onder de besnedenen,"},{"book":"Galaten","chapter":"2","verse":"8","text":"(want Hij, die aan Petrus de kracht heeft geschonken voor het apostolaat onder de besnedenen, heeft ook aan mij de kracht geschonken voor de heidenen),"},{"book":"Galaten","chapter":"2","verse":"9","text":"en toen ze de genade hadden erkend, die mij was geschonken, toen hebben Jakobus, Kefas en Johannes, die voor steunpilaren gelden, mij en Bárnabas de broederhand gereikt. Wij zouden dus tot de heidenen gaan, en zij tot de besnedenen;"},{"book":"Galaten","chapter":"2","verse":"10","text":"alleen zouden we hun armen gedenken, wat ik dan ook trouw heb gedaan."},{"book":"Galaten","chapter":"2","verse":"11","text":"Maar toen Kefas te Antiochië was gekomen, weerstond ik hem openlijk, omdat hij in het ongelijk was."},{"book":"Galaten","chapter":"2","verse":"12","text":"Want vóórdat er enkele lieden van Jakobus waren gekomen, at hij in gemeenschap met de heiden-christenen; maar na hun komst trok hij zich terug, en zonderde hij zich af uit vrees voor de besnedenen;"},{"book":"Galaten","chapter":"2","verse":"13","text":"ook de overige Joden veinsden met hem mee, zodat zelfs Bárnabas in hun veinzerij werd meegesleept."},{"book":"Galaten","chapter":"2","verse":"14","text":"Welnu, toen ik zag, dat ze niet oprecht handelden in overeenstemming met de waarheid van het Evangelie, sprak ik tot Kefas in het bijzijn van allen: Wanneer ge zelf naar heidense gebruiken leeft en niet naar joodse, ofschoon ge een Jood zijt, waarom dwingt ge dan de heidenen op joodse wijze te leven?"},{"book":"Galaten","chapter":"2","verse":"15","text":"Wij zijn Joden van afkomst en geen zondaars uit de heidenen;"},{"book":"Galaten","chapter":"2","verse":"16","text":"maar omdat we weten, dat de mens niet door de werken der Wet gerechtvaardigd wordt, doch door het geloof in Christus Jesus, daarom hebben we het geloof in Christus Jesus aanvaard, om gerechtvaardigd te worden door het geloof in Christus en niet door de werken der Wet; want niemand wordt gerechtvaardigd door de werken der Wet."},{"book":"Galaten","chapter":"2","verse":"17","text":"Maar wanneer we nu toch als zondaars worden beschouwd, juist omdat we gerechtvaardigd willen worden in Christus, is dan soms Christus bedienaar der zonde? Dat nooit!"},{"book":"Galaten","chapter":"2","verse":"18","text":"Doch wel zou ik mezelf tot een overtreder maken, wanneer ik weer opbouw, wat ik afgebroken heb."},{"book":"Galaten","chapter":"2","verse":"19","text":"Want ik ben dood voor de Wet door een andere wet, om te leven voor God. —Met Christus ben ik gekruisigd."},{"book":"Galaten","chapter":"2","verse":"20","text":"Ikzelf leef niet meer, maar Christus leeft in mij; terwijl ik leef in het vlees, leef ik in het geloof van den Zoon van God, die mij heeft liefgehad en die Zich voor mij heeft overgeleverd."},{"book":"Galaten","chapter":"2","verse":"21","text":"Ik doe geen afbreuk aan de genade van God; want als de gerechtigheid door de Wet wordt verkregen, dan is Christus doelloos gestorven."}]}