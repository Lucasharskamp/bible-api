{"data":[{"book":"1 Timote","chapter":"4","verse":"1","text":"Pheve weti kambanga bumboti ti mu zithangu zitsuka, batu bankaka bela loza malongi ma Pfumu ; bela singimina mu ziphevi zi luvunuayi mu malongi ma ziphevi zimbimbi."},{"book":"1 Timote","chapter":"4","verse":"2","text":"Bela zimbusu mu diambu di mayuya ma minlongi mi luvunu miomi mayindu ma mintima miawu matulu dimbu ki felo yi mbazu yingolo."},{"book":"1 Timote","chapter":"4","verse":"3","text":"Bawu beta kandika batu babika kuela ayi babika dia bidia binkaka biobi bivanga Nzambi, bifueti diwungu va kimosi ayi phutudulu yi matondo kuidi minkhuikizi ayi kuidi batu bobo bazebi kiedika."},{"book":"1 Timote","chapter":"4","verse":"4","text":"Bila kioso vangu ki Nzambi kidi kimboti ; ayi kuisi ko kima kioki kifueti lozo bu kidiwulu va kimosi ayi phutudulu yi matondo."},{"book":"1 Timote","chapter":"4","verse":"5","text":"Bila kidi kibieko kinlongo mu mambu ma Nzambi ayi mu lusambulu."},{"book":"1 Timote","chapter":"4","verse":"6","text":"Ngeyo sudikisa bumboti mambu mama kuidi bakhomba buna wela ba kisadi kimboti ki Klisto Yesu, kinzingilanga mu mambu ma minu ayi mu malongi mamboti momo wusudika."},{"book":"1 Timote","chapter":"4","verse":"7","text":"Vayi loza zinongo zi buvungisi, ayi zitsangu zi phamba zi binunu bi baketo ; vayi wukiyekulanga mu kinzikanga Nzambi."},{"book":"1 Timote","chapter":"4","verse":"8","text":"Bila bisavu biobi bidi mu diambu di yudusu nitu bisi mfunu wuwombo ko vayi kinzikanga mambu ma Nzambi mfunu kuidi mu mambu moso. Bila mu kinzikanga Nzambi muawu muidi tsila yi luzingu lu thangu yayi ayi luzingu lu nkuiza."},{"book":"1 Timote","chapter":"4","verse":"9","text":"Mambu mama madi makuikama ayi mafueni mu tambulu."},{"book":"1 Timote","chapter":"4","verse":"10","text":"Mu bila diodi tulembo sadila ayi tulembo nuanina bu tuntulanga diana dieto mu Nzambi yi moyo, niandi mvulusi wu batu boso vayi lutidi ba mvulusi wu batu bobo bakuikama."},{"book":"1 Timote","chapter":"4","verse":"11","text":"Kindisa mambu mama ayi longa mawu."},{"book":"1 Timote","chapter":"4","verse":"12","text":"Muaki mutu kabika lenza kiaku, vayi bika wuba kifuani kuidimikhuikizi mu thubulu, mu khadulu, mu luzolo ; mu minu ayi mu vedila."},{"book":"1 Timote","chapter":"4","verse":"13","text":"Tuamina ndiza, wukiyekula mu tanganga masonuku, mu lubulanga batu ayi mu longanga."},{"book":"1 Timote","chapter":"4","verse":"14","text":"Belanga mayindu mu dikaba di nlemvo diodi didi mu ngeyo ; diodi wutambula mu thangu mimbikudi mibikula ayi bakulutu bu batetika mioko."},{"book":"1 Timote","chapter":"4","verse":"15","text":"Belanga mambu momo mayindu, ayi sadila mawu mu diambu batu bosobamona buevi weti kuendila ku ntuala."},{"book":"1 Timote","chapter":"4","verse":"16","text":"Wukikeba ngeyo veka ayi keba malongi maku. Ba wukinda mu mamo momo. Bila ngeyo vanga bobo buna wela kivukisa ngeyo veka ayi wela vukisabatu bobo beti ku wanga."}]}