{"data":[{"book":"Matej","chapter":"3","verse":"1","text":"U to vrijeme Ivan Krstitelj počne propovijedati u judejskoj pustinji:"},{"book":"Matej","chapter":"3","verse":"2","text":"“Pokajte se za grijehe i obratite se Bogu jer je nebesko kraljevstvo blizu!”"},{"book":"Matej","chapter":"3","verse":"3","text":"Prorok Izaija govorio je o Ivanu kad je prorokovao:"},{"book":"Matej","chapter":"3","verse":"4","text":"Ivanova odjeća bila je istkana od devine dlake, a bio je opasan kožnim pojasom. Hranio se skakavcima i divljim medom."},{"book":"Matej","chapter":"3","verse":"5","text":"Ljudi su k njemu dolazili iz Jeruzalema i iz cijele jordanske okolice."},{"book":"Matej","chapter":"3","verse":"6","text":"Ispovijedali su mu svoje grijehe, a on ih je krstio u rijeci Jordanu."},{"book":"Matej","chapter":"3","verse":"7","text":"Ali kad ugleda mnoge farizeje i saduceje da se dolaze krstiti, reče im: “Zmijska legla! Tko li vas je samo upozorio da pobjegnete Božjemu gnjevu koji stiže?"},{"book":"Matej","chapter":"3","verse":"8","text":"Dokažite svojim životom i djelima da ste se odvratili od grijeha i obratili Bogu.3:8 U grčkome: Rodite dakle plodom dostojnim obraćenja."},{"book":"Matej","chapter":"3","verse":"9","text":"Ne zavaravajte se da vam je dovoljno reći: ‘Mi smo Abrahamovi potomci!’ jer vam kažem da Bog može i od ovoga kamenja podignuti Abrahamovu djecu!"},{"book":"Matej","chapter":"3","verse":"10","text":"Sjekira Božjeg suda već je uzdignuta da u korijenu sasiječe stabla. Svako stablo koje ne daje dobrog roda bit će posječeno i bačeno u vatru."},{"book":"Matej","chapter":"3","verse":"11","text":"Ja vodom krstim one koji se pokaju od svojih grijeha; no dolazi netko veći od mene, toliko velik da mu ja nisam dostojan ni robom biti.3:11 U grčkome: ni ponijeti sandale. On će vas krstiti Svetim Duhom i ognjem."},{"book":"Matej","chapter":"3","verse":"12","text":"Očistit će svoje gumno i odvojiti pljevu od pšenice; pšenicu će spremiti u svoju žitnicu, a pljevu sažeći neugasivim ognjem.”"},{"book":"Matej","chapter":"3","verse":"13","text":"Tada Isus dođe iz Galileje na Jordan da ga Ivan krsti."},{"book":"Matej","chapter":"3","verse":"14","text":"Ivan ga je odvraćao. “Zar da ti dođeš k meni,” reče mu, “a zapravo bi ti mene trebao krstiti!”"},{"book":"Matej","chapter":"3","verse":"15","text":"Ali Isus mu odgovori: “Pusti to, jer nam valja ispuniti pravednu Božju volju.” Tada ga je Ivan krstio."},{"book":"Matej","chapter":"3","verse":"16","text":"Nakon krštenja Isus iziđe iz vode. I gle! Nebesa se otvore i on ugleda Božjega Duha kako silazi kao golub i spušta se na njega."},{"book":"Matej","chapter":"3","verse":"17","text":"Začuje se glas:: “Ovo je moj ljubljeni Sin. On je moja radost!”"}]}