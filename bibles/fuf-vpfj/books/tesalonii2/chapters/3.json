{"data":[{"book":"TESALONII 2","chapter":"3","verse":"1","text":"Ka rawnoode, yo musiɓɓe, toranee men fii no daaluyee Joomiraaɗo on lollira e no mawniniree, wano o lolliri e mawniri ka mon non,"},{"book":"TESALONII 2","chapter":"3","verse":"2","text":"fii no men dandiree ɓoyliiɓe ɓen e bonɓe ɓen, ko fii hinaa fow mari gomɗinal."},{"book":"TESALONII 2","chapter":"3","verse":"3","text":"Kono Joomiraaɗo on ko Sella-Findeejo, o tabintinay on, o hisina on bonɗo on."},{"book":"TESALONII 2","chapter":"3","verse":"4","text":"Joomiraaɗo on no okki men hoolaare e telen-ma mon wonde hiɗon waɗude, on waɗoyay kadi ko men yamiri on kon."},{"book":"TESALONII 2","chapter":"3","verse":"5","text":"Yo Joomiraaɗo on ardo ɓerɗe mon ɗen e fee giggol iwrungol e Alla e ŋaɲɲaare iwrunde e *Almasiihu on."},{"book":"TESALONII 2","chapter":"3","verse":"6","text":"Men yamirii on e innde Iisaa Almasiihu Joomi men on, yo musiɓɓe, yo on woɗɗito kala musiɗɗo wuuruɗo e nder puyndan, ko yaadaa e jannde nde hendorɗon men nden."},{"book":"TESALONII 2","chapter":"3","verse":"7","text":"Ko fii hiɗon andi onon tigi ko honno ɲembirton men, ko fii men wuuriraali puyndan hakkunde mon."},{"book":"TESALONII 2","chapter":"3","verse":"8","text":"Men jaɓaali goɗɗo fawtoo men ɲaametee nii tun, kono ko e nder golle sattuɗe e yangi men golliri jemma e ɲalorma, fii wota men wonan hay gooto e mon dongal."},{"book":"TESALONII 2","chapter":"3","verse":"9","text":"Wonaa fii hari ɗun no haanani men men waɗiri ɗun, kono men faalano on accirde menen tigi noone mo ɲembon."},{"book":"TESALONII 2","chapter":"3","verse":"10","text":"E hoore ɗun, fewndo ko men wonnoo ka mon, men waɗanno on ndee yamiroore ɗoo: kala on saliiɗo gollude, wota ɲaamu kadi!"},{"book":"TESALONII 2","chapter":"3","verse":"11","text":"E hin-le men nanii woɓɓe e hakkunde mon no jokki puyndan, hiɓe jokki ko wonaa haaju maɓɓe edii ɓe gollude."},{"book":"TESALONII 2","chapter":"3","verse":"12","text":"Men torike ɓen yimɓe, men jeejirii ɓe Iisaa Almasiihu Joomi on, yo ɓe gollu e nder ɓuttu, ɓe ɲaama ko ɓe to'ani hoore maɓɓe kon."},{"book":"TESALONII 2","chapter":"3","verse":"13","text":"Onon non, yo musiɓɓe, wota ɓerɗe mon maayan waɗugol ko moƴƴi."},{"book":"TESALONII 2","chapter":"3","verse":"14","text":"On mo ɗoftaaki ko men wi'i kon e nduu ɓatakuru, haray maandinee fii makko. Wota on huuwondir e makko huuwondiral woo, fii yo o hersu."},{"book":"TESALONII 2","chapter":"3","verse":"15","text":"Wota on jogor mo non wa gaɲo, kono hajoree mo wa musiɗɗo mon."},{"book":"TESALONII 2","chapter":"3","verse":"16","text":"Yo Joomiraaɗo, Jom Ɓuttu on, yeɗu on ɓuttu kanko tigi saa'i kala e noone kala. Yo Joomiraaɗo on wondu e mon on fow."},{"book":"TESALONII 2","chapter":"3","verse":"17","text":"Min Puulusa, mi salminirii on jungo an ngon tigi. Ko maande an nden woni e nder ɓataake an ɗen fow, e hino bindi an ɗin."},{"book":"TESALONII 2","chapter":"3","verse":"18","text":"Yo moƴƴere Iisaa Almasiihu Joomi men on wonu e mon on fow."}]}