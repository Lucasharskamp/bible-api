{"data":[{"book":"Apostolok","chapter":"18","verse":"1","text":"Ezek után Pál Athénből eltávozva, elment Korinthusba."},{"book":"Apostolok","chapter":"18","verse":"2","text":"Amikor pedig egy Akvila nevű, pontuszi származású zsidóra talált – aki nem régen jött Itáliából – , és feleségére Priszcillára (mivel Klaudiusz megparancsolta, hogy a zsidók mind távozzanak Rómából): hozzájuk csatlakozott."},{"book":"Apostolok","chapter":"18","verse":"3","text":"Mivel ugyanolyan mestersége volt, náluk maradt, és dolgozott, ugyanis sátorkészítők voltak."},{"book":"Apostolok","chapter":"18","verse":"4","text":"Minden szombaton pedig a zsinagógában vitatkozott, és igyekezett mind zsidókat, mind görögöket meggyőzni."},{"book":"Apostolok","chapter":"18","verse":"5","text":"Amikor pedig megérkezett Macedóniából Szilász és Timótheus, a lélek szorongatta Pált, és bizonyságot tett a zsidóknak, hogy Jézus a Krisztus."},{"book":"Apostolok","chapter":"18","verse":"6","text":"Amikor pedig azok ellene szegültek és káromlásokat szóltak, ruháiról lerázva a port, ezt mondta nekik: „Véretek szálljon fejetekre, én tiszta vagyok! Mostantól fogva a pogányokhoz megyek.“"},{"book":"Apostolok","chapter":"18","verse":"7","text":"És elmenve onnan, elment egy Jusztusz nevű, istenfélő ember házához, akinek háza szomszédos volt a zsinagógával."},{"book":"Apostolok","chapter":"18","verse":"8","text":"Kriszpusz pedig, a zsinagógának feje hitt az Úrban egész háza népével együtt. A korinthusiak közül is sokan, akik hallgatták őt, hittek és megkeresztelkedtek."},{"book":"Apostolok","chapter":"18","verse":"9","text":"Az Úr pedig éjszaka látomásban Pálnak ezt mondta: „Ne félj, hanem szólj, és ne hallgass:"},{"book":"Apostolok","chapter":"18","verse":"10","text":"mert én veled vagyok, és senki sem támad reád, hogy neked ártson, mert nekem sok népem van ebben a városban.“"},{"book":"Apostolok","chapter":"18","verse":"11","text":"És ott lakott egy esztendeig és hat hónapig, tanítva közöttük az Isten igéjét."},{"book":"Apostolok","chapter":"18","verse":"12","text":"Amikor pedig Gallió volt Akhája tiszttartója, a zsidók egy akarattal Pálra támadtak, a törvényszék elé vitték,"},{"book":"Apostolok","chapter":"18","verse":"13","text":"és ezt mondták: „A törvény ellen való istentiszteletre csábítja az embereket.“"},{"book":"Apostolok","chapter":"18","verse":"14","text":"Amikor pedig Pál szólásra akarta nyitni száját, Gallió a zsidóknak ezt mondta: „Ha valóban valami bosszútételről, vagy gonosz cselekedetről volna szó, zsidók, igazság szerint meghallgatnálak benneteket."},{"book":"Apostolok","chapter":"18","verse":"15","text":"De ha tanításról, nevekről és a törvényetekről van vita, ti magatok intézzétek el, mert én ezekben bíró nem akarok lenni.“"},{"book":"Apostolok","chapter":"18","verse":"16","text":"És elűzte őket a törvényszék elől."},{"book":"Apostolok","chapter":"18","verse":"17","text":"A görögök pedig mindnyájan megragadták Szószthenészt, a zsinagóga fejét, és verték a törvényszék előtt, de Gallió semmit sem törődött velük."},{"book":"Apostolok","chapter":"18","verse":"18","text":"Pál pedig, miután még több napig ott maradt, elbúcsúzott az atyafiaktól, Szíriába hajózott, és vele együtt Priszcilla és Akvila, miután fejét Kenkreában megnyírta, mert fogadalmat tett."},{"book":"Apostolok","chapter":"18","verse":"19","text":"Mikor pedig Efezusba jutott, őket ott hagyta, bement a zsinagógába, s vitatkozott a zsidókkal."},{"book":"Apostolok","chapter":"18","verse":"20","text":"Amikor pedig azok kérték, hogy hosszabb ideig maradjon náluk, nem állt rá,"},{"book":"Apostolok","chapter":"18","verse":"21","text":"hanem búcsút vett tőlük, s ezt mondta: „Nekem mindenesetre Jeruzsálemben kell a következő ünnepet töltenem, de ismét eljövök hozzátok, ha Isten akarja.“ És elhajózott Efezusból."},{"book":"Apostolok","chapter":"18","verse":"22","text":"Miután Cézáreába érkezett, felment Jeruzsálembe, köszöntötte a gyülekezetet, majd lement Antiókhiába."},{"book":"Apostolok","chapter":"18","verse":"23","text":"Miután ott bizonyos időt eltöltött, elment, sorra végigjárta Galácia tartományát és Frígiát, erősítve a tanítványokat mind."},{"book":"Apostolok","chapter":"18","verse":"24","text":"Efezusba pedig egy Apollós nevű, alexandriai származású zsidó érkezett, ékesen szóló férfiú, aki az írásokban tudós volt."},{"book":"Apostolok","chapter":"18","verse":"25","text":"Őt már megtanították az Úr útjára, és mivel lélekben buzgó volt, nagyon szorgalmasan hirdette, és tanította az Úrról szóló dolgokat, bár csak János keresztségéről tudott."},{"book":"Apostolok","chapter":"18","verse":"26","text":"Nagy bátorsággal kezdett beszélni a zsinagógában. Mikor pedig meghallgatta őt Akvila és Priszcilla, maguk mellé vették, és világosan kifejtették előtte az Istennek útját."},{"book":"Apostolok","chapter":"18","verse":"27","text":"Amikor pedig Akhájába akart átmenni, buzdították őt az atyafiak, írtak a tanítványoknak, hogy fogadják be őt. Amikor megérkezett, sokat segített azoknak, akik a kegyelem által hittek."},{"book":"Apostolok","chapter":"18","verse":"28","text":"Mert hatalmasan meggyőzte a zsidókat, a nyilvánosság előtt bebizonyítva az Írásokból, hogy Jézus a Krisztus."}]}