{"data":[{"book":"3 Mose","chapter":"21","verse":"1","text":"Ra Anumzamo'a Mosesena amanage huno asmi'ne, Pristi ne' Aroni mofavre nagara amanage hunka zamasamio, pristi vahe'mo'a vahe'afima mago vahe'ma frisigeno'a, vahe'ma frige'za nehaza zana hu'za zamagra'a zamazeri pehana osiho."},{"book":"3 Mose","chapter":"21","verse":"2","text":"Hagi nerera'o nefa'o ne' mofavre'o mofa'amo'o afu agana'o,"},{"book":"3 Mose","chapter":"21","verse":"3","text":"ve e'orino vene omasenesia nesaroma agranema nemanisigeno amema rentinti huno nemanisimo'ma frisigeno'a, amane ana avu'avara avaririgahie."},{"book":"3 Mose","chapter":"21","verse":"4","text":"Hagi a'amofo kazigati vahe'ma fri'na ana avu'avara huno agra'a azeri havizana osino."},{"book":"3 Mose","chapter":"21","verse":"5","text":"Hagi pristi vahe'mo'za zmasunkura hu'za zamaseni zamazokara oharege, zamagi zamazokara oharege, zamavufaga taga osugahaze."},{"book":"3 Mose","chapter":"21","verse":"6","text":"Anumzamo'na nagi'a tamagra eri havizana osuta, mani ruotage huta maniho. Na'ankure tamagra Anumzamo'na ne'zana tevefi ofa kresramna vugahaze."},{"book":"3 Mose","chapter":"21","verse":"7","text":"Hagi pristi vahe'mo'za savri huno vanoma nehania a'neo, vema atre'nenia ara e'oriho. Na'ankure pristi vahe'mo'za Anumzamofo avurera ruotage hu'naze."},{"book":"3 Mose","chapter":"21","verse":"8","text":"Tamagra pristi vahera Anumzamofo vahere hutma zamazeri ruotage hiho, na'ankure zamagra Anumzamofo ne'za ofa hu vaheki, mani ruotage hu'za maniho. Nagra Ra Anumzamo'na ruotage hu'nogu, mani ruotage hutma maniho."},{"book":"3 Mose","chapter":"21","verse":"9","text":"Anahukna huno mago pristi vahe'mofo mofa'mo'ma savri avu'ava huno'ma vanoma haniana, nefana azeri agaze hugahianki, azerita tevefi krefanane hiho."},{"book":"3 Mose","chapter":"21","verse":"10","text":"Hagi mago'a pristi vahetaminte'ma ugagota hu'nesia pristi ne'ma asenifi masave taginte'za azeri ruotage hanageno, za'za pristi kukenama hu'nesia pristi ne'mo'a fri'nesia vahetera za'za kukena'a tagatora osuno azokara ohareno."},{"book":"3 Mose","chapter":"21","verse":"11","text":"Hagi Agra'a azeri haviza hugahianki, fri vahe tava'ontera ovino. Nerera'o nefa'enena frisakeno'a ovutfa huge,"},{"book":"3 Mose","chapter":"21","verse":"12","text":"ruotge'ma hu'nea kumara atreno ovino, na'ankure Anumza ma'amofo huhamprinteno masaventeti asenirera frenteno huhampri ante'ne. Nagra Ra Anumzamo'na nehue."},{"book":"3 Mose","chapter":"21","verse":"13","text":"Vugota pristi vahe'mo'a venema omasenenia mofa ara erigahie."},{"book":"3 Mose","chapter":"21","verse":"14","text":"Hagi pristi vahe'mo'a kento aro, ve atre'nesia aro, savri avu'ava nehania ara, ara e'orino pristi nagapinti vene ovase'nesia mofa ara erigahie."},{"book":"3 Mose","chapter":"21","verse":"15","text":"E'ina'ma hanuno'a agripinti'ma efore hu anante anante'ma hu'za esaza vahera zamazeri havizana osugahie. Na'ankure Ra Anumzamo'na azeri ruotage hu'noe."},{"book":"3 Mose","chapter":"21","verse":"16","text":"Ra Anumzamo'a Mosesena amanage huno asmi'ne,"},{"book":"3 Mose","chapter":"21","verse":"17","text":"Aronina asamio, agripintima forehu anante anante hanaza vahepinti'ma zamavufagamo knare'ma osu'nesia vahe'mo'a Anumzamofo ne'zana ofa kresramna ovugahie hunka asamio."},{"book":"3 Mose","chapter":"21","verse":"18","text":"Na'ankure avufgamo havizama hu'nesia vahe'mo'a, ruotage'ma hu'nefinka pristi eri'zana e'origahie. Hagi avu asuhu vahe'ma, agamo'ma havizama hu'nenia vahe'ma, avugosamo'ma havizama hu'nesia vahe'ma, agazamo'ma havizama hu'nesia vahe'ma,"},{"book":"3 Mose","chapter":"21","verse":"19","text":"agamo'o azamo'ma fri'nenia vahero,"},{"book":"3 Mose","chapter":"21","verse":"20","text":"amage'na fagagi vahero, atupa vahero, avu havizahu vahero, namunke namanke vahero, agonknazamo haviza hu'nesia vahero, zmatrenke'za pristi eri'zana e'oriho."},{"book":"3 Mose","chapter":"21","verse":"21","text":"Hagi Aroni nagapinti fore hu'nesamoza zamavufagamo havizama hu'nesigeno'a, Ra Anumzamo'narera tevefina kresramna eme vuonanteho. Na'ankure agra avufgamo'a haviza hu'neankino, Ra Anumzamo'narera ofa eme osugahie."},{"book":"3 Mose","chapter":"21","verse":"22","text":"Hagi ana vahe'mo'za ruotage huno ruotage'tfama hu'nea ne'zane, ruotage'ma hu'nenia ne'zanema Ra Anumzamonare'ma eri'za esazana amane negahaze."},{"book":"3 Mose","chapter":"21","verse":"23","text":"Hianagi avufgamo'a haviza hu'nesimo'a, ruotage'ma hu'nefinka uravao osuge, kresramna vu itarera uravao osugahie. Ana'ma hanuno'a Nagri mono nona eri haviza hugahie. Na'ankure Ra Anumzamo'na zamazeri ruotage hu'noe."},{"book":"3 Mose","chapter":"21","verse":"24","text":"Mosese'a ana mika nanekea Aronine mofavre naga'ane, miko vahe'enena zamasmi'ne."}]}