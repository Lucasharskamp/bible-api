{"data":[{"book":"Kwan","chapter":"32","verse":"1","text":"Jo-Reuben gi jo-Gad, mane nigi kweth mag rombe kod dhok, noneno ni piny Jazer kod piny Gilead ne nigi lek maber mar pidho jamni."},{"book":"Kwan","chapter":"32","verse":"2","text":"Omiyo negibiro ir Musa gi Eliazar jadolo kod jotend oganda mar jo-Israel, mi giwachonegi niya,"},{"book":"Kwan","chapter":"32","verse":"3","text":"Piny motingʼo Ataroth, Dibon, Jazer, Nimra, Heshbon, Eleale, Sebam, Nebo kod Beon"},{"book":"Kwan","chapter":"32","verse":"4","text":"ma Jehova Nyasaye osekawo ka oganda mar jo-Israel neno en piny man-gi lek maber mar pidho jamni kendo ungʼeyo ni wan jotichu wan jopidh jamni."},{"book":"Kwan","chapter":"32","verse":"5","text":"Negiwachonegi niya, “Ka uyie kodwa, to miwauru pinyni wasumbiniu obed marwa mondo kik wakadh wadhi loka Jordan.”"},{"book":"Kwan","chapter":"32","verse":"6","text":"Musa nowacho ne jo-Gad kod jo-Reuben niya, “Bende jou nyalo dhi e lweny ka un to udongʼ ka?"},{"book":"Kwan","chapter":"32","verse":"7","text":"Angʼo momiyo unego chuny jo-Israel mondo kik dhi e piny ma Jehova Nyasaye osemiyogi?"},{"book":"Kwan","chapter":"32","verse":"8","text":"Ma e gima kwereu notimo kane aorogi kane wan Kadesh Barnea mondo gidhi ginon pinyno."},{"book":"Kwan","chapter":"32","verse":"9","text":"Kane gisechopo e Holo mar Eshkol mi giringo pinyno, negimiyo chuny jo-Israel onyosore mar dhi e piny mane Jehova Nyasaye osemiyogi."},{"book":"Kwan","chapter":"32","verse":"10","text":"Negitugo mirimb Jehova Nyasaye chiengʼno mi nokwongʼore kama:"},{"book":"Kwan","chapter":"32","verse":"11","text":"‘Nikech ok giseluwa gi chunygi duto, onge kata ngʼato achiel ma ja-higa piero ariyo kadhi nyime mane oa Misri mabiro neno piny mane asingora ka akwongʼora ne Ibrahim, Isaka kod Jakobo;"},{"book":"Kwan","chapter":"32","verse":"12","text":"onge ngʼato angʼata kuomgi manone pinyno makmana Kaleb wuod Jefune ma ja-Kenizi kod Joshua wuod Nun, nimar negiluwo bangʼ Jehova Nyasaye gi chunygi duto.’"},{"book":"Kwan","chapter":"32","verse":"13","text":"Jehova Nyasaye nokecho gi jo-Israel kendo nomiyo giwuotho alanda e thim kuom higni piero angʼwen, nyaka ogandani duto mane otimo marach e nyim Jehova Nyasaye notho."},{"book":"Kwan","chapter":"32","verse":"14","text":"“Un koth jorichogi, koro ubiro ira, kuchungʼ kar kwereu kendo umiyo mirimb Jehova Nyasaye medore kuom Israel."},{"book":"Kwan","chapter":"32","verse":"15","text":"Ka uweyo luwo Jehova Nyasaye, to obiro jwangʼo ogandani duto e thim kendo un ema ubiro miyo jogi rum.”"},{"book":"Kwan","chapter":"32","verse":"16","text":"Bangʼ kinde matin negidwogo ir Musa mi giwachone niya, “Dwaher gero dipo ne jambwa kod mier madongo mondo mondwa kod nyithindwa odagie."},{"book":"Kwan","chapter":"32","verse":"17","text":"To kata kamano waikore mar manore gi gige lweny kendo dhi gi jo-Israel wetewa e piny mane osingnegi. To mokwongo nyaka wager ne mondwa gi nyithindwa mier madongo mochiel motegno mondo ogengʼ-gi kuom wasigu."},{"book":"Kwan","chapter":"32","verse":"18","text":"Ok wanaduogi e miechwa nyaka wane ni jo-Israel duto oseyudo pinyno kaka pok margi."},{"book":"Kwan","chapter":"32","verse":"19","text":"Wan ok wanadwar mondo opognwa piny kodgi loka machielo mar aora Jordan nimar osepognwa lopwa yo wuok chiengʼ mar Jordan lokani.”"},{"book":"Kwan","chapter":"32","verse":"20","text":"Eka Musa nowachonegi niya, “Ka utimo kamano ma umanoru gi gige lweny e nyim Jehova Nyasaye,"},{"book":"Kwan","chapter":"32","verse":"21","text":"kendo ka un duto unudhi ka utingʼo gige lweny loka Jordan e nyim Jehova Nyasaye mi ubed kuno nyaka chop Jehova Nyasaye riemb wasike duto e nyime,"},{"book":"Kwan","chapter":"32","verse":"22","text":"ka uloyo pinyno e nyim Jehova Nyasaye, eka unuduogi kendo unubedi maonge ketho e nyim Jehova Nyasaye gi Israel. Kendo pinyni biro bedo pok maru e nyim Jehova Nyasaye."},{"book":"Kwan","chapter":"32","verse":"23","text":"“To ka ok utimo kamano, to ubiro timo richo e nyim Jehova Nyasaye; kendo bed ka ungʼeyo ni richou nofwenyre e lela."},{"book":"Kwan","chapter":"32","verse":"24","text":"Geruru mier madongo ne mondu gi nyithindu, kod dipo ne jambu, kendo nyaka utim kaka usesingoru.”"},{"book":"Kwan","chapter":"32","verse":"25","text":"Jo-Gad kod jo-Reuben nowacho ne Musa niya, “Wan jotichni, wabiro timo gima ruodhwa osechikowa."},{"book":"Kwan","chapter":"32","verse":"26","text":"Nyithindwa kod mondewa, rombwa kod dhowa biro dongʼ e miech Gilead ka."},{"book":"Kwan","chapter":"32","verse":"27","text":"To wan jotichni, ngʼato ka ngʼata ma jalweny biro ngʼado loka Jordan mondo oked e nyim Jehova Nyasaye mana kaka ruodhwa osechiko.”"},{"book":"Kwan","chapter":"32","verse":"28","text":"Omiyo Musa nomiyogi chik ka oorogi ir Eliazar jadolo, kod Joshua wuod Nun kaachiel gi jotend dhout Israel."},{"book":"Kwan","chapter":"32","verse":"29","text":"Nowachonegi niya, “Ka jo-Gad kod jo-Reuben noidh kaachiel kodu Jordan e nyim Jehova Nyasaye, ka ngʼato ka ngʼato omanore mar kedo, to bangʼ ka useloyo piny, to unumigi piny Gilead kaka pok margi."},{"book":"Kwan","chapter":"32","verse":"30","text":"To ka ok giidho kaachiel kodu ka gimanore gi gige lweny, to nyaka gikaw pok mag-gi kaachiel kodu Kanaan.”"},{"book":"Kwan","chapter":"32","verse":"31","text":"Jo-Gad kod jo-Reuben nodwoko niya, “Jotichni biro timo kaka Jehova Nyasaye osewacho."},{"book":"Kwan","chapter":"32","verse":"32","text":"Wabiro ngʼado ka wadhi loka Kanaan e nyim Jehova Nyasaye ka wamanore gi gige lweny, to pok ma wabiro yudo biro bedo loka koni mar Jordan.”"},{"book":"Kwan","chapter":"32","verse":"33","text":"Eka Musa nomiyo jo-Gad, jo-Reuben kod nus mar dhood Manase wuod Josef pinyruodh Sihon ma ruodh jo-Amor kod pinyruodh Og ma ruodh Bashan; pinyno duto kaachiel gi miechgi kod gwenge molworogi."},{"book":"Kwan","chapter":"32","verse":"34","text":"Jo-Gad nogero mier madongo motegno kaka Dibon, Ataroth, Aroer,"},{"book":"Kwan","chapter":"32","verse":"35","text":"Atroth Shofan, Jazer, Jogbeha,"},{"book":"Kwan","chapter":"32","verse":"36","text":"Beth Nimra kod Beth Haran, kendo negigero dipo ne jambgi."},{"book":"Kwan","chapter":"32","verse":"37","text":"Joka Reuben nogero Heshbon, Eleale kod Kiriathaim,"},{"book":"Kwan","chapter":"32","verse":"38","text":"kaachiel gi Nebo kod Baal Meon (nyingegi noduog oloki achien) kod Sibma. Mier madongo mane gigero negimiyo nying mamoko."},{"book":"Kwan","chapter":"32","verse":"39","text":"Nyikwa Makir wuod Manase nodhi Gilead, moloyo dalano mi giriembo jo-Amor mane oyudo odak kanyo."},{"book":"Kwan","chapter":"32","verse":"40","text":"Omiyo Musa nochiwo Gilead e lwet jo-Makir, ma nyikwa Manase, kendo negidak kanyo."},{"book":"Kwan","chapter":"32","verse":"41","text":"Jair ma nyakwar Manase nodhi mokawo mier madongo mane ni kanyo, kendo nochako kanyo ni Havoth Jair."},{"book":"Kwan","chapter":"32","verse":"42","text":"Noba nomonjo Kenath kod mier molwore kendo nochake nyinge owuon miluongo ni Noba."}]}