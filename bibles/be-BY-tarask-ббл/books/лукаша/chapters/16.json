{"data":[{"book":"ЛУКАША","chapter":"16","verse":"1","text":"Сказаў жа і вучням Сваім: адзін чалавек быў багаты і меў упраўніка, на якога данесьлі яму, што распускае маёмасьць ягоную;"},{"book":"ЛУКАША","chapter":"16","verse":"2","text":"і паклікаўшы яго, сказаў яму: што гэта я чую пра цябе?"},{"book":"ЛУКАША","chapter":"16","verse":"3","text":"Тады ўпраўнік сказаў сам сабе: што мне рабіць? гаспадар мой адбірае ў мяне ўправу над домам: капаць не магу, прасіць саромеюся;"},{"book":"ЛУКАША","chapter":"16","verse":"4","text":"ведаю, што зрабіць, каб прынялі мяне ў дамы свае, калі адхілены буду ад управы над домам."},{"book":"ЛУКАША","chapter":"16","verse":"5","text":"І паклікаўшы даўжнікоў гаспадара свайго, кожнага паасобку, сказаў першаму: колькі ты вінен гаспадару майму?"},{"book":"ЛУКАША","chapter":"16","verse":"6","text":"Той сказаў: сто мераў алею. І сказаў яму: вазьмі тваю расьпіску і сядай, хутчэй напішы: пяцьдзясят."},{"book":"ЛУКАША","chapter":"16","verse":"7","text":"Потым другому сказаў: а ты колькі вінен? той сказаў: сто мераў пшаніцы. І сказаў яму: вазьмі тваю расьпіску і напішы: восемдзесят."},{"book":"ЛУКАША","chapter":"16","verse":"8","text":"І пахваліў гаспадар упраўніка нявернага, што абачліва зрабіў; бо сыны веку гэтага здагадлівейшыя за сыноў сьвету ў сваім родзе."},{"book":"ЛУКАША","chapter":"16","verse":"9","text":"І я кажу вам: набывайце сабе сяброў багацьцем няправедным, каб яны, калі зубожыцеся, прынялі вас у вечныя сялібы."},{"book":"ЛУКАША","chapter":"16","verse":"10","text":"Верны ў малым і ў вялікім верны, а няверны ў малым няверны і ў вялікім."},{"book":"ЛУКАША","chapter":"16","verse":"11","text":"Дык вось, калі вы ў няправедным багацьці ня былі верныя, хто даверыць вам сапраўднае?"},{"book":"ЛУКАША","chapter":"16","verse":"12","text":"І калі ў чужым ня былі верныя, хто дасьць вам вашае?"},{"book":"ЛУКАША","chapter":"16","verse":"13","text":"Ніякі слуга ня можа служыць двум гаспадарам, бо альбо аднаго будзе ненавідзець, а другога любіць; альбо аднаму пачне рупліва дагаджаць, а пра другога ня дбаць. Ня можаце служыць Богу і мамоне."},{"book":"ЛУКАША","chapter":"16","verse":"14","text":"Чулі ўсё гэта і фарысэі, якія былі срэбралюбцы, і яны сьмяяліся зь Яго."},{"book":"ЛУКАША","chapter":"16","verse":"15","text":"Ён сказаў ім: вы аказваеце сябе праведнікамі перад людзьмі, але Бог ведае сэрцы вашыя: бо, што высока ў людзей, тое брыдота перад Богам."},{"book":"ЛУКАША","chapter":"16","verse":"16","text":"Закон і прарокі да Яна; з гэтага часу Царства Божае зьвястуецца, і кожны з намогаю ўваходзіць у яго."},{"book":"ЛУКАША","chapter":"16","verse":"17","text":"Але хутчэй неба і зямля мінуцца, чым адна рыска з закону прападзе."},{"book":"ЛУКАША","chapter":"16","verse":"18","text":"Кожны, хто разводзіцца з жонкай сваёю і жэніцца зь іншаю, чыніць пералюб; і кожны, хто жэніцца з разьведзенай з мужам, чыніць пералюб."},{"book":"ЛУКАША","chapter":"16","verse":"19","text":"Нейкі чалавек быў багаты, апранаўся ў парфіру і вісон і кожны дзень банкетаваў раскошна."},{"book":"ЛУКАША","chapter":"16","verse":"20","text":"Быў таксама нейкі жабрак, на імя Лазар, які ляжаў каля варотаў ягоных ў струпах"},{"book":"ЛУКАША","chapter":"16","verse":"21","text":"і хацеў накарміцца крошкамі, што падалі са стала багацея, і сабакі праходзілі і лізалі струпы ягоныя."},{"book":"ЛУКАША","chapter":"16","verse":"22","text":"Памёр жабрак і ўзьнесены быў анёламі на ўлоньне Абрагамавае; памёр і багаты, і пахавалі яго;"},{"book":"ЛУКАША","chapter":"16","verse":"23","text":"і ў пекле, ужо ў пакутах, ён узьвёў вочы свае, убачыў удалечыні Абрагама і Лазара на ўлоньні ягоным,"},{"book":"ЛУКАША","chapter":"16","verse":"24","text":"і загаласіўшы, сказаў: Войча Абрагаме! умілажалься сэрцам зь мяне і пашлі Лазара, каб умачыў канец пальца свайго ў ваду і ахаладзіў язык мой, бо я пакутую ў полымі гэтым."},{"book":"ЛУКАША","chapter":"16","verse":"25","text":"Але Абрагам сказаў: дзіця! згадай, што ты атрымаў ужо добраснае тваё ў жыцьці тваім, а Лазар ліхое; і цяпер ён тут суцяшаецца, а ты пакутуеш;"},{"book":"ЛУКАША","chapter":"16","verse":"26","text":"і звыш таго паміж намі і вамі пакладзена вялізная прорва, так што тыя, хто хоча перайсьці адсюль да вас, ня могуць, гэтак сама і адтуль да нас не пераходзяць."},{"book":"ЛУКАША","chapter":"16","verse":"27","text":"Тады сказаў ён: дык прашу цябе, войча, пашлі яго ў дом бацькі майго,"},{"book":"ЛУКАША","chapter":"16","verse":"28","text":"бо ў мяне пяць братоў: хай ён засьведчыць ім, каб і яны ня прыйшлі ў гэтае месца пакуты."},{"book":"ЛУКАША","chapter":"16","verse":"29","text":"Абрагам сказаў яму: у іх ёсьць Майсей і прарокі; хай слухаюцца іх."},{"book":"ЛУКАША","chapter":"16","verse":"30","text":"А ён сказаў: не, войча Абрагаме! але калі хто зь мёртвых прыйдзе да іх, пакаюцца."},{"book":"ЛУКАША","chapter":"16","verse":"31","text":"Тады Абрагам сказаў яму: калі Майсея і прарокаў ня слухаюцца, дык, калі б хто і зь мёртвых уваскрэс, не павераць."}]}