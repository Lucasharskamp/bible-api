{"data":[{"book":"2 Samuel","chapter":"5","verse":"1","text":"Dhout Israel duto nobiro Hebron ir Daudi ma giwacho niya, “Wan ringreni kendo wan remo achiel."},{"book":"2 Samuel","chapter":"5","verse":"2","text":"E ndalo mokadho, kane pod Saulo ruodhwa in ema ne itelo ni jo-Israel e lwenjegi. Kendo Jehova Nyasaye nowachoni niya, ‘In ema nibed jakwadh joga Israel, kendo inibed jatendgi.’ ”"},{"book":"2 Samuel","chapter":"5","verse":"3","text":"Kane jodong Israel duto osebiro Hebron ir Ruoth Daudi notimo kodgi winjruok e nyim Jehova Nyasaye, kendo ne giwiro Daudi mondo obed ruodh Israel."},{"book":"2 Samuel","chapter":"5","verse":"4","text":"Daudi ne ja-higni piero adek kane obedo ruoth, kendo nobedo e loch kuom higni piero angʼwen."},{"book":"2 Samuel","chapter":"5","verse":"5","text":"Ne en e loch kuom higni abiriyo gi dweche auchiel ka en ruodh Juda kodak Hebron kendo ne en ruodh Israel gi Juda kodak Jerusalem kuom higni piero adek gadek."},{"book":"2 Samuel","chapter":"5","verse":"6","text":"Ruoth gi joge nodhi Jerusalem momonjo jo-Jebus mane odak kanyo. Jo-Jebus nowacho ni Daudi niya, “Ok inidonj ka; kata mana muofuni gi rangʼonde notami donjo.” Negiparo niya, “Daudi ok nyal donjo kanyo.”"},{"book":"2 Samuel","chapter":"5","verse":"7","text":"To kata kamano Daudi noloyogi mokawo ohinga mar Sayun, ma en Dala Maduongʼ mar Daudi."},{"book":"2 Samuel","chapter":"5","verse":"8","text":"Chiengʼno Daudi nowacho niya, “Ngʼato angʼata madwaro loyo jo-Jebus nyaka kadh e otuchi ma pi kadhogo eka dochop kuom rangʼonde gi muofni, ma gin jowasik Daudi.” Mano ema omiyo nowach ni muofni gi rongʼonde ok nodonj e dala ruoth."},{"book":"2 Samuel","chapter":"5","verse":"9","text":"Eka Daudi nodak e dala mochiel gi ohinga moluonge ni Dala Maduongʼ mar Daudi. Nogere kolwore gi ohinga motegno gi yo ka iye."},{"book":"2 Samuel","chapter":"5","verse":"10","text":"Kendo nomedo bedo gi teko ahinya, nikech Jehova Nyasaye Maratego ne ni kode."},{"book":"2 Samuel","chapter":"5","verse":"11","text":"Koro Hiram ruodh Turo nooro joote ir Daudi ka gitingʼo sirni mag yiend sida gi jopa bao kod jogedo mag kite, kendo negigero dala ruoth ni Daudi."},{"book":"2 Samuel","chapter":"5","verse":"12","text":"Kendo Daudi nongʼeyo ni Jehova Nyasaye osegure kaka ruodh Israel kendo osetingʼo pinyruodhe malo mana nikech joge Israel."},{"book":"2 Samuel","chapter":"5","verse":"13","text":"Bangʼ kane osedar Hebron, Daudi nokendo monde kaachiel kod mon mamoko Jerusalem kendo nonywolone yawuowi gi nyiri mangʼeny."},{"book":"2 Samuel","chapter":"5","verse":"14","text":"Magi e nying nyithindo mane onywolo ka en Jerusalem: Shamua, Shobab, Nathan, Solomon,"},{"book":"2 Samuel","chapter":"5","verse":"15","text":"Ibhar, Elishua, Nefeg, Jafia,"},{"book":"2 Samuel","chapter":"5","verse":"16","text":"Elishama, Eliada kod Elifelet."},{"book":"2 Samuel","chapter":"5","verse":"17","text":"Kane jo-Filistia owinjo ni Daudi osewir bedo ruodh jo-Israel, negiwuok kar rombgi, mondo gidware, to Daudi nowinjo wachno omiyo nowuok modhi kama ochiel motegno."},{"book":"2 Samuel","chapter":"5","verse":"18","text":"Koro jo-Filistia nosebiro ma gimonjo holo mar Refaim;"},{"book":"2 Samuel","chapter":"5","verse":"19","text":"omiyo Daudi nopenjo Jehova Nyasaye niya, “bende anyalo dhi mondo amonj jo-Filistia? Bende iniketgi e lweta?”"},{"book":"2 Samuel","chapter":"5","verse":"20","text":"Omiyo Daudi nodhi Baal Perazim kendo noloyogi kanyo. Nowacho niya, “Kaka pi muomo, e kaka Jehova Nyasaye osemwomore ni wasika e nyima.” Mano emomiyo kanyo nochak ni Baal-Perizim."},{"book":"2 Samuel","chapter":"5","verse":"21","text":"Jo-Filistia noweyo nyisechegi kanyo kendo Daudi gi joge notingʼo gi modhigo."},{"book":"2 Samuel","chapter":"5","verse":"22","text":"Jo-Filistia nochako oyworo ni lweny e holo mar Refaim;"},{"book":"2 Samuel","chapter":"5","verse":"23","text":"omiyo Daudi nopenjo Jehova Nyasaye wach kendo Jehova Nyasaye nodwoke niya, “Kik ichomgi tir lwor gi yo ka ngʼegi kendo imonjgi kama omanyore gi omburi."},{"book":"2 Samuel","chapter":"5","verse":"24","text":"Kiwinjo ka wi omburi yiengni, iwuog mapiyo nikech mano biro nyiso ni Jehova Nyasaye osetelo e nyimi mondo otiek jolweny mag jo-Filistia.”"},{"book":"2 Samuel","chapter":"5","verse":"25","text":"Omiyo Daudi notimo kaka Jehova Nyasaye nochike, mi nonego jo-Filistia kochakore Gibeon nyaka Gezer."}]}