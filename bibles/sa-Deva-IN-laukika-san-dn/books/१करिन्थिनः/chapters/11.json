{"data":[{"book":"१ करिन्थिनः","chapter":"11","verse":"1","text":"हे भ्रातरः, यूयं सर्व्वस्मिन् कार्य्ये मां स्मरथ मया च यादृगुपदिष्टास्तादृगाचरथैतत्कारणात् मया प्रशंसनीया आध्बे।"},{"book":"१ करिन्थिनः","chapter":"11","verse":"2","text":"तथापि ममैषा वाञ्छा यद् यूयमिदम् अवगता भवथ,"},{"book":"१ करिन्थिनः","chapter":"11","verse":"3","text":"एकैकस्य पुरुषस्योत्तमाङ्गस्वरूपः ख्रीष्टः, योषितश्चोत्तमाङ्गस्वरूपः पुमान्, ख्रीष्टस्य चोत्तमाङ्गस्वरूप ईश्वरः।"},{"book":"१ करिन्थिनः","chapter":"11","verse":"4","text":"अपरम् आच्छादितोत्तमाङ्गेन येन पुंसा प्रार्थना क्रियत ईश्वरीयवाणी कथ्यते वा तेन स्वीयोत्तमाङ्गम् अवज्ञायते।"},{"book":"१ करिन्थिनः","chapter":"11","verse":"5","text":"अनाच्छादितोत्तमाङ्गया यया योषिता च प्रार्थना क्रियत ईश्वरीयवाणी कथ्यते वा तयापि स्वीयोत्तमाङ्गम् अवज्ञायते यतः सा मुण्डितशिरःसदृशा।"},{"book":"१ करिन्थिनः","chapter":"11","verse":"6","text":"अनाच्छादितमस्तका या योषित् तस्याः शिरः मुण्डनीयमेव किन्तु योषितः केशच्छेदनं शिरोमुण्डनं वा यदि लज्जाजनकं भवेत् तर्हि तया स्वशिर आच्छाद्यतां।"},{"book":"१ करिन्थिनः","chapter":"11","verse":"7","text":"पुमान् ईश्वरस्य प्रतिमूर्त्तिः प्रतितेजःस्वरूपश्च तस्मात् तेन शिरो नाच्छादनीयं किन्तु सीमन्तिनी पुंसः प्रतिबिम्बस्वरूपा।"},{"book":"१ करिन्थिनः","chapter":"11","verse":"8","text":"यतो योषातः पुमान् नोदपादि किन्तु पुंसो योषिद् उदपादि।"},{"book":"१ करिन्थिनः","chapter":"11","verse":"9","text":"अधिकन्तु योषितः कृते पुंसः सृष्टि र्न बभूव किन्तु पुंसः कृते योषितः सृष्टि र्बभूव।"},{"book":"१ करिन्थिनः","chapter":"11","verse":"10","text":"इति हेतो र्दूतानाम् आदराद् योषिता शिरस्यधीनतासूचकम् आवरणं धर्त्तव्यं।"},{"book":"१ करिन्थिनः","chapter":"11","verse":"11","text":"तथापि प्रभो र्विधिना पुमांसं विना योषिन्न जायते योषितञ्च विना पुमान् न जायते।"},{"book":"१ करिन्थिनः","chapter":"11","verse":"12","text":"यतो यथा पुंसो योषिद् उदपादि तथा योषितः पुमान् जायते, सर्व्ववस्तूनि चेश्वराद् उत्पद्यन्ते।"},{"book":"१ करिन्थिनः","chapter":"11","verse":"13","text":"युष्माभिरेवैतद् विविच्यतां, अनावृतया योषिता प्रार्थनं किं सुदृश्यं भवेत्?"},{"book":"१ करिन्थिनः","chapter":"11","verse":"14","text":"पुरुषस्य दीर्घकेशत्वं तस्य लज्जाजनकं, किन्तु योषितो दीर्घकेशत्वं तस्या गौरवजनकं"},{"book":"१ करिन्थिनः","chapter":"11","verse":"15","text":"यत आच्छादनाय तस्यै केशा दत्ता इति किं युष्माभिः स्वभावतो न शिक्ष्यते?"},{"book":"१ करिन्थिनः","chapter":"11","verse":"16","text":"अत्र यदि कश्चिद् विवदितुम् इच्छेत् तर्ह्यस्माकम् ईश्वरीयसमितीनाञ्च तादृशी रीति र्न विद्यते।"},{"book":"१ करिन्थिनः","chapter":"11","verse":"17","text":"युष्माभि र्न भद्राय किन्तु कुत्सिताय समागम्यते तस्माद् एतानि भाषमाणेन मया यूयं न प्रशंसनीयाः।"},{"book":"१ करिन्थिनः","chapter":"11","verse":"18","text":"प्रथमतः समितौ समागतानां युष्माकं मध्ये भेदाः सन्तीति वार्त्ता मया श्रूयते तन्मध्ये किञ्चित् सत्यं मन्यते च।"},{"book":"१ करिन्थिनः","chapter":"11","verse":"19","text":"यतो हेतो र्युष्मन्मध्ये ये परीक्षितास्ते यत् प्रकाश्यन्ते तदर्थं भेदै र्भवितव्यमेव।"},{"book":"१ करिन्थिनः","chapter":"11","verse":"20","text":"एकत्र समागतै र्युष्माभिः प्रभावं भेाज्यं भुज्यत इति नहि;"},{"book":"१ करिन्थिनः","chapter":"11","verse":"21","text":"यतो भोजनकाले युष्माकमेकैकेन स्वकीयं भक्ष्यं तूर्णं ग्रस्यते तस्माद् एको जनो बुभुक्षितस्तिष्ठति, अन्यश्च परितृप्तो भवति।"},{"book":"१ करिन्थिनः","chapter":"11","verse":"22","text":"भोजनपानार्थं युष्माकं किं वेश्मानि न सन्ति? युष्माभि र्वा किम् ईश्वरस्य समितिं तुच्छीकृत्य दीना लोका अवज्ञायन्ते? इत्यनेन मया किं वक्तव्यं? यूयं किं मया प्रशंसनीयाः? एतस्मिन् यूयं न प्रशंसनीयाः।"},{"book":"१ करिन्थिनः","chapter":"11","verse":"23","text":"प्रभुतो य उपदेशो मया लब्धो युष्मासु समर्पितश्च स एषः।"},{"book":"१ करिन्थिनः","chapter":"11","verse":"24","text":"परकरसमर्पणक्षपायां प्रभु र्यीशुः पूपमादायेश्वरं धन्यं व्याहृत्य तं भङ्क्त्वा भाषितवान् युष्माभिरेतद् गृह्यतां भुज्यताञ्च तद् युष्मत्कृते भग्नं मम शरीरं; मम स्मरणार्थं युष्माभिरेतत् क्रियतां।"},{"book":"१ करिन्थिनः","chapter":"11","verse":"25","text":"पुनश्च भेजनात् परं तथैव कंसम् आदाय तेनोक्तं कंसोऽयं मम शोणितेन स्थापितो नूतननियमः; यतिवारं युष्माभिरेतत् पीयते ततिवारं मम स्मरणार्थं पीयतां।"},{"book":"१ करिन्थिनः","chapter":"11","verse":"26","text":"यतिवारं युष्माभिरेष पूपो भुज्यते भाजनेनानेन पीयते च ततिवारं प्रभोरागमनं यावत् तस्य मृत्युः प्रकाश्यते।"},{"book":"१ करिन्थिनः","chapter":"11","verse":"27","text":"अपरञ्च यः कश्चिद् अयोग्यत्वेन प्रभोरिमं पूपम् अश्नाति तस्यानेन भाजनेन पिवति च स प्रभोः कायरुधिरयो र्दण्डदायी भविष्यति।"},{"book":"१ करिन्थिनः","chapter":"11","verse":"28","text":"तस्मात् मानवेनाग्र आत्मान परीक्ष्य पश्चाद् एष पूपो भुज्यतां कंसेनानेन च पीयतां।"},{"book":"१ करिन्थिनः","chapter":"11","verse":"29","text":"येन चानर्हत्वेन भुज्यते पीयते च प्रभोः कायम् अविमृशता तेन दण्डप्राप्तये भुज्यते पीयते च।"},{"book":"१ करिन्थिनः","chapter":"11","verse":"30","text":"एतत्कारणाद् युष्माकं भूरिशो लोका दुर्ब्बला रोगिणश्च सन्ति बहवश्च महानिद्रां गताः।"},{"book":"१ करिन्थिनः","chapter":"11","verse":"31","text":"अस्माभि र्यद्यात्मविचारोऽकारिष्यत तर्हि दण्डो नालप्स्यत;"},{"book":"१ करिन्थिनः","chapter":"11","verse":"32","text":"किन्तु यदास्माकं विचारो भवति तदा वयं जगतो जनैः समं यद् दण्डं न लभामहे तदर्थं प्रभुना शास्तिं भुंज्महे।"},{"book":"१ करिन्थिनः","chapter":"11","verse":"33","text":"हे मम भ्रातरः, भोजनार्थं मिलितानां युष्माकम् एकेनेतरोऽनुगृह्यतां।"},{"book":"१ करिन्थिनः","chapter":"11","verse":"34","text":"यश्च बुभुक्षितः स स्वगृहे भुङ्क्तां। दण्डप्राप्तये युष्माभि र्न समागम्यतां। एतद्भिन्नं यद् आदेष्टव्यं तद् युष्मत्समीपागमनकाले मयादेक्ष्यते।"}]}