{"data":[{"book":"2 Maũndũ ma Matukũ ma Tene","chapter":"11","verse":"1","text":"Rĩrĩa Rehoboamu aakinyire Jerusalemu, akĩũngania andũ a kuuma nyũmba ya Juda na Benjamini, andũ a kũrũa mbaara 180,000, nĩgeetha makarũe na Isiraeli, nĩguo macookerie Rehoboamu ũthamaki."},{"book":"2 Maũndũ ma Matukũ ma Tene","chapter":"11","verse":"2","text":"No rĩrĩ, kiugo kĩa Jehova gĩgĩkinyĩra Shemaia mũndũ wa Ngai, akĩĩrwo atĩrĩ,"},{"book":"2 Maũndũ ma Matukũ ma Tene","chapter":"11","verse":"3","text":"“Thiĩ wĩre Rehoboamu mũrũ wa Solomoni mũthamaki wa Juda, na wĩre andũ a Isiraeli othe kũu Juda na Benjamini atĩrĩ,"},{"book":"2 Maũndũ ma Matukũ ma Tene","chapter":"11","verse":"4","text":"‘Jehova ekuuga ũũ: Tigai kwambata mũkahũũrane na ariũ a ithe wanyu. O mũndũ wothe wanyu nĩacooke mũciĩ, nĩgũkorwo nĩ niĩ njĩkĩte ũndũ ũyũ.’ ” Nĩ ũndũ ũcio magĩathĩkĩra ciugo cia Jehova na magĩtiganĩria ũhoro wa gũthiĩ kũhithũkĩra Jeroboamu."},{"book":"2 Maũndũ ma Matukũ ma Tene","chapter":"11","verse":"5","text":"Rehoboamu agĩtũũra Jerusalemu na agĩaka matũũra ma ũgitĩri kũu Juda, namo nĩ maya:"},{"book":"2 Maũndũ ma Matukũ ma Tene","chapter":"11","verse":"6","text":"Bethilehemu, na Etamu, na Tekoa,"},{"book":"2 Maũndũ ma Matukũ ma Tene","chapter":"11","verse":"7","text":"na Bethi-Zuru, na Soko, na Adulamu,"},{"book":"2 Maũndũ ma Matukũ ma Tene","chapter":"11","verse":"8","text":"na Gathu, na Maresha, na Zifu,"},{"book":"2 Maũndũ ma Matukũ ma Tene","chapter":"11","verse":"9","text":"na Adoraimu, na Lakishi, na Azeka,"},{"book":"2 Maũndũ ma Matukũ ma Tene","chapter":"11","verse":"10","text":"na Zora, na Aijaloni, na Hebironi. Maya maarĩ matũũra manene mairigĩirwo na thingo cia hinya kũu Juda na Benjamini."},{"book":"2 Maũndũ ma Matukũ ma Tene","chapter":"11","verse":"11","text":"Agĩĩkĩra ũgitĩri wamo hinya na akĩiga anene a mbũtũ cia mbaara kuo, o hamwe na mĩthiithũ ya irio, na maguta ma mĩtamaiyũ, na ndibei."},{"book":"2 Maũndũ ma Matukũ ma Tene","chapter":"11","verse":"12","text":"Nĩaigire ngo na matimũ matũũra-inĩ macio manene, na agĩtũma magĩe hinya mũno. Nĩ ũndũ ũcio Juda na Benjamini gũgĩtuĩka gwake."},{"book":"2 Maũndũ ma Matukũ ma Tene","chapter":"11","verse":"13","text":"Nao athĩnjĩri-Ngai na Alawii kuuma ngʼongo ciao ciothe kũu Isiraeli guothe maarĩ mwena wake."},{"book":"2 Maũndũ ma Matukũ ma Tene","chapter":"11","verse":"14","text":"Nĩgũkorwo Alawii nĩmatiganĩirie ũrĩithio wao na indo ciothe, magĩũka Juda na Jerusalemu, nĩgũkorwo Jeroboamu na ariũ ake nĩmamagiririe kũruta wĩra ta athĩnjĩri-Ngai a Jehova."},{"book":"2 Maũndũ ma Matukũ ma Tene","chapter":"11","verse":"15","text":"Nake agĩthuura athĩnjĩri-ngai ake mwene nĩ ũndũ wa kũndũ kũrĩa gũtũũgĩru, na nĩ ũndũ wa kũrutĩra magongona mĩhianano ya mbũri na ya njaũ ĩrĩa aathondekete."},{"book":"2 Maũndũ ma Matukũ ma Tene","chapter":"11","verse":"16","text":"Andũ othe a kuuma kũrĩ o mũhĩrĩga wa Isiraeli arĩa maahaarĩirie ngoro ciao kũmaatha Jehova, Ngai wa Isiraeli, magĩkĩrũmĩrĩra Alawii nginya Jerusalemu makarutĩre Jehova Ngai wa maithe mao magongona."},{"book":"2 Maũndũ ma Matukũ ma Tene","chapter":"11","verse":"17","text":"Makĩongerera ũthamaki wa Juda hinya na makĩnyiitĩrĩra Rehoboamu mũrũ wa Solomoni handũ ha mĩaka ĩtatũ, na ihinda rĩu nĩmathiiaga na mĩthiĩre ya Daudi na ya Solomoni."},{"book":"2 Maũndũ ma Matukũ ma Tene","chapter":"11","verse":"18","text":"Nake Rehoboamu nĩahikirie Mahalathu, ũrĩa warĩ mwarĩ wa mũriũ wa Daudi wetagwo Jerimothu na wa Abihaili mwarĩ wa mũrũ wa Jesii wetagwo Eliabu."},{"book":"2 Maũndũ ma Matukũ ma Tene","chapter":"11","verse":"19","text":"Nake akĩmũciarĩra aanake aya: Jeushu, na Shemaria, na Zahamu."},{"book":"2 Maũndũ ma Matukũ ma Tene","chapter":"11","verse":"20","text":"Ningĩ akĩhikia Maaka mwarĩ wa Abisalomu, ũrĩa wamũciarĩire Abija, na Atai, na Ziza na Shelomithu."},{"book":"2 Maũndũ ma Matukũ ma Tene","chapter":"11","verse":"21","text":"Rehoboamu nĩendire Maaka mwarĩ wa Abisalomu gũkĩra atumia arĩa angĩ othe na gũkĩra thuriya ciake ciothe. Atumia ake othe maarĩ 18 na thuriya 60, ciana cia aanake 28, na cia airĩtu 60."},{"book":"2 Maũndũ ma Matukũ ma Tene","chapter":"11","verse":"22","text":"Rehoboamu nĩathuurire Abija mũrũ wa Maaka atuĩke mũriũ mũnene wa ariũ a ithe acio angĩ nĩgeetha akaamũtua mũthamaki."},{"book":"2 Maũndũ ma Matukũ ma Tene","chapter":"11","verse":"23","text":"Nĩatũmĩrire ũũgĩ, akĩhurunjĩra ariũ ake amwe ngʼongo-inĩ ciothe cia Juda na Benjamini, na akĩmahurunjĩra matũũra-inĩ mothe manene marĩa maarĩ mairigĩre. Nĩamaheire mĩthiithũ mĩiganu, na akĩmacarĩria o mũndũ atumia aingĩ."}]}