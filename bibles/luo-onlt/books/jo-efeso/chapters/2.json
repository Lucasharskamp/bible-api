{"data":[{"book":"Jo-Efeso","chapter":"2","verse":"1","text":"Un to ne utho e timbeu ma ok kare kod richou,"},{"book":"Jo-Efeso","chapter":"2","verse":"2","text":"mane udakie ka uluwo timbe piny, kod timbe ruodh pinyni man-gi loch e kor polo, ma bende tekone tiyo e chuny joma ok winj wach Nyasaye."},{"book":"Jo-Efeso","chapter":"2","verse":"3","text":"Adier, chon waduto ne wachal kodgi, ka watimo gik mangima mar dhano dwaro, kendo waluwo gombo kod paro mag ringruok. Wan bende, e kitwa, mana kaka ji mamoko, ne wan e bwo mirima."},{"book":"Jo-Efeso","chapter":"2","verse":"4","text":"To kuom hera maduongʼ mane Nyasaye oherowago kod kechne mogundho,"},{"book":"Jo-Efeso","chapter":"2","verse":"5","text":"nomiyo wabedo mangima kuom Kristo, kata obedo ni ne watho nikech kethowa, osewaru kuom ngʼwono."},{"book":"Jo-Efeso","chapter":"2","verse":"6","text":"Kendo Nyasaye nochierowa gi Kristo, momiyo wabet kode e duongʼ mar polo ei Kristo Yesu,"},{"book":"Jo-Efeso","chapter":"2","verse":"7","text":"mondo eka onyisgo tienge duto mabiro mwandu mar ngʼwonone mokalo apima, ma wabiro yudo kuom kech mosekechowago kuom Kristo Yesu."},{"book":"Jo-Efeso","chapter":"2","verse":"8","text":"Nikech kuom ngʼwono, useyudo warruok kuom yie, to ok nikech tim maber moro amora musetimo. En mich ma Nyasaye chiwo nono,"},{"book":"Jo-Efeso","chapter":"2","verse":"9","text":"ok kuom tich ngʼato maber, mondo mi ngʼato kik sungre."},{"book":"Jo-Efeso","chapter":"2","verse":"10","text":"Mano timore nikech wan chwech Nyasaye, manochweyo kuom Kristo Yesu mondo otim timbe mabeyo, ma Nyasaye owuon ema nosechano chon mondo watim."},{"book":"Jo-Efeso","chapter":"2","verse":"11","text":"Kuom mano paruru ni chon ne un joma ok jo-Yahudi kuom nywol kendo ne iluongou ni “joma ok oter nyangu” gi jogo maluongore ni “oter nyangu” (mano motim e ringruok gi lwet ji);"},{"book":"Jo-Efeso","chapter":"2","verse":"12","text":"paruru bende ni kindeno ne upogoru gi Kristo, kendo ne uonge e kanyakla mar jo-Israel, bende ne un welo kuom singruok mar winjruok, ne uonge kata gi geno kuom Nyasaye e pinyni."},{"book":"Jo-Efeso","chapter":"2","verse":"13","text":"To koro, kuom Kristo Yesu, un ma yande un mabor, koro osekelu machiegni kuom remb Kristo."},{"book":"Jo-Efeso","chapter":"2","verse":"14","text":"Kristo owuon e kwe marwa, nikech oseriwo jo-Yahudi gi joma ok jo-Yahudi obedo gimoro achiel kochiwo ringre owuon kendo osemuko ohinga mar sigu mane opogowa,"},{"book":"Jo-Efeso","chapter":"2","verse":"15","text":"kosetieko chike kod dwarone duto e ringre. Notimo kamano mondo ochwe dhano achiel manyien kuome owuon, kar ji ariyogo, mondo okelgo kwe,"},{"book":"Jo-Efeso","chapter":"2","verse":"16","text":"kendo kuom ringruok achielni oriwgo ogendini ariyogi gi Nyasaye kuom msalaba mane oketho sigu mane ni e kindgi."},{"book":"Jo-Efeso","chapter":"2","verse":"17","text":"Nobiro moyalo kwe ne un mane un mabor, kendo oyalo kwe ni jogo mane ni machiegni."},{"book":"Jo-Efeso","chapter":"2","verse":"18","text":"Nikech kuome waduto koro wan gi yo mwachopogo ir Wuoro, kuom Roho achiel."},{"book":"Jo-Efeso","chapter":"2","verse":"19","text":"Emomiyo, koro ok un welo kata jodak, to un oganda achiel gi jomaler duto, kendo jood Nyasaye,"},{"book":"Jo-Efeso","chapter":"2","verse":"20","text":"moger e mise achiel mar joote gi jonabi; ka Kristo Yesu owuon e rariw."},{"book":"Jo-Efeso","chapter":"2","verse":"21","text":"Kuome ema gedo duto oriwore kaachiel kendo dongo mibed hekalu maler man kuom Ruoth."},{"book":"Jo-Efeso","chapter":"2","verse":"22","text":"Kendo kuome ema un bende igeroue kaachiel mondo udok kar dak mar Nyasaye kuom Rohone."}]}