{"data":[{"book":"Ugubukulo","chapter":"22","verse":"1","text":"Kangi mtumu wa kunani kwa Chapanga anilangisi mfuleni wa manji ga wumi wewing'asima ngati chilolilo, gegihuma pachigoda cha unkosi cha Chapanga na Mwanalimbelele."},{"book":"Ugubukulo","chapter":"22","verse":"2","text":"Mfuleni wenuwo wahelela munjila yikulu ya muji. Pamuhana ya mfuleni wenuwo kwavili na mkongo wa wumi wewipambika matunda mala kumi na zivili kwa mwaka, ndi kila mwehi na mahamba gaki ndi mtela wa kuvalamisa vandu va milima yoha."},{"book":"Ugubukulo","chapter":"22","verse":"3","text":"Yati pivya lepi kavili chindu chochoha chechipewili likoto na Chapanga pamuji wenuwo."},{"book":"Ugubukulo","chapter":"22","verse":"4","text":"Yati vapalola pamihu paki, na liina laki yati liyandikwa panani ya chiwungi chavi."},{"book":"Ugubukulo","chapter":"22","verse":"5","text":"Kilu yati yivya lepi kavili, mewa yati vigana lepi lumuli lwa hahi amala lilanga, muni Bambu Chapanga yati akuvalangasa, vene vilongosa ngati nkosi magono goha gangali mwishu."},{"book":"Ugubukulo","chapter":"22","verse":"6","text":"Kangi mtumu wa kunani kwa Chapanga akanijovela, “Malovi aga ndi chakaka na gakusadikika. Bambu Chapanga mweakuvapela vamlota va Chapanga Mpungu waki, amtumili Mtumu waki avalangisa vanalihengu vaki mambu gegiganikiwa kuhumila kanyata.”"},{"book":"Ugubukulo","chapter":"22","verse":"7","text":"Yesu ijova, yuwanila, “Nibwela, kanyata! Amotisiwi mweyidakila malovi ga chitabu ichi.”"},{"book":"Ugubukulo","chapter":"22","verse":"8","text":"Nene Yohani, kuyuwana na kulola mambu aga. Penamali kuyuwana na kugalola, najitagili pahi nikagundama pamagendelu ga mtumu yula wa kunani kwa Chapanga mweanilangisi mambu ago."},{"book":"Ugubukulo","chapter":"22","verse":"9","text":"Nambu mwene akanijovela, “Leka! Nene ndi mtumisi ngati veve na valongo vaku vamlota va Chapanga na voha veviyidakila malovi ga chitabu chenichi. Mgundamila Chapanga!”"},{"book":"Ugubukulo","chapter":"22","verse":"10","text":"Kangi akanijovela, “Ukoto kugafiya ngati mfiyu malovi ga ulota gegavi muchitabu ichi, muni lukumbi lwa kugatimilisa kwaki luvi papipi."},{"book":"Ugubukulo","chapter":"22","verse":"11","text":"Na hinu mwekita gahakau na ayendelela kukita gahakau, na mhakau ayendelela kuvya mhakau. Mweikita gakumganisa Chapanga na ayonjokesa kukita gakumganisa Chapanga na yula mweavi wa msopi na ayonjokesa kuvya msopi.”"},{"book":"Ugubukulo","chapter":"22","verse":"12","text":"Yesu ijova, “Yuwanila.” “Nibwela kanyata pamonga na luhuna lwangu, nene yati nikumpela kila mundu kuwanangana na matendu gaki."},{"book":"Ugubukulo","chapter":"22","verse":"13","text":"Nene ndi Alufa na Omega, mweitumbulisa mambu goha na kugahikisa mwishu.”"},{"book":"Ugubukulo","chapter":"22","verse":"14","text":"“Vamotisiwa vala vevichapa magwanda gavi, muni vayidakiliwa kuyingila mumilyangu ya muji na kulya matunda ga mkongo wa wumi."},{"book":"Ugubukulo","chapter":"22","verse":"15","text":"Nambu kuvala uko vavi vandu vevikita mambu gahakau, venavo ndi vahavi na vakemi na vakomaji na vevigundamila chimong'omong'o na voha vevijova na kuhenga udese vandu avo yati viyingila lepi mumuji wenuwo.”"},{"book":"Ugubukulo","chapter":"22","verse":"16","text":"“Nene Yesu, nimtumili mtumu wangu kunani kwa Chapanga, avajovelayi malovi aga goha mu msambi wa vandu vevakumsadika Kilisitu. Nene ndi mveleku wa lukolo lwa Daudi. Nene ndi ndondo ya lukela.”"},{"book":"Ugubukulo","chapter":"22","verse":"17","text":"Mpungu wa Chapanga na kamwali wa ndowa vijova, “Bwela!”"},{"book":"Ugubukulo","chapter":"22","verse":"18","text":"Nene Yohani nikuvahakalila voha veviyuwana malovi ga ulota gegavi muchitabu chenichi: Mundu yeyoha akayonjokesa chindu chochoha, Chapanga yati akumbuna kwa matovilu gegayandikwi muchitabu ichi."},{"book":"Ugubukulo","chapter":"22","verse":"19","text":"Na mundu yeyoha akapunguzayi chindu chochoha mu malovi ga ulota gegavi muchitabu ichi, Chapanga yati akumnyaga lilundu laki la matunda ga mkongo wa wumi, na kuwusa pandu paki mumuji wamsopi weuyandikwi muchitabu chenichi."},{"book":"Ugubukulo","chapter":"22","verse":"20","text":"Yesu mweijova kuvala malovi aga kuvya ndi chakaka ijova, “Yewo, nibwela kanyata!”"},{"book":"Ugubukulo","chapter":"22","verse":"21","text":"Nikuvaganila ubwina wa Bambu witu Yesu uvya pamonga na nyenye. Ena."}]}