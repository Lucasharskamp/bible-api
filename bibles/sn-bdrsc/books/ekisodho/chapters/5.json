{"data":[{"book":"Ekisodho","chapter":"5","verse":"1","text":"Shure kwaizvozvo Mozisi naAroni vakaenda kuna Faro vakati, “Zvanzi naJehovha, Mwari waIsraeri: ‘Rega vanhu vangu vaende, kuti vanondiitira mutambo kurenje.’ ”"},{"book":"Ekisodho","chapter":"5","verse":"2","text":"Faro akati, “Jehovha ndianiko, kuti ndigomuteerera uye ndigorega vaIsraeri vachienda? Handimuzivi Jehovha iyeye uye handidi kurega vaIsraeri vachienda.”"},{"book":"Ekisodho","chapter":"5","verse":"3","text":"Ipapo vakati, “Mwari wavaHebheru akasangana nesu. Zvino tiregei tifambe rwendo rwamazuva matatu kurenje kuti tinobayira zvipiriso kuna Jehovha Mwari wedu, kuti arege kutirova namatambudziko kana nomunondo.”"},{"book":"Ekisodho","chapter":"5","verse":"4","text":"Asi mambo weIjipiti akati, “Mozisi naAroni, munobvisireiko vanhu pabasa ravo? Dzokerai kubasa renyu!”"},{"book":"Ekisodho","chapter":"5","verse":"5","text":"Ipapo Faro akati, “Tarirai, vanhu vawanda zvino munyika, uye muri kuvakonesa kushanda.”"},{"book":"Ekisodho","chapter":"5","verse":"6","text":"Musi mumwe chetewo Faro akarayira vatariri vebasa navakuru vakuru vavanhu achiti,"},{"book":"Ekisodho","chapter":"5","verse":"7","text":"“Imi hamuchazovigiri vanhu uswa hwokuita zvidhina; varegei vandozviunganidzira uswa pachavo."},{"book":"Ekisodho","chapter":"5","verse":"8","text":"Asi vanofanira kuita zvidhina zvakaenzana pakuwanda nezvavaisimboita kare; musazvitapudza. Isimbe; ndokusaka vachichema vachiti, ‘Tiregei tiende kundobayira kuna Mwari wedu.’"},{"book":"Ekisodho","chapter":"5","verse":"9","text":"Itai kuti basa rinyanye kuomera vanhu kuitira kuti varambe vachishanda uye varege kuteerera kunhema.”"},{"book":"Ekisodho","chapter":"5","verse":"10","text":"Ipapo vatariri vebasa navakuru vakuru vakabuda vakandoti kuvanhu, “Zvanzi naFaro, ‘Handichazokupaizve uswa."},{"book":"Ekisodho","chapter":"5","verse":"11","text":"Endai mundozvitsvakira uswa kana kupi zvako kwamungahuwana, asi basa renyu haritapudzwi kana napaduku.’ ”"},{"book":"Ekisodho","chapter":"5","verse":"12","text":"Saka vanhu vakapararira muIjipiti yose kundounganidza mashanga kuti vaashandise pachinzvimbo chouswa."},{"book":"Ekisodho","chapter":"5","verse":"13","text":"Vatariri vebasa vakaramba vachivamanikidza vachiti, “Pedzai basa ramakatarirwa pazuva rimwe nerimwe, sezvamaiita pamaiwana uswa.”"},{"book":"Ekisodho","chapter":"5","verse":"14","text":"Vakuru vakuru vavaIsraeri vakanga vagadzwa navatariri vebasa vaFaro vakarohwa uye vakabvunzwa kuti, “Seiko musina kupedza basa renyu rezvidhina zvanezuro nezvanhasi, sezvamaichiita kare pamaipuwa uswa.”"},{"book":"Ekisodho","chapter":"5","verse":"15","text":"Ipapo vakuru vakuru vavaIsraeri vakaenda nechichemo kuna Faro vakati, “Seiko muchibata varanda venyu nenzira yakadai?"},{"book":"Ekisodho","chapter":"5","verse":"16","text":"Varanda venyu havapiwi uswa, asi tinonzi, ‘Itai zvidhina!’ Varanda venyu vari kurohwa, asi mhosva ndeyavanhu venyu.”"},{"book":"Ekisodho","chapter":"5","verse":"17","text":"Faro akati, “Simbe, ndizvo zvamuri imi, muri simbe! Ndokusaka muchingoramba muchiti, ‘Tiregei tindobayira kuna Jehovha.’"},{"book":"Ekisodho","chapter":"5","verse":"18","text":"Zvino chiendai kubasa. Hamuzombopiwi kana uswa, asi munofanira kuita basa renyu rezvidhina zvakakwana.”"},{"book":"Ekisodho","chapter":"5","verse":"19","text":"Vakuru vakuru vavaIsraeri vakaona kuti vapinda mudambudziko pavakaudzwa kuti, “Hamufaniri kutapudza uwandu hwezvidhina zvamakatarirwa pazuva rimwe.”"},{"book":"Ekisodho","chapter":"5","verse":"20","text":"Pavakabva pana Faro, vakawana Mozisi naAroni vakavamirira,"},{"book":"Ekisodho","chapter":"5","verse":"21","text":"uye vakati, “Jehovha ngaakutarirei uye akutongei! Matiita chinhu chinonhuhwa kuna Faro namachinda ake uye maisa munondo muruoko rwavo kuti vatiuraye.”"},{"book":"Ekisodho","chapter":"5","verse":"22","text":"Mozisi akadzokera kuna Jehovha akati, “Haiwa Jehovha, mauyisireiko dambudziko pamusoro pavanhu ava? Ndizvo zvamakanditumira here?"},{"book":"Ekisodho","chapter":"5","verse":"23","text":"Kubva pandakaenda kuna Faro kuti ndinotaura muzita renyu, iye akauyisa dambudziko pamusoro pavanhu ava, uye imi hamuna kutongonunura vanhu venyu napaduku.”"}]}