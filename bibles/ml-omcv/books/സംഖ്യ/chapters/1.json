{"data":[{"book":"സംഖ്യ","chapter":"1","verse":"1","text":"സീനായിമരുഭൂമിയിൽ സമാഗമകൂടാരത്തിൽ യഹോവ മോശയോട് സംസാരിച്ചു. ഇസ്രായേല്യർ ഈജിപ്റ്റിൽനിന്നും പുറപ്പെട്ടതിന്റെ രണ്ടാംവർഷം രണ്ടാംമാസം ഒന്നാംതീയതി1:1 ചന്ദ്രവർഷമനുസരിച്ചുള്ള എബ്രായമാസമാണ്; ഇന്നത്തെ ഏപ്രിൽ, മേയ് മാസങ്ങളിലാണിത്. ആയിരുന്നു അത്. അവിടന്ന് ഇപ്രകാരം അരുളിച്ചെയ്തു:"},{"book":"സംഖ്യ","chapter":"1","verse":"2","text":"“ഇസ്രായേൽസമൂഹത്തെയെല്ലാം പിതൃഭവനം തിരിച്ചും കുടുംബം തിരിച്ചും സകലപുരുഷന്മാരുടെയും പേര് പട്ടികയിൽപ്പെടുത്തി ഒരു ജനസംഖ്യയെടുക്കണം."},{"book":"സംഖ്യ","chapter":"1","verse":"3","text":"സൈന്യസേവനം ചെയ്യാൻ പ്രാപ്തിയുള്ളവരായ ഇരുപതു വയസ്സും അതിനുമേൽ പ്രായമുള്ളവരും യുദ്ധപ്രാപ്തരുമായ ഇസ്രായേൽപുരുഷന്മാരെ നീയും അഹരോനും ഗണംഗണമായി എണ്ണണം."},{"book":"സംഖ്യ","chapter":"1","verse":"4","text":"ഓരോ ഗോത്രത്തിൽനിന്നും ഓരോ പിതൃഭവനത്തലവൻ നിങ്ങളെ സഹായിക്കട്ടെ."},{"book":"സംഖ്യ","chapter":"1","verse":"5","text":"“നിങ്ങൾക്കു സഹായികളായിരിക്കേണ്ട പുരുഷന്മാർ ഇവരാണ്:"},{"book":"സംഖ്യ","chapter":"1","verse":"6","text":"ശിമെയോൻ ഗോത്രത്തിൽ സൂരീശദ്ദായിയുടെ പുത്രൻ ശെലൂമിയേൽ"},{"book":"സംഖ്യ","chapter":"1","verse":"7","text":"യെഹൂദാഗോത്രത്തിൽ അമ്മീനാദാബിന്റെ പുത്രൻ നഹശോൻ;"},{"book":"സംഖ്യ","chapter":"1","verse":"8","text":"യിസ്സാഖാർഗോത്രത്തിൽ സൂവാരിന്റെ പുത്രൻ നെഥനയേൽ;"},{"book":"സംഖ്യ","chapter":"1","verse":"9","text":"സെബൂലൂൻഗോത്രത്തിൽ ഹേലോന്റെ പുത്രൻ എലീയാബ്;"},{"book":"സംഖ്യ","chapter":"1","verse":"10","text":"യോസേഫിന്റെ പുത്രന്മാരിൽ:"},{"book":"സംഖ്യ","chapter":"1","verse":"11","text":"ബെന്യാമീൻഗോത്രത്തിൽ ഗിദെയോനിയുടെ പുത്രൻ അബീദാൻ;"},{"book":"സംഖ്യ","chapter":"1","verse":"12","text":"ദാൻഗോത്രത്തിൽ അമ്മീശദ്ദായിയുടെ പുത്രൻ അഹീയേസെർ;"},{"book":"സംഖ്യ","chapter":"1","verse":"13","text":"ആശേർഗോത്രത്തിൽ ഒക്രാന്റെ പുത്രൻ പഗീയേൽ;"},{"book":"സംഖ്യ","chapter":"1","verse":"14","text":"ഗാദ്ഗോത്രത്തിൽ ദെയൂവേലിന്റെ പുത്രൻ എലീയാസാഫ്;"},{"book":"സംഖ്യ","chapter":"1","verse":"15","text":"നഫ്താലി ഗോത്രത്തിൽ ഏനാന്റെ പുത്രൻ അഹീരാ.”"},{"book":"സംഖ്യ","chapter":"1","verse":"16","text":"ഇവരായിരുന്നു ഇസ്രായേൽസമൂഹത്തിൽനിന്നും നിയമിതരായ പിതൃഭവനത്തലവന്മാർ. ഇവർ ഇസ്രായേലിൽ സഹസ്രങ്ങൾക്ക് അധിപതിമാരായിരുന്നു."},{"book":"സംഖ്യ","chapter":"1","verse":"17","text":"നാമനിർദേശം ചെയ്യപ്പെട്ട ഈ പുരുഷന്മാരെ മോശയും അഹരോനും കൂട്ടിവരുത്തി."},{"book":"സംഖ്യ","chapter":"1","verse":"18","text":"തുടർന്ന് അവർ രണ്ടാംമാസം ഒന്നാംതീയതി സകല ഇസ്രായേൽസമൂഹത്തെയും വിളിച്ചുവരുത്തി. ജനങ്ങൾ ഗോത്രങ്ങളായും കുടുംബങ്ങളായും തങ്ങളുടെ വംശവിവരം അറിയിക്കുകയും ഇരുപതു വയസ്സുമുതൽ മേൽപ്പോട്ടുള്ള പുരുഷന്മാരുടെ ഓരോരുത്തരുടെയും പേര് പട്ടികയിൽ ചേർക്കുകയും ചെയ്തു."},{"book":"സംഖ്യ","chapter":"1","verse":"19","text":"യഹോവ മോശയോടു കൽപ്പിച്ചതുപോലെ അദ്ദേഹം അവരെ സീനായിമരുഭൂമിയിൽവെച്ച് എണ്ണി:"},{"book":"സംഖ്യ","chapter":"1","verse":"20","text":"ഇസ്രായേലിന്റെ ആദ്യജാതനായ രൂബേന്റെ ഗോത്രത്തിൽനിന്നും:"},{"book":"സംഖ്യ","chapter":"1","verse":"21","text":"രൂബേൻഗോത്രത്തിൽനിന്ന് ഉള്ളവർ 46,500 പേർ."},{"book":"സംഖ്യ","chapter":"1","verse":"22","text":"ശിമെയോന്റെ ഗോത്രത്തിൽനിന്നും:"},{"book":"സംഖ്യ","chapter":"1","verse":"23","text":"ശിമെയോൻഗോത്രത്തിൽനിന്ന് ഉള്ളവർ 59,300 പേർ."},{"book":"സംഖ്യ","chapter":"1","verse":"24","text":"ഗാദിന്റെ ഗോത്രത്തിൽനിന്നും:"},{"book":"സംഖ്യ","chapter":"1","verse":"25","text":"ഗാദ്ഗോത്രത്തിൽനിന്ന് ഉള്ളവർ 45,650 പേർ."},{"book":"സംഖ്യ","chapter":"1","verse":"26","text":"യെഹൂദയുടെ ഗോത്രത്തിൽനിന്നും:"},{"book":"സംഖ്യ","chapter":"1","verse":"27","text":"യെഹൂദാഗോത്രത്തിൽനിന്ന് ഉള്ളവർ 74,600 പേർ."},{"book":"സംഖ്യ","chapter":"1","verse":"28","text":"യിസ്സാഖാറിന്റെ ഗോത്രത്തിൽനിന്നും:"},{"book":"സംഖ്യ","chapter":"1","verse":"29","text":"യിസ്സാഖാർ ഗോത്രത്തിൽനിന്ന് ഉള്ളവർ 54,400 പേർ."},{"book":"സംഖ്യ","chapter":"1","verse":"30","text":"സെബൂലൂന്റെ ഗോത്രത്തിൽനിന്നും:"},{"book":"സംഖ്യ","chapter":"1","verse":"31","text":"സെബൂലൂൻഗോത്രത്തിൽനിന്ന് ഉള്ളവർ 57, 400 പേർ."},{"book":"സംഖ്യ","chapter":"1","verse":"32","text":"യോസേഫിന്റെ മക്കളിൽ:"},{"book":"സംഖ്യ","chapter":"1","verse":"33","text":"എഫ്രയീംഗോത്രത്തിൽനിന്ന് ഉള്ളവർ 40,500 പേർ."},{"book":"സംഖ്യ","chapter":"1","verse":"34","text":"മനശ്ശെയുടെ ഗോത്രത്തിൽനിന്നും:"},{"book":"സംഖ്യ","chapter":"1","verse":"35","text":"മനശ്ശെ ഗോത്രത്തിൽനിന്ന് ഉള്ളവർ 32,200 പേർ."},{"book":"സംഖ്യ","chapter":"1","verse":"36","text":"ബെന്യാമീന്റെ ഗോത്രത്തിൽനിന്നും:"},{"book":"സംഖ്യ","chapter":"1","verse":"37","text":"ബെന്യാമീന്റെ ഗോത്രത്തിൽനിന്ന് ഉള്ളവർ 35,400 പേർ."},{"book":"സംഖ്യ","chapter":"1","verse":"38","text":"ദാന്റെ ഗോത്രത്തിൽനിന്നും:"},{"book":"സംഖ്യ","chapter":"1","verse":"39","text":"ദാൻഗോത്രത്തിൽനിന്ന് ഉള്ളവർ 62,700 പേർ."},{"book":"സംഖ്യ","chapter":"1","verse":"40","text":"ആശേരിന്റെ ഗോത്രത്തിൽനിന്നും:"},{"book":"സംഖ്യ","chapter":"1","verse":"41","text":"ആശേർ ഗോത്രത്തിൽനിന്ന് ഉള്ളവർ 41,500 പേർ."},{"book":"സംഖ്യ","chapter":"1","verse":"42","text":"നഫ്താലിയുടെ ഗോത്രത്തിൽനിന്നും:"},{"book":"സംഖ്യ","chapter":"1","verse":"43","text":"നഫ്താലിഗോത്രത്തിൽനിന്ന് ഉള്ളവർ 53,400 പേർ."},{"book":"സംഖ്യ","chapter":"1","verse":"44","text":"മോശയും അഹരോനും പിതൃഭവനത്തലവന്മാരായ പന്ത്രണ്ട് ഇസ്രായേൽ പ്രഭുക്കന്മാരുംകൂടി തങ്ങളുടെ ഗോത്രങ്ങളിൽനിന്നും എണ്ണിയ പുരുഷന്മാർ ഇവരായിരുന്നു."},{"book":"സംഖ്യ","chapter":"1","verse":"45","text":"ഇസ്രായേൽ സൈന്യത്തിൽ സേവനമനുഷ്ഠിക്കാൻ പ്രാപ്തരായ ഇരുപതു വയസ്സുമുതൽ മേൽപ്പോട്ടുള്ള സകല ഇസ്രായേല്യരെയും അവരുടെ കുടുംബങ്ങളായി എണ്ണി."},{"book":"സംഖ്യ","chapter":"1","verse":"46","text":"അവരുടെ ആകെ എണ്ണം 6,03,550 ആയിരുന്നു."},{"book":"സംഖ്യ","chapter":"1","verse":"47","text":"ലേവിഗോത്രകുടുംബങ്ങളെ മറ്റു പിതൃഭവനക്കുടുംബങ്ങളോടൊപ്പം എണ്ണിയില്ല."},{"book":"സംഖ്യ","chapter":"1","verse":"48","text":"യഹോവ മോശയോട് അരുളിച്ചെയ്തിരുന്നു:"},{"book":"സംഖ്യ","chapter":"1","verse":"49","text":"“നീ ലേവിഗോത്രത്തെ എണ്ണുകയോ മറ്റ് ഇസ്രായേല്യരുടെ ജനസംഖ്യയെടുപ്പിൽ അവരെ ഉൾപ്പെടുത്തുകയോ ചെയ്യരുത്."},{"book":"സംഖ്യ","chapter":"1","verse":"50","text":"പകരം, ലേവ്യരെ ഉടമ്പടിയുടെ കൂടാരത്തിന്റെയും അതിന്റെ വസ്തുക്കളുടെയും ഉപകരണങ്ങളുടെയും മേൽവിചാരകരായി നിയമിക്കുക. സമാഗമകൂടാരവും അതിലെ ഉപകരണങ്ങളും അവർ ചുമക്കണം; അതു സൂക്ഷിക്കുകയും അതിനുചുറ്റും പാളയമടിച്ചു പാർക്കുകയും വേണം."},{"book":"സംഖ്യ","chapter":"1","verse":"51","text":"സമാഗമകൂടാരം പുറപ്പെടുമ്പോൾ ലേവ്യർ അത് അഴിക്കണം; സമാഗമകൂടാരം സ്ഥാപിക്കുമ്പോൾ ലേവ്യർ അത് ഉയർത്തണം. അന്യർ അതിനെ സമീപിച്ചാൽ അവർക്കു വധശിക്ഷനൽകണം."},{"book":"സംഖ്യ","chapter":"1","verse":"52","text":"ഇസ്രായേല്യർ ഗണംഗണമായി അവരവരുടെ പാളയത്തിൽ, സ്വന്തം പതാകയ്ക്കു കീഴിൽ തങ്ങളുടെ കൂടാരങ്ങൾ ഉയർത്തണം."},{"book":"സംഖ്യ","chapter":"1","verse":"53","text":"ഇസ്രായേൽമക്കളുടെമേൽ ദൈവകോപം വരാതിരിക്കാൻ ലേവ്യർ ഉടമ്പടിയുടെ കൂടാരത്തിനുചുറ്റും പാളയം അടിക്കണം; ലേവ്യർ ഉടമ്പടിയുടെ കൂടാരത്തിന്റെ ചുമതല വഹിക്കുകയും വേണം.”"},{"book":"സംഖ്യ","chapter":"1","verse":"54","text":"യഹോവ മോശയോടു കൽപ്പിച്ചതുപോലെയെല്ലാം ഇസ്രായേൽമക്കൾ ചെയ്തു; അപ്രകാരംതന്നെ അവർ ചെയ്തു."}]}