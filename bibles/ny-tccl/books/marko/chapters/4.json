{"data":[{"book":"Marko","chapter":"4","verse":"1","text":"Nthawi inanso Yesu atakhala mʼmbali mwa nyanja, anayamba kuphunzitsa. Gulu lalikulu la anthu linasonkhana momuzungulira kotero kuti Iye analowa mʼbwato lomwe linali pa nyanja nakhalamo, anthu onse ali pa mtunda mʼmbali mwa madzi."},{"book":"Marko","chapter":"4","verse":"2","text":"Anawaphunzitsa zinthu zambiri mʼmafanizo, ndipo mʼchiphunzitso chake anati:"},{"book":"Marko","chapter":"4","verse":"3","text":"“Tamverani! Mlimi anapita kukafesa mbewu zake."},{"book":"Marko","chapter":"4","verse":"4","text":"Akufesa, mbewu zina zinagwera mʼmbali mwa njira, ndipo mbalame zinabwera ndi kuzidya."},{"book":"Marko","chapter":"4","verse":"5","text":"Zina zinagwa pa malo a miyala pamene panalibe dothi lambiri. Zinamera mofulumira chifukwa panalibe dothi lambiri."},{"book":"Marko","chapter":"4","verse":"6","text":"Koma dzuwa litakwera, mbewuzo zinapserera, ndipo zinawuma chifukwa zinalibe mizu."},{"book":"Marko","chapter":"4","verse":"7","text":"Mbewu zina zinagwa pa minga, ndipo mingayo inayanga ndi kuzirepheretsa kukula."},{"book":"Marko","chapter":"4","verse":"8","text":"Mbewu zinanso zinagwa pa nthaka yabwino ndipo zinamera, zinakula ndi kubereka zipatso, zina zochuluka makumi atatu, zina makumi asanu ndi limodzi ndi zina 100.”"},{"book":"Marko","chapter":"4","verse":"9","text":"Pamenepo Yesu anati, “Amene ali ndi makutu akumva, amve.”"},{"book":"Marko","chapter":"4","verse":"10","text":"Ali yekha, ophunzira ndi ena omuzungulira, anamufunsa za mafanizo."},{"book":"Marko","chapter":"4","verse":"11","text":"Iye anawawuza kuti, “Chinsinsi cha ufumu wa Mulungu chapatsidwa kwa inu. Koma kwa amene ali kunja zinthu zonse zinenedwa mʼmafanizo:"},{"book":"Marko","chapter":"4","verse":"12","text":"kotero kuti,"},{"book":"Marko","chapter":"4","verse":"13","text":"Pamenepo Yesu anawawuza kuti, “Kodi simukulimvetsa fanizoli? Kodi nanga mudzazindikira bwanji fanizo lina lililonse?"},{"book":"Marko","chapter":"4","verse":"14","text":"Wofesa amafesa mawu."},{"book":"Marko","chapter":"4","verse":"15","text":"Anthu ena ali ngati mbewu za mʼmbali mwa njira, mʼmene mawu amafesedwamo. Akangowamva, Satana amabwera ndi kuchotsa mawu amene anafesedwa mwa iwo."},{"book":"Marko","chapter":"4","verse":"16","text":"Ena, monga mbewu zofesedwa pa miyala, amamva mawu ndipo nthawi yomweyo amawalandira ndi chimwemwe."},{"book":"Marko","chapter":"4","verse":"17","text":"Koma popeza alibe mizu, amakhala kwa kanthawi kochepa. Mavuto kapena masautso akafika chifukwa cha mawu, amagwa mofulumira."},{"book":"Marko","chapter":"4","verse":"18","text":"Komabe ena, monga mbewu zofesedwa pakati pa minga, amamva mawu;"},{"book":"Marko","chapter":"4","verse":"19","text":"koma nkhawa zamoyo uno, chinyengo cha chuma ndi zokhumba za zinthu zina zimabwera ndi kutchinga mawu, ndipo amawachititsa kukhala osabala chipatso."},{"book":"Marko","chapter":"4","verse":"20","text":"Ena, ngati mbewu zofesedwa pa nthaka yabwino, amamva mawu, nawalandira, ndi kubereka zipatso zokwanira makumi atatu, makumi asanu ndi limodzi, kapena ngakhale 100 kuwonjezera pa zomwe zinafesedwa.”"},{"book":"Marko","chapter":"4","verse":"21","text":"Iye anawawuza kuti, “Kodi umatenga nyale ndi kuyiika pansi pa mbiya kapena pansi pa bedi? Mʼmalo mwake, kodi simuyika pa choyikapo chake?"},{"book":"Marko","chapter":"4","verse":"22","text":"Pakuti chilichonse chobisika chidzayenera kuwululika, ndi chilichonse chachinsinsi chidzayenera kuonekera poyera."},{"book":"Marko","chapter":"4","verse":"23","text":"Ngati wina ali ndi makutu akumva, amve.”"},{"book":"Marko","chapter":"4","verse":"24","text":"Anapitiriza nati, “Ganizirani mosamala zimene mukumva, ndi muyeso umene mugwiritsa ntchito, mudzayesedwa nawo, ndipo ngakhale kwambiri."},{"book":"Marko","chapter":"4","verse":"25","text":"Amene ali nazo adzapatsidwa zochuluka; amene alibe, ngakhale zimene ali nazo zidzachotsedwa kwa iwo.”"},{"book":"Marko","chapter":"4","verse":"26","text":"Iye anatinso, “Umu ndi mmene ulili ufumu wa Mulungu. Munthu amafesa mbewu mʼnthaka."},{"book":"Marko","chapter":"4","verse":"27","text":"Usiku ndi usana, kaya agona kapena adzuka, mbewu imamera ndi kukula, ngakhale sadziwa mmene zimachitikira."},{"book":"Marko","chapter":"4","verse":"28","text":"Nthaka pa yokha imatulutsa mbewu, umayamba mʼmera, kenaka ngala, kenaka mbewu yokhwima mʼngalayo."},{"book":"Marko","chapter":"4","verse":"29","text":"Mbewuyo ikangokhwima, amayimweta chifukwa nthawi yokolola yakwana.”"},{"book":"Marko","chapter":"4","verse":"30","text":"Ndipo anatinso, “Kodi tinene kuti ufumu wa Mulungu ufanana ndi chiyani, kapena ndi fanizo lotani limene tidzagwiritsa ntchito pakuwufotokozera?"},{"book":"Marko","chapter":"4","verse":"31","text":"Uli ngati mbewu ya mpiru imene ndi mbewu yayingʼono kwambiri yomwe mumadzala mʼnthaka."},{"book":"Marko","chapter":"4","verse":"32","text":"Koma ikadzalidwa, imakula ndi kukhala yayikulu koposa mbewu zina zonse za mʼmunda ndipo mʼnthambi zake zazikulu mbalame zamlengalenga zimadzapuma pa mthunzi wake.”"},{"book":"Marko","chapter":"4","verse":"33","text":"Ndi mafanizo ambiri onga awa Yesu anayankhula mawu kwa iwo, monga mmene akanatha kumvetsa."},{"book":"Marko","chapter":"4","verse":"34","text":"Iye sananene kanthu kwa iwo osagwiritsa ntchito fanizo. Koma ali yekha ndi ophunzira ake, ankawatanthauzira zonse."},{"book":"Marko","chapter":"4","verse":"35","text":"Tsiku limenelo atafika madzulo, anawuza ophunzira ake kuti, “Tiyeni tiwolokere tsidya lina.”"},{"book":"Marko","chapter":"4","verse":"36","text":"Atasiya gulu la anthu mʼmbuyo, anamutenga Iye, napita naye monga momwe anali mʼbwatolo. Panalinso mabwato ena pamodzi ndi Iye."},{"book":"Marko","chapter":"4","verse":"37","text":"Mphepo yamkuntho inabuka, ndipo mafunde anawomba bwatolo, kotero kuti linali pafupi kumira."},{"book":"Marko","chapter":"4","verse":"38","text":"Pa nthawi imeneyi Yesu anali akugona atatsamira pilo kumbuyo kwa bwato. Ophunzira anamudzutsa nati kwa Iye, “Aphunzitsi, kodi simukusamala kuti timira?”"},{"book":"Marko","chapter":"4","verse":"39","text":"Yesu anauka nadzudzula mphepo nati kwa mafunde, “Chete! Khala bata!” Pamenepo mphepo inaleka ndipo kunachita bata."},{"book":"Marko","chapter":"4","verse":"40","text":"Iye anati kwa ophunzira ake, “Muli ndi mantha chifukwa chiyani? Kodi mukanalibe chikhulupiriro?”"},{"book":"Marko","chapter":"4","verse":"41","text":"Iwo anachita mantha nafunsana wina ndi mnzake kuti, “Uyu ndani? Ngakhale mphepo ndi nyanja zimumvera Iye!”"}]}