{"data":[{"book":"1 Samuel","chapter":"13","verse":"1","text":"Saulo ne ja-higni piero adek kane ochako bedo ruoth kendo nobedo ruodh Israel kuom higni piero angʼwen gariyo."},{"book":"1 Samuel","chapter":"13","verse":"2","text":"Saulo noyiero ji alufu adek kuom jo-Israel; to kuom joma noyierogo ji alufu ariyo ne ni kode Mikmash gi pinje gode mag Bethel, to ji alufu achiel ne nigi Jonathan e gwengʼ Gibea e piny Benjamin. To ji duto modongʼ nonyiso nodog miechgi."},{"book":"1 Samuel","chapter":"13","verse":"3","text":"Jonathan nomonjo kambi man Geba mar jolwenj jo-Filistia kendo jo-Filistia nowinjo wachno. Eka Saulo nochiko mondo ogo tungʼ e piny duto mi owacho niya, “We jo-Hibrania owinji!”"},{"book":"1 Samuel","chapter":"13","verse":"4","text":"Omiyo jo-Israel duto nowinjo wach ni Saulo osemonjo kambi jo-Filistia kendo koro jo-Filistia oselo gi jo-Israel. Mine oluong ji mondo odhi ir Saulo Gilgal."},{"book":"1 Samuel","chapter":"13","verse":"5","text":"Jo-Filistia nochokore mar kedo gi jo-Israel, ka gin gi geche alufu adek, gi geche mag farese alufu auchiel, gi jolweny mathoth ka kwoyo man e dho nam. Negiwuok mi gidhi gibworo Mikmash man yo wuok chiengʼ mar Beth Aven."},{"book":"1 Samuel","chapter":"13","verse":"6","text":"Kane jo-Israel oneno kaka wach chal kuomgi kendo ni jolwenjgi othungʼ marach, ne gipondo e rogo, e bunge, e kind lwendni, e buche matut, e soko."},{"book":"1 Samuel","chapter":"13","verse":"7","text":"Jo-Hibrania moko nongʼado aora Jordan modhi e piny Gad gi Gilead."},{"book":"1 Samuel","chapter":"13","verse":"8","text":"Norito Samuel kuom ndalo abiriyo kaka Samuel nosechiko, to Samuel ne ok obiro Gilgal kendo joma ne nigi Saulo nochako ke."},{"book":"1 Samuel","chapter":"13","verse":"9","text":"Omiyo nowacho niya, “Kelnauru gima itimogo misango miwangʼo pep kod misango mar lalruok.” Kendo Saulo nochiwo misango miwangʼo pep."},{"book":"1 Samuel","chapter":"13","verse":"10","text":"E sa ma ne otieko chiwo misangono, Samuel nochopo kendo Saulo nodhi mondo omose."},{"book":"1 Samuel","chapter":"13","verse":"11","text":"Samuel nopenje niya, “Angʼo misetimoni?”"},{"book":"1 Samuel","chapter":"13","verse":"12","text":"ne aparo ni, ‘Koro jo-Filistia biro monja Gilgal, ka pod ok apenjo kendo pod ok akwayo Jehova Nyasaye mondo okonya.’ Omiyo ne aneno ni ochuna ni nyaka achiw misango miwangʼo pep.”"},{"book":"1 Samuel","chapter":"13","verse":"13","text":"Samuel nowachone niya, “Isetimo tim mofuwo. Ok iserito chik mane Jehova Nyasaye ma Nyasachi omiyi; ka dine iriti, to doguro pinyruodhi e Israel nyaka chiengʼ."},{"book":"1 Samuel","chapter":"13","verse":"14","text":"To koro pinyruodhi ok bi siko, Jehova Nyasaye oseyudo ngʼat ma chunye chal gi mare kendo osekete, mondo otel ne joge, nikech in ok iserito chik mar Jehova Nyasaye.”"},{"book":"1 Samuel","chapter":"13","verse":"15","text":"Eka Samuel noa Gilgal modhi Gibea e piny Benjamin, kendo Saulo nokwano joma ne ni kode mine oyudo ni gin ji madirom mia auchiel."},{"book":"1 Samuel","chapter":"13","verse":"16","text":"Saulo gi wuode Jonathan kod ji mane ni kodgi nobet Gibea e piny Benjamin, to jo-Filistia nojot Mikmash."},{"book":"1 Samuel","chapter":"13","verse":"17","text":"Sidienje adek mag jolwenj jo-Filistia nowuok e kambi margi, migawo mokwongo nodhi momonjo jo-Ofra e piny Shual,"},{"book":"1 Samuel","chapter":"13","verse":"18","text":"to machielo nochiko Beth Horon mar adek nodhi e tongʼ mochiko Holo mar Zeboim mochimo kuma otimo ongoro."},{"book":"1 Samuel","chapter":"13","verse":"19","text":"Ne onge jotheth e piny Israel mangima nikech jo-Filistia nosewacho niya, “Ka kamano to jo-Hibrania biro loso ligengini kod tonge!”"},{"book":"1 Samuel","chapter":"13","verse":"20","text":"Omiyo jo-Israel duto ne odhi e piny jo-Filistia mondo opiag kuegi, saruru, ledhi kod musmeno mar ngʼado lum."},{"book":"1 Samuel","chapter":"13","verse":"21","text":"Nengo mar piago kwer gi saruru ne en ariyo ewi adek mar Shekel, nengo mar piago uma gi le ne en achiel ewi adek mar Shekel, kata mar rieyo bidhi."},{"book":"1 Samuel","chapter":"13","verse":"22","text":"Omiyo chiengʼ lweny onge jalweny moro amora mane nigi Saulo kod Jonathan mane nigi ligangla kata tongʼ e lwete; makmana Saulo gi Jonathan kende ema ne ni kod ligangla gi tongʼ."},{"book":"1 Samuel","chapter":"13","verse":"23","text":"Koro jolwenj jo-Filistia nosekadho modhi Mikmash."}]}