{"data":[{"book":"Fofozir Gumazim","chapter":"3","verse":"1","text":"Overiamɨn apengan otivir biziba vaghvagha, da uan dughiabaram otifi:"},{"book":"Fofozir Gumazim","chapter":"3","verse":"2","text":"Amiziba otamin dughiaba iti,"},{"book":"Fofozir Gumazim","chapter":"3","verse":"3","text":"Egha e gumazibav soghtɨ me arɨmɨghiramin dughiaba iti,"},{"book":"Fofozir Gumazim","chapter":"3","verse":"4","text":"Egha e aziamin dughiaba iti,"},{"book":"Fofozir Gumazim","chapter":"3","verse":"5","text":"Ezɨ paba uan amuiba ko dakuamin dughiaba iti,"},{"book":"Fofozir Gumazim","chapter":"3","verse":"6","text":"Egha e bizir ovengeziba buriamin dughiaba iti,"},{"book":"Fofozir Gumazim","chapter":"3","verse":"7","text":"Egha e korotiaba abɨghrarɨghamin dughiaba iti,"},{"book":"Fofozir Gumazim","chapter":"3","verse":"8","text":"Egha e igharaz darazi bar me gifongeghamin dughiaba iti,"},{"book":"Fofozir Gumazim","chapter":"3","verse":"9","text":"Gumazamizir ingangaribagh amiba, me bar ikɨvɨra ikiamin ivezir aghuir manabar uan ingangarir me amiba bagha da isi?"},{"book":"Fofozir Gumazim","chapter":"3","verse":"10","text":"God e ganɨngizir ingangaribar osɨmtɨziba, kɨ deraghavɨra dar ganigha dagh fogha gɨfa."},{"book":"Fofozir Gumazim","chapter":"3","verse":"11","text":"God, biziba bar otivamin dughiabar akɨri, egha dagh amizɨ da uan dughiar aghuimɨn otivigha bar deragha ganganir aghuibagh ami. Ezɨ God uaghan en nɨghnɨzibagh amizɨ, e uan navibar aven nɨghnɨgha, bar fomɨra itir bizir otiviziba ko bar gɨn otivamibagh fofoghasa nɨghnɨsi. Egh God fomɨram amizir biziba ko gɨn damuamin biziba, e deraghvɨra dagh foghan kogham."},{"book":"Fofozir Gumazim","chapter":"3","verse":"12","text":"Kɨ bizir kabagh nɨghnɨgha ghua kamaghɨn fo, arazir mam, arazir igharazibagh afira. Arazir kam, a kamakɨn, e nguazir kamɨn itir dughiamɨn, e arazir aghuibar amu bar akuegh ikiam."},{"book":"Fofozir Gumazim","chapter":"3","verse":"13","text":"Egh e uan ingangarir e amizibar ivezim ini daghebar amɨ bar akuegh ikiam. Bizir kaba, God e ganɨdir bizir aghuiba."},{"book":"Fofozir Gumazim","chapter":"3","verse":"14","text":"Kɨ fo, Godɨn Araziba ikɨvɨra ikɨ, egh gɨvaghan kogham. Puvatɨ. Da kamaghɨra ikɨ mamaghɨra ikiam. Gumazitam uan arazitam Godɨn arazitam gisɨn datɨghan kogham. Egh gumazitam ua Godɨn arazitam batueghan kogham. God gumazamiziba an atiating an apengan ikiasa, a kamaghɨn ami."},{"book":"Fofozir Gumazim","chapter":"3","verse":"15","text":"Bizir datɨrɨghɨn otiviba, da fomɨram otifis. Ezɨ bizir gɨn otivamiba, da uaghan fomɨram otivigha gɨfa. God fomɨram otivizir biziba ataghizɨ, da bar ghuezir puvatɨ. A bizir kabagh ami da uam otifi."},{"book":"Fofozir Gumazim","chapter":"3","verse":"16","text":"Ezɨ kɨ arazir mamɨn garima a uaghan overiamɨn apengan iti. E fo, jasba kotiamɨn aven arazir aghuibar gɨntɨgh deraghvɨra gumazamizibar osɨmtɨziba tuisɨgham. Ezɨ puvatɨ, me arazir aghuibar gɨntɨzir pu. Bar puvatɨ. Me dughiar maba arazir bar kurabar gɨntɨsi."},{"book":"Fofozir Gumazim","chapter":"3","verse":"17","text":"Ezɨ kɨ ua kamaghɨn nɨghnɨsi, God gumazamiziba kotiam darɨghamin dughiamɨn, a gumazamizir an damazimɨn deraziba ko gumazamizir kuraba, a me bagh dughiam atɨgh, men araziba tuisɨgham."},{"book":"Fofozir Gumazim","chapter":"3","verse":"18","text":"Egha kɨ uaghan kamaghɨn nɨghnɨsi, God gumazamizibar araziba tuisɨghtɨ, me kamaghɨn fogh suam, e gumazamiziba, en araziba uaghan asɨzibar arazibar mɨn iti."},{"book":"Fofozir Gumazim","chapter":"3","verse":"19","text":"Kɨ ghaze, E gumazamiziba uaghan asɨzibar mɨn ovengam. Asɨziba ovei, ezɨ e gumazamiziba uaghan ovei. Gumazamiziba ko asɨziba uagharam ikɨrɨmɨrir angamɨra itim anɨdir amɨnim ikia, arua bizibagh ami, egha aning uaghara ikɨrɨmɨrir kamɨn iti. Kamaghɨn, gumazamizibar ikɨrɨmɨrim asɨzibar ikɨrɨmɨrim gafirazir puvatɨ. Aningɨn ikɨrɨmɨrimɨn mɨngarim uaghara aningɨn modozɨ e dagh fozir puvatɨgha okam nɨghnɨsi."},{"book":"Fofozir Gumazim","chapter":"3","verse":"20","text":"3:20 Jenesis 3:19Gumazamiziba ko asɨziba uaghara, ovea ghua nguazimɨn zui. E fo, God nguazir mɨnemeniam inigha, gumazimɨn inivafɨzimɨm ingari. Kamaghɨn, an aremegh, uamategh nguazir mɨnemeniam gavagham."},{"book":"Fofozir Gumazim","chapter":"3","verse":"21","text":"Ezɨ, gumazir maba kamaghɨn mɨgɨa ghaze, gumazim aremezɨ an duam Godɨn Nguibamɨn ghuavanadima, asɨzimɨn duam nguazimɨn ghuaghiri. Ezɨ tinara bizir kamɨn ganigh a gɨfogham?"},{"book":"Fofozir Gumazim","chapter":"3","verse":"22","text":"Kɨ bizir kam gɨnɨghnɨgha ghua kamaghɨn fo, arazir mam arazir igharazibagh afira. Arazir kam a kamakɨn. Ingangarir e amiba, e dar gan dagh ifongegh bar akuegh ikiam. Bar akongezir arazir kam, a ivezir aghuir God e bagha mɨsevezimra. Ezɨ tinara, e arɨmɨghiregh gɨvaghtɨ en gɨn otivamin biziba en akagham?"}]}