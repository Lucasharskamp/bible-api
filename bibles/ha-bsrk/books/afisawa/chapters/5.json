{"data":[{"book":"Afisawa","chapter":"5","verse":"1","text":"Ku zama masu koyi da Allah, kamar ƙaunatattun ’ya’ya,"},{"book":"Afisawa","chapter":"5","verse":"2","text":"ku kuma yi rayuwar ƙauna, kamar yadda Kiristi ya ƙaunace mu, har ya ba da kansa dominmu a matsayin sadaka mai ƙanshi da kuma hadaya ga Allah."},{"book":"Afisawa","chapter":"5","verse":"3","text":"Kada a ma ambaci fasikanci, da kowane irin aikin lalata, ko kwaɗayi a tsakaninku, domin bai dace da mutane masu tsarki na Allah ba."},{"book":"Afisawa","chapter":"5","verse":"4","text":"Haka ma bai kamata a sami datti, ƙazamar magana, ko zancen banza a cikinku ba, domin ba su dace ba, a maimakon haka sai ku yi ta yin godiya."},{"book":"Afisawa","chapter":"5","verse":"5","text":"Ku dai tabbata, ba wani mai fasikanci, ko mai aikin lalata, ko mai kwaɗayin (wanda shi da mai bautar gumaka ɗaya ne), da yake da gādo a mulkin Kiristi da na Allah."},{"book":"Afisawa","chapter":"5","verse":"6","text":"Kada wani yă ruɗe ku da kalmomin wofi, gama saboda waɗannan abubuwa ne fushin Allah yake zuwa a kan marasa biyayya."},{"book":"Afisawa","chapter":"5","verse":"7","text":"Saboda haka kada ku haɗa kai da su."},{"book":"Afisawa","chapter":"5","verse":"8","text":"Gama a dā zukatanku sun cika da duhu, amma yanzu ku haske ne a cikin Ubangiji. Ku yi rayuwa kamar ’ya’yan haske"},{"book":"Afisawa","chapter":"5","verse":"9","text":"(domin amfanin haske ya ƙunshi nagarta, adalci, da kuma gaskiya)"},{"book":"Afisawa","chapter":"5","verse":"10","text":"ku nemi abin da zai gamshi Ubangiji."},{"book":"Afisawa","chapter":"5","verse":"11","text":"Ku yi nesa da ayyukan duhun da mutane suke yi, a maimakon haka, ku tona su."},{"book":"Afisawa","chapter":"5","verse":"12","text":"Gama abin kunya ne a ma faɗi abubuwan da marasa biyayya suke yi a ɓoye."},{"book":"Afisawa","chapter":"5","verse":"13","text":"Duk abin da aka kawo a gaban haske ana iya ganinsa, kuma duk abin da aka haskaka yakan zama haske."},{"book":"Afisawa","chapter":"5","verse":"14","text":"Shi ya sa aka ce,"},{"book":"Afisawa","chapter":"5","verse":"15","text":"Sai ku yi hankali sosai da yadda kuke rayuwa, kada ku zama kamar marasa hikima, sai dai kamar masu hikima."},{"book":"Afisawa","chapter":"5","verse":"16","text":"Ku kuma yi matuƙar amfani da kowane zarafi, don kwanakin nan mugaye ne."},{"book":"Afisawa","chapter":"5","verse":"17","text":"Saboda haka kada ku zama wawaye, sai dai ku fahimci ko mene ne nufin Ubangiji."},{"book":"Afisawa","chapter":"5","verse":"18","text":"Kada ku bugu da ruwan inabi, wanda yake kai ga lalaci. A maimako haka, ku cika da Ruhu."},{"book":"Afisawa","chapter":"5","verse":"19","text":"Ku yi zance da juna cikin zabura, da waƙoƙi, da kuma waƙoƙin ruhaniya. Ku rera, ku kuma yi kiɗe-kiɗe a zuciyarku ga Ubangiji."},{"book":"Afisawa","chapter":"5","verse":"20","text":"Kullum ku dinga yin amfani da sunan Ubangijinmu Yesu Kiristi, kuna gode wa Allah Uba a kome."},{"book":"Afisawa","chapter":"5","verse":"21","text":"Ku yi biyayya da juna saboda bangirmar da kuke nuna wa Kiristi."},{"book":"Afisawa","chapter":"5","verse":"22","text":"Matan aure, ku yi biyayya ga mazanku, kamar ga Ubangiji ne kuke yi."},{"book":"Afisawa","chapter":"5","verse":"23","text":"Gama miji shi ne kan mace, yadda Kiristi yake kai da kuma Mai Ceton ikkilisiya, wadda take jikinsa."},{"book":"Afisawa","chapter":"5","verse":"24","text":"To, kamar yadda ikkilisiya take biyayya ga Kiristi, haka ma ya kamata mata su yi biyayya ga mazansu cikin kome."},{"book":"Afisawa","chapter":"5","verse":"25","text":"Maza, ku ƙaunaci matanku, kamar yadda Kiristi ya ƙaunaci ikkilisiya, ya kuma ba da kansa dominta."},{"book":"Afisawa","chapter":"5","verse":"26","text":"Ya mai da ikkilisiya ta zama mai tsarki ta wurin ikon maganarsa, ya kuma tsabtacce ta ta wurin wanke ta da ruwa."},{"book":"Afisawa","chapter":"5","verse":"27","text":"Kiristi ya yi haka don yă miƙa wa kansa ikkilisiya mai ɗaukaka da kuma mai tsarki, marar aibi, marar tabo, da kuma marar lahani."},{"book":"Afisawa","chapter":"5","verse":"28","text":"Don haka, dole maza su ƙaunaci matansu kamar yadda suke ƙaunar jikunansu. Wanda yake ƙaunar matarsa, yana ƙaunar kansa ne."},{"book":"Afisawa","chapter":"5","verse":"29","text":"Gama ba wanda ya taɓa ƙin jikinsa, sai dai yă ciyar da shi, yă kuma kula da shi, kamar yadda Kiristi yake yi wa ikkilisiya,"},{"book":"Afisawa","chapter":"5","verse":"30","text":"gama mu gaɓoɓin jikinsa ne."},{"book":"Afisawa","chapter":"5","verse":"31","text":"“Saboda haka mutum yakan bar mahaifinsa da mahaifiyarsa, yă manne wa matarsa, su biyun su zama jiki ɗaya.”5.31 Far 2.24"},{"book":"Afisawa","chapter":"5","verse":"32","text":"Wannan babban asiri ne, amma na ɗauke shi a matsayin kwatanci ne na Kiristi da ikkilisiya."},{"book":"Afisawa","chapter":"5","verse":"33","text":"Duk da haka, dole kowannenku yă ƙaunaci matarsa kamar yadda yake ƙaunar kansa, kuma dole matar tă yi biyayya ga mijinta."}]}