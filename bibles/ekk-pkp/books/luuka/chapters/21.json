{"data":[{"book":"Luuka","chapter":"21","verse":"1","text":"Ringi vaadates jälgis Jeesus, kuidas jõukad inimesed panid oma annetusi kogumiskasti.21:1. Templis (vt 20:1)."},{"book":"Luuka","chapter":"21","verse":"2","text":"Ta nägi ka, kuidas üks väga vaene lesknaine pani sinna kaks pisikest münti.21:2. Väikese väärtusega mündid, mida nimetati leptoniteks."},{"book":"Luuka","chapter":"21","verse":"3","text":"„Ma räägin teile tõtt,“ ütles ta, „see vaene lesknaine pani kasti rohkem kui kõik ülejäänud kokku."},{"book":"Luuka","chapter":"21","verse":"4","text":"Kõik nad andsid oma jõukusest, mis neil oli, kuid tema andis oma vaesusest kõik, millest ta pidi elama.“"},{"book":"Luuka","chapter":"21","verse":"5","text":"Mõned neist21:5. Ilmselt mõned jüngritest, vt Markuse 13:1. seal rääkisid templist, selle peenelt tahutud kividest ja suurepärastest annetustest, mida nad andnud olid. Aga Jeesus ütles:"},{"book":"Luuka","chapter":"21","verse":"6","text":"„Nende asjade kohta, mida te silmas peate: tuleb aeg, mil ei jäeta üht kivi teise peale, kõik hävitatakse!“"},{"book":"Luuka","chapter":"21","verse":"7","text":"„Õpetaja, millal see toimub?“ küsisid nad talt. „Missugune on märk, et need asjad hakkavad toimuma?“"},{"book":"Luuka","chapter":"21","verse":"8","text":"„Veenduge, et teid ei petetaks,“ hoiatas Jeesus neid. „Paljud tulevad ja väidavad, et nad on mina,21:8. Või „tulevad minu nimel“. öeldes: „Siin ma olen!“ ja „Aeg on käes!“, aga ärge neid järgige."},{"book":"Luuka","chapter":"21","verse":"9","text":"Kui te kuulete sõdadest ja revolutsioonidest, ärge ehmuge, sest kõigepealt peavad need asjad toimuma, kuid lõpp ei tule kohe."},{"book":"Luuka","chapter":"21","verse":"10","text":"Rahvas sõdib rahvaga ja kuningriik kuningriigiga,“ ütles ta neile."},{"book":"Luuka","chapter":"21","verse":"11","text":"„Paljudes maades on ränki maavärinaid, näljahädasid ja haiguste epideemiaid ning erakordseid märke taevas, mis kohutavad."},{"book":"Luuka","chapter":"21","verse":"12","text":"Aga enne kõike seda võtavad nad teid kinni ja kiusavad taga. Nad veavad teid sünagoogide ette ja heidavad vanglasse, nad viivad teid minu pärast kohtusse kuningate ja maavalitsejate ette."},{"book":"Luuka","chapter":"21","verse":"13","text":"Aga see annab teile võimaluse kõneleda nende ees minust."},{"book":"Luuka","chapter":"21","verse":"14","text":"Niisiis, otsustage juba ette, et te ei muretse sellepärast, kuidas end kaitsta,"},{"book":"Luuka","chapter":"21","verse":"15","text":"sest mina annan teile tarkusesõnad, mida teie vaenlased ei suuda vaidlustada ega ümber lükata."},{"book":"Luuka","chapter":"21","verse":"16","text":"Teid reedavad isegi teie vanemad, vennad ja sõbrad ning nad tapavad teist mõned."},{"book":"Luuka","chapter":"21","verse":"17","text":"Kõik vihkavad teid minu pärast."},{"book":"Luuka","chapter":"21","verse":"18","text":"Aga teie peast ei lähe kaotsi ainsatki juuksekarva."},{"book":"Luuka","chapter":"21","verse":"19","text":"Kindlalt seistes võidate oma elu.21:19. Mõeldud on igavest elu või isegi seda, et saate selleks, kes te tegelikult olema peaks."},{"book":"Luuka","chapter":"21","verse":"20","text":"Aga kui te näete, et sõjaväed piiravad Jeruusalemma ümber, siis teate, et selle hävitus on lähedal."},{"book":"Luuka","chapter":"21","verse":"21","text":"Kes on Juudamaal, peaksid põgenema mägedesse, ja kes on Jeruusalemmas, peaksid lahkuma, ning need, kes on maal, ei tohiks linna minna."},{"book":"Luuka","chapter":"21","verse":"22","text":"Sest need on karistuse päevad, mis täidavad kõik, mida on kirjutatud."},{"book":"Luuka","chapter":"21","verse":"23","text":"Kui raske on neil, kes on sel ajal lapseootel või imetavad! Sest kohutav kitsikus on tulemas maa peale ja karistus selle elanikele."},{"book":"Luuka","chapter":"21","verse":"24","text":"Kõik rahvad tapavad neid mõõgaga ja viivad neid vangi. Võõrad rahvad tallavad Jeruusalemma maha, kuni nende aeg täis saab."},{"book":"Luuka","chapter":"21","verse":"25","text":"Päikeses, kuus ja tähtedes on märke ning rahvad maa peal on ahastuses ja segaduses mere lainetuse ja pealetungimise tõttu."},{"book":"Luuka","chapter":"21","verse":"26","text":"Inimesed on hirmust nõrgad ning kohkunud sellest, mis maailmas toimub, sest taeva vägesid kõigutatakse."},{"book":"Luuka","chapter":"21","verse":"27","text":"Siis näevad nad inimese Poega tulemas pilves väe ja suure hiilgusega.21:27. Vt Taanieli 7:13−14."},{"book":"Luuka","chapter":"21","verse":"28","text":"Aga kui see kõik juhtub, siis tõuske ja vaadake üles, sest varsti olete te päästetud.“"},{"book":"Luuka","chapter":"21","verse":"29","text":"Siis jutustas ta neile näitlikustamiseks selle loo. „Vaadake viigipuud või mõnda muud puud."},{"book":"Luuka","chapter":"21","verse":"30","text":"Kui te näete uusi lehti ilmumas, siis pole vaja teile öelda, et suvi on lähedal."},{"book":"Luuka","chapter":"21","verse":"31","text":"Samamoodi siis, kui te näete neid asju toimumas, ei ole teile vaja öelda, et Jumala riik on lähedal."},{"book":"Luuka","chapter":"21","verse":"32","text":"Ma räägin teile tõtt: see põlvkond ei lõpe enne, kui see kõik toimub."},{"book":"Luuka","chapter":"21","verse":"33","text":"Taevas ja maa kaovad, aga minu sõnad ei kao."},{"book":"Luuka","chapter":"21","verse":"34","text":"Olge ettevaatlikud, et pidutsemine või purjutamine või selle elu mured teie tähelepanu kõrvale ei juhiks, nii et see päev21:34. „See päev“ − inimese Poja tulemine. tabaks teid üllatusena."},{"book":"Luuka","chapter":"21","verse":"35","text":"Sest see päev tabab kõiki, kes elavad maa peal."},{"book":"Luuka","chapter":"21","verse":"36","text":"Olge alati valvel ja palvetage, et te oleksite võimelised pääsema kõigest, mis toimub, ja seisma inimese Poja ees.“"},{"book":"Luuka","chapter":"21","verse":"37","text":"Iga päev õpetas Jeesus templis ja igal õhtul läks ta ning jäi Õlimäele."},{"book":"Luuka","chapter":"21","verse":"38","text":"Kogu rahvas tuli hommikul vara teda templisse kuulama."}]}