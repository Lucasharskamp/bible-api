{"data":[{"book":"Lúkas","chapter":"19","verse":"1","text":"Í Jeríkó bjó maður sem Sakkeus hét."},{"book":"Lúkas","chapter":"19","verse":"2","text":"Hann var yfirskattheimtumaður Rómverja og því mjög ríkur."},{"book":"Lúkas","chapter":"19","verse":"3","text":"Þegar Jesús var á leið um borgina reyndi Sakkeus, sem var mjög lágvaxinn, að sjá Jesú, en hann gat það ekki vegna mannfjöldans."},{"book":"Lúkas","chapter":"19","verse":"4","text":"Hann hljóp því fram fyrir og klifraði upp í mórberjatré, sem stóð við veginn, til að fá góða yfirsýn."},{"book":"Lúkas","chapter":"19","verse":"5","text":"Þegar Jesús kom þar að, leit hann upp til Sakkeusar og kallaði: „Sakkeus! Komdu niður! Ég ætla að heimsækja þig í dag.“"},{"book":"Lúkas","chapter":"19","verse":"6","text":"Sakkeus varð mjög glaður. Hann flýtti sér niður úr trénu, fullur eftirvæntingar, og fór með Jesú heim til sín."},{"book":"Lúkas","chapter":"19","verse":"7","text":"Þá lét mannfjöldinn óánægju sína í ljós og sagði: „Hví leyfir hann sér að heimsækja slíkan syndara?“"},{"book":"Lúkas","chapter":"19","verse":"8","text":"En á meðan stóð Sakkeus frammi fyrir Drottni og sagði: „Herra, héðan í frá ætla ég að gefa fátækum helming auðæfa minna. Og hafi ég látið einhvern greiða of háa skatta, þá mun ég refsa sjálfum mér með því að greiða honum fjórfalt aftur.“"},{"book":"Lúkas","chapter":"19","verse":"9-10","text":"Þá sagði Jesús við hann: „Þetta sýnir, að í dag hefur hjálp Guðs veist þessu heimili. Þú varst einn hinna týndu sona Abrahams. Ég, Kristur, er kominn til að leita að hinu týnda og frelsa það.“"},{"book":"Lúkas","chapter":"19","verse":"11","text":"Þegar Jesús var kominn í námunda við Jerúsalem, sagði hann dæmisögu til að leiðrétta þá sem héldu að ríki Guðs stæði fyrir dyrum:"},{"book":"Lúkas","chapter":"19","verse":"12","text":"„Höfðingi, sem bjó í skattlandi einu, var kvaddur til höfuðborgar ríkisins, en þar átti að krýna hann konung yfir skattlandinu."},{"book":"Lúkas","chapter":"19","verse":"13","text":"Áður en hann fór, kallaði hann saman tíu aðstoðarmenn sína og afhenti hverjum um sig hálfa milljón króna, sem þeir áttu að versla með meðan hann væri í burtu."},{"book":"Lúkas","chapter":"19","verse":"14","text":"Sumum landsmanna var illa við hann og því sendu þeir honum sjálfstæðisyfirlýsingu. Þeir tóku fram að þeir hefðu gert byltingu og myndu ekki líta á hann sem konung sinn."},{"book":"Lúkas","chapter":"19","verse":"15","text":"Þegar hann kom heim aftur, kallaði hann til sín menn þá sem hann hafði afhent peningana. Nú vildi hann fá að vita hvernig þeim hefði gengið og hver ágóði hans yrði."},{"book":"Lúkas","chapter":"19","verse":"16","text":"Sá fyrsti sagði frá stórkostlegum gróða – hann hafði tífaldað upphæðina!"},{"book":"Lúkas","chapter":"19","verse":"17","text":"„Glæsilegt!“ hrópaði konungurinn. „Mér líst vel á þig. Þú hefur reynst trúr í því litla sem ég fól þér og í staðinn skaltu fá að stjórna tíu borgum.“"},{"book":"Lúkas","chapter":"19","verse":"18","text":"Næsti maður hafði einnig góða sögu að segja, hann hafði fimmfaldað upphæðina."},{"book":"Lúkas","chapter":"19","verse":"19","text":"„Gott!“ sagði húsbóndi hans. „Þú skalt fá að stjórna fimm borgum.“"},{"book":"Lúkas","chapter":"19","verse":"20-21","text":"En sá þriðji skilaði aðeins sömu upphæð og hann hafði fengið og sagði: „Ég var hræddur og gætti peninganna vel, því að þú ert ekkert lamb að leika við. Þú tekur það sem þú átt ekki og hirðir jafnvel uppskeru annarra.“"},{"book":"Lúkas","chapter":"19","verse":"22","text":"„Þú ert latur, þorparinn þinn,“ hreytti konungurinn út úr sér og bætti síðan við: „Er ég harðskeyttur, ha? Já, það er ég og þannig verð ég einmitt við þig!"},{"book":"Lúkas","chapter":"19","verse":"23","text":"Hvers vegna lagðir þú þá peningana ekki í banka svo ég fengi þó einhverja vexti, fyrst þú þekktir mig svona vel?“"},{"book":"Lúkas","chapter":"19","verse":"24","text":"Síðan sneri hann sér að hinum sem þar stóðu og sagði skipandi: „Takið af honum peningana og fáið þeim sem græddi mest.“"},{"book":"Lúkas","chapter":"19","verse":"25","text":"„Já, herra, en er hann ekki þegar búinn að fá nóg?“ spurðu þeir."},{"book":"Lúkas","chapter":"19","verse":"26","text":"„Jú,“ svaraði konungurinn, „en sá sem hefur, mun fá enn meira, en sá sem lítið á, mun missa það fyrr en varir."},{"book":"Lúkas","chapter":"19","verse":"27","text":"En varðandi þessa óvini mína sem gerðu uppreisn, þá náið í þá og takið þá af lífi að mér ásjáandi“.“"},{"book":"Lúkas","chapter":"19","verse":"28","text":"Eftir að hafa sagt þessa sögu, hélt Jesús áfram til Jerúsalem og gekk á undan lærisveinunum."},{"book":"Lúkas","chapter":"19","verse":"29","text":"Þegar þeir nálguðust þorpin Betfage og Betaníu á Olíufjallinu, sendi hann tvo þeirra á undan sér."},{"book":"Lúkas","chapter":"19","verse":"30","text":"Hann sagði þeim að fara inn í þorpið, sem var nær, og þegar þangað kæmi skyldu þeir leita uppi asna í einni götunni. Þetta átti að vera foli, sem enginn hefði áður komið á bak."},{"book":"Lúkas","chapter":"19","verse":"31","text":"Ef einhver spyr hvað þið séuð að gera, skuluð þið segja: „Herrann þarf hans með.“ “"},{"book":"Lúkas","chapter":"19","verse":"32","text":"Þeir fóru og fundu asnann eins og Jesús hafði sagt,"},{"book":"Lúkas","chapter":"19","verse":"33","text":"en meðan þeir voru að leysa hann, komu eigendurnir og kröfðust skýringar. „Hvað eruð þið að gera?“ spurðu þeir, „hvers vegna eruð þið að leysa folann okkar?“"},{"book":"Lúkas","chapter":"19","verse":"34","text":"„Herrann þarf hans með,“ svöruðu lærisveinarnir."},{"book":"Lúkas","chapter":"19","verse":"35","text":"Síðan fóru þeir með hann til Jesú og lögðu yfirhafnir sínar á bak folans, handa Jesú að sitja á."},{"book":"Lúkas","chapter":"19","verse":"36-37","text":"Fólkið breiddi föt sín á veginn framundan. Þegar komið var þangað, sem vegurinn liggur niður af Olíufjallinu, tók öll fylkingin að hrópa og lofsyngja Guð fyrir öll undursamlegu kraftaverkin sem Jesús hafði gert."},{"book":"Lúkas","chapter":"19","verse":"38","text":"„Guð hefur gefið okkur konung!“ hrópaði fólkið í gleði sinni. „Lengi lifi konungurinn! Gleðjist þið himnar! Dýrð sé Guði í hæstum himni!“"},{"book":"Lúkas","chapter":"19","verse":"39","text":"En í hópnum voru nokkrir farísear sem sögðu: „Herra, þú verður að banna fylgjendum þínum að segja slíka hluti.“"},{"book":"Lúkas","chapter":"19","verse":"40","text":"Hann svaraði: „Ef þeir þegðu, myndu steinarnir hrópa gleðióp.“"},{"book":"Lúkas","chapter":"19","verse":"41","text":"Þegar nær dró Jerúsalem og Jesús sá borgina, grét hann og sagði:"},{"book":"Lúkas","chapter":"19","verse":"42","text":"„Ó, ef þú hefðir aðeins þekkt veg friðarins, en nú er hann hulinn sjónum þínum."},{"book":"Lúkas","chapter":"19","verse":"43","text":"Óvinir þínir munu reisa virki gegn borgarmúrum þínum, umkringja þig og inniloka."},{"book":"Lúkas","chapter":"19","verse":"44","text":"Þeir munu eyða þér og börnum þínum, svo að ekki standi steinn yfir steini – því þú hafnaðir boði Guðs.“"},{"book":"Lúkas","chapter":"19","verse":"45","text":"Jesús fór inn í musterið og rak kaupmennina frá borðum sínum"},{"book":"Lúkas","chapter":"19","verse":"46","text":"og sagði: „Biblían segir: „Musteri mitt er bænastaður, en þið hafið breytt því í þjófabæli.“"},{"book":"Lúkas","chapter":"19","verse":"47","text":"Eftir þetta kenndi hann daglega í musterinu."},{"book":"Lúkas","chapter":"19","verse":"48","text":"En þeir fundu enga, því að fólkið leit á hann sem þjóðhetju – það var sammála öllu sem hann sagði."}]}