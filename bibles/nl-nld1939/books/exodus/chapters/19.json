{"data":[{"book":"Exodus","chapter":"19","verse":"1","text":"In de derde maand, juist op dezelfde dag, dat de Israëlieten uit Egypte waren vertrokken, bereikten zij de woestijn van de Sinaï."},{"book":"Exodus","chapter":"19","verse":"2","text":"Nadat zij van Refidim opgebroken, en in de woestijn van de Sinaï waren gekomen, sloeg Israël zijn legerplaats op in de woestijn, en legerde zich daar tegenover de berg."},{"book":"Exodus","chapter":"19","verse":"3","text":"Nu klom Moses omhoog naar God. En Jahweh riep tot hem van de berg: Dit moet ge aan het huis van Jakob zeggen, en aan Israëls zonen verkondigen:"},{"book":"Exodus","chapter":"19","verse":"4","text":"“Gij hebt gezien, wat Ik aan Egypte gedaan heb, hoe Ik u op adelaarsvleugelen heb gedragen en u tot Mij heb gebracht."},{"book":"Exodus","chapter":"19","verse":"5","text":"Zo gij Mij gehoorzaamt en mijn Verbond onderhoudt, zult gij onder alle volken mijn bijzonder eigendom zijn; want Mij behoort de hele aarde."},{"book":"Exodus","chapter":"19","verse":"6","text":"Gij zult Mij een koninkrijk van priesters zijn en een heilig volk”. Zo moet ge tot de zonen Israëls spreken."},{"book":"Exodus","chapter":"19","verse":"7","text":"Toen Moses terug was gekomen, riep hij de oudsten van het volk bijeen, en bracht hun alle bevelen over, die Jahweh hem had gegeven."},{"book":"Exodus","chapter":"19","verse":"8","text":"En het hele volk antwoordde eenstemmig: We zullen alles doen wat Jahweh geboden heeft! Nadat Moses het antwoord van het volk aan Jahweh had overgebracht,"},{"book":"Exodus","chapter":"19","verse":"9","text":"sprak Jahweh tot Moses: Zie, Ik kom tot u in een donkere wolk, opdat het volk Mij met u zal horen spreken en u voor altijd zal geloven. Toen Moses het antwoord van het volk aan Jahweh had overgebracht,"},{"book":"Exodus","chapter":"19","verse":"10","text":"sprak Jahweh tot Moses: Ga terug naar het volk, en zorg er voor, dat zij zich vandaag en morgen reinigen en hun kleren wassen."},{"book":"Exodus","chapter":"19","verse":"11","text":"Ze moeten zich gereed houden voor overmorgen; want op de derde dag zal Jahweh ten aanschouwen van het hele volk op de berg Sinaï neerdalen."},{"book":"Exodus","chapter":"19","verse":"12","text":"Ook moet gij het volk aan alle kanten op een afstand houden, en zeggen: Wacht u er voor, de berg te bestijgen of zelfs zijn voet te naderen. Ieder die de berg nadert, zal sterven."},{"book":"Exodus","chapter":"19","verse":"13","text":"Hij zal worden gestenigd of met pijlen doorboord, want geen hand mag hem aanraken; of het een dier of mens is, hij blijft niet in leven. Eerst wanneer de ramshoorn schalt, mogen zij de berg bestijgen."},{"book":"Exodus","chapter":"19","verse":"14","text":"Nu daalde Moses van de berg af naar het volk, zorgde er voor, dat het volk zich reinigde en zijn kleren waste,"},{"book":"Exodus","chapter":"19","verse":"15","text":"en beval hun: Houdt u gereed voor overmorgen, en laat niemand een vrouw naderen."},{"book":"Exodus","chapter":"19","verse":"16","text":"En op de derde dag in de morgen: donderslagen en bliksemflitsen; over de berg een donkere wolk en schetteren van bazuingeschal. Al het volk in de legerplaats rilde van angst."},{"book":"Exodus","chapter":"19","verse":"17","text":"Maar Moses leidde het volk de legerplaats uit, God tegemoet, en men schaarde zich aan de voet van de berg."},{"book":"Exodus","chapter":"19","verse":"18","text":"De berg Sinaï stond van alle kanten in rook door het vuur, waarin Jahweh daar was neergedaald. De rook steeg omhoog als de rook uit een oven, de hele berg schudde heftig,"},{"book":"Exodus","chapter":"19","verse":"19","text":"en het bazuingeschal schetterde luider en luider. Nu begon Moses te spreken, en God antwoordde hem in de donder."},{"book":"Exodus","chapter":"19","verse":"20","text":"Want Jahweh was op de berg Sinaï neergedaald, op de top van de berg. Hij had Moses naar de top van de berg ontboden, en Moses was naar boven geklommen."},{"book":"Exodus","chapter":"19","verse":"21","text":"Daarna sprak Jahweh tot Moses: Ga naar beneden, en waarschuw het volk, de omheining niet te verbreken, om Jahweh te naderen en Hem te aanschouwen; want velen van hen zouden vallen."},{"book":"Exodus","chapter":"19","verse":"22","text":"Ook moeten de priesters, die tot Jahweh willen naderen, zich heiligen, anders barst de toorn van Jahweh tegen hen los."},{"book":"Exodus","chapter":"19","verse":"23","text":"Moses gaf Jahweh ten antwoord: Het volk kan de berg Sinaï niet bestijgen; want zelf hebt Gij ons dringend bevolen, de berg te omheinen en voor heilig te houden."},{"book":"Exodus","chapter":"19","verse":"24","text":"Maar Jahweh sprak: Ga naar beneden, en kom dan weer met Aäron en de priesters naar boven; doch laat het volk de omheining niet verbreken, om tot Jahweh op te klimmen; anders barst de toorn van Jahweh tegen hen los."},{"book":"Exodus","chapter":"19","verse":"25","text":"Toen daalde Moses af naar het volk, en bracht het hun over."}]}