{"data":[{"book":"Hojii","chapter":"15","verse":"1","text":"Namoonni tokko tokko Yihuudaa gara Anxookiiyaatti gad buʼanii, “Isin yoo akkuma seera Museetti dhagna qabachuu baattan fayyuu hin dandeessan” jedhanii obboloota barsiisaa turan."},{"book":"Hojii","chapter":"15","verse":"2","text":"Kunis akka Phaawulosii fi Barnaabaas jara wajjin wal diddaa fi wal morkii cimaa keessa seenan isaan godhe; kanaaf Phaawulosii fi Barnaabaas waaʼee dubbii kanaatiif jedhanii akka Yerusaalemitti ol baʼanii ergamootaa fi maanguddoota bira dhaqaniif amantoota tokko tokko wajjin filataman."},{"book":"Hojii","chapter":"15","verse":"3","text":"Waldaan kiristaanaas isaan ergite; isaanis akka Namoonni Ormaa Waaqatti deebiʼan odeessaa Finiiqee fi Samaariyaa keessa darban. Oduun kunis obboloota hunda akka malee gammachiise."},{"book":"Hojii","chapter":"15","verse":"4","text":"Yommuu isaan Yerusaalem gaʼanitti waldaan kiristaanaa, ergamoonnii fi maanguddoonni isaan simatan; isaanis waan Waaqni karaa isaaniitiin hojjete hunda jaratti himan."},{"book":"Hojii","chapter":"15","verse":"5","text":"Amantoonni garee Fariisotaa tokko tokko garuu kaʼanii dhaabatanii, “Namoonni Ormaa dhagna qabachuu qaban; akka seera Musee eeganiifis itti himamuu qaba” jedhan."},{"book":"Hojii","chapter":"15","verse":"6","text":"Ergamoonnii fi maanguddoonni dubbii kana ilaaluuf walitti qabaman."},{"book":"Hojii","chapter":"15","verse":"7","text":"Phexrosis falmii guddaan booddee kaʼee dhaabatee akkana isaaniin jedhe; “Yaa obboloota, isin akka Waaqni yeroo gabaabaan dura akka Namoonni Ormaa afaan koo irraa dubbii wangeelaa dhagaʼanii amananiif jedhee isinuma keessaa na filate beektu."},{"book":"Hojii","chapter":"15","verse":"8","text":"Waaqni yaada garaa namaa beeku sun akkuma nuuf kenne sanatti isaaniifis Hafuura Qulqulluu kennuudhaan akka isaan simate mirkaneesse."},{"book":"Hojii","chapter":"15","verse":"9","text":"Innis sababii garaa isaanii amantiin qulqulleesseef, nuu fi isaan gidduutti garaa garummaa tokko illee hin goone."},{"book":"Hojii","chapter":"15","verse":"10","text":"Yoos maaliif waanjoo nus abbootiin keenyas baachuu hin dandaʼin morma barattootaa irra kaaʼuudhaan Waaqa qortu ree?"},{"book":"Hojii","chapter":"15","verse":"11","text":"Nu akka ayyaana Gooftaa keenya Yesuusiitiin fayyinu ni amanna; isaanis akkasuma ni fayyu.”"},{"book":"Hojii","chapter":"15","verse":"12","text":"Yommuu Barnaabaasii fi Phaawulos waaʼee mallattoo fi dinqii Waaqni harka isaaniitiin Namoota Ormaa keessatti hojjete sanaa dubbatanitti yaaʼiin guutuun calʼisee isaan dhagaʼaa ture."},{"book":"Hojii","chapter":"15","verse":"13","text":"Erga isaan dubbatanii fixanii booddees Yaaqoob akkana jedhe; “Yaa obboloota, mee na dhaggeeffadhaa!"},{"book":"Hojii","chapter":"15","verse":"14","text":"Simoonis akka Waaqni duraan dursee Namoota Ormaa keessaa saba tokko ofii isaatii filachuun jaalala isaa argisiise nutti himeera."},{"book":"Hojii","chapter":"15","verse":"15","text":"Dubbiin raajotaas waan kana wajjin walii gala; innis akkana jedhamee barreeffameera:"},{"book":"Hojii","chapter":"15","verse":"16","text":"“ ‘Kana booddee ani nan deebiʼa;"},{"book":"Hojii","chapter":"15","verse":"17","text":"kunis akka namoonni hafan jechuunis,"},{"book":"Hojii","chapter":"15","verse":"18","text":"jedha Gooftichi waan bara dheeraaf beekame hojjete sun."},{"book":"Hojii","chapter":"15","verse":"19","text":"“Kanaaf nu akka murtii kootiitti Namoota Ormaa kanneen Waaqatti deebiʼan rakkisuu hin qabnu."},{"book":"Hojii","chapter":"15","verse":"20","text":"Qooda kanaa akka isaan nyaata waaqonni tolfamoon xureessan, sagaagalummaa, foon horii hudhamee duʼeetii fi dhiiga lagataniif xalayaa barreessinee itti himuu qabna."},{"book":"Hojii","chapter":"15","verse":"21","text":"Seerri Musee dhaloota duriitii jalqabee magaalaa hunda keessatti lallabamaa ture; manneen sagadaa keessattis Sanbata Sanbata ni dubbifama.”"},{"book":"Hojii","chapter":"15","verse":"22","text":"Yommus ergamoonnii fi maanguddoonni miseensota waldaa kiristaanaa guutuu wajjin tokko taʼanii namoota isaanii keessaa tokko tokko filatanii Phaawulosii fi Barnaabaas wajjin gara Anxookiiyaatti erguu murteessan; isaanis namoota lama jechuunis Yihuudaa isa Barsiyaan jedhamuu fi Siilaas kanneen obboloota keessatti dura buʼoota turan sana filatan."},{"book":"Hojii","chapter":"15","verse":"23","text":"Xalayaa armaan gad jiru kanas isaanitti ergan:"},{"book":"Hojii","chapter":"15","verse":"24","text":"Nu akka namoonni tokko tokko eeyyama keenya malee nu biraa baʼanii waan dubbataniin qalbii isin raasanii isin jeeqan dhageenyeerra."},{"book":"Hojii","chapter":"15","verse":"25","text":"Kanaafuu nu hundi namoota tokko tokko filannee obboloota keenya jaallatamoo Barnaabaasii fi Phaawulos jechuunis"},{"book":"Hojii","chapter":"15","verse":"26","text":"namoota maqaa Gooftaa keenya Yesuus Kiristoosiitiif jedhanii jireenya isaanii kennan isinitti erguuf walii galle."},{"book":"Hojii","chapter":"15","verse":"27","text":"Kanaafuu akka isaan waanuma nu barreessine sana dubbii afaaniitiin isinii mirkaneessaniif jennee Yihuudaa fi Siilaasin ergineerra."},{"book":"Hojii","chapter":"15","verse":"28","text":"Waan barbaachisaa armaan gad jiru kana malee akka nu baʼaa tokko illee isin irra hin keenye Hafuurri Qulqulluun jaallateera; nus itti gammanneerra;"},{"book":"Hojii","chapter":"15","verse":"29","text":"kunis akka isin nyaata waaqota tolfamoof aarsaa dhiʼeeffamu, dhiiga, foon horii hudhamee duʼeetii fi sagaagalummaa lagattanii dha. Isin yoo waan kana irraa of eegdan, waan qajeelaa hojjettan."},{"book":"Hojii","chapter":"15","verse":"30","text":"Jarri sunis ergamanii Anxookiiyaatti gad buʼan; achittis amantoota walitti qabanii xalayaa sana itti kennan."},{"book":"Hojii","chapter":"15","verse":"31","text":"Amantoonnis yommuu xalayaa sana dubbisanitti gorsa jajjabeessaa sanatti ni gammadan."},{"book":"Hojii","chapter":"15","verse":"32","text":"Yihuudaa fi Siilaas warri mataan isaanii iyyuu raajota turan sun dubbii baayʼeen obboloota gorsanii jajjabeessan."},{"book":"Hojii","chapter":"15","verse":"33","text":"Erga isaan yeroo gabaabaa achi turanii booddees, obboloonni akka isaan warra isaan erganitti deebiʼaniif nagaan isaan geggeessan. ["},{"book":"Hojii","chapter":"15","verse":"34","text":"Siilaas immoo achumatti hafuu murteesse.]15:34 Waraabbileen durii tokko tokko luqqisaa kana hin qaban."},{"book":"Hojii","chapter":"15","verse":"35","text":"Phaawulosii fi Barnaabaas garuu Anxookiiyaatti hafanii namoota biraa hedduu wajjin dubbii Gooftaa barsiisan; ni lallabanis."},{"book":"Hojii","chapter":"15","verse":"36","text":"Phaawulosis bultii gabaabduu booddee Barnaabaasiin, “Mee kottu, magaalaawwan itti dubbii Gooftaa lallabne hundatti deebinee obboloota dubbifnaa; haala isaan keessa jiranis ni ilaallaa!” jedhe."},{"book":"Hojii","chapter":"15","verse":"37","text":"Barnaabaasis Yohannis isa Maarqos jedhamu sana isaan wajjin fudhatee deemuu barbaade."},{"book":"Hojii","chapter":"15","verse":"38","text":"Phaawulos garuu sababii Maarqos isaan wajjin hojiitti fufuu didee Phamfiliyaatti isaan dhiisee deemeef akka inni isaan wajjin deemu hin jaallanne."},{"book":"Hojii","chapter":"15","verse":"39","text":"Kana irratti waldhabiisni guddaan gidduu isaaniitti uumamnaan gargar baʼan; Barnaabaasis Maarqosin fudhatee dooniidhaan Qophiroositti qajeele."},{"book":"Hojii","chapter":"15","verse":"40","text":"Phaawulos immoo Siilaasin filatee erga obboloonni dabarsanii ayyaana gooftaatti isa kennanii booddee kaʼee deeme."},{"book":"Hojii","chapter":"15","verse":"41","text":"Innis waldoota kiristaanaa jajjabeessaa Sooriyaa fi Kiilqiyaa keessa darbe."}]}