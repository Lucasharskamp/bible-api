{"data":[{"book":"1 ЛЕТАПІСАЎ","chapter":"12","verse":"1","text":"І гэтыя таксама прыйшлі да Давіда ў Сэкелаг, калі ён яшчэ хаваўся ад Саўла, сына Кісавага, і былі з адважнікаў, якія дапамагалі ў бітве."},{"book":"1 ЛЕТАПІСАЎ","chapter":"12","verse":"2","text":"Узброеныя лукам, і тыя, што кідалі праваю і леваю рукою камяні і стралялі стрэламі з лука, - з братоў Саўла, ад Веньяміна:"},{"book":"1 ЛЕТАПІСАЎ","chapter":"12","verse":"3","text":"галоўны Ахіезэр, за ім Ёас, сыны Шэмаі, з Гівы; Езіел і Фэлэт, сыны Азмавэта: Бэраха і Егу з Анатота;"},{"book":"1 ЛЕТАПІСАЎ","chapter":"12","verse":"4","text":"Ішманія Гавааніцянін, адважнікі з трыццаці і начальнік над трыццацьцю; Ерамія, Яхазііл, Ёханан і Ёзавад з Гедэры;"},{"book":"1 ЛЕТАПІСАЎ","chapter":"12","verse":"5","text":"Элузай, Ерымот, Вэалія, Шэмарыя, Сафатыя Харытыянін;"},{"book":"1 ЛЕТАПІСАЎ","chapter":"12","verse":"6","text":"Элкана, Ішыяху, Азарыл, Ёэзэр і Ёшавам, Карэяне;"},{"book":"1 ЛЕТАПІСАЎ","chapter":"12","verse":"7","text":"і Ёэла і Зэвадыя сыны Ерахама, з Гэдора."},{"book":"1 ЛЕТАПІСАЎ","chapter":"12","verse":"8","text":"І з Гадыцян перайшлі да Давіда ва ўмацаваньне, у пустыню людзі мужныя, ваяўнічыя, узброеныя шчытом і дзідай; твары ільвіныя - твары іхнія, і яны шпаркія, як сарны ў горах."},{"book":"1 ЛЕТАПІСАЎ","chapter":"12","verse":"9","text":"Галоўны Эзэр, другі Авадыя, трэці Эліяў,"},{"book":"1 ЛЕТАПІСАЎ","chapter":"12","verse":"10","text":"чацьвёрты Мішмана, пяты Ерамія,"},{"book":"1 ЛЕТАПІСАЎ","chapter":"12","verse":"11","text":"шосты Атай, сёмы Эліел,"},{"book":"1 ЛЕТАПІСАЎ","chapter":"12","verse":"12","text":"восьмы Ёханан, дзявяты Элзавад,"},{"book":"1 ЛЕТАПІСАЎ","chapter":"12","verse":"13","text":"дзясяты Ерамія, адзінаццаты Махбанай."},{"book":"1 ЛЕТАПІСАЎ","chapter":"12","verse":"14","text":"Яны з сыноў Гадавых узначальцы ў войску: меншы над сотняю, і большы над тысячаю."},{"book":"1 ЛЕТАПІСАЎ","chapter":"12","verse":"15","text":"Вось яны перайшлі Ярдан у першы месяц, калі ён выступае зь берагоў сваіх, і разагналі ўсіх, што жылі ў далінах на ўсход і захад."},{"book":"1 ЛЕТАПІСАЎ","chapter":"12","verse":"16","text":"Прыйшлі таксама і з сыноў Веньямінавых і Юдавых ва ўмацаваньне да Давіда."},{"book":"1 ЛЕТАПІСАЎ","chapter":"12","verse":"17","text":"Давід выйшаў насустрач ім, і сказаў ім: калі зь мірам прыйшлі вы да мяне, каб дапамагаць мне, дык хай будзе ў мяне з вамі адно сэрца; а калі дзеля таго, каб падступна перадаць мяне ворагам маім, тым часам як няма заганы на руках маіх, дык хай бачыць Бог бацькоў нашых і рассудзіць."},{"book":"1 ЛЕТАПІСАЎ","chapter":"12","verse":"18","text":"І абняў дух Амасая, узначальцу трыццацёх, і сказаў ён: мір табе, Давідзе, і з табою, сыне Есэеў; мір табе і мір памочнікам тваім; бо памагае табе Бог твой. Тады прыняў іх Давід і паставіў на чале войска."},{"book":"1 ЛЕТАПІСАЎ","chapter":"12","verse":"19","text":"І з племя Манасіінага перайшлі да Давіда, калі ён ішоў зь Філістымлянамі на вайну супроць Саўла, але не дапамагаў ім, бо ўзначальцы Філістымскія, параіўшыся, адаслалі яго, кажучы: на нашую галаву ён пяройдзе да гаспадара свайго Саўла."},{"book":"1 ЛЕТАПІСАЎ","chapter":"12","verse":"20","text":"Калі ён вяртаўся ў Сэкелаг, тады перайшлі да яго з Манасіян: Аднах, Ёзавад, Едыяэл, Міхаіл, Ёзавад, Элігу і Цыльтай, тысячнікі ў Манасіян."},{"book":"1 ЛЕТАПІСАЎ","chapter":"12","verse":"21","text":"І яны дапамагалі Давіду супроць полчышчаў, бо ўсе гэта былі людзі адважныя і былі правадыры ў войску."},{"book":"1 ЛЕТАПІСАЎ","chapter":"12","verse":"22","text":"Так з кожным днём прыходзілі да Давіда на дапамогу да таго, што ягонае рушэньне зрабілася вялікае, як рушэньне Божае."},{"book":"1 ЛЕТАПІСАЎ","chapter":"12","verse":"23","text":"Вось лічба галоўных у войску, якія прыйшлі да Давіда ў Хэўрон, каб перадаць яму царства Саўлавае, па слове Гасподнім:"},{"book":"1 ЛЕТАПІСАЎ","chapter":"12","verse":"24","text":"сыноў Юдавых, якія носяць шчыт і дзіду, было шэсьць тысяч васямсот гатовых да вайны;"},{"book":"1 ЛЕТАПІСАЎ","chapter":"12","verse":"25","text":"з сыноў Сімяонавых, людзей адважных, у войску было сем тысяч і сто;"},{"book":"1 ЛЕТАПІСАЎ","chapter":"12","verse":"26","text":"з сыноў Лявііных чатыры тысячы шасьцьсот;"},{"book":"1 ЛЕТАПІСАЎ","chapter":"12","verse":"27","text":"і Ёдай, князь ад племя Аарона, і зь ім тры тысячы сямсот;"},{"book":"1 ЛЕТАПІСАЎ","chapter":"12","verse":"28","text":"і Садок, мужны юнак, і род ягоны, дваццаць два начальнікі;"},{"book":"1 ЛЕТАПІСАЎ","chapter":"12","verse":"29","text":"з сыноў Веньямінавых, братоў Саўлавых, тры тысячы, - але яшчэ многія зь іх трымаліся дома Саўлавага;"},{"book":"1 ЛЕТАПІСАЎ","chapter":"12","verse":"30","text":"з сыноў Яфрэмавых дваццаць тысяч васямсот людзей мужных, людзей знакамітых у родах сваіх;"},{"book":"1 ЛЕТАПІСАЎ","chapter":"12","verse":"31","text":"з паўкалена Манасіінага васямнаццаць тысяч, якія выкліканы былі паіменна, каб пайсьці ўцараваць Давіда;"},{"book":"1 ЛЕТАПІСАЎ","chapter":"12","verse":"32","text":"з сыноў Ісахаравых людзі разумныя, якія ведалі, што калі належала рабіць Ізраілю, - іх было дзьвесьце галоўных, і ўсе браты іхнія трымаліся слова іхняга;"},{"book":"1 ЛЕТАПІСАЎ","chapter":"12","verse":"33","text":"з племя Завулонавага гатовых да бітвы, узброеных усякаю ваеннаю зброяй, пяцьдзясят тысяч, у страі, аднадушных;"},{"book":"1 ЛЕТАПІСАЎ","chapter":"12","verse":"34","text":"з племя Нэфталімавага тысяча правадыроў і зь імі трыццаць сем тысяч з шчытамі і дзідамі;"},{"book":"1 ЛЕТАПІСАЎ","chapter":"12","verse":"35","text":"з племя Данавага гатовых да вайны дваццаць восем тысяч шасьцьсот;"},{"book":"1 ЛЕТАПІСАЎ","chapter":"12","verse":"36","text":"ад Асіра воінаў, гатовых да бітвы, сорак тысяч;"},{"book":"1 ЛЕТАПІСАЎ","chapter":"12","verse":"37","text":"з-за Ярдана, ад племя Рувімавага, Гадавага, і паўплемя Манасіінага, сто дваццаць тысяч, з усялякай воінскай зброяй."},{"book":"1 ЛЕТАПІСАЎ","chapter":"12","verse":"38","text":"Усе гэтыя воіны, у страі, ад шчырага сэрца прыйшлі ў Хэўрон уцараваць Давіда над усім Ізраілем. Ды і ўсе іншыя Ізраільцяне былі аднадушныя, каб паставіць царом Давіда."},{"book":"1 ЛЕТАПІСАЎ","chapter":"12","verse":"39","text":"І прабылі там у Давіда тры дні, елі і пілі, бо браты іхнія прыгатавалі ім;"},{"book":"1 ЛЕТАПІСАЎ","chapter":"12","verse":"40","text":"ды і блізкія да іх, нават да племя Ісахаравага, Завулонавага і Нэфталімавага, прывозілі ўсё страўнае на аслах, і вярблюдах, і мулах, і валах: муку, смоквы і разынкі, і віно, і алей, і буйнога і дробнага быдла мноства, бо радасьць была Ізраілю."}]}