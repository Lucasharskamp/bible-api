{"data":[{"book":"Dəkəcop","chapter":"9","verse":"1","text":"Kɔ Kanu kəmpocɛ Nuha pətɔt k'awut ɔn, kɔ kəloku ŋa: «Nəyɔnɛ akombəra, nəkom pəlarəm, nəlas antɔf."},{"book":"Dəkəcop","chapter":"9","verse":"2","text":"Kəyɛfɛ mɔkɔ, sɛm ya doru fəp, kəbəp bɛmp, sɛm yɛfɛt kɔ lop, yende yecnesɛ nu. Nəndetam kəcsɔm yi."},{"book":"Dəkəcop","chapter":"9","verse":"3","text":"Paka o paka mpɛ peyi wəyeŋ pɔckɔt mɔ, pɔyɔnɛ nu peri pəmɔ ntɛ inasɔŋ nu yokom ya yika yɛcaŋk kɔ ya tɔk mɔ. Isɔŋ nu oŋ ndɛkəl yayɔkɔ fəp."},{"book":"Dəkəcop","chapter":"9","verse":"4","text":"Mba ta nəde nəcsɔm wɛsɛm nwɛ wɔsɔrɔyɔ mecir ma wi mɔ. 9.4 Wɛsɛm nwɛ antɔfay amera mɔ."},{"book":"Dəkəcop","chapter":"9","verse":"5","text":"Indeyif nu teta mecir monu, mmɛ mɔyɔnɛ kəyi doru konu mɔ. Indeyif sɔ ti sɛm fəp nyɛ yendedif fum mɔ. Pəmɔ ntɛ indeyif ti fum nwɛ endedif wɛnc mɔ.»"},{"book":"Dəkəcop","chapter":"9","verse":"6","text":"«Nwɛ endif fum mɔ,"},{"book":"Dəkəcop","chapter":"9","verse":"7","text":"Kɔ nəna, nəyɔnɛ akombəra, nəkom pəlarəm, nəsaməsər doru.»"},{"book":"Dəkəcop","chapter":"9","verse":"8","text":"Kɔ Kanu kəloku sɔ Nuha k'awut ɔn:"},{"book":"Dəkəcop","chapter":"9","verse":"9","text":"«K'ina, indesek sɔ danapa kɔ nəna, kəbəp ka yuruya yam kɔ nəna nəncepər-ɛ,"},{"book":"Dəkəcop","chapter":"9","verse":"10","text":"kɔ ca fəp nyɛ yɔnɔŋkər nu mɔ: Bɛmp, sɛm ya dare kɔ ya dop, nyɛ yowur debil mɔ, kɔ nyɛ andekom nnɔ doru mɔ."},{"book":"Dəkəcop","chapter":"9","verse":"11","text":"Isek danapa kɔ nəna, ntɛ t'indeyɔ: Domun dɔfɔdesɔdi antɔf, wəcafən ɔfɔdesɔyi nwɛ endeləsər antɔf mɔ.»"},{"book":"Dəkəcop","chapter":"9","verse":"12","text":"Kɔ Kanu kəndeŋər: «Paka pa danapa dosu pɛmpɛ mpɛ pendeyi su dacɔ kɔ nəna doru o doru, kəbəp ka ca yeŋesəm."},{"book":"Dəkəcop","chapter":"9","verse":"13","text":"Isɛkən ambəncəran (asiŋki) ŋem nde dəkɔm. In'ende kəccɛm-cɛməs im temer ntɛ isɔŋ antɔf mɔ."},{"book":"Dəkəcop","chapter":"9","verse":"14","text":"Tɛm o tɛm ntɛ wəcafən ende pəcbiyɛ, a asiŋki ŋowur mɔ,"},{"book":"Dəkəcop","chapter":"9","verse":"15","text":"incɛm-cɛmnɛ temer tɔkɔ inasɔŋ nu kɔ ca nyɛ yeŋesəm doru mɔ, wəcafən ɔfɔdesɔtuf nwɛ endesɔləsər ca ya doru fəp mɔ."},{"book":"Dəkəcop","chapter":"9","verse":"16","text":"K'inckɔnanəŋk asiŋki-ɛ, incɛm-cɛmnɛ danapa da tɛm o tɛm ndɛ inacaŋǝs kɔ ca fəp nyɛ yeŋesəm doru mɔ.»"},{"book":"Dəkəcop","chapter":"9","verse":"17","text":"Kɔ Kanu kəŋgbɔkərɛnɛ sɔ moloku mamɛ Nuha: «Asiŋki ŋementər temer ntɛ isɔŋ nu kɔ ca ya doru nyɛ yeŋesəm mɔ.»"},{"book":"Dəkəcop","chapter":"9","verse":"18","text":"Awut a Nuha aŋɛ ŋanawur debil mɔ ŋanayɔnɛ: Sem, Ham, kɔ Yafɛt. Ham ɔyɔnɛ papa wəka Kanaŋ."},{"book":"Dəkəcop","chapter":"9","verse":"19","text":"Awut a Nuha akaŋɛ maas ŋagbɔkərɛ sɔ kəlas antɔf."},{"book":"Dəkəcop","chapter":"9","verse":"20","text":"Kɔ Nuha ɔyɔnɛ wəbifti antɔf k'ɔmbɔf ŋgbɔŋkəlɔ ya wɛn. 9.20 Len yayɔkɔ yɔ aŋwe «win» iy'ambɔf Yisrayel nyɛ yokom yayi yɔŋsɔŋ member mɔ."},{"book":"Dəkəcop","chapter":"9","verse":"21","text":"Kɔ Nuha omun member k'encis. K'ɔŋkɔ pəwur kəsɔkər nde abal ŋɔn disrɛ."},{"book":"Dəkəcop","chapter":"9","verse":"22","text":"Ntɛ Ham papa wəka Kanaŋ ɛnəŋk kas Nuha pəyi kəsɔkər mɔ, k'ɔŋkɔ pəloku ti awɛnc aŋa mɛrəŋ, aŋɛ ŋanayi nde doru mɔ."},{"book":"Dəkəcop","chapter":"9","verse":"23","text":"Sem kɔ Yafɛt ŋalɛk kəloto. Mɛrəŋ maŋan fəp, kɔ ŋaŋkumpənɛ kəloto kaŋkɔ dəcəro. Kɔ ŋaŋkɔ cəkəmuntəra kɔ ŋaŋkɔ ŋabəp papa kəŋan pəyi kəsɔkər. Kɔ ŋaŋkump kɔ kəsɔkər kəŋkɔ ɛnafəntərɛ mɔ. Mba ntɛ ŋanakafəli cəro cəŋan a kɔ ŋaŋkɔ kas kəŋan cəkəmuntəra mɔ, ŋananəŋk fɛ kas kəŋan kəsɔkər."},{"book":"Dəkəcop","chapter":"9","verse":"24","text":"Ntɛ pəncɛrŋɛ Nuha kəcis kaŋkɔ disrɛ mɔ, k'aloku kɔ tɔkɔ pənayi kɔ ntɛ ɛnacis mɔ, kɔ tɔkɔ wan kɔn wələpəs ɛnayɔ kɔ mɔ."},{"book":"Dəkəcop","chapter":"9","verse":"25","text":"Kɔ Nuha oloku:"},{"book":"Dəkəcop","chapter":"9","verse":"26","text":"Kɔ Nuha oloku sɔ:"},{"book":"Dəkəcop","chapter":"9","verse":"27","text":"Kanu kəyac Yafɛt!"},{"book":"Dəkəcop","chapter":"9","verse":"28","text":"Kɔ Nuha eyi sɔ doru meren 350, ntɛ domun dɛlarəm dencepər mɔ."},{"book":"Dəkəcop","chapter":"9","verse":"29","text":"Kəwon ka Nuha doru fəp, kənasɔtɔ meren 950, a k'endefi."}]}