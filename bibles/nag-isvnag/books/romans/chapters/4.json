{"data":[{"book":"Romans","chapter":"4","verse":"1","text":"Tinehoile Abraham, kun mangso hisab te tai amikhan laga baba ase, ki paise koi kene kobo?"},{"book":"Romans","chapter":"4","verse":"2","text":"Kilekoile jodi Abraham bhi kaam kori kene dharmik hoise koile tai nijor phutani hobole kiba ase, kintu Isor usorte hoile nohoi4.2 Gen. 15:6.."},{"book":"Romans","chapter":"4","verse":"3","text":"Kelemane Shastro te ki koise? “Abraham pora Isor ke biswas korise aru etu pora tai dharmik hoise4.3 Gen.15:6..”"},{"book":"Romans","chapter":"4","verse":"4","text":"Etiya kun pora kaam kori ase tai laga hajira to udhar nisena ginti nohoi kintu tai pabole thaka he ase."},{"book":"Romans","chapter":"4","verse":"5","text":"Kintu kun ekjon nijor to kaam nakore, hoilebi, paap-pi manu khan ke bachai diya Isor ke biswas kore, tai laga biswas to dharmik ase koi kene ginti kori loi."},{"book":"Romans","chapter":"4","verse":"6","text":"Etu manu nimite he David pora koi ase, kaam nathakile bhi kunke Isor pora dharmik ase eneka ginti korise, tai asishit ase."},{"book":"Romans","chapter":"4","verse":"7","text":"Tai koise,"},{"book":"Romans","chapter":"4","verse":"8","text":"Dhonyo ase utu manu junke Probhu pora tai laga paapkhan ginti nakoribo4.8 Psa. 32:1-2..”"},{"book":"Romans","chapter":"4","verse":"9","text":"Etu asirbad to khali sunnot huwa khan nimite ase naki, na sunnot nakora khan karone bhi ase? Kelemane amikhan koi, “Abraham laga biswas he dharmikta ase koi kene ginti hoise.”"},{"book":"Romans","chapter":"4","verse":"10","text":"Tinehoile etu kineka ginti hoise? Etu tai sunnot nakora age te hoise na, na sunnot huwa pichete hoise? Etu to sunnot kora pichete nohoi, kintu nakora age te hoise."},{"book":"Romans","chapter":"4","verse":"11","text":"Abraham ke sunnot laga niyom laga chihna to pai loise. Etu to dharmikta biswas laga mohor hoise juntu tai sunnot nakora age te Isor pora taike di dise. Etu nimite Abraham ekjon baba hoi jaise jun biswas kori loise, jodi taikhan sunnot nakorile bhi. Etu motlob to taikhan dharmik ase koi kene taikhan ke ginti kori lobo4.11 Gen. 17:11.."},{"book":"Romans","chapter":"4","verse":"12","text":"Aru Abraham taikhan laga baba bhi ase jun khan sunnot korise, kintu khali sunnot kora niyom he mana karone nohoi, hoilebi taikhan jun amikhan laga baba Abraham pora sunnot nakora age te tai laga biswas laga kadam ke piche korise."},{"book":"Romans","chapter":"4","verse":"13","text":"Kilekoile Abraham aru tai laga khandan ke tai etu prithibi laga malik hobo koi kene kosom diya to khali niyom mana nimite he nohoi, kintu biswas laga dharmikta dwara ase."},{"book":"Romans","chapter":"4","verse":"14","text":"Kilekoile jodi manu khan khali niyom mani kene Isor laga kosom pai jai, tinehoile biswas laga eku motlob nathakibo. Aru Isor laga kosom Abraham ke diya to eku kaam nai."},{"book":"Romans","chapter":"4","verse":"15","text":"Kilekoile niyom to khali Isor laga khong he anibo, kintu jodi niyom nathake koile, ta te niyom laga bhirodh te eku kori bole nai."},{"book":"Romans","chapter":"4","verse":"16","text":"Etu karone khali biswas pora he manu khan Isor laga kosom to pabo, eneka hoile manu khan Isor laga kosom to anugrah pora ase aru Abraham laga sob khandan khan etu kosom to pabo- khali niyom te thaka khan nimite nohoi, kintu jun khan Abraham laga biswas ke piche kore, eitu khan bhi pabo. Tai amikhan sob laga baba ase,"},{"book":"Romans","chapter":"4","verse":"17","text":"jineka Shastro te likhi kene ase, “Moi tumike bisi desh laga baba bonaise.” Aru Abraham to Isor, Junke tai biswas korise, Tai logote thakise, jun mora ke jibon diye aru utu jinis khan bhi bonai jun to kitia bhi thaka nai4.17 Gen. 17:15.."},{"book":"Romans","chapter":"4","verse":"18","text":"Abraham laga bacha hobo koi kene tai eku asha thaka nai, kintu Abraham Isor ke biswas kori kene asha rakhise. Aru etu nimite tai bisi desh laga baba hoise, jineka Isor pora taike koise, “Tumi laga khandan bisi hobo.”"},{"book":"Romans","chapter":"4","verse":"19","text":"Abraham tai nijor laga gaw ke komjur pora mori ase koi kene bhabi thakise (kele koile tai laga umor to eksoh saal laga aas-pas te hoi jaise)- aru tai laga maiki Sarah to kitia bhi bacha nabukhibo koi kene bhabi loise, kintu Abraham to biswas te kitia bhi komjur kora nai4.19 Heb. 11:11.."},{"book":"Romans","chapter":"4","verse":"20","text":"Kintu Isor laga kosom nimite, Abraham kitia bhi biswas te mon chutu kora nai. Ulta, tai nijorke biswas te aru bhi takot korise aru Isor ke prosansa dise."},{"book":"Romans","chapter":"4","verse":"21","text":"Abraham pora biswas kori loise Isor juntu taike kosom dise, etu tai pai jaise."},{"book":"Romans","chapter":"4","verse":"22","text":"Etu karone Abraham to Isor logote dharmikta ase koi kene ginti kori loise4.22 Gen. 15:6.."},{"book":"Romans","chapter":"4","verse":"23","text":"Etiya taike grohon kori loise eneka likhi kene thaka to khali Abraham nimite nohoi."},{"book":"Romans","chapter":"4","verse":"24","text":"Kintu amikhan nimite bhi likha ase, amikhan nimite bhi ginti hobo, kele koile amikhan bhi biswas ase utu ekjon ke jun pora Jisu Khrista ke mora pora jinda uthai dise."},{"book":"Romans","chapter":"4","verse":"25","text":"Jisu ke amikhan laga paap nimite taikhan laga hathte dise aru amikhan ke dharmik hobo nimite Taike mora pora jinda kori dise."}]}