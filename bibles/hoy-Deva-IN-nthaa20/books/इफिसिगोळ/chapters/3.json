{"data":[{"book":"इफिसिगोळ","chapter":"3","verse":"1","text":"ईदा कारण ना पौलुस जो नीव गैरयहूदीगोळ्द साटी मसीह यीशु दा बंदीन."},{"book":"इफिसिगोळ","chapter":"3","verse":"2","text":"अगर नीव परमेश्वर उन आ अनुग्रह अन्द प्रबन्ध इन समाचार केळीदीर, जो नीम्द साटी नानी कोटकु आग्याद,"},{"book":"इफिसिगोळ","chapter":"3","verse":"3","text":"मतलब ईद कि अद भेद नान मा प्रकाशन इन द्वारा प्रगट आत, ह्यांग ना पयला अच थ्वाळासा दा लिख्सदीन,"},{"book":"इफिसिगोळ","chapter":"3","verse":"4","text":"३:४ कुलुस्सिगोळ १:२६,२७यारी नीव वाचुसकु जान्स सकतीर कि ना मसीह अन्द अद भेद यल ताका सम्सतीन."},{"book":"इफिसिगोळ","chapter":"3","verse":"5","text":"जो अन्य समयगोळ दा मंळसागोळ्द औलादगोळ इक हिंग ईला हेळकु आगीत, ह्यांग कि आत्मा अन्द द्वारा ईग आऊन पवित्र प्रेरितगोळ अदिक भविष्यवक्तागोळ मा प्रगट माळकु आग्याद."},{"book":"इफिसिगोळ","chapter":"3","verse":"6","text":"मतलब ईद कि मसीह यीशु दा खुशखबरी इन द्वारा गैरयहूदी लॉकुर मीरास दा हिस्सेदार, अदिक ऊंद अच मय इन अदिक वादा अन्द भागी आर."},{"book":"इफिसिगोळ","chapter":"3","verse":"7","text":"ना परमेश्वर उन अनुग्रह अन्द आ दान इन अनुसार, जो आऊन सामर्थ्य अन्द प्रभाव इन अनुसार नानी कोटकु आग्याद, आ खुशखबरी इन सेवक बन्सदीन,"},{"book":"इफिसिगोळ","chapter":"3","verse":"8","text":"नान मा जो सप्पा पवित्र लॉकुर दा टु स्याणेर दा टु भी स्याणेव आईन, ईद अनुग्रह आत कि ना गैरयहूदीगोळ इक मसीह अन्द अगम्य धन इन खुशखबरी केळ्साईन,"},{"book":"इफिसिगोळ","chapter":"3","verse":"9","text":"अदिक सब मा ईद मात प्रकाशित माळुल कि आ भेद इन प्रबन्ध येन आद, जो सप्पा मुंदुर सृजनहार परमेश्वर दा सुरूवात टु गुप्त ईरोद."},{"book":"इफिसिगोळ","chapter":"3","verse":"10","text":"ताकी ईग मंडली इन द्वारा, परमेश्वर उन अलग अलग प्रकार इन ग्यान आ प्रधानगोळी अदिक अधिकारीगोळ मा जो स्वर्गीय जागा दा आर, प्रगट माळकु आगुल."},{"book":"इफिसिगोळ","chapter":"3","verse":"11","text":"आ अनन्त मंळसा अन्द अनुसार जो आव नाम प्रभु मसीह यीशु दा माळीदुन."},{"book":"इफिसिगोळ","chapter":"3","verse":"12","text":"यदुर दा नामी आऊन मा विश्वास माळदुर देल साहस अदिक भरोसा अन्द सांगुळ परमेश्वर उन हात्‍ती बरोद अधिकार आद."},{"book":"इफिसिगोळ","chapter":"3","verse":"13","text":"इदुरसाटी ना विनती माळतीन कि जो क्लेश नीम साटी नानी आगेत्याद, अदुर कारण साहस बिळबाळी, यतिकी अदुर दा नीम्द महिमा आद."},{"book":"इफिसिगोळ","chapter":"3","verse":"14","text":"ना ईदा कारण आ पृथ्वी मा आप्प उन मुंद ट्वांगरा टेक्सतीन,"},{"book":"इफिसिगोळ","chapter":"3","verse":"15","text":"यदुर देल स्वर्ग अदिक पृथ्वी मा, हर ऊंद घराना अन्द हेसुर ईटकु आगतद,"},{"book":"इफिसिगोळ","chapter":"3","verse":"16","text":"कि आव तान महिमा अन्द धन इन अनुसार नीमी ईद दान कोळुल कि नीव आऊन आत्मा देल तान बुळ्क इन मंळसातत्व दा सामर्थ्य हासिल माळकु बलवन्त आगतेला होगी;"},{"book":"इफिसिगोळ","chapter":"3","verse":"17","text":"अदिक विश्वास इन द्वारा मसीह नीम्द दिल दा कुरूल कि नीव प्यार दा जळ हुळकु अदिक पायवा हाक्‍कु,"},{"book":"इफिसिगोळ","chapter":"3","verse":"18","text":"सप्पा पवित्र लॉकुर्द सांगुळ भला-भाति समसोद शक्ति सिकुल कि आऊन चौळाई, अदिक लंबाई, अदिक ऊँचाई, अदिक गहराई याट आद,"},{"book":"इफिसिगोळ","chapter":"3","verse":"19","text":"अदिक मसीह अन्द आ प्यार इक जान्स सकी जो ग्यान देल अनजान आर कि नीव परमेश्वर उन पुरा भरपुरी ताका परिपुर्ण आगेगी."},{"book":"इफिसिगोळ","chapter":"3","verse":"20","text":"ईग जो हिंग सामर्थी आन कि नाम्द विनती अदिक समझ देल मात्‍त यक्कुल क्याल्सा माळ सकतान, आ सामर्थ्य अन्द अनुसार जो नाम दा कार्य माळतान,"},{"book":"इफिसिगोळ","chapter":"3","verse":"21","text":"मंडली दा अदिक मसीह यीशु दा आऊन महिमा पीढ़ी टु पीढ़ी ताका हमेशा हमेशा आगतेला ईरूल. आमीन."}]}