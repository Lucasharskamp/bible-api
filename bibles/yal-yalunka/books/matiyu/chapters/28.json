{"data":[{"book":"Matiyu","chapter":"28","verse":"1","text":"Matabu Lɔxɔn danguxina, xati lɔxɔn subaxani, Mariyama Magadala kaan nun Mariyama bonna yi siga gaburu matodeni."},{"book":"Matiyu","chapter":"28","verse":"2","text":"Bɔxɔn yi xuruxurun gbeen ti. Marigina malekan yi godo keli kore, a yi gɛmɛ gbeen makutukutu, a dɔxɔ a fari."},{"book":"Matiyu","chapter":"28","verse":"3","text":"Na malekan yɛtagin yi luxi alo kuyen na a ɲinna masɔxɔn, a dugine yi fixa alo balabalan kɛsɛna."},{"book":"Matiyu","chapter":"28","verse":"4","text":"Kantan muxune yi gaxu han e xuruxurun, e yi fuga a ra, e lu alo faxa muxune."},{"book":"Matiyu","chapter":"28","verse":"5","text":"Koni malekan yi falan ti ɲaxanle xa, a naxa, “Ɛ nama gaxu, n na a kolon fa fala ɛ Yesu nan fenma naxan gbangban wudin ma."},{"book":"Matiyu","chapter":"28","verse":"6","text":"A mi be yi, a bata keli alo a a fala kii naxan yi. Ɛ fa a saden mato."},{"book":"Matiyu","chapter":"28","verse":"7","text":"Ɛ siga mafurɛn, ɛ sa a fala a xarandiine xa, ɛ naxa, ‘A bata keli sayani, ɛ sa a lima Galile yamanani, ɛ a toma nɛn na yi!’ N bata a fala ɛ xa iki.”"},{"book":"Matiyu","chapter":"28","verse":"8","text":"Nanara, e keli gaburun yireni mafurɛn gaxun nun sɛwani, e siga e giyɛ, e sa a fala a xarandiine xa."},{"book":"Matiyu","chapter":"28","verse":"9","text":"Yesu yi e ralan mafurɛn, a naxa, “Ɛ nuwali.” E yi fa a sanna suxu, e yi a batu."},{"book":"Matiyu","chapter":"28","verse":"10","text":"Yesu yi a fala e xa, a naxa, “Ɛ nama gaxu, ɛ siga, ɛ sa a fala ngaxakedenne xa, a e xa siga Galile yi, e sa n toma mɛnna nin.”"},{"book":"Matiyu","chapter":"28","verse":"11","text":"Ɲaxanle mɔn yi kira yi waxatin naxan yi, sofaan naxanye yi gaburun kantanma, na ndee yi xɛtɛ taani. Feen naxan birin ligaxi, e na fala saraxarali kuntigine xa."},{"book":"Matiyu","chapter":"28","verse":"12","text":"Saraxarali kuntigine nun yamaan fonne yi e bode to, e lan fe keden ma, e gbeti gbeen so sofane yii."},{"book":"Matiyu","chapter":"28","verse":"13","text":"E yi a fala e xa, e naxa, “Ɛ xa ito fala, ɛ naxa, ‘A xarandiine bata fa kɔɛɛn na, e yi a binbin muɲa, nxu yi xiin waxatin naxan yi.’"},{"book":"Matiyu","chapter":"28","verse":"14","text":"Xa yamana kanna na mɛ, nxu a mafanɲɛ, nxu yi ɛ ba kɔntɔfinli.”"},{"book":"Matiyu","chapter":"28","verse":"15","text":"Kantan muxune yi gbetin nasuxu. E naxan fala e xa, e yi na liga. Na falan yi xuya ayi na kiini Yahudiyane tagi han to."},{"book":"Matiyu","chapter":"28","verse":"16","text":"Xarandii fu nun kedenna yi siga Galile yamanani geyaan fari Yesu naxan ma fe fala e xa."},{"book":"Matiyu","chapter":"28","verse":"17","text":"E to a to, e yi a batu. Koni sikɛn yi ndee yi."},{"book":"Matiyu","chapter":"28","verse":"18","text":"Yesu yi a maso e ra, a naxa, “Sɛnbɛn birin bata fi n ma kore xɔnna nun bɔxɔ xɔnna fari."},{"book":"Matiyu","chapter":"28","verse":"19","text":"Nayi, ɛ siga, ɛ sa siyane birin findi n ma xarandiine ra, ɛ yi e rafu igeni n Fafe Ala nun a Dii Xɛmɛn nun a Nii Sariɲanxin xinli,"},{"book":"Matiyu","chapter":"28","verse":"20","text":"n na ɛ yamarixi naxanye birin ma, ɛ yi e xaran ne suxun ma. A mato, n luma nɛn ɛ xɔn ma waxatin birin han dunuɲa raɲanni.”"}]}