{"data":[{"book":"Lewi Sɛrɛxɛdubɛ","chapter":"23","verse":"1","text":"Alatala naxa a masen Annabi Munsa bɛ,"},{"book":"Lewi Sɛrɛxɛdubɛ","chapter":"23","verse":"2","text":"«A fala Isirayilakae bɛ, n tan Alatala xa sali lɔxɔɛe nan ya, naxee sɛniyɛnxi wo bɛ."},{"book":"Lewi Sɛrɛxɛdubɛ","chapter":"23","verse":"3","text":"Wo xa wali xi senni, kɔnɔ xi solofere nde findixi malabui lɔxɔɛ nan na, malanyi sɛniyɛnxi rabama lɔxɔɛ naxɛ. Wo naxa wali yo raba na lɔxɔɛ. Na findixi n tan Alatala nan gbe ra. Wo xa na sɛriyɛ suxu wo sabatide birin.»"},{"book":"Lewi Sɛrɛxɛdubɛ","chapter":"23","verse":"4","text":"«N tan Alatala xa sali lɔxɔɛ gbɛtɛe nan ya, wo ɲama maxilima lɔxɔɛ naxee ma:"},{"book":"Lewi Sɛrɛxɛdubɛ","chapter":"23","verse":"5","text":"Kike singe, xi fu nun naani nde, soge dula tɛmui, Sayamalekɛ Dangi Sali sɛrɛxɛ xa ba n tan Alatala bɛ."},{"book":"Lewi Sɛrɛxɛdubɛ","chapter":"23","verse":"6","text":"N tan Alatala xa Taami Lɛbinitare Sali fɔlɔma na kike xi fu nun suuli nde lɔxɔɛ nɛ. Wo xa taami lɛbinitaree don na xi solofere bun ma."},{"book":"Lewi Sɛrɛxɛdubɛ","chapter":"23","verse":"7","text":"Na sali xi singe kui, wo xa malanyi sɛniyɛnxi raba. Wo naxa wali yo raba na lɔxɔɛ."},{"book":"Lewi Sɛrɛxɛdubɛ","chapter":"23","verse":"8","text":"Wo xa sɛrɛxɛe gan daaxie ba n tan Alatala bɛ na xi solofere bun ma. Xi solofere nde lɔxɔɛ, wo man xa malanyi sɛniyɛnxi raba. Wo naxa wali yo raba na lɔxɔɛ.»"},{"book":"Lewi Sɛrɛxɛdubɛ","chapter":"23","verse":"9","text":"Alatala naxa a masen Annabi Munsa bɛ,"},{"book":"Lewi Sɛrɛxɛdubɛ","chapter":"23","verse":"10","text":"«A fala Isirayilakae bɛ, wo na so bɔxi ma n naxan fima wo ma, wo na xɛ xaba, wo xa a xiri singe xanin sɛrɛxɛdubɛ xɔn."},{"book":"Lewi Sɛrɛxɛdubɛ","chapter":"23","verse":"11","text":"Sɛrɛxɛdubɛ xa na masen n tan Alatala bɛ malabui lɔxɔɛ dangi xanbi, alako n xa a suxu wo bɛ."},{"book":"Lewi Sɛrɛxɛdubɛ","chapter":"23","verse":"12","text":"Wo na xiri singe masenma n tan Alatala bɛ lɔxɔɛ naxɛ, wo man xa yɛxɛɛ fanyi ɲɛ keren daaxi ba sɛrɛxɛ gan daaxi ra n bɛ,"},{"book":"Lewi Sɛrɛxɛdubɛ","chapter":"23","verse":"13","text":"a nun sansi xɔri dinxi konbo ya keren naxan masunbuxi ture ra. Na findima sɛrɛxɛ gan daaxi ra n tan Alatala bɛ naxan xiri rafan n ma. Wo man xa wɛni litiri keren ba wɛni sɛrɛxɛ ra."},{"book":"Lewi Sɛrɛxɛdubɛ","chapter":"23","verse":"14","text":"Wo naxan sɔtɔ xɛ xaba tɛmui, wo naxa sese don, taami, tɔnsɔɛ ganxi, nun sansi xɔri ra, beenu wo xa na sɛrɛxɛ ba wo Marigi Ala bɛ. Sɛriyɛ nan na ki wo bɔnsɔɛ bɛ wo sabatide birin. Na mu kanama abadan.»"},{"book":"Lewi Sɛrɛxɛdubɛ","chapter":"23","verse":"15","text":"«Fɔlɔ malabui lɔxɔɛ kuye iba ma, wo na xiri singe lintanma Alatala ya i sɛrɛxɛ ra lɔxɔɛ naxɛ, lɔxun solofere xa dangi."},{"book":"Lewi Sɛrɛxɛdubɛ","chapter":"23","verse":"16","text":"A xi tongo suuli nde, malabui lɔxɔɛ xi solofere nde kuye iba, wo man xa sɛrɛxɛ ba n tan Alatala bɛ daxamui nɛɛnɛ ra."},{"book":"Lewi Sɛrɛxɛdubɛ","chapter":"23","verse":"17","text":"Wo xa fa taami firin na wo naxan lintanma n tan Alatala ya i sɛrɛxɛ ra, kelife ra wo xɔnyie. Wo xa e yailan sansi xɔri luxutaxi konbo ya keren na, wo lɛbini sunbu a ra. Bogise singe sɛrɛxɛ nan na ki n tan Alatala bɛ."},{"book":"Lewi Sɛrɛxɛdubɛ","chapter":"23","verse":"18","text":"Wo man xa yɛxɛɛ fanyi ɲɛ keren daaxi solofere sa na taami fari, tuura lanma keren, nun yɛxɛɛ kontonyi firin naxee bama sɛrɛxɛ gan daaxie ra. Wo man xa sansi xɔri luxutaxi nun wɛni sɛrɛxɛ sa nee fari. Nee gan xiri nafan n tan Alatala ma."},{"book":"Lewi Sɛrɛxɛdubɛ","chapter":"23","verse":"19","text":"Wo man xa sikɔtɛ keren ba yunubi xafari sɛrɛxɛ ra, a nun yɛxɛɛ firin ɲɛ keren daaxi, naxee findima xanunteya sɛrɛxɛ ra."},{"book":"Lewi Sɛrɛxɛdubɛ","chapter":"23","verse":"20","text":"Sɛrɛxɛdubɛ na birin lintanma n tan Alatala ya i sɛrɛxɛ ra, na taami singee, nun na yɛxɛɛ firinyie. E birin fima n tan Alatala nan ma, e fa lu sɛrɛxɛdubɛ bɛ."},{"book":"Lewi Sɛrɛxɛdubɛ","chapter":"23","verse":"21","text":"Na lɔxɔɛ wo xa malanyi sɛniyɛnxi raba. Wo naxa wali yo raba na lɔxɔɛ. Sɛriyɛ na a ra wo bɔnsɔɛ bɛ yire birin abadan."},{"book":"Lewi Sɛrɛxɛdubɛ","chapter":"23","verse":"22","text":"Wo na xɛ xaba wo xɔnyi, wo naxa a tuxuie xaba. Baloe naxan birama bɔxi ma, wo xa na lu naa setaree bɛ, a nun mixie bɛ naxee kelixi ɲamanɛ gbɛtɛe ma. Alatala nan n na, wo Marigi Ala.»"},{"book":"Lewi Sɛrɛxɛdubɛ","chapter":"23","verse":"23","text":"Alatala naxa a masen Annabi Munsa bɛ,"},{"book":"Lewi Sɛrɛxɛdubɛ","chapter":"23","verse":"24","text":"«A fala Isirayilakae bɛ, kike solofere nde, xi singe, wo xa wo malabu na lɔxɔɛ, wo xa ɲama maxili sara xui ra, wo malanyi sɛniyɛnxi raba."},{"book":"Lewi Sɛrɛxɛdubɛ","chapter":"23","verse":"25","text":"Wo naxa wali yo raba na lɔxɔɛ, wo xa sɛrɛxɛ gan daaxie ba n tan Alatala bɛ.»"},{"book":"Lewi Sɛrɛxɛdubɛ","chapter":"23","verse":"26","text":"Alatala naxa a masen Annabi Munsa bɛ,"},{"book":"Lewi Sɛrɛxɛdubɛ","chapter":"23","verse":"27","text":"«Kike solofere nde, xi fu nde xa findi Xunsare Lɔxɔɛ ra. Wo xa malanyi sɛniyɛnxi raba, wo xa sunyi suxu, wo xa sɛrɛxɛ gan daaxie ba n tan Alatala bɛ."},{"book":"Lewi Sɛrɛxɛdubɛ","chapter":"23","verse":"28","text":"Wo naxa wali yo raba na lɔxɔɛ, barima Xunsare Lɔxɔɛ na a ra, wo xun sarama wo Marigi Alatala ya i lɔxɔɛ naxɛ."},{"book":"Lewi Sɛrɛxɛdubɛ","chapter":"23","verse":"29","text":"Mixi naxan tondima sunyi suxude na lɔxɔɛ, na kanyi raminima nɛ a xa ɲama ya ma."},{"book":"Lewi Sɛrɛxɛdubɛ","chapter":"23","verse":"30","text":"Mixi naxan wali yo rabama na lɔxɔɛ, n a sɔntɔma nɛ a xa ɲama tagi."},{"book":"Lewi Sɛrɛxɛdubɛ","chapter":"23","verse":"31","text":"Wo naxa wali yo raba. Sɛriyɛ na a ra wo bɔnsɔɛ birin bɛ yire birin, naxan mu kanama abadan."},{"book":"Lewi Sɛrɛxɛdubɛ","chapter":"23","verse":"32","text":"Na findima malabui lɔxɔɛ nan na wo bɛ. Wo xa sunyi suxu fɔlɔfe na kike xi solomanaani lɔxɔɛ nunmare ra, han a xi fu lɔxɔɛ nunmare ra.»"},{"book":"Lewi Sɛrɛxɛdubɛ","chapter":"23","verse":"33","text":"Alatala naxa a masen Annabi Munsa bɛ,"},{"book":"Lewi Sɛrɛxɛdubɛ","chapter":"23","verse":"34","text":"«A fala Isirayilakae bɛ, kike solofere nde xi fu nun suuli nde, Bage Ti Sali fɔlɔma, a bu xi solofere n tan Alatala xa binyɛ bun ma."},{"book":"Lewi Sɛrɛxɛdubɛ","chapter":"23","verse":"35","text":"Sali xi singe malanyi sɛniyɛnxi rabama nɛ. Wo naxa wali yo raba na lɔxɔɛ."},{"book":"Lewi Sɛrɛxɛdubɛ","chapter":"23","verse":"36","text":"Wo xa sɛrɛxɛ gan daaxie ba n tan Alatala bɛ xi solofere bun ma. Xi solomasaxan nde wo xa malanyi sɛniyɛnxi raba. Wo xa sɛrɛxɛ gan daaxie ba n tan Alatala bɛ. Sali xungbe na a ra, wo naxa wali yo raba.»"},{"book":"Lewi Sɛrɛxɛdubɛ","chapter":"23","verse":"37","text":"«N tan Alatala xa sali lɔxɔɛ xungbee nan na ki wo bɛ. Wo xa sɛrɛxɛ gan daaxie, sansi xɔri sɛrɛxɛe, nun wɛni sɛrɛxɛe ba a ba tɛmui."},{"book":"Lewi Sɛrɛxɛdubɛ","chapter":"23","verse":"38","text":"Wo xa n tan Alatala xa malabui lɔxɔɛe rabatu, wo xa xanunteya sɛrɛxɛe, wo xa laayidi sɛrɛxɛe, a nun wo xa ɲanige sɛrɛxɛe wo naxee fima n ma, wo xa e rakamali.»"},{"book":"Lewi Sɛrɛxɛdubɛ","chapter":"23","verse":"39","text":"«Kike solofere nde xi fu nun suuli nde, wo gɛ xanbi wo xa xɛe bogisee malande, wo xa sali raba n tan Alatala bɛ xi solofere bun ma. Sali xi singe nun a xi solomasaxan nde findixi malabui lɔxɔɛe nan na."},{"book":"Lewi Sɛrɛxɛdubɛ","chapter":"23","verse":"40","text":"Sali xi singe, wo xa bogise fanyie ba sansi bilie kɔn na, tugi fɛnsɛe, nun wuri tofanyi ɲingie. Wo xa sɛɛwa wo Marigi Alatala ya i xi solofere bun ma."},{"book":"Lewi Sɛrɛxɛdubɛ","chapter":"23","verse":"41","text":"Wo xa yi sali raba Alatala bɛ ɲɛ yo ɲɛ xi solofere bun ma. Sɛriyɛ na a ra wo bɔnsɔɛ birin bɛ naxan mu kanama abadan. Wo xa na sali raba kike solofere nde kui."},{"book":"Lewi Sɛrɛxɛdubɛ","chapter":"23","verse":"42","text":"Wo xa xi bagee kui na xi solofere bun ma. Isirayilakae birin xa xi bagee kui,"},{"book":"Lewi Sɛrɛxɛdubɛ","chapter":"23","verse":"43","text":"alako wo bɔnsɔɛe xa a kolon a n a niyaxi nɛ wo benbae xa xi bagee kui n e ramini Misira bɔxi ra tɛmui naxɛ. Alatala nan n na, wo Marigi Ala.»"},{"book":"Lewi Sɛrɛxɛdubɛ","chapter":"23","verse":"44","text":"Annabi Munsa xa masenyi nan na ki, a naxan masen Isirayilakae bɛ Alatala xa salie xa fe ra."}]}