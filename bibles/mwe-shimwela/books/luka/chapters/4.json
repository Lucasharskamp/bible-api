{"data":[{"book":"Luka","chapter":"4","verse":"1","text":"A Yeshu gubhabhujile kopoka ku lushi lwa Yolodani, bhali bhagumbelwe Mbumu jwa Ukonjelo, gubhalongweywe naka Mbumu jwa Ukonjelo mpaka kuanga."},{"book":"Luka","chapter":"4","verse":"2","text":"Kweneko gubhalinjilwe naka Lishetani kwa mobha makumi nsheshe. Gene mobha gowego bhangalya shoshowe, kungai gubhaipilikene shibhanga."},{"book":"Luka","chapter":"4","verse":"3","text":"Penepo Lishetani gwabhabhalanjile, “Ibhaga mmwe nni Mwana jwa a Nnungu, nnyuye liganga lino libhe nkate.”"},{"book":"Luka","chapter":"4","verse":"4","text":"A Yeshu gubhannjangwile, “Ishijandikwa. ‘Mundu akalamila nkatepe.’ ”"},{"book":"Luka","chapter":"4","verse":"5","text":"Kungai Lishetani gwabhakweshiye kunani kaje, akwaalangulaga upalume gwa ilambo yowe gwanakamope."},{"book":"Luka","chapter":"4","verse":"6","text":"Lishetani gwashite “Shinimpe ntagwale yene ilambo yowei, na indu yakwe yowe pabha njipegwa yowei, mbingaga kumpa mundu ngunakombola."},{"book":"Luka","chapter":"4","verse":"7","text":"Yene yowei shiibhe yenu nndindibhalilaga.”"},{"book":"Luka","chapter":"4","verse":"8","text":"A Yeshu gubhannjangwile, “Ishijandikwa,"},{"book":"Luka","chapter":"4","verse":"9","text":"Lishetani gwabhalongweye kwenda ku Yelushalemu, gwabhakweshiye kunani nnala gwa Liekalu, gwabhalugulile, “Ibhaga mmwe nni Mwana jwa a Nnungu mwigwiye pai,"},{"book":"Luka","chapter":"4","verse":"10","text":"pabha ishijandikwa."},{"book":"Luka","chapter":"4","verse":"11","text":"Kabhili,"},{"book":"Luka","chapter":"4","verse":"12","text":"Ikabheje a Yeshu gubhannjangwile, “Ishijandikwa, ‘Nnaalinje bhakulungwa a Nnungu bhenu.’”"},{"book":"Luka","chapter":"4","verse":"13","text":"Lishetani akabhalinjeje kila muutendelo, gwabhaleshile kwa malanga gashoko."},{"book":"Luka","chapter":"4","verse":"14","text":"Penepo a Yeshu gubhabhujile ku Galilaya bhalilongoywa kwa mashili ga Mbumu jwa Ukonjelo, na ngani jabho gujishumile ku Galilaya na ilambo yowe ya tome."},{"book":"Luka","chapter":"4","verse":"15","text":"Bhenebho bhatendaga jiganya bhandu mmashinagogi gabhonji, na bhowe gubhaalumbililenje."},{"book":"Luka","chapter":"4","verse":"16","text":"Bhai, a Yeshu gubhapite ku Nashaleti, kubhalelelwe, na malinga shibhayobhelele, Lyubha lya Pumulila gubhajinjile Nshinagogi. Gubhajimi kupinga bhashome Majandiko ga Ukonjelo."},{"book":"Luka","chapter":"4","verse":"17","text":"Gubhaposhele shitabhu sha a Ishaya ankulondola, gubhashiunukwile gubhapaimene pajandishwe."},{"book":"Luka","chapter":"4","verse":"18","text":"“Mbumu jwa Bhakulungwa pali na nne,"},{"book":"Luka","chapter":"4","verse":"19","text":"Na kulunguya shaka sha uguja gwa Bhakulungwa.”"},{"book":"Luka","chapter":"4","verse":"20","text":"Gubhaunishile shitabhu shila gubhampele ntumishi nigubhatemi, bhandunji bhowe bhalinginji nshinagogi mula gubhaakolondolesheyenje meyo."},{"book":"Luka","chapter":"4","verse":"21","text":"Nigubhatandwibhe kwa kwaabhalanjilanga, “Lelo gene Majandikoga gamalile nnipilikananga.”"},{"book":"Luka","chapter":"4","verse":"22","text":"Bhowe gubhalumbililenje na kanganigwa kwa malobhe ga mmbone gubhatayaga a Yeshu, gubhashitenje, “Bhuli jweneju nngabha mwanagwabho a Yoshepu?”"},{"book":"Luka","chapter":"4","verse":"23","text":"A Yeshu gubhaajangwilenje, “Nimumanyi shimmalanjilanje lutango lwa kuti, ‘Mmitela ilamye gwamwene,’ nakabhili shimmalanjilanje, ‘Yowe itupilikene ishitendeka ku Kapalanaumu ntende na pa shilambo shenu pano.’ ”"},{"book":"Luka","chapter":"4","verse":"24","text":"Gubhapundile kubheleketa bhalinkuti, kweli ngunakummalanjilanga jwakwapi nkulondola akundwa pa shilambo shakwe."},{"book":"Luka","chapter":"4","verse":"25","text":"Ikabheje mpilikananje, kweli ngunakummalanjilanga! Yaka ya a Eliya bhashinkupagwanga bhashitenga bhabhagwinji nshilambo sha Ishilaeli. Gene mobhago ula janganya yaka itatu na nushu, gushikoposhele shibhanga sha punda shilambo showe."},{"book":"Luka","chapter":"4","verse":"26","text":"Nkali nneyo a Eliya bhangatumwa kuka nshitenga jojowe, ikabhe kuka jwankongwe nshitenga jwa ku Sheleputa shilambo sha Shidoni."},{"book":"Luka","chapter":"4","verse":"27","text":"Na kabhili, bhapalinji bhamangundula bhabhagwinji yaka ya ankulondola a Elisha nshilambo sha Ishilaeli. Nkali nneyo jwakwapi jojowe alamiywe, ikabhe a Naamani bhandu bha ku Shilia."},{"book":"Luka","chapter":"4","verse":"28","text":"Bhowe bhalinginji nshinagogi mula gubhatumbelenje kwa kaje bhakapilikananjeje genego."},{"book":"Luka","chapter":"4","verse":"29","text":"Gubhajimingene, gubhaakukulumyenje a Yeshu nshilambo shabhonji shashenjilwe pantundu shitumbi, gubhaapelekenje mpaka nnushingu nkupinga bhaanokolelanje nnikote."},{"book":"Luka","chapter":"4","verse":"30","text":"Ikabheje a Yeshu gubhapitile pakati jabhonji pepo, nigubhaijabhulile."},{"book":"Luka","chapter":"4","verse":"31","text":"Kungai a Yeshu gubhaelele mpaka ku Kapalanaumu shilambo sha ku Galilaya, Lyubha lya Pumulila bhatendaga jiganya bhandu."},{"book":"Luka","chapter":"4","verse":"32","text":"Gubhakanganigwenje kwa majiganyo gabho pabha bhatendaga bheleketa mbuti mundu akwete ukulungwa."},{"book":"Luka","chapter":"4","verse":"33","text":"Na Nshinagogi mula ashinkupagwa mundu ashinkushikilwa na lioka jwa nyata gwajobhele alinkuti"},{"book":"Luka","chapter":"4","verse":"34","text":"“Ntuleshe, tukwete nndi na mmwe a Yeshu Bhanashaleti? Bhuli nshikwiya kutumaliya? Nne nimmanyi mmwe agani. Mmwe ni Mundu jwa ukonjelo jwa a Nnungu.”"},{"book":"Luka","chapter":"4","verse":"35","text":"A Yeshu gubhankalipile lioka jula bhalinkuti “Pumula! Nsheshe munduju!” Bhai lioka jula akanngwiyeje mundu jula pai bhandu bhowe bhalilolesheyanga, ni gwanshoshile gwangali kumpoteka wala kashoko."},{"book":"Luka","chapter":"4","verse":"36","text":"Bhandu bhowe gubhakanganigwenje, gubhabhalanjilenenje. “Genega majiganyo gashi, kwa ukulungwa na mashili bhanakwaabhalanjilanga ashimaoka bhangali bha mmbone bhanshoshekanje mundu, na inatendeka!”"},{"book":"Luka","chapter":"4","verse":"37","text":"Ngani ja a Yeshu jikushumaga mmbali yowe."},{"book":"Luka","chapter":"4","verse":"38","text":"A Yeshu gubhakopweshe Nshinagogi, gubhapite kunngwabho a Shimoni. Bhakongwe bhamo akwebhabho a Shimoni bhatendaga sheluka kwa kaje, gubhaajujilenje bhaalamye."},{"book":"Luka","chapter":"4","verse":"39","text":"A Yeshu gubhajinjile nikwaakotimila bhalwele bhala, nikushikalipila shilwele shila, gushaashoshile. Shangupe bhakongwe bhala gubhajinwishe, gubhatandwibhe kwaatumishilanga."},{"book":"Luka","chapter":"4","verse":"40","text":"Pulyatitimilaga lyubha, bhandu bhowe bhakwetenje bhalwelenji bha ilwele yoyowe ila gubhaapelekenje kwa a Yeshu, nabhalabho gubhaakwashiyenje na makono, gubhaalamienje bhowe."},{"book":"Luka","chapter":"4","verse":"41","text":"Bhandu bhabhagwinji gugaashoshilenje maoka gangali ga mmbone akuno galijobhela, “Mmwe Bhanabhabho a Nnungu.” Ikabheje a Yeshu gubhagakalipile, bhangagaleka gabhelekete, pabha gaamanyi kuti bhenebho a Kilishitu."},{"book":"Luka","chapter":"4","verse":"42","text":"Malabhi gakwe lyamba a Yeshu gubhajawile gubhapite kujika. Lugwinjili lwa bhandu lwatendaga kwaloleya. Bhakaaimananjeje, gubhalinjilenje kwaibhilila bhanajabhule."},{"book":"Luka","chapter":"4","verse":"43","text":"Ikabheje bhalabho gubhaajangulenje, “Ngunapinjikwa kulunguya Ngani ja Mmbone ja Upalume gwa a Nnungu nneila peila na muilambo ina, pabha njitumwa kwa ligongo lya genego.”"},{"book":"Luka","chapter":"4","verse":"44","text":"Gubhapundile kulunguya mmashinagogi ga ku Galilaya."}]}