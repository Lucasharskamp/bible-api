{"data":[{"book":"Maliko","chapter":"13","verse":"1","text":"Che Yesu paŵaliji nkukopoka pa Nyuumba ja Akunnungu, jumo jwa ŵakulijiganya ŵao ŵatite, “Jwakwiganya, nlole maganga ga ni nyuumba si isitite pakusalala ni kusimosya!”"},{"book":"Maliko","chapter":"13","verse":"2","text":"Che Yesu ŵansalile, “Ana nkugawona majumba gamakulungwa ga? Ngalisigalila liganga pa liganga liine, liganga lyalililyose chilityochekwe.”"},{"book":"Maliko","chapter":"13","verse":"3","text":"Che Yesu paŵatemi pa chitumbi chachigumbele itela ya Miseituni chachikulolegana ni Nyuumba ja Akunnungu, che Petulo ni che Yakobo ni che Yohana ni che Andulea ŵausisye Che Yesu paŵaliji jika pe."},{"book":"Maliko","chapter":"13","verse":"4","text":"“Choonde ntusalile, gelego chigakopochele chakachi? Ana chimanyisyo chi chachichilosye kuti gaŵandichile kukopochela gelego?”"},{"book":"Maliko","chapter":"13","verse":"5","text":"Che Yesu ŵaasalile, “Nlilolechesye, mundu akanlambusya."},{"book":"Maliko","chapter":"13","verse":"6","text":"Ŵandu ŵajinji chaaiche kwa liina lyangu, achitiji, ‘Une ndili Kilisito!’ Nombewo chiŵalambusye ŵandu ŵajinji."},{"book":"Maliko","chapter":"13","verse":"7","text":"Ni ŵanyamwe pachinchipikana ya ngondo ni usone wa ngani ja ngondo, ngasinjogopa. Gelego gakusachilwa gatyochele, nambo mbesi jila jikanaŵe kwika."},{"book":"Maliko","chapter":"13","verse":"8","text":"Ŵandu ŵa chilambo chimo chaachimenyana ni ŵandu ŵa chilambo chine, ni ŵandu ŵa umwenye umo chaputane ni ŵandu ŵa umwenye wine. Chichityochele chindendemesi cha chilambo ni sala jajikulungwa panepane. Yele yose chiiŵe mpela ndande ja chilungusi cha kuligopola."},{"book":"Maliko","chapter":"13","verse":"9","text":"“Ŵanyamwe nlilolechesye, pakuŵa ŵandu chankamule ni kunjausya mmikungulu ni kumputanga mmajumba ga kupopelela Ŵayahudi. Chaachinjausya paujo pa ŵakulamula ni mamwenye ligongo lyangu kuti nkombole kuuŵalanjila umboni wa ngani syangu."},{"book":"Maliko","chapter":"13","verse":"10","text":"Nambo mbesi jikanaŵe kwika, Ngani Jambone jikusachilwa jilalichilwe kaje kwa ŵandu wose."},{"book":"Maliko","chapter":"13","verse":"11","text":"Nombewo pachachinkamula ni kunjausya pankungulu, nkaganisya kaje ichimmechete. Mmecheteje chachili chose chachimpegwe katema ko, pakuŵa ngaŵa ŵanyamwe uchimmechete nambo Mbumu jwa Akunnungu."},{"book":"Maliko","chapter":"13","verse":"12","text":"Nlongo changalauche nlongo njakwe aulajikwe, nombe atati changalauche mwanagwe aulajikwe, nombe ŵanache chiŵakane ni kwaulaga achaŵelesi ŵao."},{"book":"Maliko","chapter":"13","verse":"13","text":"Ŵandu wose chaachinchima ŵanyamwe kwa ligongo lya liina lyangu. Nambo juchapililile mpaka kumbesi jo chakulupuswe mu kulamulikwa moŵa gose pangali mbesi."},{"book":"Maliko","chapter":"13","verse":"14","text":"“Nambo pachinchione, ‘Chindu cha uchimwa chachikwikanawo uwonasi,’ chijimi pangaŵa pakwe.” Jwakusyoma amanyilile malumbo gakwe. “Ŵandu ŵaali kuchilambo cha ku Yudea autuchile kumatumbi."},{"book":"Maliko","chapter":"13","verse":"15","text":"Mundu jwali paasa nyuumba jao, akalikaŵisya kwinjila nkati kukujigala chindu, nambo agambe kuutuka!"},{"book":"Maliko","chapter":"13","verse":"16","text":"Ni mundu jwali kumigunda, akauja sooni kumusi kukujigala mwinjilo wakwe."},{"book":"Maliko","chapter":"13","verse":"17","text":"Ngwakolela chanasa achakongwe ŵachakole itumbo ni ŵachajonjesye pa moŵa go, pakuŵa chalaje kwannope!"},{"book":"Maliko","chapter":"13","verse":"18","text":"Mpopele kuti indu yo ikakopochela pa moŵa ga mbepo."},{"book":"Maliko","chapter":"13","verse":"19","text":"Pakuŵa pa moŵa go ŵandu chalaje ulaje wanganiutyochele chitandile kundanda, Akunnungu paŵagumbile chilambo mpaka lelo, ni ngautyochela sooni."},{"book":"Maliko","chapter":"13","verse":"20","text":"Nambo ikaliji Ambuje ngakapungusye moŵa go, ngapagwa mundu jwakakulupwiche. Nambo kwa ligongo lya ŵandu ŵao ŵaŵasagwile, apungwisye moŵa go."},{"book":"Maliko","chapter":"13","verse":"21","text":"“Nipele, pa moŵa go ansalilaga mundu, ‘Nnole, Kilisito ali apano,’ pane ‘Ali apala,’ ngasimwakulupilila."},{"book":"Maliko","chapter":"13","verse":"22","text":"Pakuŵa chachikopochela ŵanya Kilisito ŵa unami ni ŵakulondola ŵa unami. Chachitenda imanyisyo ni yakusimosya, yakombolekaga, ŵalyungasye ŵandu ŵasagulikwe ni Akunnungu."},{"book":"Maliko","chapter":"13","verse":"23","text":"Nambo ŵanyamwe nlilolechesye. Une masile kunsalila chile gose gakanaŵe kukopochela."},{"book":"Maliko","chapter":"13","verse":"24","text":"“Nambo gamalaga moŵa ga malagasyo go, lyuŵa chilipilile ni lwesi ngalulanguchisya."},{"book":"Maliko","chapter":"13","verse":"25","text":"Ndondwa sisipatuche kutyochela kwinani ni indu yose yaili ni machili kumaunde chiitinganyikwe."},{"book":"Maliko","chapter":"13","verse":"26","text":"Pelepo chachimmona Mwana jwa Mundu, achiikaga mwiunde kwa machili gamakulungwa ni ukulu."},{"book":"Maliko","chapter":"13","verse":"27","text":"Chiŵatume achikatumetume ŵao ŵa kwinani kukwasonganya ŵandu ŵaŵasagulikwe ni Akunnungu kutyochela mbande syose ncheche sya chilambo. Kutyochela kwakulikose pa chilambo."},{"book":"Maliko","chapter":"13","verse":"28","text":"“Nlijiganye yeleyi kutyochela mu chitagu cha chitela cha ntini. Pankusiona nyambi syakwe sitepetele ni kusipuka masamba, nkumanyilila kuti katema ka ula kaŵandichile."},{"book":"Maliko","chapter":"13","verse":"29","text":"Iyoyo peyo, ŵanyamwe pachinchiiona yeleyo ichikopochelaga, mmanyilile kuti, Mwana jwa Mundu aŵandichile nnope kwika."},{"book":"Maliko","chapter":"13","verse":"30","text":"Isyene ngunsalila, uŵelesi wu ngaumala gakanaŵe kukopochela gele gose."},{"book":"Maliko","chapter":"13","verse":"31","text":"Kwinani ni chilambo chiimale, nambo maloŵe gangu chigakopochele isyene mpela indite pa kusala."},{"book":"Maliko","chapter":"13","verse":"32","text":"“Nambo, pachanya lyuŵa lya mbesi namose saa jakwe, ngapagwa mundu jwakumanyilila, atamuno achikatumetume ŵa kwinani ngakumanyilila, namose Mwana jwa Akunnungu ngakumanyilila. Ikaŵe Atati Akunnungu pe ni ŵakumanyilila."},{"book":"Maliko","chapter":"13","verse":"33","text":"Nlilolechesye ni kuliŵika chile, pakuŵa ngankukamanyilila katema ko chikaiche chakachi."},{"book":"Maliko","chapter":"13","verse":"34","text":"Chiichiŵa mpela mundu jwakwaula ulendo, kujileka nyuumba jakwe ni kwalechela ulamusi achikapolo ŵao, jwalijose ni masengo gakwe, nipele ŵannajisye jwakulindilila pannango kuti aŵeje meeso pe."},{"book":"Maliko","chapter":"13","verse":"35","text":"Nipele nliŵiche chile, pakuŵa ngankumanyilila nsyene nyuumba chauje katema chi. Pane chauje ligulo, pane pasikati chilo, pane kuninkucha ni pane kundaŵi."},{"book":"Maliko","chapter":"13","verse":"36","text":"Nliŵiche chile, aujaga chisisimuchile, ansimane ndi meeso pe."},{"book":"Maliko","chapter":"13","verse":"37","text":"Ingunsalila ŵanyamwe ni ingwasalila wose, nliŵiche chile!”"}]}