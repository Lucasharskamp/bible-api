{"data":[{"book":"مزامیر","chapter":"119","verse":"1","text":"خوشا به حال آنان که راست‌کردارند، و مطابق شریعت خداوند رفتار می‌کنند."},{"book":"مزامیر","chapter":"119","verse":"2","text":"خوشا به حال کسانی که احکام خداوند را بجا می‌آورند، از صمیم قلب او را اطاعت می‌کنند"},{"book":"مزامیر","chapter":"119","verse":"3","text":"و به راههای کج نمی‌روند، بلکه در راههایی گام برمی‌دارند که خدا نشان داده است."},{"book":"مزامیر","chapter":"119","verse":"4","text":"خداوندا، تو فرمانهای خود را به ما داده‌ای و فرموده‌ای که آنها را با جدیت انجام دهیم."},{"book":"مزامیر","chapter":"119","verse":"5","text":"چقدر آرزو دارم که در انجام فرایض تو مطیع و وفادار باشم!"},{"book":"مزامیر","chapter":"119","verse":"6","text":"اگر تمام دستورهای تو را پیوسته در نظر داشته باشم، هیچوقت شرمنده نخواهم شد!"},{"book":"مزامیر","chapter":"119","verse":"7","text":"وقتی قوانین منصفانهٔ تو را بیاموزم، از صمیم قلب تو را حمد خواهم گفت!"},{"book":"مزامیر","chapter":"119","verse":"8","text":"ای خداوند، فرایض تو را بجا خواهم آورد؛ تو هیچگاه مرا ترک نکن!"},{"book":"مزامیر","chapter":"119","verse":"9","text":"مرد جوان چگونه می‌تواند زندگی خود را پاک نگاه دارد؟ به‌وسیلۀ خواندن کلام خدا و اطاعت از دستورهای آن!"},{"book":"مزامیر","chapter":"119","verse":"10","text":"خداوندا، با تمام وجودم تو را می‌جویم، پس نگذار از احکام تو منحرف شوم."},{"book":"مزامیر","chapter":"119","verse":"11","text":"کلام تو را در دل خود حفظ می‌کنم و به خاطر می‌سپارم تا مبادا نسبت به تو گناه ورزم!"},{"book":"مزامیر","chapter":"119","verse":"12","text":"ای خداوند متبارک، فرایض خود را به من بیاموز!"},{"book":"مزامیر","chapter":"119","verse":"13","text":"تمام قوانین تو را با صدای بلند بیان خواهم کرد."},{"book":"مزامیر","chapter":"119","verse":"14-15","text":"بیش از هر چیز دیگر، از پیروی قوانین تو لذت می‌برم! در کلام تو تفکر خواهم کرد و فرمانهایت را به خاطر خواهم سپرد."},{"book":"مزامیر","chapter":"119","verse":"16","text":"از فرایض تو لذت می‌برم و هرگز آنها را فراموش نخواهم کرد."},{"book":"مزامیر","chapter":"119","verse":"17","text":"خداوندا، به خدمتگزارت احسان نما تا زنده بمانم و کلام تو را اطاعت کنم."},{"book":"مزامیر","chapter":"119","verse":"18","text":"چشمانم را بگشا تا حقایق شگفت‌انگیز شریعت تو را ببینم."},{"book":"مزامیر","chapter":"119","verse":"19","text":"من در این دنیا غریب هستم؛ ای خدا، احکام خود را از من مخفی مدار."},{"book":"مزامیر","chapter":"119","verse":"20","text":"اشتیاق به دانستن قوانین تو، همچون آتش همواره جانم را می‌سوزاند!"},{"book":"مزامیر","chapter":"119","verse":"21","text":"تو متکبران ملعون را که از احکام تو منحرف می‌شوند، مجازات خواهی کرد."},{"book":"مزامیر","chapter":"119","verse":"22","text":"ننگ و رسوایی را از من بگیر، زیرا احکام تو را انجام داده‌ام."},{"book":"مزامیر","chapter":"119","verse":"23","text":"حکمرانان می‌نشینند و بر ضد من توطئه می‌چینند، اما من به فرایض تو فکر می‌کنم."},{"book":"مزامیر","chapter":"119","verse":"24","text":"احکام تو موجب شادی من است و همیشه مرا راهنمایی کرده است."},{"book":"مزامیر","chapter":"119","verse":"25","text":"ای خداوند، جانم به خاک چسبیده است؛ مطابق کلامت مرا زنده ساز!"},{"book":"مزامیر","chapter":"119","verse":"26","text":"راههای خود را آشکار کردم و تو مرا اجابت فرمودی. اکنون فرایض خود را به من بیاموز."},{"book":"مزامیر","chapter":"119","verse":"27","text":"فرمانهایت را به من یاد ده تا دربارهٔ کلام شگفت‌انگیز تو تفکر نمایم."},{"book":"مزامیر","chapter":"119","verse":"28","text":"جان من از حزن و اندوه پژمرده می‌شود؛ با کلامت جان مرا تازه ساز!"},{"book":"مزامیر","chapter":"119","verse":"29","text":"نگذار به راه خطا روم؛ شریعت خود را به من بشناسان."},{"book":"مزامیر","chapter":"119","verse":"30","text":"من راه وفاداری را اختیار نموده‌ام و قوانین تو را از نظر خود دور نداشته‌ام."},{"book":"مزامیر","chapter":"119","verse":"31","text":"خداوندا، احکام تو را بجا می‌آورم؛ مگذار شرمنده شوم."},{"book":"مزامیر","chapter":"119","verse":"32","text":"با اشتیاق فراوان در احکام تو گام برمی‌دارم، زیرا تو دل مرا از بند رها ساختی."},{"book":"مزامیر","chapter":"119","verse":"33","text":"ای خداوند، راه اجرای فرایض خود را به من بیاموز و من همیشه آنها را انجام خواهم داد."},{"book":"مزامیر","chapter":"119","verse":"34","text":"به من فهم و حکمت بده تا با تمام دل شریعت تو را نگاه دارم."},{"book":"مزامیر","chapter":"119","verse":"35","text":"مرا در راه احکامت هدایت کن، زیرا از آنها لذت می‌برم."},{"book":"مزامیر","chapter":"119","verse":"36","text":"دل مرا به سوی احکامت مایل ساز، نه به سوی حرص و طمع!"},{"book":"مزامیر","chapter":"119","verse":"37","text":"مگذار به آنچه بی‌ارزش است توجه کنم؛ مرا با کلامت احیا کن!"},{"book":"مزامیر","chapter":"119","verse":"38","text":"طبق وعده‌ای که به من داده‌ای عمل نما همان وعده‌ای که تو به مطیعان خود می‌دهی!"},{"book":"مزامیر","chapter":"119","verse":"39","text":"از آن رسوایی که می‌ترسم مرا برهان، زیرا قوانین تو نیکوست!"},{"book":"مزامیر","chapter":"119","verse":"40","text":"خداوندا، مشتاق فرمانهای تو هستم! ای خدای عادل، جان مرا تازه ساز!"},{"book":"مزامیر","chapter":"119","verse":"41","text":"ای خداوند، بر من محبت فرما و طبق وعده‌ات مرا نجات ده"},{"book":"مزامیر","chapter":"119","verse":"42","text":"تا بتوانم پاسخ مخالفانم را بدهم، زیرا آنان مرا برای اینکه بر تو اعتماد دارم، سرزنش می‌کنند."},{"book":"مزامیر","chapter":"119","verse":"43","text":"قدرت بیان حقیقت را از من مگیر، زیرا به قوانین تو امید بسته‌ام."},{"book":"مزامیر","chapter":"119","verse":"44","text":"پیوسته شریعت تو را نگاه خواهم داشت، تا ابدالآباد!"},{"book":"مزامیر","chapter":"119","verse":"45","text":"در آزادی کامل زندگی خواهم کرد، زیرا همیشه مطیع فرمانهایت هستم."},{"book":"مزامیر","chapter":"119","verse":"46","text":"احکام تو را در حضور پادشاهان اعلام خواهم کرد و از این کار خود شرمنده نخواهم شد."},{"book":"مزامیر","chapter":"119","verse":"47","text":"از اطاعت کردن احکامت لذت می‌برم، زیرا آنها را دوست دارم."},{"book":"مزامیر","chapter":"119","verse":"48","text":"احکام تو را با جان و دل می‌پذیرم و دربارهٔ فرایض تو تفکر می‌کنم."},{"book":"مزامیر","chapter":"119","verse":"49","text":"خداوندا، قولی را که به بندهٔ خود داده‌ای به یاد آور، زیرا مرا به‌وسیلۀ آن امیدوار ساخته‌ای."},{"book":"مزامیر","chapter":"119","verse":"50","text":"در زمان مصیبت به‌وسیلۀ کلامت تسلی یافتم، زیرا وعدهٔ تو حیات به جان من بخشید."},{"book":"مزامیر","chapter":"119","verse":"51","text":"متکبران مرا بسیار مسخره کردند، اما من هرگز شریعت تو را ترک نکردم."},{"book":"مزامیر","chapter":"119","verse":"52","text":"ای خداوند، قوانین تو را که در زمانهای قدیم صادر کرده بودی، به یاد آوردم و به‌وسیلۀ آنها خود را دلداری دادم."},{"book":"مزامیر","chapter":"119","verse":"53","text":"وقتی می‌بینم بدکاران شریعت تو را می‌شکنند، بسیار خشمگین می‌شوم."},{"book":"مزامیر","chapter":"119","verse":"54","text":"هر جا مسکن گزینم، فرایض تو سرود من خواهند بود."},{"book":"مزامیر","chapter":"119","verse":"55","text":"ای خداوند، در شب نیز افکارم متوجهٔ توست و دربارهٔ شریعت تو می‌اندیشم."},{"book":"مزامیر","chapter":"119","verse":"56","text":"سعادت من در این است که از فرامین تو اطاعت کنم."},{"book":"مزامیر","chapter":"119","verse":"57","text":"ای خداوند، تو نصیب من هستی! قول می‌دهم که کلامت را نگاه دارم."},{"book":"مزامیر","chapter":"119","verse":"58","text":"با تمام دل خود طالب رضامندی تو می‌باشم، طبق وعده‌ات بر من رحم فرما!"},{"book":"مزامیر","chapter":"119","verse":"59","text":"دربارهٔ زندگی خود بسیار اندیشیدم و به سوی تو آمدم تا از احکام تو پیروی کنم."},{"book":"مزامیر","chapter":"119","verse":"60","text":"با شتاب آمدم تا احکام تو را اجرا کنم."},{"book":"مزامیر","chapter":"119","verse":"61","text":"بدکاران کوشیدند مرا به گناه بکشانند، اما من شریعت تو را فراموش نکردم."},{"book":"مزامیر","chapter":"119","verse":"62","text":"در نیمه‌های شب برمی‌خیزم تا تو را به سبب قوانین عادلانه‌ات ستایش کنم."},{"book":"مزامیر","chapter":"119","verse":"63","text":"من دوست همهٔ کسانی هستم که تو را گرامی می‌دارند و فرمانهایت را انجام می‌دهند."},{"book":"مزامیر","chapter":"119","verse":"64","text":"ای خداوند، زمین از محبت تو پر است! فرایض خود را به من بیاموز!"},{"book":"مزامیر","chapter":"119","verse":"65","text":"خداوندا، همان‌گونه که وعده دادی، بر بنده‌ات احسان فرموده‌ای."},{"book":"مزامیر","chapter":"119","verse":"66","text":"حکمت و قضاوت صحیح را به من یاد ده، زیرا به احکام تو ایمان دارم."},{"book":"مزامیر","chapter":"119","verse":"67","text":"پیش از اینکه تو مرا تنبیه کنی، من گمراه بودم، اما اینک پیرو کلام تو هستم."},{"book":"مزامیر","chapter":"119","verse":"68","text":"تو نیک هستی و نیکی می‌کنی! فرایض خود را به من بیاموز!"},{"book":"مزامیر","chapter":"119","verse":"69","text":"متکبران دروغها دربارهٔ من می‌گویند، اما من از صمیم قلب مطیع فرمانهایت هستم."},{"book":"مزامیر","chapter":"119","verse":"70","text":"دل آنها سخت و بی‌احساس است، اما من از شریعت تو لذت می‌برم."},{"book":"مزامیر","chapter":"119","verse":"71","text":"تو مرا تنبیه کردی و این به نفع من تمام شد، زیرا باعث شد فرایض تو را بیاموزم."},{"book":"مزامیر","chapter":"119","verse":"72","text":"شریعت تو برای من از تمام زر و سیم دنیا با ارزشتر است."},{"book":"مزامیر","chapter":"119","verse":"73","text":"ای خداوند، تو مرا آفریده‌ای؛ پس به من دانش عطا کن تا احکام تو را بیاموزم."},{"book":"مزامیر","chapter":"119","verse":"74","text":"آنان که تو را گرامی می‌دارند، از دیدن من خوشحال می‌شوند، زیرا من نیز بر کلام تو توکل دارم."},{"book":"مزامیر","chapter":"119","verse":"75","text":"ای خداوند، می‌دانم که قوانین تو عدل است، و مرا منصفانه تنبیه نموده‌ای."},{"book":"مزامیر","chapter":"119","verse":"76","text":"اکنون طبق وعده‌ای که فرموده‌ای، بگذار محبت تو مایهٔ تسلی من شود."},{"book":"مزامیر","chapter":"119","verse":"77","text":"بر من رحم فرما تا جانم تازه شود، زیرا از شریعت تو لذت می‌برم!"},{"book":"مزامیر","chapter":"119","verse":"78","text":"باشد که متکبران شرمنده شوند، زیرا با دروغهای خود مرا آزار رساندند؛ اما من دربارهٔ فرمانهایت تفکر خواهم کرد."},{"book":"مزامیر","chapter":"119","verse":"79","text":"ای خداوند، بگذار آنانی که تو را گرامی می‌دارند و با احکام تو آشنا هستند، نزد من آیند."},{"book":"مزامیر","chapter":"119","verse":"80","text":"مرا یاری ده که به طور کامل از فرایض تو اطاعت کنم تا شرمنده نشوم!"},{"book":"مزامیر","chapter":"119","verse":"81","text":"خداوندا، آنقدر انتظار کشیدم مرا نجات دهی که خسته و فرسوده شدم؛ اما هنوز به وعدهٔ تو امیدوارم!"},{"book":"مزامیر","chapter":"119","verse":"82","text":"از بس منتظر شدم به وعدهٔ خود وفا کنی، چشمانم تار گردید! خداوندا، چه وقت به کمک من خواهی آمد؟"},{"book":"مزامیر","chapter":"119","verse":"83","text":"مانند مشک دوده گرفته و چروکیده شده‌ام؛ اما فرایض تو را فراموش نکرده‌ام."},{"book":"مزامیر","chapter":"119","verse":"84","text":"تا به کی باید منتظر باشم؟ کی آزاردهندگان مرا مجازات خواهی کرد؟"},{"book":"مزامیر","chapter":"119","verse":"85","text":"متکبران که با شریعت تو مخالفت می‌کنند، برای من چاه کنده‌اند تا مرا گرفتار سازند."},{"book":"مزامیر","chapter":"119","verse":"86","text":"ای خداوند، تمام احکام تو قابل اعتماد می‌باشند. متکبران به ناحق مرا عذاب دادند. خداوندا، به دادم برس!"},{"book":"مزامیر","chapter":"119","verse":"87","text":"نزدیک بود مرا از بین ببرند، اما من از فرامین تو غافل نشدم."},{"book":"مزامیر","chapter":"119","verse":"88","text":"خداوندا، تو پر از محبتی؛ به جان من حیات ببخش تا احکامت را بجا آورم."},{"book":"مزامیر","chapter":"119","verse":"89","text":"ای خداوند، کلام تو تا ابد در آسمانها پایدار خواهد ماند."},{"book":"مزامیر","chapter":"119","verse":"90","text":"وفاداری تو در همهٔ نسلها همچنان پا برجا خواهد بود و مانند زمینی که آفریده‌ای ثابت خواهد ماند."},{"book":"مزامیر","chapter":"119","verse":"91","text":"همهٔ کاینات به فرمان تو تا به حال باقی مانده‌اند، زیرا تمام آنها در خدمت تو هستند."},{"book":"مزامیر","chapter":"119","verse":"92","text":"اگر شریعت تو مایهٔ شادمانی من نشده بود، بدون شک تا به حال از غصه مرده بودم!"},{"book":"مزامیر","chapter":"119","verse":"93","text":"فرمانهایت را هرگز فراموش نخواهم کرد، زیرا به‌وسیلۀ آنها مرا حیات بخشیدی."},{"book":"مزامیر","chapter":"119","verse":"94","text":"من از آن تو هستم، نجاتم ده. کوشیده‌ام فرمانهای تو را نگاه دارم."},{"book":"مزامیر","chapter":"119","verse":"95","text":"بدکاران منتظرند مرا نابود کنند اما من به احکام تو می‌اندیشم."},{"book":"مزامیر","chapter":"119","verse":"96","text":"برای هر کمالی انتهایی دیدم، اما حکم تو کامل و بی‌انتهاست!"},{"book":"مزامیر","chapter":"119","verse":"97","text":"خداوندا، شریعت تو را چقدر دوست دارم! تمام روز در آن تفکر می‌کنم."},{"book":"مزامیر","chapter":"119","verse":"98","text":"احکام تو مرا از مخالفانم حکیمتر ساخته است، زیرا همیشه در ذهن و وجود من است."},{"book":"مزامیر","chapter":"119","verse":"99","text":"آری، حتی از معلمان خود نیز داناتر شده‌ام، زیرا همیشه در احکامت تفکر می‌کنم."},{"book":"مزامیر","chapter":"119","verse":"100","text":"از ریش‌سفیدان قوم خود نیز خردمندتر شده‌ام، زیرا فرمانهای تو را اطاعت کرده‌ام."},{"book":"مزامیر","chapter":"119","verse":"101","text":"از رفتن به راه بد پرهیز کرده‌ام، زیرا خواست من این بوده که کلام تو را اطاعت کنم."},{"book":"مزامیر","chapter":"119","verse":"102","text":"از قوانین تو دور نشده‌ام، زیرا تعلیم تو برای من نیک بوده است."},{"book":"مزامیر","chapter":"119","verse":"103","text":"کلام تو برای جان من شیرین است؛ حتی شیرینتر از عسل!"},{"book":"مزامیر","chapter":"119","verse":"104","text":"از فرامین تو دانش و حکمت کسب کردم، به همین جهت از هر راه کج بیزار و گریزانم."},{"book":"مزامیر","chapter":"119","verse":"105","text":"کلام تو چراغ راهنمای من است؛ نوری است که راه را پیش پایم روشن می‌سازد!"},{"book":"مزامیر","chapter":"119","verse":"106","text":"قول داده‌ام که از قوانین عادلانهٔ تو اطاعت کنم و به قول خود وفادار خواهم ماند."},{"book":"مزامیر","chapter":"119","verse":"107","text":"ای خداوند، بسیار درمانده و پریشان هستم؛ همان‌گونه که وعده فرموده‌ای، جان مرا حیات ببخش!"},{"book":"مزامیر","chapter":"119","verse":"108","text":"خداوندا، دعای شکرگزاری مرا بپذیر و قوانین خود را به من بیاموز."},{"book":"مزامیر","chapter":"119","verse":"109","text":"جان من دائم در معرض خطر قرار می‌گیرد؛ اما من شریعت تو را فراموش نمی‌کنم."},{"book":"مزامیر","chapter":"119","verse":"110","text":"بدکاران بر سر راه من دام می‌نهند؛ اما من از فرمانهای تو منحرف نمی‌شوم."},{"book":"مزامیر","chapter":"119","verse":"111","text":"احکام تو تا ابد در خزانهٔ قلبم خواهد ماند، زیرا مایهٔ شادی قلبم می‌باشد."},{"book":"مزامیر","chapter":"119","verse":"112","text":"با خود عهد بسته‌ام که تا دم مرگ فرایض تو را اطاعت کنم!"},{"book":"مزامیر","chapter":"119","verse":"113","text":"از مردمان دورو و متظاهر بیزارم، اما شریعت تو را دوست دارم."},{"book":"مزامیر","chapter":"119","verse":"114","text":"تو پناهگاه و سپر من هستی؛ امید من به وعدهٔ توست."},{"book":"مزامیر","chapter":"119","verse":"115","text":"ای بدکاران، از من دور شوید؛ زیرا من احکام خدای خود را بجا می‌آورم."},{"book":"مزامیر","chapter":"119","verse":"116","text":"خداوندا، طبق وعده‌ای که به من داده‌ای قدرت عطا فرما تا زنده بمانم. مگذار امیدم به یاس و نومیدی تبدیل شود."},{"book":"مزامیر","chapter":"119","verse":"117","text":"از من حمایت کن تا از دست دشمنانم ایمن باشم و به حفظ فرایض تو بپردازم."},{"book":"مزامیر","chapter":"119","verse":"118","text":"تو همهٔ کسانی را که فرایض تو را قبول نمی‌کنند از خود می‌رانی و تمام نقشه‌های اغفال کنندهٔ آنها را بی‌اثر می‌سازی."},{"book":"مزامیر","chapter":"119","verse":"119","text":"تمام بدکاران روی زمین را مانند تفاله دور خواهی انداخت، به همین دلیل است که من احکام تو را دوست دارم."},{"book":"مزامیر","chapter":"119","verse":"120","text":"ای خداوند، ترس تو در دل من است و از داوریهای تو هراسانم."},{"book":"مزامیر","chapter":"119","verse":"121","text":"خداوندا، مرا به دست دشمنانم تسلیم نکن، زیرا آنچه را که درست و عادلانه بوده است، انجام داده‌ام."},{"book":"مزامیر","chapter":"119","verse":"122","text":"به من اطمینان بده که مرا یاری خواهی کرد؛ مگذار متکبران بر من ظلم کنند."},{"book":"مزامیر","chapter":"119","verse":"123","text":"آنقدر چشم انتظار ماندم که بیایی و مرا نجات دهی که چشمانم تار شد."},{"book":"مزامیر","chapter":"119","verse":"124","text":"با من طبق محبت خود عمل نما و فرایض خود را به من بیاموز."},{"book":"مزامیر","chapter":"119","verse":"125","text":"من خدمتگزار تو هستم؛ به من دانایی عنایت فرما تا احکامت را درک نمایم."},{"book":"مزامیر","chapter":"119","verse":"126","text":"خداوندا، زمان آن رسیده که تو اقدام کنی، زیرا مردم از شریعت تو سرپیچی می‌کنند."},{"book":"مزامیر","chapter":"119","verse":"127","text":"من احکام تو را دوست دارم؛ آنها را بیش از طلا و زر خالص دوست دارم."},{"book":"مزامیر","chapter":"119","verse":"128","text":"همهٔ فرمانهای تو را، در هر موردی، صحیح می‌دانم؛ اما از هر نوع تعلیم دروغ متنفرم."},{"book":"مزامیر","chapter":"119","verse":"129","text":"ای خداوند، احکام تو بسیار عالی است؛ از صمیم قلب آنها را اطاعت می‌کنم."},{"book":"مزامیر","chapter":"119","verse":"130","text":"درک کلام تو به انسان نور می‌بخشد و ساده‌دلان را خردمند می‌سازد."},{"book":"مزامیر","chapter":"119","verse":"131","text":"دهان خود را باز می‌کنم و لَه‌لَه می‌زنم، زیرا مشتاق احکام تو هستم."},{"book":"مزامیر","chapter":"119","verse":"132","text":"همان‌گونه که بر دوستداران خود رحمت می‌فرمایی، بر من نیز نظر لطف بیفکن و مرا مورد رحمت خود قرار ده."},{"book":"مزامیر","chapter":"119","verse":"133","text":"با کلامت مرا راهنمایی کن تا مغلوب بدی نشوم."},{"book":"مزامیر","chapter":"119","verse":"134","text":"مرا از دست ظالمان نجات ده تا فرمانهای تو را انجام دهم."},{"book":"مزامیر","chapter":"119","verse":"135","text":"روی خود را بر خادم خود تابان ساز، و فرایض خود را به من بیاموز."},{"book":"مزامیر","chapter":"119","verse":"136","text":"اشک همچون سیل از چشمانم سرازیر می‌شود، زیرا مردم شریعت تو را بجا نمی‌آورند."},{"book":"مزامیر","chapter":"119","verse":"137","text":"ای خداوند، تو عادل هستی و قوانین تو منصفانه است."},{"book":"مزامیر","chapter":"119","verse":"138","text":"احکامی را که وضع نموده‌ای تمام از عدل و انصاف سرشار است."},{"book":"مزامیر","chapter":"119","verse":"139","text":"آتش خشم من وجود مرا می‌سوزاند، زیرا دشمنانم به احکام تو بی‌اعتنایی می‌کنند."},{"book":"مزامیر","chapter":"119","verse":"140","text":"کلام تو آزموده شده و پاک است؛ خادمت چقدر آن را دوست می‌دارد!"},{"book":"مزامیر","chapter":"119","verse":"141","text":"من کوچک و نالایق هستم، اما از اجرای فرمانهای تو غافل نمی‌شوم."},{"book":"مزامیر","chapter":"119","verse":"142","text":"عدالت تو ابدی است و شریعت تو همیشه راست و درست است."},{"book":"مزامیر","chapter":"119","verse":"143","text":"من در زحمت و فشار هستم، ولی احکام تو موجب شادی من است!"},{"book":"مزامیر","chapter":"119","verse":"144","text":"احکام تو همیشه عادلانه است، مرا در فهم آنها یاری فرما تا روحم تازه شود!"},{"book":"مزامیر","chapter":"119","verse":"145","text":"ای خداوند، با تمام قوت خود نزد تو فریاد برمی‌آورم؛ مرا اجابت فرما تا فرایض تو را بجا آورم."},{"book":"مزامیر","chapter":"119","verse":"146","text":"از تو یاری می‌خواهم؛ مرا نجات ده تا احکام تو را انجام دهم."},{"book":"مزامیر","chapter":"119","verse":"147","text":"پیش از طلوع آفتاب نزد تو دعا و التماس کردم و به انتظار وعدهٔ تو نشستم."},{"book":"مزامیر","chapter":"119","verse":"148","text":"تمام شب بیدار ماندم تا در کلام تو تفکر نمایم."},{"book":"مزامیر","chapter":"119","verse":"149","text":"ای خداوند، به سبب محبت خود فریادم را بشنو و طبق قوانین خود جان مرا حفظ کن!"},{"book":"مزامیر","chapter":"119","verse":"150","text":"افراد شرور و بدکار، که بویی از شریعت تو نبرده‌اند، به من نزدیک می‌شوند؛"},{"book":"مزامیر","chapter":"119","verse":"151","text":"اما ای خداوند، تو در کنار من هستی. همهٔ احکام تو حقیقت است."},{"book":"مزامیر","chapter":"119","verse":"152","text":"احکام تو را از مدتها پیش آموخته‌ام! تو آنها را چنان تثبیت کرده‌ای که تا ابد پا برجا بمانند."},{"book":"مزامیر","chapter":"119","verse":"153","text":"ای خداوند، بر رنجهای من نظر کن و مرا نجات ده، زیرا من نسبت به شریعت تو بی‌اعتنا نبوده‌ام."},{"book":"مزامیر","chapter":"119","verse":"154","text":"از حق من دفاع کن و مرا آزاد ساز! طبق وعده‌ات جان مرا حفظ کن."},{"book":"مزامیر","chapter":"119","verse":"155","text":"بدکاران نجات نخواهند یافت، زیرا فرایض تو را اطاعت نمی‌کنند."},{"book":"مزامیر","chapter":"119","verse":"156","text":"خداوندا، رحمت تو عظیم است! بگذار با حفظ قوانینت زنده بمانم!"},{"book":"مزامیر","chapter":"119","verse":"157","text":"دشمنان و آزاردهندگان من بسیارند، اما من از اطاعت نمودن احکام تو غفلت نخواهم کرد."},{"book":"مزامیر","chapter":"119","verse":"158","text":"وقتی به بدکاران که کلام تو را اطاعت نمی‌کنند، نگاه می‌کنم، از آنها منزجر می‌شوم."},{"book":"مزامیر","chapter":"119","verse":"159","text":"خداوندا، ملاحظه فرما که چقدر فرمانهای تو را دوست می‌دارم. طبق محبت خود، جان مرا حفظ کن."},{"book":"مزامیر","chapter":"119","verse":"160","text":"تمام قوانین تو بر حق و داوریهای تو همیشه عادلانه است."},{"book":"مزامیر","chapter":"119","verse":"161","text":"زورمندان با بی‌انصافی بر من ظلم کردند، اما من کلام تو را گرامی داشتم."},{"book":"مزامیر","chapter":"119","verse":"162","text":"به سبب وعده‌های تو خوشحال هستم، خوشحال مانند کسی که گنج بزرگی یافته باشد!"},{"book":"مزامیر","chapter":"119","verse":"163","text":"از دروغ متنفر و بیزارم، اما شریعت تو را دوست دارم."},{"book":"مزامیر","chapter":"119","verse":"164","text":"برای قوانین عادلانهٔ تو، روزی هفت بار تو را سپاس می‌گویم."},{"book":"مزامیر","chapter":"119","verse":"165","text":"آنان که شریعت تو را دوست دارند از سلامتی کامل برخوردارند و هیچ قدرتی باعث لغزش آنان نخواهد شد!"},{"book":"مزامیر","chapter":"119","verse":"166","text":"ای خداوند، من احکام تو را اطاعت می‌کنم و امیدم به توست که مرا نجات دهی."},{"book":"مزامیر","chapter":"119","verse":"167","text":"احکام تو را انجام می‌دهم و آنها را از صمیم قلب دوست می‌دارم."},{"book":"مزامیر","chapter":"119","verse":"168","text":"فرامین و احکام تو را نگاه می‌دارم، زیرا تو ناظر بر همهٔ کارهای من هستی."},{"book":"مزامیر","chapter":"119","verse":"169","text":"ای خداوند، فریاد مرا بشنو! طبق وعده‌ای که داده‌ای قدرت درک مرا زیاد کن."},{"book":"مزامیر","chapter":"119","verse":"170","text":"دعایم را بشنو و طبق وعده‌ات مرا نجات ده!"},{"book":"مزامیر","chapter":"119","verse":"171","text":"همیشه تو را سپاس می‌گویم، زیرا فرایض خود را به من می‌آموزی."},{"book":"مزامیر","chapter":"119","verse":"172","text":"کلامت را با سرود ستایش خواهم کرد، زیرا تمام احکام تو عادلانه است!"},{"book":"مزامیر","chapter":"119","verse":"173","text":"یار و یاور من باش، زیرا مطیع فرامین تو هستم."},{"book":"مزامیر","chapter":"119","verse":"174","text":"ای خداوند، مشتاق دیدن عمل رهایی‌بخش تو هستم؛ شریعت تو لذت زندگی من است!"},{"book":"مزامیر","chapter":"119","verse":"175","text":"بگذار زنده بمانم و تو را سپاس بگویم! بگذار قوانین تو راهنمای من باشند!"},{"book":"مزامیر","chapter":"119","verse":"176","text":"مانند گوسفند گمشده سرگردان هستم! بیا و مرا دریاب، زیرا خادمت احکام تو را فراموش نکرده است."}]}