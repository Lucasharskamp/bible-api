{"data":[{"book":"John","chapter":"9","verse":"1","text":"Jisua a lôn lâitakin, asuok renga mitcho pasal inkhat a mua."},{"book":"John","chapter":"9","verse":"2","text":"A ruoisingeiin a kôm, “Minchupu, hi mi hih tu sietna sika mitchoa ânzir mo? Ama sietna sika mo, a nulepangei sietnangei sika mo?” tiin an rekela."},{"book":"John","chapter":"9","verse":"3","text":"Jisua'n an kôm, “Hi pa mitchona hih a sietnangei sika aninônchu a nulepangei sietnangei sika khom ni uol mak. Pathien sinthotheina ranakrât a chunga mu theia aomna ranga ani."},{"book":"John","chapter":"9","verse":"4","text":"Sûn ani lâi hin, mi tîrpu sin ei tho rang ania; jân ajîng rang kêng ani zoi, ma tikin chu tutên sin tho thei khâi no ni ngei."},{"book":"John","chapter":"9","verse":"5","text":"Rammuola ko om kâr chu rammuol minvârpu ki ni,” a tia.9:5: Mat 5:14; Joh 8:12"},{"book":"John","chapter":"9","verse":"6","text":"Ma hah a ti suole chu, Jisua'n pil a michila, a michil leh han dielnâng a sinna; dielnâng hah a mit ngeia a pol pea,"},{"book":"John","chapter":"9","verse":"7","text":"male a kôm, “Sênla, Siloam dîla na mâi va phia roh,” a tia. (Siloam riming aomtie chu “Tîr” tina ani.) Ma anghan ha mi hah a sea, a mâi a va phia, a mit avârin a hong kîr nôk zoi ani."},{"book":"John","chapter":"9","verse":"8","text":"Hanchu a bungmingei le a kutdo lâi a lei mu ngâi ngei han, “Hi mi hih ânsunga a kutdo ngâipu ha nimak mo?” an tia."},{"book":"John","chapter":"9","verse":"9","text":"Mi senkhatin chu, “Hi mi hih ani,” an tia, aniatachu adangngeiin chu, “Hi mi hih nimak; ânphuopui kêng ani,” an tia."},{"book":"John","chapter":"9","verse":"10","text":"Anni ngei han, “Kho angin mo ni mit ahong vâr nôk?” tiin an rekela."},{"book":"John","chapter":"9","verse":"11","text":"Ama han, “Mi inkhat Jisua an ti pu han dielnâng a sina, ki mita a pola, male Siloam dîla sênla, na mâi va phia roh a tia. Ma anghan ke sea, ka mâi ka va phia suo renghan chu ku mu thei kelen ani,” tiin a thuon ngeia."},{"book":"John","chapter":"9","verse":"12","text":"“Ama hah khonmo aom?” tiin an rekela."},{"book":"John","chapter":"9","verse":"13","text":"Hanchu mitcho lei ni pu ha Phariseengei kôm an tuonga."},{"book":"John","chapter":"9","verse":"14","text":"Jisua'n dielnâng a sina a mit jîng a mindam pe ni ha Sabbathni ani."},{"book":"John","chapter":"9","verse":"15","text":"Phariseengeiin a mit hong vâr pe nôk chang ha an rekel nôka. Ama han, “Ki mita dielnâng a pola, ka mâi ka va phia male atûn chu ko hong mu thei zoi ani,” tiin a ril ngeia."},{"book":"John","chapter":"9","verse":"16","text":"Pharisee senkhatin chu, “Hi sin thopu hih Pathien renga juong ni thei no ni, Sabbathni Balam a jôm loi sikin,” an tia."},{"book":"John","chapter":"9","verse":"17","text":"Masikin Phariseengeiin ha mi hah vêlkhat an rekel nôka, “Ki mitcho mi minvâr pe, ni tia, asa, nangman te kho angin mo ama chungroi hih ani ni ti?”"},{"book":"John","chapter":"9","verse":"18","text":"I-ih khomnirese Juda rachamneipungei han ha mi hah mitchôn ân zira, atûn chu a mu thei zoi ani ti iem thei mak ngei sikin a nulepangei an koia,"},{"book":"John","chapter":"9","verse":"19","text":"male an kôm, “Hi mi hih nin nâipasal mo? Asuok renga a mitcho nin ti pu ha mo ani hi; kho angin mo atûn hin a hong mu thei nôk hi?” tiin an rekel ngeia."},{"book":"John","chapter":"9","verse":"20","text":"A nulepangei han, “Hi mi hih kin nâipasal ani, asuok renga a mitcho ani ti khom kin riet."},{"book":"John","chapter":"9","verse":"21","text":"Aniatachu kho angin mo a mit ahong vâr pe, le tumo a mindam pe chu riet mak me. Ama rekel roi; ulien kêng ani zoi, male amananâkin thuon rese!”"},{"book":"John","chapter":"9","verse":"22","text":"A nulepangei han Juda rachamneipungei an chi sikin ma anghan an ti ani. Tukhomin Jisua ha Messiah ani tiin an iema anîn chu Synagog renga notpai rang tiin an lei inruol sai ani."},{"book":"John","chapter":"9","verse":"23","text":"Masika han kêng a nulepangei, “Ulien ke ani zoi, ama rekel roi!” an tina ani."},{"book":"John","chapter":"9","verse":"24","text":"Mitchopa hah a voiniknân an koi nôka, male a kôm, “Pathien makunga chongdik ril rangin chonginkhâm roh! Nang mindampu hah mi nunsie ani tiin kin riet zoi,” an tia."},{"book":"John","chapter":"9","verse":"25","text":"Ama han an kôm, “Mi nunsie ani mo niloi mo ite riet mu unga. Ki riet chu mitcho ki nia, atûn chu ku mu thei zoi,” tiin a thuon ngeia."},{"book":"John","chapter":"9","verse":"26","text":"Anni ngei han, “Khoimo nang a tho pe? Kho angin mo ni mitcho a mindam?” tiin an rekela."},{"book":"John","chapter":"9","verse":"27","text":"Ama han an kôm, “Michin khom nangni ki ril zoi. Ithomo a riet nin nuom nôka? Nangni khom a ruoisingei chang nin nuom mini?” tiin a thuon ngeia."},{"book":"John","chapter":"9","verse":"28","text":"Anni ngei han khomâk an sâma, “Nangma hih ama ruoisi ni ni, keini chu Moses ruoisingei kêng kin ni, an tia."},{"book":"John","chapter":"9","verse":"29","text":"Moses kôm Pathien a lei chong ti kin riet; i-ih khomnirse hi mi rang hih chu kho renga hong mo ani khom riet mak me!” an tia."},{"book":"John","chapter":"9","verse":"30","text":"Ha mi han, “Ma tak hah neinun kamâm aomna! Nangni chu kho renga mo ani khom riet mak chei, aniatachu ki mitjîng mi minvâr pe ani! tiin a thuona."},{"book":"John","chapter":"9","verse":"31","text":"Pathien'n mi nunsiengei chong rangâi ngâi mak ti ei rieta; ama jâ ngei le a lungdo sin ngei chong chu a rangâi ngâi."},{"book":"John","chapter":"9","verse":"32","text":"Rammuol insieng phut renga tutên mitcho saia suok a mit a minvâr pe ti la riet ngâi mak me."},{"book":"John","chapter":"9","verse":"33","text":"Hi mi hih Pathien renga juong ni no rese chu hi anga sin hih tho thei no nih.”"},{"book":"John","chapter":"9","verse":"34","text":"Anni ngei han, “Nangma nunsie'a ânzir le hong lien hin mi minchu rang no bôk mo?” tiin an thuona. Male ama hah Synagog renga an notpai zoi."},{"book":"John","chapter":"9","verse":"35","text":"Jisua'n ha mi hah notpai ani zoi, ti a rietin chu ava roka, a kôm, “Miriem Nâipasal hih ni iem mo?” tiin a rekela."},{"book":"John","chapter":"9","verse":"36","text":"Ama han, “Pu, tumo ani ni ril roh, ki iem theina rangin!” tiin a thuona."},{"book":"John","chapter":"9","verse":"37","text":"Jisua'n a kôm, “Ama hah nu mu sai kêng, male atûna nang chongpuipa hih ama hah ani,” a tipea."},{"book":"John","chapter":"9","verse":"38","text":"Ha mi han, “Pumapa, ki iem!” a tia, male Jisua kebula khûk ân bila."},{"book":"John","chapter":"9","verse":"39","text":"Jisua'n, “Hi rammuola hin roijêk ranga juong ki ni, masikin mitcho ngei an mit a vârna rang le mitvâr ngei an mitchona rangin,” a tia."},{"book":"John","chapter":"9","verse":"40","text":"Phariseengei senkhat a kôla om ngei han ma chong hah an rieta male a kôm, “Adiktakin keini khom hi mitcho kin ni sa ni tina nimak mo?” tiin an rekela."},{"book":"John","chapter":"9","verse":"41","text":"Jisua'n an kôm, “Mitcho nin ni nisenla chu theiloina dôn no tu nui; hannirese kin mu thei nin ti sikin nin theiloina ala om bang ani.” tiin a thuon ngei."}]}