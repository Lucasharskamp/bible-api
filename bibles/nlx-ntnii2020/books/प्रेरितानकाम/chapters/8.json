{"data":[{"book":"प्रेरितान काम","chapter":"8","verse":"1","text":"शाऊल स्तिफनुसान मोतीम बेचकायेल ईतो,"},{"book":"प्रेरितान काम","chapter":"8","verse":"2","text":"एने थोड़ाक जा बोक्ती केरनारे एता ता स्तिफनुसाह माहणा माय मेल्या एने तानकेरता जुलूम रेड़ना।"},{"book":"प्रेरितान काम","chapter":"8","verse":"3","text":"पुण शाऊल मोंडलीह उजाड़तालो; एने गेरा गेरा माय रिगीन विश्वासी एदम्याह, एने बायकुह गीहली गीहलीन जेली माय कोंडतालो।"},{"book":"प्रेरितान काम","chapter":"8","verse":"4","text":"जा विश्वासी माणहे खोवलाय जायेल एता, एने जाहरी बी गीया ताहरी ता हाजाली खुबेर होमलाड़तेन फिरना।"},{"book":"प्रेरितान काम","chapter":"8","verse":"5","text":"8:5 मुखी हियोर; थोड़ाक लेख माय एक हियोर।एने फिलीपुस नेचो सामरीया हेयरा माय जाईन माणहा माय मसीन पारचार केरने बाज गीयो।"},{"book":"प्रेरितान काम","chapter":"8","verse":"6","text":"तेवी ता फिलीपुसान वातु होमलीन एने जा चोमेत्कार तो देखाड़तालो, ताह देखीन एक एन वचना पोर मोन लागाड्या।"},{"book":"प्रेरितान काम","chapter":"8","verse":"7","text":"काहाकाय जुलूम माणहा माय रेन बुतड़ा जोरेस आयड़ीन बाहेर निकील गीया, एने जा लोखवा वाला एने पांगला माणहे एता, ता माय रेन जुलूम माणहे हुदरी गीया।"},{"book":"प्रेरितान काम","chapter":"8","verse":"8","text":"एने ता हेयराम जुलूम खुसी एनी।"},{"book":"प्रेरितान काम","chapter":"8","verse":"9","text":"मोकतास दिह्यान पेल ता हेयरा माय शिमोन नावान एक माणुह एतो, तो जादु केरीन सामरीयान माणहाह बोंगलाड्या केरतालो। एने सोताह मोटलो माणुह सोमेजतालो।"},{"book":"प्रेरितान काम","chapter":"8","verse":"10","text":"आतल्या रेन डावाला वोर तान मान मेलीन केताला, “ज्यी माणहान ताकेत नाह बोगवानान ताकेत हे जी मोठी केवाथे।”"},{"book":"प्रेरितान काम","chapter":"8","verse":"11","text":"तो ताह मोकता दिह्यान तान जादु केरीन बोंगलाड़ मीलेल ईतो, केरीन ता ताह जुलूम मानताला।"},{"book":"प्रेरितान काम","chapter":"8","verse":"12","text":"पुण जेवी ता फिलीपुसान खुबेर पोर बुरहो केऱ्या जो बोगवानान राज ने एने यीशु मसीन नावा माय हाजाली खुबेर होमलाड़तालो, ते एदमी एने बायकु बपतीस्मा लेणे बाज गीया।"},{"book":"प्रेरितान काम","chapter":"8","verse":"13","text":"तेवी शिमोन बी बुरहो केरीन बपतीस्मा लेन फिलीपुस हिऱ्यो रेणे बाज गीयो, तो मोट मोटली निसाणी एने चोमेत्कार ने काम एताला देखीन बोंगलाय जातालो।"},{"book":"प्रेरितान काम","chapter":"8","verse":"14","text":"जेवी यरूशलेम माय रेणारे प्रेरित होमल्या काय सामरी माणहे बोगवानान वचन मान लेदाह तेवी ता फाय पतरस एने योहानाह मोकल्या।"},{"book":"प्रेरितान काम","chapter":"8","verse":"15","text":"पतरस एने योहान ताहरी आवीन विश्वासीह चोखालो जीव जुड़ी केरीन विन्ता केऱ्या।"},{"book":"प्रेरितान काम","chapter":"8","verse":"16","text":"काहाकाय ताह वोर चोखालो जीव ताम रेन कुणा पोर बी उतरेल नाह एतो, ता ते फोक्‍तो मालीक यीशुन नावा माय बपतीस्मा लियेल एता।"},{"book":"प्रेरितान काम","chapter":"8","verse":"17","text":"तेवी पतरस एने योहान ता पोर आथ मेल्या, एने ताह चोखालो जीव जुड़नो।"},{"book":"प्रेरितान काम","chapter":"8","verse":"18","text":"जेवी प्रेरितान आथ मेलताच चोखालो जीव जुड़ेह। ज्यो देखीन शिमोन ता फाय पोयशा लावीन केयो,"},{"book":"प्रेरितान काम","chapter":"8","verse":"19","text":"“जा पोर बी मी आथ मेलु ताह चोखालो जीव जुड़ी ओहलो आदिकार माहु बी आपो।”"},{"book":"प्रेरितान काम","chapter":"8","verse":"20","text":"तेवी पतरस ताह केयो, “तारा पोयशा तार हेऱ्याच खेतेम एय, काहाकाय तु बोगवानान दानाह पोयशा आपीन वेचातो लेणेन विचार किरेल हे!"},{"book":"प्रेरितान काम","chapter":"8","verse":"21","text":"ज्यी वातीन नाह तारो ईसो हे नाह वाटो, काहाकाय तारो मोन बोगवानान ओंगाण हुतरो नाह।"},{"book":"प्रेरितान काम","chapter":"8","verse":"22","text":"तानकेरता तारी ज्यी खाराबी माय रेन मोन बोदलीन मालीका फाय विन्ता केर, एय सेकी ते तारा मोनान विचार माफ केराय जाती।"},{"book":"प्रेरितान काम","chapter":"8","verse":"23","text":"काहाकाय माहु मालुम हे काय तारो मोन माणायीन अन्याय माय फोस रेनोह।”"},{"book":"प्रेरितान काम","chapter":"8","verse":"24","text":"तेवी शिमोन ताह केयो, “तुमू कियेल त्यु वातुम रेन काल्ली बी वातु माहु पोर नाय आवणे जुवे, केरीन मार केरता बोगवाना फाय विन्ता किरो।”"},{"book":"प्रेरितान काम","chapter":"8","verse":"25","text":"ओवता पतरस एने योहान पुरावो दितेन एने मालीकान वचन होमलाड़ीन, यरूशलेम माय आव लागा, एने आवणे बुखेत सामरीयान जुलूम होवटा गावा माय हाजाली खुबेर होमलाड़ते गीया।"},{"book":"प्रेरितान काम","chapter":"8","verse":"26","text":"ओवतो बोगवानान एक हेरोगदुत फिलीपुसाह केयो, “दक्शिण उखेरली वाटे जा ज्यी यरूशलेम लागती गाजा माय जाथे, ती रेटान वाट हे।”8:26 दक्शिण; नाहते ठिक हिराण पोर ज्यी वाट आज काल वापेर नाह ईत; ज्यी उजाड़ीन वाट हे।"},{"book":"प्रेरितान काम","chapter":"8","verse":"27","text":"ओवतो फिलीपुस उठीन चाल दिनो, एने तेवी कुश देसान एक माणुह आवणे बाजरियेल ईतो, जो खोज्या एने कुशीन राणी कन्दाकेन मोंत्री एने खजानान मालीक ईतो, तो बोक्ती केरनेन केरता यरूशलेम आयेल ईतो।"},{"book":"प्रेरितान काम","chapter":"8","verse":"28","text":"एने तो तान तांगा माय बोहीन यशाया जाणाव केरनारान पुस्तेक वाचतेन जाणे बाजरियेल ईतो।"},{"book":"प्रेरितान काम","chapter":"8","verse":"29","text":"तेवी चोखालो जीव फिलीपुसाह केयो, “जा तांगा वाला हिऱ्यो चाल पोड़।”"},{"book":"प्रेरितान काम","chapter":"8","verse":"30","text":"फिलीपुस तान उगे दोवड़ीन गीयो। एने ताह यशाया जाणाव केरनारान पुस्तेक वाचतालो होमलीन ताह केयो, “जो तु वाचेह तो तुवाह सोमजेह काय?”"},{"book":"प्रेरितान काम","chapter":"8","verse":"31","text":"मोंत्री ताह केयो, “जाह वोर कुण बी माहु सोमजाड़ नाय देय ताह वोर मी किहीक सोमजु?” एने तो फिलीपुसाह विन्ता किऱ्यो काय चेड़ीन ता हिऱ्यो बोही।"},{"book":"प्रेरितान काम","chapter":"8","verse":"32","text":"8:32 यशाया 53:7-8चोखाली पुस्तेक माय जो वचन वाचणे बाजरियेल ईतो, तो ज्यो एतो:"},{"book":"प्रेरितान काम","chapter":"8","verse":"33","text":"तान गेरबोड़ाय माय तान नियाव नाह ईनो,"},{"book":"प्रेरितान काम","chapter":"8","verse":"34","text":"ज्यी वाती पोर रेन खोज्या फिलीपुसाह फुशो, “मी तुवाह विन्ता केरथु, तु माहु सोमजाड़ ज्यी वातु जाणाव केरनार कुणीन बाराम किथे, सोतान काय दिहरान बाराम?”"},{"book":"प्रेरितान काम","chapter":"8","verse":"35","text":"तेवी फिलीपुस ज्‍यीस पुस्तेकीन बागा माय रेन सुरवात केरीन ताह यीशुन हाजाली खुबेर होमलाड्यो।"},{"book":"प्रेरितान काम","chapter":"8","verse":"36","text":"ता वाटे जाता जाता एक पाण्यान जागे पोचना, तेवी खोज्या ताह केयो, “देख, न्या पाणी हे, एवी माहु बपतीस्मा लेणेन केरता काय रोक हे?”"},{"book":"प्रेरितान काम","chapter":"8","verse":"37","text":"फिलीपुस ताह केयो, “केदी तु पुरा मोना केरीन बुरहो किरेह ताहार लेय सिकेह,” तो ताह केयो, “मी बुरहो केरथु काय यीशु मसी बोगवानान बिटोख हे।”8:37 ज्यो वचन थोड़ाक हस्त लेख माय नाह जुड़ेत"},{"book":"प्रेरितान काम","chapter":"8","verse":"38","text":"तेवी आदिकारी तांगो उबराखाड़ ने केयो, फिलीपुस एने खोज्या दुय पाण्याम गीया, एने फिलीपुस ताह बपतीस्मा आप्यो।"},{"book":"प्रेरितान काम","chapter":"8","verse":"39","text":"जेवी ता पाण्याम रेन निकलीन बाहेर आवा, तेवी मालीकान जीव फिलीपुसाह विस ली गीयो, एने खोज्या ताह पोशो नाह दिख्यो, एने तो मोंज केरतीन तान वाटे जात रिनो।"},{"book":"प्रेरितान काम","chapter":"8","verse":"40","text":"पुण फिलीपुस देख्यो काय मी अशदोद माय हे, एने जाह वोर केसरीया माय नाह पोचनो, ताह वोर एकेक हेयरा हेयराम हाजाली खुबेर होमलाड़ते गीयो।"}]}