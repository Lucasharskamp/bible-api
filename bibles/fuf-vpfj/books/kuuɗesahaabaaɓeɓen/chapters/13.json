{"data":[{"book":"KUUƊE SAHAABAAƁE ƁEN","chapter":"13","verse":"1","text":"Tawi haalooɓe ko Alla longini ɗun e jannooɓe no e nder *moftal wongal ngal Antiyoosi-Sirii, ɓen-le ko Barnabaasi e Sim'uunu jammaaɗo Ɓaleejo, e Lukiyuusi, oo mo Sirenii, e Saawulu e Manayiina, ɗun ko oo ne'idaaɗo e *Heroodu lanɗo diiwal ngal."},{"book":"KUUƊE SAHAABAAƁE ƁEN","chapter":"13","verse":"2","text":"E nder ko ɓe rewaynoo Joomiraaɗo on kon, ɓe hoora, *Ruuhu Seniiɗo on wi'i ɓe: «Waɗanee lan Barnabaasi e Saawulu feere fii golle ɗe mi noddiri ɓe ɗen.»"},{"book":"KUUƊE SAHAABAAƁE ƁEN","chapter":"13","verse":"3","text":"Ɓay ɓe gaynii hoorude toroo, ɓe *fawi juuɗe maɓɓe ɗen e hoore Barnabaasi e Saawulu, ɓe nuli ɓe."},{"book":"KUUƊE SAHAABAAƁE ƁEN","chapter":"13","verse":"4","text":"Ɓen ɓe Ruuhu Seniiɗo on immini, ɗun ko Barnabaasi e Saawulu, ɓe yahi Seluusi, ɓe bakii ɗon e laana ndiyan fii yahugol Siipuru."},{"book":"KUUƊE SAHAABAAƁE ƁEN","chapter":"13","verse":"5","text":"Ɓay ɓe hewtii Saalamini, ɓe feɲɲini daaluyee Alla on ka juulirɗe Yahuudiyankeeɓe ɓen. Tawi hiɓe wondi e oo wi'eteeɗo Yuuhanna jammaaɗo Markuusa fii ko wallitoo ɓe."},{"book":"KUUƊE SAHAABAAƁE ƁEN","chapter":"13","verse":"6","text":"Ɓawto ɗun, ɓay ɓe taƴitoyii ndee suriire fow haa ɓe hewtoyii Paafuusa, ɓe tawi ɗon mbileejo goo, tawi on ko Yahuudiyankeejo waɗitiiɗo annabaajo, tawi on no wi'ee Bar-Iisaa."},{"book":"KUUƊE SAHAABAAƁE ƁEN","chapter":"13","verse":"7","text":"Tawi himo wondi e on addaaɗo lamminaa ngal diiwal, ɗun ko oo wi'eteeɗo Sargiisu Puulusa, tawi on lanɗo ko jooma-hakkiljo. On lanɗo noddi Barnabaasi e Saawulu ɓay himo faalanoo nanude daaluyee Alla on."},{"book":"KUUƊE SAHAABAAƁE ƁEN","chapter":"13","verse":"8","text":"Kono oo wi'eteeɗo Elimaasi, ɗun ko mbileejo on, (ko fii ko non innde makko nden firiraa), o dartii ɓe, tawi himo ɗaɓɓude fii no o bonnira gomɗinal lanɗo on."},{"book":"KUUƊE SAHAABAAƁE ƁEN","chapter":"13","verse":"9","text":"Onsay Saawulu, himo wi'ee kadi Puulusa, heewuɗo Ruuhu Seniiɗo on, tenƴini on mbileejo, o wi'i:"},{"book":"KUUƊE SAHAABAAƁE ƁEN","chapter":"13","verse":"10","text":"«Ko an yo heewuɗo kala noone ƴoyre e bonki, ɓiɗɗo Ibuliisa, gaɲo kala peewal, a accataa bonnugol laawi feewuɗi Joomiraaɗo on?"},{"book":"KUUƊE SAHAABAAƁE ƁEN","chapter":"13","verse":"11","text":"Jooni non heɗo! Joomiraaɗo on fawete jungo, wumaa, wona e saa'i mo a yi'ataa naange ngen.» Ɗon kisan niɓɓitani mo, niwre tiiɗunde yani e makko, o woni e memugol, tawi himo ɗaɓɓa woɓɓe ko ɗowa mo."},{"book":"KUUƊE SAHAABAAƁE ƁEN","chapter":"13","verse":"12","text":"Ɓay on lanɗo yi'ii kon ko waɗi, o ŋalɗi fii jannde Joomi on, o gomɗini."},{"book":"KUUƊE SAHAABAAƁE ƁEN","chapter":"13","verse":"13","text":"Ɓay kanko Puulusa e wondiɓɓe makko ɓen ɓe iwii Paafuusa, ɓe bakii ɗon e laana ndiyan fii yahugol Pergii, ɗun ko e nder ndii leydi wi'eteendi Pamfilii. Ɓay ɓe hewtii ɗon, Yuuhanna jammaaɗo Markuusa on seedi ɗon e maɓɓe, o yiltitii Yerusalaam."},{"book":"KUUƊE SAHAABAAƁE ƁEN","chapter":"13","verse":"14","text":"Ɓay ɓe iwii Pergii, ɓe jokkitii laawol maɓɓe haa ɓe hewti ka saare Antiyoosi-Pisidii. Ɓe naati ɗon e nder juulirde, ɓe jooɗii, ɗun hawri e *ɲalaande fowteteende, ɗun ko e *aseweere nden."},{"book":"KUUƊE SAHAABAAƁE ƁEN","chapter":"13","verse":"15","text":"Ɓay fii Sariya on e fii annabaaɓe ɓen gaynaama jangeede, yeesooɓe juulirde nden immini woɓɓe e maɓɓe ko wi'a ɓe: «Musiɓɓe, si tawii hiɗon mari konguɗi wakkilinayɗi jamaa on, haray yewtee.»"},{"book":"KUUƊE SAHAABAAƁE ƁEN","chapter":"13","verse":"16","text":"Onsay kanko Puulusa o immii, o townani ɓe jungo, o wi'i: «Ko onon yo *Banii-Isra'iila'en e onon ɓee hulooɓe Alla, heɗitee!"},{"book":"KUUƊE SAHAABAAƁE ƁEN","chapter":"13","verse":"17","text":"Alla oo jamaa Isra'iilayankeeɓe suɓike baabiraaɓe men ɓen, on Yaɲɲuɗo kadi oo jamaa fewndo ko ɓe woni tuŋarankeeɓe e nder ndii leydi *Misira, o yaltiniri ɓe ton kadi sookewo makko dolnungo ngon."},{"book":"KUUƊE SAHAABAAƁE ƁEN","chapter":"13","verse":"18","text":"O muɲɲanii ɓe kadi wa telen duuɓi cappanɗe nay ka wulaa."},{"book":"KUUƊE SAHAABAAƁE ƁEN","chapter":"13","verse":"19","text":"Onsay ɓay o mulii leƴƴi jeeɗiɗi e nder ndii leydi *Kanaana, o yeɗi baabiraaɓe men ɓen laral leydi ɓen ndin."},{"book":"KUUƊE SAHAABAAƁE ƁEN","chapter":"13","verse":"20","text":"Ɗun fow waɗi e nder duuɓi teemeɗɗe nay e cappanɗe jowi."},{"book":"KUUƊE SAHAABAAƁE ƁEN","chapter":"13","verse":"21","text":"Ɓawto ɗun ɓe torii heɓugol lanɗo. Onsay Alla addani ɓe Saawulu ɓiɗɗo Kiisi on, jeyaaɗo e oo bolondaa *Buniyamiinu, ko laamoo ɓe e nder duuɓi cappanɗe nay."},{"book":"KUUƊE SAHAABAAƁE ƁEN","chapter":"13","verse":"22","text":"Ɓay o follii onɗon, o lamminani ɓe Daawuuda, ɗun ko on mo o seeditornoo ɗunɗoo, o daali: ‹Mi taw Daawuuda mo Yassaa'u ko neɗɗo waalaniiɗo lan e ɓernde, timminoowo faaleeji an ɗin fow.›"},{"book":"KUUƊE SAHAABAAƁE ƁEN","chapter":"13","verse":"23","text":"Kanko Puulusa o wi'i kadi: «Ko tippude e fodoore makko nden kanko Alla waɗi si Iisaa jibinaa e nder bolondaa Daawuuda on, fii ko wonana Isra'iila'en dandoowo."},{"book":"KUUƊE SAHAABAAƁE ƁEN","chapter":"13","verse":"24","text":"Ado o arude, hari Yaayaa waajike jamaa Isra'iilayankeeɓe ɓen fow fii *lootagol maande tuubuubuyee."},{"book":"KUUƊE SAHAABAAƁE ƁEN","chapter":"13","verse":"25","text":"Fewndo kanko Yaayaa o timminaynoo golle makko ɗen, o wi'uno: ‹Hinaa min woni on mo sikkuɗon, kono on no ara ɓaawo an ɗoo, on mo mi hewtaa hay firtugol ɓoggi paɗe mun!›"},{"book":"KUUƊE SAHAABAAƁE ƁEN","chapter":"13","verse":"26","text":"Kanko Puulusa o wi'i kadi: «Ko onon yo musiɓɓe an, ɓiɓɓe bolondaa Ibraahiima, e hulooɓe Alla wonɓe hakkunde mon, ko haa e men enen ngol daalol kisiyee addaa."},{"book":"KUUƊE SAHAABAAƁE ƁEN","chapter":"13","verse":"27","text":"Ko fii yimɓe Yerusalaam ɓen e lamɓe mun ɓen andaali ko hombo woni Iisaa, awa kadi ɓe faamaali konguɗi annabaaɓe wonaaɗi jangeede ɗin asewe kala, ɓe laatiniri ɗi ɲaawugol mo."},{"book":"KUUƊE SAHAABAAƁE ƁEN","chapter":"13","verse":"28","text":"E hoore ɓe heɓaali hujja happanɗo mo wareede, kono ɓe torii Pilaatu yo o waru mo."},{"book":"KUUƊE SAHAABAAƁE ƁEN","chapter":"13","verse":"29","text":"Ɓe laatiniri nii ko windinoo kon fii makko. Onsay ɓe tippini mo ka *leggal altindiraangal, ɓe wallini mo e nder qaburu."},{"book":"KUUƊE SAHAABAAƁE ƁEN","chapter":"13","verse":"30","text":"Kono Allaahu on immintini mo e hakkunde mayɓe ɓen."},{"book":"KUUƊE SAHAABAAƁE ƁEN","chapter":"13","verse":"31","text":"Ɓen yaadaynooɓe e makko gila Jaliilu haa Yerusalaam, yi'itike mo e nder balɗe buy, ɓen ko seedeeɓe makko jooni yeeso jamaa on."},{"book":"KUUƊE SAHAABAAƁE ƁEN","chapter":"13","verse":"32-33","text":"«Menen, meɗen feɲɲinande on wonde: Alla hunnii ko o fodunoo baabiraaɓe men ɓen kon e fayɓe maɓɓe ɓen, ɗun ko enen. O hunniri ɗun immintingol Iisaa, tippude e ko windii kon ka beytol ɗimmol Zabuura, ka o wi'i ɗon:"},{"book":"KUUƊE SAHAABAAƁE ƁEN","chapter":"13","verse":"34","text":"«Kon ko Alla immintini Iisaa e hakkunde mayɓe ɓen, hara o luttaali ka ɲolu, ko ɗun o daalunoo, o wi'i:"},{"book":"KUUƊE SAHAABAAƁE ƁEN","chapter":"13","verse":"35","text":"Kanko Puulusa o wi'i: «E hoore ɗun, no wi'aa nokku goo kadi:"},{"book":"KUUƊE SAHAABAAƁE ƁEN","chapter":"13","verse":"36","text":"Puulusa wi'i fahin: «Kono nde Daawuuda waɗunoo faaleeji Alla ɗin e nder jamaanu makko ngun, o maayuno, o tawtinaa baabiraaɓe makko ɓen, o ɲoli."},{"book":"KUUƊE SAHAABAAƁE ƁEN","chapter":"13","verse":"37","text":"Kono on mo Allaahu on immintini laataaki ɲolɗo."},{"book":"KUUƊE SAHAABAAƁE ƁEN","chapter":"13","verse":"38","text":"«Ko onon non, yo musiɓɓe amen, andee dey ko sabu makko kanko Iisaa feɲɲiniranaɗon yaafuyee junuubaaji ɗin."},{"book":"KUUƊE SAHAABAAƁE ƁEN","chapter":"13","verse":"39","text":"Kala on hooliiɗo mo jogorte feewuɗo e hoore kala ko on waawetanooke jogoreede feewuɗo e nder Sariya Muusaa on."},{"book":"KUUƊE SAHAABAAƁE ƁEN","chapter":"13","verse":"40","text":"Ko ɗun waɗi si men wi'ay on, reenee fii wota ko wi'aa kon ka defte annabaaɓe ɓen hawru e mon, ɗun-le ko ɗunɗoo:"},{"book":"KUUƊE SAHAABAAƁE ƁEN","chapter":"13","verse":"41","text":"‹Ndaaree onon ɓee yawitiiɓe,"},{"book":"KUUƊE SAHAABAAƁE ƁEN","chapter":"13","verse":"42","text":"Ɓay Puulusa e Barnabaasi fokkitii yaltude ka juulirde ɗon, ɓe saatinaa e aseweere aroore nden, ɗun ko ɲalaande fowteteende nden, fii yewtugol fii ɗun."},{"book":"KUUƊE SAHAABAAƁE ƁEN","chapter":"13","verse":"43","text":"Ɓay mottondiral ngal lannii, Yahuudiyankeeɓe buy e naatuɓe e diina Yahuudiyanke buy jokki Puulusa e Barnabaasi, ɓe yewtidi e maɓɓe. Onsay Puulusa e Barnabaasi wakkilini ɓe fii tabitugol, haɓɓitoo e moƴƴere Alla nden."},{"book":"KUUƊE SAHAABAAƁE ƁEN","chapter":"13","verse":"44","text":"E aseweere hikkunde ɗon nden, fayda saare nden fow mottondiri fii heɗagol daaluyee Joomiraaɗo on."},{"book":"KUUƊE SAHAABAAƁE ƁEN","chapter":"13","verse":"45","text":"Ɓay Yahuudiyankeeɓe ɓen yi'ii on jamaa, ɓe nawli, ɓe yeddi ko Puulusa yewtaynoo kon, ɓe hoyni mo."},{"book":"KUUƊE SAHAABAAƁE ƁEN","chapter":"13","verse":"46","text":"Onsay Puulusa e Barnabaasi yewtiri pellital, wi'i ɓe: «Hari ko e mon taho daaluyee Allaahu on haananoo yottineede. Kono ɓay on bugitike, awa kadi on waɗaali hoore mon handuɓe e *ngurndan poomayankejan ɗan, men yaaray ka ɓe wonaa Yahuudiyanke ɓen."},{"book":"KUUƊE SAHAABAAƁE ƁEN","chapter":"13","verse":"47","text":"Ko fii, ko nii Joomiraaɗo on yamiriri men, o daali:"},{"book":"KUUƊE SAHAABAAƁE ƁEN","chapter":"13","verse":"48","text":"Ɓay ɓe wonaa Yahuudiyanke ɓen nanii ɗun, ɓe weltii, ɓe manti daaluyee Joomiraaɗo on, tawnooɓe no muuyanaa ngurndan poomayankejan ɗan ɓen fow gomɗini."},{"book":"KUUƊE SAHAABAAƁE ƁEN","chapter":"13","verse":"49","text":"Tawi daaluyee Joomiraaɗo on no layude e nder leydi ndin fow."},{"book":"KUUƊE SAHAABAAƁE ƁEN","chapter":"13","verse":"50","text":"Kono Yahuudiyankeeɓe ɓen ƴuuni e maɓɓe rewɓe teddinaaɓe rewooɓe Alla, e mokobaaɓe saare nden, ɓen waɗi jokke e hoore Puulusa e Barnabaasi, ɓe raɗii ɓe ka diiwal maɓɓe."},{"book":"KUUƊE SAHAABAAƁE ƁEN","chapter":"13","verse":"51","text":"Ko ɗun waɗi si Puulusa e Barnabaasi honki mbullaari paɗe mun ɗen e Yahuudiyankeeɓe wonɓe ton ɓen, ɓe yaari Ikoniim."},{"book":"KUUƊE SAHAABAAƁE ƁEN","chapter":"13","verse":"52","text":"Fii kala ɗun waɗii, tawi taalibaaɓe wonɓe Antiyoosi-Pisidii ɓen kan no heewi weltaare e Ruuhu Seniiɗo on."}]}