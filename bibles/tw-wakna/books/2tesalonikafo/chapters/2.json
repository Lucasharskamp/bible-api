{"data":[{"book":"2 Tesalonikafo","chapter":"2","verse":"1","text":"Nea ɛfa yɛn Awurade Yesu Kristo ba a ɔrebɛba ne boa a wɔbɛboaboa yɛn ano akɔka ne ho no ho no, mesrɛ mo anuanom,"},{"book":"2 Tesalonikafo","chapter":"2","verse":"2","text":"mommma mo adwene mu nnyɛ mo nnaa sɛ da a Awurade reba no adu. Ebia na obi rehyɛ saa nkɔm no anaa obi foforo nso gyina so reka asɛm. Anaasɛ nso wɔka se yɛn nhoma a yɛkyerɛwee no bi mu na saa asɛm no wɔ."},{"book":"2 Tesalonikafo","chapter":"2","verse":"3","text":"Mommma obiara nnaadaa mo saa wɔ ɔkwan yi so. Saa da no remma da, gye sɛ atuatew a etwa to no aba ama wɔada ɔbɔnefo no a ɔbɛkɔ daa ɔsɛe mu no adi."},{"book":"2 Tesalonikafo","chapter":"2","verse":"4","text":"Ɔbɛsɔre atia biribiara a nnipa som na wobu no kronkron no; na ɔbɛkorɔn ne ho wɔ ne nyinaa so na wakɔtena Onyankopɔn asɔredan mu na waka se ɔno ne Onyankopɔn."},{"book":"2 Tesalonikafo","chapter":"2","verse":"5","text":"Monkae sɛ bere a me ne mo wɔ hɔ no, na metaa ka eyinom nyinaa kyerɛ mo."},{"book":"2 Tesalonikafo","chapter":"2","verse":"6","text":"Na mprempren munim nea abɔ ne ba no asɛn no sɛnea wɔbɛda no adi akyerɛ mo wɔ bere pa mu."},{"book":"2 Tesalonikafo","chapter":"2","verse":"7","text":"Ɔbɔnefo no di ne dwuma dedaw na nea ɛbɛba no remma da, gye sɛ wɔayi nea okura ne mu no afi hɔ ansa."},{"book":"2 Tesalonikafo","chapter":"2","verse":"8","text":"Ɛno ansa na ɔbɔnefo no bɛba, na Awurade Yesu nam nʼanom home so betu no agu, na ɔde ne ba a ɔbɛba no mu anuonyam asɛe no."},{"book":"2 Tesalonikafo","chapter":"2","verse":"9","text":"Ɔbɔnefo no nam ɔbonsam tumi so na ɛbɛba na wabɛyɛ anwonwade ne nsɛnkyerɛnne,"},{"book":"2 Tesalonikafo","chapter":"2","verse":"10","text":"na ɔnam bɔne so adaadaa wɔn a wɔbɛyera no. Wɔbɛyera, efisɛ wɔannye nokware no anto mu, annɔ nokware no amma wɔannya nkwa."},{"book":"2 Tesalonikafo","chapter":"2","verse":"11","text":"Eyi nti, Onyankopɔn resoma nnaadaa tumi ma akɔhyɛ wɔn mu ama wɔagye nsɛm a ɛnyɛ nokware no adi."},{"book":"2 Tesalonikafo","chapter":"2","verse":"12","text":"Awiei no ara ne sɛ wobebu wɔn a wonnye nokware no nni na wɔn ani gye bɔne ho no atɛn."},{"book":"2 Tesalonikafo","chapter":"2","verse":"13","text":"Anuanom, ɛsɛ sɛ bere biara yɛda Onyankopɔn ase ma mo a Awurade dɔ mo no. Efisɛ ɛnam Honhom no tumi so na Onyankopɔn yii mo sɛ nnipa a mudi kan a wobegye mo nkwa na wɔayɛ mo Onyankopɔn nkurɔfo kronkron wɔ mo gyidi a mowɔ wɔ nokware mu no mu."},{"book":"2 Tesalonikafo","chapter":"2","verse":"14","text":"Onyankopɔn nam Asɛmpa no so frɛɛ mo sɛnea mo ne Awurade Yesu Kristo bɛtena nʼanuonyam no mu."},{"book":"2 Tesalonikafo","chapter":"2","verse":"15","text":"Enti anuanom, munnyina pintinn na monka mo ho mmata nokware a yɛkyerɛɛ mo wɔ asɛnka ne yɛn nhoma no mu no ho."},{"book":"2 Tesalonikafo","chapter":"2","verse":"16","text":"Yɛn Awurade Yesu Kristo no ankasa ne yɛn Agya Onyankopɔn a ɔdɔ yɛn na ɔnam nʼadom mu ahyɛ yɛn daa nkuran ne anidaso pa no,"},{"book":"2 Tesalonikafo","chapter":"2","verse":"17","text":"nkyekye mo werɛ, na ɔnhyɛ mo den wɔ asɛm ne adwuma pa nyinaa mu."}]}