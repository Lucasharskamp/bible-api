{"data":[{"book":"ПСАЛТЫР","chapter":"79","verse":"1","text":"Кіроўцу хору. На музычным інструмэньце Шошанім-Эдуф. Псальма Асафава."},{"book":"ПСАЛТЫР","chapter":"79","verse":"2","text":"Пастыр Ізраілеў! паслухай; Ты, што водзіш, як авечак, Язэпа, і сядзіш на хэрувімах, акажы Сябе."},{"book":"ПСАЛТЫР","chapter":"79","verse":"3","text":"Перад Яфрэмам і Веньямінам і Манасіем абудзі сілу Тваю і прыйдзі выратаваць нас."},{"book":"ПСАЛТЫР","chapter":"79","verse":"4","text":"Божа! навярні нас; няхай зазьзяе аблічча Тваё, і ўратуемся!"},{"book":"ПСАЛТЫР","chapter":"79","verse":"5","text":"Госпадзе, Божа сіл! дакуль будзеш гнеўны да малітваў народу Твайго?"},{"book":"ПСАЛТЫР","chapter":"79","verse":"6","text":"Ты накарміў іх хлебам сьлёзным, і напаіў іх сьлязьмі, у вялікай меры,"},{"book":"ПСАЛТЫР","chapter":"79","verse":"7","text":"паклаў нас супярэчкаю нашым суседзям, і ворагі нашыя зьдзекуюцца."},{"book":"ПСАЛТЫР","chapter":"79","verse":"8","text":"Божа сіл! узнаві нас; няхай зазьзяе аблічча Тваё, і ўратуемся!"},{"book":"ПСАЛТЫР","chapter":"79","verse":"9","text":"Зь Егіпта перанёс Ты лазу вінаградную, выгнаў народы, і пасадзіў яе;"},{"book":"ПСАЛТЫР","chapter":"79","verse":"10","text":"ачысьціў пад яе месца, і ўгрунтаваў карэньне яе, і яна напоўніла замлю."},{"book":"ПСАЛТЫР","chapter":"79","verse":"11","text":"Горы накрыліся ценем яе, і гольле яе нібы кедры Божыя:"},{"book":"ПСАЛТЫР","chapter":"79","verse":"12","text":"яна пусьціла гольле сваё да мора і пасынкі свае да ракі."},{"book":"ПСАЛТЫР","chapter":"79","verse":"13","text":"Навошта разбурыў Ты агароджу яе, так што скубуць яе ўсе, хто ідзе па дарозе?"},{"book":"ПСАЛТЫР","chapter":"79","verse":"14","text":"Лясны вепр яе падкопвае, і зьвер польны яе аб'ядае."},{"book":"ПСАЛТЫР","chapter":"79","verse":"15","text":"Божа сіл! азірніся, паглядзі зь неба і ўбач, і наведай вінаграднік гэты;"},{"book":"ПСАЛТЫР","chapter":"79","verse":"16","text":"ахавай тое, што пасадзіла правіца Твая, і пасынкі, якія Ты Сабе ўмацаваў."},{"book":"ПСАЛТЫР","chapter":"79","verse":"17","text":"Яно спалена вагнём, абсечана; хай ад зьзяньня аблічча Твайго загінуць,"},{"book":"ПСАЛТЫР","chapter":"79","verse":"18","text":"хай будзе рука Твая над мужам правіцы Тваёй, над сынам чалавечым, якога Ты ўмацаваў Сабе,"},{"book":"ПСАЛТЫР","chapter":"79","verse":"19","text":"і мы ад Цябе не адступімся; ажыві нас, і мы будзем імя Тваё заклікаць."},{"book":"ПСАЛТЫР","chapter":"79","verse":"20","text":"Госпадзе, Божа сіл! узнаві нас; няхай зазьзяе аблічча Тваё, і ўратуемся."}]}