{"data":[{"book":"Matthew","chapter":"16","verse":"1","text":"Nia Pharisee mono Sadduccee ne lloomoi gi Jesus belee hai a Mee gii hala. Ne helekai gi Mee gi heia dana mogobuna gi gidee ginaadou bolo God le e madalia Ia.16.1 Matthew 12.38; Luke 11.16"},{"book":"Matthew","chapter":"16","verse":"2","text":"Jesus ga helekai gi digaula, “Di madagoaa di laa ga ulu, gei goodou e helekai boloo, ‘Daiaa le e humalia, idimaa, di langi le e mmee.’"},{"book":"Matthew","chapter":"16","verse":"3","text":"Gei luada loo goodou e helekai boloo, ‘Dangi nei la ga uwauwa, idimaa, di langi le e mmee gei e haga bouli.’ Malaa, goodou e mee di iloo nia hagamodongoohia i di gili di langi, gei e deemee di iloo nia haga modongoohia o nia laangi aanei!"},{"book":"Matthew","chapter":"16","verse":"4","text":"“Digau dolomeenei la gu huaidu huoloo, gei gu hagalee manawa dahi! Goodou e tangi mai gi di Au i di mogobuna? Deeai, delaa hua go di mogobuna ne hai gi Jonah gaa hai ko Au adu gi goodou.”16.4 Matthew 12.39; Luke 11.29"},{"book":"Matthew","chapter":"16","verse":"5","text":"Nia dama agoago a Jesus ne dau adu gi di baahi i golo o tai, ga langahia bolo ginaadou digi kae nadau palaawaa."},{"book":"Matthew","chapter":"16","verse":"6","text":"Jesus ga helekai gi digaula, “Goodou gii pula i nia ‘yeast’ o nia Pharisee mono Sadduccee.”16.6 Luke 12.1"},{"book":"Matthew","chapter":"16","verse":"7","text":"Digaula ga daamada ga helehelekai i nadau mehanga, “Mee e helekai beenei, idimaa, gidaadou digi gaamai tadau palaawaa.”"},{"book":"Matthew","chapter":"16","verse":"8","text":"Jesus gu iloo Ia hua nia helekai digaula, ga heeu, “Goodou e aha ala e helehelekai bolo ma nia palaawaa ai? Godou hagadonu le e lligi!"},{"book":"Matthew","chapter":"16","verse":"9","text":"Goodou digi donu? Goodou e hagalee langahia nia palaawaa e lima ala ne ginigini gaa duwwe gi nia daane e lima mana (5,000)? Nia gada e hia ala ne haa go goodou?16.9 Matthew 14.17-21"},{"book":"Matthew","chapter":"16","verse":"10","text":"Gei nia palaawaa e hidu ang gi nia daane e haa mana (4,000), nia gada e hia ne haa go goodou?16.10 Matthew 15.34-38"},{"book":"Matthew","chapter":"16","verse":"11","text":"Goodou e aha ala hagalee modongoohia bolo Au hagalee e helehelekai adu gi goodou i nia palaawaa? Goodou pula i goodou i nia ‘yeast’ o nia Pharisee mo nia Sadduccee!”"},{"book":"Matthew","chapter":"16","verse":"12","text":"Ana dama agoago gu modongoohia laa bolo ma hagalee go nia ‘yeast’ ala i lodo di palaawaa e haga ligaliga iei ginaadou, ma go nia agoago o nia Pharisee mo nia Sadduccee."},{"book":"Matthew","chapter":"16","verse":"13","text":"Jesus ne hana gi di gowaa hoohoo gi di waahale Caesarea Philippi, ge Ia ga heeu gi ana dama agoago, “Nia daangada le e helehelekai bolo Tama Tangada la koai?”"},{"book":"Matthew","chapter":"16","verse":"14","text":"Digaula ga helekai, “Hunu daangada e hai bolo Goe go John Babdais, hunu daangada bolo go Elijah, hunu daangada bolo go Jeremiah be tei dangada i nia soukohp.”16.14 Matthew 14.1-2; Mark 6.14-15; Luke 9.7-8"},{"book":"Matthew","chapter":"16","verse":"15","text":"Gei Mee ga heeu gi digaula, “Goodou e hai bolo Au koai?”"},{"book":"Matthew","chapter":"16","verse":"16","text":"Simon Peter ga helekai, “Goe go di Mesaia, go Tama di God Mouli!”16.16 John 6.68-69"},{"book":"Matthew","chapter":"16","verse":"17","text":"Jesus ga helekai gi mee, “Gu humalia adu gi di goe, Simon, tama a John. Ma hagalee tangada ne haga modongoohia adu gi di goe di tonu o di mee deenei, ma go dogu Damana dela i di langi."},{"book":"Matthew","chapter":"16","verse":"18","text":"Malaa, Au e hagi adu gi di goe Peter: goe go di hadugalaa, gei Au ga haga duu dagu nohongo dabu i hongo di hagamau hadugalaa deenei, gei di made e deemee di hagahuaidu di maa."},{"book":"Matthew","chapter":"16","verse":"19","text":"Au ga gowadu nia gii Teenua King o God di Langi. Nia mee huogodoo ala ma gaa tai kooe i henuailala, e tai labelaa i di langi. Au mee ala ma gaa huge i henuailala, e huge labelaa i di langi.”16.19 Matthew 18.18; John 20.23"},{"book":"Matthew","chapter":"16","verse":"20","text":"Jesus ga helekai gi ana dama agoago bolo gi hudee hagi aga ina bolo Ia go di Mesaia."},{"book":"Matthew","chapter":"16","verse":"21","text":"Daamada i di madagoaa deenei, Jesus ga helekai hagammaa ang gi ana dama agoago, “Au e hai loo gii hana gi Jerusalem e kae dogu hagaduadua damanaiee mai baahi nia dagi mmaadua, mo nia dagi hai mee dabu, mo nia gau haga donudonu haganoho. Au ga daaligi gii made, gei i muli nia laangi e dolu gei Au ga haga mouli aga.”"},{"book":"Matthew","chapter":"16","verse":"22","text":"Peter gaa lahi Jesus gi mada ginaua, gaa hai ono ngudu gi mee, “Meenei dogu Dagi, Dimaadua gi bule ina di mee deenei gi de tale adu gi di Goe!”"},{"book":"Matthew","chapter":"16","verse":"23","text":"Jesus gaa huli gi daha mo Peter ga helekai, “Setan, hana gi daha mo Au! Goe e haga deaadee Au, idimaa, au maanadu la nia maanadu hua dangada, hagalee nia maanadu mai baahi o God.”"},{"book":"Matthew","chapter":"16","verse":"24","text":"Jesus ga helekai gi ana dama agoago, “Maa dahi dangada bolo ia e hanimoi gi di Au, geia gi wanga ina dehuia dono huaidina, aamo ina dono loobuu, daudalia mai Au.16.24 Matthew 10.38; Luke 14.27"},{"book":"Matthew","chapter":"16","verse":"25","text":"Idimaa, tangada dela e hiihai e benebene dono mouli, geia e deemee di gidee di mouli, gei tangada dela ga deheia dono mouli i di Au, geia ga gidee di mouli.16.25 Matthew 10.39; Luke 17.33; John 12.25"},{"book":"Matthew","chapter":"16","verse":"26","text":"Di humalia aha e kae go tangada maa ia ga hai mee gi henuailala hagatau, nomuli ga de gidee dono mouli? Hagalee, ma di mee i golo e dahidamee i do mouli?"},{"book":"Matthew","chapter":"16","verse":"27","text":"Tama Tangada ga hoohoo dono hanimoi i lodo nia madamada o dono Damana, ana gau di langi e madalia. Ge Ia gaa hui tangada nei mo tangada nei gi di hagatau o nadau hegau.16.27 Matthew 25.31; Pisalem 62.12; Romans 2.6"},{"book":"Matthew","chapter":"16","verse":"28","text":"Au e hagi adu gi goodou di tonu bolo hunu gau i ginei ga hagalee mmade, gaa dae loo gi nadau gidee gi Tama Tangada dela ga hanimoi gadoo be dahi king.”"}]}