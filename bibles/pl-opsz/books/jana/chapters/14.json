{"data":[{"book":"Jana","chapter":"14","verse":"1","text":"Niech wasze serca nie drżą ze strachu. Wierzcie Bogu—i Mi wierzcie!"},{"book":"Jana","chapter":"14","verse":"2","text":"W domu mojego Ojca jest wiele mieszkań. Gdyby tak nie było, to czy mówiłbym wam, że idę przygotować wam miejsce?"},{"book":"Jana","chapter":"14","verse":"3","text":"A gdy odejdę i wszystko przygotuję, wrócę i zabiorę was ze sobą, abyście byli tam, gdzie Ja."},{"book":"Jana","chapter":"14","verse":"4","text":"Przecież znacie drogę prowadzącą tam, dokąd odchodzę."},{"book":"Jana","chapter":"14","verse":"5","text":"—Panie, nie mamy pojęcia, dokąd odchodzisz—odezwał się Tomasz. —Jak więc możemy znać drogę?"},{"book":"Jana","chapter":"14","verse":"6","text":"—Ja jestem drogą, prawdą i życiem—odpowiedział mu Jezus. —Nikt nie przychodzi do Ojca inaczej, jak tylko przeze Mnie."},{"book":"Jana","chapter":"14","verse":"7","text":"Jeśli Mnie poznaliście, będziecie znać także mojego Ojca. Zresztą już Go znacie, bo Go zobaczyliście."},{"book":"Jana","chapter":"14","verse":"8","text":"—Panie, pokaż nam Ojca, a to nam wystarczy—rzekł Filip."},{"book":"Jana","chapter":"14","verse":"9","text":"—Filipie! Tak długo z wami przebywam, a wciąż jeszcze nie wiesz, kim jestem?—odpowiedział Jezus. —Kto Mnie zobaczył, zobaczył również Ojca. Dlaczego więc prosisz: Pokaż nam Ojca?"},{"book":"Jana","chapter":"14","verse":"10","text":"Czy nie wierzysz, że jestem w Ojcu, a Ojciec we Mnie? Dzieła, o których wam mówię, nie są moją inicjatywą. Dokonuje ich Ojciec, który jest we Mnie."},{"book":"Jana","chapter":"14","verse":"11","text":"Uwierzcie, że jestem w Ojcu, a Ojciec we Mnie. A jeśli nie chcecie wierzyć Mi na słowo, uwierzcie ze względu na dzieła Ojca."},{"book":"Jana","chapter":"14","verse":"12","text":"Zapewniam was: Kto Mi wierzy, będzie czynił cuda takie, jak Ja—a nawet jeszcze większe, bo już odchodzę do Ojca."},{"book":"Jana","chapter":"14","verse":"13","text":"I zrobię to, o co poprosicie w moim imieniu—w ten sposób otoczę mojego Ojca chwałą."},{"book":"Jana","chapter":"14","verse":"14","text":"Jeśli będziecie Mnie o coś prosić w moim imieniu, zrobię to."},{"book":"Jana","chapter":"14","verse":"15","text":"Jeśli Mnie kochacie, będziecie posłuszni moim nakazom."},{"book":"Jana","chapter":"14","verse":"16","text":"A Ja poproszę Ojca, aby dał wam innego Pocieszyciela—takiego, który pozostanie z wami na zawsze."},{"book":"Jana","chapter":"14","verse":"17","text":"Jest to Duch prawdy, którego świat nie może przyjąć, bo Go nie dostrzega i nie zna. Wy jednak Go znacie, bo już jest z wami, a będzie także w was."},{"book":"Jana","chapter":"14","verse":"18","text":"Nie zostawię was samych—przyjdę do was."},{"book":"Jana","chapter":"14","verse":"19","text":"Już za chwilę zniknę z oczu świata. Ale wy Mnie widzicie, bo żyję—i wy też będziecie żyć."},{"book":"Jana","chapter":"14","verse":"20","text":"W tym dniu przekonacie się, że Ja jestem w Ojcu, wy—we Mnie, a Ja—w was."},{"book":"Jana","chapter":"14","verse":"21","text":"Pamiętajcie: Ten Mnie naprawdę kocha, kto zna moje nakazy i stosuje się do nich. A kto Mnie kocha, tego kocha również mój Ojciec, i Ja go kocham, i objawię mu siebie."},{"book":"Jana","chapter":"14","verse":"22","text":"Zapytał Go wtedy Juda (nie ten z Kariotu):"},{"book":"Jana","chapter":"14","verse":"23","text":"—Kto Mnie kocha, będzie posłuszny moim słowom—odparł Jezus. —Mój Ojciec też będzie go kochał i przyjdziemy do niego, i w nim zamieszkamy."},{"book":"Jana","chapter":"14","verse":"24","text":"Kto zaś nie kocha Mnie, nie będzie posłuszny moim słowom. A moje słowa nie pochodzą ode Mnie, ale od Ojca, który Mnie posłał."},{"book":"Jana","chapter":"14","verse":"25","text":"Mówię o tym teraz, dopóki jestem z wami."},{"book":"Jana","chapter":"14","verse":"26","text":"Gdy Ojciec pośle do was w moim imieniu Pocieszyciela—Ducha Świętego—to On wszystkiego was nauczy i przypomni to, o czym wcześniej mówiłem."},{"book":"Jana","chapter":"14","verse":"27","text":"Zostawiam wam mój pokój i daję go wam. Nie jest to pokój, jaki oferuje świat, ale pokój pochodzący ode Mnie. Niech więc wasze serca nie drżą ze strachu i niech się nie lękają."},{"book":"Jana","chapter":"14","verse":"28","text":"Pamiętacie, że powiedziałem wam: Odchodzę, ale przyjdę do was znowu. Gdybyście Mnie szczerze kochali, cieszylibyście się, że wracam do Ojca, który jest większy ode Mnie."},{"book":"Jana","chapter":"14","verse":"29","text":"Tak więc uprzedziłem was o tym, co nastąpi, abyście uwierzyli Mi, gdy to się stanie."},{"book":"Jana","chapter":"14","verse":"30","text":"Musimy jednak kończyć tę rozmowę, bo zbliża się władca tego świata. Nie ma on jednak nade Mną żadnej władzy."},{"book":"Jana","chapter":"14","verse":"31","text":"Chcę, aby cały świat zobaczył, że kocham Ojca i robię wszystko, co Mi polecił. Teraz jednak wstańmy i chodźmy stąd!"}]}