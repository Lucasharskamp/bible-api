{"data":[{"book":"Yohana","chapter":"12","verse":"1","text":"Gakaigala machoba sita kube Mpapala gwa Pasaka, Yesu ngajenda kukilambo cha ku Betania kachakwe Lazalo ojwannyoya Yesu kuboka kwa abawile."},{"book":"Yohana","chapter":"12","verse":"2","text":"Kweno ngabampanganikia chakulya cha kimuyo, Malita akiba akatumika. Lazalo akiba pamwe nababa abakibanga pamecha pamwe na Yesu."},{"book":"Yohana","chapter":"12","verse":"3","text":"Bai Maliamu ngatola chupa cha mauta gabei, ngampakaya Yesu mumakongono nukuungula kwa nywili yakwe. Unyumba mwoa nginungila luumba lumauta."},{"book":"Yohana","chapter":"12","verse":"4","text":"Bai Yuda Isikalioti, jumwe kati ja akinapunji komi na abena jwenio ojwapakung'aluka Yesu, ngalenga,"},{"book":"Yohana","chapter":"12","verse":"5","text":"“Kwanike mauta gena gauchigwije ku bei ngolongwa nu uloi gwene kape akaocho?”"},{"book":"Yohana","chapter":"12","verse":"6","text":"Alenga genia ngiti kaagaba akaochoje nambu magambu akiba mmeka ela, namagambu akiba mwihi, kwa machoba majingi akiba kujiba munkoba gweno."},{"book":"Yohana","chapter":"12","verse":"7","text":"Nambu Yesu ngalenga, “Makachumbuyaje amama bamba! Maleke bagabeke magambu ga lichoba lya machiko gango."},{"book":"Yohana","chapter":"12","verse":"8","text":"Akaocho mamma nabo machoba goa, nambu mmegangaje nane machoba goa.”"},{"book":"Yohana","chapter":"12","verse":"9","text":"Akayahudi ajingi ngabajoa Yesu akiba ku Betania. Bai ngabajenda kweno ngiti kumagambu gukummona Yesu tu, unyae bapate kumona Lazalo ojwanyoite Yesu kuboka kwa babawile."},{"book":"Yohana","chapter":"12","verse":"10","text":"Akakung'i akolo ngabatenda njama jukunkoma Lazalo,"},{"book":"Yohana","chapter":"12","verse":"11","text":"maana kumagambu ga Lazalo Akayahudi ajingi ngabagaluka achilongochi babe, ngabanhwamini Yesu."},{"book":"Yohana","chapter":"12","verse":"12","text":"Malabo jakwe, nkengeni gwa bandu abaika kusikukuu ngabajoa kube Yesu akiba undela kuika Kuyelusalemu."},{"book":"Yohana","chapter":"12","verse":"13","text":"Bai ngabatola makoti gi mitende, ngabajenda kumpokela kongo bakatondobea malobe nu kulenga,"},{"book":"Yohana","chapter":"12","verse":"14","text":"Yesu ngampata mwana liponda jumwe ngaombela panani jakwe anda Majandiko Machwapi apagalenga,"},{"book":"Yohana","chapter":"12","verse":"15","text":"“Makajobokaje, kilambo cha Sayuni!"},{"book":"Yohana","chapter":"12","verse":"16","text":"Kingobu chenie akinapunji bakwe bamanyingitije ile yene, nambu Yesu apakiba akoigwe, penia ngabakombakela genia gakiba gaandikigwe kunhwalo gwa jweno, na kutenda bandu bakiba bantendila genia."},{"book":"Yohana","chapter":"12","verse":"17","text":"Bandu ajingi babakiba pamwe nakwe mangobu apabankema Lazalo mulikabuli, nganhyoya kuboka kwa babawile, ngabachalakicha gagapitile."},{"book":"Yohana","chapter":"12","verse":"18","text":"Kwagenia nkengeni gwa bandu ngujenda kumpokela, gambu boa ngabajoa kita Yesu alaite iingi yi ikobo yenie."},{"book":"Yohana","chapter":"12","verse":"19","text":"Mafalisayo ngabalengelana, “Mmikulola? Tuotwije kutenda chachoa! Nnolange bandu boa bankengama.”"},{"book":"Yohana","chapter":"12","verse":"20","text":"Pakiba na Akagiliki kati ja bandu babaika kuyelusalemu kugongalela mangobu ga mpapala gwenio."},{"book":"Yohana","chapter":"12","verse":"21","text":"Akangweto ngabannyendela Filipo, jwa kilambo chuku Betisaida kweno ku Galilaya, ngabalenga, “Angwana, tupala kummona Yesu.”"},{"book":"Yohana","chapter":"12","verse":"22","text":"Filipo ngajenda, kunnengela Andulea, boa akabele ngabajenda kunnengela Yesu."},{"book":"Yohana","chapter":"12","verse":"23","text":"Yesu ngabalengela, “mangobu gukoigwa Mwana jwa Mundu gaike!"},{"book":"Yohana","chapter":"12","verse":"24","text":"Nannengelanga kweli, mbonje ya mapemba maigala mbonje tu nambu anda igwile pulundope nukuwe. Anda iwile ipambika mbonji ndu."},{"book":"Yohana","chapter":"12","verse":"25","text":"Mundu ojwapala bwomi gwakwe, abakuoya, nambu mundu ojwauchimwa bwomi gwakwe padunia jenje maubeka kumagambu ga bwomi gwa machoba goa pangapela."},{"book":"Yohana","chapter":"12","verse":"26","text":"Ojwapala kundumikia mpaka angengame oti, magambu genia papotipala pambi nenga penia mpakachi jwango pabakube. Mundu jwajoa ojwandumikia, Awawa bango bapakunnyali jwenio."},{"book":"Yohana","chapter":"12","verse":"27","text":"“Ngoe mwojo gwango utenda kuwechuka, nongela nike? Bo, nenge, ‘Awawa, makakiluchuje kingobu chene kinhikalile?’ Nambu nhikila kwa magambu genia kupala mbete kingobu chukupotekigwa cheno."},{"book":"Yohana","chapter":"12","verse":"28","text":"Awawa, mulikoleye liina linu.”"},{"book":"Yohana","chapter":"12","verse":"29","text":"Nkenga gwa bandu gukiba ujemite peniapo ngabajoa lilobe lyene, na bange angweto ngabalenga, “Alonge na mpakachi jwa Nnoongo alonginago!”"},{"book":"Yohana","chapter":"12","verse":"30","text":"Nambu Yesu ngabalengela, “Lilobe lyenie lipitila kumagambu gangoneje, ila kumagambu ginu."},{"book":"Yohana","chapter":"12","verse":"31","text":"Ngoe nga kingobu cha dunia jeno kuhukumigwa, ngoe nkolongwa jwa dunia jeno apakupenduligwa."},{"book":"Yohana","chapter":"12","verse":"32","text":"Nane pambakujinuligwa kunani ja dunia mbakunhuta kila mundu kwango.”"},{"book":"Yohana","chapter":"12","verse":"33","text":"Yesu alongela yene alaya apakuwe kiu gani."},{"book":"Yohana","chapter":"12","verse":"34","text":"Nkenga gwenio ngugwannyanga, “Twe tulengaligwa na Malagilo giito kutenda Kilisto apakutama nukupelaje. Nhwotobo, bai kulenga eti Mwana jwa Mundu apakujinuligwa? Jwenio Mwana jwa Mundu nga meneke?”"},{"book":"Yohana","chapter":"12","verse":"35","text":"Yesu ngabalengela, “Lumuli lubi tango namangweto kuki ngobu kachoko. Nnyendange tango mminalo lumuli lwenio, ibe lubendu lukampataje, maana ojwajenda mulubendu kumanyaje kwajenda."},{"book":"Yohana","chapter":"12","verse":"36","text":"Bai kingobu mminalo lumuli lwenio muluamini ili mpatange kube bandu bu lumuli.” Kuboka pa kulongela malobe genia, Yesu ngajabula nu kujoba kutaali na ngweto."},{"book":"Yohana","chapter":"12","verse":"37","text":"Iganukube Yesu akalaya iingi yi ikobo yenie nnongi jabe, angweto bunhwaminije."},{"book":"Yohana","chapter":"12","verse":"38","text":"Yene lilobe lyalongila Nnondoli Isaya ngagatimia,"},{"book":"Yohana","chapter":"12","verse":"39","text":"Yene baotwije kuamini, na Isaya ngalenga kabele,"},{"book":"Yohana","chapter":"12","verse":"40","text":"“Nnoongo ateila babe injwilii mio gabe,"},{"book":"Yohana","chapter":"12","verse":"41","text":"Isaya ngalenga malobe gena magambu ngakibona kibumo cha Yesu, ngalenga mialo jakwe."},{"book":"Yohana","chapter":"12","verse":"42","text":"Ata nyenie, akiilongoi ajingi ba Akayahudi ngabanhwamini Yesu. Nambu magambu ga Mafalisayo bannyeketilingije pukongolou kukujogopa kata kabenga muiteba yukugongalela."},{"book":"Yohana","chapter":"12","verse":"43","text":"Bapala kupata kibumo ku bandu kuliko kupata kibumo na Nnoongo."},{"book":"Yohana","chapter":"12","verse":"44","text":"Kiboka cha pena Yesu ngalenga kwa lilobe likolo, “Mundu ojwaamini nenga, aamini netuje, ila anhwamini ojwandumite."},{"book":"Yohana","chapter":"12","verse":"45","text":"Ojwa amona nenga amona ojwandumite."},{"book":"Yohana","chapter":"12","verse":"46","text":"Nenga nga lumuli, nane inke padunia pano ibe boa abaamini bakabe mulubenduje."},{"book":"Yohana","chapter":"12","verse":"47","text":"Ojwagajoa malobe gango nambu kugakamulaje, nenga nunhwukumuje, maana ikila padunia kuhukumuje ila kukombola."},{"book":"Yohana","chapter":"12","verse":"48","text":"Jwanga gakamula malobe gango akweti jwa kunhwukumu. Lilobe lyale lyanongilage lela nga akimu jwabe lichoba lya kupela."},{"book":"Yohana","chapter":"12","verse":"49","text":"Nenga nongila ku amuli jango namweneje ila Awawa abandumitage nga abaamulicha nonge nike na nengi nike."},{"book":"Yohana","chapter":"12","verse":"50","text":"Nane manyi amuli jabe jileta bwomi gwa machoba goa pangapela. Bai neenga nenga gagatu gabanagila nenge.”"}]}