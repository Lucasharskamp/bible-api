{"data":[{"book":"Kutoka","chapter":"6","verse":"1","text":"Kisha Bwana akamwambia Mose, “Sasa utaona kitu nitakachomfanyia Farao: Kwa sababu ya mkono wangu wenye nguvu atawaachia watu waende; kwa sababu ya mkono wangu wenye nguvu atawafukuza waondoke nchini mwake.”"},{"book":"Kutoka","chapter":"6","verse":"2","text":"Pia Mungu akamwambia Mose, “Mimi ndimi Bwana."},{"book":"Kutoka","chapter":"6","verse":"3","text":"Nilimtokea Abrahamu, Isaki na Yakobo kama Mungu Mwenyezi,6:3 Mungu Mwenyezi hapa ni jina la Kiebrania, El-Shaddai (yaani Mungu Mwenye utoshelevu wote). ingawa sikuwajulisha Jina langu, Yehova, Mimi mwenyewe sikujitambulisha kwao."},{"book":"Kutoka","chapter":"6","verse":"4","text":"Pia niliweka Agano langu nao kuwapa nchi ya Kanaani, ambako waliishi kama wageni."},{"book":"Kutoka","chapter":"6","verse":"5","text":"Zaidi ya hayo, nimesikia kilio cha huzuni cha Waisraeli ambao Wamisri wamewatia utumwani, nami nimelikumbuka Agano langu."},{"book":"Kutoka","chapter":"6","verse":"6","text":"“Kwa hiyo, waambie Waisraeli: ‘Mimi ndimi Bwana, nami nitawatoa mtoke katika kongwa la Wamisri. Nitawaweka huru mtoke kuwa watumwa wao, nami nitawakomboa kwa mkono ulionyooshwa pamoja na matendo makuu ya hukumu."},{"book":"Kutoka","chapter":"6","verse":"7","text":"Nitawatwaa mwe watu wangu mwenyewe, nami nitakuwa Mungu wenu. Ndipo mtajua kuwa mimi ndimi Bwana Mungu wenu, niliyewatoa chini ya kongwa la Wamisri."},{"book":"Kutoka","chapter":"6","verse":"8","text":"Nami nitawaleta mpaka nchi niliyoapa kwa mkono ulioinuliwa kumpa Abrahamu, Isaki na Yakobo. Nitawapa iwe milki yenu. Mimi ndimi Bwana.’ ”"},{"book":"Kutoka","chapter":"6","verse":"9","text":"Mose akawaarifu Waisraeli jambo hili, lakini hawakumsikiliza kwa sababu ya maumivu makuu ya moyoni na utumwa wa kikatili."},{"book":"Kutoka","chapter":"6","verse":"10","text":"Ndipo Bwana akamwambia Mose,"},{"book":"Kutoka","chapter":"6","verse":"11","text":"“Nenda, mwambie Farao mfalme wa Misri awaachie Waisraeli waondoke nchini mwake.”"},{"book":"Kutoka","chapter":"6","verse":"12","text":"Lakini Mose akamwambia Bwana, “Ikiwa Waisraeli hawatanisikiliza, kwa nini yeye Farao anisikilize mimi, ambaye huzungumza kwa kigugumizi?”"},{"book":"Kutoka","chapter":"6","verse":"13","text":"Ndipo Bwana akanena na Mose na Aroni kuhusu Waisraeli na Farao mfalme wa Misri, naye akawaamuru wawatoe Waisraeli kutoka Misri."},{"book":"Kutoka","chapter":"6","verse":"14","text":"Hawa walikuwa wakuu wa jamaa zao:"},{"book":"Kutoka","chapter":"6","verse":"15","text":"Wana wa Simeoni walikuwa Yemueli, Yamini, Ohadi, Yakini, Sohari na Shauli mwana wa mwanamke Mkanaani. Hawa walikuwa ndio koo za Simeoni."},{"book":"Kutoka","chapter":"6","verse":"16","text":"Haya ndiyo majina ya wana wa Lawi kufuatana na orodha zao: Gershoni, Kohathi na Merari. Lawi aliishi miaka 137."},{"book":"Kutoka","chapter":"6","verse":"17","text":"Wana wa Gershoni kwa koo, walikuwa Libni na Shimei."},{"book":"Kutoka","chapter":"6","verse":"18","text":"Wana wa Kohathi walikuwa Amramu, Ishari, Hebroni na Uzieli. Kohathi aliishi miaka 133."},{"book":"Kutoka","chapter":"6","verse":"19","text":"Wana wa Merari walikuwa Mahli na Mushi."},{"book":"Kutoka","chapter":"6","verse":"20","text":"Amramu akamwoa Yokebedi, shangazi yake, ambaye alimzalia Aroni na Mose. Amramu aliishi miaka 137."},{"book":"Kutoka","chapter":"6","verse":"21","text":"Wana wa Ishari walikuwa Kora, Nefegi na Zikri."},{"book":"Kutoka","chapter":"6","verse":"22","text":"Wana wa Uzieli walikuwa Mishaeli, Elisafani na Sithri."},{"book":"Kutoka","chapter":"6","verse":"23","text":"Aroni akamwoa Elisheba binti wa Aminadabu ndugu yake Nashoni, naye akamzalia Nadabu, Abihu, Eleazari na Ithamari."},{"book":"Kutoka","chapter":"6","verse":"24","text":"Wana wa Kora walikuwa Asiri, Elikana na Abiasafu. Hawa walikuwa ndio koo za Kora."},{"book":"Kutoka","chapter":"6","verse":"25","text":"Eleazari mwana wa Aroni akamwoa mmoja wa binti za Putieli, naye akamzalia Finehasi."},{"book":"Kutoka","chapter":"6","verse":"26","text":"Hawa walikuwa Aroni na Mose wale wale ambao Bwana aliwaambia, “Watoeni Waisraeli katika nchi ya Misri kwa vikosi vyao.”"},{"book":"Kutoka","chapter":"6","verse":"27","text":"Ndio hao hao waliozungumza na Farao mfalme wa Misri kuhusu kuwatoa Waisraeli Misri. Ilikuwa ni huyo Mose na huyo Aroni."},{"book":"Kutoka","chapter":"6","verse":"28","text":"Bwana aliponena na Mose huko Misri,"},{"book":"Kutoka","chapter":"6","verse":"29","text":"akamwambia, “Mimi ndimi Bwana. Mwambie Farao mfalme wa Misri kila kitu nikuambiacho.”"},{"book":"Kutoka","chapter":"6","verse":"30","text":"Lakini Mose akamwambia Bwana, “Kwa kuwa mimi huzungumza kwa kigugumizi, Farao atanisikiliza mimi?”"}]}