{"data":[{"book":"MAT","chapter":"15","verse":"1","text":"Wo kɔ rɔ, Farisi doilu ni sariya karanmɔɔ doilu bɔra Jerusalɛmu ka na Isa tɛrɛn."},{"book":"MAT","chapter":"15","verse":"2","text":"Ii ka a maɲininka ko: «Nfenna i la karandenilu ye an benbailu la landa tiɲanna? Ii ye dɔɔnnin kɛla ka a tɛrɛn ii ma ii bolo lako fɔlɔ.»"},{"book":"MAT","chapter":"15","verse":"3","text":"Isa ka a fɔ ii yɛ ko: «Ai don? Nfenna ai ye ai la landailu bonyala ka Alla la sariya tiɲan?"},{"book":"MAT","chapter":"15","verse":"4","text":"Baa Alla ka a fɔ ko: ‹I ye i na ni i fa bonya.› Ko: ‹Ni mɔɔ mɛn ka a fa wala a na danka, wo tii ka kan ka faa le.›"},{"book":"MAT","chapter":"15","verse":"5","text":"Kɔni ai ka a fɔ ko mɔɔ ri se a fɔla a fa wala a na yɛ ko: ‹I ka kan ka dɛmɛnfen mɛn sɔrɔn n bolo, n da wo bila a dan na Alla yɛ.›"},{"book":"MAT","chapter":"15","verse":"6","text":"Ai ka a fɔ ko ni a ka a fɔ ten, a diyagboyani tɛ butun ka a fa bonya niilifen na. Wo rɔ, ai ra Alla la kuma to ye, ka ai la landailu bila a nɔ rɔ."},{"book":"MAT","chapter":"15","verse":"7","text":"Ai jɛrɛmayuwailu, Nabi Esayi ka mɛn fɔ ai la ko rɔ fɔlɔfɔlɔ, wo bɛnni kosɛbɛ. A ka a fɔ ko:"},{"book":"MAT","chapter":"15","verse":"8","text":"‹Mɔɔ ɲinilu ye n bonyala ii da le la,"},{"book":"MAT","chapter":"15","verse":"9","text":"Ii ye n batola fuu."},{"book":"MAT","chapter":"15","verse":"10","text":"Wo kɔ rɔ, Isa ka jama kili, ka a fɔ ii yɛ ko: «Ai bɛɛ ye ai tolo malɔ n na kuma la ka a famun."},{"book":"MAT","chapter":"15","verse":"11","text":"Mɔɔ ye fen fen donna a da rɔ ka a dɔɔn, wo si ti se mɔɔ nɔɔla. Kɔni mɛnilu ye bɔla mɔɔ da rɔ, wo le ye mɔɔ nɔɔla.»"},{"book":"MAT","chapter":"15","verse":"12","text":"A la karandenilu ka ii madon a la, ka a fɔ a yɛ ko: «I ma a lɔn ko i la kuma gbara Farisilu la wa?»"},{"book":"MAT","chapter":"15","verse":"13","text":"Isa ka a fɔ ko: «N Fa mɛn ye sankolo rɔ, ni wo jɛrɛ ma lannifen mɛn lan, woilu ri bɔ ka faa."},{"book":"MAT","chapter":"15","verse":"14","text":"Ai ye Farisilu to ye. Ii ye ɲa fuyenilu le ri, ii jɛrɛ le ye i ɲɔɔn na gbeleke mirabailu ri. Ni ɲa fuyen don ka ɲa fuyen do la gbeleke mira, ii fila bɛɛ ri be denka rɔ.»"},{"book":"MAT","chapter":"15","verse":"15","text":"Piyɛri ka a fɔ Isa yɛ ko: «Kuma kɔrɔlama wo kɔrɔ fɔ an yɛ.»"},{"book":"MAT","chapter":"15","verse":"16","text":"Isa ka a fɔ ko: «A ye di? Ai fanan ma se ko ɲayenna wa?"},{"book":"MAT","chapter":"15","verse":"17","text":"Ai ma a ɲayen wa ko fen mɛn ye donna mɔɔ da rɔ, wo ye wala a kɔnɔ le rɔ? Mɔɔ wo wa wa kɔkan, fen wo ri bɔ."},{"book":"MAT","chapter":"15","verse":"18","text":"Kɔni kuma mɛnilu ye bɔla mɔɔ da rɔ, woilu ye bɔla a jusukun de rɔ. Woilu le ye mɔɔ nɔɔla,"},{"book":"MAT","chapter":"15","verse":"19","text":"baa ko kɔrɔn mɛn ye bɔla mɔɔ jusukun dɔ, woilu le ɲin di: miriya juu, mɔɔfaa, kaninkɛla, jatɔya su bɛɛ, suɲali, sereya juu bɔ, a ni mɔɔ tɔɔ tiɲan."},{"book":"MAT","chapter":"15","verse":"20","text":"Ko woilu le ye mɔɔ nɔɔla. Kɔni ka dɔɔnnin kɛ bolo lakobali la, wo tɛ mɔɔ nɔɔla.»"},{"book":"MAT","chapter":"15","verse":"21","text":"Wo kɔ rɔ, Isa bɔra yɔrɔ wo rɔ ka wa Tiri ni Sidɔn mara rɔ."},{"book":"MAT","chapter":"15","verse":"22","text":"Ye muso do nara Isa tɛrɛn. Kanaanka le tɛrɛ a ri. A tɛrɛ ye a kule kan nabɔla ko: «Maari, Dawuda dencɛ, i ye hina n na. Jina do ye n denmuso tɔrɔla kojuuya!»"},{"book":"MAT","chapter":"15","verse":"23","text":"Kɔni Isa ma foyi fɔ. A la karandenilu ka ii madon a la, ka a madiya ko: «Muso ɲin gben, a bilani an kɔfɛ ka a kule kan nabɔ kojuuya.»"},{"book":"MAT","chapter":"15","verse":"24","text":"Isa ka a fɔ ko: «Alla ma n kelaya mɔɔ gbɛrɛ si ma ni Isirayɛlikailu tɛ, woilu mɛnilu ye ikomin saa tununnilu.»"},{"book":"MAT","chapter":"15","verse":"25","text":"Kɔni muso wo nara a be Isa sen kɔrɔ, ka a fɔ a yɛ ko: «Maari, i ye n dɛmɛn.»"},{"book":"MAT","chapter":"15","verse":"26","text":"Isa ka a fɔ ko: «Ka denninilu la dɔɔnnin ta ka a lafili wuluilu kɔrɔ, wo ti bɛn.»"},{"book":"MAT","chapter":"15","verse":"27","text":"Muso ka a jabi: «Maari, tuɲa le wo ri. Kɔni wuluilu ye dɔɔnnin buruburu dɔɔnna, mɛn ye bela duu ma ii tiilu la tabali kɔrɔ.»"},{"book":"MAT","chapter":"15","verse":"28","text":"Isa ka a jabi: «Aa, muso. I la lemɛniya ka bon! I ka mɛn ɲinin, a ye kɛ i yɛ.» A denmuso kɛndɛyara wo waati kelen."},{"book":"MAT","chapter":"15","verse":"29","text":"Isa bɔra yɔrɔ wo rɔ, ka wa Kalile Dala da la. A yɛlɛra koyinkɛ do kan ka a sii ye."},{"book":"MAT","chapter":"15","verse":"30","text":"Jama ba nara a tɛrɛn. Ii nara nambarailu ri, a ni ɲa fuyenilu ni bolokelenilu ni boboilu ni jankarɔto siyaman gbɛrɛilu. Ii nara woilu bɛɛ ri, ka ii lala Isa kɔrɔ. A ka ii bɛɛ lakɛndɛya."},{"book":"MAT","chapter":"15","verse":"31","text":"Ii ka ii yen tuma mɛn na ko boboilu ra kuma damira, bolokelenilu ra kɛndɛya, nambarailu ra ii taama, a ni ɲafuyenilu ɲa ra laka; jama kabannakoyara. II bɛɛ ka Isirayɛlikailu la Maari Alla tando."},{"book":"MAT","chapter":"15","verse":"32","text":"Isa ka a la karandenilu kili, ka a fɔ ii yɛ ko: «Jama ɲin kininkinin ye n na. Ii ra tele sawa le kɛ n dafɛ yan. Dɔɔnnifen si tɛ ii bolo. N tɛ a fɛ ka sila di ii kɔnkɔtɔ ma ten. Ni wo tɛ, ii ri kirɔn ii la sila la.»"},{"book":"MAT","chapter":"15","verse":"33","text":"Karandenilu ka Isa jabi: «An di buru sɔrɔn mi wula kɔndɔ yan, mɛn di jama ba ɲin ɲɔɔn bɔ?»"},{"book":"MAT","chapter":"15","verse":"34","text":"Isa ka a fɔ ii yɛ ko: «Burukala yɛli ye ai bolo?» Ii ka a fɔ ko: «Burukala wɔrɔnwula, a ni jɛɛ mɛsɛnni dando»"},{"book":"MAT","chapter":"15","verse":"35","text":"Isa ka a fɔ jama yɛ ko ii ye ii sii duu ma."},{"book":"MAT","chapter":"15","verse":"36","text":"A ka burukala wɔrɔnwula ni jɛɛ woilu ta, ka baraka bila Alla yɛ, ka ii rakadikadi, ka ii di karandenilu ma. Karandenilu ka woilu ta ka ii ratalatala jama tɛma."},{"book":"MAT","chapter":"15","verse":"37","text":"Jama bɛɛ ka dɔɔnnin kɛ ka ii fa. Buru kunkundun ni jɛɛ tɔ mɛn toni, Isa la karandenilu ka see wɔrɔnwula lafa wo rɔ."},{"book":"MAT","chapter":"15","verse":"38","text":"Cɛɛ mɔɔ waa naanin ka dɔɔnnin kɛ. Musoilu ni denninilu ma jate."},{"book":"MAT","chapter":"15","verse":"39","text":"A ka sila di jama ma, Isa donda kulun do kɔndɔ ka wa Makadan mara rɔ."}]}