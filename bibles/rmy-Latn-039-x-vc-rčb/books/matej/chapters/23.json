{"data":[{"book":"Matej","chapter":"23","verse":"1","text":"Askal o Isus phendas e but e themešće thaj pire učenikonenđe:"},{"book":"Matej","chapter":"23","verse":"2","text":"“E sikavne e Mojsiješće zakonestar thaj e fariseja sikaven e Mojsijesko zakon."},{"book":"Matej","chapter":"23","verse":"3","text":"Zato ašunen thaj ćeren sa so phenen tumenđe, ali na ćeren okova so von ćeren, kaj von korkoro či ćeren okova so avren sikaven."},{"book":"Matej","chapter":"23","verse":"4","text":"Von čhon pe manuša phare tereturja, save phare šaj inđaren pe a korkoro ni e najesa či mrdnona te pomognin te inđaren godova pharipe."},{"book":"Matej","chapter":"23","verse":"5","text":"Sa so ćeren, ćeren pale godova te e manuša dićhen len. Na primer buljaren pire kutijice e stihonenca andar o Sveto lil po čikat thaj lundžaren e rese pe piro ogrtači."},{"book":"Matej","chapter":"23","verse":"6","text":"Pe gozbe volin te bešen pe počasne thana, thaj pe prve thana ande sinagoge."},{"book":"Matej","chapter":"23","verse":"7","text":"Lačhe si lenđe kana e manuša pozdravin len pe javne thana thaj kana akharen len ‘sikavneja.’"},{"book":"Matej","chapter":"23","verse":"8","text":"A tumen na te akharen tumen sikavnenca, kaj si tumen samo jek Sikavno, a savora tumen sen phral thaj pheja."},{"book":"Matej","chapter":"23","verse":"9","text":"Thaj khonikas pe phuv na akharen tumare dadesa, kaj si tumen samo jek Dad – okova po nebo."},{"book":"Matej","chapter":"23","verse":"10","text":"Thaj na akharen tumen vođe kaj si tumen samo jek Vođa – o Hristo."},{"book":"Matej","chapter":"23","verse":"11","text":"Savo si majbaro maškar tumende avela tumenđe sluga!"},{"book":"Matej","chapter":"23","verse":"12","text":"Ko korkoro pes uzvisil, avela ponizime, a okova savo ponizil pes avela uzvisime."},{"book":"Matej","chapter":"23","verse":"13","text":"Teško tumenđe, sikavnalen e Mojsiješće zakonestar thaj farisejalen! Licemerja! Tumen phandaven o Carstvo nebesko angle manuša. Korkoro či den ande leste, a či mućen te den ande leste ni okola save godova kamen."},{"book":"Matej","chapter":"23","verse":"14","text":"[Teško tumenđe, sikavnalen e Mojsiješće zakonestar thaj farisejalen! Licemerja! Kaj han e udovicenđe ćhera, a ćeren tumen kaj sen pobožne gajda kaj molin tumen lundže molitve anglo them. Pale godova avena majstrože osudime.]"},{"book":"Matej","chapter":"23","verse":"15","text":"Teško tumenđe, sikavnalen e Mojsiješće zakonestar thaj farisejalen! Licemerja! Putujin e moreja thaj e phuvjava te pridobin jećhe ande tumari vera, a kana postanil tumaro sledbeniko, ćeren lestar te avel manuš savo zaslužisarel duvar majgore muke ando pakao nego so avela tumen!"},{"book":"Matej","chapter":"23","verse":"16","text":"Teško tumenđe, kore vođe! Tumen phenen: ‘Te vareko hal solah e Hramosa, godova khanči či mol. Ali te vareko hal solah e Hramošće sunakajesa, askal si phanglo godole solahasa.’"},{"book":"Matej","chapter":"23","verse":"17","text":"Tumen sen dile thaj kore! Pa so si majbaro – o sunakaj ili o Hramo savo posvetil o sunakaj?"},{"book":"Matej","chapter":"23","verse":"18","text":"Thaj još phenen: ‘Te vareko hal solah e žrtvenikosa, godova khanči či mol. Ali te vareko hal solah e darosa savo si po žrtveniko, askal si phanglo godole solahasa.’"},{"book":"Matej","chapter":"23","verse":"19","text":"Koralen! So si majbaro – o daro ili o žrtveniko savo posvetil o daro?"},{"book":"Matej","chapter":"23","verse":"20","text":"Ko dakle hal solah e žrtvenikosa, hal solah e žrtvenikosa thaj okolesa so si sa pe leste."},{"book":"Matej","chapter":"23","verse":"21","text":"A ko hal solah e Hramosa, hal solah e Hramosa thaj e Devlesa savo si ande leste."},{"book":"Matej","chapter":"23","verse":"22","text":"Ko hal solah e nebosa, hal solah e Devlešće troneja thaj e Devleja savo bešel pe leste."},{"book":"Matej","chapter":"23","verse":"23","text":"Teško tumenđe, sikavnalen e Mojsiješće zakonestar thaj farisejalen! Licemerja! Kaj redovno den deš posto katar e nana, katar mirođija thaj katar o kimo, a mukline okova so si majvažno ando zakono: pravda, milosrđe thaj paćipe. Trubun te den deš posto, ali či troman te mućen majvažne stvarja andar o zakono."},{"book":"Matej","chapter":"23","verse":"24","text":"Kore vođe! Cedin o paj te či pen e pajesa vi e cincares, a kadre sen, te nakhaven e saste kamila!"},{"book":"Matej","chapter":"23","verse":"25","text":"Teško tumenđe sikavnalen e Mojsiješće zakonestar thaj farisejalen! Licemerja! Šilaven o tahtaj thaj o čaro avrjal, a andral sen perde pohlepa thaj želja te ugodin korkoro tumenđe."},{"book":"Matej","chapter":"23","verse":"26","text":"Koro farisejina! Majsigo šilav o tahtaj andral thaj avela čisto vi avrjal."},{"book":"Matej","chapter":"23","verse":"27","text":"Teško tumenđe sikavnalen e Mojsiješće zakonestar thaj farisejalen! Licemerja! Tumen sen sago okrečime limorja. Avrjal izgledin šukar, a andral sen pherde mulikane kokala thaj svakojako melalipe!"},{"book":"Matej","chapter":"23","verse":"28","text":"Gajda vi tumen e manušenđe avrjal sikaven tumen pravedne, ali andral sen pherde licemerje thaj bezakonje."},{"book":"Matej","chapter":"23","verse":"29","text":"Teško tumenđe sikavnalen e Mojsiješće zakonestar thaj farisejalen! Licemerja! Tumen e prorokonenđe vazden limorja thaj kitin e spomenikurja e pravednikonenđe,"},{"book":"Matej","chapter":"23","verse":"30","text":"thaj tumen phenen: ‘Te amen traisardamas ande vrjama amare pradadenđi, či avilosas amen talo lenca ande godova te čhoras o rat e prorokonengo.’"},{"book":"Matej","chapter":"23","verse":"31","text":"Gajda korkoro protiv tumende svedočin kaj sen potomkurja okolenđe save mudardine e prorokonen."},{"book":"Matej","chapter":"23","verse":"32","text":"Den gata, dakle, godova so von započnisardine!"},{"book":"Matej","chapter":"23","verse":"33","text":"Tumen sapalen! Otrovno leglo! Sar našena katar e paklošći bari jag?"},{"book":"Matej","chapter":"23","verse":"34","text":"Pale godova, ake, bičhalav tumenđe e prorokonen, mudracen thaj e sikavnene e Mojsiješće zakonestar. Varesaven lendar mudarena thaj razapnina, a averen bičuina pe sinagoge thaj progonina len katar o gav dži ko gav"},{"book":"Matej","chapter":"23","verse":"35","text":"gajda perela pe tumende o rat sa e pravednikonengo savo si čhordo pe phuv, katar o rat e Aveljesko savo sas pravedno džiko rat e Zaharijasko, e Varahijinesko čhavesko, saves tumen e Židovurja mudardine maškar o svetinja e hramošći thaj maškar o žrtveniko."},{"book":"Matej","chapter":"23","verse":"36","text":"Čačes phenav tumenđe, kaj sa godova rat perela pe akava naraštaj.”"},{"book":"Matej","chapter":"23","verse":"37","text":"“Jerusalime, Jerusalime, savo mudares e prorokonen thaj čhudes e bara dži ko smrto pe okola save si e Devlestar bičhalde tuće! Kozom drom lijem te ćidav ćire čhavren, sago e kvočka savi ćidel pire pujen tale pešće phaka, ali tumen či kamline!"},{"book":"Matej","chapter":"23","verse":"38","text":"Ake akana tumaro ćher ačhela pusto."},{"book":"Matej","chapter":"23","verse":"39","text":"Kaj phenav tumenđe, či dićhena man majbut dok či phenen: ‘Blagoslovime si okova savo avel ando alav e Gospodesko!’ ”"}]}