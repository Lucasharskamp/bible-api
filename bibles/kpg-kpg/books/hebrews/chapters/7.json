{"data":[{"book":"Hebrews","chapter":"7","verse":"1","text":"Melchizedek la go di king o Salem, tangada hai mee dabu ni God Aamua Huoloo. Mee ne heetugi gi Abraham, ga hagahumalia a mee i di madagoaa Abraham ne hanimoi i tauwa, dela ne daaligi gii mmade nia king dogohaa.7.1 Genesis 14.17-20"},{"book":"Hebrews","chapter":"7","verse":"2","text":"Abraham ne wanga gi Melchizedek dahi baahi e madangaholu o ana goloo ala ne kae i tauwa. (Di ingoo o Melchizedek dono hadinga e dahi e hai bolo “Di King o di Tonu”. Idimaa mee dela di king o Salem, malaa, dono ingoo e hai dono hadinga labelaa bolo “Di King o di Aumaalia”).7.2 Tadinga o di bida helekai Salem i telekai Hebrew la go “Di aumaalia”"},{"book":"Hebrews","chapter":"7","verse":"3","text":"Nia maadua o maa digi modongoohia be koai, dono hagadili e hagalee modongoohia labelaa, gei dono laangi haanau e de iloo labelaa ngaadahi mo dono laangi dela ne made ai. Mee guu hai hua be tama ni God, guu hai tangada hai mee dabu, gaa hana hua beelaa."},{"book":"Hebrews","chapter":"7","verse":"4","text":"Goodou gu gidee di aamua o maa. Tadau damana madua go Abraham guu wanga gi mee dahi baahi e madangaholu o ana goloo ala ne kae i tauwa."},{"book":"Hebrews","chapter":"7","verse":"5","text":"Di hagadili o Levi, aalaa go digau hai mee dabu, gu helekai ginai nnaganoho bolo gi hagabudulia mai dahi baahi madangaholu o nia goloo digau Israel, ma e aha maa digaula nia duaahina ni digau Israel, di hagadili o Abraham labelaa.7.5 Numbers 18.21"},{"book":"Hebrews","chapter":"7","verse":"6","text":"Gei Melchizedek hagalee di hagadili ni Levi, gei mee guu kae dahi baahi madangaholu o nia goloo ne gaamai go Abraham, gu hagamaluagina Abraham, tangada dela ne kae di hagababa a God."},{"book":"Hebrews","chapter":"7","verse":"7","text":"E donu bolo tangada dela e hagamaluagina dana dangada, la koia e aamua i tangada dela ne kae di hagamaluagina."},{"book":"Hebrews","chapter":"7","verse":"8","text":"Gei i baahi digau o Levi, digau ala e mmademmade e hagabudu dahi baahi madangaholu. Gei i baahi o Melchizedek, dahi baahi madangaholu le e hagabudu go tangada dela e mouli, be nnelekai di Beebaa Dabu."},{"book":"Hebrews","chapter":"7","verse":"9","text":"Abraham ne dahi aga dahi baahi madangaholu gaa wanga gi Melchizedek, gei gidaadou e mee di helekai bolo Levi dela belee kae dahi baahi madangaholu, la gu dahi aga labelaa ana mee,"},{"book":"Hebrews","chapter":"7","verse":"10","text":"idimaa, Levi digi haanau i di madagoaa deelaa, dela hua nogo i lodo tuaidina dono damana madua go Abraham i di madagoaa o mee ne heetugi gi Melchizedek."},{"book":"Hebrews","chapter":"7","verse":"11","text":"Nnaganoho digau Israel ne hagamau mai i nnegau dabu o digau hai mee dabu o Levi. Maa nei boloo nnegau digau hai mee dabu ne donu ge dohu, gei tangada hai mee dabu e gila aga labelaa ai, mai di ala o Melchizedek hagalee mai di ala o Aaron."},{"book":"Hebrews","chapter":"7","verse":"12","text":"Maa nnegau o digau hai mee dabu la guu huli, gei nnaganoho le e hai gii huli labelaa."},{"book":"Hebrews","chapter":"7","verse":"13","text":"Tadau Dagi dela e haga modongoohia go nnelekai aanei, la ni tuai madawaawa, deai tangada mai di madawaawaa o maa ne hai tangada hai mee dabu ai."},{"book":"Hebrews","chapter":"7","verse":"14","text":"Gu modongoohia hagahumalia bolo Mee ne haanau mai i di madawaawa o Judah, gei Moses digi helekai i di madawaawa deenei i dono madagoaa ne helekai i digau hai mee dabu."},{"book":"Hebrews","chapter":"7","verse":"15","text":"Di mee deenei la gu modongoohia hagahumalia, tuai dangada hai mee dabu gu gila aga, e hai gadoo be Melchizedek."},{"book":"Hebrews","chapter":"7","verse":"16","text":"Mee hagalee ne hai tangada hai mee dabu mai nnaganoho dangada, gei ne hai go di mogobuna o di mouli dela e noho hua beelaa."},{"book":"Hebrews","chapter":"7","verse":"17","text":"Idimaa di Beebaa Dabu e helekai,"},{"book":"Hebrews","chapter":"7","verse":"18","text":"Taganoho namua guu hudu gi daha, idimaa gu bagege, dono hadinga ai."},{"book":"Hebrews","chapter":"7","verse":"19","text":"Idimaa Nnaganoho Moses gu deemee di hai nia mee gii donu hagatau. Gei dolomeenei di hagadagadagagee koia e humalia la gu gaamai, e laha mai gidaadou gi hoohoo gi God."},{"book":"Hebrews","chapter":"7","verse":"20","text":"Di hagadagadagagee deenei, gu haga puni ang gi ana hagamodu. Di hagamodu beenei ai i di madagoaa digau i golo ne hai digau hai mee dabu."},{"book":"Hebrews","chapter":"7","verse":"21","text":"Jesus ne hai tangada hai mee dabu mai di hagamodu a God dela ne helekai gi mee,7.21 Pisalem 110.4"},{"book":"Hebrews","chapter":"7","verse":"22","text":"Di hagamodu deenei guu hai labelaa Jesus di hagamau o di hagababa dela koia e humalia."},{"book":"Hebrews","chapter":"7","verse":"23","text":"Di hai geegee labelaa i golo: digau hai mee dabu i golo la digau dogologo, idimaa, digaula guu mmade, e deemee di duudagi adu nadau hegau."},{"book":"Hebrews","chapter":"7","verse":"24","text":"Gei Jesus le e mouli gaa hana hua beelaa, hagalee made. Ana hegau hai mee dabu le e hagalee higi gi tuai dangada."},{"book":"Hebrews","chapter":"7","verse":"25","text":"Dolomeenei mo nia madagoaa huogodoo, gei Mee e mee di haga mouli digau ala e loomoi gi God mai i de Ia, idimaa Mee e mouli gaa hana hua beelaa, e dalodalo gi God i digaula."},{"book":"Hebrews","chapter":"7","verse":"26","text":"Malaa, Jesus go tagi aamua hai mee dabu, dela e mee dana haga dohu tadau mee ala e manawa ai. Mee e dabuaahia huoloo, gei ono hala be ono huaidu ai. Mee guu dugu gi daha mo nia daangada huaidu, gu haga menege aga gi baahi i nua nia langi."},{"book":"Hebrews","chapter":"7","verse":"27","text":"Mee hagalee hai be digau aamua hai mee dabu ala i golo, mee hagalee hai dana tigidaumaha i nia laangi huogodoo e wwede ono huaidu i mua, ga nomuli go nia huaidu o nia dangada. Tigidaumaha a Maa ne hai, la ne hai hua haga dahi ang gi nia daangada huogodoo i dono madagoaa ne tigidaumaha Ia ang gi God.7.27 Leviticus 9.7"},{"book":"Hebrews","chapter":"7","verse":"28","text":"Nnaganoho Moses ne hilihili aga nia daangada dee dohu e hai digau aamua hai mee dabu, gei di hagababa a God ne hai i di hagamodu la ne gila aga i muli nnaganoho, ne hilihili Tama belee hai gi aali gaa hana hua beelaa."}]}