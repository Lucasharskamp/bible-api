{"data":[{"book":"अय्यूब","chapter":"6","verse":"1","text":"तब अय्यूब ने जवाब देकर कहा,"},{"book":"अय्यूब","chapter":"6","verse":"2","text":"“काश मेरी रंजीदगी का वज़न किया जा सके और मेरी मुसीबत तराज़ू में तोली जा सके!"},{"book":"अय्यूब","chapter":"6","verse":"3","text":"क्योंकि वह समुंदर की रेत से ज़्यादा भारी हो गई है। इसी लिए मेरी बातें बेतुकी-सी लग रही हैं।"},{"book":"अय्यूब","chapter":"6","verse":"4","text":"क्योंकि क़ादिरे-मुतलक़ के तीर मुझमें गड़ गए हैं, मेरी रूह उनका ज़हर पी रही है। हाँ, अल्लाह के हौलनाक हमले मेरे ख़िलाफ़ सफ़आरा हैं।"},{"book":"अय्यूब","chapter":"6","verse":"5","text":"क्या जंगली गधा ढीनचूँ ढीनचूँ करता है जब उसे घास दस्तयाब हो? या क्या बैल डकराता है जब उसे चारा हासिल हो?"},{"book":"अय्यूब","chapter":"6","verse":"6","text":"क्या फीका खाना नमक के बग़ैर खाया जाता, या अंडे की सफेदी या ख़त्मी का रस।  में ज़ायक़ा है?"},{"book":"अय्यूब","chapter":"6","verse":"7","text":"ऐसी चीज़ को मैं छूता भी नहीं, ऐसी ख़ुराक से मुझे घिन ही आती है।"},{"book":"अय्यूब","chapter":"6","verse":"8","text":"काश मेरी गुज़ारिश पूरी हो जाए, अल्लाह मेरी आरज़ू पूरी करे!"},{"book":"अय्यूब","chapter":"6","verse":"9","text":"काश वह मुझे कुचल देने के लिए तैयार हो जाए, वह अपना हाथ बढ़ाकर मुझे हलाक करे।"},{"book":"अय्यूब","chapter":"6","verse":"10","text":"फिर मुझे कम अज़ कम तसल्ली होती बल्कि मैं मुस्तक़िल दर्द के मारे पेचो-ताब खाने के बावुजूद ख़ुशी मनाता कि मैंने क़ुद्दूस ख़ुदा के फ़रमानों का इनकार नहीं किया।"},{"book":"अय्यूब","chapter":"6","verse":"11","text":"मेरी इतनी ताक़त नहीं कि मज़ीद इंतज़ार करूँ, मेरा क्या अच्छा अंजाम है कि सब्र करूँ?"},{"book":"अय्यूब","chapter":"6","verse":"12","text":"क्या मैं पत्थरों जैसा ताक़तवर हूँ? क्या मेरा जिस्म पीतल जैसा मज़बूत है?"},{"book":"अय्यूब","chapter":"6","verse":"13","text":"नहीं, मुझसे हर सहारा छीन लिया गया है, मेरे साथ ऐसा सुलूक हुआ है कि कामयाबी का इमकान ही नहीं रहा।"},{"book":"अय्यूब","chapter":"6","verse":"14","text":"जो अपने दोस्त पर मेहरबानी करने से इनकार करे वह अल्लाह का ख़ौफ़ तर्क करता है।"},{"book":"अय्यूब","chapter":"6","verse":"15","text":"मेरे भाइयों ने वादी की उन नदियों जैसी बेवफ़ाई की है जो बरसात के मौसम में अपने किनारों से बाहर आ जाती हैं।"},{"book":"अय्यूब","chapter":"6","verse":"16","text":"उस वक़्त वह बर्फ़ से भरकर गदली हो जाती हैं,"},{"book":"अय्यूब","chapter":"6","verse":"17","text":"लेकिन उरूज तक पहुँचते ही वह सूख जाती, तपती गरमी में ओझल हो जाती हैं।"},{"book":"अय्यूब","chapter":"6","verse":"18","text":"तब क़ाफ़िले अपनी राहों से हट जाते हैं ताकि पानी मिल जाए, लेकिन बेफ़ायदा। वह रेगिस्तान में पहुँचकर तबाह हो जाते हैं।"},{"book":"अय्यूब","chapter":"6","verse":"19","text":"तैमा के क़ाफ़िले इस पानी की तलाश में रहते, सबा के सफ़र करनेवाले ताजिर उस पर उम्मीद रखते हैं,"},{"book":"अय्यूब","chapter":"6","verse":"20","text":"लेकिन बेसूद। जिस पर उन्होंने एतमाद किया वह उन्हें मायूस कर देता है। जब वहाँ पहुँचते हैं तो शरमिंदा हो जाते हैं।"},{"book":"अय्यूब","chapter":"6","verse":"21","text":"तुम भी इतने ही बेकार साबित हुए हो। तुम हौलनाक बात देखकर दहशतज़दा हो गए हो।"},{"book":"अय्यूब","chapter":"6","verse":"22","text":"क्या मैंने कहा, ‘मुझे तोह्फ़ा दे दो, अपनी दौलत में से मेरी ख़ातिर रिश्वत दो,"},{"book":"अय्यूब","chapter":"6","verse":"23","text":"मुझे दुश्मन के हाथ से छुड़ाओ, फ़िद्या देकर ज़ालिम के क़ब्ज़े से बचाओ’?"},{"book":"अय्यूब","chapter":"6","verse":"24","text":"मुझे साफ़ हिदायत दो तो मैं मानकर ख़ामोश हो जाऊँगा। मुझे बताओ कि किस बात में मुझसे ग़लती हुई है।"},{"book":"अय्यूब","chapter":"6","verse":"25","text":"सीधी राह की बातें कितनी तकलीफ़देह हो सकती हैं! लेकिन तुम्हारी मलामत से मुझे किस क़िस्म की तरबियत हासिल होगी?"},{"book":"अय्यूब","chapter":"6","verse":"26","text":"क्या तुम समझते हो कि ख़ाली अलफ़ाज़ मामले को हल करेंगे, गो तुम मायूसी में मुब्तला आदमी की बात नज़रंदाज़ करते हो?"},{"book":"अय्यूब","chapter":"6","verse":"27","text":"क्या तुम यतीम के लिए भी क़ुरा डालते, अपने दोस्त के लिए भी सौदाबाज़ी करते हो?"},{"book":"अय्यूब","chapter":"6","verse":"28","text":"लेकिन अब ख़ुद फ़ैसला करो, मुझ पर नज़र डालकर सोच लो। अल्लाह की क़सम, मैं तुम्हारे रूबरू झूट नहीं बोलता।"},{"book":"अय्यूब","chapter":"6","verse":"29","text":"अपनी ग़लती तसलीम करो ताकि नाइनसाफ़ी न हो। अपनी ग़लती मान लो, क्योंकि अब तक मैं हक़ पर हूँ।"},{"book":"अय्यूब","chapter":"6","verse":"30","text":"क्या मेरी ज़बान झूट बोलती है? क्या मैं फ़रेबदेह बातें पहचान नहीं सकता?"}]}