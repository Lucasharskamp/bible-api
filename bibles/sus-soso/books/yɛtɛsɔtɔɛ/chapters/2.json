{"data":[{"book":"Yɛtɛ sɔtɔɛ","chapter":"2","verse":"1","text":"Xɛmɛ nun ginɛ nde naxa e boore futi, e birin fatan Lewi bɔnsɔɛ nan na Isirayilakae ya ma."},{"book":"Yɛtɛ sɔtɔɛ","chapter":"2","verse":"2","text":"Na ginɛ naxa tɛɛgɛ, a di xɛmɛ bari. A to a to di fanyi nan nu a ra, a naxa a nɔxun kike saxan."},{"book":"Yɛtɛ sɔtɔɛ","chapter":"2","verse":"3","text":"A to mu nu nɔma a nɔxunde sɔnɔn, a naxa kɔlimɛ debe maso dole ra, a diyɔrɛ sa a kui, a fa debe dɔxɔ Nili xure ma yoforoe tagi."},{"book":"Yɛtɛ sɔtɔɛ","chapter":"2","verse":"4","text":"Na diyɔrɛ taara ginɛma nu tixi yire nde, a ya tixi a xunya ra, alako a xa a kolon fe naxan fama na lide."},{"book":"Yɛtɛ sɔtɔɛ","chapter":"2","verse":"5","text":"Firawuna xa di ginɛ naxa goro Nili xure ma a maxade. A to debe to yoforoe tagi, a naxa a xa konyi ginɛ nde xɛɛ a tongode."},{"book":"Yɛtɛ sɔtɔɛ","chapter":"2","verse":"6","text":"A to a rabi, a naxa di xɛmɛ to a kui, a wafe. A naxa kinikini a ma, a fa a fala, «Isirayilaka nde xa di na a ra!»"},{"book":"Yɛtɛ sɔtɔɛ","chapter":"2","verse":"7","text":"Na tɛmui, diyɔrɛ taara naxa Firawuna xa di ginɛ maxɔrin, «N xa siga Isirayila dingɛ nde xili i bɛ, a xa fa xiɲɛ fi a ma?»"},{"book":"Yɛtɛ sɔtɔɛ","chapter":"2","verse":"8","text":"Firawuna xa di ginɛ naxa a yaabi, «Iyo.» Diyɔrɛ taara naxa siga, a sa diyɔrɛ nga xili."},{"book":"Yɛtɛ sɔtɔɛ","chapter":"2","verse":"9","text":"Firawuna xa di ginɛ naxa a fala diyɔrɛ nga bɛ, «Yi diyɔrɛ xanin, i xa xiɲɛ fi a ma n bɛ. N i sare fima nɛ.» Diyɔrɛ nga naxa diyɔrɛ tongo, a xiɲɛ fi a ma."},{"book":"Yɛtɛ sɔtɔɛ","chapter":"2","verse":"10","text":"Diyɔrɛ to mɔ, a nga naxa a xanin Firawuna xa di ginɛ xɔn ma, a findi na xa di ra. A to a raminixi ye nan xɔɔra, a naxa a xili sa Munsa, naxan falaxi «minife» Eburu xui ra."},{"book":"Yɛtɛ sɔtɔɛ","chapter":"2","verse":"11","text":"Munsa to fonikeya rakamali, a naxa siga a ngaxakerenyie yire, a xa e xun mato a ra e xa wali xɔrɔxɔɛ kui. A to a ngaxakerenyie yire li, a naxa Misiraka nde to Isirayilaka nde bɔnbɔ ra."},{"book":"Yɛtɛ sɔtɔɛ","chapter":"2","verse":"12","text":"A to mu mixi yo to na longori, a naxa na Misiraka faxa, a fa a fure nɔxun mɛyɛnyi kui."},{"book":"Yɛtɛ sɔtɔɛ","chapter":"2","verse":"13","text":"Na kuye iba, Munsa man naxa mini, a Isirayilaka firin to sɔnxɔ ra. A naxa mixi maxɔrin nɔndi mu na naxan bɛ, «I bariboore bɔnbɔfe munfe ra?»"},{"book":"Yɛtɛ sɔtɔɛ","chapter":"2","verse":"14","text":"A naxa a yaabi, «Nde i findixi mangɛ nun kiitisa ra muxu xun ma? I wama n fan faxafe nɛ, alɔ i na Misiraka faxa ki naxɛ?» Munsa naxa gaaxu. A naxa a fala a bɔɲɛ ma, «N naxan nabaxi a bara kolon.»"},{"book":"Yɛtɛ sɔtɔɛ","chapter":"2","verse":"15","text":"Firawuna to a kolon Munsa naxan nabaxi, a naxa kata Munsa faxade. Kɔnɔ Munsa naxa a gi Firawuna ma, a sa sabati Madiyan bɔxi ma. Munsa to siga naa, a naxa kɔlɔnyi nde li, a fa dɔxɔ a xa a malabu."},{"book":"Yɛtɛ sɔtɔɛ","chapter":"2","verse":"16","text":"Madiyan sɛrɛxɛdubɛ xa di ginɛ solofere naxa fa ye bade na kɔlɔnyi yire e baba xa xurusee bɛ."},{"book":"Yɛtɛ sɔtɔɛ","chapter":"2","verse":"17","text":"Kɔnɔ xuruse dɛmadonyi ndee fan naxa fa, e naxa wa na ginɛe kerife. Munsa to na to, a naxa keli, a na ginɛe xun magere so, a fa ye fi e xa xurusee ma."},{"book":"Yɛtɛ sɔtɔɛ","chapter":"2","verse":"18","text":"Na ginɛe to gbilen e baba Reyuweli yire, a naxa e maxɔrin, «Munse a niyaxi wo gbilenxi sinnanyi ma to?»"},{"book":"Yɛtɛ sɔtɔɛ","chapter":"2","verse":"19","text":"E naxa a yaabi, «Misiraka nde bara muxu ratanga xuruse dɛmadonyi kobie ma, a man fa ye ba won ma xurusee bɛ.»"},{"book":"Yɛtɛ sɔtɔɛ","chapter":"2","verse":"20","text":"Reyuweli naxa a xa di ginɛe maxɔrin, «A na minden? Wo a luxi naa munfe ra? Wo sa a xili, wo donse so a yi ra.»"},{"book":"Yɛtɛ sɔtɔɛ","chapter":"2","verse":"21","text":"Munsa naxa tin sabatide Reyuweli xɔnyi. Reyuweli naxa a xa di ginɛ Sipora fi Munsa ma, a xa a dɔxɔ."},{"book":"Yɛtɛ sɔtɔɛ","chapter":"2","verse":"22","text":"Sipora naxa di xɛmɛ bari a bɛ. Xɔɲɛ nan to lanxi Munsa ma na bɔxi ma, a naxa a xa di xili sa Gerisomi, naxan wama a falafe, «Xɔɲɛ nan n na yi bɔxi ma.»"},{"book":"Yɛtɛ sɔtɔɛ","chapter":"2","verse":"23","text":"Ɲɛ wuyaxi dangi xanbi, Misira mangɛ naxa faxa. Isirayilakae nu e mawafe Ala bɛ e xa konyiya xɔrɔxɔɛ xa fe ra. Na maxandi naxa Ala li."},{"book":"Yɛtɛ sɔtɔɛ","chapter":"2","verse":"24","text":"Ala naxa e wa xui mɛ. A naxa ratu a xa saatɛ ma naxan xirixi a tan nun Iburahima, Isiyaga, nun Yaxuba tagi."},{"book":"Yɛtɛ sɔtɔɛ","chapter":"2","verse":"25","text":"Na kui Ala naxa a ya rafindi Isirayilakae ma, a xa a ɲɛngi sa e xɔn ma."}]}