{"data":[{"book":"ዔፕሶኔ ዓሶም","chapter":"2","verse":"1","text":"ዒንሢ ዒንሢኮ ዻቢንቶና ጎሞ ዛሎ''ና ቤርታ ዓያኖ ናንጎ ዛሎ''ና ሓይቄያኬ፤"},{"book":"ዔፕሶኔ ዓሶም","chapter":"2","verse":"2","text":"ዬያ ዎዶ''ና ሃያ ዓጮ''ኮ ፑርቶ ማዾ'' ማዺ ማዺ ዻቢንቲና ጎሜናይዳ ዒንሢ ናንጋያኬ፤ ዬያጉዲ ሃሣ ሳዖኮ ዑፃ፥ ዢባራ ዓኣ ፑርቶ ዓያኖ ዓይሣሢሲ፤ ሃሢያ ፆኦሲም ዓይሢንቱዋ ዓሶ ቆላሢሲ ዒንሢ ኩንሣኔ።"},{"book":"ዔፕሶኔ ዓሶም","chapter":"2","verse":"3","text":"ኑኡኒያ ቢያሢ ዬያ ዓሶ ባኣካ'' ኑኡኮ ዓሱሞ ማሊፆ፥ ዒኖሲ ኩንሢ ኩንሢ ሃያኮ ቤርታ ኑም ኮይሳ ጎይሢ ኑ ናንጋኔ፤ ሃሣ ዓቴ'' ዬያ ዓሶጉዲ ኑ ሾይንታፓ ዓርቃዖ ፆኦሲ ዻጋሳ ዓሲኬ።"},{"book":"ዔፕሶኔ ዓሶም","chapter":"2","verse":"4","text":"ጋዓንቴ ማኣሪፆና ዖርጎቺ ማዔ ፆኦዛሢ ኑና ዒ ናሽኬ፥ ዼኤፖ ናሹማፓ ዔቄያና፥"},{"book":"ዔፕሶኔ ዓሶም","chapter":"2","verse":"5","text":"ዎዚ ኑ ዻቢንቶና ሓይቄያ ማዔቴያ ኪሪስቶሴና ናንጊ ኑም ፆኦሲ ዒንጌኔ፤ ዒንሢያ ዻቄሢ ዒዛኮ ኮሹሞ ዒንጊፆናኬ።"},{"book":"ዔፕሶኔ ዓሶም","chapter":"2","verse":"6","text":"ፆኦሲ ዬሱስ ኪሪስቶሴና ዎላ'' ኑና ሃይባ''ፓ ዔቂሲ፥ ዬሱሴና ዎላ'' ጫሪንጫ ዒ ዓኣ ቤዛ ኑና ጌሤኔ።"},{"book":"ዔፕሶኔ ዓሶም","chapter":"2","verse":"7","text":"ዬያ ዒ ማዼሢ' ሙካ ዎዶ''ይዳ ዬሱስ ኪሪስቶሴ ዛሎ''ና ፔ ኮሹሞና ኑም ፔጋሲ ዻዋ ኮሹሞ ዒንጊፆ ሚርጉሞ ዔርዛኒ ኮዒኬ።"},{"book":"ዔፕሶኔ ዓሶም","chapter":"2","verse":"8","text":"ዓይጎሮ ጌዔቴ ዒንሢ ዻቄሢ ጉሙርቂሢና ፆኦሲኮ ኮሹሞ ዒንጊፆ ዛሎ''ናኬ፤ ዬይ ፆኦሲ ዒንጊሢ ማዓንዳኣፓዓቴም ዒንሢ ማዾና ጴዼያቱዋሴ።"},{"book":"ዔፕሶኔ ዓሶም","chapter":"2","verse":"9","text":"ሓይ ዻቂንታ ጴዼሢ ማዾናቱዋኣሢሮ ዓይጎ ዓሲያ ሄርሺንታኒ ኮይሱዋሴ፤"},{"book":"ዔፕሶኔ ዓሶም","chapter":"2","verse":"10","text":"ዓይጎሮ ጌዔቴ ኑኡኒ ቤርታዺ ፆኦሲ ጊኢጊሼ፥ ኮዦ ማዾ'' ማዻንዳጉዲ ዬሱስ ኪሪስቶሴ ዛሎ''ና ማዢንቴ ፆኦሲ ማዢንቲኬ።"},{"book":"ዔፕሶኔ ዓሶም","chapter":"2","verse":"11","text":"ዬያሮ ዒንሢ ቤርታ ሾይንቶና ዓይሁዴ ማዒባኣ ዓሳ፡ ዓይሁዶ ዓሳ ዔያቶኮ ዓቲንቶ ቤርቶ ዓሲ ቲቄያታንቴ ሄርሺንቲ ሄርሺንቲ፦ «ዒንሢ ዓቲንቶ ቤርቶ ቲቂንቲባኣዞንሢ ሓይ!» ዒንሢ ጋዓሢ ማሉዋቴ።"},{"book":"ዔፕሶኔ ዓሶም","chapter":"2","verse":"12","text":"ዬኖ ዎዶ''ና ዒንሢ ዒስራዔኤሌ ዜርሢ ጌይንቱዋዖ ሃሣ ቤርታ ዔያቶም ጫኣቆና ጫኣቁሞኮ ዙላ'' ማዒ፥ ሃያ ዓጮ''ይዳ ሃጊ ማዓ ዎዛ ባኣያ ማዒ ጊንሣ ፆኦሲዳፓኣ ዱማዺ ኪሪስቶሴያ ዔሩዋዖ ዒንሢ ናንጋኔ።"},{"book":"ዔፕሶኔ ዓሶም","chapter":"2","verse":"13","text":"ሓሢ ጋዓንቴ ቤርታ ዒንሢ ሃኪ ዓኣ ዓሳ ዬሱስ ኪሪስቶሴ ዛሎ''ና፤ ሓሣ ዒዛኮ ሱጉፆና ፆኦሲ ባንሢ ዒንሢ ዑኬኔ።"},{"book":"ዔፕሶኔ ዓሶም","chapter":"2","verse":"14","text":"ቤርታ ኑና ፓቂ ዎላ'' ካኣሞ ላኣጌ ባኮ ሺኢሺ፥ ዓይሁዶና ዓይሁዴ ማዒባኣ ዓሶና ፔቴ'' ማሂ ቡኩሴሢ ኪሪስቶሴኬ።"},{"book":"ዔፕሶኔ ዓሶም","chapter":"2","verse":"15","text":"ኮሹሞ ዒንጋኒ ላምዖ ዴሮ''ይዳፓ ዒዛና ፔቴ'' ማዓ፥ ፔቴ'' ዓኪ ዜርሢ ማሂ ማዣኒ ዎጎኮ ዓይሢፆና ማዾ ጎይፆና ፔ ሃይቦ''ና ባይዜኔ።"},{"book":"ዔፕሶኔ ዓሶም","chapter":"2","verse":"16","text":"ኪሪስቶሴ ፑርቶ ዓሶ ሱፆ ሚፆይዳ ሓይቂ፥ ዎላ'' ካኣሙዋ ዓሶዋ ካንሢ ላምዖ ዜርፆ ፔቴ'' ማሂ ፆኦሲና ዎላ'' ቡኩሴኔ።"},{"book":"ዔፕሶኔ ዓሶም","chapter":"2","verse":"17","text":"ዒዚ ሙኪ ዒንሢ ፆኦሲፓ ሃኪ ዓኣ ዓሶና ዑኬ ዓኣ ዓይሁዶ ዓሶናም ኮሹሞ ዛላ ኬኤዜኔ።"},{"book":"ዔፕሶኔ ዓሶም","chapter":"2","verse":"18","text":"ዬያሮ ኑኡኒ ቢያሢ ዒዛ ዛሎ''ና ፔቴ'' ዓያናና ማዒ ዓዳሢ ባንሢ ሙካኒ ዳንዳዓኔ።"},{"book":"ዔፕሶኔ ዓሶም","chapter":"2","verse":"19","text":"ዓካሪ ዒንሢ፡ ፆኦሲም ዱማዼዞንሢና ዎላ'' ፔቴ'' ዓጪ ዓሲ፤ ሃሣ ፆኦሲ ማኣሪ ዓሲ ማዓንዳኣፓዓቴም ሃካፓ ሴካ ዒንሢ ሾኦቺና ቤቲ ሙኬ ዓሲናቱዋሴ።"},{"book":"ዔፕሶኔ ዓሶም","chapter":"2","verse":"20","text":"ፆኦሲ ማዾ''ም ዳኪንቴዞንሢና ፆኦሲ ማሊፆ ኬኤዛ ዓሳ ዓርቄ ቦኦኮላሢዳ ዒንሢ ማዢንቴኔ፤ ማኣሮኮዋ ሄሎ ማዔ ሹጫሢ ዬሱስ ኪሪስቶሴኬ።"},{"book":"ዔፕሶኔ ዓሶም","chapter":"2","verse":"21","text":"ማኣሮ ማዦ ባካ ቢያ ዒዛና ካኣሚ ካኣሚ ጎዳም ዱማዼ ጌኤሺ ማኣሪ ማዓኒ ማዢንታኔ።"},{"book":"ዔፕሶኔ ዓሶም","chapter":"2","verse":"22","text":"ፆኦሲ ፔ ዓያኖና ዎርቃ ማኣሪ ማዓንዳጉዲ ኪሪስቶሴ ዒንሢያ ማዣኔ።"}]}