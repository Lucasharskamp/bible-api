{"data":[{"book":"زبور","chapter":"58","verse":"1","text":"داؤد کا سنہرا گیت۔ موسیقی کے راہنما کے لئے۔ طرز: تباہ نہ کر۔"},{"book":"زبور","chapter":"58","verse":"2","text":"ہرگز نہیں، تم دل میں بدی کرتے اور ملک میں اپنے ظالم ہاتھوں کے لئے راستہ بناتے ہو۔"},{"book":"زبور","chapter":"58","verse":"3","text":"بےدین پیدائش سے ہی صحیح راہ سے دُور ہو گئے ہیں، جھوٹ بولنے والے ماں کے پیٹ سے ہی بھٹک گئے ہیں۔"},{"book":"زبور","chapter":"58","verse":"4","text":"وہ سانپ کی طرح زہر اُگلتے ہیں، اُس بہرے ناگ کی طرح جو اپنے کانوں کو بند کر رکھتا ہے"},{"book":"زبور","chapter":"58","verse":"5","text":"تاکہ نہ جادوگر کی آواز سنے، نہ ماہر سپیرے کے منتر۔"},{"book":"زبور","chapter":"58","verse":"6","text":"اے اللہ، اُن کے منہ کے دانت توڑ ڈال! اے رب، جوان شیرببروں کے جبڑے کو پاش پاش کر!"},{"book":"زبور","chapter":"58","verse":"7","text":"وہ اُس پانی کی طرح ضائع ہو جائیں جو بہہ کر غائب ہو جاتا ہے۔ اُن کے چلائے ہوئے تیر بےاثر رہیں۔"},{"book":"زبور","chapter":"58","verse":"8","text":"وہ دھوپ میں گھونگے کی مانند ہوں جو چلتا چلتا پگھل جاتا ہے۔ اُن کا انجام اُس بچے کا سا ہو جو ماں کے پیٹ میں ضائع ہو کر کبھی سورج نہیں دیکھے گا۔"},{"book":"زبور","chapter":"58","verse":"9","text":"اِس سے پہلے کہ تمہاری دیگیں کانٹےدار ٹہنیوں کی آگ محسوس کریں اللہ اُن سب کو آندھی میں اُڑا کر لے جائے گا۔"},{"book":"زبور","chapter":"58","verse":"10","text":"آخرکار دشمن کو سزا ملے گی۔ یہ دیکھ کر راست باز خوش ہو گا، اور وہ اپنے پاؤں کو بےدینوں کے خون میں دھو لے گا۔"},{"book":"زبور","chapter":"58","verse":"11","text":"تب لوگ کہیں گے، ”واقعی راست باز کو اجر ملتا ہے، واقعی اللہ ہے جو دنیا میں لوگوں کی عدالت کرتا ہے!“"}]}