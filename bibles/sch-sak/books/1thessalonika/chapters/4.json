{"data":[{"book":"1 Thessalonika","chapter":"4","verse":"1","text":"Azoinataka chu, kin lâibungngei le sarnungei, Pathien râi nin minsân theina ranga nunchan keini renga nin inchu, ma hih, atûna nin om anghan nin om u-uol theina rangin le atûn hin Pumapa Jisua rimingin nangni kin ngêna male kin invui ani."},{"book":"1 Thessalonika","chapter":"4","verse":"2","text":"Pumapa Jisua rachamneina taka rilnangei nangni kin pêk hah nin riet sikin."},{"book":"1 Thessalonika","chapter":"4","verse":"3","text":"Pathien'n inthienghiei rang le hur le ngal mâkphar rangin nangni a nuom ani."},{"book":"1 Thessalonika","chapter":"4","verse":"4","text":"Pasal tinin nin dôngma 4:4: No lômnu leh om roi; aninônchu Na taksa donsûi thei roh. ngei leh inthiengtak le miritomtaka om rang lam nin riet rang ania,"},{"book":"1 Thessalonika","chapter":"4","verse":"5","text":"Pathien riet loi sonongngei angin hurna tieng ngâituinasip ôi leh niloiin."},{"book":"1 Thessalonika","chapter":"4","verse":"6","text":"Hanchu ma roia han, tukhomin nin khristien champui dangngei chunga tho minchâi no roi aninônchu inlâpna tho no roi. Ma anga thopu ngei chu Pumapa'n dûkmintong ngei atih, tiin nangni kin lei rila, male inningna lientak nangni kin pêksai ani."},{"book":"1 Thessalonika","chapter":"4","verse":"7","text":"Pathien'n nunchan ânthiengloia om rangin mi koi maka, ânthienga om rangin kêng mi koi ani."},{"book":"1 Thessalonika","chapter":"4","verse":"8","text":"Masikin tukhom hi minchuna heng ngei chu miriem heng nimak ngeia, Pathien ama Ratha Inthieng nangni pêk ngâipu heng kêng ani."},{"book":"1 Thessalonika","chapter":"4","verse":"9","text":"Nin iempu champuingei nin lungkham rang roi chu miziek pe rang nâng mak chei. Inmo inkhat le inkhat nin inlungkham rang chu nangni reng Pathien'n nangni a minchu zoi ani."},{"book":"1 Thessalonika","chapter":"4","verse":"10","text":"Male nangnin, atatakin, ma angtak han Macedonia rama lâibungngei le sarnungei murdi chunga nin tho ngâi zoi ani. Masikin ruolngei tho nôk uol rangin nangni kin ngên ani."},{"book":"1 Thessalonika","chapter":"4","verse":"11","text":"Nangni kin lei ril anghan, dâiriema ringnun mang rangin khîna sin ungla, nin sin chit lunghâng thoa, male nin ringna rang chit lo suok rangin bôk roi."},{"book":"1 Thessalonika","chapter":"4","verse":"12","text":"Ma anghan anînchu nîngtina nin ringnun han iemloipungei nangni jâ an ta, male nin nâng ngei hah tute chunga nin inngam nâng no nih."},{"book":"1 Thessalonika","chapter":"4","verse":"13","text":"Kin lâibungngei le sarnungei, midang sabeina reng dônloi ngei anghan nin inngûi loina rangin alei thisai ngei chongtak chungroi hah nin riet kin nuom ani."},{"book":"1 Thessalonika","chapter":"4","verse":"14","text":"Jisua a thia male ânthoinôk zoi ti ei iem ani, masikin Pathien'n ama iema lei thi ngei chu Jisua leh munkhatin tuong ngei nôk atih, ti ei iem ani."},{"book":"1 Thessalonika","chapter":"4","verse":"15","text":"Atûna nangni kin minchu hih Pumapa minchuna ania: eini Pumapa juong ni dêna aringa lei omngei hin alei thisai ngei hah khêl thei ngei tet no ih.4:15-17: 1 Kor 15:51,52"},{"book":"1 Thessalonika","chapter":"4","verse":"16","text":"Chongpêka iniek miring ngei, vântîrton inchungtak ngei rôl, Pathien bekul miring ngei om a ta, male Pumapa lelên invân renga juong chum atih. Khrista iema thi ngei hah aringin inthoi masa an ta;"},{"book":"1 Thessalonika","chapter":"4","verse":"17","text":"hanchu eini aringa lei om ngei hih sûmngei lâia Pumapa don rangin anni ngei leh phâivuo kâra khin munkhatin juong lâkin om ei ta. Male chu Pumapa kôm om tit ei ti zoi."},{"book":"1 Thessalonika","chapter":"4","verse":"18","text":"Masikin hi chongngei lehin inkhat le inkhat inmohôk inlôm ngâi roi."}]}