{"data":[{"book":"2 Wakorintu","chapter":"5","verse":"1","text":"Mana twenga tuvimaa kuwera shisasa ashi shatulikala pasipanu, ndo nshimba zyetu, pazitupulwa, Mlungu hakatupanani numba ya mashaka goseri kumpindi, numba ya mashaka goseri yayinyawilwa ndiri kwa mawoku ga wantu."},{"book":"2 Wakorintu","chapter":"5","verse":"2","text":"Na vinu, twankulolera kwa mata nentu kupananwa nshimba ya kumpindi kwa Mlungu."},{"book":"2 Wakorintu","chapter":"5","verse":"3","text":"Toziya patupananwa nshimba zya kumpindi kwa Mlungu, hapeni tuwoneki twahera nshimba."},{"book":"2 Wakorintu","chapter":"5","verse":"4","text":"Twenga patuwera twankali twankulikala mushisasa ashi sha pasipanu, twankusapira na kufintirwa, tufira ndiri kuyivula nshimba ayi ya kuhowa, kumbiti tufira kuvalisiwa nshimba ilii yayihowa ndiri, su shilii shashihowa shigalambulwi na shilii shana ukomu."},{"book":"2 Wakorintu","chapter":"5","verse":"5","text":"Mlungu mweni katutandiriti shitwatira ashi, nayomberi katupanana Rohu gwakuwi kaweri ulanguziwu kwa goseri gakatutuliriti."},{"book":"2 Wakorintu","chapter":"5","verse":"6","text":"Su, mashaka goseri tugangamala. Tuvimana handa kulikala munshimba ayi, twakutali mnumba yatwenga na Mtuwa."},{"book":"2 Wakorintu","chapter":"5","verse":"7","text":"Toziya tulikala ndiri kwa kuwona, kumbiti tulikala kwa njimiru."},{"book":"2 Wakorintu","chapter":"5","verse":"8","text":"Twenga tugangamala na metufiri tulikali kutali na nshimba azi na tulikali pamuhera na Mtuwa."},{"book":"2 Wakorintu","chapter":"5","verse":"9","text":"Kumbiti shitwatila shikulu nentu, tufira kumfiriziya Mtuwa patulikala mnumba ya pasipanu ama mnumba ya kumpindi kwa Mlungu."},{"book":"2 Wakorintu","chapter":"5","verse":"10","text":"Toziya twenga twoseri hatugoloki kulongolu kwa Kristu na yomberi hakatutozi. Kila muntu hakanki shilii shakafiriziwitwi kwanka kwa galii gakatenditi pasipanu, gaweri gaherepa ama madoda."},{"book":"2 Wakorintu","chapter":"5","verse":"11","text":"Toziya tuvimana nentu ntambu ya kumtira Mtuwa, su tujera kuwanika wantu wamonga. Mlungu katumana hweri na naneni nulitumbira mwenga mmana hweri myoyu yatwenga."},{"book":"2 Wakorintu","chapter":"5","verse":"12","text":"Tufira ndiri kayi kulijuma twaweni kulongolu kwa mwenga. Kumbiti tuwapanana toziya ziherepa zyetu zya kulitumbira, su mwezi kawawankula walii yawalitumbira wantu yawawoneka kuliku ntambu yawawera mumoyu mwawu."},{"book":"2 Wakorintu","chapter":"5","verse":"13","text":"Payiwera tuwoneka kuwera twanalukwali, twanalukwali kwajili ya Mlungu na mahala getu gaherepa, ayi ndo kwa mota yamwenga."},{"book":"2 Wakorintu","chapter":"5","verse":"14","text":"Twenga tulonguziwa na ufiru wa Kristu, vinu tuwera tuvimana handa muntu yumu hera kahowiti kwajili ya wantu woseri, su twawoseri tuhowa pamuhera na yomberi."},{"book":"2 Wakorintu","chapter":"5","verse":"15","text":"Kahowiti kwajili ya woseri, su yawalikala walikali ndiri kwa toziya yawu weni, kumbiti kwajili yakuwi yomberi yakahowiti na kazyukisiyitwi kwajili yawu."},{"book":"2 Wakorintu","chapter":"5","verse":"16","text":"Su, kwanjira vinu, twenga tumwalanga ndiri muntu yoseri shiuntu, ata handa tumwalangiti Kristu shiuntu, kumbiti vinu hapeni tutenda hangu kayi."},{"book":"2 Wakorintu","chapter":"5","verse":"17","text":"Muntu yoseri pakalikolerana pamuhera na Kristu, muntu ayu kawera shiumbi sha syayi, ga makashu gapita, gawera ga syayi."},{"book":"2 Wakorintu","chapter":"5","verse":"18","text":"Goseri aga galawa kwa Mlungu, yakatugalambula twenga kulawa muungondu na kututenda tuweri waganja wakuwi kupitira Kristu na katupananiti lihengu kukolaniziya mawoku."},{"book":"2 Wakorintu","chapter":"5","verse":"19","text":"Mlungu kaweriti mngati mwa Kristu, kawatenda wantu waweri waganja wakuwi kupitira Kristu. Yomberi kawawalangiriti ndiri vidoda vyawu na yomberi katupananiti ujumbi wa kukolaniziya mawoku."},{"book":"2 Wakorintu","chapter":"5","verse":"20","text":"Su twenga tutakula ntambu yakatakula Kristu yatutakula nayomberi Mlungu katutumiya twenga kuwaluwani. Tuwaluwani mwenga kwa ajili ya Kristu, mkolaniziwi mawoku na Mlungu."},{"book":"2 Wakorintu","chapter":"5","verse":"21","text":"Kristu kaweriti ndiri na vidoda, kumbiti Mlungu kamtenda kapapi vidoda vyetu, su kwa kulikolerana pamuhera nayomberi, twenga tuweri wantu waheri wa Mlungu."}]}