{"data":[{"book":"Akaefeso","chapter":"3","verse":"1","text":"Magambu gwa genia, ne Paulo, nandabigwe magambu ga kummegele Kilisto Yesu na gambu gukuntangachi mangweto mabandu manga Akayahudi."},{"book":"Akaefeso","chapter":"3","verse":"2","text":"Kweli nnyoininge kutenda Nnoongo, kwa gwambone gwakwe, ngangamuya liengo lende nilikamule kwa magambu ginu."},{"book":"Akaefeso","chapter":"3","verse":"3","text":"Nnoongo anhekulile ilebe yakwe eikiite. Andi pandumbwi kuandika kachoko,"},{"book":"Akaefeso","chapter":"3","verse":"4","text":"namangweto andanchomangite malobe gango mammanya panamanya chili jenie ja Kilisto."},{"book":"Akaefeso","chapter":"3","verse":"5","text":"Lolo bandu bamanyije chili jenie, nambu ngoe Nnoongo bapi kumanya achandundame na akalondoli bakwe bachwapi kwa ndela ju Uhuke."},{"book":"Akaefeso","chapter":"3","verse":"6","text":"Chili jene nga jenje, ku ndela ja Nhwalo Gwambone gwa Yesu bandu banga Akayahudi bapatanga lipungu lyabe pamwe na Akayahudi kuboke mukindimba cha Nnoongo, angweto uyo ipagwa ya mmele ugwago, na angweto uyo babi mulilagano ulyale lyalagila Nnoongo ku ndela ja Kilisto Yesu."},{"book":"Akaefeso","chapter":"3","verse":"7","text":"Nenga mekigwe kube napakachi ba Nhwalo Gwambone gwa Yesu Kilisto kwa gwambone gwannyika gwambi Nnoongo ku uwecho gwakwe nkolongwa."},{"book":"Akaefeso","chapter":"3","verse":"8","text":"Nenga nachokochoko kupeta bandu ba Nnoongo boa, ata yene Nnoongo ambi gwambone gwakwe, kupala nantangachilange bandu banga Akayahudi kindimba cha Kilisto changapemeka,"},{"book":"Akaefeso","chapter":"3","verse":"9","text":"kabe namulikilange bandu boa balole kupala kwa Nnoongo kukukiite putendigwa. Nnoongo ngaojwabi mpangani jwa ilebe yoa ngaiya chili jenje tango lolo,"},{"book":"Akaefeso","chapter":"3","verse":"10","text":"kupala ngoe kupete bandu boa abunhwamini Kilisto, Nnoongo mabatenda akakolongwa na akatawala kumbengu bamanye kinala chakwe pikibonekana kundela nduu."},{"book":"Akaefeso","chapter":"3","verse":"11","text":"Nnoongo atenda nhwalo gwenio tela na apapangite pangapela genia atenda ku ndela ja Yesu Kilisto Nngwana gwito."},{"book":"Akaefeso","chapter":"3","verse":"12","text":"Ku kulondana na Kilisto na kunhwamini jwombe twenga tuotwi kunnyendele Nnoongo kongo tubi ndii panga mbwele."},{"book":"Akaefeso","chapter":"3","verse":"13","text":"Kuyene, nanyopanga makatopoka mwojoje magambu gu kupotekigwa kwango kwa magambu ginu, genia gabi kwa magambu gi kibumo chinu."},{"book":"Akaefeso","chapter":"3","verse":"14","text":"Kwa magambu genia, nakilikitila majugwa Awawa,"},{"book":"Akaefeso","chapter":"3","verse":"15","text":"jwabi kindumbutumbu chi ingolo yoa pannema na kumbengu."},{"book":"Akaefeso","chapter":"3","verse":"16","text":"Nannyopa Nnoongo, kibumo chakwe pikibi chukuomongwa, ampegange uwecho ku Uhuke jwakwe, nnimbange mumyojo jinu,"},{"book":"Akaefeso","chapter":"3","verse":"17","text":"Kilisto atame mumyojo jinu ku imani. Nanng'ongale mmegange ni mikega ni kijemo mulipalano lya Nnoongo,"},{"book":"Akaefeso","chapter":"3","verse":"18","text":"kupala mabandu ba Nnoongo mmoa mmanyange mapalano ga Kilisto pagajoanika na mapana nu kutandamala, nu kola nu kunyolika."},{"book":"Akaefeso","chapter":"3","verse":"19","text":"Elo, milimanye lipalano likolongwa lya Kilisto elipeta malango goa, na mangweto mantwelela kindimba tegatega ku ndela yoa andi pabi Nnoongo."},{"book":"Akaefeso","chapter":"3","verse":"20","text":"Nnoongo kwa makakala gakwe agakamu maengo nkati jito baotwile kutenda minhalo nduu muno kupeta agutujopa andaje kuwacha."},{"book":"Akaefeso","chapter":"3","verse":"21","text":"Kibe kibumo ku Nnoongo ku bandu boa gambu ga kukikuta cha bandu abunhwamini Kilisto na Kilisto Yesu mwene ku ingobu yoa, machoba goa pangapela! Unhyo."}]}