{"data":[{"book":"داوران","chapter":"13","verse":"1","text":"قوم اسرائیل بار دیگر نسبت به خداوند گناه ورزیدند. بنابراین خداوند ایشان را مدت چهل سال به دست فلسطینی‌ها گرفتار نمود."},{"book":"داوران","chapter":"13","verse":"2-3","text":"روزی فرشتهٔ خداوند بر همسر مانوح از قبیلهٔ دان که در شهر صرعه زندگی می‌کرد ظاهر شد. این زن، نازا بود و فرزندی نداشت، اما فرشته به او گفت: «هر چند تا به حال نازا بوده‌ای، ولی به‌زودی حامله شده، پسری خواهی زایید."},{"book":"داوران","chapter":"13","verse":"4","text":"مواظب باش شراب و مسکرات ننوشی و چیز حرام و ناپاک نخوری."},{"book":"داوران","chapter":"13","verse":"5","text":"موی سر پسرت هرگز نباید تراشیده شود، چون او نذیره13‏:5 در مورد نذیره رجوع شود به اعداد ۶‏:۱‏‑۸. بوده، از بدو تولد وقف خدا خواهد بود. او شروع به رهانیدن اسرائیلی‌ها از دست فلسطینی‌ها خواهد کرد.»"},{"book":"داوران","chapter":"13","verse":"6","text":"آن زن با شتاب پیش شوهرش رفت و به او گفت: «مرد خدایی به من ظاهر شد که صورتش مانند فرشتهٔ خدا مهیب بود. من نام و نشانش را نپرسیدم و او هم اسم خود را به من نگفت."},{"book":"داوران","chapter":"13","verse":"7","text":"اما گفت که من صاحب پسری خواهم شد. او همچنین به من گفت که نباید شراب و مسکرات بنوشم و چیز حرام و ناپاکی بخورم؛ زیرا کودک نذیره بوده، از شکم مادر تا دم مرگ وقف خدا خواهد بود!»"},{"book":"داوران","chapter":"13","verse":"8","text":"آنگاه مانوح چنین دعا کرد: «ای خداوند، خواهش می‌کنم تو آن مرد خدا را دوباره نزد ما بفرستی تا او به ما یاد دهد با فرزندی که به ما می‌بخشی چه کنیم.»"},{"book":"داوران","chapter":"13","verse":"9","text":"خدا دعای وی را اجابت فرمود و فرشتهٔ خدا بار دیگر بر زن او که در صحرا نشسته بود، ظاهر شد. این بار هم شوهرش مانوح نزد وی نبود."},{"book":"داوران","chapter":"13","verse":"10","text":"پس او دویده، به شوهرش گفت: «آن مردی که به من ظاهر شده بود، باز هم آمده است!»"},{"book":"داوران","chapter":"13","verse":"11","text":"مانوح شتابان همراه همسرش نزد آن مرد آمده، از او پرسید: «آیا تو همان مردی هستی که با زن من صحبت کرده بودی؟»"},{"book":"داوران","chapter":"13","verse":"12","text":"پس مانوح از او پرسید: «بعد از تولد بچه چگونه باید او را بزرگ کنیم؟»"},{"book":"داوران","chapter":"13","verse":"13-14","text":"فرشته جواب داد: «زن تو باید از آنچه که او را منع کردم، پرهیز کند. او نباید از محصول درخت انگور بخورد یا شراب و مسکرات بنوشد. او همچنین نباید چیز حرام و ناپاک بخورد. او باید هر چه به او امر کرده‌ام بجا آورد.»"},{"book":"داوران","chapter":"13","verse":"15","text":"آنگاه مانوح به فرشته گفت: «خواهش می‌کنم همین جا بمان تا بروم و برایت غذایی بیاورم.»"},{"book":"داوران","chapter":"13","verse":"16","text":"فرشته جواب داد: «در اینجا منتظر می‌مانم، ولی چیزی نمی‌خورم. اگر می‌خواهی چیزی بیاوری، هدیه‌ای بیاور که به عنوان قربانی سوختنی به خداوند تقدیم گردد.» (مانوح هنوز نمی‌دانست که او فرشتهٔ خداوند است.)"},{"book":"داوران","chapter":"13","verse":"17","text":"سپس مانوح نام او را پرسیده، گفت: «وقتی هر آنچه گفته‌ای واقع گردد می‌خواهیم به مردم بگوییم که چه کسی این پیشگویی را کرده است!»"},{"book":"داوران","chapter":"13","verse":"18","text":"فرشته گفت: «نام مرا نپرس، زیرا نام عجیبی است!»"},{"book":"داوران","chapter":"13","verse":"19","text":"پس مانوح بزغاله و هدیه‌ای از آرد گرفته، آن را روی مذبحی سنگی به خداوند تقدیم کرد و فرشته عمل عجیبی انجام داد."},{"book":"داوران","chapter":"13","verse":"20-21","text":"وقتی شعله‌های آتش مذبح به سوی آسمان زبانه کشید فرشته در شعلهٔ آتش به آسمان صعود نمود! مانوح و زنش با دیدن این واقعه رو بر زمین نهادند و مانوح فهمید که او فرشتهٔ خداوند بوده است. این آخرین باری بود که آنها او را دیدند."},{"book":"داوران","chapter":"13","verse":"22","text":"مانوح به همسر خود گفت: «ما خواهیم مرد، زیرا خدا را دیدیم!»"},{"book":"داوران","chapter":"13","verse":"23","text":"ولی زنش به او گفت: «اگر خداوند می‌خواست ما را بکشد هدیه و قربانی ما را قبول نمی‌کرد، این وعدهٔ عجیب را به ما نمی‌داد و این کار عجیب را به عمل نمی‌آورد.»"},{"book":"داوران","chapter":"13","verse":"24","text":"آن زن پسری به دنیا آورد و او را «سامسون» نام نهاد. او رشد کرد و بزرگ شد و خداوند او را برکت داد."},{"book":"داوران","chapter":"13","verse":"25","text":"هر وقت که سامسون به لشکرگاه دان که بین صرعه و اِشتائُل قرار داشت می‌رفت، روح خداوند وی را به غیرت می‌آورد."}]}