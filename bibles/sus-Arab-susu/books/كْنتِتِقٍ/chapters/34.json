{"data":[{"book":"كْنتِ تِقٍ","chapter":"34","verse":"1","text":"عَلَتَلَ نَشَ عَ مَسٍن مُنسَ بّ،"},{"book":"كْنتِ تِقٍ","chapter":"34","verse":"2","text":"«عَ مَسٍن عِسِرَيِلَكَيٍ بّ، ‹وٌ نَ سِفَ كَنَان بْشِ مَ، ﭑ نَشَن قِشِ وٌ مَ كّ رَ، عَ نَانِنيِيٍ نَن يِ كِ؛"},{"book":"كْنتِ تِقٍ","chapter":"34","verse":"3","text":"يِرٍقَنيِ مَبِرِ، وٌ شَ بْشِ نَانِنيِ سَ قْلْمَ سِنِ فبٍنفبٍرٍنيِ نَن مَ، عٍدٌن بْشِ مَبِرِ. نَ نَانِنيِ سَ قْلْمَ قْشْي بَا نَن مَ سٌفٍتٍدٍ مَبِرِ،"},{"book":"كْنتِ تِقٍ","chapter":"34","verse":"4","text":"عَ سَ عَ كْنكْرْن تَلِ تٍدٍ يِرٍقَنيِ مَبِرِ، عَ عَ شُن سَ سِنِ، عَ دَنفِ كَدٍ سِ بَرِنٍيَ يِرٍقَنيِ مَبِرِ، عَ سِفَ شَسَرِ عَدَرِ مَبِرِ، عَ سَ عَسِمٌن لِ."},{"book":"كْنتِ تِقٍ","chapter":"34","verse":"5","text":"عَ سَ كٍلِ عَسِمٌن، عَ عَ كْنكْرْن هَن مِسِرَ دَبٌنيِ كُي، عَ قَ سَ مِنِ بَا شُنفبٍ مَ.›»"},{"book":"كْنتِ تِقٍ","chapter":"34","verse":"6","text":"«عَ سٌفٍفٌرٌدٍ نَانِنيِ قِندِ مَ بَا شُنفبٍ نَن نَ.»"},{"book":"كْنتِ تِقٍ","chapter":"34","verse":"7","text":"«عَ كْولَ نَانِنيِ سَ قْلْمَ بَا شُنفبٍ نَن مَ، هَن عَ قَ دْشْ هٌرٌ فٍيَ رَ."},{"book":"كْنتِ تِقٍ","chapter":"34","verse":"8","text":"كٍلِقٍ رَ هٌرٌ فٍيَ مَ، وٌ شَ نَانِنيِ سِفَمَ نَ كِ نّ هَن شَمَتَ سٌدٍ دّ رَ، عَ سَ دْشْ سٍدَدٍ رَ."},{"book":"كْنتِ تِقٍ","chapter":"34","verse":"9","text":"عَ نَ كٍلِ مّننِ، عَ سِفَمَ سِقِرٌن مَبِرِ نّ هَن عَ سَ مِنِ شَسَرِ عٍنَن مَ. وٌ شَ بْشِ نَانِنيِ نَن نَ كِ كْولَ مَبِرِ.»"},{"book":"كْنتِ تِقٍ","chapter":"34","verse":"10","text":"«عَ سٌفٍتٍدٍ، وٌ شَ نَانِنيِ سَ كٍلِمَ شَسَرِ عٍنَن نَن مَ، عَ سِفَ هَن سٍيقَمِ."},{"book":"كْنتِ تِقٍ","chapter":"34","verse":"11","text":"عَ كٍلِ مّننِ، عَ سِفَ رِبِلَ، عَيِن سٌفٍتٍدٍ بِرِ، عَ مَن سِفَ، عَ سَ دِن تٍنتٍنيِيٍ رَ كِنٍرٍتِ بَا سٌفٍتٍدٍ بِرِ رَ،"},{"book":"كْنتِ تِقٍ","chapter":"34","verse":"12","text":"عَ سَ مِنِ يُرُدّن شُرٍ مَ، عَ قَ سَ عَ رَحْن قْشْي بَا مَ. وٌ شَ بْشِ نَانِنيِيٍ نَن نَ كِ.»"},{"book":"كْنتِ تِقٍ","chapter":"34","verse":"13","text":"مُنسَ نَشَ نَ يَامَرِ رَدَنفِ عِسِرَيِلَكَيٍ مَ، عَ قَلَقٍ رَ، «بْشِ نَن يِ كِ، نَشَن عِتَشُنمَ عِسِرَيِلَ بْنسْي سٌلٌمَنَانِ نُن عَ تَفِ مَ، عَلْ عَلَتَلَ عَ رَفِرِشِ كَنكَن مَ كِ نَشّ."},{"book":"كْنتِ تِقٍ","chapter":"34","verse":"14","text":"رُبٍن بْنسْي، فَدِ بْنسْي، نُن مَنَسِ بْنسْي سّيتِ بَرَ عٍ فبٍ كّ سْتْ عٍ دٍنبَيَ كِ مَ،"},{"book":"كْنتِ تِقٍ","chapter":"34","verse":"15","text":"يُرُدّن نَاكِرِ مَ، يٍرِكٌ يَ تَفِ سٌفٍتٍدٍ بِرِ رَ.»"},{"book":"كْنتِ تِقٍ","chapter":"34","verse":"16","text":"عَلَتَلَ نَشَ عَ مَسٍن مُنسَ بّ،"},{"book":"كْنتِ تِقٍ","chapter":"34","verse":"17","text":"«عٍلٍيَسَرِ سّرّشّدُبّ نُن نُنُ شَ دِ شّمّ يٌسُوٍ نَن يِ بْشِ عِتَشُنمَ."},{"book":"كْنتِ تِقٍ","chapter":"34","verse":"18","text":"وٌ شَ يَرٍرَتِ كٍرٍن كٍرٍن سُفَندِ بْنسْي بِرِن كُي، نَشٍيٍ لَنمَ يِ بْشِ عِتَشُنيِ."},{"book":"كْنتِ تِقٍ","chapter":"34","verse":"19","text":"عٍ شِلِيٍ نَن يِ كِ؛"},{"book":"كْنتِ تِقٍ","chapter":"34","verse":"20","text":"سِمٍيْن بْنسْي، عَمِشُدِ شَ دِ شّمّ سٍمُوٍلِ."},{"book":"كْنتِ تِقٍ","chapter":"34","verse":"21","text":"بُنيَمِن بْنسْي، كِسِلٌن شَ دِ شّمّ عٍلِدَدَ"},{"book":"كْنتِ تِقٍ","chapter":"34","verse":"22","text":"دَنَ بْنسْي، يٌفٌلِ شَ دِ شّمّ بُوكِ."},{"book":"كْنتِ تِقٍ","chapter":"34","verse":"23","text":"يُسُقُ شَ دِ مَنَسِ بْنسْي، عٍقٌدٌ شَ دِ شّمّ شَنِيّلِ."},{"book":"كْنتِ تِقٍ","chapter":"34","verse":"24","text":"عٍقِرَ مِ بْنسْي، سِقِتَن شَ دِ شّمّ كٍمُوٍلِ."},{"book":"كْنتِ تِقٍ","chapter":"34","verse":"25","text":"سَبُلٌن بْنسْي، ثَرَنَكِ شَ دِ شّمّ عٍلِسَقَن."},{"book":"كْنتِ تِقٍ","chapter":"34","verse":"26","text":"عِسَكَرِ بْنسْي، عَسَنَ شَ دِ شّمّ ثَلَتِيّلِ."},{"book":"كْنتِ تِقٍ","chapter":"34","verse":"27","text":"عَسٍرِ بْنسْي، سٍلٌمِ شَ دِ شّمّ عَشِهُدِ."},{"book":"كْنتِ تِقٍ","chapter":"34","verse":"28","text":"نَقَتَلِ بْنسْي، عَمِشُدِ شَ دِ شّمّ ثٍدَهٍلِ.»"},{"book":"كْنتِ تِقٍ","chapter":"34","verse":"29","text":"عَلَتَلَ نٍيٍ نَن سُفَندِ كَنَان بْشِ عِتَشُنقٍ رَ عِسِرَيِلَكَيٍ مَ."}]}