{"data":[{"book":"2 Timote","chapter":"2","verse":"1","text":"Diawu ngeyo muanꞌama, bika wukikindisa mu nlemvo wowo widi mu Klisto Yesu."},{"book":"2 Timote","chapter":"2","verse":"2","text":"Mambu momo wuwa kuidi minu va meso ma bambangi bawombo, longa mawu kuidi batu bakuikama bobo babeki bu kumalongila kuidi batu bankaka."},{"book":"2 Timote","chapter":"2","verse":"3","text":"Bika wumona ziaku ziphasi banga disodi dimboti di Yesu Klisto."},{"book":"2 Timote","chapter":"2","verse":"4","text":"Bila kuisi ko mutu wunkuendanga ku mvita wumbelanga mayindu mu bima bi luzingu lualu mu diambu kamonisa khini mutu wowo wunsonika."},{"book":"2 Timote","chapter":"2","verse":"5","text":"Bobuawu, mutu wunsalanga zitsaka (bipa) kalendi vuiku budu ki ndungunu ko enati kakadi nuana boso buididi mina."},{"book":"2 Timote","chapter":"2","verse":"6","text":"Nkuni zitsola kafueti tuama sala theti tuamina katambula mimbutu."},{"book":"2 Timote","chapter":"2","verse":"7","text":"Sudika bumboti mambu mama thubidi bila niandi veka Pfumu wela kuvana diela mu mambu moso."},{"book":"2 Timote","chapter":"2","verse":"8","text":"Tebukilanga Yesu Klisto moyo, wutotukila mu nkuna Davidi, wufuluka mu bafua boso buididi Nsamu wumboti wundieti longa."},{"book":"2 Timote","chapter":"2","verse":"9","text":"Bila mu diambu di Nsamu wumboti beni wawu ndilembo monina ziphasi ayi ndididi wukangama banga mvangi mambimbi. Muaki mambu ma Nzambi masi makangama ko."},{"book":"2 Timote","chapter":"2","verse":"10","text":"Diawu ndilembo kangila ntima mu diambu di batu bobo basobolo muingi bawu mamvawu batambula phulusu yidi mu Yesu Klisto va kimosi ayi nkembo wu kawumani."},{"book":"2 Timote","chapter":"2","verse":"11","text":"Mambu mama madi ma kuikama :"},{"book":"2 Timote","chapter":"2","verse":"12","text":"Enati tumvibidila"},{"book":"2 Timote","chapter":"2","verse":"13","text":"Enati tuisi ko bakuikama,"},{"book":"2 Timote","chapter":"2","verse":"14","text":"Tebula batu moyo mu mambu momo ; wuba lubula va meso ma Nzambi ti babika ziphaka mu mambu ma phamba makambulu mfunu. Vayi mannatanga ku mbivusu batu bobo banwanga mawu."},{"book":"2 Timote","chapter":"2","verse":"15","text":"Nuana mu monika va meso ma Nzambi banga mutu wufuana, banga kisadi kikambu mona tsoni ; kinlonga mu busonga mambu ma kiedika."},{"book":"2 Timote","chapter":"2","verse":"16","text":"Tina ziphaka zi mambu ma phamba ayi makambu dedakana ayi minu bila batu bobo bantubanga mawu beti luta kuendanga mu zithangu zioso ku kambu kinzikanga mambu ma Nzambi"},{"book":"2 Timote","chapter":"2","verse":"17","text":"ayi mambu mawu madi banga phuta yindianga nsuni wu nitu. Mu bawu muidi Imene ayi Filete."},{"book":"2 Timote","chapter":"2","verse":"18","text":"Bawu bamana vengama mu kiedika bu beti tubanga ti mfulukulu yimana vioka thama ; balembo zimbisa minu ki batu bankaka."},{"book":"2 Timote","chapter":"2","verse":"19","text":"Muaki fundasio yi ngolo yi Nzambi yidi kaka yitelama ayi yibeki ayi dimbu kiaki : “Pfumu zebi batu bandi, ayi woso mutu weti tangunanga dizina di Pfumu, bika katina mambu mambimbi.”"},{"book":"2 Timote","chapter":"2","verse":"20","text":"Bika sia ti mimvungu mivangulu mu nolo ayi mu palata, ziawu kaka mimmonikanga mu nzo yinneni vayi muidi ayi miomi mivangulu mu minti ayi mu tuma. Miomi mivangulu mu nolo ayi mu palata midi mi luzitu bosi miomi mivangulu mu minti ayi mu tuma miawu minsadulungu kadika lumbu."},{"book":"2 Timote","chapter":"2","verse":"21","text":"Enati mutu wukikebidi wuvedila mu kambu vanga mambu mama, buna niandi wela kituka mvungu wu luzitu, wunlongo, widi mfunu kuidi vuidi wawu ; wawu widi wukubama mu diambu di mavanga moso mambote."},{"book":"2 Timote","chapter":"2","verse":"22","text":"Tina zinzinunu zi bumuana vayi tomba busonga, minu, luzolo, ndemama va kimosi ayi batu bobo bansambilanga Pfumu mu ntima wuvedila."},{"book":"2 Timote","chapter":"2","verse":"23","text":"Tina biuvu bi buvungisi, ayi bikambulu mfunu bila bizabikini ti biawu bieti totula ziphaka."},{"book":"2 Timote","chapter":"2","verse":"24","text":"Bila kisadi ki Pfumu kasi fuana findananga ziphaka ko vayi kafueti ba mutu wulembama kuidi batu boso, mutu widi diela mu longa ayi mu zebi vibidila."},{"book":"2 Timote","chapter":"2","verse":"25","text":"Kafueti teminanga mu malembi batu bobo bankakidilanga bila nani zebi mananga Nzambi lenda kuba vana diela di baludila mavanga ayi tula ku nzayilu yi mambu ma kiedika ;"},{"book":"2 Timote","chapter":"2","verse":"26","text":"ayi diela diawu divutukisa mu diambu babaka busionukina mu mintambu mi Satana, wuba kanga mu kuba kuika mu diambu bavanga luzolo luandi."}]}