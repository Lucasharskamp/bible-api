{"data":[{"book":"Sona","chapter":"4","verse":"1","text":"Nge i Jona hateve u havuhevu me nge mo mero."},{"book":"Sona","chapter":"4","verse":"2","text":"Nge mo tataro lawe Huqe, “?O Huqe nge ngaha hi nau vevea tavohe namo tino tau lo tanongu? Giniehi neu nau veie tomue vena nain toa nain vano Tasis. Huri nau ilo huri vena nigo a Huqe Mauri gu vaigarea lawe na nomu tavului vuro, me gu hahagavi, gom mero rorongo, nge a nom vaigarea u lawua liu, siu nigo goi vei lei vena goi dori na domimu vena goi mese arahi na tangaloi."},{"book":"Sona","chapter":"4","verse":"3","text":"Siu Huqe, gon lai vohogi na nongu mwasoana deni eu, u garea huri vena nan mate denie hi ve nain toga mwaso.”"},{"book":"Sona","chapter":"4","verse":"4","text":"Siu, i Huqe mo veve vena, “?U garea huri vena goin mero?”"},{"book":"Sona","chapter":"4","verse":"5","text":"Jona mo mwalua me mo toga lo ute suvohi na matenaho mo kalo dena vanue renge. Ngeie mo vai na nona siusiu, me mo toga lolo vavagi me mo leo huri vena havagi vin veiana lawe na vanue renge."},{"book":"Sona","chapter":"4","verse":"6","text":"Me i Huqe Gogona mo veve vena, nain rivu na kasrael siu vin meuri vin hage lo ului Jona vin mamalu goro na qwatune, ngeie na mese romasi, nge na rongareagi na kasrael hi mena havusie."},{"book":"Sona","chapter":"4","verse":"7","text":"Nge i Huqe Mauri u hora na nuve lolo robongi a nuve hinge u geni na kasrael hi mo goru."},{"book":"Sona","chapter":"4","verse":"8","text":"Siu tavohe a matenaho mo kalo, i Huqe Mauri mo hora na langi mwamwavi mo vumai lo matenaho kalo, mo aho talo qatui Jona vava a nago dodo mo vaie. Me ngeie mo hui Huqe Mauri, huri na nona mwasoana vena ngeie na mate, “U garea denie hinge ve nan toga mwaso.”"},{"book":"Sona","chapter":"4","verse":"9","text":"Siu i Huqe Mauri mo veve lawe Jona vena, “?U garea huri vena nigo goin mero huri na kasrael hi?” Me ngeie mo veve vena, “Io, u garea ve neu nan mate.”"},{"book":"Sona","chapter":"4","verse":"10","text":"I Huqe mo veve, “Nigo gom romasi huri na kasrael hinge nigo hateve gu veie vena mauri na lawoa. Nge u meuri lolo bongi siu mo mate lolo bongi."},{"book":"Sona","chapter":"4","verse":"11","text":"?Siu neu nain mese romasi huri na vanue lawoa Niniva ngehi? A tangaloigi rau sao liue na teri vatugi vudolue avigi ngavulu geirue. I ngere rau haroe huri ve a limara matue ngehi logo, a mawiri ngehi logo. Siu a kankarue u sao vage.”"}]}