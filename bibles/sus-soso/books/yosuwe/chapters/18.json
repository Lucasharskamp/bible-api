{"data":[{"book":"Yosuwe","chapter":"18","verse":"1","text":"Isirayila ɲama to gɛ nɔde bɔxi ra, e naxa e malan Silo, e Ala xa hɔrɔmɔlingira ti naa."},{"book":"Yosuwe","chapter":"18","verse":"2","text":"Isirayila bɔnsɔɛ solofere nu na na tɛmui, naxee mu nu e gbe kɛ sɔtɔxi sinden."},{"book":"Yosuwe","chapter":"18","verse":"3","text":"Yosuwe naxa a fala Isirayilakae bɛ, «Wo dɔxɔxi be munfe ra? Munfe ra wo mu sigama wo xa bɔxi tongode wo benbae Marigi Alatala naxan fi wo ma?"},{"book":"Yosuwe","chapter":"18","verse":"4","text":"Yakɔsi wo xa mixi saxan sugandi bɔnsɔɛ birin ya ma. N xa e xɛɛ, e xa e bɔnsɔɛ xa bɔxi birin mato, e fa sa na dɛntɛgɛ n bɛ."},{"book":"Yosuwe","chapter":"18","verse":"5","text":"Na bɔxi xa itaxun dɔxɔ solofere ra. Yuda bɔnsɔɛ xa lu na bɔxi yirefanyi ma, Yusufu bɔnsɔɛ fan xa lu na bɔxi kɔɔla ma."},{"book":"Yosuwe","chapter":"18","verse":"6","text":"Wo na gɛ na bɔxi itaxunxi dɔxɔ solofere masende n bɛ, n fama natɛ tongode won Marigi Alatala xa mali saabui ra, alako nee xa itaxun wo ma."},{"book":"Yosuwe","chapter":"18","verse":"7","text":"Kɔnɔ Lewi bɔnsɔɛ mu bɔxi yo sɔtɔma, barima e gbe kɛ findi sɛrɛxɛdubɛɲa nan na Alatala bɛ. Gadi, Ruben, a nun Manasi bɔnsɔɛ sɛɛti singe ɲan bara e gbe sɔtɔ Yurudɛn xure kiri ma sogetede biri ra alɔ Annabi Munsa a fi e ma ki naxɛ.»"},{"book":"Yosuwe","chapter":"18","verse":"8","text":"Na kui na xɛmɛe naxa siga. Yosuwe nu bara e yamari, «Wo siga, wo bɔxi iɲɛrɛ. Wo xa a mato a na ki naxɛ. Na xanbi wo xa fa be Silo, n xa natɛ tongo won Marigi Alatala xa mali saabui ra, won na bɔxi itaxunma wo ma ki naxɛ.»"},{"book":"Yosuwe","chapter":"18","verse":"9","text":"Na xɛmɛe naxa siga bɔxi matode. E taa naxee to na yire solofere kui, e naxa nee birin xilie sɛbɛ, e fa a ra Yosuwe xɔn Silo yonkinde kui."},{"book":"Yosuwe","chapter":"18","verse":"10","text":"Yosuwe naxa natɛ tongo Silo Alatala xa mali saabui ra. A naxa na bɔxi birin itaxun Isirayila bɔnsɔɛe ma."},{"book":"Yosuwe","chapter":"18","verse":"11","text":"Bunyamin bɔnsɔɛ xabilɛe birin naxa e gbe sɔtɔ Yuda bɔnsɔɛ gbe nun Yusufu xa die gbe tagi Alatala xa maragiri saabui ra."},{"book":"Yosuwe","chapter":"18","verse":"12","text":"E xa naaninyi kɔɔla ma fɔlɔ Yurudɛn xure nan ma, a dangi Yeriko ra kɔɔla biri ra, a te geya ma sogegorode biri ra han a Beti Aweni gbengberenyi li."},{"book":"Yosuwe","chapter":"18","verse":"13","text":"A keli mɛnni, a dangi Lusi ra, naxan man xili Beteli, yirefanyi biri ra. A goro han Ataroti Adari, a te geya fari, naxan na Beti Xoron Labe yirefanyi ma."},{"book":"Yosuwe","chapter":"18","verse":"14","text":"Na naaninyi naxa goro na geya fari a siga baa sɛɛti xɔn ma sigafe ra Kiriyati Bali, naxan man xili Kiriyati Yeyarimi. Na taa findi Yuda xa die nan gbe ra. Naaninyi nan na ki naxan na sogegorode."},{"book":"Yosuwe","chapter":"18","verse":"15","text":"Naxan na yirefanyi ma, a fɔlɔ Kiriyati Yeyarimi nɛ, a siga sogegorode biri ra han a Nefetowa dulonyi li."},{"book":"Yosuwe","chapter":"18","verse":"16","text":"Na naaninyi naxa goro mɛnni, a siga han Ben Hinoma geya bunyi ra, Refakae xa gulunba kui kɔɔla mabiri. A keli mɛnni, a goro Ben Hinoma geya bunyi ra, Yebusukae fɛ ma. A yirefanyi ma, a siga han En Rogeli."},{"book":"Yosuwe","chapter":"18","verse":"17","text":"Na naaninyi sigaxi En Semesi kɔɔla biri ra, a siga Geliloti, naxan na Adumimi geya ya ra. A goro han Ruben xa di Bohan xa fanye ma."},{"book":"Yosuwe","chapter":"18","verse":"18","text":"A dangi geya ra kɔɔla biri ra, geya naxan na Yurudɛn gulunba ya tagi. A goro Yurudɛn gulunba kui,"},{"book":"Yosuwe","chapter":"18","verse":"19","text":"a dangi Beti Xogala ra, kɔɔla biri ra. Na yirefanyi naaninyi danxi Yurudɛn xure sode nan ma Fɔxɛ Baa xun."},{"book":"Yosuwe","chapter":"18","verse":"20","text":"Yurudɛn xure findixi Bunyamin xabilɛe xa bɔxi naaninyi nan na sogetede biri ra. Bunyamin bɔnsɔɛ xa naaninyi birin nan na ki."},{"book":"Yosuwe","chapter":"18","verse":"21","text":"Taa naxee fi Bunyamin bɔnsɔɛ xabilɛe ma, nee nan ya: Yeriko, Beti Xogala, Emeki Kesisi,"},{"book":"Yosuwe","chapter":"18","verse":"22","text":"Beti Araba, Sɛmarayima, Beteli,"},{"book":"Yosuwe","chapter":"18","verse":"23","text":"Awimi, Para, Ofara,"},{"book":"Yosuwe","chapter":"18","verse":"24","text":"Kefarahamoni, Ofini, nun Geba. Na birin lanxi taa fu nun firin nan ma, a nun e daaxae."},{"book":"Yosuwe","chapter":"18","verse":"25","text":"Gabayon, Ramati, Beeroti,"},{"book":"Yosuwe","chapter":"18","verse":"26","text":"Misipa, Kefira, Mosa,"},{"book":"Yosuwe","chapter":"18","verse":"27","text":"Rekemi, Yiripeeli, Tarala,"},{"book":"Yosuwe","chapter":"18","verse":"28","text":"Sela, Elefi, Yebusu naxan man xili Darisalamu, Gibiya, a nun Kiriyati Yeyarimi lanxi taa fu nun naani nan ma a nun e daaxae. Bunyamin bɔnsɔɛ xabilɛe kɛ nan na ki."}]}