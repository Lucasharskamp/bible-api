{"data":[{"book":"Johani","chapter":"2","verse":"1","text":"Pazuva rechitatu muchato wakaitwa paKana yomuGarirea. Mai vaJesu vaivapo,"},{"book":"Johani","chapter":"2","verse":"2","text":"uye Jesu navadzidzi vake vakanga vakokwawo kumuchato uyu."},{"book":"Johani","chapter":"2","verse":"3","text":"Waini yakati yapera, mai vaJesu vakati kwaari, “Havachina waini.”"},{"book":"Johani","chapter":"2","verse":"4","text":"Jesu akapindura akati, “Nhai mai, munondipinzireiko mune izvi? Nguva yangu haisati yakwana.”"},{"book":"Johani","chapter":"2","verse":"5","text":"Mai vake vakati kuvaranda, “Itai zvose zvaanokuudzai.”"},{"book":"Johani","chapter":"2","verse":"6","text":"Pakare ipapo pakanga pane makate amabwe matanhatu, anoshandiswa navaJudha patsika dzavo dzokushamba, rimwe nerimwe raizara namarita ari pakati pamakumi mapfumbamwe nezana namakumi mana."},{"book":"Johani","chapter":"2","verse":"7","text":"Jesu akati kuvaranda, “Zadzai makate nemvura.” Saka vakaazadza kusvikira pamuromo."},{"book":"Johani","chapter":"2","verse":"8","text":"Ipapo akati kwavari, “Chicherai imwe zvino mugoipa kumukuru womutambo.”"},{"book":"Johani","chapter":"2","verse":"9","text":"Uye mukuru womutambo akaravira mvura yakanga yashandurwa ikava waini. Haana kuziva kwayakanga yabva, kunyange zvazvo varanda vakanga vachera mvura vaiziva havo. Ipapo akadana chikomba parutivi"},{"book":"Johani","chapter":"2","verse":"10","text":"akati, “Munhu wose anotanga kubudisa waini inonaka chose, zvino shure kwokunge vanhu vakakokwa vanwa zvakanyanyisa, ipapo anozobudisa isinganaki; asi iwe wachengeta yakaisvonaka kusvikira zvino.”"},{"book":"Johani","chapter":"2","verse":"11","text":"Jesu akaita chiratidzo ichi chokutanga paKana yomuGarirea. Nokudaro akaratidza kubwinya kwake, uye vadzidzi vake vakatenda kwaari."},{"book":"Johani","chapter":"2","verse":"12","text":"Shure kwaizvozvo akaburuka akaenda kuKapenaume namai vake, navanunʼuna vake uye navadzidzi vake. Vakagara ikoko kwamazuva mashoma."},{"book":"Johani","chapter":"2","verse":"13","text":"Pasika yavaJudha yakati yava pedyo, Jesu akakwira kuJerusarema."},{"book":"Johani","chapter":"2","verse":"14","text":"Muzvivanze zvetemberi akawana vanhu vachitengesa mombe, makwai nenjiva, uye vamwe vakanga vagere patafura vachitsinhana mari."},{"book":"Johani","chapter":"2","verse":"15","text":"Saka akaruka tyava yerwodzi, akadzinga vose kubva panzvimbo yetemberi, zvose makwai nemombe; akarasa kwose kwose mari yavakanga vachitsinhana, uye akapidigura tafura dzavo."},{"book":"Johani","chapter":"2","verse":"16","text":"Akati kuna avo vakanga vachitengesa njiva, “Budisai zvinhu izvi muno! Hamufaniri kushandura imba yababa vangu muchiita musika wokutengeserana!”"},{"book":"Johani","chapter":"2","verse":"17","text":"Vadzidzi vake vakarangarira kuti kwakanyorwa kuchinzi, “Kushingairira imba yenyu kuchandipedza.”"},{"book":"Johani","chapter":"2","verse":"18","text":"Ipapo vaJudha vakati kwaari, “Ungatipa chiratidzo chipi chingatiradza pachena kuti unoita zvinhu izvi zvose nesimba ripi?”"},{"book":"Johani","chapter":"2","verse":"19","text":"Jesu akavapindura akati, “Paradzai temberi iyi, uye ini ndichaivakazve mumazuva matatu.”"},{"book":"Johani","chapter":"2","verse":"20","text":"VaJudha vakapindura vakati, “Zvakatora makore makumi mana namatanhatu kuti temberi iyi ivakwe, uye iwe uchaimutsa mumazuva matatu?”"},{"book":"Johani","chapter":"2","verse":"21","text":"Asi temberi yaaireva waiva muviri wake."},{"book":"Johani","chapter":"2","verse":"22","text":"Shure kwokumuka kwake kubva kuvakafa, vadzidzi vake vakarangarira zvaakanga ambotaura. Ipapo vakatenda Magwaro namashoko akanga ataurwa naJesu."},{"book":"Johani","chapter":"2","verse":"23","text":"Zvino paakanga ari muJerusarema paMutambo wePasika, vanhu vazhinji vakaona zviratidzo zvaakanga achiita vakatenda muzita rake."},{"book":"Johani","chapter":"2","verse":"24","text":"Asi Jesu haana kuvimba navo, nokuti aiziva vanhu vose."},{"book":"Johani","chapter":"2","verse":"25","text":"Akanga asingatsvaki uchapupu hwomunhu pamusoro pomunhu nokuti akanga achiziva zvakanga zviri mumunhu."}]}