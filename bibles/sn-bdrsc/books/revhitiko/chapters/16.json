{"data":[{"book":"Revhitiko","chapter":"16","verse":"1","text":"Jehovha akataura naMozisi mushure mokufa kwavanakomana vaAroni vaviri avo vakafa pavakaswedera kuna Jehovha."},{"book":"Revhitiko","chapter":"16","verse":"2","text":"Jehovha akati kuna Mozisi, “Udza mukoma wako Aroni kuti asangopinda paanodira muNzvimbo Tsvene-tsvene kuseri kwechidzitiro pamberi pechigaro chenyasha paareka, nokuti angangofa, nokuti ndinozviratidza mugore pamusoro pechigaro chenyasha."},{"book":"Revhitiko","chapter":"16","verse":"3","text":"“Aya ndiwo mapindiro anofanira kuita Aroni munzvimbo tsvene: apinde nehando diki yechipiriso chechivi uye negondobwe rechipiriso chinopiswa."},{"book":"Revhitiko","chapter":"16","verse":"4","text":"Anofanira kupfeka nguo tsvene yomucheka, nguo dzomukati dzomucheka pamuviri wake; anofanira kusunga bhanhire romucheka muchiuno chake agopfeka nguwani yomucheka. Idzi ndidzo nguo tsvene, saka anofanira kushamba nemvura asati adzipfeka."},{"book":"Revhitiko","chapter":"16","verse":"5","text":"Kubva kuungano yavaIsraeri anofanira kutora nhongo mbiri dzechipiriso chechivi uye negondobwe rechipiriso chinopiswa."},{"book":"Revhitiko","chapter":"16","verse":"6","text":"“Aroni anofanira kupa hando yechipiriso chechivi chake kuti azviyananisire iye nemhuri yake."},{"book":"Revhitiko","chapter":"16","verse":"7","text":"Ipapo anofanira kutora mbudzi mbiri agouya nadzo pamberi paJehovha pamusuo weTende Rokusangana."},{"book":"Revhitiko","chapter":"16","verse":"8","text":"Anofanira kukanda mijenya pambudzi mbiri idzi, mumwe mujenya waJehovha nomumwe wembudzi yokutakudzwa."},{"book":"Revhitiko","chapter":"16","verse":"9","text":"Aroni anofanira kuuya nembudzi yakabatwa nomujenya waJehovha agoibayira sechipiriso chechivi."},{"book":"Revhitiko","chapter":"16","verse":"10","text":"Asi mbudzi inosarudzwa nomujenya sembudzi yokutakudzwa ichauyiswa iri mhenyu pamberi paJehovha igoshandiswa pakuyananisira, icharegedzwa ichienda kurenje sembudzi yokutakudzwa."},{"book":"Revhitiko","chapter":"16","verse":"11","text":"“Aroni anofanira kuuya nehando yake yechipiriso chake chechivi, kuti azviyananisire iye nemhuri yake, uye anofanira kubaya hando yechipiriso chake chechivi."},{"book":"Revhitiko","chapter":"16","verse":"12","text":"Anofanira kutora hadyana yakazara namazimbe ari kubvira kubva paaritari pamberi paJehovha nezvanza zviviri zvezvinonhuhwira zvakatsetseka agoenda nazvo seri kwechidzitiro."},{"book":"Revhitiko","chapter":"16","verse":"13","text":"Anofanira kuisa zvinonhuhwira pamusoro pomoto pamberi paJehovha, uye utsi hwezvinonhuhwira huchafukidza chigaro chenyasha pamusoro peChipupuriro, kuti asafa."},{"book":"Revhitiko","chapter":"16","verse":"14","text":"Anofanira kutora rimwe ropa rehando uye nomunwe wake agorisasa pamberi pechigaro chenyasha."},{"book":"Revhitiko","chapter":"16","verse":"15","text":"“Ipapo anofanira kubaya mbudzi yechipiriso chechivi chavanhu agotora agoenda neropa racho seri kwechidzitiro agoita naro sezvaakaita neropa rehando. Acharisasa pachigaro chenyasha napamberi pacho."},{"book":"Revhitiko","chapter":"16","verse":"16","text":"Nenzira iyi achayananisira Nzvimbo Tsvene-tsvene nokuda kwokudarika uye nokumukira kwavaIsraeri, zvisinei kuti zvivi zvavo zvanga zviri zvipi. Anofanira kuitira Tende Rokusangana zvimwe chetezvo, iro riri pakati pavo, pakati pokusachena kwavo."},{"book":"Revhitiko","chapter":"16","verse":"17","text":"Hapana munhu anofanira kunge ari muTende Rokusangana panguva inopindwamo naAroni kunoyananisira muNzvimbo Tsvene-tsvene kusvikira abuda, azviyananisira iye nemhuri yake uye neungano yose yavaIsraeri."},{"book":"Revhitiko","chapter":"16","verse":"18","text":"“Ipapo achabuda oenda kuaritari iri pamberi paJehovha agoiyananisira. Achatora rimwe ropa rehando nerembudzi agoriisa panyanga dzose dzearitari."},{"book":"Revhitiko","chapter":"16","verse":"19","text":"Achasasa rimwe ropa racho pairi nomunwe wake kanomwe kuti aichenese uye aitsaure kubva pakusachena kwavaIsraeri."},{"book":"Revhitiko","chapter":"16","verse":"20","text":"“Kana Aroni apedza kuyananisira Nzvimbo Tsvene-tsvene, Tende Rokusangana nearitari, achauya nembudzi mhenyu."},{"book":"Revhitiko","chapter":"16","verse":"21","text":"Anofanira kuisa maoko ake ose pamusoro wembudzi mhenyu agoreurura pamusoro payo kuipa nokumukira kwose kwavaIsraeri, zvivi zvavo zvose agozviisa pamusoro pembudzi. Acharega mbudzi ichienda kurenje nomunhu anenge apiwa basa iroro."},{"book":"Revhitiko","chapter":"16","verse":"22","text":"Mbudzi iyi ichatakura pairi zvivi zvavo zvose kunzvimbo isina vanhu, uye munhu uyu achairegedzera murenje."},{"book":"Revhitiko","chapter":"16","verse":"23","text":"“Ipapo Aroni achapinda muTende Rokusangana agobvisa nguo dzomucheka dzaapfeka asati apinda muNzvimbo Tsvene-tsvene uye achadzisiya imomo."},{"book":"Revhitiko","chapter":"16","verse":"24","text":"Achashamba nemvura munzvimbo tsvene agopfeka nguo dzake dzamazuva ose. Ipapo achabuda agobayira chipiriso chake chinopiswa nechipiriso chinopiswa chavanhu, agozviyananisira iye navanhu."},{"book":"Revhitiko","chapter":"16","verse":"25","text":"Achapisawo mafuta echipiriso chechivi paaritari."},{"book":"Revhitiko","chapter":"16","verse":"26","text":"“Murume achandoregedzera mbudzi yokutakudzwa, anofanira kusuka nguo dzake agoshamba nemvura; mushure maizvozvo agozopinda mumusasa."},{"book":"Revhitiko","chapter":"16","verse":"27","text":"Hando yechipiriso chezvivi nembudzi yechipiriso chezvivi, zvine ropa rinenge rauyiswa muNzvimbo Tsvene-tsvene kuti zviyananisire, zvinofanira kuendeswa kunze kwomusasa, matehwe acho, nyama namazvizvi zvinofanira kupiswa."},{"book":"Revhitiko","chapter":"16","verse":"28","text":"Munhu anozvipisa anofanira kusuka nguo dzake agoshamba nemvura mushure maizvozvo agozopinda mumusasa."},{"book":"Revhitiko","chapter":"16","verse":"29","text":"“Uyu unofanira kuva mutemo unogara nokusingaperi kwamuri: Pazuva regumi romwedzi wechinomwe munofanira kutsanya musingaiti kana basa, chingava chizvarwa chenyu kana mutorwa agere pakati penyu,"},{"book":"Revhitiko","chapter":"16","verse":"30","text":"nokuti pazuva iri muchayananisirwa, kuti mucheneswe. Ipapo, pamberi paJehovha muchava vakachena pazvivi zvenyu zvose."},{"book":"Revhitiko","chapter":"16","verse":"31","text":"Isabata rokuzorora, uye munofanira kuzvinyima; uyu murayiro unogara nokusingaperi."},{"book":"Revhitiko","chapter":"16","verse":"32","text":"Muprista akazodzwa nokugadzwa kuti atevere baba vake somuprista mukuru anofanira kuyananisira. Anofanira kupfeka nguo dzomucheka, nguo tsvene"},{"book":"Revhitiko","chapter":"16","verse":"33","text":"agoyananisira Nzvimbo Tsvene-tsvene neTende Rokusangana, nearitari uye navaprista navamwe vanhu vose veungano."},{"book":"Revhitiko","chapter":"16","verse":"34","text":"“Uyu unofanira kuva murayiro unogara nokusingaperi kwamuri: Kuyananisira uku kunofanira kuitwa kamwe chete pagore, nokuda kwezvivi zvose zvavaIsraeri.”"}]}