{"data":[{"book":"2 Ŵasesalonike","chapter":"2","verse":"1","text":"Achalongo achinjangu ŵakunonyelwa, aji jili ngani ja kwika kwa Ambuje ŵetu Che Yesu Kilisito ni kusongangana kwetu pamo paujo pao. Kwayele tukunchondelela nnope,"},{"book":"2 Ŵasesalonike","chapter":"2","verse":"2","text":"kasimpweleswa chitema namuno unantojimye utenga, namose ni liloŵe, namose ni chikalata chachikuganichikwa kuti chityochele kukwetu, chachikusala kuti lyuŵa lya kuuja kwa Ambuje limasile kwika."},{"book":"2 Ŵasesalonike","chapter":"2","verse":"3","text":"Nkakunda kulambuchikwa ni mundu jwalijose kwa litala lyalili lyose. Pakuŵa lyuŵa lyo ngaliika mpaka uiche kaje utindiganyo wekulungwa ni Jwachigongomalo awoneche, mundu jo mbesi jakwe jili kujonangwa tikitiki pa mooto wangali mbesi."},{"book":"2 Ŵasesalonike","chapter":"2","verse":"4","text":"Jwelejo akulikwesya pachanya pa kila chindu chakuchiŵilanga ŵandu kuti achiminungu pane kuchipopelela. Kwayele chajinjile mu Nyuumba ja Akunnungu ni kutama mwelemo achiliŵilangaga nsyene kuti ali Akunnungu."},{"book":"2 Ŵasesalonike","chapter":"2","verse":"5","text":"Ana ngankukumbuchila kuti panaliji pamo ni ŵanyamwe nansalile indu yose yi?"},{"book":"2 Ŵasesalonike","chapter":"2","verse":"6","text":"Nambo kwana chindu chachikulekasya kopochela yeleyo sambano, ni ŵanyamwe nkuchimanyilila chelecho. Kwayele lyuŵa pachiliiche Jwachigongomalo chawoneche pa katema kambone."},{"book":"2 Ŵasesalonike","chapter":"2","verse":"7","text":"Pakuŵa machili gagasisiche ga chigongomalo cho gakupanganya masengo, nambo Jwachigongomalo jula yaani Shetani ngawoneka kose mpaka jwele jwakunlekasya jo pachatyosyekwe."},{"book":"2 Ŵasesalonike","chapter":"2","verse":"8","text":"Pelepo ni pachakopochele Mundu Jwachigongomalo, nambo Ambuje Che Yesu pachaiche chambulaje kwa mbumu ja pakang'wa pao ni kunjonanga kwa ung'alime wa ukulu pachaiche."},{"book":"2 Ŵasesalonike","chapter":"2","verse":"9","text":"Mundu Jwachigongomalo chachiika ni machili ga Shetani ni kutendekanya imanyisyo yaili yose ni yakusimonjeka ya unami,"},{"book":"2 Ŵasesalonike","chapter":"2","verse":"10","text":"ni kutumia chigongomalo chachili chose kwalambusya wose ŵakusochela. Ŵanyawo chasochele ligongo nganaunonyela usyene kuti akulupuswe."},{"book":"2 Ŵasesalonike","chapter":"2","verse":"11","text":"Kwa ligongo lyo Akunnungu ŵapelechele machili ga kusoyasya kuti aukulupilile unami."},{"book":"2 Ŵasesalonike","chapter":"2","verse":"12","text":"Kwayele ŵandu wose uŵakanile kuukulupilila usyene nambo akusisangalalila sambi, chalamulikwe."},{"book":"2 Ŵasesalonike","chapter":"2","verse":"13","text":"Nambo ikutuŵajila kwatogolela Akunnungu moŵa gose kwa ligongo lyenu, achalongo ŵankunonyelwa ni Ambuje, pakuŵa Akunnungu ansagwile ŵanyamwe chitandile kundanda kuti nkulupuswe kwa machili ga Mbumu jwa Akunnungu kuti ntendekwe ŵandu ŵao ŵaswela kwa chikulupi chenu mu usyene."},{"book":"2 Ŵasesalonike","chapter":"2","verse":"14","text":"Akunnungu annaliche mwanya kwa litala lya Ngani Jambone jitwalalichile uwe kuti mpochele liuto lya ukulu wa Ambuje ŵetu Che Yesu Kilisito."},{"book":"2 Ŵasesalonike","chapter":"2","verse":"15","text":"Nipele, achalongo achinjetu, njimeje chilimbile ni kukamulisya majiganyo gamwalijiganyisye kukwetu kwa ulalichile wetu pane chikalata chitwannembele."},{"book":"2 Ŵasesalonike","chapter":"2","verse":"16","text":"Tukwaŵenda asyene Ambuje ŵetu Che Yesu Kilisito ni Akunnungu Atati ŵetu juŵatunonyele ni kwa umbone wao, ŵatupele utulasyo wa moŵa gose pangali mbesi ni chilolelo chambone,"},{"book":"2 Ŵasesalonike","chapter":"2","verse":"17","text":"ajitusye mitima jenu ni kunlimbisya mmasengo ni kuŵecheta gambone."}]}