{"data":[{"book":"2 Солунян","chapter":"3","verse":"1","text":"І наостанок, брати, моліться за нас, щоб Слово Господнє швидко поширювалось і славилось, як і у вас."},{"book":"2 Солунян","chapter":"3","verse":"2","text":"Моліться, щоб ми були врятовані від негідних і лихих людей, бо не всі мають віру."},{"book":"2 Солунян","chapter":"3","verse":"3","text":"Але Господь вірний, і Він зміцнить вас і захистить від злого."},{"book":"2 Солунян","chapter":"3","verse":"4","text":"Ми впевнені в Господі, що ви виконуєте й будете виконувати все, що ми наказуємо вам."},{"book":"2 Солунян","chapter":"3","verse":"5","text":"Нехай Господь направить ваші серця до Божої любові та Христової терпеливості."},{"book":"2 Солунян","chapter":"3","verse":"6","text":"Заповідаємо вам, брати, в ім’я Господа нашого Ісуса Христа, уникати всякого брата, який лінується й не живе згідно з настановами, які ви отримали від нас."},{"book":"2 Солунян","chapter":"3","verse":"7","text":"Ви ж самі знаєте, як треба наслідувати наш приклад. Бо ми не були лінивими, коли були з вами,"},{"book":"2 Солунян","chapter":"3","verse":"8","text":"ми ні в кого не їли хліба даром, а тяжко працювали вдень і вночі, щоб не обтяжувати нікого з вас."},{"book":"2 Солунян","chapter":"3","verse":"9","text":"Ми зробили це не тому, що не маємо права на таку допомогу, а для того, щоб дати приклад, гідний наслідування."},{"book":"2 Солунян","chapter":"3","verse":"10","text":"Бо коли ми були з вами, то заповідали вам: «Хто не хоче працювати, хай не їсть»."},{"book":"2 Солунян","chapter":"3","verse":"11","text":"Однак ми чуємо, що деякі з вас ледарюють, нічого не роблять, а лише втручаються в справи інших."},{"book":"2 Солунян","chapter":"3","verse":"12","text":"Таким ми наказуємо й закликаємо їх у Господі Ісусі Христі, щоб вони спокійно працювали й заробляли собі на хліб."},{"book":"2 Солунян","chapter":"3","verse":"13","text":"А ви, брати, не втомлюйтесь робити добро."},{"book":"2 Солунян","chapter":"3","verse":"14","text":"Якщо хтось не дотримується наших настанов3:14 Або: слів., які ми даємо в цьому листі, не спілкуйтеся з ним, щоб йому було соромно."},{"book":"2 Солунян","chapter":"3","verse":"15","text":"Але не вважайте його ворогом, а застерігайте, як брата."},{"book":"2 Солунян","chapter":"3","verse":"16","text":"Тепер Сам Господь миру нехай дасть вам мир завжди й в усьому. Нехай Господь буде з усіма вами."},{"book":"2 Солунян","chapter":"3","verse":"17","text":"Привітання написане моєю, Павловою, рукою. Це є знаком у всіх моїх листах. Так я пишу."},{"book":"2 Солунян","chapter":"3","verse":"18","text":"Благодать Господа нашого Ісуса Христа нехай буде з усіма вами!"}]}