{"data":[{"book":"Židům","chapter":"9","verse":"1","text":"Pravá smlouva měla svatostánek a pravidla bohoslužby."},{"book":"Židům","chapter":"9","verse":"2","text":"Svatostánek měl podobu stanu, který byl oponou rozdělen na dvě části. Přední části se říkalo svatyně. Byl tam sedmiramenný svícen a stůl, na který bylo každou sobotu kladeno dvanáct chlebů."},{"book":"Židům","chapter":"9","verse":"3","text":"Za závěsem byla velesvatyně"},{"book":"Židům","chapter":"9","verse":"4","text":"Patřila k ní zlatá kadidelnice a zlatem kovaná truhla smlouvy, v ní byla zlatá nádoba s pokrmem, který Izraelci jedli na poušti, Áronův prut, kterým Bůh rozhodl o tom, kdo má vykonávat službu ve svatyni, a desky se zněním Desatera."},{"book":"Židům","chapter":"9","verse":"5","text":"Přikrývalo ji zlaté víko zvané slitovnice. Nad víkem držely stráž okřídlené bytosti nazvané cherubové."},{"book":"Židům","chapter":"9","verse":"6","text":"Do svatyně denně vcházeli kněží pověření bohoslužbou."},{"book":"Židům","chapter":"9","verse":"7","text":"Do velesvatyně směl vejít jenom jedenkrát za rok velekněz. Přinášel krev jako oběť za bezděčné přestupky svoje i lidu."},{"book":"Židům","chapter":"9","verse":"8","text":"Touto bohoslužbou Duch svatý naznačoval, že ještě nebyla otevřena cesta, která by vedla přímo k Bohu."},{"book":"Židům","chapter":"9","verse":"9-11","text":"Všechno, co se ve svatyni dělo, bylo předobrazem budoucnosti. Dary a oběti nestačily uklidnit svědomí těch, kteří je přinášeli. Zachovávání předpisů o pokrmech, nápojích a všelijakém obmývání zajišťovalo vnější spravedlnost do chvíle, než přišel nový velekněz Ježíš Kristus. Ten vešel do větší a dokonalejší svatyně, kterou nepostavili lidé."},{"book":"Židům","chapter":"9","verse":"12","text":"Místo krve kozlů a býků obětoval jednou provždy svou vlastní krev. Tak nám vydobyl věčné vykoupení."},{"book":"Židům","chapter":"9","verse":"13","text":"Krví kozlů a býků a ve vodě rozmíchaným popelem z jalovice skrápěl poskvrněné lidi a tak posvěcoval a očišťoval jejich těla."},{"book":"Židům","chapter":"9","verse":"14","text":"Krev bezúhonného Krista, který se obětoval Bohu, očišťuje naše svědomí od neužitečných skutků ke službě živému Bohu."},{"book":"Židům","chapter":"9","verse":"15","text":"Kristus zemřel a tak se stal prostředníkem nové smlouvy, která zajišťuje vykoupení ze všech přestupků spáchaných v době platnosti staré smlouvy uzavřené s Izraelem. Můžeme se tedy pevně chopit toho, co bylo slíbeno."},{"book":"Židům","chapter":"9","verse":"16-17","text":"Ano, k závěti musí přistoupit smrt odkazujícího. Teprve potom je neměnná. Nelze ji vykonat, pokud je živ."},{"book":"Židům","chapter":"9","verse":"18","text":"Proto bylo zapotřebí krve i při uzavírání prvé smlouvy."},{"book":"Židům","chapter":"9","verse":"19","text":"Když Mojžíš přečetl shromážděnému lidu všechna přikázání zákona, smíchal krev býků a kozlů s vodou, vzal rudou vlnu a větvičku yzopu a pokropil tou vodou knihu i shromáždění a řekl:"},{"book":"Židům","chapter":"9","verse":"20","text":"„Toto je krev smlouvy, kterou s vámi uzavřel Bůh.“"},{"book":"Židům","chapter":"9","verse":"21","text":"Podobně postříkal krví svatostánek a všechno bohoslužebné náčiní."},{"book":"Židům","chapter":"9","verse":"22","text":"Podle zákona je totiž téměř všechno očišťováno krví a bez prolití krve není odpuštění vin."},{"book":"Židům","chapter":"9","verse":"23","text":"Takovým způsobem se muselo očišťovat to, co nebeskou svatyni jen připomínalo. Nebeská svatyně však vyžaduje vzácnější oběť."},{"book":"Židům","chapter":"9","verse":"24","text":"Kristus vešel do pravé nebeské svatyně, aby nás v ní před Bohem zastupoval; nevstoupil do její pozemské napodobeniny vytvořené lidmi."},{"book":"Židům","chapter":"9","verse":"25","text":"Nepřinášel za nás svou oběť opakovaně, jako to každoročně dělával velekněz, který do svatyně vstupoval s krví cizí;"},{"book":"Židům","chapter":"9","verse":"26","text":"vždyť by za ta tisíciletí musel často trpět. Ale přišel nyní, aby jednou provždy svou obětí odčinil hřích."},{"book":"Židům","chapter":"9","verse":"27","text":"Člověk umírá jen jednou, a pak bude postaven před soud."},{"book":"Židům","chapter":"9","verse":"28","text":"Proto se i Kristus jednou obětoval a vzal na sebe hříchy mnohých. Podruhé se ukáže bez oběti za hříchy, aby zachránil ty, kteří ho očekávají."}]}