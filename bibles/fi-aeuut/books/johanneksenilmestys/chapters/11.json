{"data":[{"book":"Johanneksen ilmestys","chapter":"11","verse":"1","text":"Sain käteeni mittakepin. Minun käskettiin mitata sillä Jumalan temppeli ja alttari ja laskea, kuinka moni on palvelemassa Jumalaa."},{"book":"Johanneksen ilmestys","chapter":"11","verse":"2","text":"Ääni pyysi: »Älä mittaa ulkopihaa, sillä se on annettu pakanakansoille. Ne polkevat pyhää kaupunkia jalkoihinsa kolme ja puoli vuotta."},{"book":"Johanneksen ilmestys","chapter":"11","verse":"3","text":"Kaksi todistajaani saa vallan profetoida säkkipukuun pukeutuneina saman ajan.»"},{"book":"Johanneksen ilmestys","chapter":"11","verse":"4","text":"Nuo profeetat ovat ne kaksi öljypuuta11:4 Ks. Sak. 4:3,4,11. ja kaksi lampunjalkaa, jotka seisovat koko maailman Jumalan edessä."},{"book":"Johanneksen ilmestys","chapter":"11","verse":"5","text":"Profeettojen suusta lähtevät liekit surmaavat jokaisen, joka yrittää vahingoittaa heitä."},{"book":"Johanneksen ilmestys","chapter":"11","verse":"6","text":"Heillä on valta sulkea profetoimisensa vuoksi taivas sateelta, muuttaa joet ja valtameret vereksi ja vaivata maata mielensä mukaan."},{"book":"Johanneksen ilmestys","chapter":"11","verse":"7","text":"Kun he ovat päättäneet kolme ja puoli vuotta kestävän todistamisensa, syvyyden kuilusta11:7 Ks. Ilm. 9:11. nousee hirmuvaltias, joka julistaa heitä vastaan sodan, voittaa sen ja tappaa heidät."},{"book":"Johanneksen ilmestys","chapter":"11","verse":"8,9","text":"Heidän ruumiinsa viruvat kolme ja puoli päivää Jerusalemin11:8,9 Sananmukaisesti: »sen suuren kaupungin kadulla, jota hengellisesti sanotaan Sodomaksi ja Egyptiksi». kadulla – kaupungissa, jossa heidän Herransakin ristiinnaulittiin. Kenenkään ei anneta haudata heitä. Monien maiden asukkaat katselevat ruumiita."},{"book":"Johanneksen ilmestys","chapter":"11","verse":"10","text":"Koko maailma juhlii, ja ihmiset antavat riemuissaan toisilleen lahjoja, kun on vihdoinkin päästy näistä kiusallisista profeetoista."},{"book":"Johanneksen ilmestys","chapter":"11","verse":"11","text":"Mutta kun kolme ja puoli päivää on kulunut, Jumala lähettää profeettoihinsa elämän hengen, ja he nousevat jaloilleen. Kaikki katselijat joutuvat kauhun valtaan."},{"book":"Johanneksen ilmestys","chapter":"11","verse":"12","text":"Taivaasta huudetaan: »Tulkaa tänne!» Profeetat nousevat pilvessä taivaaseen vihollistensa silmien edessä."},{"book":"Johanneksen ilmestys","chapter":"11","verse":"13","text":"Samaan aikaan tulee ankara maanjäristys, jossa kuolee seitsemäntuhatta ihmistä. Kymmenesosa kaupungista tuhoutuu. Ne, jotka jäävät henkiin, alkavat peloissaan kunnioittaa Jumalaa."},{"book":"Johanneksen ilmestys","chapter":"11","verse":"14","text":"Toinen kauhea koettelemus on mennyt, mutta kolmas on edessä."},{"book":"Johanneksen ilmestys","chapter":"11","verse":"15","text":"Juuri silloin seitsemäs enkeli puhalsi torveensa. Taivaasta kuului monta kovaäänistä huutoa: »Jumala ja Kristus ovat nyt tämän maailman valtiaita. Herra hallitsee ikuisesti.»"},{"book":"Johanneksen ilmestys","chapter":"11","verse":"16","text":"Kaksikymmentäneljä vanhinta nousivat valtaistuimiltaan ja kumartuivat palvomaan Jumalaa:"},{"book":"Johanneksen ilmestys","chapter":"11","verse":"17","text":"»Kaikkivaltias Herra, joka olet ja olit, kiitämme sinua, kun olet nyt suurella voimallasi ottanut vallan käsiisi."},{"book":"Johanneksen ilmestys","chapter":"11","verse":"18","text":"Kansat suuttuivat sinuun, mutta nyt on sinun vihasi aika tullut. On aika tuomita kuolleet ja palkita palvelijasi: profeetat ja kaikki muut ihmiset, pienet ja suuret, jotka kunnioittavat nimeäsi. Ne, jotka ovat tuhonneet maan, tuhotaan.»"},{"book":"Johanneksen ilmestys","chapter":"11","verse":"19","text":"Silloin Jumalan temppeli avattiin taivaassa, ja hänen liittonsa arkki tuli näkyviin. Salamoi, jyrisi ja satoi suuria rakeita. Maa järisi voimakkaasti."}]}