{"data":[{"book":"1 Weche Mag Ndalo","chapter":"27","verse":"1","text":"Ma e chenro mar nying jo-Israel ma jotend anywola, jotend jolweny alufe kod jolweny miche to gi jotendgi; mane tiyone ruoth kaluwore kod tije duto mag migepe mag jolweny mane ni e tich dwe ka dwe kuom higa ngima. Migawo ka migawo notingʼo ji alufu piero ariyo gangʼwen (24,000)."},{"book":"1 Weche Mag Ndalo","chapter":"27","verse":"2","text":"Jatend migawo mokwongo mane tiyo e dwe mokwongo ne en Jashobeam wuod Zabdiel. Ne nitiere ji alufu piero ariyo gangʼwen (24,000) e migape."},{"book":"1 Weche Mag Ndalo","chapter":"27","verse":"3","text":"Ne en nyakwar Perez kendo en ema ne en jatelo maduongʼ motelone jotend lweny mag dwe mokwongo."},{"book":"1 Weche Mag Ndalo","chapter":"27","verse":"4","text":"Jatelo e migawo mar dwe mar ariyo ne en Dodai ja-Ahohi, Mikloth ne jatend migape. Ne nitiere ji alufu piero ariyo gangʼwen (24,000) e migape."},{"book":"1 Weche Mag Ndalo","chapter":"27","verse":"5","text":"Jatend jolweny mar adek, e dwe mar adek ne en Benaya wuod Jehoyada ma jadolo. Ne en jatelo maduongʼ kendo notelo ne jolweny alufu piero ariyo gangʼwen (24,000) e migape."},{"book":"1 Weche Mag Ndalo","chapter":"27","verse":"6","text":"Ma e Benaya mane achiel kuom thuondi piero adek madongo kendo en ema notelonegi. Wuode miluongo ni Amizabad notelo ne migape."},{"book":"1 Weche Mag Ndalo","chapter":"27","verse":"7","text":"Jatelo mar angʼwen, e dwe mar angʼwen ne en Asahel owadgi Joab. Bangʼe Zebadia wuode nokawo kare. Ne nitiere ji alufu piero ariyo gangʼwen (24,000) e migape."},{"book":"1 Weche Mag Ndalo","chapter":"27","verse":"8","text":"Jatelo mar abich e dwe mar abich ne en Shamhuth ma ja-Izra. Ne nitiere ji alufu piero ariyo gangʼwen (24,000) e migape."},{"book":"1 Weche Mag Ndalo","chapter":"27","verse":"9","text":"Jatelo mar auchiel, e dwe mar auchiel ne en Ira wuod Ikesh ja-Tekoi. Ne nitiere ji alufu piero ariyo gangʼwen (24,000) e migape."},{"book":"1 Weche Mag Ndalo","chapter":"27","verse":"10","text":"Jatelo mar abiriyo, e dwe mar abiriyo ne en Helez ja-Pelon ma ja-Efraim. Ne nitiere ji alufu piero ariyo gangʼwen (24,000) e migape."},{"book":"1 Weche Mag Ndalo","chapter":"27","verse":"11","text":"Jatelo mar aboro, e dwe mar aboro ne en Sibekai ja-Hushath ma ja-Zera. Ne nitiere ji alufu piero ariyo gangʼwen (24,000) e migape."},{"book":"1 Weche Mag Ndalo","chapter":"27","verse":"12","text":"Jatelo mar ochiko, e dwe mar ochiko ne en Abiezer ja-Anathoth ma ja-Benjamin. Ne nitiere ji alufu piero ariyo gangʼwen (24,000) e migape."},{"book":"1 Weche Mag Ndalo","chapter":"27","verse":"13","text":"Jatelo mar apar, e dwe mar apar ne en Maharai ja-Netofath ma ja-Zera. Ne nitiere ji alufu piero ariyo gangʼwen (24,000) e migape."},{"book":"1 Weche Mag Ndalo","chapter":"27","verse":"14","text":"Jatelo mar apar gachiel, e dwe mar apar gachiel ne en Benaya ja-Pirathon ma ja-Efraim. Ne nitiere ji alufu piero ariyo gangʼwen (24,000) e migape."},{"book":"1 Weche Mag Ndalo","chapter":"27","verse":"15","text":"Jatelo mar apar gariyo, e dwe mar apar gariyo ne en Heldai ja-Netofath koa e anywola mar Othniel. Ne nitiere ji alufu piero ariyo gangʼwen (24,000) e migape."},{"book":"1 Weche Mag Ndalo","chapter":"27","verse":"16","text":"Jotend dhout Israel ne gin:"},{"book":"1 Weche Mag Ndalo","chapter":"27","verse":"17","text":"koa kuom jo-Lawi notelnigi gi Hashabia wuod Kemuel;"},{"book":"1 Weche Mag Ndalo","chapter":"27","verse":"18","text":"koa kuom jo-Juda: Elihu owadgi Daudi notelonegi;"},{"book":"1 Weche Mag Ndalo","chapter":"27","verse":"19","text":"koa kuom jo-Zebulun: Ishmaya wuod Obadia notelonegi;"},{"book":"1 Weche Mag Ndalo","chapter":"27","verse":"20","text":"koa kuom jo-Efraim: Hoshea wuod Azazia notelonegi;"},{"book":"1 Weche Mag Ndalo","chapter":"27","verse":"21","text":"koa kuom nus machielo mar jo-Manase mane ni e piny Gilead: Ido wuod Zekaria notelonegi;"},{"book":"1 Weche Mag Ndalo","chapter":"27","verse":"22","text":"koa kuom jo-Dan: Azarel wuod Jeroham notelonegi."},{"book":"1 Weche Mag Ndalo","chapter":"27","verse":"23","text":"Daudi ne ok okawo kwan ji ma jo-higni piero ariyo, kata matin ne mano nikech Jehova Nyasaye ne osesingore ni nomi jo-Israel bed mangʼeny mana ka sulwe manie kor polo."},{"book":"1 Weche Mag Ndalo","chapter":"27","verse":"24","text":"Joab wuod Zeruya nochako kwano ji, to ne ok otieko. Kwenono nokelo mirimb Nyasaye kuom jo-Israel, omiyo ne ok ondik kwenono e kitap Weche mag Ndalo mag loch Ruoth Daudi."},{"book":"1 Weche Mag Ndalo","chapter":"27","verse":"25","text":"Azmaveth wuod Adiel ne jarit kuonde keno mar ruoth."},{"book":"1 Weche Mag Ndalo","chapter":"27","verse":"26","text":"Ezri wuod Kelub ne rito jotich mane tiyo e puodho."},{"book":"1 Weche Mag Ndalo","chapter":"27","verse":"27","text":"Shimei ja-Rama to ne orito puothe mzabibu."},{"book":"1 Weche Mag Ndalo","chapter":"27","verse":"28","text":"Baal-Hanan ja-Geder to norito yiend zeituni gi yiende ngʼowu mane ni e bwo gode e yo podho chiengʼ,"},{"book":"1 Weche Mag Ndalo","chapter":"27","verse":"29","text":"Shitrai ja-Sharon nochungʼne kweth mag dhok makwayo Sharon."},{"book":"1 Weche Mag Ndalo","chapter":"27","verse":"30","text":"Obil ja-Ishmael to nochungʼne ngamia,"},{"book":"1 Weche Mag Ndalo","chapter":"27","verse":"31","text":"Jaziz ja-Hagri nochungʼne kweth rombe."},{"book":"1 Weche Mag Ndalo","chapter":"27","verse":"32","text":"Jonathan, owadgi wuon Daudi ne en jangʼad rieko, ngʼat man-gi paro matut, kendo jagoro."},{"book":"1 Weche Mag Ndalo","chapter":"27","verse":"33","text":"Ahithofel ne en jangʼad rieko ne ruoth."},{"book":"1 Weche Mag Ndalo","chapter":"27","verse":"34","text":"(Jehoyada wuod Benaya kod Abiathar nokawo kar Ahithofel.)"}]}