{"data":[{"book":"3 JOHN","chapter":"1","verse":"1","text":"A nau John,1.1 Acts 19.29; Rom 16.23; 1 Cor 1.14 te tama hakamaatua te lotu, e sissii atu kiaa koe, Gaius, taku soa."},{"book":"3 JOHN","chapter":"1","verse":"2","text":"Taku soa nei, nau e taku maa oo vana katoo ki ttonu aa maa koe ki marooroo ka mata ora, i aa nau e iloa maa too hakataakoto e tonu."},{"book":"3 JOHN","chapter":"1","verse":"3","text":"Nau ni hiahia iloo i taku lono ana i naa taaina taatou nei maa koe koi tautari hakaraaoi iloo ki te hakamaaoni TeAtua, i aa nau e iloa maa koe e tautari peenaa ki te hakamaaoni TeAtua."},{"book":"3 JOHN","chapter":"1","verse":"4","text":"Nau e hiahia iloo i taku saaita ni lono maa aku tamalliki raa e tautari maaoni ki te hakamaaoni TeAtua."},{"book":"3 JOHN","chapter":"1","verse":"5","text":"Taku soa nei, nau e iloa maa koe e heheuna hakaraaoi iloo ma naa tama e lotu kootou hakapaa, niaaina maa naa tama naa ni horau."},{"book":"3 JOHN","chapter":"1","verse":"6","text":"Laatou ni taratara ake ki naa tama te lotu i te kina nei i too laaoi. Koe ku tokonaki ake hakaraaoi iloo ki hollau laatou ma te tiputipu TeAtua e hiihai."},{"book":"3 JOHN","chapter":"1","verse":"7","text":"I te aa, i te saaita naa tama naa ni kaamata te mee naa heuna Christ raa, laatou ni see tokonakina ake naa tama see lotu."},{"book":"3 JOHN","chapter":"1","verse":"8","text":"Taatou naa tama e lotu raa ki tokonaki ki laatou ki heheuna hakapaa taatou no tarataraina te hakamaaoni TeAtua."},{"book":"3 JOHN","chapter":"1","verse":"9","text":"Nau ni sissii taku pas ki te lotu naa, tevana iaa Diotrefes, te tama e hai maa ia raa ko te tama hakamaatua i te kina naa, see hiihai maa ia e hakannoo ki aku taratara."},{"book":"3 JOHN","chapter":"1","verse":"10","text":"Taku saaita ma ki hanatu raa, nau ma ki hakaari atu i ana vana katoo ni mee, teenaa ko ana taratara e hakallika aa ma ana taratara hakalellesi ni mee i maatou. Tevana iaa e mee aaraa vana aana ni mee; a ia see hiihai maa ia ki hanake no purepure ki naa tama e lotu taatou hakapaa teelaa e oo atu ki te kina naa. A ia maraa e kapitia hoki a ia naa tama e fiffai maa laatou ki pureppure ma naa tama e oo ake. Aa ki mee naa tama naa see hakannoo ki ana taratara, a ia maraa e huri no kerekereia laatou i te lotu."},{"book":"3 JOHN","chapter":"1","verse":"11","text":"Taku soa nei, koe see tautari ki te tiputipu e hakallika; tautari ki te tiputipu e taukareka. Te tama e sosorina taukareka raa se tama TeAtua; te tama e sosorina hakallika raa ko te tama seki iloa i TeAtua."},{"book":"3 JOHN","chapter":"1","verse":"12","text":"Naa tama katoo e taratara hakanau i Demetrius; te hakamaaoni raa hoki e sura i ana sosorina. Aa teenei maatou hoki e taratara hakanau iaa ia, aa kootou e illoa maa naa taratara maatou nei ni taratara maaoni."},{"book":"3 JOHN","chapter":"1","verse":"13","text":"Nau e mee aku lopo taratara e mee ki kauatu ki kootou, tevana iaa nau see hiihai maa nau e sissii atu naa taratara naa iloto naa laupepa."},{"book":"3 JOHN","chapter":"1","verse":"14","text":"Nau e ttari ki hanatu nau aa taaua ku taratara hakaraaoi."},{"book":"3 JOHN","chapter":"1","verse":"15","text":"Koe ki noho hakaraaoi."}]}