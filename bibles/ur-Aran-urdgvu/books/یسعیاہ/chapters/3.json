{"data":[{"book":"یسعیاہ","chapter":"3","verse":"1","text":"قادرِ مطلق رب الافواج یروشلم اور یہوداہ سے سب کچھ چھیننے کو ہے جس پر لوگ انحصار کرتے ہیں۔ روٹی کا ہر لقمہ اور پانی کا ہر قطرہ،"},{"book":"یسعیاہ","chapter":"3","verse":"2","text":"سورمے اور فوجی، قاضی اور نبی، قسمت کا حال بتانے والے اور بزرگ،"},{"book":"یسعیاہ","chapter":"3","verse":"3","text":"فوجی افسر اور اثر و رسوخ والے، مشیر، جادوگر اور منتر پھونکنے والے، سب کے سب چھین لئے جائیں گے۔"},{"book":"یسعیاہ","chapter":"3","verse":"4","text":"مَیں لڑکے اُن پر مقرر کروں گا، اور متلوّن مزاج ظالم اُن پر حکومت کریں گے۔"},{"book":"یسعیاہ","chapter":"3","verse":"5","text":"عوام ایک دوسرے پر ظلم کریں گے، اور ہر ایک اپنے پڑوسی کو دبائے گا۔ نوجوان بزرگوں پر اور کمینے، عزت داروں پر حملہ کریں گے۔"},{"book":"یسعیاہ","chapter":"3","verse":"6","text":"تب کوئی اپنے باپ کے گھر میں اپنے بھائی کو پکڑ کر اُس سے کہے گا، ”تیرے پاس اب تک چادر ہے، اِس لئے آ، ہمارا سربراہ بن جا! کھنڈرات کے اِس ڈھیر کو سنبھالنے کی ذمہ داری اُٹھا لے!“"},{"book":"یسعیاہ","chapter":"3","verse":"7","text":"لیکن وہ چیخ کر انکار کرے گا، ”نہیں، مَیں تمہارا معالجہ کر ہی نہیں سکتا! میرے گھر میں نہ روٹی ہے، نہ چادر۔ مجھے عوام کا سربراہ مت بنانا!“"},{"book":"یسعیاہ","chapter":"3","verse":"8","text":"یروشلم ڈگمگا رہا ہے، یہوداہ دھڑام سے گر گیا ہے۔ اور وجہ یہ ہے کہ وہ اپنی باتوں اور حرکتوں سے رب کی مخالفت کرتے ہیں۔ اُس کے جلالی حضور ہی میں وہ سرکشی کا اظہار کرتے ہیں۔"},{"book":"یسعیاہ","chapter":"3","verse":"9","text":"اُن کی جانب داری اُن کے خلاف گواہی دیتی ہے۔ اور وہ سدوم کے باشندوں کی طرح علانیہ اپنے گناہوں پر فخر کرتے ہیں، وہ اُنہیں چھپانے کی کوشش ہی نہیں کرتے۔ اُن پر افسوس! وہ تو اپنے آپ کو مصیبت میں ڈال رہے ہیں۔"},{"book":"یسعیاہ","chapter":"3","verse":"10","text":"راست بازوں کو مبارک باد دو، کیونکہ وہ اپنے اعمال کے اچھے پھل سے لطف اندوز ہوں گے۔"},{"book":"یسعیاہ","chapter":"3","verse":"11","text":"لیکن بےدینوں پر افسوس! اُن کا انجام بُرا ہو گا، کیونکہ اُنہیں غلط کام کی مناسب سزا ملے گی۔"},{"book":"یسعیاہ","chapter":"3","verse":"12","text":"ہائے، میری قوم! متلوّن مزاج تجھ پر ظلم کرتے اور عورتیں تجھ پر حکومت کرتی ہیں۔"},{"book":"یسعیاہ","chapter":"3","verse":"13","text":"رب عدالت میں مقدمہ لڑنے کے لئے کھڑا ہوا ہے، وہ قوموں کی عدالت کرنے کے لئے اُٹھا ہے۔"},{"book":"یسعیاہ","chapter":"3","verse":"14","text":"رب اپنی قوم کے بزرگوں اور رئیسوں کا فیصلہ کرنے کے لئے سامنے آ کر فرماتا ہے، ”تم ہی انگور کے باغ میں چرتے ہوئے سب کچھ کھا گئے ہو، تمہارے گھر ضرورت مندوں کے لُوٹے ہوئے مال سے بھرے پڑے ہیں۔"},{"book":"یسعیاہ","chapter":"3","verse":"15","text":"یہ تم نے کیسی گستاخی کر دکھائی؟ یہ میری ہی قوم ہے جسے تم کچل رہے ہو۔ تم مصیبت زدوں کے چہروں کو چکّی میں پیس رہے ہو۔“ قادرِ مطلق رب الافواج یوں فرماتا ہے۔"},{"book":"یسعیاہ","chapter":"3","verse":"16","text":"رب نے فرمایا، ”صیون کی بیٹیاں کتنی مغرور ہیں۔ جب آنکھ مار مار کر چلتی ہیں تو اپنی گردنوں کو کتنی شوخی سے اِدھر اُدھر گھماتی ہیں۔ اور جب مٹک مٹک کر قدم اُٹھاتی ہیں تو پاؤں پر بندھے ہوئے گھنگھرو بولتے ہیں ٹن ٹن، ٹن ٹن۔“"},{"book":"یسعیاہ","chapter":"3","verse":"17","text":"جواب میں رب اُن کے سروں پر پھوڑے پیدا کر کے اُن کے ماتھوں کو گنجا ہونے دے گا۔"},{"book":"یسعیاہ","chapter":"3","verse":"18","text":"اُس دن رب اُن کا تمام سنگار اُتار دے گا: اُن کے گھنگھرو، سورج اور چاند کے زیورات،"},{"book":"یسعیاہ","chapter":"3","verse":"19","text":"آویزے، کڑے، دوپٹے،"},{"book":"یسعیاہ","chapter":"3","verse":"20","text":"سجیلی ٹوپیاں، پائل، خوشبو کی بوتلیں، تعویذ،"},{"book":"یسعیاہ","chapter":"3","verse":"21","text":"انگوٹھیاں، نتھ،"},{"book":"یسعیاہ","chapter":"3","verse":"22","text":"شاندار کپڑے، چادریں، بٹوے،"},{"book":"یسعیاہ","chapter":"3","verse":"23","text":"آئینے، نفیس لباس، سربند اور شال۔"},{"book":"یسعیاہ","chapter":"3","verse":"24","text":"خوشبو کی بجائے بدبو ہو گی، کمربند کے بجائے رسّی، سلجھے ہوئے بالوں کے بجائے گنجاپن، شاندار لباس کے بجائے ٹاٹ، خوب صورتی کی بجائے شرمندگی۔"},{"book":"یسعیاہ","chapter":"3","verse":"25","text":"ہائے، یروشلم! تیرے مرد تلوار کی زد میں آ کر مریں گے، تیرے سورمے لڑتے لڑتے شہید ہو جائیں گے۔"},{"book":"یسعیاہ","chapter":"3","verse":"26","text":"شہر کے دروازے آہیں بھر بھر کر ماتم کریں گے، صیون بیٹی تنہا رہ کر خاک میں بیٹھ جائے گی۔"}]}