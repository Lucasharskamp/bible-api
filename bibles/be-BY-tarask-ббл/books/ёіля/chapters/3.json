{"data":[{"book":"ЁІЛЯ","chapter":"3","verse":"1","text":"Бо вось, у тыя дні і ў той самы час, як Я вярну палон Юды і Ерусаліма,"},{"book":"ЁІЛЯ","chapter":"3","verse":"2","text":"Я зьбяру ўсе народы і прывяду іх у даліну Ёсафата і там учыню над імі суд за народ Мой і за спадчыну Маю, Ізраіля, якую яны расьсеялі паміж народамі, і зямлю Маю падзялілі."},{"book":"ЁІЛЯ","chapter":"3","verse":"3","text":"І на народ Мой яны кідалі жэрабя і аддавалі падлетка за блудадзейку, і прадавалі дзяўчынку за віно і пілі."},{"book":"ЁІЛЯ","chapter":"3","verse":"4","text":"Што вы Мне, Тыр і Сідон і ўсе навакольлі Філістымскія? Ці хочаце заплаціць Мне помстай? ці хочаце адплаціць мне? лёгка і хутка Я абярну помсту вашую на галовы вашыя,"},{"book":"ЁІЛЯ","chapter":"3","verse":"5","text":"бо вы ўзялі срэбра Маё і золата Маё, і найлепшыя каштоўнасьці Мае ўнесьлі ў капішчы вашыя,"},{"book":"ЁІЛЯ","chapter":"3","verse":"6","text":"і сыноў Юды і сыноў Ерусаліма прадавалі сынам Элінаў, каб аддаліць іх ад межаў іхніх."},{"book":"ЁІЛЯ","chapter":"3","verse":"7","text":"Вось, я падыму іх з таго месца, куды вы прадалі іх, і абярну адплату вашу на галаву вашу."},{"book":"ЁІЛЯ","chapter":"3","verse":"8","text":"І аддам сыноў вашых і дачок вашых у рукі сыноў Юды, і яны прададуць іх Савэям, народу аддаленаму; так сказаў Гасподзь."},{"book":"ЁІЛЯ","chapter":"3","verse":"9","text":"Абвясьцеце пра гэта паміж народамі, падрыхтуйцеся да вайны, разбудзеце адважных; хай выступяць, падымуцца ўсе ваяры."},{"book":"ЁІЛЯ","chapter":"3","verse":"10","text":"Перакуйце аралы вашыя на мечы і сярпы вашыя - на дзіды; слабы хай гаворыць: я дужы."},{"book":"ЁІЛЯ","chapter":"3","verse":"11","text":"Сьпяшайцеся і сыходзьцеся; туды, Госпадзе, вядзі Тваіх герояў."},{"book":"ЁІЛЯ","chapter":"3","verse":"12","text":"Хай падымуцца народы і сыдуць у даліну Ёсафата; бо там Я сяду, каб судзіць усе народы адусюль."},{"book":"ЁІЛЯ","chapter":"3","verse":"13","text":"Пусьцеце ў ход сярпы, бо жніва пасьпела; ідзеце, спусьцецеся, бо чавільня поўная і падчавільнік пераліваецца, бо злосьць іх вялікая."},{"book":"ЁІЛЯ","chapter":"3","verse":"14","text":"Тлумы, тлумы ў даліне суду! бо блізкі день Гасподні да даліны суду!"},{"book":"ЁІЛЯ","chapter":"3","verse":"15","text":"Сонца і месяц памеркнуць, і зоркі страцяць бляск свой."},{"book":"ЁІЛЯ","chapter":"3","verse":"16","text":"І загрыміць Гасподзь зь Сіёна і дасьць голас Свой зь Ерусаліма; здрыгануцца неба і зямля; але Гасподзь будзе абаронаю народу Свайму і абаронаю сынам Ізраілевым."},{"book":"ЁІЛЯ","chapter":"3","verse":"17","text":"Тады ўведаеце, што Я - Гасподзь Бог ваш, Які жыве на Сіёне, на сьвятой гары Маёй; і будзе Ерусалім сьвятыняю, і ня будуць ужо іншапляменцы праходзіць празь яго."},{"book":"ЁІЛЯ","chapter":"3","verse":"18","text":"І будуць у той дзень: горы будуць капаць віном і пагоркі пацякуць малаком і ўсе рэчышчы Юдэйскія напоўняцца вадою, а з дома Гасподняга выйдзе крыніца і будзе напойваць даліну Сітым."},{"book":"ЁІЛЯ","chapter":"3","verse":"19","text":"Егіпет зробіцца пустыняю, і Эдом будзе пустым стэпам - за тое, што яны ўціскалі сыноў Юдавых і пралівалі невінаватую кроў у зямлі іхняй."},{"book":"ЁІЛЯ","chapter":"3","verse":"20","text":"А Юда будзе жыць вечна і Ерусалім - у роды родаў."},{"book":"ЁІЛЯ","chapter":"3","verse":"21","text":"Я змыю кроў іх, якую ня змыў яшчэ, і Гасподзь будзе жыць на Сіёне."}]}