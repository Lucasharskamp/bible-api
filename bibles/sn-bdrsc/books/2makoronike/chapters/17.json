{"data":[{"book":"2 Makoronike","chapter":"17","verse":"1","text":"Jehoshafati mwanakomana wake akamutevera paumambo uye akazvisimbisa pakurwisana neIsraeri."},{"book":"2 Makoronike","chapter":"17","verse":"2","text":"Akaisa varwi mumaguta akakomberedzwa namasvingo eJudha aya akaisa mapoka avarwi muJudha nomumaguta eEfuremu akanga atapwa nababa vake Asa."},{"book":"2 Makoronike","chapter":"17","verse":"3","text":"Jehovha vaiva naJehoshafati nokuti pamazuva ake okutonga akafamba munzira dzaiteverwa nababa vake Dhavhidhi. Haana kubvunza kuna vana Bhaari."},{"book":"2 Makoronike","chapter":"17","verse":"4","text":"Asi akatsvaka Mwari wababa vake akatevera kurayira kwake akasatevera mabasa aIsraeri."},{"book":"2 Makoronike","chapter":"17","verse":"5","text":"Jehovha akasimbisa umambo hwaiva pasi pake; uye Judha yose yakauya nezvipo kuna Jehoshafati, saka akava nepfuma zhinji nokuremekedzwa kukuru."},{"book":"2 Makoronike","chapter":"17","verse":"6","text":"Mwoyo wake wakanga wakazvipira kunzira dzaJehovha uyezve akabvisa nzvimbo dzakakwirira namatanda aAshera kubva muJudha."},{"book":"2 Makoronike","chapter":"17","verse":"7","text":"Mugore rechitatu rokutonga kwake akatuma vakuru vavabati vake vaiti Bheni-Hairi, Obhadhia, Zekaria, Netaneri naMikaya kuti vandodzidzisa mumaguta eJudha."},{"book":"2 Makoronike","chapter":"17","verse":"8","text":"Pamwe chete navo paiva navamwe vaRevhi vaiti: Shemaya, Netania, Zebhadhia, Asaheri, Shemiramoti, Jehonatani, Adhoniya, Tobhiya naTobhi-Adhoniya, uye navaprista Erishama naJehoramu."},{"book":"2 Makoronike","chapter":"17","verse":"9","text":"Vakadzidzisa Judha yose vaine Bhuku roMurayiro waJehovha; vakatenderera kumaguta ose aJudha vakadzidzisa vanhu."},{"book":"2 Makoronike","chapter":"17","verse":"10","text":"Kutya Jehovha kwakawira madzimambo enyika dzakanga dzakapoteredza Judha, zvokuti havana kuda kurwa naJehoshafati."},{"book":"2 Makoronike","chapter":"17","verse":"11","text":"Vamwe vaFiristia vakavigira Jehoshafati zvipo nesirivha somutero, uye vaArabhu vakamuvigira mapoka amakwai aiti: zviuru zvinomwe namazana manomwe amakondobwe nezviuru zvinomwe namazana manomwe embudzi."},{"book":"2 Makoronike","chapter":"17","verse":"12","text":"Jehoshafati akazova nesimba guru kwazvo; akavaka nhare namaguta amatura muJudha;"},{"book":"2 Makoronike","chapter":"17","verse":"13","text":"uye akaita mabasa mazhinji mumaguta eJudha. Aivawo navarwi vane ruzivo rwokurwa muJerusarema."},{"book":"2 Makoronike","chapter":"17","verse":"14","text":"Kunyoreswa kwavo nemhuri dzavo kwakanga kwakadai:"},{"book":"2 Makoronike","chapter":"17","verse":"15","text":"aitevera ndiJehohanani mutungamiri aiva navarwi zviuru mazana maviri namakumi masere;"},{"book":"2 Makoronike","chapter":"17","verse":"16","text":"aitevera ndiAmasia mwanakomana waZikiri, uyo akazvipira kushandira Jehovha, aina varwi zviuru mazana maviri."},{"book":"2 Makoronike","chapter":"17","verse":"17","text":"Kubva kuBhenjamini:"},{"book":"2 Makoronike","chapter":"17","verse":"18","text":"aitevera ndiJehozabhadhi navarume zviuru zana namakumi masere vakagadzirira kurwa hondo."},{"book":"2 Makoronike","chapter":"17","verse":"19","text":"Ava ndivo varume vaibatira mambo, tisingaverengi avo vaakaisa mumaguta ane masvingo muJudha yose."}]}