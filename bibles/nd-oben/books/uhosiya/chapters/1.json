{"data":[{"book":"UHosiya","chapter":"1","verse":"1","text":"Ilizwi likaThixo lafika kuHosiya indodana kaBheri ngezinsuku zemibuso yabo-Uziya, loJothamu, lo-Ahazi loHezekhiya amakhosi akoJuda, kanye lasezinsukwini zokubusa kukaJerobhowamu indodana kaJowashi inkosi yako-Israyeli."},{"book":"UHosiya","chapter":"1","verse":"2","text":"Kwathi uThixo eseqalise ukukhuluma ngoHosiya, uThixo wathi kuye, “Hamba uyethatha umfazi oyisifebe ubelabantwana bobufebe, ngoba ilizwe lilecala lobufebe obubi kakhulu ngokweduka kuThixo.”"},{"book":"UHosiya","chapter":"1","verse":"3","text":"Ngakho wathatha uGomeri indodakazi kaDibilayimi, njalo wathatha isisu wamzalela indodana."},{"book":"UHosiya","chapter":"1","verse":"4","text":"UThixo wasesithi kuHoseya, “Methe ibizo uthi nguJezerili, ngoba masinyane nje ngizayijezisa indlu kaJehu ngenxa yesihluku sokubulala abantu abanengi eJezerili, njalo ngizawuqeda umbuso wako-Israyeli."},{"book":"UHosiya","chapter":"1","verse":"5","text":"Ngalolosuku ngizakwephula idandili lika-Israyeli eSigodini saseJezerili.”"},{"book":"UHosiya","chapter":"1","verse":"6","text":"UGomeri wathatha isisu futhi, wazala indodakazi. UThixo wasesithi, “Muphe ibizo uthi nguLo-Ruhama, ngoba kangisoze ngibe lothando futhi endlini ka-Israyeli, ukuba ngibathethelele."},{"book":"UHosiya","chapter":"1","verse":"7","text":"Kodwa ngizakuba lothando endlini kaJuda, njalo ngizabakhulula, kungayisikho ngedandili, inkemba kumbe impi, loba ngamabhiza langabagadi bamabhiza, kodwa ngoThixo uNkulunkulu wabo.”"},{"book":"UHosiya","chapter":"1","verse":"8","text":"UGomeri eselumule uLo-Ruhama ebeleni, waba lenye indodana."},{"book":"UHosiya","chapter":"1","verse":"9","text":"UThixo wasesithi, “Muphe ibizo lokuthi nguLo-Ami, ngoba lina kalisibo bantu bami, lami kangisuye uNkulunkulu wenu."},{"book":"UHosiya","chapter":"1","verse":"10","text":"Kodwa abako-Israyeli bazakuba njengetshebetshebe ekhunjini lolwandle elingeke lilinganiswe kumbe libalwe. Endaweni lapho okwakuthiwe khona kubo, ‘Kalisibo bantu bami,’ bazabizwa ngokuthi, ‘bantwana bakaNkulunkulu ophilayo.’"},{"book":"UHosiya","chapter":"1","verse":"11","text":"Abantu bakoJuda labantu bako-Israyeli bazamanyana, njalo bazakhetha umkhokheli oyedwa baphume elizweni, ngoba luzakuba lukhulu usuku lukaJezerili.”"}]}