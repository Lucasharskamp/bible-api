{"data":[{"book":"John","chapter":"13","verse":"1","text":"Etiya Nistar purbb din age te, Jisu jani jaise Tai etu duniya chari kene Baba logote jabole somoi ahise. Kunkhan Tai logote duniya te thakise, eitu khan ke Tai morom kori ahise, aru tineka hekh tak morom korise."},{"book":"John","chapter":"13","verse":"2","text":"Aru jitia taikhan eke logot te rati laga kha-luwa kori thakise, titia Simon laga chokra Iscariot Judas laga monte bhoot ghusi se, Jisu ke thogai bole nimite."},{"book":"John","chapter":"13","verse":"3","text":"Jisu jani thakise Baba he sob jinis khan Taike dise, aru Tai Isor pora ahise aru Isor logote wapas jabole ase."},{"book":"John","chapter":"13","verse":"4","text":"Tai kha luwa somoite uthi kene Tai nijor kapra ulai rakhi kene ekta gamcha loise aru Tai laga nijor komor bandi loise."},{"book":"John","chapter":"13","verse":"5","text":"Titia Tai borton te pani hali kene chela khan laga theng dhui dise aru gamcha Tai komor te bandi thaka ke loise aru taikhan laga theng mussi dise."},{"book":"John","chapter":"13","verse":"6","text":"Jitia Tai Simon Peter logote ponchise, Peter Taike koise, “Probhu, Apuni ami laga theng dhubo?”"},{"book":"John","chapter":"13","verse":"7","text":"Jisu taike jowab di koise, “Moi ki kori ase etu etiya tumi najane, kintu etu pichete tumi jani jabo.”"},{"book":"John","chapter":"13","verse":"8","text":"Peter Taike koise, “Apuni ke ami laga theng dhubo nadibo,” Jisu taike koise, “Jodi Moi tumike nadholaile, tumi Moi phale eku bhi hisa nai.”"},{"book":"John","chapter":"13","verse":"9","text":"Simon Peter Taike koise, “Probhu, khali ami laga theng he nohoi, kintu hath aru matha bhi dhui dibi.”"},{"book":"John","chapter":"13","verse":"10","text":"Jisu taike koise, “Jun gaw dhui loise tai to khali theng he dhuile hoise, dusra sob sapha ase, aru tumikhan sapha ase; kintu tumikhan sob nohoi.”"},{"book":"John","chapter":"13","verse":"11","text":"- Kelemane Jisu jani thakise kun Taike dhori bole ase; etu karone Tai koise,“Tumikhan sob sapha nohoi.”-"},{"book":"John","chapter":"13","verse":"12","text":"Jitia Tai taikhan laga theng dhuwa hoise, Tai nijor kapra lagai loise aru bohi jaise, aru taikhan ke koise, “Tumikhan bujhi se Moi tumikhan karone ki korise?"},{"book":"John","chapter":"13","verse":"13","text":"Tumikhan Moike ‘Shika manu,’ ‘Probhu,’ eneka koi aru tumikhan thik koi ase, kelemane Moi etu he ase."},{"book":"John","chapter":"13","verse":"14","text":"Jodi Moi Shika manu aru Probhu hoi kene tumikhan laga theng dhuile, tumikhan bhi ekjon-ekjon laga theng dhubo lage."},{"book":"John","chapter":"13","verse":"15","text":"Kelemane Moi tumikhan ke motlob dikhai dise, tumikhan bhi tineka kori thakibi."},{"book":"John","chapter":"13","verse":"16","text":"Hosa pora Moi tumikhan ke kobo, ekjon nokor to tai malik pora dangor nohoi; aru khobor diya manu ekjon khobor pathai diya manu pora dangor nohoi."},{"book":"John","chapter":"13","verse":"17","text":"Jodi tumikhan eitu khan jane, aru mani thakile tumikhan asishit hobo."},{"book":"John","chapter":"13","verse":"18","text":"Moi tumikhan sob laga kotha kowa nohoi; Moi junke basi loise taikhan he jane- kintu Shastro he pura hobo karone eneka hoise: ‘Kun Ami logote bhaat khai ase, etu he Moike laat marise13.18 Psa. 41:9..’"},{"book":"John","chapter":"13","verse":"19","text":"Moi tumikhan ke etiya etu nohua age te koi diya to, etu kitia hobo, tumikhan biswas koribo MOI ASE13.19 John 14:29. ."},{"book":"John","chapter":"13","verse":"20","text":"“Hosa pora Moi tumikhan ke kobo, kun Moi patha diya ke grohon kore, tai Moike grohon kori ase, aru jun Moike grohon korise, tai Moike patha Jonke grohon kori loise.”"},{"book":"John","chapter":"13","verse":"21","text":"Jitia Jisu etu sob kowa hoise, Tai Atma te bisi dukh hoise. Tai gawahi dikene koise, “Hosa pora Moi tumikhan ke kobo tumikhan majote ekjon Moike thogai dibole ase.”"},{"book":"John","chapter":"13","verse":"22","text":"Chela khan ekjon-ekjon ke saise, asurit hoi kene etu kun hobo hudise."},{"book":"John","chapter":"13","verse":"23","text":"Kintu ekjon chela junke Jisu morom kore, tai Jisu laga usorte mez te matha niche kori bohi thakise."},{"book":"John","chapter":"13","verse":"24","text":"Karone Simon Peter taike ishara kori kene koise, “Tai kun laga kotha koi ase amikhan ke koi dibi.”"},{"book":"John","chapter":"13","verse":"25","text":"Titia tai Jisu laga chati usorte niche kori kene Jisu ke koise, “Probhu, etu kun ase?”"},{"book":"John","chapter":"13","verse":"26","text":"Jisu koise, “Etu junke Moi roti bhi jai kene dibo etu he tai ase.” Aru Tai ekta roti uthaikene bhi jaise aru Simon laga chokra Iscariot Judas ke dise."},{"book":"John","chapter":"13","verse":"27","text":"Aru tai etu roti luwa pichete Saitan tai laga monte ghusi jaise, titia Jisu taike koise, “Tumi ki kori bole ase joldi koribi.”"},{"book":"John","chapter":"13","verse":"28","text":"Kintu mez usorte boha khan kunbi Tai etu kotha kele koise etu bujibo para nai."},{"book":"John","chapter":"13","verse":"29","text":"Kunba bhabise, Judas hathte poisa laga jola thaka karone, Jisu taike koise, “Kiba kinibi amikhan lage purbb karone,” nohoile dukhiya khan ke kiba dibole."},{"book":"John","chapter":"13","verse":"30","text":"Jitia tai roti loise, tai joldi bahar te ulai jaise, aru etu somoi rati asele."},{"book":"John","chapter":"13","verse":"31","text":"Karone, jitia Judas ulai jaise, Jisu koise, “Etiya Manu laga Putro mohima hoise, aru Tai dwara Isor mohima hoise."},{"book":"John","chapter":"13","verse":"32","text":"Isor pora taike mohima koribo Tai nijor aru Taike joldi mohima hobo dibo."},{"book":"John","chapter":"13","verse":"33","text":"Chutu bacha khan, Moi olop somoi tumikhan logote ase. Tumikhan Moike bisaribo, aru Moi Yehudi cholawta khan ke kowa nisena, ‘Moi kot te jai ase, ta te tumikhan ahibo na paribo. Etiya Moi pora tumikhan ke koi ase."},{"book":"John","chapter":"13","verse":"34","text":"Moi tumikhan ke notun hukum di ase, tumikhan ekjon-ekjon ke morom koribi; Moi tumikhan ke morom kora nisena, tumi bhi ekjon-ekjon ke morom koribi."},{"book":"John","chapter":"13","verse":"35","text":"Etu karone sob manu pora tumikhan to Moi laga chela ase koi kene jani lobo, jodi tumikhan ekjon-ekjon ke morom korile."},{"book":"John","chapter":"13","verse":"36","text":"Simon Peter Taike koise, “Probhu, Apuni kote jabole ase?” Jisu taikhan koise, “Moi kote jabole ase, tumi etiya Moi laga piche ahibo na paribo, kintu pichete tumi Ami laga piche ahibo.”"},{"book":"John","chapter":"13","verse":"37","text":"Peter Taike koise, “Probhu, kele, moi etiya Apuni laga piche ahibo napare? Moi to Apuni karone nijor jibon bhi dibo.”"},{"book":"John","chapter":"13","verse":"38","text":"Jisu taike koise, “Tumi Moi nimite tumi nijor jibon dibo? Hosa pora Moi tumike kobo, jitia tak tumi tin bar Moike najane nokoi, titia tak murga hala nokorile.”"}]}