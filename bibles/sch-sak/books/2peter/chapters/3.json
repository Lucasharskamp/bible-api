{"data":[{"book":"2 Peter","chapter":"3","verse":"1","text":"Atûn ku ruol moroi ngei, ma hih ke lekhamuthuon avoinikna ani. Ke lekhamuthuon anruonin hi chong hih rietmintharna nangni pêka nin mulungrîla mindona inthieng, mintharna rangin ko bôk ani."},{"book":"2 Peter","chapter":"3","verse":"2","text":"Tienlâia Dêipu inthieng ngei chongphuong le ei Pumapa le Sanminringpu chongpêk nin tîrtonngei nangni pêk hah nin riet minthar rangin ku nuom."},{"book":"2 Peter","chapter":"3","verse":"3","text":"Amotontaka, nin riet ngêt rang chu sûn mongnatak ngeia han mi senkhat ngei chu an ringnun hah an ôina jêk mi lân lang an tih. Tusiem nangni thona an ta,"},{"book":"2 Peter","chapter":"3","verse":"4","text":"male “Juong nôk rangin chong ânkhâm ni mak mo? Ama hah khonmo aom zoi? Kin richibulngei an thi suo zoia, nikhomrese, rammuol insieng phut renga neinuntin ani ngagâiin an la om tita?” la tîng an tih."},{"book":"2 Peter","chapter":"3","verse":"5","text":"3:5: Aph 1:6-9 Hi chongdikngei hih an riet ngôngin an nôngpai ngâi. Pathien chongpêkin invân le pilchung hih isin ani. Pilchung hih tui renga tui sikin a hong oma,"},{"book":"2 Peter","chapter":"3","verse":"6","text":"3:6: Aph 7:11 male tui nanâkin ani, tuisânglienin rammuol muruo hah sietminmang ani."},{"book":"2 Peter","chapter":"3","verse":"7","text":"Nikhomrese, atûna invânngei le pilchung aom ngei hi chu meia sietminmang theina rangin Pathien chongpêk nanâka hôi ania. Anni ngei hah pathienboi mingei roijêkna le sietminmangna nikhuoa ranga dar an ni."},{"book":"2 Peter","chapter":"3","verse":"8","text":"Hannirese, hi neinun inkhat hih mingil no roi, ka mal moroi ngei! Pathien mitmua chu sûnkhat le kum isângkhat hih ateina om maka; ama rangin chu ân angbang ani."},{"book":"2 Peter","chapter":"3","verse":"9","text":"Mi senkhatngei an mindon anghan Pumapa chu a chongkhâma innu mak. Ânnu niloiin, tute inmang loia, mi murdi an nunsiena renga an hong insîr rang nuomin nangni tieng a tuongdier ani."},{"book":"2 Peter","chapter":"3","verse":"10","text":"3:10: Mat 24:43; Luk 12:39; 1 Thes 5:2; Chph 16:15 Aniatachu Pumapa Nikhuo chu inru angin juong atih. Ha nikhuoa han chu rahang inringtak le invâna neinunngei kângin inmang a ta, pilchung le asûnga neinunngei murdi khom inmangrip atih.3:10: inmangrip; miziek sekhata chu man nîng atih; Adangngei chu kang let atih; inkhata chu sietminmang nîng atih.3:10: Mat 24:43; Luk 12:39; 1 Thes 5:2; Chph 16:15"},{"book":"2 Peter","chapter":"3","verse":"11","text":"Ma neinunngei murdi hah ma anghan sietminmang ani rangin te, kho anga mi mo nin ni rang ani zoi? Nin ringnun hah ânthieng le Pathien kôma pêkruo ani rang ani."},{"book":"2 Peter","chapter":"3","verse":"12","text":"Pathien Nikhuo nin ngâk atung inrang theina rangin nin theidôr ranak song roi, invânngei akânga sietminmang rang Nikhuo le invâna neinunngei alum sika ajôina rang Nikhuo hah."},{"book":"2 Peter","chapter":"3","verse":"13","text":"Aniatachu eini chu Pathien chongkhâm anghan invân thar le pilchung thar, asûnga dikna hah ei omna in rang ei ngâk ani.3:13: Isa 65:17; 66:22; Chph 21:1"},{"book":"2 Peter","chapter":"3","verse":"14","text":"Masikin ka mal moroi ngei, ha Nikhuo hah nin ngâk anghan Pathien mitmua inthieng le demnaboia oma, ama leh inngêia om rangin nin theidôr ranak song roi"},{"book":"2 Peter","chapter":"3","verse":"15","text":"Ei Pumapa'n nangni sanminring ranga zoranchum nangni a pêka a tuongdier hah en roi, ei lâibungpa moroi Paul khomin Pathien vârna pêk mangin nin kôm a miziek anga han."},{"book":"2 Peter","chapter":"3","verse":"16","text":"A lekhamuthuon murdia ha chonglupui hah a miziekin chu mahah ai ti ngâi ani. A lekhamuthuona neinun senkhat ngei chu a riet ântaka mahah vârloi le detloi mingei Pathien lekhabua rachang dang an itho ngâi anghan dikloitakin an rilminthâr ngâia, masikin an chunga sietna anni nanâkin an mintung ngâi."},{"book":"2 Peter","chapter":"3","verse":"17","text":"Aniatachu, ku ruol moroi nangni ngeiin chu mahah nin lei rietsai ani. Masikin balamboi mingei minchâina han nangni ruoi minmangin nin dingmun adetna renga nin inlet loina rangin singthei roi."},{"book":"2 Peter","chapter":"3","verse":"18","text":"Hannirese, ei Pumapa Jisua Khrista moroina le rietna han insôn tit roi. Roiinpuina hah atûn le kumtuongin ama kôma om tit rese! Amen."}]}