{"data":[{"book":"1 Petulo","chapter":"4","verse":"1","text":"Kwaviya Kilisito nakasulumizwa mwo mwili wakwe, ivo nanywe mkombeke kwa fanyanyi enga zakwe, kwaviya uneva mnt'hu anasulumila mwo mwili wakwe, yehe haande mnt'hu ywo wavu vituhu."},{"book":"1 Petulo","chapter":"4","verse":"2","text":"Kukongela ivi haluse, wikazi wenyu usigale aha he isi, ulongozwe viligane na viya akuunga Mnungu, hiyo viya umwili ukuunga."},{"book":"1 Petulo","chapter":"4","verse":"3","text":"Ukwo kunyuma mwandaga na lupisi lutali lwa kudamanya mbuli ziya wakuunga kuzidamanya, want'hu hewemmanyize Mnungu, nomuunga kudamanya uhabwasi na kumunk'wamunk'wa kwiihile na ukozi na fugo zimemile ukozi na uhabwasi na miviko ya kwiihiya ya kuvika mahili."},{"book":"1 Petulo","chapter":"4","verse":"4","text":"Haluse, want'hu hewe mmanyize Mnungu wehelwa wakawaonani hamlunganywe nawo mwo wikazi wiihile vitendese, nawo wawahomolani."},{"book":"1 Petulo","chapter":"4","verse":"5","text":"Mna nawalave zimbuli zawe wadamanye wenye hameso ha yudya ekale lumwe kuwasengela want'hu wose, wagima na wabanike."},{"book":"1 Petulo","chapter":"4","verse":"6","text":"Ivi nivo vilekile Mbuli Yedi neibilikizwa iviya iviya kwa wadya wabanike, vileke wasengelwe mwe mili yawe enga ivo wakusengelwa want'hu wose, vileke wekale kimuye enga viya Mnungu eli."},{"book":"1 Petulo","chapter":"4","verse":"7","text":"Mna, kusila kwe zimbuli zose kwihagihi, elo fanyanyeni vedi naho mnde meso vileke mdahe kumlombeza Mnungu."},{"book":"1 Petulo","chapter":"4","verse":"8","text":"Hamwenga na ayo yose, mnde no lukunde kwa kila yumwenga, kwaviya lukunde lwagubika wavu mwingi."},{"book":"1 Petulo","chapter":"4","verse":"9","text":"Hokelaneni nyuwe kwa nyuwe, haheina kulabila."},{"book":"1 Petulo","chapter":"4","verse":"10","text":"Kila yumwenga aungwa adamanyile ndima ikipe kiya enk'higwe ni Mnungu, akanda mkimalizi ywedi we vipe vihengi va Mnungu"},{"book":"1 Petulo","chapter":"4","verse":"11","text":"Mnt'hu akubilikiza, milosi yakwe inde enga milosi ya Mnungu. Na yudya akuwambiza want'hu watuhu, awambize kwa ludole enk'higwe ni Mnungu, vileke Mnungu atunywe kwa sila ya Yesu Kilisito. Ukulu no udahi ni vakwe yehe, ulo na ulo. Taile."},{"book":"1 Petulo","chapter":"4","verse":"12","text":"Wambwiya zangu, mse kweehelwa kwa magezo yakuluma vitendese, mkayaona enga kint'hu kigeni kikulaila kwenyu."},{"book":"1 Petulo","chapter":"4","verse":"13","text":"Mna indeni na kinyemi, mkasulumila enga ivo Kilisito asulumile, vileke mwize mnde na kinyemi kitendese mwo ukulu wakwe ukeza kugubulwa."},{"book":"1 Petulo","chapter":"4","verse":"14","text":"Mvikilwa uneva mkahomolwa kwajili ya kumtimila Kilisito, kwaviya Muye wo ukulu wa Mnungu ekale na nyuwe."},{"book":"1 Petulo","chapter":"4","verse":"15","text":"Mnt'hu yeyose asekusulumizwa kwaviya yehe mkomi, hegu ni mwavu, hegu ni mbavi, hegu akwingiila mbuli za want'hu watuhu."},{"book":"1 Petulo","chapter":"4","verse":"16","text":"Mna uneva mnt'hu akasulumizwa kwa kumhuwila Kilisito, ivo asekunda na soni, mna amtogole Mnungu, kwaviya want'hu wamwitanga yehe, kwa zina dya Kilisito."},{"book":"1 Petulo","chapter":"4","verse":"17","text":"Kwaviya lupisi lwa usengelo lubula, naho usengelo uwo ukonga mwe want'hu wa Mnungu. Uneva usengelo wakonga mwa suwe, nevinde vivihi kwa want'hu walemele kuihuwila Mbuli Yedi ya Mnungu?"},{"book":"1 Petulo","chapter":"4","verse":"18","text":"Naivo enga Mawandiko Yakukile yakugamba,"},{"book":"1 Petulo","chapter":"4","verse":"19","text":"Elo, wadya wakusulumila enga ivo Mnungu akuunga, wagendeele kudamanya ayedi no kukelava kwa Mnungu muumbi mhuwilwa."}]}