{"data":[{"book":"4 Mose","chapter":"3","verse":"1","text":"Eyi ne nea ɛfa Aaron ne Mose mmusua ho bere a Awurade kasa kyerɛɛ Mose wɔ Sinai Bepɔw so no."},{"book":"4 Mose","chapter":"3","verse":"2","text":"Aaron mmabarima din na edidi so yi: Nadab, nʼabakan, Abihu, Eleasar ne Itamar."},{"book":"4 Mose","chapter":"3","verse":"3","text":"Eyinom ne Aaron mma a wɔasra wɔn ngo na wɔayi wɔn asi hɔ sɛ asɔfo."},{"book":"4 Mose","chapter":"3","verse":"4","text":"Nadab ne Abihu de, wowuwuu wɔ Awurade anim bere a wɔhyew afɔrebɔde wɔ ogya a ɛmfata so wɔ Sinai sare so no. Na wonni mma nti, Eleasar ne Itamar nko ara na wɔsom sɛ asɔfo, bere a wɔn agya Aaron te ase no."},{"book":"4 Mose","chapter":"3","verse":"5","text":"Awurade ka kyerɛɛ Mose se:"},{"book":"4 Mose","chapter":"3","verse":"6","text":"“Frɛ Lewifo no, na fa wɔn ma ɔsɔfo Aaron sɛ nʼaboafo."},{"book":"4 Mose","chapter":"3","verse":"7","text":"Wɔbɛyɛ adwuma wɔ Ahyiae Ntamadan no mu ama ɔsɔfo Aaron ne nnipa no nyinaa."},{"book":"4 Mose","chapter":"3","verse":"8","text":"Afei, wɔbɛhwɛ nneɛma a wɔde siesie Ahyiae Ntamadan mu no so de asi Israelfo no anan mu ayɛ asodi a wɔyɛ wɔ Ahyiae Ntamadan no mu."},{"book":"4 Mose","chapter":"3","verse":"9","text":"Fa Lewifo no ma Aaron ne ne mmabarima; wɔn ne Israelfo a wɔde wɔn bɛma no korakora."},{"book":"4 Mose","chapter":"3","verse":"10","text":"Ma Aaron ne ne mmabarima no nsom sɛ asɔfo; onipa foforo biara a ɔbɛbɛn kronkronbea hɔ no, ɛsɛ sɛ wokum no.”"},{"book":"4 Mose","chapter":"3","verse":"11","text":"Awurade ka kyerɛɛ Mose se,"},{"book":"4 Mose","chapter":"3","verse":"12","text":"“Mayi Lewifo no afi Israelfo no mu de wɔn asi Israel babea biara abakan a ɔyɛ ɔbarima anan mu. Lewifo no yɛ me de,"},{"book":"4 Mose","chapter":"3","verse":"13","text":"efisɛ abakan biara wɔ me. Bere a mikunkum mmakan wɔ Misraim no, migyaw Israel mmakan, sɛ wɔyɛ nnipa anaa mmoa. Wɔyɛ me dea. Mene Awurade.”"},{"book":"4 Mose","chapter":"3","verse":"14","text":"Afei, Awurade ka kyerɛɛ Mose wɔ Sinai sare so se,"},{"book":"4 Mose","chapter":"3","verse":"15","text":"“Kan Lewifo no wɔ wɔn mmusua ne afi mu. Kan ɔbarima biara fi nea wadi ɔsram baako so.”"},{"book":"4 Mose","chapter":"3","verse":"16","text":"Enti Mose kan wɔn sɛnea Awurade hyɛɛ no no."},{"book":"4 Mose","chapter":"3","verse":"17","text":"Eyinom ne Lewi mmabarima:"},{"book":"4 Mose","chapter":"3","verse":"18","text":"Gerson asefo ni:"},{"book":"4 Mose","chapter":"3","verse":"19","text":"Kohat asefo:"},{"book":"4 Mose","chapter":"3","verse":"20","text":"Merari asefo:"},{"book":"4 Mose","chapter":"3","verse":"21","text":"Gerson asefo no na wɔyɛ mmusua a wofi Libni ne Simei ase."},{"book":"4 Mose","chapter":"3","verse":"22","text":"Na Gersonfo mmarima a wɔadi ɔsram ne nea ɛboro saa a wofi Gerson mmusua mu no dodow yɛ mpem ahanson ne ahannum (7,500)."},{"book":"4 Mose","chapter":"3","verse":"23","text":"Wɔn atenae wɔ Ahyiae Ntamadan no akyi wɔ atɔe fam."},{"book":"4 Mose","chapter":"3","verse":"24","text":"Na Gersonfo no ntuanoni ne Lael babarima Eliasaf."},{"book":"4 Mose","chapter":"3","verse":"25","text":"Saa mmusua abien yi na na wɔhwɛ Ahyiae Ntamadan no ne ne nkataho no ne ɔkwan nkataano no so."},{"book":"4 Mose","chapter":"3","verse":"26","text":"Afei, na wɔhwɛ adiwo nkataano a etwa Ahyiae Ntamadan no ho ne afɔremuka ne adiwo nkataano nhoma ne ɛhɔ nneɛma a wɔde di dwuma ahorow no nyinaa so."},{"book":"4 Mose","chapter":"3","verse":"27","text":"Kohat asefo yɛ mmusua a wofi Amram, Ishar, Hebron ne Usiel ase."},{"book":"4 Mose","chapter":"3","verse":"28","text":"Na Kehat mmusua no mu mmarima a wɔadi ɔsram ne nea ɛboro saa no dodow yɛ mpem awotwe ne ahansia (8,600)."},{"book":"4 Mose","chapter":"3","verse":"29","text":"Wɔmaa wɔn atenae wɔ Ahyiae Ntamadan no anafo fam."},{"book":"4 Mose","chapter":"3","verse":"30","text":"Na Kohatfo ntuanoni no ne Usiel babarima Elisafan."},{"book":"4 Mose","chapter":"3","verse":"31","text":"Saa mmusua anan yi na na wɔhwɛ apam adaka, ɔpon, kaneadua, afɔremuka ahorow, ne nea ɛkeka ho a na wɔde di dwuma wɔ kronkronbea hɔ, mfimfini ntwamtam ne nneɛma a wɔde di dwuma ahorow wɔ hɔ nyinaa no so."},{"book":"4 Mose","chapter":"3","verse":"32","text":"Aaron babarima ɔsɔfo Eleasar no na na ɔyɛ ɔpanyin wɔ Lewifo no nyinaa so. Ɔyɛɛ no panyin wɔ asɔfo a wɔhwɛ kronkronbea no so."},{"book":"4 Mose","chapter":"3","verse":"33","text":"Na Merari asefo no yɛ mmusua a wofi Mahli ne Musi ase."},{"book":"4 Mose","chapter":"3","verse":"34","text":"Merarifo mmusua no mu na mmarima a wɔadi ɔsram ne nea ɛboro saa no dodow yɛ mpem asia ne ahannu (6,200)."},{"book":"4 Mose","chapter":"3","verse":"35","text":"Merari abusua no ntuanoni ne Abihail babarima Suriel,"},{"book":"4 Mose","chapter":"3","verse":"36","text":"Dwumadi a wɔde hyɛɛ saa mmusuakuw abien yi nsa ne sɛ, wɔbɛhwɛ Ahyiae Ntamadan no nnyinaso so. Afei, wɔbɛhwɛ mmeamu nnua, mpuran, nsisiso ne ɛho nneɛma a wɔde di dwuma no nyinaa,"},{"book":"4 Mose","chapter":"3","verse":"37","text":"ne mpuran a ɛwɔ adiwo hɔ nyinaa ne ne nsisiso, nnyinaso, ne ntampehama nyinaa, wɔbɛhwɛ so."},{"book":"4 Mose","chapter":"3","verse":"38","text":"Ahyiae Ntamadan no apuei fam, nea owia pue fi no, wogyaw maa Mose ne Aaron ne ne mmabarima sɛ wonsisi wɔn ntamadan wɔ hɔ."},{"book":"4 Mose","chapter":"3","verse":"39","text":"Lewifo a Awurade hyɛɛ Mose ne Aaron sɛ wɔnkan wɔn sɛnea wɔn mmusua te a ɔbarima biara a wɔadi ɔsram ne nea ɛboro saa ka ho no dodow yɛ mpem aduonu abien (22,000)."},{"book":"4 Mose","chapter":"3","verse":"40","text":"Awurade ka kyerɛɛ Mose se, “Kan Israelfo mmakan a wɔyɛ mmarima na wɔadi ɔsram ne nea ɛboro saa no, na kyerɛw wɔn din."},{"book":"4 Mose","chapter":"3","verse":"41","text":"Lewifo no bɛyɛ me de. Ma wonsi Israelfo mmakan nyinaa anan mu, na Lewifo nyɛmmoa mmakan nsi Israelfo nyɛmmoa mmakan anan mu. Mene Awurade.”"},{"book":"4 Mose","chapter":"3","verse":"42","text":"Enti Mose kan Israelfo mmakan nyinaa sɛnea Awurade hyɛɛ no no."},{"book":"4 Mose","chapter":"3","verse":"43","text":"Mmakan mmarima a wɔadi ɔsram ne nea ɛboro saa no a ɔkyerɛw wɔn din no ano si mpem aduonu abien ahannu ne aduɔson abiɛsa (22,273)."},{"book":"4 Mose","chapter":"3","verse":"44","text":"Afei, Awurade ka kyerɛɛ Mose se,"},{"book":"4 Mose","chapter":"3","verse":"45","text":"“Ma Lewifo nsi Israelfo mmakan anan mu. Na Lewifo nyɛmmoa mmakan nso nsi Israelfo nyɛmmoa mmakan anan mu. Lewifo yɛ me dea. Mene Awurade."},{"book":"4 Mose","chapter":"3","verse":"46","text":"Ansa na mubegye Israelfo mmakan ahannu aduɔson abiɛsa no a wɔboro Lewifo no dodow so no,"},{"book":"4 Mose","chapter":"3","verse":"47","text":"momma wontua ti ade, sɛnea hyiadan mu nnwetɛbona te, a emu duru yɛ gram aduonum nson."},{"book":"4 Mose","chapter":"3","verse":"48","text":"Fa ti ade sika no ma Aaron ne ne mma.”"},{"book":"4 Mose","chapter":"3","verse":"49","text":"Enti Mose gyigyee Israelfo ahannu aduɔson abiɛsa a na wɔboro Lewifo no dodow so no ti ade."},{"book":"4 Mose","chapter":"3","verse":"50","text":"Sika a wogyigyee no nyinaa ano sii dwetɛ kilogram dunum ne fa."},{"book":"4 Mose","chapter":"3","verse":"51","text":"Na Mose de maa Aaron ne ne mmabarima sɛnea Awurade hyɛɛ no no."}]}