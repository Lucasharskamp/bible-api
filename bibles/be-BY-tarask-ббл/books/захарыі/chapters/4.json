{"data":[{"book":"ЗАХАРЫІ","chapter":"4","verse":"1","text":"І вярнуўся той анёл, які гаварыў са мною, і разбудзіў мяне, як будзяць чалавека са сну ягонага."},{"book":"ЗАХАРЫІ","chapter":"4","verse":"2","text":"І сказаў ён мне: што ты бачыш? І адказваў я: бачу, вось сьвяцільня ўся з золата і чашачка пад алей наверсе яе, і сем лампад, на ёй і па сем трубачак у лампадах, якія наверсе яе;"},{"book":"ЗАХАРЫІ","chapter":"4","verse":"3","text":"і дзьве масьліны на ёй, адна з правага боку чашачкі, другая зь левага боку яе."},{"book":"ЗАХАРЫІ","chapter":"4","verse":"4","text":"І адказваў я і сказаў анёлу, які гаварыў са Мною: што гэта, спадару мой?"},{"book":"ЗАХАРЫІ","chapter":"4","verse":"5","text":"І анёл, які гаварыў са мною, адказваў і сказаў мне: ты ня ведаеш, што гэта? І сказаў я: ня ведаю, спадару мой."},{"book":"ЗАХАРЫІ","chapter":"4","verse":"6","text":"Тады адказваў ён і сказаў мне так: гэта слова Госпада Зарававелю, у якім сказана: ня войскам і ня сілаю, а Духам Маім кажа Гасподзь Саваоф."},{"book":"ЗАХАРЫІ","chapter":"4","verse":"7","text":"Хто ты, вялікая гара перад Зарававелем? ты - раўніна, і вынесе ён кутні камень пры шумных ускліканьнях: «мілата, мілата на ім!»"},{"book":"ЗАХАРЫІ","chapter":"4","verse":"8","text":"І было мне слова Гасподняе:"},{"book":"ЗАХАРЫІ","chapter":"4","verse":"9","text":"рукі Зарававеля паклалі аснову Дому гэтаму; ягоныя рукі і закончаць яго, і даведаешся, што Гасподзь Саваоф паслаў Мяне да вас."},{"book":"ЗАХАРЫІ","chapter":"4","verse":"10","text":"Бо хто можа лічыць дзень гэты малаважным, калі радасна глядзяць на будаўнічы адвес у руках Зарававелевых тыя сем, - гэта вочы Госпада, якія абдымаюць позіркам усю зямлю?"},{"book":"ЗАХАРЫІ","chapter":"4","verse":"11","text":"Тады адказваў я і сказаў яму: што азначаюць тыя дзьве масьліны з правага боку сьвяцільні і зь левага боку яе?"},{"book":"ЗАХАРЫІ","chapter":"4","verse":"12","text":"Другі раз загаварыў я і сказаў яму: што азначаюць дзьве масьлічныя галіны, якія празь дзьве залатыя трубачкі выліваюць зь сябе золата?"},{"book":"ЗАХАРЫІ","chapter":"4","verse":"13","text":"І сказаў ён мне: ты ня ведаеш, што гэта? Я адказваў: ня ведаю, спадару мой."},{"book":"ЗАХАРЫІ","chapter":"4","verse":"14","text":"І сказаў ён: гэта два памазаныя алеем, якія стаяць перад Госпадам усёй зямлі."}]}