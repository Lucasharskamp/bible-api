{"data":[{"book":"Kɔnti tife","chapter":"2","verse":"1","text":"Alatala naxa a masen Munsa nun Haruna bɛ,"},{"book":"Kɔnti tife","chapter":"2","verse":"2","text":"«Isirayilaka birin yonkinma e xabilɛ xa tɔnxuma nan bun ma. E birin ya rafindima e booree nan ma, hɔrɔmɔlingira fa lu e tagi.»"},{"book":"Kɔnti tife","chapter":"2","verse":"3","text":"Yuda bɔnsɔɛ nan yonkinma sogetede mabiri e xa tɔnxuma bun ma. Aminadabo xa di Naxason nan e xa yarerati ra."},{"book":"Kɔnti tife","chapter":"2","verse":"4","text":"A xa sɔɔrie xasabi lan mixi wulu tongo solofere nun naani, mixi kɛmɛ senni nan ma."},{"book":"Kɔnti tife","chapter":"2","verse":"5","text":"Isakari bɔnsɔɛ nan yonkinma Yuda bɔnsɔɛ sɛɛti ma e xa tɔnxuma bun ma. Suwara xa di Netaneeli nan e xa yarerati ra."},{"book":"Kɔnti tife","chapter":"2","verse":"6","text":"A xa sɔɔrie xasabi lan mixi wulu tongo suuli nun naani, mixi kɛmɛ naani nan ma."},{"book":"Kɔnti tife","chapter":"2","verse":"7","text":"Sabulon bɔnsɔɛ nan yonkinma Yuda bɔnsɔɛ sɛɛti ma e xa tɔnxuma bun ma. Xelon xa di Eliyabi nan e xa yarerati ra."},{"book":"Kɔnti tife","chapter":"2","verse":"8","text":"A xa sɔɔrie xasabi lan mixi wulu tongo suuli nun solofere, mixi kɛmɛ naani nan ma."},{"book":"Kɔnti tife","chapter":"2","verse":"9","text":"Gali naxan yonkin Yuda bɔnsɔɛ mabiri, e xasabi lan mixi wulu kɛmɛ mixi wulu tongo solomasaxan nun senni, mixi kɛmɛ naani nan ma. E tan nan tima yare ra."},{"book":"Kɔnti tife","chapter":"2","verse":"10","text":"Ruben bɔnsɔɛ nan yonkinma sogetede mabiri e xa tɔnxuma bun ma. Sedeyuri xa di Elisuru nan e xa yarerati ra."},{"book":"Kɔnti tife","chapter":"2","verse":"11","text":"A xa sɔɔrie xasabi lan mixi wulu tongo naani nun senni, mixi kɛmɛ suuli nan ma."},{"book":"Kɔnti tife","chapter":"2","verse":"12","text":"Simeyɔn bɔnsɔɛ nan yonkinma Ruben bɔnsɔɛ sɛɛti ma e xa tɔnxuma bun ma. Surisadayi xa di Selumiyeli nan e xa yarerati ra."},{"book":"Kɔnti tife","chapter":"2","verse":"13","text":"A xa sɔɔrie xasabi lan mixi wulu tongo suuli nun solomanaani, mixi kɛmɛ suuli nan ma."},{"book":"Kɔnti tife","chapter":"2","verse":"14","text":"Gadi bɔnsɔɛ nan yonkinma Ruben bɔnsɔɛ sɛɛti ma e xa tɔnxuma bun ma. Duweli xa di Eliyasafa nan e xa yarerati ra."},{"book":"Kɔnti tife","chapter":"2","verse":"15","text":"A xa sɔɔrie xasabi lan mixi wulu tongo naani nun suuli, mixi kɛmɛ senni nun tongo suuli nan ma."},{"book":"Kɔnti tife","chapter":"2","verse":"16","text":"Gali naxan yonkin Ruben bɔnsɔɛ mabiri, e xasabi lan mixi wulu kɛmɛ mixi wulu tongo suuli nun keren, mixi kɛmɛ naani nun tongo suuli nan ma. E tan nan sigama a firin nde."},{"book":"Kɔnti tife","chapter":"2","verse":"17","text":"Lewi bɔnsɔɛ naxan yonkinma e tagi, a birama e fɔxɔ ra hɔrɔmɔlingira xaninfe ra. Bɔnsɔɛ birin ɲɛrɛma e safɛ ki nan ma e xa tɔnxuma bun ma."},{"book":"Kɔnti tife","chapter":"2","verse":"18","text":"Efirami bɔnsɔɛ nan yonkinma sogegorode mabiri e xa tɔnxuma bun ma. Amixudi xa di Elisama nan e xa yarerati ra."},{"book":"Kɔnti tife","chapter":"2","verse":"19","text":"A xa sɔɔrie xasabi lan mixi wulu tongo naani, mixi kɛmɛ suuli nan ma."},{"book":"Kɔnti tife","chapter":"2","verse":"20","text":"Manasi bɔnsɔɛ nan yonkinma Efirami bɔnsɔɛ sɛɛti ma e xa tɔnxuma bun ma. Pedasuru xa di Gamaliyɛli nan e xa yarerati ra."},{"book":"Kɔnti tife","chapter":"2","verse":"21","text":"A xa sɔɔrie xasabi lan mixi wulu tongo saxan nun firin, mixi kɛmɛ firin nan ma."},{"book":"Kɔnti tife","chapter":"2","verse":"22","text":"Bunyamin bɔnsɔɛ nan yonkinma Efirami bɔnsɔɛ sɛɛti ma e xa tɔnxuma bun ma. Gideyoni xa di Abidan nan e xa yarerati ra."},{"book":"Kɔnti tife","chapter":"2","verse":"23","text":"A xa sɔɔrie xasabi lan mixi wulu tongo saxan nun suuli, mixi kɛmɛ naani nan ma."},{"book":"Kɔnti tife","chapter":"2","verse":"24","text":"Gali naxan yonkin Efirami bɔnsɔɛ mabiri, e xasabi lan mixi wulu kɛmɛ mixi wulu solomasaxan, mixi kɛmɛ nan ma. E tan nan sigama a saxan nde."},{"book":"Kɔnti tife","chapter":"2","verse":"25","text":"Dana bɔnsɔɛ nan yonkinma yirefanyi mabiri e xa tɔnxuma bun ma. Amisadayi xa di Axiyeseri nan e xa yarerati ra."},{"book":"Kɔnti tife","chapter":"2","verse":"26","text":"A xa sɔɔrie xasabi lan mixi wulu tongo senni nun firin, mixi kɛmɛ solofere nan ma."},{"book":"Kɔnti tife","chapter":"2","verse":"27","text":"Aseri bɔnsɔɛ nan yonkinma Dana bɔnsɔɛ sɛɛti ma e xa tɔnxuma bun ma. Okiran xa di Pagiyɛli nan e xa yarerati ra."},{"book":"Kɔnti tife","chapter":"2","verse":"28","text":"A xa sɔɔrie xasabi lan mixi wulu tongo naani nun keren, mixi kɛmɛ suuli nan ma."},{"book":"Kɔnti tife","chapter":"2","verse":"29","text":"Nafatali bɔnsɔɛ nan yonkinma Dana bɔnsɔɛ sɛɛti ma e xa tɔnxuma bun ma. Enan xa di Axira nan e xa yarerati ra."},{"book":"Kɔnti tife","chapter":"2","verse":"30","text":"A xa sɔɔrie xasabi lan mixi wulu tongo suuli nun saxan, mixi kɛmɛ naani nan ma."},{"book":"Kɔnti tife","chapter":"2","verse":"31","text":"Gali naxan yonkin Dana bɔnsɔɛ mabiri, e xasabi lan mixi wulu kɛmɛ mixi wulu tongo suuli nun solofere, mixi kɛmɛ senni nan ma. E tan nan sigama a dɔnxɔɛ ra e xa tɔnxumae bun ma."},{"book":"Kɔnti tife","chapter":"2","verse":"32","text":"Isirayilaka naxee tɛngɛ e xabilɛ ki ma nun e xa sɔɔri gali ki ma, e xasabi lan mixi wulu kɛmɛ senni nun saxan, mixi kɛmɛ suuli nun tongo suuli nan ma."},{"book":"Kɔnti tife","chapter":"2","verse":"33","text":"Lewi bɔnsɔɛ tan mu tɛngɛ Isirayilakae xun ma, alɔ Alatala a masen ki naxɛ Munsa bɛ."},{"book":"Kɔnti tife","chapter":"2","verse":"34","text":"Isirayilakae naxa bira Alatala xa yaamari birin fɔxɔ ra, alɔ a Munsa yamari a ra ki naxɛ. E nu yonkinma e xa tɔnxuma nan bun ma, e man nu ɲɛrɛma e xabilɛ nun e xa denbaya ki nan ma."}]}