{"data":[{"book":"Yoonaas","chapter":"3","verse":"1","text":"Ergasii dubbiin Waaqayyoo akkana jedhee yeroo lammaffaa gara Yoonaas dhufe:"},{"book":"Yoonaas","chapter":"3","verse":"2","text":"“Gara Nanawwee magaalaa guddittii sanaa dhaqiitii ergaa ani sitti himu kana itti lallabi.”"},{"book":"Yoonaas","chapter":"3","verse":"3","text":"Yoonaasis dubbii Waaqayyootiif ajajamee Nanawwee dhaqe. Yeroo sanatti Nanawween magaalaa akka malee guddoo turte; keessa baʼanii darbuufis guyyaa sadii fudhata ture."},{"book":"Yoonaas","chapter":"3","verse":"4","text":"Yoonaas imala guyyaa tokkoo deemuudhaan magaalattiitti gale. Akkana jedhees lallabe: “Nanawween guyyaa afurtama keessatti ni garagalfamti.”"},{"book":"Yoonaas","chapter":"3","verse":"5","text":"Warri Nanawwees Waaqatti amanan. Soomas labsanii hundi isaanii xinnaa fi guddaan uffata gaddaa uffatan."},{"book":"Yoonaas","chapter":"3","verse":"6","text":"Yommuu oduun kun mooticha Nanawwee gaʼetti inni teessoo isaa irraa kaʼee uffata mootii of irraa baase; wayyaa gaddaas uffatee daaraa keessa taaʼe."},{"book":"Yoonaas","chapter":"3","verse":"7","text":"Ergasii akkana jedhee Nanawwee keessatti labsii labse:"},{"book":"Yoonaas","chapter":"3","verse":"8","text":"Garuu namnis, horiinis wayyaa gaddaa haa uffatan. Namni hundinuu dafee Waaqa isaa haa waammatu. Isaan karaa isaanii hamaa sanaa fi yakka harki isaanii hojjetu irraa haa deebiʼan."},{"book":"Yoonaas","chapter":"3","verse":"9","text":"Maaltu beeka? Tarii Waaqni gaabbee garaa nuu laafee dheekkamsa isaa sodaachisaa sana nurraa deebisee, nuus badii oolla taʼaatii.”"},{"book":"Yoonaas","chapter":"3","verse":"10","text":"Waaqnis akka isaan waan hamaa irraa deebiʼan hojii isaanii arge; Waaqnis garaa laafeefii balaa isaanitti erguuf yaade sana isaanitti fiduu dhiise."}]}