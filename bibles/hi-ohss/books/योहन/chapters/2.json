{"data":[{"book":"योहन","chapter":"2","verse":"1","text":"तीसरे दिन गलील प्रदेश के काना नगर में एक विवाहोत्सव था. मसीह येशु की माता वहां उपस्थित थी."},{"book":"योहन","chapter":"2","verse":"2","text":"मसीह येशु और उनके शिष्य भी वहां आमंत्रित थे."},{"book":"योहन","chapter":"2","verse":"3","text":"जब वहां दाखरस कम पड़ने लगा तो मसीह येशु की माता ने उनसे कहा, “उनका दाखरस समाप्‍त हो गया है.”"},{"book":"योहन","chapter":"2","verse":"4","text":"इस पर मसीह येशु ने उनसे कहा, “हे स्त्री, इससे आपका और मेरा क्या संबंध? मेरा समय अभी नहीं आया है.”"},{"book":"योहन","chapter":"2","verse":"5","text":"उनकी माता ने सेवकों से कहा, “जो कुछ वह तुमसे कहें, वही करो.”"},{"book":"योहन","chapter":"2","verse":"6","text":"वहां यहूदी परंपरा के अनुसार शुद्ध करने के लिए जल के छः पत्थर के बर्तन रखे हुए थे. हर एक में लगभग सौ सवा सौ लीटर जल समाता था."},{"book":"योहन","chapter":"2","verse":"7","text":"मसीह येशु ने सेवकों से कहा, “बर्तनों को जल से भर दो.” उन्होंने उन्हें मुंह तक भर दिया."},{"book":"योहन","chapter":"2","verse":"8","text":"इसके बाद मसीह येशु ने उनसे कहा, “अब इसमें से थोड़ा निकालकर समारोह के संचालक के पास ले जाओ.”"},{"book":"योहन","chapter":"2","verse":"9","text":"जब समारोह के प्रधान ने उस जल को चखा—जो वास्तव में दाखरस में बदल गया था और उसे मालूम नहीं था कि वह कहां से आया था, किंतु जिन्होंने उसे निकाला था, वे जानते थे—तब समारोह के प्रधान ने दुल्हे को बुलवाया"},{"book":"योहन","chapter":"2","verse":"10","text":"और उससे कहा, “हर एक व्यक्ति पहले उत्तम दाखरस परोसता है और जब लोग पीकर तृप्‍त हो जाते हैं, तब सस्ता, परंतु तुमने तो उत्तम दाखरस अब तक रख छोड़ा है!”"},{"book":"योहन","chapter":"2","verse":"11","text":"यह मसीह येशु के अद्भुत चिह्नों के करने की शुरुआत थी, जो गलील प्रदेश के काना नगर में हुआ, जिसके द्वारा उन्होंने अपना प्रताप प्रकट किया तथा उनके शिष्यों ने उनमें विश्वास किया."},{"book":"योहन","chapter":"2","verse":"12","text":"इसके बाद मसीह येशु, उनकी माता, उनके भाई तथा उनके शिष्य कुछ दिनों के लिए कफ़रनहूम नगर चले गए."},{"book":"योहन","chapter":"2","verse":"13","text":"जब यहूदियों का फ़सह2:13 फ़सह यहूदियों का सबसे बड़ा त्योहार जब मिस्र में उनकी 430 साल की ग़ुलामी से उनके छुटकारे को वे स्मरण करते हैं उत्सव पास आया तो मसीह येशु अपने शिष्यों के साथ येरूशलेम गए."},{"book":"योहन","chapter":"2","verse":"14","text":"उन्होंने मंदिर में बैल, भेड़ और कबूतर बेचने वालों तथा साहूकारों को व्यापार करते हुए पाया."},{"book":"योहन","chapter":"2","verse":"15","text":"इसलिये उन्होंने रस्सियों का एक कोड़ा बनाया और उन सबको बैलों और भेड़ों सहित मंदिर से बाहर निकाल दिया और साहूकारों के सिक्‍के बिखेर दिए, उनकी चौकियों को उलट दिया"},{"book":"योहन","chapter":"2","verse":"16","text":"और कबूतर बेचने वालों से कहा, “इन्हें यहां से ले जाओ. मेरे पिता के भवन को व्यापारिक केंद्र मत बनाओ.”"},{"book":"योहन","chapter":"2","verse":"17","text":"यह सुन शिष्यों को पवित्र शास्त्र का यह लेख याद आया: “आपके भवन की धुन में जलते जलते मैं भस्म हुआ.”2:17 स्तोत्र 69:9"},{"book":"योहन","chapter":"2","verse":"18","text":"तब यहूदी अगुओं ने मसीह येशु से कहा, “इन कामों पर अपना अधिकार प्रमाणित करने के लिए तुम हमें क्या चिह्न दिखा सकते हो?”"},{"book":"योहन","chapter":"2","verse":"19","text":"मसीह येशु ने उन्हें उत्तर दिया, “इस मंदिर को ढाह दो, इसे मैं तीन दिन में दोबारा खड़ा कर दूंगा.”"},{"book":"योहन","chapter":"2","verse":"20","text":"इस पर यहूदी अगुओं ने कहा, “इस मंदिर के निर्माण में छियालीस वर्ष लगे हैं, क्या तुम इसे तीन दिन में खड़ा कर सकते हो?”"},{"book":"योहन","chapter":"2","verse":"21","text":"परंतु मसीह येशु यहां अपने शरीर रूपी मंदिर का वर्णन कर रहे थे."},{"book":"योहन","chapter":"2","verse":"22","text":"इसलिये मरे हुओं में से जी उठने के बाद शिष्यों को उनका यह कथन याद आया और उन्होंने पवित्र शास्त्र और मसीह येशु द्वारा कहे गए वचन में विश्वास किया."},{"book":"योहन","chapter":"2","verse":"23","text":"फ़सह उत्सव के समय जब मसीह येशु येरूशलेम में थे, तो उनके द्वारा किए गए अद्भुत चिन्हों को देखकर अनेक लोगों ने उनमें विश्वास किया,"},{"book":"योहन","chapter":"2","verse":"24","text":"किंतु मसीह येशु उनके प्रति आश्वस्त नहीं थे क्योंकि वह मनुष्य के स्वभाव से परिचित थे."},{"book":"योहन","chapter":"2","verse":"25","text":"उन्हें मनुष्य के विषय में मनुष्य की गवाही की ज़रूरत नहीं थी. वह जानते थे कि मनुष्य क्या है."}]}