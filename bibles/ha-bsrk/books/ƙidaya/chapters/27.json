{"data":[{"book":"Ƙidaya","chapter":"27","verse":"1","text":"’Ya’yan nan mata na Zelofehad, ɗan Hefer, ɗan Gileyad, ɗan Makir, ɗan Manasse, suna cikin kabilan Manasse ɗan Yusuf, suka tafi ƙofar shiga Tentin Sujada. Sunayensu kuwa su ne Mala, Nowa, Hogla, Milka da kuma Tirza."},{"book":"Ƙidaya","chapter":"27","verse":"2","text":"Da suka tafi ƙofar shiga Tentin Sujada, sai suka tsaya a gaban Musa, Eleyazar firist, shugabannin da sauran taro, suka ce,"},{"book":"Ƙidaya","chapter":"27","verse":"3","text":"“Mahaifinmu ya mutu a hamada. Ba ya cikin mabiyan Kora waɗanda suka taru suka tayar wa Ubangiji, amma ya mutu ne saboda zunubinsa, bai kuma bar ’ya’ya maza ba."},{"book":"Ƙidaya","chapter":"27","verse":"4","text":"Me ya sa sunan mahaifinmu zai ɓace a kabilarsa don kawai ba shi da ɗa? Ka ba mu gādo cikin ’yan’uwan mahaifinmu.”"},{"book":"Ƙidaya","chapter":"27","verse":"5","text":"Saboda haka Musa ya kawo maganarsu a gaban Ubangiji."},{"book":"Ƙidaya","chapter":"27","verse":"6","text":"Ubangiji kuwa ya ce wa masa,"},{"book":"Ƙidaya","chapter":"27","verse":"7","text":"“Abin da ’ya’yan nan mata na Zelofehad suke faɗi gaskiya ne. Dole ka ba su mallaka a matsayin gādo cikin ’yan’uwan mahaifinsu, ka kuma mayar musu da gādon mahaifinsu."},{"book":"Ƙidaya","chapter":"27","verse":"8","text":"“Ka faɗa wa Isra’ilawa cewa, ‘In wani ya mutu ba shi da ɗa, a ba da gādonsa ga ’yarsa."},{"book":"Ƙidaya","chapter":"27","verse":"9","text":"In ba shi da diya, sai a ba wa ’yan’uwansa gādonsa."},{"book":"Ƙidaya","chapter":"27","verse":"10","text":"In ba shi da ’yan’uwa, a ba da gādonsa ga ’yan’uwan mahaifinsa."},{"book":"Ƙidaya","chapter":"27","verse":"11","text":"In mahaifinsa ba shi da ’yan’uwa, a ba da gādonsa ga danginsa na kusa, a kabilarsa don yă mallaka. Wannan ya zama ƙa’ida wa Isra’ilawa, yadda Ubangiji ya umarci Musa.’ ”"},{"book":"Ƙidaya","chapter":"27","verse":"12","text":"Sa’an nan Ubangiji ya ce wa Musa, “Hau bisa wannan dutse a Abarim. Ka ga ƙasar da na ba wa Isra’ilawa."},{"book":"Ƙidaya","chapter":"27","verse":"13","text":"Bayan ka gani, kai ma za ka bi ƙafafun mutanenka, kamar yadda ɗan’uwanka Haruna ya yi,"},{"book":"Ƙidaya","chapter":"27","verse":"14","text":"gama sa’ad da jama’a suka yi tayarwa saboda rashin ruwa a Hamadan Zin, ku biyu, ba ku kiyaye umarnina don ku ɗaukaka ni matsayin mai tsarki, a gabansu ba.” (Waɗannan su ne ruwaye na Meriba da Kadesh, a Hamadan Zin.)"},{"book":"Ƙidaya","chapter":"27","verse":"15","text":"Musa ya ce wa Ubangiji,"},{"book":"Ƙidaya","chapter":"27","verse":"16","text":"“Bari Ubangiji, Allah na ruhohin ’yan adam, yă naɗa wani a kan wannan jama’a"},{"book":"Ƙidaya","chapter":"27","verse":"17","text":"yă shiga, yă kuma fita a gabansu, wanda zai bishe su zuwa waje, yă kuma dawo da su ciki, don kada mutanen Ubangiji su zama kamar tumakin da ba su da makiyayi.”"},{"book":"Ƙidaya","chapter":"27","verse":"18","text":"Sai Ubangiji ya ce wa Musa, “Ka ɗauki Yoshuwa ɗan Nun, mutumin da ruhun shugabanci yake a cikinsa, ka ɗibiya masa hannunka."},{"book":"Ƙidaya","chapter":"27","verse":"19","text":"Ka sa yă tsaya a gaban Eleyazar firist, da gaban dukan jama’a, sa’an nan ka keɓe shi a gabansu."},{"book":"Ƙidaya","chapter":"27","verse":"20","text":"Ka danƙa masa ikonka don dukan jama’a Isra’ilawa su yi masa biyayya."},{"book":"Ƙidaya","chapter":"27","verse":"21","text":"Zai tsaya a gaban Eleyazar firist, wanda zai nemi masa shawara ta wurin Urim a gaban Ubangiji. Da umarninsa, da shi da dukan jama’ar Isra’ilawa za su fita, da umarninsa kuma za su shiga.”"},{"book":"Ƙidaya","chapter":"27","verse":"22","text":"Musa ya yi yadda Ubangiji ya umarce shi. Ya ɗauki Yoshuwa, ya sa ya tsaya a gaban Eleyazar firist, da kuma gaban dukan jama’a."},{"book":"Ƙidaya","chapter":"27","verse":"23","text":"Sai ya ɗibiya masa hannuwansa, ya keɓe shi, yadda Ubangiji ya umarta ta wurin Musa."}]}