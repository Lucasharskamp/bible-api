{"data":[{"book":"Luka","chapter":"5","verse":"1","text":"Lisu'ba limo, Yesu aayi'mi mbwega ya litanda liku'lu' lya Genesaleti, na bandu baingi baatikunti'li'ta no patigana kabapi'kania liyi'gi'yo lya Nnu'ngu'."},{"book":"Luka","chapter":"5","verse":"2","text":"Apo Yesu ngaibona ngalaba ibi'li', mbwega ya litanda liku'lu'. Alopoli bene bai pambwega kabagu'lwa mbi'li'li' yabe."},{"book":"Luka","chapter":"5","verse":"3","text":"Yesu ngayingya mungalaba yimo yayaabile ya Simoni, na kumpala aiekekeye mumasi' pasene kuutalu na mbwega ya litanda liku'lu'. Ngatama no yi'gana lipi'nga lya bandu ku'no abile mungalaba."},{"book":"Luka","chapter":"5","verse":"4","text":"Payomwi yi'gana ngammakia Simoni, “Uendelese ngalaba mpaka papayendekiye, na mukatumbukiye mbi'li'li' yinu li'nga mulobe omba.”"},{"book":"Luka","chapter":"5","verse":"5","text":"Simoni ngannyangwa, “Mpi'ndo, tutikeleka kilo soti loba lakini tupatikeli kili'be, ila mwanjaa ulongei wenga niyenda tumbukia.”"},{"book":"Luka","chapter":"5","verse":"6","text":"Pabaatumbukiye mbi'li'li' yabe, ngabaloba omba bambone, mpaka mbi'li'li' yabe kaitumbwa kutwanika."},{"book":"Luka","chapter":"5","verse":"7","text":"Ngabaakema ayabe ba mungalaba yi'ngi', li'nga sabaayangatiye. Ngabaisa no twi'li'ya omba ngalaba yoti ibi'li', ngaipala swika kwo topa."},{"book":"Luka","chapter":"5","verse":"8","text":"Simoni Petili paagabweni go, ngakilikita nnu'ngi' ya Yesu na kummakia, “Bwana, ubu'ke nnu'ngi' yangu', kwa mwanjaa nenga namwene sambi.”"},{"book":"Luka","chapter":"5","verse":"9","text":"Simoni na aine boti baatisangala pata omba banansima kati balu'."},{"book":"Luka","chapter":"5","verse":"10","text":"Yakobi na Yoani, bana ba Zebedayo, baai alobi aine Simoni. Yesu ngammakia Simoni, “Kaneuyogope, bu'ka nambi'yambi' ulu'a loba bandu.”"},{"book":"Luka","chapter":"5","verse":"11","text":"Ngabaleta ngalaba mbwega ya litanda liku'lu' ngabakileka kila kili'be, na kunki'ngama."},{"book":"Luka","chapter":"5","verse":"12","text":"Yesu paabile pakilambo simo sa nni'ma wo, ngakwembana na mundu mwene matana yi'ga yoti. Mundu ywo ngagonja ukukama na kunnu'ba Yesu, “Bwana mana upendile, wendakombwa kunipeletea.”"},{"book":"Luka","chapter":"5","verse":"13","text":"Yesu, ngagoloya luboko, ngankunywa no baya, “Mbala, upeleteke!” Popopo matana gake ngagammu'ka."},{"book":"Luka","chapter":"5","verse":"14","text":"Yesu ngammakia, “Kaneummakie mundu ywoywoti, ila uyende ukailaye kwa mpi'ndo ywa dini, na ukapiye salaka kwo peleteka kwako kati mwaabaite Musa no panga kakape upeletike.”"},{"book":"Luka","chapter":"5","verse":"15","text":"Lakini makowe ga Yesu gaayendeli yu'waanika kila pandu. Ipi'nga ya bandu yaatikongolekana kumpi'kania no tepulwa matamwe gabe."},{"book":"Luka","chapter":"5","verse":"16","text":"Lakini ywembe aayi'i pandu pakisake, no lu'ba Nnu'ngu'."},{"book":"Luka","chapter":"5","verse":"17","text":"Lisu'ba limo Yesu kaayi'gana, Mafalisayo na balimu ba salya bu'ka kila kilambo sa ku Galilaya, ku Yudea na ku Yelusalemu baatami po. Makakala ga Bwana gabi pamope nakwe li'nga kwatepwa atamwe."},{"book":"Luka","chapter":"5","verse":"18","text":"Ngabaisa bandu bampu'twile mumasela mundu ywatombolwike yi'ga. Bapalage kunnyingiya nnyumba li'nga bammi'ke nnu'ngi' ya Yesu."},{"book":"Luka","chapter":"5","verse":"19","text":"Bu'kana no yoloka kwa bandu, baakombwili kunnyingiya nnyumba, ngabaamwa bau'bu'ke pamwagala, no bu'ya iyonjo yabayipile na kumwuluya mumasela nnu'ngi' ya Yesu,"},{"book":"Luka","chapter":"5","verse":"20","text":"Yesu paabweni bai na imani ngu'lu', ngammakia aywo mundu, “Mbwiga, masambi gako usamilwe.”"},{"book":"Luka","chapter":"5","verse":"21","text":"Balimu ba salya na Mafalisayo ngabailaluya, “Ayu' nyai ywalongela mayi'gi'yo ga kupulu? Ntu'pu' mundu ywakombwa samya sambi, ila Nnu'ngu' kisake!”"},{"book":"Luka","chapter":"5","verse":"22","text":"Yesu wakwipwi gabagania ngaalaluya, “Mugania ki'li' mumyoyo yinu?"},{"book":"Luka","chapter":"5","verse":"23","text":"Lyaku' lyalibile liyu'yu'u muno baya, ‘Usamilwe sambi,’ au baya, ‘Yi'ma uyende’?"},{"book":"Luka","chapter":"5","verse":"24","text":"Bai, mbala mutange panga Mwana wa Mundu abile na amuli yo samya bandu sambi padunia.” Apo ngammakia yu'lu' mundu ywatombolwike, “Nikubakia, uyi'me utole masela gako uyende kasako.”"},{"book":"Luka","chapter":"5","verse":"25","text":"Bu'kapo, yu'lu' mundu ywatombolwike ngayi'ma nnu'ngi' yabe boti, ngatola saagonjelile no yenda kasake, ku'no kankwi'ya Nnu'ngu'."},{"book":"Luka","chapter":"5","verse":"26","text":"Boti batisangala no gania ngabankwi'ya Nnu'ngu' kababaya, “Tugabweni makowe gayambi' li'no.”"},{"book":"Luka","chapter":"5","verse":"27","text":"Bu'ka pa go, Yesu aapitike panja, ngammona nnonga koli yumo ywakemelwage Lawi, atami palyengo lyake. Yesu ngammakia, “Uniki'ngame.”"},{"book":"Luka","chapter":"5","verse":"28","text":"Naywembe ngagaleka goti nganki'ngama."},{"book":"Luka","chapter":"5","verse":"29","text":"Lawi aampangi Yesu si'li'ku'si'li'ku' ngu'lu' kasake. Na lipi'nga liku'lu' lya alonga koli na bandu baingi babaabile po, baatami nabo pamope."},{"book":"Luka","chapter":"5","verse":"30","text":"Mafalisayo na balimu ba salya, baaku'ku'li'ki banamasi' bake kababaya, “Kwa ki'li' mulya no nywa pamope na alonga koli na bene sambi?”"},{"book":"Luka","chapter":"5","verse":"31","text":"Yesu ngaayangwa, “Akoti bampalali nng'anga, babampala nng'anga balu' bababile atamwe."},{"book":"Luka","chapter":"5","verse":"32","text":"Niisili kwakema bandu anogau ila bene sambi li'nga bammuyangani Nnu'ngu'.”"},{"book":"Luka","chapter":"5","verse":"33","text":"Bandu bi'ngi' ngabammakia, “Banamasi' ba Yoani Ywabatisage bakokotyage punga no lu'ba, ata apwasi ba Mafalisayo bapanga nyinyonyo. Lakini banamasi' bako bendalya no nywa.”"},{"book":"Luka","chapter":"5","verse":"34","text":"Yesu ngayangwa, “Balu' babakokilwe kulisengele bapalikwa punga ku'no mwene lisengele babile nakwe pamope? Lili!"},{"book":"Luka","chapter":"5","verse":"35","text":"Lakini nsimu walu'a isa, wobu'yi'lwa mwene lisengele kasabe, na nsimu wo, ngabaalu'a punga.”"},{"book":"Luka","chapter":"5","verse":"36","text":"Yesu ngaabakia lukongo lu'no, “Bandu bapapwali kibamba sa ngu'bo yayambi' na kukibi'ka mungu'bo ngonaa. Mana bapangite nyo, ngu'bo yo yanogelyali. Kai', yapanga bapapwi ngu'bo yayambi'."},{"book":"Luka","chapter":"5","verse":"37","text":"Kai' bandu bayi'yali kinywo sa njabibu yayambi' mumapondo maumala, kwa mwanjaa aso kinywo sayambi' salu'a kanja mapondo go, kinywo salu'a yitanika na, mapondo gaalabika."},{"book":"Luka","chapter":"5","verse":"38","text":"Kinywo sa njabibu yayambi', kiyi'yi'lwa mumapondo gayambi'."},{"book":"Luka","chapter":"5","verse":"39","text":"Ntu'pu' mundu ywaminyikia nywa kinywo sa njabibu yayambi' bu'ka po nywa kinywo sa njabibu ngona, maana ibayilwa yi'lu' ngona nga inannoga muno.”"}]}