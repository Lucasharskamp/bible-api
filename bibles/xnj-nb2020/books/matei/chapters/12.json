{"data":[{"book":"Matei","chapter":"12","verse":"1","text":"Lukumbi ulo, Yesu avi mukupita mumigunda Ligono la Kupumulila, Hinu, vawuliwa vaki njala yavavinili, vakatumbula kudenya nganu na kuyogola ngele zaki na kulya."},{"book":"Matei","chapter":"12","verse":"2","text":"Vafalisayu pevagaweni genago, vakamjovela Yesu, “Lola, vawuliwa vaku vihenga lijambu lelibesiwi kuhenga pa Ligono la Kupumulila.”"},{"book":"Matei","chapter":"12","verse":"3","text":"Yesu akayangula, “Wu, mwangasoma cheahengili Daudi na vayaki njala peyamvinili?"},{"book":"Matei","chapter":"12","verse":"4","text":"Mwene ayingili mu Nyumba ya Chapanga na kulya mabumunda gala gegavikwi palongolo ya Chapanga. Mwene hati vayaki kawaka mweayidakiliwi kulya mabumunda genago. Mabumunda ago gaganikiwi kuliliwa na vamteta va Chapanga ndu."},{"book":"Matei","chapter":"12","verse":"5","text":"Amala mwangasoma muchitabu cha Malagizu kuvya kila Ligono la Kupumulila vamteta va Chapanga vakugadenya malagizu ga Musa mu Nyumba ya Chapanga kuni vihololewa lepi kuvya vahokili?"},{"book":"Matei","chapter":"12","verse":"6","text":"Nambu hinu nikuvajovela kuvya penapa avi mkulu kuliku Nyumba ya Chapanga."},{"book":"Matei","chapter":"12","verse":"7","text":"Kuvya mumanyalila mana ya malovi aga ‘Nigana lipyana, nigani lepi teta zinu.’ Ngamuvahamwili lepi vandu vangahoka."},{"book":"Matei","chapter":"12","verse":"8","text":"Muni Mwana wa Mundu ndi Bambu wa Ligono la Kupumulila.”"},{"book":"Matei","chapter":"12","verse":"9","text":"Yesu akawuka penapo, akahamba munyumba ya kukonganekela Vayawudi."},{"book":"Matei","chapter":"12","verse":"10","text":"Kwavi na mundu mmonga mweagogodili chiwoko. Hinu, vandu vamkotili Yesu, “Wu, Malagizu giyidakila kumlamisa mundu pa Ligono la Kupumulila?” Vamlingili ndava vapatayi njila ya kumtakila."},{"book":"Matei","chapter":"12","verse":"11","text":"Nambu Yesu akavajovela, “Wu, yani pagati yinu mweavi na limbelele laki, ligwilili muligodi, wu, akulihumisa lepi Ligono la Kupumulila?"},{"book":"Matei","chapter":"12","verse":"12","text":"Mundu itopeswa neju kuliku limbelele! Hinu ndi yiyidakiliwa kuhenga matendu gabwina pa Ligono la Kupumulila.”"},{"book":"Matei","chapter":"12","verse":"13","text":"Kangi Yesu akamjovela mundu yula, “Talambula chiwoko chaku.”"},{"book":"Matei","chapter":"12","verse":"14","text":"Nambu Vafalisayu vakahuma kuvala na kujovesana, ndava ya mpangu wa kumkoma Yesu."},{"book":"Matei","chapter":"12","verse":"15","text":"Nambu Yesu amanyalili mpangu wula, akawuka pandu pala. Msambi wa vandu wamlandili, akavalamisa vana matamu voha."},{"book":"Matei","chapter":"12","verse":"16","text":"Avabesili vakotoka kuvajovela vandu mambu gaki,"},{"book":"Matei","chapter":"12","verse":"17","text":"muni lilovi la ajovili Mlota Isaya litimilayi."},{"book":"Matei","chapter":"12","verse":"18","text":"“Lola, mtumisi mwenimuhagwili,"},{"book":"Matei","chapter":"12","verse":"19","text":"Angahutana, amala kuywanga,"},{"book":"Matei","chapter":"12","verse":"20","text":"Mlahi weupondiki akuwudenya lepi,"},{"book":"Matei","chapter":"12","verse":"21","text":"Vandu voha va milima yoha vakumhuvalila mwene.”"},{"book":"Matei","chapter":"12","verse":"22","text":"Penapo vandu vamletili Yesu mundu ngalola mewa avi ngajova mweatalaliwi na mzuka. Yesu akamlamisa hati akahotola kujova na kulola."},{"book":"Matei","chapter":"12","verse":"23","text":"Msambi woha wa vandu wewavi penapo ukakangasa na kujova, “Wu, mwenuyu lepi mwana wa Daudi?”"},{"book":"Matei","chapter":"12","verse":"24","text":"Nambu Vafalisayu pevayuwini genago, vakajova, “Mundu uyu ivinga mizuka kwa uhotola wa Belizebuli mkulu wa mizuka.”"},{"book":"Matei","chapter":"12","verse":"25","text":"Yesu amanyili maholo gavi akajova, “Unkosi wowoha weulekangini chikundi chikundi wewitovana wene, wangahotola kusindimala mewawa na muji amala vandu va nyumba yimonga vevalekangini chikundi chikundi yati vigwa.”"},{"book":"Matei","chapter":"12","verse":"26","text":"Ngati Setani akavinga mizuka yaki, akujing'anamukila mwene. Hinu unkosi waki usindimala wuli?"},{"book":"Matei","chapter":"12","verse":"27","text":"Ngati nyenye mwijova nene nikuyivinga mizuka kwa makakala ga Belizebuli, wu, valanda vinu vivinga kwa makakala ga yani? Ndava ya genago vandu vinu ndi vevakuvahamula nyenye!"},{"book":"Matei","chapter":"12","verse":"28","text":"Nambu ngati nivinga mzuka kwa makakala ga Mpungu wa Chapanga, ndi mumanya kuvya Unkosi wa Chapanga umali kuvabwelela."},{"book":"Matei","chapter":"12","verse":"29","text":"“Ihotola wuli mundu kuizangila nyumba ya mundu mweavi na makakala na kumnyaga vindu vyaki, changali hoti kumkunga mundu ana makakala mwenuyo? Kangi ndi ahotola kumnyaga vindu vyaki.”"},{"book":"Matei","chapter":"12","verse":"30","text":"“Mundu yeyoha mweanganilanda nene, akunibela, na mundu yeyoha mweangayola pamonga na nene, idandasa."},{"book":"Matei","chapter":"12","verse":"31","text":"Ndava yeniyo nikuvajovela, vandu yati vilekekeswa kumbudila kwavi Chapanga na maligu gavi goha, nambu yati ilekekeswa lepi yula mweakumliga Mpungu Msopi."},{"book":"Matei","chapter":"12","verse":"32","text":"Kangi, mundu yeyoha mweijova lilovi la kumbela Mwana wa Mundu yati ilekekeswa, nambu mundu yeyoha mweijova lilovi la kumbela Mpungu Msopi, ilekekeswa lepi pamulima uwu hati pamulima weubwela.”"},{"book":"Matei","chapter":"12","verse":"33","text":"“Mkongo wakavya wabwina na matunda gaki yati givya gabwina mewawa, mkongo wakavya uhakau na matunda gaki givya gahakau mewa. Ndi mkongo umanyikana ndava ya matunda gaki."},{"book":"Matei","chapter":"12","verse":"34","text":"Nyenye mwachiveleku cha liyoka! Mwihotola wuli kujova mambu gabwina kuni mwavene mwavahakau? Muni mundu ijova gala gegamemili mumtima waki."},{"book":"Matei","chapter":"12","verse":"35","text":"Mundu mbwina iwusa mambu gabwina muchibana chaki chabwina, mewawa mundu mhakau iwusa mambu gahakau muchibana chaki chihakau.”"},{"book":"Matei","chapter":"12","verse":"36","text":"“Hinu nikuvajovela, ligono la uhamula kila mundu yati ihamuliwa kwa kila lilovi lihakau leajovili."},{"book":"Matei","chapter":"12","verse":"37","text":"Muni malovi gaku wamwene yati wiyidakiliwa umganisi Chapanga, na kwa malovi gaku wamwene yati wihamuliwa kuvya uhokili.”"},{"book":"Matei","chapter":"12","verse":"38","text":"Kangi pagati ya vawula va malagizu na Vafalisayu vamjovili Yesu, “Muwula tigana kulola ulangisu kuhuma kwa veve.”"},{"book":"Matei","chapter":"12","verse":"39","text":"Mwene akayangula, “Chiveleku chihakau changali sadika! Mwigana ulangisu, yati mwipata lepi ulangisu, nambu ndi wulawula wa Yona mweavi mlota wa Chapanga."},{"book":"Matei","chapter":"12","verse":"40","text":"Ngati Yona cheatamili magono gadatu kilu na muhi mulileme la somba yivaha, mewawa Mwana wa Mundu yati itama mugati ya ndima magono gadatu muhi na kilu."},{"book":"Matei","chapter":"12","verse":"41","text":"Ligono la uhamula vandu va ku Ninawi yati viyima pamonga na chiveleku ichi na kuchihamula, ndava muni vene vamali kumng'anamukila Chapanga lukumbi Yona peavakokosili. Hinu apa avi mkulu kuliku Yona!"},{"book":"Matei","chapter":"12","verse":"42","text":"Nkosi wa chidala wa muji wa Sheba yati ihumila Kwelitipama lilanga lukumbi lwa uhamula wa chiveleku ichi, namwene yati akuchihamula kuvya chihokili. Muni mwene agendili kuhuma kutali, abwelili kuhuma kumulima waki, kuyuwana malovi ga luhala ga Solomoni, kumbi apa avi mkulu kuliku Solomoni.”"},{"book":"Matei","chapter":"12","verse":"43","text":"“Mzuka ngati uvingiwi kwa mundu, ulyungalyunga kulugangatu kulonda pandu pa kupumulila. Akupapata lepi pandu,"},{"book":"Matei","chapter":"12","verse":"44","text":"Kangi akujijovela, ‘Niwuya kavili kunyumba yangu mwenihumili.’ Peiwuya akuyikolela nyumba yila yivii waka yifyagiliwi na kupambwa."},{"book":"Matei","chapter":"12","verse":"45","text":"Kangi ihamba kuyitola mizuka yingi saba, hihakau neju kuliku mwene, yoha ibwela kuyingila kwa mundu yula. Mundu yula ivya mhakau neju kuliku peatumbwili. Hinu ndi yati yivya kwa chiveleku ichi chihakau.”"},{"book":"Matei","chapter":"12","verse":"46","text":"Yesu peavi akona ilongela na vandu, lola, nyina waki na valongo vaki vakahika na kuyima kuvala, vagana kulongela nayu."},{"book":"Matei","chapter":"12","verse":"47","text":"Hinu mundu mmonga akamjovela, “Yuwanila nyina waku na valongo vaku vavi kuvala, vigana kulongela na veve.”"},{"book":"Matei","chapter":"12","verse":"48","text":"Nambu Yesu akamyangula mundu yula “Nyina wangu ndi yani? Na valongo vangu ndi vayani?”"},{"book":"Matei","chapter":"12","verse":"49","text":"Kangi akatalambula chiwoko chaki na kuvalangisa vawuliwa vaki, akajova, “Ava ndi nyina wangu na valongo vangu!"},{"book":"Matei","chapter":"12","verse":"50","text":"Muni mundu yeyoha mweihenga geigana Dadi wangu mweavili kunani, mwenuyo ndi mlongo wangu mlumbu wangu na nyina wangu.”"}]}