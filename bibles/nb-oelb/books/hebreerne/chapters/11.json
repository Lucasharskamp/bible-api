{"data":[{"book":"Hebreerne","chapter":"11","verse":"1","text":"Å tro på Gud betyr at vi stoler på at han en dag vil innfri håpet vårt og frelse oss for evig. Vår tro gjør oss overbevist om en virkelighet som vi ennå ikke kan se."},{"book":"Hebreerne","chapter":"11","verse":"2","text":"Mange av forfedrene våre hadde en slik tro og fikk høre av Gud at de var akseptert av ham."},{"book":"Hebreerne","chapter":"11","verse":"3","text":"I tro på Gud forstår vi at hele universet ble skapt på hans befaling. Det som er synlig for våre øyne, ble formet av den usynlige verden."},{"book":"Hebreerne","chapter":"11","verse":"4","text":"I tro på Gud kunne Abel bære fram et bedre offer enn Kain. Gud aksepterte offeret til Abel. Han erklærte Abel for å være skyldfri innfor ham, etter som Abel trodde på Gud. Derfor er troen hos Abel en oppmuntring for oss i dag, til tross for at han for lenge siden er død.11:4 Se Første Mosebok 4:3-10."},{"book":"Hebreerne","chapter":"11","verse":"5","text":"I tro på Gud ble Enok rykket direkte opp til Gud uten å dø. De kunne ikke finne ham lenger, for Gud tok ham til seg.11:5 Se Første Mosebok 5:21-24. Før dette hadde Enok fått høre av Gud at han gledet seg over ham."},{"book":"Hebreerne","chapter":"11","verse":"6","text":"Som dere forstår, det er umulig å glede Gud dersom vi ikke tror og stoler på ham. Den som vil finne ham, må tro at det er en Gud til, og at han belønner dem som virkelig leter etter ham."},{"book":"Hebreerne","chapter":"11","verse":"7","text":"I tro på Gud bygget Noah en båt for å redde sin familie. Gud hadde avslørt for ham at det skulle bli en oversvømmelse, selv om ingen tegn akkurat da tydet på noe slikt. Noah var likevel lydig mot Gud. Som en følge av dette ble resten av menneskene på jorden dømt, mens Noah gjennom troen ble skyldfri innfor Gud.11:7 Se Første Mosebok 6:13-22."},{"book":"Hebreerne","chapter":"11","verse":"8","text":"I tro på Gud var Abraham lydig da Gud sa at han skulle forlate hjemmet og dra til det landet som Gud ville gi ham og etterkommerne hans. Abraham ga seg av sted, uten å vite hvor han ville havne.11:8 Se Første Mosebok 12:1-5."},{"book":"Hebreerne","chapter":"11","verse":"9","text":"Etter som han trodde på Gud, bodde han som en fremmed i det landet Gud hadde lovet ham. Han bodde i telt, det samme gjorde sønnen Isak, og sønnesønnen Jakob, som begge hadde fått det samme løfte av Gud."},{"book":"Hebreerne","chapter":"11","verse":"10","text":"Abraham så nemlig fram til å få bo i byen som er bygd på et evig fundament, den byen som Gud selv er arkitekt og byggmester for."},{"book":"Hebreerne","chapter":"11","verse":"11","text":"I tro på Gud fikk Abraham kraft til å bli far, til tross for at han var å regne som en olding. Hans kone Sara hadde aldri vært i stand til å få barn og var nå blitt rent for gammel. Han stolte på at Gud som hadde gitt løftet, også ville holde det han hadde lovet.11:11 En annen tolkning: Gjennom troen på Gud fikk Sara kraft å bli mor, til tross for at hun aldri hadde kunne få barn og nå var helt for gammel. Hun stolte på at Gud, som hadde gitt henne løftet… Se Første Mosebok 17:15-19."},{"book":"Hebreerne","chapter":"11","verse":"12","text":"Derfor ble Abraham stamfar til et helt folk. Denne ene mannen, som var så godt som død, fikk så mange etterkommere at det var like umulig å telle dem som det er med stjernene på himmelen og sandkornene på havets strand.11:12 Se Første Mosebok 22:17."},{"book":"Hebreerne","chapter":"11","verse":"13","text":"All disse personene som trodde på Gud, døde uten å ha opplevd det som Gud hadde lovet. De hadde bare sett hvordan alt lå og ventet i framtiden. De var takknemlige over Guds løfter. Her på jorden kalte de seg gjester og fremmede."},{"book":"Hebreerne","chapter":"11","verse":"14","text":"Den som ordlegger seg slik, viser at han leter etter et hjemland."},{"book":"Hebreerne","chapter":"11","verse":"15","text":"Dersom deres hjemland hadde vært det landet de kom fra, da kunne de jo vende tilbake dit."},{"book":"Hebreerne","chapter":"11","verse":"16","text":"Men de har lengtet til et bedre land, det landet som finnes i himmelen. Derfor skammer ikke Gud seg for å bli kalt deres Gud. Han har bygd en by som venter i himmelen for alle som tror."},{"book":"Hebreerne","chapter":"11","verse":"17","text":"I tro på Gud kunne Abraham stole på Gud da han ble satt på prøve. Derfor var han beredt til å ofre Isak på alteret, til tross for at Isak var hans eneste11:17 Abraham hadde en annen sønn sammen med sin slavekvinne. Men Isak ble regnet som hans eneste sønn, etter som han var født som et resultat av Guds løfte til Abraham. sønn."},{"book":"Hebreerne","chapter":"11","verse":"18","text":"Gud hadde jo sagt: ”Det er etterkommerne av Isak som skal bli regnet som det folket jeg lovet deg”11:18 Se Første Mosebok 21:12."},{"book":"Hebreerne","chapter":"11","verse":"19","text":"Abraham visste at Gud til og med kunne vekke opp døde. Billedlig talt fikk Abraham Isak tilbake fra de døde."},{"book":"Hebreerne","chapter":"11","verse":"20","text":"I tro på Gud kunne Isak be for sine sønner Jakob og Esau, slik at de fikk del i alle Guds goder i framtiden."},{"book":"Hebreerne","chapter":"11","verse":"21","text":"I tro på Gud kunne Jakob be for begge sønnene til Josef like før han døde, slik at de også fikk del av Guds goder. Lutende mot sin støttestav tilba han Gud."},{"book":"Hebreerne","chapter":"11","verse":"22","text":"I tro på Gud så Josef for seg hvordan Israels folk en dag kunne forlate Egypt. Derfor kunne han på dødsleiet gi sine befalingen om at en gang i framtiden skulle etterkommerne frakte med seg de jordiske levningene av kroppen hans ut av Egypt."},{"book":"Hebreerne","chapter":"11","verse":"23","text":"I tro på Gud klarte foreldrene til Moses å gjemme sitt nyfødte barn i tre måneder. De så at det var et vakkert barn, og var ikke redde til tross for at farao hadde gitt befaling om at alle nyfødte gutter blant Israels folk skulle drepes."},{"book":"Hebreerne","chapter":"11","verse":"24","text":"I tro på Gud nektet Moses seinere som voksen å holde fast på sin status som sønn til datteren av farao."},{"book":"Hebreerne","chapter":"11","verse":"25","text":"Han valgte å lide sammen med Guds folk i stedet for en kort tid å nyte godt av et liv borte fra Guds vilje."},{"book":"Hebreerne","chapter":"11","verse":"26","text":"Han syntes det var mer verdt å lide, på samme måten som Jesus Kristus måtte lide, enn å eie alle skattene i Egypt. Han visste hvilken belønning som ventet ham."},{"book":"Hebreerne","chapter":"11","verse":"27","text":"I tro på Gud dro Moses seinere ut av Egypt. Han var ikke redd for hevnen fra farao, men fortsatte å gå, etter som han i tro opplevde Gud, den usynlige, nær seg.11:27 Se Andre Mosebok 2–3."},{"book":"Hebreerne","chapter":"11","verse":"28","text":"I tro på Gud fikk Moses lære Israels folk å feire påske og stryke blod på dørkarmene, slik at dødsengelen ikke skulle drepe den eldste sønnen i hver familie.11:28 Se Andre Mosebok 12:1-30."},{"book":"Hebreerne","chapter":"11","verse":"29","text":"I tro på Gud kunne Israels folk gå som på tørre landet rett gjennom Rødehavet. Da egypterne fulgte etter, druknet alle sammen.11:29 Se Andre Mosebok 14:21-30."},{"book":"Hebreerne","chapter":"11","verse":"30","text":"I tro på Gud fikk Israels folk murene i Jeriko til å rase sammen, etter at de i sju dager hadde marsjert rundt dem.11:30 Se Josva 6:1-20."},{"book":"Hebreerne","chapter":"11","verse":"31","text":"I tro på Gud reddet den prostituerte Rahab seg. Hun slapp å bli drept sammen med de andre i Jeriko som nektet å tro på Gud, etter som hun hadde tatt imot de israelske spionene som venner.11:31 Se Josva 2:1-16 og 6:22-25."},{"book":"Hebreerne","chapter":"11","verse":"32","text":"Må jeg gjøre listen lenger? Det ville ta altfor lang tid å fortelle om Gideon, Barak, Samson og Jefta, om David, og om Samuel og de andre profetene som bar fram Guds budskap.11:32 Profetenes budskap finnes skrevet ned i Bibelens første del, den som vi kaller Det gamle testamente."},{"book":"Hebreerne","chapter":"11","verse":"33","text":"I tro på Gud kunne alle disse beseire andre riker, skape rettferdighet i landet, og få del i det Gud hadde lovet. De kunne stoppe kjeften på løvene."},{"book":"Hebreerne","chapter":"11","verse":"34","text":"De kunne slokke rasende ild og unngå å bli drept av sverd. Til tross sine svakheter ble de sterke i tro. De fikk kraft til å stride mot fienden og drive hele armeer på flukt."},{"book":"Hebreerne","chapter":"11","verse":"35","text":"I tro kunne de vekke opp døde, slik at kvinner fikk tilbake sine pårørende."},{"book":"Hebreerne","chapter":"11","verse":"36","text":"Noen ble hånet og pisket, andre ble lenket fast og måtte sitte i fengsel."},{"book":"Hebreerne","chapter":"11","verse":"37","text":"Noen ble steinet til døde, andre ble saget i stykker eller drept med sverd. De gikk omkring kledd i skinn fra sauer og geiter. De var sultne, forfulgt og mishandlet."},{"book":"Hebreerne","chapter":"11","verse":"38","text":"Derfor holdt de til i ødemarken, i fjellene, eller gjemte seg i grotter og huler. Egentlig var de for gode for å leve i denne verden."},{"book":"Hebreerne","chapter":"11","verse":"39","text":"Ingen av disse som jeg nå har regnet opp, fikk se Guds løfte oppfylt. Det til tross for at alle i tro hadde fått høre fra Gud at de var akseptert av ham."},{"book":"Hebreerne","chapter":"11","verse":"40","text":"Gud hadde nemlig en større plan som inkluderer alle som tror. Han ville vente på oss, slik at vi alle en dag kunne bli fullkomne i Guds øyne for alltid."}]}