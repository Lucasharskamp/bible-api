{"data":[{"book":"ኮኦኪንሢ ማፃኣፔ","chapter":"6","verse":"1","text":"ታ ናዓሢዮ! ፔኤኮ ጋሎ ጪጋኒ ዳንዳዒባኣ ዓሲም ዒዛ ዛሎ ኔ ጪጋኒ ጫኣቂ፥ ኔ ጌስቴ ጌኤዞና ፒሮጉዲ ኔ ዓርቂንቴቴ፥"},{"book":"ኮኦኪንሢ ማፃኣፔ","chapter":"6","verse":"2","text":"ኔ ጫኣቄ ጫኣቁሞናኣ ዓዺንቴያ ማዔቴ፥"},{"book":"ኮኦኪንሢ ማፃኣፔ","chapter":"6","verse":"3","text":"ታ ናዓሢዮ! ዬያ ዓሢኮ ቢታንቶ ዴማ ኔ ጌሌኔ፤ ዬያሮ ዒዛ ዴማፓ ኔ ኬስካኒ ኮዔቴ ሩኡሪና ዒዛ ኮይላ ዴንዲ፥ ኔ ዋኣሶ ማዔሢ ዒ ሃሻንዳጉዲ ዒዛ ሺኢቄ።"},{"book":"ኮኦኪንሢ ማፃኣፔ","chapter":"6","verse":"4","text":"ዬያይዱዋዖ ላሂፖ፤ ጊንዓኣ ኔና ዓርቆፓ።"},{"book":"ኮኦኪንሢ ማፃኣፔ","chapter":"6","verse":"5","text":"ጌንዓ ኬሞ ዓሲዳፓ፥ ካፒያኣ ፒሮይዳፓ ቶላሢጉዲ ኔኤኒያ ኔና ዓውሴ።"},{"book":"ኮኦኪንሢ ማፃኣፔ","chapter":"6","verse":"6","text":"ኔኤኒ ሃይ ቤልፃሢ ዓንካ ዓኣ ቤሲ ዴንዲ ዒዛ ማዻ ባኮ ዛጊ ዔራቶ ዔኬ።"},{"book":"ኮኦኪንሢ ማፃኣፔ","chapter":"6","verse":"7","text":"ዓንኮ ዔኪ ዓኣዻ ሱኡጌንታ ዎይሣያንታ ባኣሴ፤"},{"book":"ኮኦኪንሢ ማፃኣፔ","chapter":"6","verse":"8","text":"ጋዓንቴ ዔያታ ፔኤኮ ሙዖ ዖጎፆና ቡኩሳኔ፤ ሃኣካ ካፄ ዎዶናኣ ዔያቶም ኮይሳ ሙዖ ዔያታ ቡኩሳኔ።"},{"book":"ኮኦኪንሢ ማፃኣፔ","chapter":"6","verse":"9","text":"ዓካሪ ሃይ ኔ ቤልፃሢ! ኔ ላሃሢ ዎማ ሄላንዳኣናዳይ? ጊንዓስካፓ ኔ ጴጫንዳሢ ዓይዴዳይ?"},{"book":"ኮኦኪንሢ ማፃኣፔ","chapter":"6","verse":"10","text":"«ዻካ ታ ላሂ፥ ጊንዓንዳኔ፤ ኩጮና ማዾ ሃሺ ዻካ ታ ሃውሻንዳኔ» ኔኤኒ ጌዒ፥"},{"book":"ኮኦኪንሢ ማፃኣፔ","chapter":"6","verse":"11","text":"ሃጊ ኔ ላሄ ቤዛ ዓኣንቴ ማንቃቶና ዔኤቢኮ ባይቂሢ ዖልዚ ዓንጋሞ ቱኡቴ ሱላጉዲ ኔ ዔሩዋንቴ ጊዳ ሙካንዳኔ። 6፡11 ኮኦኪ. 24፡33-34።"},{"book":"ኮኦኪንሢ ማፃኣፔ","chapter":"6","verse":"12","text":"ፓሡዋ ዓሲና ፑርታ ዓሲና ቢያ ቤሲ ሃንቲ ሃንቲ ጌኤሲ ዺዺ ሺራኔ።"},{"book":"ኮኦኪንሢ ማፃኣፔ","chapter":"6","verse":"13","text":"ዒዚ ጌሺሢና ዓኣፒ ዎዻኔ፤ ቶኪናኣ ዻዋኔ፤ ፔ ኩጮናኣ ኬኤላሲ ዻዋኔ።"},{"book":"ኮኦኪንሢ ማፃኣፔ","chapter":"6","verse":"14","text":"ቢያ ዎዴ ፔኤኮ ዎቦ ማሊፆና ፑርታ ባኣዚ ማዻኒ ማላኔ፤ ሃሣ ቢያ ዎዴ ዑራ ማዣኔ።"},{"book":"ኮኦኪንሢ ማፃኣፔ","chapter":"6","verse":"15","text":"ዬያሮ ዒ ዔሩዋንቴ ባይሲንታ ዒዛ ሄላንዳኔ፤ ዻቃኒ ዒ ዳንዳዑዋ ጎይሢና ዓኣፒ ጊኢጳማጉዴያና ጋፒ ዒ ባይቃንዳኔ።"},{"book":"ኮኦኪንሢ ማፃኣፔ","chapter":"6","verse":"16","text":"ናንጊና ናንጋ ጎዳ ዒፃ ላሆ ባኣዚ ዓኣኔ፤ ላሆ ሌሊቱዋንቴ ዒዚ ዒፃ ባካ ላንካይኬ፤ ላንካሳዞ ዒዚ ዒናፓ ዒፃኔ፤ ዬንሢ ሃካፓ ዴማ ፓይዲንታዞንሢኬ፦"},{"book":"ኮኦኪንሢ ማፃኣፔ","chapter":"6","verse":"17","text":"ቦሂሢና ዛጋ ዓኣፒ"},{"book":"ኮኦኪንሢ ማፃኣፔ","chapter":"6","verse":"18","text":"ፑርታ ማሊሢ ማላ ዒኔ"},{"book":"ኮኦኪንሢ ማፃኣፔ","chapter":"6","verse":"19","text":"ሉኡዙሞይዳ ሉኡዙሞ ቃሲ ቃሲ ኬኤዛ ማርካና"},{"book":"ኮኦኪንሢ ማፃኣፔ","chapter":"6","verse":"20","text":"ታ ናዓሢዮ! ኔ ዓዶኮ ዓይሢፆ ማዺ ኩንሤ፤ ኔ ዒንዳ ኔና ዔርዜ ባኮ ፔቴታዖ ሃሺፖ።"},{"book":"ኮኦኪንሢ ማፃኣፔ","chapter":"6","verse":"21","text":"ዔያቶኮ ዳምቦ ጎይፆ ቢያ ዎዴ ሃንቴ፤ ዔያታ ጌዔ ባኮ ቢያ ዎዴ ካፔ፤"},{"book":"ኮኦኪንሢ ማፃኣፔ","chapter":"6","verse":"22","text":"ዔያታ ኔና ዔርዜ ባካ ኔ ዓኣዻ ጎይፆ ኔና ዔኪ ዓኣዻንዳኔ፤ ዋንቶ ኔ ላሃኣና ኔና ካፓንዳኔ፤ ሮኦሮዋ ኔና ዞራንዳኔ።"},{"book":"ኮኦኪንሢ ማፃኣፔ","chapter":"6","verse":"23","text":"ናንጊና ናንጋ ጎዳኮ ዓይሢፃ ፆምፔጉዲ፥ ዒ ዔርዛ ባካኣ ፖዒጉዲ ኔኤም ፖዓንዳኔ፤ ዒዛኮ ጎሪ ዞሮ ዞራ ዎማይዲ ኔ ናንጋኒ ዳንዳዓቴያ ኔና ዔርዛንዳኔ።"},{"book":"ኮኦኪንሢ ማፃኣፔ","chapter":"6","verse":"24","text":"ፑርቶ ላኣሎይዳፓ ኔ ሃካንዳጉዲና ሜሌ ዓሶ ላኣሎኮ ዻቢሳ ጌኤዞይዳፓ ኔ ካፒንታንዳጉዲ ኔና ማኣዳንዳኔ።"},{"book":"ኮኦኪንሢ ማፃኣፔ","chapter":"6","verse":"25","text":"ዔያቶኮ ሚዛጱሞ ዛጊ ዓፃዺፖ፤ ዓኣፖ ዔያታ ዎዻሢና ጌሺንቲ ዔውቲፖ።"},{"book":"ኮኦኪንሢ ማፃኣፔ","chapter":"6","verse":"26","text":"ፔቴ ዓቲንቄ ዞኦስካ ኮኦማ ላኣሊ ፔቴ ካሣ ሻንቆ ሚኢሼና ዴንቃኒ ዳንዳዓኔ፤ ሜሌ ዓሲ ላኣሊና ዞኦስካ ኮኦሚሢ ጋዓንቴ ሼምፔ ጪጊሲሳኔ።"},{"book":"ኮኦኪንሢ ማፃኣፔ","chapter":"6","verse":"27","text":"ቶኪ ባኣካ ታሚ ዓርቂ ማኣዓ ሙይንቱዋንቴ ቶላ ዓሲ ዓኣ?"},{"book":"ኮኦኪንሢ ማፃኣፔ","chapter":"6","verse":"28","text":"ሃሣ ታሚ ቄንሢ ሄርቂ ዴንዳዖ ቶኪ ሚቺንቱዋ ዓሲ ዓኣ?"},{"book":"ኮኦኪንሢ ማፃኣፔ","chapter":"6","verse":"29","text":"ሜሌ ዓሲ ላኣሊና ላሃ ዓሲ ዬያጉዲኬ፤ ሜሌ ዓሲ ላኣሊና ካኣማይ ሜቶ ሄሉዋዖ ዓቱዋሴ፤"},{"book":"ኮኦኪንሢ ማፃኣፔ","chapter":"6","verse":"30","text":"ዉሲ ናይዺንታዖ ካሣ ዉኡቄቴ ዓሲ ዲቃሢ ሄርሺሳ ባኣዚቱዋሴ።"},{"book":"ኮኦኪንሢ ማፃኣፔ","chapter":"6","verse":"31","text":"ዒ ዓርቂንቴም ዒዛኮ ማኣራ ዓኣ ባኮ ቢያ ሻንቺሳያ ማዔቴያ ላንካይ ጳንጬ ማሂ ዒዚ ጪጪጋንዳኔ።"},{"book":"ኮኦኪንሢ ማፃኣፔ","chapter":"6","verse":"32","text":"ዓሲ ላኣሊና ላሃሢ ጋዓንቴ ዒና ባይቄ ዓሲኬ፤ ሼምፓሢ ፔኤኮ ዒ ጉሪ ባይዛንዳኔ።"},{"book":"ኮኦኪንሢ ማፃኣፔ","chapter":"6","verse":"33","text":"ዻውሲንቲና ጳዺና ዒዛ ሄላንዳኔ፤ ቢያ ዎዴ ቦርሲንቴ ጎይሣ ዒ ናንጋንዳኔ።"},{"book":"ኮኦኪንሢ ማፃኣፔ","chapter":"6","verse":"34","text":"ዬኖ ላኣሌሎ ዓኒኮ «ታጊዳፓ ሜሌም ማዓኒ ኮይሱዋሴ» ጋዓ ዻጎ ዔቂሳንዳኔ፤ ዒ ኮሞ ዔካ ዎዶና ዬያ ዓሢም ሚጪንቲንዱዋሴ።"},{"book":"ኮኦኪንሢ ማፃኣፔ","chapter":"6","verse":"35","text":"ዓይጎጉዴ ዻቦዋ ዒ ዔካኒ ኮዒንዱዋሴ፤ ዒዛም ዒንጎ ባኮኮ ሚርጉማ ዻጎ ዒዛኮ ሺሚሱዋሴ።"}]}