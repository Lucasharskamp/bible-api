{"data":[{"book":"1 ЦАРСТВАЎ","chapter":"10","verse":"1","text":"І ўзяў Самуіл посуд з алеем і выліў на галаву ягоную, і пацалаваў яго і сказаў: вось, Гасподзь памазвае цябе на кіраўніка спадчыны Сваёй:"},{"book":"1 ЦАРСТВАЎ","chapter":"10","verse":"2","text":"калі ты цяпер пойдзеш ад мяне, дык сустрэнеш двух чалавек паблізу магілы Рахілі, на межах Веньямінавых, у Цэлцаху, і яны скажуць табе: знайшліся асьліцы, якіх ты хадзіў шукаць, і вось бацька твой, забыўшы пра асьліц, непакоіцца за вас, кажучы: што з сынам маім?"},{"book":"1 ЦАРСТВАЎ","chapter":"10","verse":"3","text":"і пойдзеш адтуль далей і прыйдзеш да дубровы Фаворскай, і сустрэнуць цябе там тры чалавекі, што ісьцімуць да Бога ў Вэтыль: адзін нясе тры казьляняткі, другі нясе тры хлябы, а трэці нясе мех зь віном;"},{"book":"1 ЦАРСТВАЎ","chapter":"10","verse":"4","text":"і будуць яны цябе вітаць і дадуць табе два хлябы, і ты возьмеш з рук іхніх."},{"book":"1 ЦАРСТВАЎ","chapter":"10","verse":"5","text":"Пасьля таго ты прыйдзеш на пагорак Божы, дзе ахоўны атрад Філістымскі; і калі ўвойдзеш там у горад, сустрэнеш гурт прарокаў, што сыходзіцьмуць з вышыні, і перад імі псалтыр і тымпан, і жалейка і гусьлі, і яны прарочаць;"},{"book":"1 ЦАРСТВАЎ","chapter":"10","verse":"6","text":"і сыйдзе на цябе Дух Гасподні, і ты будзеш прарочыць зь імі і зробішся іншым чалавекам."},{"book":"1 ЦАРСТВАЎ","chapter":"10","verse":"7","text":"Калі гэтыя азнакі збудуцца з табою, тады рабі, што можа рука твая, бо з табою Бог."},{"book":"1 ЦАРСТВАЎ","chapter":"10","verse":"8","text":"І ты пайдзі раней за мяне ў Галгал, куды і я прыйду да цябе дзеля прынясеньня цэласпаленьня і мірных ахвяраў; сем дзён чакай, пакуль я ня прыйду да цябе, і тады пакажу табе, што табе рабіць."},{"book":"1 ЦАРСТВАЎ","chapter":"10","verse":"9","text":"Як толькі Саўл павярнуўся, каб ісьці да Самуіла, Бог даў яму іншае сэрца, і збыліся ўсе тыя азнакі ў той самы дзень."},{"book":"1 ЦАРСТВАЎ","chapter":"10","verse":"10","text":"Калі прыйшлі яны да пагорка, вось сустракаецца ім гурт прарокаў, і сышоў на яго Дух Божы, і ён прарочыў сярод іх."},{"book":"1 ЦАРСТВАЎ","chapter":"10","verse":"11","text":"Усе, хто ведаў яго ўчора і заўчора, убачыўшы, што ён з прарокамі прарочыць, казалі ў народзе адзін аднаму: што гэта сталася з сынам Кісавым? няўжо і Саўл у прароках?"},{"book":"1 ЦАРСТВАЎ","chapter":"10","verse":"12","text":"І адказваў адзін з тых, што былі там, і сказаў: а ў тых, хто бацька. Таму ўвайшло ў прымаўку: няўжо і Саўл у прароках?"},{"book":"1 ЦАРСТВАЎ","chapter":"10","verse":"13","text":"І перастаў ён прарочыць і пайшоў на вышыню."},{"book":"1 ЦАРСТВАЎ","chapter":"10","verse":"14","text":"І сказаў дзядзька Саўлаў яму і слузе ягонаму: куды вы хадзілі? Ён сказаў: шукаць асьліц, але, бачачы, што іх няма, зайшлі да Самуіла."},{"book":"1 ЦАРСТВАЎ","chapter":"10","verse":"15","text":"І сказаў дзядзька Саўлаў: раскажы мне, што сказаў вам Самуіл."},{"book":"1 ЦАРСТВАЎ","chapter":"10","verse":"16","text":"І сказаў Саўл дзядзьку свайму: ён абвясьціў нам, што асьліцы знайшліся. А таго, што сказаў яму Самуіл пра царства, не адкрыў яму."},{"book":"1 ЦАРСТВАЎ","chapter":"10","verse":"17","text":"І склікаў Самуіл народ да Госпада ў Масіфу"},{"book":"1 ЦАРСТВАЎ","chapter":"10","verse":"18","text":"і сказаў сынам Ізраілевым: так кажа Гасподзь Бог Ізраілеў: Я вывеў Ізраіля зь Егіпта і выбавіў вас з рукі Егіпцянаў і ад рукі ўсіх царстваў, што прыгняталі вас."},{"book":"1 ЦАРСТВАЎ","chapter":"10","verse":"19","text":"А вы цяпер адкінулі Бога вашага, Які ратуе вас ад усіх бедстваў вашых і смуткаў вашых, і сказалі Яму: цара пастаў над намі. Дык вось станьце прад Госпадам паводле плямёнаў вашых і паводле родаў вашых."},{"book":"1 ЦАРСТВАЎ","chapter":"10","verse":"20","text":"І загадаў Самуіл падыходзіць усім плямёнам Ізраілевым, і ўказана племя Веньямінава."},{"book":"1 ЦАРСТВАЎ","chapter":"10","verse":"21","text":"І загадаў падыходзіць племю Веньямінаваму паводле родаў яго і ўказаны род Матрыеў; і прыводзяць род Матрыеў па мужчынах, і названы Саўл, сын Кісаў; і шукалі яго і не знаходзілі."},{"book":"1 ЦАРСТВАЎ","chapter":"10","verse":"22","text":"І спыталіся яшчэ ў Госпада: ці прыйдзе ён яшчэ сюды? І сказаў Гасподзь: вось ён хаваецца ў абозе."},{"book":"1 ЦАРСТВАЎ","chapter":"10","verse":"23","text":"І пабеглі і ўзялі яго адтуль, і ён стаў сярод народу і быў ад плячэй сваіх вышэйшы за ўвесь народ."},{"book":"1 ЦАРСТВАЎ","chapter":"10","verse":"24","text":"І сказаў Самуіл усяму народу: ці бачыце, каго выбраў Гасподзь? падобнага да яго няма ва ўсім народзе. Тады ўвесь народ усклікнуў і сказаў: хай жыве цар!"},{"book":"1 ЦАРСТВАЎ","chapter":"10","verse":"25","text":"І выклаў Самуіл народу правы царства, і напісаў у кнігу, і паклаў прад Госпадам. І адпусьціў увесь народ, кожнага ў дом свой."},{"book":"1 ЦАРСТВАЎ","chapter":"10","verse":"26","text":"Таксама і Саўл пайшоў у дом свой, у Гіву; і пайшлі зь ім адважныя, сэрца якіх крануўся Бог."},{"book":"1 ЦАРСТВАЎ","chapter":"10","verse":"27","text":"А нягодныя людзі казалі: ці ж яму ратаваць нас? І пагардзілі ім і не паднесьлі яму дарункаў. Але ён як бы не заўважаў таго."}]}