{"data":[{"book":"Levitiko","chapter":"23","verse":"1","text":"Yehova anawuza Mose kuti,"},{"book":"Levitiko","chapter":"23","verse":"2","text":"“Yankhula ndi Aisraeli ndipo uwawuze kuti, ‘Awa ndi masiku anga osankhika a chikondwerero, masiku osankhika olemekeza Yehova amene uyenera kulengeza kuti akhale masiku opatulika a misonkhano."},{"book":"Levitiko","chapter":"23","verse":"3","text":"“ ‘Pa masiku asanu ndi limodzi muzigwira ntchito, koma tsiku lachisanu ndi chiwiri ndi Sabata lopuma, tsiku la msonkhano wopatulika. Kulikonse kumene inu mukukhala musamagwire ntchito iliyonse tsiku limeneli popeza ndi tsiku la Sabata la Yehova."},{"book":"Levitiko","chapter":"23","verse":"4","text":"“ ‘Awa ndiwo masiku osankhidwa a zikondwerero za Yehova, masiku woyera a misonkhano amene muti mudzalengeze pa nthawi yake:"},{"book":"Levitiko","chapter":"23","verse":"5","text":"Chikondwerero cha Paska chiziyamba madzulo a tsiku la 14 la mwezi woyamba."},{"book":"Levitiko","chapter":"23","verse":"6","text":"Tsiku la 15 la mwezi womwewo ndi tsiku lolemekeza Yehova ndipo muziyamba Chikondwerero cha Buledi Wopanda Yisiti. Muzidya buledi wopanda yisiti kwa masiku asanu ndi awiri."},{"book":"Levitiko","chapter":"23","verse":"7","text":"Pa tsiku loyamba muzichita msonkhano wopatulika. Musamagwire ntchito iliyonse."},{"book":"Levitiko","chapter":"23","verse":"8","text":"Pa masiku asanu ndi awiri muzipereka nsembe yopsereza kwa Yehova. Ndipo tsiku lachisanu ndi chiwiri muzikhala ndi msonkhano wopatulika ndipo musamagwire ntchito yolemetsa.’ ”"},{"book":"Levitiko","chapter":"23","verse":"9","text":"Yehova anawuza Mose kuti,"},{"book":"Levitiko","chapter":"23","verse":"10","text":"“Yankhula ndi Aisraeli ndipo uwawuze kuti, ‘Mukakalowa mʼdziko limene ndikukupatsanilo ndi kukolola za mʼminda mwanu, mudzabwere kwa wansembe ndi mtolo wa tirigu woyambirira kucha wa mʼminda mwanu."},{"book":"Levitiko","chapter":"23","verse":"11","text":"Wansembeyo auweyule mtolowo pamaso pa Yehova kotero mtolowo udzalandiridwa mʼmalo mwanu. Wansembe auweyule tsiku lotsatana ndi la Sabata."},{"book":"Levitiko","chapter":"23","verse":"12","text":"Pa tsiku limene muweyula mtolowo, muperekenso mwana wankhosa wa mwamuna wa chaka chimodzi, wopanda chilema kuti akhale nsembe yopsereza ya kwa Yehova."},{"book":"Levitiko","chapter":"23","verse":"13","text":"Chopereka chachakudya chake chikhale cha makilogalamu awiri a ufa wosalala wosakaniza ndi mafuta kuti chikhale nsembe yopsereza yopereka kwa Yehova, ya fungo lokoma. Ndipo chopereka cha chakumwa chake chikhale vinyo wa malita anayi ndi theka."},{"book":"Levitiko","chapter":"23","verse":"14","text":"Musadye buledi aliyense kapena tirigu wokazinga, kapena wamuwisi mpaka tsiku limene mwabwera ndi chopereka ichi kwa Mulungu wanu. Limeneli ndi lamulo lamuyaya pa mibado yanu yonse, kulikonse kumene mukakhale."},{"book":"Levitiko","chapter":"23","verse":"15","text":"“ ‘Kuyambira tsiku lotsatana ndi la Sabata lija, tsiku limene munabwera ndi mtolo wa nsembe yoweyula, muziwerenga masabata asanu ndi awiri athunthu."},{"book":"Levitiko","chapter":"23","verse":"16","text":"Ndiye kuti muwerenge masiku makumi asanu kuchokera pa tsiku lotsatana ndi Sabata la chisanu ndi chiwiri, ndipo kenaka mupereke nsembe ya tirigu watsopano kwa Yehova."},{"book":"Levitiko","chapter":"23","verse":"17","text":"Kuchokera kulikonse kumene mukukhala, mubwere pamaso pa Yehova ndi buledi muwiri wa ufa wosalala wa makilogalamu awiri, ophikidwa ndi yisiti kuti akhale nsembe yoweyula ya zakudya zoyamba kucha."},{"book":"Levitiko","chapter":"23","verse":"18","text":"Pamodzi ndi bulediyu muperekenso ana ankhosa aamuna asanu ndi awiri, aliyense akhale wa chaka chimodzi ndi wopanda chilema. Pakhalenso ngʼombe yayingʼono yayimuna ndi nkhosa zazimuna ziwiri. Zimenezi zidzakhala nsembe zopsereza zopereka kwa Yehova pamodzi ndi nsembe za zakudya ndi nsembe za zakumwa. Zonsezi zikhale nsembe zopsereza za fungo lokomera Yehova."},{"book":"Levitiko","chapter":"23","verse":"19","text":"Kenaka mupereke mbuzi imodzi yayimuna kuti ikhale nsembe yopepesera machimo ndiponso ana ankhosa awiri, aliyense wa chaka chimodzi kuti akhale nsembe yachiyanjano."},{"book":"Levitiko","chapter":"23","verse":"20","text":"Wansembe aweyule ana ankhosa awiriwo pamaso pa Yehova monga nsembe yoweyula, pamodzi ndi buledi wa tirigu woyambirira kucha. Zimenezi ndi zopereka zopatulika za Yehova zopatsidwa kwa ansembe."},{"book":"Levitiko","chapter":"23","verse":"21","text":"Pa tsiku lomwelo mulengeze za msonkhano wopatulika ndipo musagwire ntchito zolemetsa. Limeneli ndi lamulo lamuyaya pa mibado yanu yonse, kulikonse kumene mukakhale."},{"book":"Levitiko","chapter":"23","verse":"22","text":"“ ‘Pamene mukukolola zinthu mʼmunda mwanu, musakolole munda wanu mpaka mʼmalire mwenimweni, ndipo musatole khunkha lake. Zimenezo musiyire anthu osauka ndi alendo. Ine ndine Yehova Mulungu wanu.’ ”"},{"book":"Levitiko","chapter":"23","verse":"23","text":"Yehova anawuza Mose kuti,"},{"book":"Levitiko","chapter":"23","verse":"24","text":"“Uza Aisraeli kuti, ‘Tsiku loyamba la mwezi wachisanu ndi chiwiri, likhale tsiku lopumula, la msonkhano wopatulika, mulilengeze poyimba lipenga."},{"book":"Levitiko","chapter":"23","verse":"25","text":"Musagwire ntchito zolemetsa koma mupereke nsembe yopsereza kwa Yehova.’ ”"},{"book":"Levitiko","chapter":"23","verse":"26","text":"Yehova anawuza Mose kuti,"},{"book":"Levitiko","chapter":"23","verse":"27","text":"“Tsiku lakhumi la mwezi wachisanu ndi chiwiri ndi tsiku lochita Mwambo Wopepesera Machimo. Muzichita msonkhano wopatulika. Muzidzichepetsa pamaso pa Yehova ndi kupereka nsembe zopsereza kwa Yehova."},{"book":"Levitiko","chapter":"23","verse":"28","text":"Tsiku limeneli musamagwire ntchito chifukwa ndi tsiku la Mwambo Wopepesera Machimo, kupepesera machimo anu pamaso pa Yehova Mulungu wanu."},{"book":"Levitiko","chapter":"23","verse":"29","text":"Munthu aliyense amene sasala zakudya pa tsiku limeneli ayenera kuchotsedwa pakati pa anthu a mtundu wake."},{"book":"Levitiko","chapter":"23","verse":"30","text":"Aliyense wogwira ntchito tsiku limeneli ndidzamuwononga pakati pa anthu a mtundu wake."},{"book":"Levitiko","chapter":"23","verse":"31","text":"Inu musadzagwire ntchito iliyonse. Limeneli ndi lamulo lamuyaya pa mibado yanu yonse, kulikonse kumene mukakhale."},{"book":"Levitiko","chapter":"23","verse":"32","text":"Limeneli kwa inu ndi tsiku la Sabata lopumula, ndipo muyenera kusala zakudya. Kuyambira madzulo a tsiku lachisanu ndi chinayi la mwezi mpaka madzulo ena otsatirawo muzisunga tsikulo ngati Sabata lanu.”"},{"book":"Levitiko","chapter":"23","verse":"33","text":"Yehova anawuza Mose kuti,"},{"book":"Levitiko","chapter":"23","verse":"34","text":"“Uwawuze Aisraeli kuti pa masiku asanu ndi awiri kuyambira pa tsiku la 15 la mwezi wachisanu ndi chiwiri pazikhala Chikondwerero cha Misasa cholemekeza Yehova."},{"book":"Levitiko","chapter":"23","verse":"35","text":"Tsiku loyamba ndi la msonkhano wopatulika, musagwire ntchito zolemetsa."},{"book":"Levitiko","chapter":"23","verse":"36","text":"Pa masiku asanu ndi awiri muzipereka nsembe zopsereza kwa Yehova. Ndipo pa tsiku lachisanu ndi chitatu muzikhala ndi msonkhano wopatulika ndipo muzipereka nsembe yopsereza kwa Yehova. Kumeneku ndi kutsekera kwa msonkhano waukulu. Musagwire ntchito zolemetsa."},{"book":"Levitiko","chapter":"23","verse":"37","text":"(“ ‘Amenewa ndi masiku osankhika a chikondwerero cha Yehova, amene muziwalengeza kuti ndi nthawi ya msonkhano wopatulika. Masiku amenewa muzipereka nsembe zopsereza, nsembe za chakudya, nsembe zanyama ndi zopereka zachakumwa za tsiku ndi tsiku."},{"book":"Levitiko","chapter":"23","verse":"38","text":"Zopereka zimenezi ndi zowonjezera pa zopereka za Yehova za pa Sabata, zopereka zanu zolumbira ndiponso mphatso zanu zaufulu zopereka kwa Yehova.)"},{"book":"Levitiko","chapter":"23","verse":"39","text":"“ ‘Choncho kuyambira pa tsiku la 15 la mwezi wachisanu ndi chiwiri, mutakolola zinthu mʼmunda mwanu, muchite chikondwerero cha Yehova kwa masiku asanu ndi awiri. Tsiku loyamba ndi tsiku lopumula, ndipo tsiku lachisanu ndi chitatu ndi lopumulanso."},{"book":"Levitiko","chapter":"23","verse":"40","text":"Pa tsiku loyamba muzitenga zipatso zabwino kwambiri zothyola mʼmitengo, nthambi za kanjedza, nthambi zazikulu za mitengo ya masamba ambiri, ndi za misondozi yakumtsinje, ndipo muzikondwera pamaso pa Yehova Mulungu wanu kwa masiku asanu ndi awiri."},{"book":"Levitiko","chapter":"23","verse":"41","text":"Chaka chilichonse muzichita chikondwerero cha Yehova kwa masiku asanu ndi awiri. Limeneli ndi lamulo lamuyaya pa mibado yanu yonse. Muzichita chikondwerero chimenechi mwezi wachisanu ndi chiwiri."},{"book":"Levitiko","chapter":"23","verse":"42","text":"Muzikhala mʼmisasa masiku asanu ndi awiri. Onse amene ali mbadwa mʼdziko la Israeli azikhala mʼmisasa"},{"book":"Levitiko","chapter":"23","verse":"43","text":"kuti zidzukulu zanu zidzadziwe kuti ndine amene ndinakhazika Aisraeli mʼmisasa nditawatulutsa ku Igupto. Ine ndine Yehova Mulungu wanu.’ ”"},{"book":"Levitiko","chapter":"23","verse":"44","text":"Choncho Mose analengeza kwa Aisraeli masiku osankhika a zikondwerero za Yehova."}]}