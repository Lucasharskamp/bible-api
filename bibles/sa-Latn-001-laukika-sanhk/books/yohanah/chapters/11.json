{"data":[{"book":"yohanaH","chapter":"11","verse":"1","text":"anantaraM mariyam tasyA bhaginI marthA ca yasmin vaithanIyAgrAme vasatastasmin grAme iliyAsar nAmA pIDita eka AsIt|"},{"book":"yohanaH","chapter":"11","verse":"2","text":"yA mariyam prabhuM sugandhitelaina marddayitvA svakezaistasya caraNau samamArjat tasyA bhrAtA sa iliyAsar rogI|"},{"book":"yohanaH","chapter":"11","verse":"3","text":"aparaJca he prabho bhavAn yasmin prIyate sa eva pIDitostIti kathAM kathayitvA tasya bhaginyau preSitavatyau|"},{"book":"yohanaH","chapter":"11","verse":"4","text":"tadA yIzurimAM vArttAM zrutvAkathayata pIDeyaM maraNArthaM na kintvIzvarasya mahimArtham Izvaraputrasya mahimaprakAzArthaJca jAtA|"},{"book":"yohanaH","chapter":"11","verse":"5","text":"yIzu ryadyapimarthAyAM tadbhaginyAm iliyAsari cAprIyata,"},{"book":"yohanaH","chapter":"11","verse":"6","text":"tathApi iliyAsaraH pIDAyAH kathaM zrutvA yatra AsIt tatraiva dinadvayamatiSThat|"},{"book":"yohanaH","chapter":"11","verse":"7","text":"tataH param sa ziSyAnakathayad vayaM puna ryihUdIyapradezaM yAmaH|"},{"book":"yohanaH","chapter":"11","verse":"8","text":"tataste pratyavadan, he guro svalpadinAni gatAni yihUdIyAstvAM pASANai rhantum udyatAstathApi kiM punastatra yAsyasi?"},{"book":"yohanaH","chapter":"11","verse":"9","text":"yIzuH pratyavadat, ekasmin dine kiM dvAdazaghaTikA na bhavanti? kopi divA gacchan na skhalati yataH sa etajjagato dIptiM prApnoti|"},{"book":"yohanaH","chapter":"11","verse":"10","text":"kintu rAtrau gacchan skhalati yato hetostatra dIpti rnAsti|"},{"book":"yohanaH","chapter":"11","verse":"11","text":"imAM kathAM kathayitvA sa tAnavadad, asmAkaM bandhuH iliyAsar nidritobhUd idAnIM taM nidrAto jAgarayituM gacchAmi|"},{"book":"yohanaH","chapter":"11","verse":"12","text":"yIzu rmRtau kathAmimAM kathitavAn kintu vizrAmArthaM nidrAyAM kathitavAn iti jJAtvA ziSyA akathayan,"},{"book":"yohanaH","chapter":"11","verse":"13","text":"he guro sa yadi nidrAti tarhi bhadrameva|"},{"book":"yohanaH","chapter":"11","verse":"14","text":"tadA yIzuH spaSTaM tAn vyAharat, iliyAsar amriyata;"},{"book":"yohanaH","chapter":"11","verse":"15","text":"kintu yUyaM yathA pratItha tadarthamahaM tatra na sthitavAn ityasmAd yuSmannimittam AhlAditohaM, tathApi tasya samIpe yAma|"},{"book":"yohanaH","chapter":"11","verse":"16","text":"tadA thomA yaM didumaM vadanti sa saGginaH ziSyAn avadad vayamapi gatvA tena sArddhaM mriyAmahai|"},{"book":"yohanaH","chapter":"11","verse":"17","text":"yIzustatropasthAya iliyAsaraH zmazAne sthApanAt catvAri dinAni gatAnIti vArttAM zrutavAn|"},{"book":"yohanaH","chapter":"11","verse":"18","text":"vaithanIyA yirUzAlamaH samIpasthA krozaikamAtrAntaritA;"},{"book":"yohanaH","chapter":"11","verse":"19","text":"tasmAd bahavo yihUdIyA marthAM mariyamaJca bhyAtRzokApannAM sAntvayituM tayoH samIpam Agacchan|"},{"book":"yohanaH","chapter":"11","verse":"20","text":"marthA yIzorAgamanavArtAM zrutvaiva taM sAkSAd akarot kintu mariyam geha upavizya sthitA|"},{"book":"yohanaH","chapter":"11","verse":"21","text":"tadA marthA yIzumavAdat, he prabho yadi bhavAn atrAsthAsyat tarhi mama bhrAtA nAmariSyat|"},{"book":"yohanaH","chapter":"11","verse":"22","text":"kintvidAnImapi yad Izvare prArthayiSyate Izvarastad dAsyatIti jAne'haM|"},{"book":"yohanaH","chapter":"11","verse":"23","text":"yIzuravAdIt tava bhrAtA samutthAsyati|"},{"book":"yohanaH","chapter":"11","verse":"24","text":"marthA vyAharat zeSadivase sa utthAnasamaye protthAsyatIti jAne'haM|"},{"book":"yohanaH","chapter":"11","verse":"25","text":"tadA yIzuH kathitavAn ahameva utthApayitA jIvayitA ca yaH kazcana mayi vizvasiti sa mRtvApi jIviSyati;"},{"book":"yohanaH","chapter":"11","verse":"26","text":"yaH kazcana ca jIvan mayi vizvasiti sa kadApi na mariSyati, asyAM kathAyAM kiM vizvasiSi?"},{"book":"yohanaH","chapter":"11","verse":"27","text":"sAvadat prabho yasyAvataraNApekSAsti bhavAn saevAbhiSiktta Izvaraputra iti vizvasimi|"},{"book":"yohanaH","chapter":"11","verse":"28","text":"iti kathAM kathayitvA sA gatvA svAM bhaginIM mariyamaM guptamAhUya vyAharat gururupatiSThati tvAmAhUyati ca|"},{"book":"yohanaH","chapter":"11","verse":"29","text":"kathAmimAM zrutvA sA tUrNam utthAya tasya samIpam agacchat|"},{"book":"yohanaH","chapter":"11","verse":"30","text":"yIzu rgrAmamadhyaM na pravizya yatra marthA taM sAkSAd akarot tatra sthitavAn|"},{"book":"yohanaH","chapter":"11","verse":"31","text":"ye yihUdIyA mariyamA sAkaM gRhe tiSThantastAm asAntvayana te tAM kSipram utthAya gacchantiM vilokya vyAharan, sa zmazAne rodituM yAti, ityuktvA te tasyAH pazcAd agacchan|"},{"book":"yohanaH","chapter":"11","verse":"32","text":"yatra yIzuratiSThat tatra mariyam upasthAya taM dRSTvA tasya caraNayoH patitvA vyAharat he prabho yadi bhavAn atrAsthAsyat tarhi mama bhrAtA nAmariSyat|"},{"book":"yohanaH","chapter":"11","verse":"33","text":"yIzustAM tasyAH saGgino yihUdIyAMzca rudato vilokya zokArttaH san dIrghaM nizvasya kathitavAn taM kutrAsthApayata?"},{"book":"yohanaH","chapter":"11","verse":"34","text":"te vyAharan, he prabho bhavAn Agatya pazyatu|"},{"book":"yohanaH","chapter":"11","verse":"35","text":"yIzunA kranditaM|"},{"book":"yohanaH","chapter":"11","verse":"36","text":"ataeva yihUdIyA avadan, pazyatAyaM tasmin kidRg apriyata|"},{"book":"yohanaH","chapter":"11","verse":"37","text":"teSAM kecid avadan yondhAya cakSuSI dattavAn sa kim asya mRtyuM nivArayituM nAzaknot?"},{"book":"yohanaH","chapter":"11","verse":"38","text":"tato yIzuH punarantardIrghaM nizvasya zmazAnAntikam agacchat| tat zmazAnam ekaM gahvaraM tanmukhe pASANa eka AsIt|"},{"book":"yohanaH","chapter":"11","verse":"39","text":"tadA yIzuravadad enaM pASANam apasArayata, tataH pramItasya bhaginI marthAvadat prabho, adhunA tatra durgandho jAtaH, yatodya catvAri dinAni zmazAne sa tiSThati|"},{"book":"yohanaH","chapter":"11","verse":"40","text":"tadA yIzuravAdIt, yadi vizvasiSi tarhIzvarasya mahimaprakAzaM drakSyasi kathAmimAM kiM tubhyaM nAkathayaM?"},{"book":"yohanaH","chapter":"11","verse":"41","text":"tadA mRtasya zmazAnAt pASANo'pasArite yIzurUrdvvaM pazyan akathayat, he pita rmama nevesanam azRNoH kAraNAdasmAt tvAM dhanyaM vadAmi|"},{"book":"yohanaH","chapter":"11","verse":"42","text":"tvaM satataM zRNoSi tadapyahaM jAnAmi, kintu tvaM mAM yat prairayastad yathAsmin sthAne sthitA lokA vizvasanti tadartham idaM vAkyaM vadAmi|"},{"book":"yohanaH","chapter":"11","verse":"43","text":"imAM kathAM kathayitvA sa proccairAhvayat, he iliyAsar bahirAgaccha|"},{"book":"yohanaH","chapter":"11","verse":"44","text":"tataH sa pramItaH zmazAnavastrai rbaddhahastapAdo gAtramArjanavAsasA baddhamukhazca bahirAgacchat| yIzuruditavAn bandhanAni mocayitvA tyajatainaM|"},{"book":"yohanaH","chapter":"11","verse":"45","text":"mariyamaH samIpam AgatA ye yihUdIyalokAstadA yIzoretat karmmApazyan teSAM bahavo vyazvasan,"},{"book":"yohanaH","chapter":"11","verse":"46","text":"kintu kecidanye phirUzinAM samIpaM gatvA yIzoretasya karmmaNo vArttAm avadan|"},{"book":"yohanaH","chapter":"11","verse":"47","text":"tataH paraM pradhAnayAjakAH phirUzinAzca sabhAM kRtvA vyAharan vayaM kiM kurmmaH? eSa mAnavo bahUnyAzcaryyakarmmANi karoti|"},{"book":"yohanaH","chapter":"11","verse":"48","text":"yadIdRzaM karmma karttuM na vArayAmastarhi sarvve lokAstasmin vizvasiSyanti romilokAzcAgatyAsmAkam anayA rAjadhAnyA sArddhaM rAjyam Achetsyanti|"},{"book":"yohanaH","chapter":"11","verse":"49","text":"tadA teSAM kiyaphAnAmA yastasmin vatsare mahAyAjakapade nyayujyata sa pratyavadad yUyaM kimapi na jAnItha;"},{"book":"yohanaH","chapter":"11","verse":"50","text":"samagradezasya vinAzatopi sarvvalokArtham ekasya janasya maraNam asmAkaM maGgalahetukam etasya vivecanAmapi na kurutha|"},{"book":"yohanaH","chapter":"11","verse":"51","text":"etAM kathAM sa nijabuddhyA vyAharad iti na,"},{"book":"yohanaH","chapter":"11","verse":"52","text":"kintu yIzUstaddezIyAnAM kAraNAt prANAn tyakSyati, dizi dizi vikIrNAn Izvarasya santAnAn saMgRhyaikajAtiM kariSyati ca, tasmin vatsare kiyaphA mahAyAjakatvapade niyuktaH san idaM bhaviSyadvAkyaM kathitavAn|"},{"book":"yohanaH","chapter":"11","verse":"53","text":"taddinamArabhya te kathaM taM hantuM zaknuvantIti mantraNAM karttuM prArebhire|"},{"book":"yohanaH","chapter":"11","verse":"54","text":"ataeva yihUdIyAnAM madhye yIzuH saprakAzaM gamanAgamane akRtvA tasmAd gatvA prAntarasya samIpasthAyipradezasyephrAyim nAmni nagare ziSyaiH sAkaM kAlaM yApayituM prArebhe|"},{"book":"yohanaH","chapter":"11","verse":"55","text":"anantaraM yihUdIyAnAM nistArotsave nikaTavarttini sati tadutsavAt pUrvvaM svAn zucIn karttuM bahavo janA grAmebhyo yirUzAlam nagaram Agacchan,"},{"book":"yohanaH","chapter":"11","verse":"56","text":"yIzoranveSaNaM kRtvA mandire daNDAyamAnAH santaH parasparaM vyAharan, yuSmAkaM kIdRzo bodho jAyate? sa kim utsave'smin atrAgamiSyati?"},{"book":"yohanaH","chapter":"11","verse":"57","text":"sa ca kutrAsti yadyetat kazcid vetti tarhi darzayatu pradhAnayAjakAH phirUzinazca taM dharttuM pUrvvam imAm AjJAM prAcArayan|"}]}