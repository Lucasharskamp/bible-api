{"data":[{"book":"Luke","chapter":"13","verse":"1","text":"Ma lâiahan mi senkhatngei an oma, ha ngei han Galilee mingei Pathien kôma an inbôl lâia Pilat'n, mi a that thurchi Jisua an rila."},{"book":"Luke","chapter":"13","verse":"2","text":"Jisua'n a thuona, “Ha anga, ithata an om hah Galilee rama midang ngei nêkin a nunsie uolin nin mindon mo?”"},{"book":"Luke","chapter":"13","verse":"3","text":"“Ni tet mak! Nangni ki ril, nangni khom nin sietna nin insîr nônchu, anni ngei angin nin thi var rang."},{"book":"Luke","chapter":"13","verse":"4","text":"Mi sômleiriet ngei Siloam in insâng achima athi ngei hah Jerusalema midang ngei murdi nêkin an saloi uolin nin be mo?"},{"book":"Luke","chapter":"13","verse":"5","text":"Ni tet mak! Nangni ki ril nin sietna nin insîr nônchu anni ngei anghan thîng nin tih,” a tia."},{"book":"Luke","chapter":"13","verse":"6","text":"Hanchu, Jisua'n hi chongmintêk hih a misîra, “Mi inkhatin a grape ruhuona theichang kung a linga. A mara a juong ena man maka."},{"book":"Luke","chapter":"13","verse":"7","text":"Hanchu, ruhuon enkolpu kôma, ‘En roh, kumthum piel hih hi theichang kunga hin amara ku juong roka, inkhat luo man mu-ung.’ Phûrpai roh, ithomo mun ai luo tit ranga,” a tia."},{"book":"Luke","chapter":"13","verse":"8","text":"Ania ruhuon enkolpu han, “O pu, kumkhat mamang la om hi rese, a revêl tuk ka ta, a urna rangin vur ki tih."},{"book":"Luke","chapter":"13","verse":"9","text":"Nakuma ânrân chu sa ok a ta, ânra nôn chu phûrpai roh” tiin a thuona."},{"book":"Luke","chapter":"13","verse":"10","text":"Sabathni voikhat chu Jisua'n, synagog ina a minchua."},{"book":"Luke","chapter":"13","verse":"11","text":"Ramkhori sûr nupang inkhat kum sômleiriet damloi a oma, inkona injîk thei loi ani."},{"book":"Luke","chapter":"13","verse":"12","text":"Hanchu, Jisua'n a mûn chu a koia, “Nuvengtenu na natna renga no jôk zoi” a tipea."},{"book":"Luke","chapter":"13","verse":"13","text":"A chunga a kut a minngama, harenghan ân jîkzata, Pathien a minpâk zoi."},{"book":"Luke","chapter":"13","verse":"14","text":"Hanchu, Jisua'n Sabathnîn mi a mindam sikin synagog taka ulienpu a ning a thika, mipui ngei kôma, “Sûnruk sin ei thona rang a om, ha nia han hong ungla dam roi, Sabathnîn chu ni no rese” a tia."},{"book":"Luke","chapter":"13","verse":"15","text":"Pumapa'n a thuona, “Nangni, asarotholngei, nin serâtchal mo, nin sakuording mo, Sabathnin sûntin tui min nêk rangin nin tuong ngâi ni mak mo?"},{"book":"Luke","chapter":"13","verse":"16","text":"Hi nupang, Abraham jâisuon, kum sômleiriet, satanin ai khit hih, Sabathnin min jôk rang ni mak mo?” a tia."},{"book":"Luke","chapter":"13","verse":"17","text":"A chongthuon han a râlngei mâimôk an tonga, mipui lakin a sininkhêl sin sikin an râisâna."},{"book":"Luke","chapter":"13","verse":"18","text":"Jisua'n a rekela, “Pathien Rêngram hih imo ai ang? Ileh mo ki mintêk rang?"},{"book":"Luke","chapter":"13","verse":"19","text":"Ancham ru, mi inkhatin a lâka loilâia a tua. A kung ahonn insôna, thingkung ahong changa, a machangngeia han vangeiin rubu an phan anghan ani” a tia."},{"book":"Luke","chapter":"13","verse":"20","text":"Jisua'n a rekel nôka, “Ileh mo Pathien Rêngram ki mintêk rang ani zoi?"},{"book":"Luke","chapter":"13","verse":"21","text":"Nupang inkhat chol a lâka, vâipôl, liter sômminli leh a minpola athoi mâka tâidôna ai bil angha ani” a tia."},{"book":"Luke","chapter":"13","verse":"22","text":"Jisua'n Jerusalema a se malamin, khopuingei le khuotengeia mi a minchu ngeia."},{"book":"Luke","chapter":"13","verse":"23","text":"Tumakhatin, O pu, mi tômte vai mo sanminjôka om rang? tiin a rekela."},{"book":"Luke","chapter":"13","verse":"24","text":"Jisua'n a thuona, “Inkot in-epa lût rang ranak song roi, mi tamtakin bôk an ta chu lût thei no ni ngei."},{"book":"Luke","chapter":"13","verse":"25","text":"A in pumapa ânthoia inkhâr akal suole chu, pêntieng indingin inkhâr tôk nin ta, ‘A pumapa, inkhâr mi mo-ong pe roh’ tîng nin ta, ama lakin, ‘Khotienga mi mo nin ni, nangni riet mu-ung, ko kôm renga rotpai roi,’ nangni tîng a tih."},{"book":"Luke","chapter":"13","verse":"26","text":"Maleh, nangnin, munkhatin ei sâka, ei nêka, kin khopuia khom mi ni minchu ngâi duo! la tîng nin tih.”"},{"book":"Luke","chapter":"13","verse":"27","text":"Nikhomrese, ama han, “Khotienga mi mo nin ni, nangni riet ngâi mu-ung, Ko kôm renga rotpai roi, mipuoloi ngei nangni ti nôk a tih.”"},{"book":"Luke","chapter":"13","verse":"28","text":"“Ipaia nin om tikin chu chapin, hâ riel nin ta, Abraham ngei Isaac ngei, Jokob ngei le dêipungei murdi chu Pathien Rêngrama omin mûng nin tih.13:28: Mat 22:13; 25:3013:28,29: Mat 8:11,12"},{"book":"Luke","chapter":"13","verse":"29","text":"Mingei sak le thang, sim le mâr renga hongin Pathien Rêngram ruolhoia insung an tih."},{"book":"Luke","chapter":"13","verse":"30","text":"Hanchu atûna nûktak ânta ngei khom hih motontak la nîng an ta, motontak ngei khom nûktak la nîng an tih,” 13:30: Mat 19:30; 20:16; Mk 10:31 a tia."},{"book":"Luke","chapter":"13","verse":"31","text":"Ha lâitaka han, Pharisee senkhat an honga, Jisua kôma, “Jôk inla hi mun renga hih mun danga rot ta roh, Herod'n nang that rang ai ti kêng,” an tipea."},{"book":"Luke","chapter":"13","verse":"32","text":"Jisua'n, “Se ungla ha sial hah varil roi, avien, nangtûk ramkhori rujûlpai ka ta, a sûnthum nîn ki sin zoi ki tih.”"},{"book":"Luke","chapter":"13","verse":"33","text":"Ikhomnisenla, avien, nangtûk, hatûk ke se tit rang ani, Jerusalem pêntieng dêipu that ngâi ni mak an tia."},{"book":"Luke","chapter":"13","verse":"34","text":"“O, Jerusalem, Jerusalem! Dêipungei thatpu, no kôma Pathien'n a hongtîr ngei lung leh dêng thatpu, ârpuinûn a mantha nuoia ate ngei ai op ngâi anghan, voizet mo nang opbûm rang ko bôk zoi, ania nuom mak che."},{"book":"Luke","chapter":"13","verse":"35","text":"13:35: Lap 118:26 Masikin, Pumapa riminga hong chu ‘Pathien'n satvur rese’ nin ti mâka chu nin Biekin ram a ta, ni mu nôk khâi no tunui,” a tia."}]}