{"data":[{"book":"JOHN","chapter":"9","verse":"1","text":"Jesus ni sasare no kite te tanata e ppuni ana karamata. Ttama naa ni haanau ma naa karamata e ppuni."},{"book":"JOHN","chapter":"9","verse":"2","text":"Teenaa ki vasiri ake naa disaipol raa ki Jesus, “Rabai, ko ai ttama i te tanata nei ma ana maatua raa ni mee tana sara ki haanau mai a ia ma naa karamata e ppuni?”"},{"book":"JOHN","chapter":"9","verse":"3","text":"Jesus ki mee ake, “Naa karamata te tanata nei see ppuni maa i aa ia e mee ana sara. Seai. Ana karamata hoki see ppuni maa i naa haisara ana maatua. A ia ni haanau mai maa naa karamata e ppuni nei ki kkite te henua i naa heheuna naa mahi TeAtua i aa ia."},{"book":"JOHN","chapter":"9","verse":"4","text":"Ssao te mee raa koi maarama, taatou ki heunatia taatou naa heuna te Tama ni mee ma ki au nau. Te poo raa ku saaita koi, teenaa ko te ssao see hai tama e lavaa te heheuna."},{"book":"JOHN","chapter":"9","verse":"5","text":"Taku sao koi noho i te maarama nei, nau e hakamaasina te maarama nei.”9.5 Mt 5.14; Jn 8.12"},{"book":"JOHN","chapter":"9","verse":"6","text":"Kimuri ana taratara nei raa, Jesus ni saavare ki te kerekere no hakauru te kerekere raa ma ana saavare. Teenaa ki too Ia te kerekere e hakauru naa no aamosi naa karamata te tanata."},{"book":"JOHN","chapter":"9","verse":"7","text":"Teenaa ki mee ake Ia ki te tanata naa, “Tere no huihui oo karamata i te vai Siloam.” (Te inoa naa e mee maa, ‘Heunatia’.) Teenaa ki hano te tanata naa no huihui ana karamata. Ana karamata ni taukalleka i tana saaita ni ahe ake."},{"book":"JOHN","chapter":"9","verse":"8","text":"Naa tama e nnoho tauppiri ki te tanata naa ma naa tama ni kkite i ana sasare ka kainnoo mee imua raa ki vasirisiri peelaa, “Teenei seai ko te tanata ni noho imua ka kainnoo mee?”"},{"book":"JOHN","chapter":"9","verse":"9","text":"E mee aaraa tama e taratara peelaa, “Teenei ko ia!” Aaraa tama iaa e taratara peelaa, “Seai, teenei se tama sara. Ttama nei koi e tiputipu ma ko ia.”"},{"book":"JOHN","chapter":"9","verse":"10","text":"Naa tama naa ki mee ake, “Koe ni lavaa te kite peehea?”"},{"book":"JOHN","chapter":"9","verse":"11","text":"Teenaa ki mee ake ia, “Te tanata e ttapa ma ko Jesus raa ni aamosia a ia aku karamata ki te pelapela. Ki oti raa mee mai iloo ma ki hano nau no huihui aku karamata i te vai Siloam. Teenaa ki hano nau no huihui iloo aku karamata. Taku saaita ni oti te huihui aku karamata raa, aku karamata ni tallaki hakkaatoa. Teenei e taukalleka ai aku karamata.”"},{"book":"JOHN","chapter":"9","verse":"12","text":"Teenaa ki vasiri ake laatou, “Teehea ttama naa?”"},{"book":"JOHN","chapter":"9","verse":"13","text":"Teenaa taakina iloo laatou te tanata ni ppuni ana karamata raa ki naa Faarisi."},{"book":"JOHN","chapter":"9","verse":"14","text":"Naa karamata te tanata naa ni haia Jesus no taukalleka i te aso te Sabat."},{"book":"JOHN","chapter":"9","verse":"15","text":"Naa Faarisi raa ki vasiria laatou te tanata naa ma ana karamata ni taukalleka peehea. Teenaa ki mee ake te tanata, “Aku karamata ni aamosia a ia ki te pelapela. Teenaa hano iloo nau no huihui aku karamata, aa teenei nau ku kite.”"},{"book":"JOHN","chapter":"9","verse":"16","text":"Aaraa Faarisi ki mee maa, “Ttama ni haia a ia ana karamata naa seai se tama ni heunatia mai TeAtua, i aa ia see tautari naa Loo te Sabat.”"},{"book":"JOHN","chapter":"9","verse":"17","text":"Naa Faarisi raa ki vasiri hoki ki te tanata, “Koe e taratara maa koe ni haia te tama naa no kite, koe e maanatu maa teenaa ko ai?”"},{"book":"JOHN","chapter":"9","verse":"18","text":"Naa hakamau naa Jew raa ni see fiffai iloo maa laatou ki taratara maa te tanata naa ni haanau mai ma naa karamata e ppuni, aa maa teenei ku taukalleka. Teenaa ki kannaatia laatou naa maatua te tanata naa"},{"book":"JOHN","chapter":"9","verse":"19","text":"no vasiria, “Teenei se tama koorua? Koorua e mee maa ia ni haanau ma naa karamata e ppuni; naa karamata tama nei ni taukalleka peehea?”"},{"book":"JOHN","chapter":"9","verse":"20","text":"Teenaa ki mee ake naa maatua te tanata naa, “Maaua e illoa maa teenei se tama maaua, aa maaua e illoa maa ana karamata ni ppuni i tana saaita ni haanau."},{"book":"JOHN","chapter":"9","verse":"21","text":"Tevana iaa maaua see illoa maa ia nei ku kite peehea i te saaita nei. Maaua hoki see illoa maa ana karamata ni haia ai no taukalleka. Kootou vasiri atu kiaa ia; a ia ku matua. A ia e lavaa te taratara atu soko ia.”"},{"book":"JOHN","chapter":"9","verse":"22","text":"Ana maatua nei ni taratara peenei i laaua e mattaku i naa hakamau naa Jew. Naa hakamau naa ku oti te tuku laatou taratara maa naa tama e mee maa Jesus ko te Mesaea raa ma ki kerekereia laatou i te hare lotu."},{"book":"JOHN","chapter":"9","verse":"23","text":"Teenaa ko te vana naa maatua te tanata naa ni mee ake maa, “A ia ku matua, vasiri atu kiaa ia.”"},{"book":"JOHN","chapter":"9","verse":"24","text":"Te tanata ni ppuni ana karamata naa ni hakaahea ake hoki laatou no vasiria, “Koe ki tuku se taratara maau imua naa karamata TeAtua maa koe ma ki taratara maaoni! Maatou e illoa maa te tama ni hanatu no haia oo karamata no taukalleka raa se tama haisara.”"},{"book":"JOHN","chapter":"9","verse":"25","text":"Ttanata naa ki mee ake, “Nau see iloa maa teenaa se tama haisara maaoni, maa seai. Nau e iloa koi maa aku karamata ni ppuni imua, aa teenei nau ku kite i te saaita nei.”"},{"book":"JOHN","chapter":"9","verse":"26","text":"Laatou ki vasiri hoki, “Oo karamata ni haia a ia peehea no taukalleka?”"},{"book":"JOHN","chapter":"9","verse":"27","text":"Teenaa ki mee ake te tanata naa, “Nau ku oti te taratara atu ki kootou, aa kootou see hii hakannoo mai. Kootou fiffai maa nau ki hakaaheahe atu te taratara nei ki aa? Kootou pee ku fiffai hoki ma ki tautari kootou i te tama naa, anii?”"},{"book":"JOHN","chapter":"9","verse":"28","text":"Teenaa ki ffuri atu laatou no sasaakiria te tanata naa ka mee ake peelaa, “Koe se disaipol ttama naa, maatou iaa ni disaipol Moses!"},{"book":"JOHN","chapter":"9","verse":"29","text":"Maatou e illoa maa TeAtua ku oti te taratara ki Moses. Too tama e taratara naa iaa, maatou see illoa maa ia se tama ni sura mai i hea.”"},{"book":"JOHN","chapter":"9","verse":"30","text":"Ttanata raa ki mee ake, “Kootou ku llee naa mouri kootou, i kootou see illoa maa teenei se tama e au i hea. Aku karamata iaa ni haia tama nei no taukalleka!"},{"book":"JOHN","chapter":"9","verse":"31","text":"Taatou e illoa hakkaatoa maa TeAtua see hakannoo ki naa tama haisara. A Ia e hakannoo koi ki naa tama e llono i ana taratara."},{"book":"JOHN","chapter":"9","verse":"32","text":"Kaamata mai iloo imua raa, see hai tama ku oti te lono ma se tama ni lavaa te mee naa karamata te tama e haanau see kite no taukalleka."},{"book":"JOHN","chapter":"9","verse":"33","text":"Ki mee teenei seai se tama ni heunatia mai TeAtua raa, a ia ni see lavaa te hakasura ana vana peenei.”"},{"book":"JOHN","chapter":"9","verse":"34","text":"Teenaa ki mee ake laatou, “Koe se tama ni haanau mai iloto naa haisara. Koe e hiihai maa koe e akonaki mai ki maatou?” Teenaa ki kerekereia laatou te tanata naa no puuia ki see hanake hoki ki te hare lotu."},{"book":"JOHN","chapter":"9","verse":"35","text":"Saaita Jesus ni lono i te vana ni mee naa, a Ia ni lave i te tanata naa no vasiri ake, “Koe e iloa maaoni i te Tama te Henua?”"},{"book":"JOHN","chapter":"9","verse":"36","text":"Teenaa ki mee ake te tanata naa, “TeAriki, hakaari mai ki lavaa nau te iloa i Ttama naa.”"},{"book":"JOHN","chapter":"9","verse":"37","text":"Jesus ki mee ake, “Koe ku oti te kite iaa Ia. Teenei ko Ia nei e taratara koorua.”"},{"book":"JOHN","chapter":"9","verse":"38","text":"Teenaa ki hakamaruu te tanata naa ki ana turi no mee atu, “TeAriki, nau e iloa maa koe te Mesaea.”"},{"book":"JOHN","chapter":"9","verse":"39","text":"Jesus ki mee ake, “Nau ni au no hakatonutonu naa tama te maarama nei, ki kkite naa tama e ppuni naa karamata laatou, aa naa tama e kkite raa ki ppuni naa karamata laatou.”"},{"book":"JOHN","chapter":"9","verse":"40","text":"Naa Faarisi ni ttuu ka llono i ana taratara raa ki vasiri ake, “Koe e vana maa maatou hoki e ppuni naa karamata maatou?”"},{"book":"JOHN","chapter":"9","verse":"41","text":"Teenaa ki mee ake Jesus, “Ki mee naa karamata kootou ni ppuni maaoni raa, kootou ni see haisara e takkoto. Aa teenei kootou e hai maa kootou e kkite raa, naa haisara kootou naa e ttaka koi ma kootou.”"}]}