{"data":[{"book":"Yudaya Mangɛe I","chapter":"13","verse":"1","text":"Dawuda naxa sɔɔri wulu xunyie, sɔɔri kɛmɛ xunyie, nun kuntigi birin xili, e xa malan."},{"book":"Yudaya Mangɛe I","chapter":"13","verse":"2","text":"Dawuda naxa a fala Isirayila ɲama birin bɛ, «Xa a findixi fe fanyi nan na, xa a kelixi won Marigi Alatala nan ma, won xa xɛɛrae xɛɛ won ngaxakerenyie ma, naxee na Isirayila bɔxie ma. Won xa sɛrɛxɛdubɛe nun Lewikae fan xili, naxee na Isirayila taae kui, alako won birin xa lu yire keren."},{"book":"Yudaya Mangɛe I","chapter":"13","verse":"3","text":"Won xa won Marigi xa saatɛ kankira ragbilen won yire, barima Sɔlu xa mangɛya waxati, won mu siga a fɔxɔ ra.»"},{"book":"Yudaya Mangɛe I","chapter":"13","verse":"4","text":"Ɲama birin naxa tin na fe fanyi ra."},{"book":"Yudaya Mangɛe I","chapter":"13","verse":"5","text":"Dawuda naxa Isirayila birin malan, keli Sixori xure ma Misira bɔxi, sa dɔxɔ Xamata ra, alako e xa Ala xa saatɛ kankira tongo Kiriyati Yeyarimi."},{"book":"Yudaya Mangɛe I","chapter":"13","verse":"6","text":"Dawuda nun Isirayila birin naxa te Baala Yudaya bɔxi ma, dɛnnaxɛ xili Kiriyati Yeyarimi. E nu wama Ala xa saatɛ kankira tongofe. Alatala xa kibanyi nu na malekɛ sawurɛ firin tagi na kankira fari, Alatala maxandima dɛnnaxɛ."},{"book":"Yudaya Mangɛe I","chapter":"13","verse":"7","text":"E naxa Ala xa saatɛ kankira tongo Abinadabo xɔnyi, e a dɔxɔ kote xanin se nɛɛnɛ kui. Usa nun Axiyo naxa a ragi."},{"book":"Yudaya Mangɛe I","chapter":"13","verse":"8","text":"Dawuda nun Isirayilakae naxa sɛɛwa ki fanyi Ala ya xɔri. E naxa bɛɛti ba kɔrae, maxasee, nun sarae xui ra."},{"book":"Yudaya Mangɛe I","chapter":"13","verse":"9","text":"E to lɔnyi li e dɛnnaxɛ ma Kidon, ninge naxee nu kote xanin se mabɛndunma, naxa salaxun e wa birafe. Usa naxa saatɛ kankira suxu a bɛlɛxɛ ra alako a naxa bira."},{"book":"Yudaya Mangɛe I","chapter":"13","verse":"10","text":"Alatala naxa xɔnɔ Usa ma, a a faxa keren na, barima a mu nu lan a xa a bɛlɛxɛ din saatɛ kankira ra. Usa faxa na ki nɛ Ala ya xɔri."},{"book":"Yudaya Mangɛe I","chapter":"13","verse":"11","text":"Dawuda naxa xɔnɔ Usa faxafe ma. Mɛnni xili naxa sa «Usa gbaloe.» Han ya na xili saxi naa xun."},{"book":"Yudaya Mangɛe I","chapter":"13","verse":"12","text":"Dawuda naxa gaaxu Ala ya ra na lɔxɔɛ. A naxa a yɛtɛ maxɔrin, «N Ala xa saatɛ kankira rasoma n xɔnyi di?»"},{"book":"Yudaya Mangɛe I","chapter":"13","verse":"13","text":"Na lɔxɔɛ Dawuda mu saatɛ kankira xanin a xɔnyi Darisalamu. A naxa a raso Obedo Edon xa banxi kui, naxan na Gati."},{"book":"Yudaya Mangɛe I","chapter":"13","verse":"14","text":"Ala xa saatɛ kankira naxa lu Obedo Edon xa denbaya yire kike saxan. Alatala naxa barakɛ sa e ma na xa fe ra."}]}