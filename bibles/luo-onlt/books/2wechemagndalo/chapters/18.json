{"data":[{"book":"2 Weche Mag Ndalo","chapter":"18","verse":"1","text":"Jehoshafat koro ne nigi mwandu mangʼeny kod huma malach, bende notimo winjruok gi Ahab kuom kend."},{"book":"2 Weche Mag Ndalo","chapter":"18","verse":"2","text":"Bangʼ higni moko nodhi Samaria limo Ahab. Ahab noyangʼone kaachiel gi joma ne ni kode rombe mangʼeny kod dhok, kendo nokwaye ni mondo oked gi jo-Ramoth Gilead."},{"book":"2 Weche Mag Ndalo","chapter":"18","verse":"3","text":"Ahab ruodh jo-Israel nopenjo Jehoshafat ruodh Juda niya, “Ibiro dhi konya kedo gi jo-Ramoth Gilead?”"},{"book":"2 Weche Mag Ndalo","chapter":"18","verse":"4","text":"To Jehoshafat bende nowachone ruodh Israel niya, “Mokwongo penj ane Jehova Nyasaye wachni.”"},{"book":"2 Weche Mag Ndalo","chapter":"18","verse":"5","text":"Omiyo ruodh Israel nochoko jonabi kanyakla maromo ji mia angʼwen mopenjogi niya, “Bende wanyalo dhi kedo gi jo-Ramoth Gilead koso kik adhi?”"},{"book":"2 Weche Mag Ndalo","chapter":"18","verse":"6","text":"To Jehoshafat nopenjo niya, “Donge nitie janabi mar Jehova Nyasaye ka ma dwapenj wach?”"},{"book":"2 Weche Mag Ndalo","chapter":"18","verse":"7","text":"Ruodh Israel nodwoko Jehoshafat niya, “Pod nitie ngʼato achiel manyalo penjonwa Jehova Nyasaye wach, to ok adware nikech ok okor gimoro amora maber kuoma, to kinde duto mana gik maricho. Nyinge en Mikaya wuod Imla.”"},{"book":"2 Weche Mag Ndalo","chapter":"18","verse":"8","text":"Omiyo ruodh Israel noluongo achiel kuom jodonge mowachone niya, “Dhi piyo iom Mikaya wuod Imla.”"},{"book":"2 Weche Mag Ndalo","chapter":"18","verse":"9","text":"Ruodh Israel kod Jehoshafat ruodh Juda noyudo orwako lepgi mag ruoth ka moro ka moro kuomgi obet e kom duongʼne e kar dino cham mantie e dhoranga Samaria, kendo ne gin kod jonabi duto mane koro e nyimgi."},{"book":"2 Weche Mag Ndalo","chapter":"18","verse":"10","text":"Koro Zedekia wuod Kenana noloso tunge mag nyinyo kolando niya, “Ma e gima Jehova Nyasaye owacho, ‘Gi chumbegi ibiro chwowo jo-Aram nyaka itiekgi chuth.’ ”"},{"book":"2 Weche Mag Ndalo","chapter":"18","verse":"11","text":"Jonabi mamoko duto bende ne koro wach mana machal kamano. Negiwacho niya, “Monj jo-Ramoth Gilead kendo ilogi, nikech Jehova Nyasaye enokete e lwet ruoth.”"},{"book":"2 Weche Mag Ndalo","chapter":"18","verse":"12","text":"Jaote mane odhi luongo Mikaya nowachone niya, “Jonabi duto osekoro wach achiel machalre, kagiwacho ni gima ber biro timore ni ruoth. In bende yie ikor wach maber kaka gisekorono.”"},{"book":"2 Weche Mag Ndalo","chapter":"18","verse":"13","text":"To Mikaya nowacho niya, “Akwongʼora gi nying Jehova Nyasaye mangima ni, anyalo mana nyise gima Nyasacha owacho.”"},{"book":"2 Weche Mag Ndalo","chapter":"18","verse":"14","text":"Kane Mikaya ochopo, ruoth nopenje niya, “Bende wanyalo dhi mondo waked gi jo-Ramoth Gilead, koso kik wadhi?”"},{"book":"2 Weche Mag Ndalo","chapter":"18","verse":"15","text":"Ruoth nowachone niya, “Nyaka karangʼo ma anaketi mondo ikwongʼrina gi nying Jehova Nyasaye ni iwacho adiera ma ok miriambo?”"},{"book":"2 Weche Mag Ndalo","chapter":"18","verse":"16","text":"Eka Mikaya nodwoke niya, “Ne aneno jo-Israel duto koke ewi gode mana kaka rombe maonge jakwath, kendo Jehova Nyasaye nowacho ni, ‘Jogi onge gi ruoth. Yie iwe ngʼato ka ngʼato odhi e dalane gi kwe.’ ”"},{"book":"2 Weche Mag Ndalo","chapter":"18","verse":"17","text":"Ruodh Israel nowachone Jehoshafat niya, “Donge nawachoni ni ok okorna gik mabeyo, to okoro mana gik maricho?”"},{"book":"2 Weche Mag Ndalo","chapter":"18","verse":"18","text":"Mikaya nodhi nyime kawacho niya, “Kuom mano winj wach Jehova Nyasaye: Naneno Jehova Nyasaye kobet e kom duongʼne gi jopolo duto ochungo e bathe korachwich gi koracham."},{"book":"2 Weche Mag Ndalo","chapter":"18","verse":"19","text":"Kendo Jehova Nyasaye nowacho ni, ‘En ngʼa mabiro hoyo Ahab ruodh Israel mondo oked gi jo-Ramoth Gilead kendo onege kuno?’"},{"book":"2 Weche Mag Ndalo","chapter":"18","verse":"20","text":"Mogik, roho marach nobiro mochungʼ e nyim Jehova Nyasaye mowacho ni, ‘Abiro hoye.’ ”"},{"book":"2 Weche Mag Ndalo","chapter":"18","verse":"21","text":"Nodwoko niya, “ ‘Abiro dhi mondo abed roho mar miriambo e dho jonabi mage duto.’ ”"},{"book":"2 Weche Mag Ndalo","chapter":"18","verse":"22","text":"“Omiyo koro sani Jehova Nyasaye oseketo roho mar miriambo e dho jonabigi. Jehova Nyasaye osengʼadoni buch masira.”"},{"book":"2 Weche Mag Ndalo","chapter":"18","verse":"23","text":"Eka Zedekia wuod Kenana noa malo mopamo lemb Mikaya. Nopenje niya, “En yo mane ma Roho mar Jehova Nyasaye noluwo kobiro wuoyo kodi?”"},{"book":"2 Weche Mag Ndalo","chapter":"18","verse":"24","text":"Mikaya nodwoke niya, “Ibiro fwenyo chiengʼ ma iniring kidhi pondo e ot maiye.”"},{"book":"2 Weche Mag Ndalo","chapter":"18","verse":"25","text":"Ruodh Israel nogolo chik niya, “Kawuru Mikaya kendo utere ir Amon jatend dala maduongʼ kendo ir Joash wuod ruoth,"},{"book":"2 Weche Mag Ndalo","chapter":"18","verse":"26","text":"kendo uwachne ni, ‘Gima ruoth wacho ema: Ket ngʼatni e od twech kendo kik imiye gimoro amora makmana makati kod pi nyaka aduogi kangima.’ ”"},{"book":"2 Weche Mag Ndalo","chapter":"18","verse":"27","text":"Mikaya nowachone niya, “Kidwogo kingima, to kara ok asewuoyo gi dho Jehova Nyasaye.” Bangʼe nomedo wacho niya, “Winjuru wechena un ji duto!”"},{"book":"2 Weche Mag Ndalo","chapter":"18","verse":"28","text":"Omiyo ruodh Israel gi Jehoshafat ruodh Juda nodhi Ramoth Gilead."},{"book":"2 Weche Mag Ndalo","chapter":"18","verse":"29","text":"Ruodh Israel nowachone Jehoshafat niya, “Abiro rwako lewni moko ka wadhi e lweny mondo kik gifwenya, in to rwak arwaka lepi mag ruoth.” Omiyo ruodh Israel norwako lewni ma ok nyal fwenyego kendo nodhi e lweny."},{"book":"2 Weche Mag Ndalo","chapter":"18","verse":"30","text":"Ruodh jo-Aram nogolo chik ne jotende mariembo geche niya, “Kik uked gi ngʼato angʼata bed ni otin kata oduongʼ makmana ruodh Israel.”"},{"book":"2 Weche Mag Ndalo","chapter":"18","verse":"31","text":"Kane jotelo mariembo geche lweny noneno Jehoshafat negiwacho e chunygi niya, “Nyaka bed ni ma e ruodh Israel.” Omiyo negilokore mondo giked kode, to kane Jehoshafat oywak, Jehova Nyasaye nokonye. Nyasaye nogologi kuome,"},{"book":"2 Weche Mag Ndalo","chapter":"18","verse":"32","text":"nikech kane jotelo mariembo geche lweny noneno ni ok en ruodh Israel, negiweyo lawe."},{"book":"2 Weche Mag Ndalo","chapter":"18","verse":"33","text":"To ngʼat moro noywayo atungʼ mare modiro asere ma nochwowo ruodh Israel e kind law lweny mane orwako. Ruoth nonyiso jariemb gari niya, “Lok garini mondo igola ka, nimar ahinyora marach.”"},{"book":"2 Weche Mag Ndalo","chapter":"18","verse":"34","text":"Odiechiengʼno duto lweny nomedo bedo mager kendo noten ruodh Israel e gache komanyore gi jo-Aram nyaka godhiambo mondo ojiw joge. Notho ka chiengʼ dhi podho."}]}