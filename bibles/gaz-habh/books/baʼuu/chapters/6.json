{"data":[{"book":"Baʼuu","chapter":"6","verse":"1","text":"Waaqayyos Museedhaan, “Amma waan ani Faraʼoon irratti hojjedhu ati ni argita: sababii irree koo jabaa sanaatiif mootichi gad isaan dhiisa; sababii irree koo jabaa sanaatiifis mootichi biyya isaa keessaa isaan ariʼa” jedhe."},{"book":"Baʼuu","chapter":"6","verse":"2","text":"Waaqni ammas Museedhaan akkana jedhe; “Ani Waaqayyo."},{"book":"Baʼuu","chapter":"6","verse":"3","text":"Ani akka Waaqa Waan Hunda Dandaʼuuttan Abrahaamitti, Yisihaaqittii fi Yaaqoobitti mulʼadhe; garuu maqaa koo Waaqayyoon isaanitti of hin beeksifne."},{"book":"Baʼuu","chapter":"6","verse":"4","text":"Akkasumas ani biyya Kanaʼaan lafa isaan akka alagaatti keessa jiraattan sana isaanii kennuuf jedhee isaan wajjin kakuu galeera."},{"book":"Baʼuu","chapter":"6","verse":"5","text":"Kana irrattis, ani aaduu saba Israaʼel kanneen warra Gibxiin garboomfaman sanaa dhagaʼee kakuu koo yaadadheera."},{"book":"Baʼuu","chapter":"6","verse":"6","text":"“Kanaafuu saba Israaʼeliin akkana jedhi: ‘Ani Waaqayyo; waanjoo warra Gibxi jalaa isin nan baasa; ani garbummaa isaanii jalaa isin nan baasa; irree diriiraa fi murtii jabaadhaanis isin nan fura."},{"book":"Baʼuu","chapter":"6","verse":"7","text":"Ani akka saba ofii kootti isin fudhadha; Waaqa keessan nan taʼa. Yeroo sana isin akka ani Waaqayyo Waaqa keessan kan waanjoo warra Gibxi jalaa isin baase taʼe ni beektu."},{"book":"Baʼuu","chapter":"6","verse":"8","text":"Ani biyya isan Abrahaamiif, Yisihaaqii fi Yaaqoobiif kennuuf harka koo ol qabadhee kakadhe sanatti isin nan galcha. Dhaala godhees isiniif kenna. Ani Waaqayyo.’ ”"},{"book":"Baʼuu","chapter":"6","verse":"9","text":"Museenis waan kana saba Israaʼelitti hime; isaan garuu waan abdii kutatanii fi garbummaa hamaa keessa turaniif isa hin dhageenye."},{"book":"Baʼuu","chapter":"6","verse":"10","text":"Waaqayyo Museedhaan akkana jedhe;"},{"book":"Baʼuu","chapter":"6","verse":"11","text":"“Dhaqiitii akka inni biyya isaa keessaa Israaʼeloota gad lakkisuuf Faraʼoon mooticha Gibxitti himi.”"},{"book":"Baʼuu","chapter":"6","verse":"12","text":"Museen garuu Waaqayyoon, “Kunoo Israaʼeloonni na hin dhageenye; yoos Faraʼoon akkamitti na dhagaʼa ree? Afaan koo qajeelchee hin dubbatatuutii” jedhe."},{"book":"Baʼuu","chapter":"6","verse":"13","text":"Waaqayyo garuu waaʼee Israaʼelootaatii fi waaʼee Faraʼoon mooticha Gibxi Musee fi Aroonitti dubbatee akka isaan saba Israaʼel Gibxii baasan isaan ajaje."},{"book":"Baʼuu","chapter":"6","verse":"14","text":"Hangafoonni balbalawwan isaanii kanneenii dha:"},{"book":"Baʼuu","chapter":"6","verse":"15","text":"Ilmaan Simiʼoon:"},{"book":"Baʼuu","chapter":"6","verse":"16","text":"Maqaan ilmaan Lewwiis akkuma dhaloota isaaniitti kanaa dha:"},{"book":"Baʼuu","chapter":"6","verse":"17","text":"Ilmaan Geershoon akkuma maatii isaaniitti:"},{"book":"Baʼuu","chapter":"6","verse":"18","text":"Ilmaan Qohaati:"},{"book":"Baʼuu","chapter":"6","verse":"19","text":"Ilmaan Meraarii:"},{"book":"Baʼuu","chapter":"6","verse":"20","text":"Amraam obboleettii abbaa isaa Yookebeedin fuudhe; isheenis Aroonii fi Musee deesseef."},{"book":"Baʼuu","chapter":"6","verse":"21","text":"Ilmaan Yizihaar:"},{"book":"Baʼuu","chapter":"6","verse":"22","text":"Ilmaan Uziiʼeel:"},{"book":"Baʼuu","chapter":"6","verse":"23","text":"Aroon intala Amiinaadaab obboleettii Nahishoon Eliishebaa fuudhe; isheenis Naadaab, Abiihuu, Eleʼaazaarii fi Iitaamaarin deesseef."},{"book":"Baʼuu","chapter":"6","verse":"24","text":"Ilmaan Qooraahi:"},{"book":"Baʼuu","chapter":"6","verse":"25","text":"Eleʼaazaar ilmi Aroon intallan Fuutʼeel keessaa tokko fuudhe; isheenis Fiinehaasin deesseef."},{"book":"Baʼuu","chapter":"6","verse":"26","text":"Aroonii fi Museen warri Waaqayyo, “Isin akkuma kutaa kutaa isaaniitti Gibxi keessaa Israaʼeloota baasaa” jedheen sun isaanuma kana."},{"book":"Baʼuu","chapter":"6","verse":"27","text":"Isaanis warra waaʼee Gibxi keessaa Israaʼeloota baasuu Faraʼoon mooticha Gibxitti dubbatan sanaa dha. Musee fi Aroon isaanuma kana."},{"book":"Baʼuu","chapter":"6","verse":"28","text":"Waaqayyo yeroo Gibxi keessatti Museetti dubbate sana"},{"book":"Baʼuu","chapter":"6","verse":"29","text":"akkana jedheen; “Ani Waaqayyoo dha. Waan ani sitti himu hunda Faraʼoon mooticha Gibxitti himi.”"},{"book":"Baʼuu","chapter":"6","verse":"30","text":"Museen garuu Waaqayyoon, “Kunoo, ani waan afaan koo qajeelchee dubbachuu hin dandeenyeef Faraʼoon akkamiin na dhagaʼa?” jedhe."}]}