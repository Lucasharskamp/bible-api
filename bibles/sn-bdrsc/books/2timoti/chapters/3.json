{"data":[{"book":"2 Timoti","chapter":"3","verse":"1","text":"Asi uzive chinhu ichi: Kuchava nenguva dzokutambudzika pamazuva okupedzisira."},{"book":"2 Timoti","chapter":"3","verse":"2","text":"Vanhu vachava vanozvida, vanoda mari, vanozvirumbidza, vanozvikudza, vanotuka, vasingateereri vabereki, vasingatendi, vasina utsvene,"},{"book":"2 Timoti","chapter":"3","verse":"3","text":"vasina rudo, vasingaregereri, vanochera vamwe, vasingazvidzori, vane utsinye, vasingadi zvinhu zvakanaka,"},{"book":"2 Timoti","chapter":"3","verse":"4","text":"vanomukira, vanoita manyawi, vanonyengera, vanoda kuzvifadza nezvenyika kupfuura Mwari;"},{"book":"2 Timoti","chapter":"3","verse":"5","text":"vane mufananidzo bedzi wokunamata Mwari asi vachiramba simba racho. Siyana navanhu ivavo."},{"book":"2 Timoti","chapter":"3","verse":"6","text":"Nokuti ndivo vaya vanoverevedza vachipinda mudzimba vachitapa vakadzi vasingazvibati vakaremedzwa nezvivi zvizhinji,"},{"book":"2 Timoti","chapter":"3","verse":"7","text":"vanogara vachidzidza asi vasingatongosviki pakuziva chokwadi."},{"book":"2 Timoti","chapter":"3","verse":"8","text":"Sezvakaita Janesi naJambiresi vakadzivisa Mozisi, varume avawo vanodzivisa zvokwadi, vanhu vane ndangariro dzakaora, kana pari pazvinhu zvokutenda, vakarasika."},{"book":"2 Timoti","chapter":"3","verse":"9","text":"Asi havangasviki kure, nokuti upenzi hwavo huchaonekwa navanhu vose."},{"book":"2 Timoti","chapter":"3","verse":"10","text":"Asi kunyange zvakadaro, iwe unoziva kudzidzisa kwangu kwose, mararamiro angu, chinangwa changu, kutenda kwangu, mwoyo murefu wangu, norudo, nokutsungirira,"},{"book":"2 Timoti","chapter":"3","verse":"11","text":"matambudziko, nhamo, nezvinhu zvose zvakaitika kwandiri muAndioki, Ikoniamu nomuRistra, nokutambudzwa kwose kwandakasangana nako. Asi Ishe akandinunura kubva pazviri zvose."},{"book":"2 Timoti","chapter":"3","verse":"12","text":"Zvirokwazvo munhu wose anoda kurarama upenyu hwoumwari muna Kristu Jesu achatambudzwa,"},{"book":"2 Timoti","chapter":"3","verse":"13","text":"asi vanhu vakaipa navanonyengera vachanyanyisa kuipa, vachinyengera nokunyengerwa."},{"book":"2 Timoti","chapter":"3","verse":"14","text":"Asi iwe, rambira pazvinhu zvawakadzidza uye ukatenda mazviri, nokuti unoziva kuti wakazvidzidza kubva kuna ani,"},{"book":"2 Timoti","chapter":"3","verse":"15","text":"uye kuti kubva pauduku wakaziva Magwaro matsvene, anogona kukupa uchenjeri hunosvitsa kukuponeswa kubudikidza nokutenda muna Kristu Jesu."},{"book":"2 Timoti","chapter":"3","verse":"16","text":"Rugwaro rwose rwakafemerwa naMwari uye runobatsira pakudzidzisa, kurayira, kutsiura nokurayiridza mukururama,"},{"book":"2 Timoti","chapter":"3","verse":"17","text":"kuti munhu waMwari akwaniswe kwazvo, agadzirirwa mabasa ose akanaka."}]}