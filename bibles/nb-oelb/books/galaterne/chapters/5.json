{"data":[{"book":"Galaterne","chapter":"5","verse":"1","text":"Kristus har satt oss fri fra vårt slaveri, slik at vi for all framtid kan leve i friheten. Hold derfor fast ved troen, og la ingen tvinge dere til å bli slaver under Moseloven5:1 Moseloven, eller den jødiske loven, finnes skrevet ned i Første til Femte Mosebok.."},{"book":"Galaterne","chapter":"5","verse":"2","text":"Lytt på meg, Paulus, for jeg vet hva jeg snakker om: Dersom dere troende menn lar dere omskjære for å bli skyldfri innfor Gud, da har dere ingen nytte av at Kristus døde for å ta straffen deres på seg."},{"book":"Galaterne","chapter":"5","verse":"3","text":"Ja, jeg sier det en gang til: Den av dere som forsøker å bli skyldfri innfor Gud ved å la seg omskjære og bli som jødene, han må også være lydig mot alle de andre budene i Moseloven."},{"book":"Galaterne","chapter":"5","verse":"4","text":"Men om dere vil bli skyldfri innfor Gud ved å være lydig mot Moseloven, da har dere ikke lenger noe fellesskap med Kristus. Dere har takket nei til det tilbudet om tilgivelse som Gud i sin godhet ga dere."},{"book":"Galaterne","chapter":"5","verse":"5","text":"Hans Ånd har jo gitt oss det sikre håpet at vi en dag skal stå skyldfri innfor Gud ved troen på Kristus."},{"book":"Galaterne","chapter":"5","verse":"6","text":"Når vi lever i fellesskap med Kristus, spiller det derfor ingen rolle for en mann om han er omskåret eller ikke. Det eneste som betyr noe, er troen på Kristus som får oss til å elske våre medmennesker."},{"book":"Galaterne","chapter":"5","verse":"7","text":"Dere begynte med å følge det sanne budskapet om Jesus Kristus og løp i god fart mot målet. Hvem er det nå som har stilt seg i veien slik at dere ikke lenger følger det sanne budskapet?"},{"book":"Galaterne","chapter":"5","verse":"8","text":"Det er i alle fall ikke Gud, han som innbød dere til å tilhøre ham."},{"book":"Galaterne","chapter":"5","verse":"9","text":"Pass dere for denne falske undervisningen, for den sprer seg som gjæren i en deig."},{"book":"Galaterne","chapter":"5","verse":"10","text":"Jeg stoler på at Herren Jesus skal få dere til å tenke på samme måten som jeg gjør når det gjelder disse tingene. Den som forsøker å bedra dere og føre dere bort fra det sanne budskapet, skal bli rammet av Guds dom, hvem det en skulle være."},{"book":"Galaterne","chapter":"5","verse":"11","text":"Noen personer påstår, kjære søsken, at jeg oppfordrer alle troende menn til å la seg omskjære og bli som jødene. Men dersom jeg fortsatt holdt fast ved denne jødiske skikken, hvorfor blir jeg da hele tiden forfulgt? Da trengte jo ikke jødene forarge seg på budskapet om at Kristus døde på korset for vår skyld."},{"book":"Galaterne","chapter":"5","verse":"12","text":"Nei, jeg ønsker at de som skaper uro blant dere, skal skjære av seg så mye at de blir kastrert."},{"book":"Galaterne","chapter":"5","verse":"13","text":"Kjære søsken, dere er innbudt til å leve i frihet og slipper å følge Moseloven$15:13 Moseloven, eller den jødiske loven, finnes skrevet ned i Første til Femte Mosebok.. Men utnytt på ingen måte friheten til å følge deres gamle menneskelige natur, men hjelp hverandre og vis hverandre kjærlighet."},{"book":"Galaterne","chapter":"5","verse":"14","text":"Dere må følge det budet som sammenfatter hele loven: ”Du skal elske dine medmennesker som deg selv.”5:14 Se Tredje Mosebok 19:18."},{"book":"Galaterne","chapter":"5","verse":"15","text":"Om dere i stedet sårer og gjør hverandre ondt, da er risikoen stor for at dere skader hverandres tro."},{"book":"Galaterne","chapter":"5","verse":"16","text":"Jeg oppfordrer dere derfor til å la Guds Ånd lede dere, slik at dere ikke gir etter for de begjær som finnes i den menneskelige naturen."},{"book":"Galaterne","chapter":"5","verse":"17","text":"Deres menneskelige natur vil få dere til å gjøre det som er ondt, mens Guds Ånd vil få dere til å gjøre det som er godt. Det er en strid som stadig pågår i dere, og som hindrer dere i å gjøre det dere vil."},{"book":"Galaterne","chapter":"5","verse":"18","text":"Men dersom Guds Ånd får lede dere, er dere ikke lenger slaver under syndens lov som finnes i deres gamle natur."},{"book":"Galaterne","chapter":"5","verse":"19","text":"Hvilket resultat det blir om dere lar den menneskelige naturen styre, det vet vi alle: Seksuell løssluppenhet, umoral og grenseløse orgier."},{"book":"Galaterne","chapter":"5","verse":"20","text":"Videre ser vi avgudsdyrkelse, magi, okkultisme, hat, fiendskap, misunnelse, raseriutbrudd, egoisme, strid, intriger og falsk lære."},{"book":"Galaterne","chapter":"5","verse":"21","text":"Det blir maktkamp, fylleri, ville fester og mye annet. La meg advare dere enda en gang: Den som lever i dette uføret, får ikke tilhøre Guds eget folk."},{"book":"Galaterne","chapter":"5","verse":"22","text":"Når Guds Ånd får lede oss, blir følgene at vi elsker våre medmennesker, vi fylles av glede, fred og tålmodighet. Vi blir vennlige, gode mot hverandre og pålitelige."},{"book":"Galaterne","chapter":"5","verse":"23","text":"Vi behandler andre med mildhet og viser selvbeherskelse. Det er nettopp dette som er summen i Moseloven."},{"book":"Galaterne","chapter":"5","verse":"24","text":"De som tilhører Jesus Kristus, har spikret sitt gamle ego, med alle sine begjær og onde lyster, til Kristi kors."},{"book":"Galaterne","chapter":"5","verse":"25","text":"Dersom Guds Ånd har gitt oss livet, skal vi også la Guds Ånd lede oss."},{"book":"Galaterne","chapter":"5","verse":"26","text":"Pass på at dere aldri er arrogante, går med misunnelse eller provoserer hverandre."}]}