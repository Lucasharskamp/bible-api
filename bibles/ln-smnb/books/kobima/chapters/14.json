{"data":[{"book":"Kobima","chapter":"14","verse":"1","text":"Yawe alobaki na Moyize :"},{"book":"Kobima","chapter":"14","verse":"2","text":"« Loba na bana ya Isalaele ete bazonga mpe batonga molako pembeni ya Pi-Ayiroti, kati ya Migidoli mpe ebale monene. Batonga yango etalana na Bala-Tsefoni pembeni ya ebale monene."},{"book":"Kobima","chapter":"14","verse":"3","text":"Faraon akokanisa ete bana ya Isalaele babungi na mokili, esobe ekangi bango."},{"book":"Kobima","chapter":"14","verse":"4","text":"Nakokomisa motema ya Faraon libanga, mpe ye akolanda bango ; kasi nakomonisa nkembo na Ngai, nakotelemela Faraon mpe mampinga na ye ; bongo bato ya Ejipito bakoyeba ete Ngai nazali Yawe. »"},{"book":"Kobima","chapter":"14","verse":"5","text":"Tango bayebisaki mokonzi ya Ejipito ete bana ya Isalaele bakimi, Faraon mpe bakalaka na ye babongolaki makanisi na bango mpo na bana ya Isalaele mpe balobaki : « Likambo nini oyo tosali ? Totiki Isalaele kokende mpe tozangeli bato oyo bakoki kosalela biso ! »"},{"book":"Kobima","chapter":"14","verse":"6","text":"Boye Faraon azwaki shar oyo ezalaki ya kobombama mpe azwaki mampinga na ye elongo na ye."},{"book":"Kobima","chapter":"14","verse":"7","text":"Akamataki bashar nkama motoba oyo eleki malamu elongo na bashar nyonso ya Ejipito ; shar moko na moko ezalaki na basoda misato."},{"book":"Kobima","chapter":"14","verse":"8","text":"Yawe akomisaki motema ya Faraon, mokonzi ya Ejipito, libanga mpo ete alanda bana ya Isalaele oyo bazalaki kotambola na bonsomi nyonso."},{"book":"Kobima","chapter":"14","verse":"9","text":"Bato ya Ejipito, bampunda nyonso ya Faraon mpe shar mosusu ya Faraon elongo na bato oyo batambolisaka yango mpe mampinga mosusu ya Faraon balandaki bana ya Isalaele mpe bazwaki bango tango batongaki molako na bango pembeni ya Pi-Ayiroti oyo etalana na Bala-Tsefoni."},{"book":"Kobima","chapter":"14","verse":"10","text":"Lokola Faraon apusanaki, bana ya Isalaele batombolaki miso na bango mpe bamonaki ete bato ya Ejipito bazali kolanda bango na sima. Bana ya Isalaele babangaki makasi mpe bagangaki epai na Yawe."},{"book":"Kobima","chapter":"14","verse":"11","text":"Balobaki na Moyize :"},{"book":"Kobima","chapter":"14","verse":"12","text":"Toyebisaki yo te tango tozalaki na Ejipito : « Tika biso kimia, tika biso tosalela bato ya Ejipito ? » Pamba te elekaki malamu mpo na biso kosalela bato ya Ejipito na esika ya kokufa na esobe."},{"book":"Kobima","chapter":"14","verse":"13","text":"Moyize azongiselaki bango :"},{"book":"Kobima","chapter":"14","verse":"14","text":"Yawe akobunda mpo na bino, mpe bino bovanda kimia."},{"book":"Kobima","chapter":"14","verse":"15","text":"Yawe alobaki na Moyize :"},{"book":"Kobima","chapter":"14","verse":"16","text":"Kasi yo, tombola lingenda na yo, sembola loboko na yo likolo ya ebale monene mpe kabola mayi mpo ete bana ya Isalaele bakoka kokatisa ebale monene lokola na mabele ya kokawuka."},{"book":"Kobima","chapter":"14","verse":"17","text":"Bongo Ngai, nakoyeisa motema ya bato ya Ejipito libanga mpo ete balanda bino mpe nakomonisa nkembo na Ngai na kotelemela Faraon mpe mampinga na ye nyonso elongo na bashar na ye mpe bato na ye oyo batambolisaka bampunda."},{"book":"Kobima","chapter":"14","verse":"18","text":"Bongo bato ya Ejipito bakoyeba ete nazali Yawe tango nakomonisa nkembo na Ngai na kotelemela Faraon, bashar na ye mpe bato na ye oyo batambolisaka bampunda."},{"book":"Kobima","chapter":"14","verse":"19","text":"Anjelu na Nzambe oyo azalaki kotambola liboso ya mampinga ya Isalaele azongaki sima na bango, mpe likonzi ya lipata elongwaki liboso na bango mpo ete etelema sima na bango."},{"book":"Kobima","chapter":"14","verse":"20","text":"Likonzi ya lipata etelemaki kati ya mampinga ya bato ya Ejipito mpe ya bana ya Isalaele. Likonzi ya lipata epesaki molili na ngambo moko mpe engengisaki ngambo mosusu ; yango wana butu mobimba, bato ya Ejipito bakokaki kopusana te pembeni ya bana ya Isalaele."},{"book":"Kobima","chapter":"14","verse":"21","text":"Moyize asembolaki loboko na ye likolo ya ebale monene ; bongo na butu mobimba, Yawe atindaki na ebale monene mopepe makasi ya este oyo ekabolaki mayi ya ebale monene."},{"book":"Kobima","chapter":"14","verse":"22","text":"Bato ya Isalaele batambolaki na ebale monene lokola na mabele ya kokawuka. Mayi etelemaki lokola mir na ngambo ya loboko na bango ya mobali mpe na ngambo ya loboko na bango ya mwasi."},{"book":"Kobima","chapter":"14","verse":"23","text":"Bato ya Ejipito balandaki bango mpe bango nyonso bakotaki kati na ebale monene : bampunda nyonso ya Faraon, bashar na ye mpe batambolisi ya bampunda."},{"book":"Kobima","chapter":"14","verse":"24","text":"Liboso ete tongo etana, Yawe atelemaki na likolo ya likonzi ya moto mpe ya lipata, atalaki mampinga ya bato ya Ejipito mpe akotisaki mobulu kati na yango."},{"book":"Kobima","chapter":"14","verse":"25","text":"Alongolaki bapine na bashar na bango mpo ete bamona pasi mpo na kokumba. Boye bato ya Ejipito balobaki :"},{"book":"Kobima","chapter":"14","verse":"26","text":"Yawe alobaki na Moyize :"},{"book":"Kobima","chapter":"14","verse":"27","text":"Moyize asembolaki loboko na ye likolo ya ebale monene, mpe liboso ete tongo etana, ebale monene ezongaki na esika na yango mpe bato ya Ejipito oyo balukaki kokima, bakutanaki na mayi liboso na bango. Boye Yawe azindisaki bango kati na ebale monene."},{"book":"Kobima","chapter":"14","verse":"28","text":"Mayi ezongaki mpe ezipaki bashar elongo na batambolisi ya bampunda mpe mampinga ya Faraon oyo elandaki bana ya Isalaele kati na ebale monene. Moko te kati na bango abikaki."},{"book":"Kobima","chapter":"14","verse":"29","text":"Kasi bana ya Isalaele batambolaki na ebale monene lokola na mabele ya kokawuka. Mayi etelemaki lokola mir na ngambo ya loboko na bango ya mobali mpe na ngambo ya loboko na bango ya mwasi."},{"book":"Kobima","chapter":"14","verse":"30","text":"Na mokolo wana, Yawe abikisaki bana ya Isalaele liboso ya bato ya Ejipito mpe bana ya Isalaele bamonaki bibembe ya bato ya Ejipito etandami na libongo ya ebale monene."},{"book":"Kobima","chapter":"14","verse":"31","text":"Tango bana ya Isalaele bamonaki nguya monene oyo Yawe atalisaki liboso ya bato ya Ejipito, babangaki Yawe mpe batiaki elikya na bango kati na Ye mpe kati na mosali na Ye Moyize."}]}