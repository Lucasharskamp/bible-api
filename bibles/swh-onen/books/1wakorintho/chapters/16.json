{"data":[{"book":"1 Wakorintho","chapter":"16","verse":"1","text":"Basi kuhusu changizo kwa ajili ya watakatifu: Kama nilivyoyaagiza makanisa ya Galatia, fanyeni vivyo hivyo."},{"book":"1 Wakorintho","chapter":"16","verse":"2","text":"Siku ya kwanza ya kila juma, kila mmoja wenu atenge kiasi cha fedha, kulingana na mapato yake na fedha hizo aziweke akiba, ili nitakapokuja pasiwe na lazima ya kufanya mchango."},{"book":"1 Wakorintho","chapter":"16","verse":"3","text":"Kwa hiyo nitakapowasili, nitawapa wale mtakaowachagua barua za kuwatambulisha, ili kuwatuma wapeleke zawadi zenu huko Yerusalemu."},{"book":"1 Wakorintho","chapter":"16","verse":"4","text":"Kama ikionekana ni vyema na mimi niende, basi hao watu watafuatana nami."},{"book":"1 Wakorintho","chapter":"16","verse":"5","text":"Baada ya kupitia Makedonia nitakuja kwenu, maana ninakusudia kupitia Makedonia."},{"book":"1 Wakorintho","chapter":"16","verse":"6","text":"Huenda nitakaa nanyi kwa muda, au hata kukaa nanyi kipindi chote cha baridi, ili mweze kunisaidia katika safari yangu, popote niendapo."},{"book":"1 Wakorintho","chapter":"16","verse":"7","text":"Kwa maana sitaki niwaone sasa na kupita tu; natarajia kuwa nanyi kwa muda wa kutosha, kama Bwana akipenda."},{"book":"1 Wakorintho","chapter":"16","verse":"8","text":"Lakini nitakaa Efeso mpaka wakati wa Pentekoste,"},{"book":"1 Wakorintho","chapter":"16","verse":"9","text":"kwa maana mlango mkubwa umefunguliwa kwangu kufanya kazi yenye matunda, nako huko kuna adui wengi wanaonipinga."},{"book":"1 Wakorintho","chapter":"16","verse":"10","text":"Ikiwa Timotheo atakuja kwenu, hakikisheni kwamba hana hofu yoyote akiwa nanyi, kwa sababu anafanya kazi ya Bwana, kama mimi nifanyavyo."},{"book":"1 Wakorintho","chapter":"16","verse":"11","text":"Basi asiwepo mtu atakayekataa kumpokea. Msafirisheni kwa amani ili aweze kunijia tena. Namtarajia pamoja na ndugu."},{"book":"1 Wakorintho","chapter":"16","verse":"12","text":"Basi kwa habari za ndugu yetu Apolo, nimemsihi kwa bidii aje kwenu pamoja na hao ndugu. Ingawa alikuwa hapendi kabisa kuja sasa, lakini atakuja apatapo nafasi."},{"book":"1 Wakorintho","chapter":"16","verse":"13","text":"Kesheni, simameni imara katika imani, fanyeni kiume, kuweni mashujaa kuweni hodari."},{"book":"1 Wakorintho","chapter":"16","verse":"14","text":"Fanyeni kila kitu katika upendo."},{"book":"1 Wakorintho","chapter":"16","verse":"15","text":"Ninyi mnajua kwamba watu wa nyumbani mwa Stefana ndio waliokuwa wa kwanza kuamini katika Akaya, nao wamejitoa kwa ajili ya kuwahudumia watakatifu. Ndugu nawasihi,"},{"book":"1 Wakorintho","chapter":"16","verse":"16","text":"mjitie katika kuwahudumia watu kama hawa na kila mmoja aingiaye kwenye kazi na kuifanya kwa bidii."},{"book":"1 Wakorintho","chapter":"16","verse":"17","text":"Nilifurahi wakati Stefana, Fortunato na Akaiko walipofika, kwa sababu wamenipatia yale niliyopungukiwa kutoka kwenu."},{"book":"1 Wakorintho","chapter":"16","verse":"18","text":"Kwa kuwa waliiburudisha roho yangu na zenu pia. Watu kama hawa wanastahili kutambuliwa."},{"book":"1 Wakorintho","chapter":"16","verse":"19","text":"Makanisa ya Asia yanawasalimu. Akila na Prisila,16:19 Prisila kwa Kiyunani ni Priska, hivyo tafsiri nyingine zimemuita Priska. pamoja na kanisa lililoko nyumbani kwao wanawasalimu sana katika Bwana."},{"book":"1 Wakorintho","chapter":"16","verse":"20","text":"Ndugu wote walioko hapa wanawasalimu. Salimianeni kwa busu takatifu."},{"book":"1 Wakorintho","chapter":"16","verse":"21","text":"Mimi, Paulo, naandika salamu hizi kwa mkono wangu mwenyewe."},{"book":"1 Wakorintho","chapter":"16","verse":"22","text":"Kama mtu yeyote hampendi Bwana Yesu Kristo, na alaaniwe. Bwana wetu, njoo.16:22 Kwa Kiaramu ni Marana tha."},{"book":"1 Wakorintho","chapter":"16","verse":"23","text":"Neema ya Bwana Yesu iwe nanyi."},{"book":"1 Wakorintho","chapter":"16","verse":"24","text":"Upendo wangu uwe nanyi nyote katika Kristo Yesu. Amen."}]}