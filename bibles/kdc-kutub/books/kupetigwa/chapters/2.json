{"data":[{"book":"Kupetigwa","chapter":"2","verse":"1","text":"Mndewa Imulungu kawalagiza Musa na Haluni,"},{"book":"Kupetigwa","chapter":"2","verse":"2","text":"“Waizilaeli weke ng'hambi zao kudizunguluka dihema da mting'hano, kila munhu yakale hanhu heli na bendela ilagusa kabila jake na hana ikilaguso cha ulukolo lwake.”"},{"book":"Kupetigwa","chapter":"2","verse":"3","text":"Wanhu onda weke ng'hambi mwambu wa kudilawila zuwa chokuwa kibumbila kili hasi ya bendela ya Yuda, kamba viweli mna gamakabila gao na kilongozi wa kabila da Yuda kokuwa Nashoni mwanage Aminadabu."},{"book":"Kupetigwa","chapter":"2","verse":"4","text":"Kabila da Yuda dokuwa na wambigalo elufu sabini na nne na magana sita (74,600)."},{"book":"Kupetigwa","chapter":"2","verse":"5","text":"Wanhu onda weke ng'hambi behi na wanhu wa kabila da Yuda okuwa kabila da Isakali, kilongozi wao kokuwa Nasaneli mwanage Suali."},{"book":"Kupetigwa","chapter":"2","verse":"6","text":"Kabila da Isakali dokuwa na wambigalo elufu hamsini na nne na magana nne (54,400)."},{"book":"Kupetigwa","chapter":"2","verse":"7","text":"Abaho kabila da Zabuloni okwika ng'hambi yao na kilongozi wao kokuwa Eliabu mwanage Heloni."},{"book":"Kupetigwa","chapter":"2","verse":"8","text":"Kabila da Zabuloni dokuwa na wambigalo elufu hamsini na saba na magana nne (57,400)."},{"book":"Kupetigwa","chapter":"2","verse":"9","text":"Iwanhu wose onda wawe mna ikibumbila cha Yuda kamba viweli mna gamakabila gao okuwa laki imoja na elufu semanini na sita na magana nne (186,400). Hewo awo onda walongole kusegela."},{"book":"Kupetigwa","chapter":"2","verse":"10","text":"Wanhu onda weke ng'hambi mwambu wa kusini, chokuwa kibumbila kili hasi ya bendela ya Lubeni kamba viweli mna gamakabila gao na kilongozi wa kabila da Lubeni kokuwa Elisuli mwanage Shedeuli."},{"book":"Kupetigwa","chapter":"2","verse":"11","text":"Kabila da Lubeni dokuwa na wambigalo elufu alobaini na sita magana tano (46,500)."},{"book":"Kupetigwa","chapter":"2","verse":"12","text":"Wanhu onda weke ng'hambi behi na kabila da Lubeni okuwa wanhu wa kabila da Simeoni, kilongozi wao kokuwa Shelumieli mwanage Sulishadai."},{"book":"Kupetigwa","chapter":"2","verse":"13","text":"Kabila da Simeoni dokuwa na wambigalo elufu hamsini na tisa na magana ndatu (59,300)."},{"book":"Kupetigwa","chapter":"2","verse":"14","text":"Abaho wanhu wa kabila da Gadi okwika ng'hambi yao na kilongozi wao kokuwa Eliasafu mwanage Leueli."},{"book":"Kupetigwa","chapter":"2","verse":"15","text":"Kabila da Gadi dokuwa na wambigalo elufu alobaini na tano na magana sita na hamsini (45,650)."},{"book":"Kupetigwa","chapter":"2","verse":"16","text":"Iwanhu wose onda wawe mna ikibumbila cha Lubeni kamba viweli mna gamakabila gao okuwa laki moja na elufu hamsini na moja na magana nne na hamsini (151,450). Wano awo onda wasegele mmwanza wa kabili."},{"book":"Kupetigwa","chapter":"2","verse":"17","text":"Abaho ing'hambi ya kabila da Walawi ili hagati ya izing'hambi zose, na kuno odipapa ajo dihema na kusegela najo. Kila kabila dochola kwa kukweleleza hanhu hake hasi ya bendela yake."},{"book":"Kupetigwa","chapter":"2","verse":"18","text":"Wanhu onda weke ng'hambi mwambu wa kudihongela zuwa, chokuwa kibumbila kili hasi ya bendela ya Efulaimu kamba viweli mna gamakabila gao na kilongozi wa kabila da Efulaimu kokuwa Elishama mwanage Amihudi."},{"book":"Kupetigwa","chapter":"2","verse":"19","text":"Kabila da Efulaimu dokuwa na wambigalo elufu alobaini na magana tano (40,500)."},{"book":"Kupetigwa","chapter":"2","verse":"20","text":"Wanhu onda weke ng'hambi behi na kabila da Efulaimu okuwa wanhu wa kabila da Manase, kilongozi wao kokuwa Gamalieli mwanage Pedasuli."},{"book":"Kupetigwa","chapter":"2","verse":"21","text":"Kabila da Manase dokuwa na wambigalo elufu selasini na mbili na magana mbili (32,200)."},{"book":"Kupetigwa","chapter":"2","verse":"22","text":"Abaho wanhu wa kabila da Benjamini okwika ng'hambi yao na kilongozi wao kokuwa Abidani mwanage Gideoni."},{"book":"Kupetigwa","chapter":"2","verse":"23","text":"Kabila da Benjamini dokuwa na wambigalo elufu selasini na tano na magana nne (35,400)."},{"book":"Kupetigwa","chapter":"2","verse":"24","text":"Iwanhu wose onda wawe mna ikibumbila cha Efulaimu kamba viweli mna gamakabila gao okuwa laki imoja na elufu nane na magana moja (108,100). Wano awo onda wasegele mmwanza wa kadatu."},{"book":"Kupetigwa","chapter":"2","verse":"25","text":"Wanhu onda weke ng'hambi mwambu wa kasikazini chokuwa kibumbila kili hasi ya bendela ya Dani kamba viweli mna gamakabila gao na kilongozi wa kabila da Dani kokuwa Ahiezeli mwanage Amishadai."},{"book":"Kupetigwa","chapter":"2","verse":"26","text":"Kabila da Dani dokuwa na wambigalo elufu sitini na mbili na magana saba (62,700)."},{"book":"Kupetigwa","chapter":"2","verse":"27","text":"Abaho wanhu onda weke ng'hambi behi yao okuwa kabila da Asheli, kilongozi wao kokuwa Pagieli mwanage Okilani."},{"book":"Kupetigwa","chapter":"2","verse":"28","text":"Kabila da Asheli dokuwa na wambigalo elufu alobaini na moja magana tano (41,500)."},{"book":"Kupetigwa","chapter":"2","verse":"29","text":"Abaho wanhu wa kabila da Nafutali okwika ng'hambi yao na kilongozi wao kokuwa Ahila mwanage Enani."},{"book":"Kupetigwa","chapter":"2","verse":"30","text":"Kabila da Nafutali dokuwa na wambigalo elufu hamsini na ndatu na magana nne (53,400)."},{"book":"Kupetigwa","chapter":"2","verse":"31","text":"Iwanhu wose onda wawe mna ikibumbila cha Dani kamba viweli mna gamakabila gao okuwa laki imoja na elufu hamsini na saba na magana sita (157,600). Kibumbila kino cha Dani chokuwa mmwanza wa ikimambukizo."},{"book":"Kupetigwa","chapter":"2","verse":"32","text":"Wano awo Waizilaeli wapetigwe kamba viweli mna gamakabila gao, mzing'hambi za vibumbila vao, wose kwa wose wakala laki sita na elufu ndatu na magana tano na hamsini (603,550)."},{"book":"Kupetigwa","chapter":"2","verse":"33","text":"Lakini Walawi hawapetigwe hamoja na wanhu wayagwe wa Izilaeli, kamba Mndewa Imulungu viyamulagize Musa."},{"book":"Kupetigwa","chapter":"2","verse":"34","text":"Avo Waizilaeli watenda kila kinhu kamba Mndewa Imulungu viyamulagize Musa. Avo weka ng'hambi kamba viweli mna izibendela zao, wachola mwanza wao kuno kila munhu kailongoza na lukolo lwake na ulelo wake."}]}