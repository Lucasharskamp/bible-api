{"data":[{"book":"Tsongolo","chapter":"9","verse":"1","text":"Mbasi yi ntanu yisika tulumbeta, buna ndimona mbuetete yimosi yiba ku diyilu yidoduka va ntoto ayi bamvana tsabi yi dibulu di diyenga."},{"book":"Tsongolo","chapter":"9","verse":"2","text":"Niandi wuzibula dibulu di diyenga ayi muisi wutotuka mu dibulu wuba banga muisi wu nludi wu mbazu yinneni. Buna muisi wu dibulu wunombisa thangu ayi phemo."},{"book":"Tsongolo","chapter":"9","verse":"3","text":"Makhoko matotukila mu muisi beni ; mawu matembakana va ntoto ayi matambula lulendo lolo ludedikini banga lu zikhutu zi ntoto."},{"book":"Tsongolo","chapter":"9","verse":"4","text":"Mawu makambu ti mabika vanga mbimbi buba kuidi biti bi ntoto, buba biti binlangu, buba kuidi nti wumosi vayi mavanga mambimbi kuidi batu bakambulu dimbu ki Nzambi mu zimbulu ziawu."},{"book":"Tsongolo","chapter":"9","verse":"5","text":"Mawu masia tambula ko minsua mu vonda vayi mu yamisa mu tezo ki zingondi zitanu. Vayi ndiamusulu yawu yidi banga ndiamusulu yi khutu bu yitatikidi mutu."},{"book":"Tsongolo","chapter":"9","verse":"6","text":"Mu bilumbu bina batu bela tomba lufua vayi balendi lutambula ko. Bela mona tsatu yi fua vayi lufua luela kuba tina."},{"book":"Tsongolo","chapter":"9","verse":"7","text":"Makhoko momo madedakana banga ziphunda zikubuku mu mvita. Mu mintu miawu muba bibudu biba bidedakana banga nolo ; bizizi biawu biba banga bizizi bi batu."},{"book":"Tsongolo","chapter":"9","verse":"8","text":"Zitsuki ziawu ziba banga zi baketo ayi meno mawu maba banga meno ma zikhosi."},{"book":"Tsongolo","chapter":"9","verse":"9","text":"Minkaku mi zithulu ziawu miawu miba banga minkaku mi sengo. Biyoko bi mavavi mawu biba banga biyoko bi ziphunda ziwombo zintitika “Salio”9.9 Salio : yiba vuatila yiba ntitukungu kuidi ziphunda bu zinzawula mu mvita."},{"book":"Tsongolo","chapter":"9","verse":"10","text":"Bosi minkila miawu midedakana banga mi zikhutu. Lulendo luawu luvangila batu mbimbi mu tezo ki zingondi zitanu luba mu minkila miawu."},{"book":"Tsongolo","chapter":"9","verse":"11","text":"Mbasi yi diyenga niandi ntinu makhoko beni ayi dizina diandi mu ki Ebelewo dinsundula : Abadoni bosi mu kingeleki dizina diandi Apolioni9.11 Mbungi yawu tsundu Abadoni ayi Apolioni.."},{"book":"Tsongolo","chapter":"9","verse":"12","text":"Mabienga ma theti maviokidi ; tala mammuadi malembo landakana mama."},{"book":"Tsongolo","chapter":"9","verse":"13","text":"Mbasi yi nsambanu yisika tulumbeta ayi ndiwa mbembo yitotukila mu zitsongi ziya zi ntala wu nolo wuba va ntuala Nzambi."},{"book":"Tsongolo","chapter":"9","verse":"14","text":"Mbembo beni yituba kuidi mbasi yi nsambanu yisimba tulumbeta :"},{"book":"Tsongolo","chapter":"9","verse":"15","text":"Banianguna zimbasi ziya ziozi zikubuku mu diambu di thangu, lumbu, ngondi ayi mvu muingi zivonda ndambu yimosi mu zindambu zitatu zi batu."},{"book":"Tsongolo","chapter":"9","verse":"16","text":"Ndiwa thalu yi batu bobo bandiatilanga va mbata phunda. Baba makumuadi ma mafunda buela kumi di mafunda."},{"book":"Tsongolo","chapter":"9","verse":"17","text":"Tala phila ndimuena ziphunda mu tsongolo ayi batu bobo bavuanda va mbata yi ziphunda beni : bavuata minkaku mu zithulu, miba mi mbuaki dio ngua9.17 Ngua : voti mbuaki banga yi mbazu ; mi bule ayi mi kiti ki ki ntoto9.17 ntoto : voti thita yi sofolo. Sofolo mu kifalansi soufre.. Mintu mi ziphunda miba banga mintu mi zikhosi ; mbazu yitotukila mu miunu miawu va kimosi ayi muisi ayi sufule."},{"book":"Tsongolo","chapter":"9","verse":"18","text":"Mu bivuku mbazu, muisi ayi sufule bitotukila mu miunu mi ziphunda mu vondolo ndambu yimosi mu zindambu zitatu zi batu."},{"book":"Tsongolo","chapter":"9","verse":"19","text":"Bila lulendo lu ziphunda luidi mu miunu miawu ayi mu minkila miawu. Minkila miawu midedikini banga zinioka, minkila miawu miba ayi mintu ; mu miawu zieti vangila mbimbi."},{"book":"Tsongolo","chapter":"9","verse":"20","text":"Vayi batu bankaka, bobo basiala, bobo basia vondo ko kuidi bivukubiobi, basia balula mavanga ko mu mavanga ma mioko miawu mu diambu babika zitisa ziphevi zimbimbi ayi bitumba binolo, bi palata, bitsongo, bi matadi ayi binti biobi bilendi buba ti mona, buba wa, buba diata."},{"book":"Tsongolo","chapter":"9","verse":"21","text":"Basia balula mavanga ko mu phondolo yi batu, mu mazi mawu, mu kitsuza kiawu, mu buivi buawu."}]}