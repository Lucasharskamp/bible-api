{"data":[{"book":"Annabi Nehemi","chapter":"4","verse":"1","text":"Sanbalati, Tobiya, Arabukae, Amonikae, nun Asidodikae to a mɛ a Darisalamu tɛtɛ bara yailan fɔlɔ, e naxa xɔnɔ ki fanyi ra."},{"book":"Annabi Nehemi","chapter":"4","verse":"2","text":"E birin naxa lan e xa siga gere sode Darisalamu, na wali xa kana."},{"book":"Annabi Nehemi","chapter":"4","verse":"3","text":"Na kui muxu naxa muxu Marigi Ala maxandi, a xa muxu kanta. Muxu man naxa yire makantɛe ti kɔɛ nun yanyi ra muxu yaxuie xa fe ra."},{"book":"Annabi Nehemi","chapter":"4","verse":"4","text":"Kɔnɔ Yudayakae nu a falama, «Muxu bara tagan. Tɛtɛ xa kanɛ gbo han won ɲan mu nɔma tɛtɛ nɛɛnɛ rakelide kɔrɛ.»"},{"book":"Annabi Nehemi","chapter":"4","verse":"5","text":"Muxu yaxuie nu a falama, «E mu fama won tode han won so e tagi, won fa e faxa. Na kui e xa wali fama dande.»"},{"book":"Annabi Nehemi","chapter":"4","verse":"6","text":"Yuwifi naxee nu sabatixi e yaxuie sɛɛti ma, nee naxa fa a fala muxu bɛ han dɔxɔ fu, «Wo fa muxu xɔnyi.»"},{"book":"Annabi Nehemi","chapter":"4","verse":"7","text":"N naxa sɔɔrie ti xabilɛ ki ma xare ra, tɛtɛ dɛnnaxɛ mu ite, e xa mɛnni kanta santidɛgɛma, xali, nun tanbɛ ra."},{"book":"Annabi Nehemi","chapter":"4","verse":"8","text":"N to gɛ na birin matode, n naxa a fala kuntigie nun kiitisae bɛ ɲama ya xɔri, «Wo naxa gaaxu e ya ra. Wo xa ratu wo Marigi Magaaxuxi ma. Wo xa gere so won ngaxakerenyie bɛ, wo xa di xɛmɛe nun wo xa di ginɛe, wo xa ginɛe nun wo xa banxie xa fe ra.»"},{"book":"Annabi Nehemi","chapter":"4","verse":"9","text":"Yaxuie to a mɛ muxu bara e ɲanige kolon, Ala naxa e xa natɛ kana. Muxu birin man naxa gbilen tɛtɛ yire, kankan naxa a xa wali suxu."},{"book":"Annabi Nehemi","chapter":"4","verse":"10","text":"Keli na lɔxɔɛ ma n ma mixie sɛɛti keren nu walima tɛtɛ yire, boore sɛɛti nu mixie makantama tanbɛe, kanke makantasee, nun xalie ra. Kuntigie tixi Yudayakae sɛɛti ma."},{"book":"Annabi Nehemi","chapter":"4","verse":"11","text":"Walikɛ naxee nu tɛtɛ yailanma, nun naxee nu kote maxaninma, e nu walima geresose suxuxi e bɛlɛxɛ,"},{"book":"Annabi Nehemi","chapter":"4","verse":"12","text":"santidɛgɛma xirixi e tagi. E nu wali na ki nɛ. Naxan feri fema alako mixi xa a kolon e yaxuie na fafe, a nu tixi n tan sɛɛti ma."},{"book":"Annabi Nehemi","chapter":"4","verse":"13","text":"N naxa a fala kuntigie nun kiitisae bɛ, ɲama ya xɔri, «Wali gbo, walikɛe tagi ikuya e boore ra. Won birin nayensenxi tɛtɛ ra."},{"book":"Annabi Nehemi","chapter":"4","verse":"14","text":"Wo naxan nabama, wo nɛfɛ feri xui mɛ tɛmui naxɛ, wo birin xa wo malan muxu sɛɛti ma. Won Marigi Ala nan gere soma won bɛ.»"},{"book":"Annabi Nehemi","chapter":"4","verse":"15","text":"Muxu nu walima na lahalɛ nan na. Tanbɛe na ɲama sɛɛti keren bɛlɛxɛ i, kelife subaxɛ han tunbuie mini tɛmui."},{"book":"Annabi Nehemi","chapter":"4","verse":"16","text":"Na tɛmui yati n man naxa a fala ɲama bɛ, «Birin nun a xa konyi xa xi Darisalamu kui alako won xa taa kanta kɔɛ ra, won man xa wali yanyi ra.»"},{"book":"Annabi Nehemi","chapter":"4","verse":"17","text":"N tan, n ngaxakerenyie, n ma konyie, n ma kantamixi naxee nu biraxi n fɔxɔ ra, hali muxu xa dugie, muxu mu e rate muxu ma. Kankan keren kerenma xa geresose nan nu suxuxi a yi ra, hali a sigama ye bade tɛmui."}]}