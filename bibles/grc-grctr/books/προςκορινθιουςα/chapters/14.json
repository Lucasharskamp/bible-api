{"data":[{"book":"ΠΡΟΣ ΚΟΡΙΝΘΙΟΥΣ Α","chapter":"14","verse":"1","text":"Διώκετε τὴν ἀγάπην· ζηλοῦτε δὲ τὰ πνευματικά, μᾶλλον δὲ ἵνα προφητεύητε."},{"book":"ΠΡΟΣ ΚΟΡΙΝΘΙΟΥΣ Α","chapter":"14","verse":"2","text":"Ὁ γὰρ λαλῶν γλώσσῃ οὐκ ἀνθρώποις λαλεῖ, ἀλλὰ τῷ Θεῷ· οὐδεὶς γὰρ ἀκούει, πνεύματι δὲ λαλεῖ μυστήρια."},{"book":"ΠΡΟΣ ΚΟΡΙΝΘΙΟΥΣ Α","chapter":"14","verse":"3","text":"Ὁ δὲ προφητεύων ἀνθρώποις λαλεῖ οἰκοδομὴν καὶ παράκλησιν καὶ παραμυθίαν."},{"book":"ΠΡΟΣ ΚΟΡΙΝΘΙΟΥΣ Α","chapter":"14","verse":"4","text":"Ὁ λαλῶν γλώσσῃ ἑαυτὸν οἰκοδομεῖ, ὁ δὲ προφητεύων ἐκκλησίαν οἰκοδομεῖ."},{"book":"ΠΡΟΣ ΚΟΡΙΝΘΙΟΥΣ Α","chapter":"14","verse":"5","text":"Θέλω δὲ πάντας ὑμᾶς λαλεῖν γλώσσαις, μᾶλλον δὲ ἵνα προφητεύητε· μείζων γὰρ ὁ προφητεύων ἢ ὁ λαλῶν γλώσσαις, ἐκτὸς εἰ μὴ διερμηνεύῃ, ἵνα ἡ ἐκκλησία οἰκοδομὴν λάβῃ."},{"book":"ΠΡΟΣ ΚΟΡΙΝΘΙΟΥΣ Α","chapter":"14","verse":"6","text":"Νυνὶ δέ, ἀδελφοί, ἐὰν ἔλθω πρὸς ὑμᾶς γλώσσαις λαλῶν, τί ὑμᾶς ὠφελήσω, ἐὰν μὴ ὑμῖν λαλήσω ἢ ἐν ἀποκαλύψει, ἢ ἐν γνώσει, ἢ ἐν προφητείᾳ ἢ ἐν διδαχῇ;"},{"book":"ΠΡΟΣ ΚΟΡΙΝΘΙΟΥΣ Α","chapter":"14","verse":"7","text":"Ὅμως τὰ ἄψυχα φωνὴν διδόντα, εἴτε αὐλός, εἴτε κιθάρα, ἐὰν διαστολὴν τοῖς φθόγγοις μὴ δῷ, πῶς γνωσθήσεται τὸ αὐλούμενον ἢ τὸ κιθαριζόμενον;"},{"book":"ΠΡΟΣ ΚΟΡΙΝΘΙΟΥΣ Α","chapter":"14","verse":"8","text":"Καὶ γὰρ ἐὰν ἄδηλον φωνὴν σάλπιγξ δῷ, τίς παρασκευάσεται εἰς πόλεμον;"},{"book":"ΠΡΟΣ ΚΟΡΙΝΘΙΟΥΣ Α","chapter":"14","verse":"9","text":"Οὕτω καὶ ὑμεῖς διὰ τῆς γλώσσης ἐὰν μὴ εὔσημον λόγον δῶτε, πῶς γνωσθήσεται τὸ λαλούμενον; Ἔσεσθε γὰρ εἰς ἀέρα λαλοῦντες."},{"book":"ΠΡΟΣ ΚΟΡΙΝΘΙΟΥΣ Α","chapter":"14","verse":"10","text":"Τοσαῦτα, εἰ τύχοι, γένη φωνῶν ἐστὶν ἐν κόσμῳ καὶ οὐδὲν 14.10 αὐτῶν ¦−Sc.αὐτῶν ἄφωνον."},{"book":"ΠΡΟΣ ΚΟΡΙΝΘΙΟΥΣ Α","chapter":"14","verse":"11","text":"Ἐὰν οὖν μὴ εἰδῶ τὴν δύναμιν τῆς φωνῆς, ἔσομαι τῷ λαλοῦντι βάρβαρος, καὶ ὁ λαλῶν ἐν ἐμοὶ βάρβαρος."},{"book":"ΠΡΟΣ ΚΟΡΙΝΘΙΟΥΣ Α","chapter":"14","verse":"12","text":"Οὕτω καὶ ὑμεῖς, ἐπεὶ ζηλωταί ἐστε πνευμάτων, πρὸς τὴν οἰκοδομὴν τῆς ἐκκλησίας ζητεῖτε ἵνα περισσεύητε."},{"book":"ΠΡΟΣ ΚΟΡΙΝΘΙΟΥΣ Α","chapter":"14","verse":"13","text":"Διόπερ ὁ λαλῶν γλώσσῃ προσευχέσθω ἵνα διερμηνεύῃ."},{"book":"ΠΡΟΣ ΚΟΡΙΝΘΙΟΥΣ Α","chapter":"14","verse":"14","text":"Ἐὰν γὰρ προσεύχωμαι γλώσσῃ, τὸ πνεῦμά μου προσεύχεται, ὁ δὲ νοῦς μου ἄκαρπός ἐστι."},{"book":"ΠΡΟΣ ΚΟΡΙΝΘΙΟΥΣ Α","chapter":"14","verse":"15","text":"Τί οὖν ἐστί; Προσεύξομαι τῷ πνεύματι, προσεύξομαι δὲ καὶ τῷ νοΐ· ψαλῶ τῷ πνεύματι, ψαλῶ δὲ καὶ 14.15 τῷ ¦−El.τῷ νοΐ."},{"book":"ΠΡΟΣ ΚΟΡΙΝΘΙΟΥΣ Α","chapter":"14","verse":"16","text":"Ἐπεὶ ἐὰν εὐλογήσῃς τῷ πνεύματι, ὁ ἀναπληρῶν τὸν τόπον τοῦ ἰδιώτου πῶς ἐρεῖ τὸ Ἀμὴν ἐπὶ τῇ σῇ εὐχαριστίᾳ, ἐπειδὴ τί λέγεις οὐκ οἶδε;"},{"book":"ΠΡΟΣ ΚΟΡΙΝΘΙΟΥΣ Α","chapter":"14","verse":"17","text":"Σὺ μὲν γὰρ καλῶς εὐχαριστεῖς, ἀλλ᾿ ὁ ἕτερος οὐκ οἰκοδομεῖται."},{"book":"ΠΡΟΣ ΚΟΡΙΝΘΙΟΥΣ Α","chapter":"14","verse":"18","text":"Εὐχαριστῶ τῷ Θεῷ μου, πάντων ὑμῶν μᾶλλον γλώσσαις λαλῶν·"},{"book":"ΠΡΟΣ ΚΟΡΙΝΘΙΟΥΣ Α","chapter":"14","verse":"19","text":"ἀλλ᾿ ἐν ἐκκλησίᾳ θέλω πέντε λόγους διὰ τοῦ νοός μου λαλῆσαι, ἵνα καὶ ἄλλους κατηχήσω, ἢ μυρίους λόγους ἐν γλώσσῃ."},{"book":"ΠΡΟΣ ΚΟΡΙΝΘΙΟΥΣ Α","chapter":"14","verse":"20","text":"Ἀδελφοί, μὴ παιδία γίνεσθε ταῖς φρεσίν· ἀλλὰ τῇ κακίᾳ νηπιάζετε, ταῖς δὲ φρεσὶ τέλειοι γίνεσθε."},{"book":"ΠΡΟΣ ΚΟΡΙΝΘΙΟΥΣ Α","chapter":"14","verse":"21","text":"Ἐν τῷ νόμῳ γέγραπται ὅτι Ἐν ἑτερογλώσσοις καὶ ἐν χείλεσιν ἑτέροις λαλήσω τῷ λαῷ τούτῳ, καὶ οὐδ᾿ οὕτως εἰσακούσονταί μου, λέγει Κύριος."},{"book":"ΠΡΟΣ ΚΟΡΙΝΘΙΟΥΣ Α","chapter":"14","verse":"22","text":"Ὥστε αἱ γλῶσσαι εἰς σημεῖόν εἰσιν, οὐ τοῖς πιστεύουσιν, ἀλλὰ τοῖς ἀπίστοις· ἡ δὲ προφητεία, οὐ τοῖς ἀπίστοις, ἀλλὰ τοῖς πιστεύουσιν."},{"book":"ΠΡΟΣ ΚΟΡΙΝΘΙΟΥΣ Α","chapter":"14","verse":"23","text":"Ἐὰν οὖν συνέλθῃ ἡ ἐκκλησία ὅλη ἐπὶ τὸ αὐτό, καὶ πάντες γλώσσαις λαλῶσιν, εἰσέλθωσι δὲ ἰδιῶται ἢ ἄπιστοι, οὐκ ἐροῦσιν ὅτι μαίνεσθε;"},{"book":"ΠΡΟΣ ΚΟΡΙΝΘΙΟΥΣ Α","chapter":"14","verse":"24","text":"Ἐὰν δὲ πάντες προφητεύωσιν, εἰσέλθῃ δέ τις ἄπιστος ἢ ἰδιώτης, ἐλέγχεται ὑπὸ πάντων, ἀνακρίνεται ὑπὸ πάντων,"},{"book":"ΠΡΟΣ ΚΟΡΙΝΘΙΟΥΣ Α","chapter":"14","verse":"25","text":"καὶ οὕτω τὰ κρυπτὰ τῆς καρδίας αὐτοῦ φανερὰ γίνεται· καὶ οὕτω πεσὼν ἐπὶ πρόσωπον προσκυνήσει τῷ Θεῷ ἀπαγγέλλων ὅτι Ὁ Θεὸς ὄντως ἐν ὑμῖν ἐστι."},{"book":"ΠΡΟΣ ΚΟΡΙΝΘΙΟΥΣ Α","chapter":"14","verse":"26","text":"Τί οὖν ἐστίν, ἀδελφοί; Ὅταν συνέρχησθε, ἕκαστος ὑμῶν ψαλμὸν ἔχει, διδαχὴν ἔχει, γλῶσσαν ἔχει, ἀποκάλυψιν ἔχει, ἑρμηνείαν ἔχει. Πάντα πρὸς οἰκοδομὴν γενέσθω."},{"book":"ΠΡΟΣ ΚΟΡΙΝΘΙΟΥΣ Α","chapter":"14","verse":"27","text":"Εἴτε γλώσσῃ τις λαλεῖ, κατὰ δύο ἢ τὸ πλεῖστον τρεῖς, καὶ ἀνὰ μέρος, καὶ εἷς διερμηνευέτω·"},{"book":"ΠΡΟΣ ΚΟΡΙΝΘΙΟΥΣ Α","chapter":"14","verse":"28","text":"ἐὰν δὲ μὴ ᾖ διερμηνευτής, σιγάτω ἐν ἐκκλησίᾳ· ἑαυτῷ δὲ λαλείτω καὶ τῷ Θεῷ."},{"book":"ΠΡΟΣ ΚΟΡΙΝΘΙΟΥΣ Α","chapter":"14","verse":"29","text":"Προφῆται δὲ δύο ἢ τρεῖς λαλείτωσαν, καὶ οἱ ἄλλοι διακρινέτωσαν."},{"book":"ΠΡΟΣ ΚΟΡΙΝΘΙΟΥΣ Α","chapter":"14","verse":"30","text":"Ἐὰν δὲ ἄλλῳ ἀποκαλυφθῇ καθημένῳ, ὁ πρῶτος σιγάτω."},{"book":"ΠΡΟΣ ΚΟΡΙΝΘΙΟΥΣ Α","chapter":"14","verse":"31","text":"Δύνασθε γὰρ καθ᾿ ἕνα πάντες προφητεύειν, ἵνα πάντες μανθάνωσι, καὶ πάντες παρακαλῶνται·"},{"book":"ΠΡΟΣ ΚΟΡΙΝΘΙΟΥΣ Α","chapter":"14","verse":"32","text":"καὶ πνεύματα προφητῶν προφήταις ὑποτάσσεται."},{"book":"ΠΡΟΣ ΚΟΡΙΝΘΙΟΥΣ Α","chapter":"14","verse":"33","text":"Οὐ γάρ ἐστιν ἀκαταστασίας ὁ Θεός, ἀλλ᾿ εἰρήνης, ὡς ἐν πάσαις ταῖς ἐκκλησίαις τῶν ἁγίων."},{"book":"ΠΡΟΣ ΚΟΡΙΝΘΙΟΥΣ Α","chapter":"14","verse":"34","text":"Αἱ γυναῖκες ὑμῶν ἐν ταῖς ἐκκλησίαις σιγάτωσαν· οὐ γὰρ ἐπιτέτραπται αὐταῖς λαλεῖν, ἀλλ᾿ ὑποτάσσεσθαι, καθὼς καὶ ὁ νόμος λέγει."},{"book":"ΠΡΟΣ ΚΟΡΙΝΘΙΟΥΣ Α","chapter":"14","verse":"35","text":"Εἰ δέ τι μαθεῖν θέλουσιν, ἐν οἴκῳ τοὺς ἰδίους ἄνδρας ἐπερωτάτωσαν· αἰσχρὸν γάρ ἐστι γυναιξὶν ἐν ἐκκλησίᾳ λαλεῖν."},{"book":"ΠΡΟΣ ΚΟΡΙΝΘΙΟΥΣ Α","chapter":"14","verse":"36","text":"Ἢ ἀφ᾿ ὑμῶν ὁ λόγος τοῦ Θεοῦ ἐξῆλθεν; Ἢ εἰς ὑμᾶς μόνους κατήντησεν;"},{"book":"ΠΡΟΣ ΚΟΡΙΝΘΙΟΥΣ Α","chapter":"14","verse":"37","text":"Εἴ τις δοκεῖ προφήτης εἶναι ἢ πνευματικός, ἐπιγινωσκέτω ἃ γράφω ὑμῖν, ὅτι τοῦ Κυρίου εἰσὶν ἐντολαί."},{"book":"ΠΡΟΣ ΚΟΡΙΝΘΙΟΥΣ Α","chapter":"14","verse":"38","text":"Εἰ δέ τις ἀγνοεῖ, ἀγνοείτω."},{"book":"ΠΡΟΣ ΚΟΡΙΝΘΙΟΥΣ Α","chapter":"14","verse":"39","text":"Ὥστε, ἀδελφοί, ζηλοῦτε τὸ προφητεύειν, καὶ τὸ λαλεῖν γλώσσαις μὴ κωλύετε·"},{"book":"ΠΡΟΣ ΚΟΡΙΝΘΙΟΥΣ Α","chapter":"14","verse":"40","text":"πάντα εὐσχημόνως καὶ κατὰ τάξιν γινέσθω."}]}