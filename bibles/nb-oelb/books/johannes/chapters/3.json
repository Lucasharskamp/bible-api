{"data":[{"book":"Johannes","chapter":"3","verse":"1-2","text":"En kveld etter mørkets frembrudd kom en mann som het Nikodemus for å snakke med Jesus. Han var fariseer3:1-2 Fariseerne var et religiøst parti blant jødene. og medlem i Det jødiske rådet3:1-2 Det jødiske rådet hadde omkring 70 medlemmer, og besto av alle de religiøse og politiske lederne i Israel. Rådet fungerte under den romerske okkupasjonen som domstol, men hadde også rett til å bestemme i enkelte politiske spørsmål.. ”Mester”, sa han, ”vi vet at Gud har sendt deg for å undervise oss. Ingen kan gjøre slike mirakler som du gjør dersom Gud ikke er med ham.”"},{"book":"Johannes","chapter":"3","verse":"3","text":"Jesus svarte: ”Jeg forsikrer deg at den som ikke blir født på nytt, får aldri oppleve hva det betyr å tilhøre Guds eget folk.”"},{"book":"Johannes","chapter":"3","verse":"4","text":"”Bli født på nytt!” utbrøt Nikodemus. ”Hva mener du? En voksen person kan vel ikke en gang til komme inn i sin mors mage og bli født på nytt?”"},{"book":"Johannes","chapter":"3","verse":"5","text":"Jesus svarte: ”Jeg forsikrer deg at den som ikke blir født av vann og Ånd, får slett ikke tilhøre Guds eget folk."},{"book":"Johannes","chapter":"3","verse":"6","text":"Mennesker kan føde fram fysisk liv, men Guds Ånd føder fram åndelig liv3:6 Åndelig liv er å ha fellesskap med Gud.."},{"book":"Johannes","chapter":"3","verse":"7","text":"Ikke vær forundret over at jeg sier at menneskene må bli født på nytt."},{"book":"Johannes","chapter":"3","verse":"8","text":"Guds Ånd er som vinden3:8 Jesus lekte med det gresk ordet for ”Ånd”, som også kan bli oversatt med ”vind”.. Ingen kan si hvor den kommer fra eller hvor den tar veien, men alle kan høre at den suser, og vi kan se virkningen den gjør. Slik er det også når et menneske blir født av Guds Ånd.”"},{"book":"Johannes","chapter":"3","verse":"9","text":"”Men hvordan er dette mulig?” spurte Nikodemus."},{"book":"Johannes","chapter":"3","verse":"10","text":"Jesus svarte: ”Du er en jødisk lærer som blir både rost og æret og likevel forstår du ikke dette."},{"book":"Johannes","chapter":"3","verse":"11","text":"Jeg forsikrer deg at det vi sier, er slikt vi vet og har sett, og likevel tror dere oss ikke."},{"book":"Johannes","chapter":"3","verse":"12","text":"Men om dere ikke tror når jeg forteller om de ting som skjer her på jorden, hvordan skal dere da kunne tro når jeg sier noe om det som skjer i himmelen?"},{"book":"Johannes","chapter":"3","verse":"13","text":"Ingen mennesker har vært i himmelen, bortsett fra jeg, Menneskesønnen3:13 ”Menneskesønnen” er et hebraisk ord for å si ”av mennesker”. Det var en tittel på Messias, den lovede kongen, hentet fra Daniel 7:13-14., som har kommet derfra."},{"book":"Johannes","chapter":"3","verse":"14","text":"På samme måten som Moses hengte opp slangen som var laget av kopper i ørkenen, slik må jeg, Menneskesønnen, bli løftet opp3:14 Eller: henges opp. Uttrykket viser til at Jesus skulle henges opp på et kors og på at han skulle bli løftet opp til himmelen.,"},{"book":"Johannes","chapter":"3","verse":"15","text":"for at alle som tror på meg, skal få evig liv."},{"book":"Johannes","chapter":"3","verse":"16","text":"Gud elsket jo menneskene så høyt at han ga sin eneste Sønn, for at alle som tror på ham, ikke skal gå fortapt, men ha evig liv."},{"book":"Johannes","chapter":"3","verse":"17","text":"Det var ikke for å dømme noen at Gud sendte sin sønn til verden, men Sønnen kom hit for å frelse hver enkelt."},{"book":"Johannes","chapter":"3","verse":"18","text":"Alle som tror på Sønnen, blir ikke dømt. Men de som ikke tror på ham, er allerede dømt, etter som de ikke tror på Guds eneste Sønn."},{"book":"Johannes","chapter":"3","verse":"19","text":"Grunnen til at de blir dømt er at da lyset fra himmelen kom ned til jorden, viste det seg at menneskene elsket mørket høyere enn lyset fordi handlingene deres var onde."},{"book":"Johannes","chapter":"3","verse":"20","text":"Den som gjør det som er ondt, han hater lyset. Han holder seg borte fra lyset, slik at syndene hans ikke skal bli avslørt."},{"book":"Johannes","chapter":"3","verse":"21","text":"Den derimot som gjør det som er rett, han trekkes mot lyset for at alle skal se at han gjør det som Gud vil.”"},{"book":"Johannes","chapter":"3","verse":"22","text":"Jesus reiste fra Jerusalem sammen med disiplene, men de stanset en tid i Judea og døpte der."},{"book":"Johannes","chapter":"3","verse":"23","text":"Samtidig døpte også Johannes. Han holdt til ved Ainon, nær Salim. Der var det rikelig med vann. Mange mennesker kom til ham for å bli døpt."},{"book":"Johannes","chapter":"3","verse":"24","text":"Dette var før Johannes hadde blitt satt i fengsel."},{"book":"Johannes","chapter":"3","verse":"25","text":"En dag kom det en jødisk mann til disiplene av Johannes og begynte å diskutere om forskjellige seremonier for renselse3:25 Gjennom en seremoni for renselse ble de i følge med jødene verdig til å komme fram for Gud. Dåpen var en slik seremoni.."},{"book":"Johannes","chapter":"3","verse":"26","text":"Johannes sine disipler gikk da til han og sa: ”Mester, den mannen som var sammen med deg på den andre siden av elven Jordan, han som du fortalte om til folket, han døper også. Og nå går alle til ham i stedet for å komme til oss.”"},{"book":"Johannes","chapter":"3","verse":"27","text":"Johannes svarte: ”Dersom alle går til ham, er det fordi at Gud lar det skje."},{"book":"Johannes","chapter":"3","verse":"28","text":"Dere vet selv at jeg klart og tydelig har sagt til dere at jeg ikke er Messias, den lovede kongen. Jeg er sendt ut for å forberede veien for ham. Det er hele min oppgave."},{"book":"Johannes","chapter":"3","verse":"29","text":"Folket blir dratt mot ham på samme måten som bruden blir dratt mot sin brudgom. Brudgommens venn blir glad av å stå og høre stemmen til brudgommen. Jeg er brudgommens venn, og nå er gleden min fullkommen."},{"book":"Johannes","chapter":"3","verse":"30","text":"Det er som det skal være at folket hører mer og mer på ham, og mindre og mindre på meg."},{"book":"Johannes","chapter":"3","verse":"31","text":"Han har kommet ned fra himmelen og er derfor større enn alle andre. Jeg er født her på jorden, og min forstand er begrenset til det jordiske."},{"book":"Johannes","chapter":"3","verse":"32","text":"Han har kommet ned fra himmelen og forteller om det han har sett og hørt, og likevel tror ingen på det han sier."},{"book":"Johannes","chapter":"3","verse":"33","text":"Den som tror på det han sier, han erkjenner at Gud taler sannhet."},{"book":"Johannes","chapter":"3","verse":"34","text":"Denne mannen, som er sendt av Gud, bringer Guds budskap. Gud har fylt ham med sin Ånd."},{"book":"Johannes","chapter":"3","verse":"35","text":"Far i himmelen elsker Sønnen og har gitt ham makt over alle ting."},{"book":"Johannes","chapter":"3","verse":"36","text":"Den som tror på Guds, sønn har evig liv. Den som nekter å være lydig mot Sønnen, han mister det evige livet, og blir fortsatt under Guds dom.”"}]}