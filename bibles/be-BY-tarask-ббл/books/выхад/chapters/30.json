{"data":[{"book":"ВЫХАД","chapter":"30","verse":"1","text":"І зрабі ахвярнік для прынашэньня дымленьня, з дрэва сітым зрабі яго:"},{"book":"ВЫХАД","chapter":"30","verse":"2","text":"даўжыня яго локаць, і шырыня яго локаць: ён павінен быць чатырохкутны; а вышыня яго два локці; зь яго павінны выступаць рогі яго;"},{"book":"ВЫХАД","chapter":"30","verse":"3","text":"абкладзі яго чыстым золатам, верх яго і бакі яго вакол і рогі яго; і зрабі да яго залаты вянок вакол;"},{"book":"ВЫХАД","chapter":"30","verse":"4","text":"пад вянком яго на двух кутах яго зрабі два колцы з золата; зрабі іх абапал яго; і будуць яны ўлогваю пад жэрдкі, каб насіць яго на іх;"},{"book":"ВЫХАД","chapter":"30","verse":"5","text":"жэрдзі зрабі з дрэва сітым і абкладзі іх золатам."},{"book":"ВЫХАД","chapter":"30","verse":"6","text":"І пастаў яго перад заслонаю, якая перад каўчэгам адкрыцьця, насупраць вечка, якое на каўчэзе адкрыцьця, дзе Я буду адкрывацца табе."},{"book":"ВЫХАД","chapter":"30","verse":"7","text":"На ім Аарон будзе дыміць духмяным куродымам: кожнае раніцы, калі ён рыхтуе лампады, будзе дыміць ім;"},{"book":"ВЫХАД","chapter":"30","verse":"8","text":"і калі Аарон запальвае лампады ўвечары, ён будзе дыміць ім: гэта - заўсёднае дымленьне перад Госпадам у роды вашыя."},{"book":"ВЫХАД","chapter":"30","verse":"9","text":"Ня прыносьце на ім ніякага іншага дымленьня, ні цэласпаленьня, ні прынашэньня хлебнага, і выліваньня не вылівайце на яго."},{"book":"ВЫХАД","chapter":"30","verse":"10","text":"І будзе зьдзяйсьняць Аарон ачышчэньне над рагамі яго адзін раз у год; крывёю ачышчальнай ахвяры за грэх ён будзе ачышчаць яго адзін раз у год у роды вашыя. Гэта сьвятыня вялікая ў Госпада."},{"book":"ВЫХАД","chapter":"30","verse":"11","text":"І наказаў Гасподзь Майсею сказаць:"},{"book":"ВЫХАД","chapter":"30","verse":"12","text":"калі будзеш лічыць сыноў Ізраілевых пры пераглядзе іх, дык хай кожны дасьць выкуп за душу сваю Госпаду пры падліку іх, і ня будзе паміж імі пошасьці згубнай пры падліку іх;"},{"book":"ВЫХАД","chapter":"30","verse":"13","text":"кожны, хто паступае ў падлік, павінен даваць палавіну сікля, сікля сьвяшчэннага; у сіклі дваццаць гераў: паўсікля дар Госпаду;"},{"book":"ВЫХАД","chapter":"30","verse":"14","text":"кожны, хто паступае ў падлік ад дваццаці гадоў і вышэй, павінен даваць прынашэньне Госпаду;"},{"book":"ВЫХАД","chapter":"30","verse":"15","text":"багаты ня больш, і бедны ня менш паўсікля павінны даваць у дар Госпаду, дзеля выкупу душ вашых:"},{"book":"ВЫХАД","chapter":"30","verse":"16","text":"і вазьмі срэбра выкупу з сыноў Ізраілевых і ўжывай яго на служэньне скініі сходу: і будзе гэта сынам Ізраілевым у памяць перад Госпадам, дзеля адкупленьня душ вашых."},{"book":"ВЫХАД","chapter":"30","verse":"17","text":"І наказаў Гасподзь Майсею сказаць:"},{"book":"ВЫХАД","chapter":"30","verse":"18","text":"зрабі ўмывальнік медны для абмываньня і падножжа яго меднае, і пастаў яго паміж скініяй сходу і ахвярнікам, і налі ў яго вады;"},{"book":"ВЫХАД","chapter":"30","verse":"19","text":"і хай Аарон і сыны ягоныя абмываюць у ім рукі свае і ногі свае;"},{"book":"ВЫХАД","chapter":"30","verse":"20","text":"калі яны маюць уваходзіць у скінію сходу, хай яны абмываюцца вадою, каб ім не памерці; альбо калі павінны прыступаць да ахвярніка дзеля служэньня, дзеля прынясеньня ахвяры Госпаду,"},{"book":"ВЫХАД","chapter":"30","verse":"21","text":"хай яны абмываюць рукі свае вадою, каб ім не памерці; і будзе ім гэта статутам вечным, яму і нашчадкам ягоным у роды іхнія."},{"book":"ВЫХАД","chapter":"30","verse":"22","text":"І наказаў Гасподзь Майсею сказаць:"},{"book":"ВЫХАД","chapter":"30","verse":"23","text":"вазьмі сабе самых лепшых пахошчаў: сьмірны самацечнай пяцьсот, карыцы пахучай палавіну ад таго, дзьвесьце пяцьдзесят, трысьнёгу пахучага дзьвесьце пяцьдзясят,"},{"book":"ВЫХАД","chapter":"30","verse":"24","text":"касіі пяцьсот сікляў, па сіклі сьвяшчэнным, і алею аліўкавага гін;"},{"book":"ВЫХАД","chapter":"30","verse":"25","text":"і зрабі з гэтага міра для сьвяшчэннага памазаньня, масьць складзеную майстрам, які складае масьці: гэта будзе міра для сьвяшчэннага памазаньня;"},{"book":"ВЫХАД","chapter":"30","verse":"26","text":"і памаж імі скінію сходу і каўчэг адкрыцьця,"},{"book":"ВЫХАД","chapter":"30","verse":"27","text":"і стол і ўсе прылады яго, і сьвяцільню і ўсе прылады яе, і ахвярнік дымленьня,"},{"book":"ВЫХАД","chapter":"30","verse":"28","text":"і ахвярнік цэласпаленьня і ўсе прылады яго, і ўмывальнік і падножжа яго;"},{"book":"ВЫХАД","chapter":"30","verse":"29","text":"і асьвяці іх, і будзе сьвятыня вялікая: усё, што дакранаецца да іх, асьвеціцца;"},{"book":"ВЫХАД","chapter":"30","verse":"30","text":"памаж і Аарона і сыноў ягоных і пасьвяці іх, каб яны былі сьвятарамі Мне."},{"book":"ВЫХАД","chapter":"30","verse":"31","text":"А сынам Ізраілевым скажы: гэта будзе ў Мяне міра сьвяшчэннага памазаньня ў роды вашыя;"},{"book":"ВЫХАД","chapter":"30","verse":"32","text":"целы астатніх людзей ня трэба памазваць ім, і складам яго не рабеце падобнага на яго; яно - сьвятыня: сьвятыняю павінна быць вам;"},{"book":"ВЫХАД","chapter":"30","verse":"33","text":"хто складзе падобнае да яго, альбо хто памажа ім староньняга, той будзе вынішчаны з народу свайго."},{"book":"ВЫХАД","chapter":"30","verse":"34","text":"І сказаў Гасподзь Майсею: вазьмі сабе пахошчаў: стакты, аніху, халвану духмянага і чыстага лівану, усяго пароўну,"},{"book":"ВЫХАД","chapter":"30","verse":"35","text":"і зрабі зь іх умельствам таго, хто складае масьці, куродымны склад, сьцёрты, чысты, сьвяты,"},{"book":"ВЫХАД","chapter":"30","verse":"36","text":"і стаўчы яго дробна і кладзі яго перад каўчэгам адкрыцьця ў скініі сходу, дзе Я буду адкрывацца табе: гэта будзе сьвятыня вялікая вам;"},{"book":"ВЫХАД","chapter":"30","verse":"37","text":"дымленьня, зробленага паводле гэтага складу, не рабеце сабе: сьвятыняю хай будзе яно ў цябе для Госпада;"},{"book":"ВЫХАД","chapter":"30","verse":"38","text":"хто зробіць падобнае, каб дыміць ім, будзе зьнішчаны з народу свайго."}]}