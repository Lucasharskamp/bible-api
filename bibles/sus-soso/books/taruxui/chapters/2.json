{"data":[{"book":"Taruxui","chapter":"2","verse":"1","text":"Xɛ Xabɛ Sali to a li, Isa fɔxirabirɛe birin nu malanxi yire keren."},{"book":"Taruxui","chapter":"2","verse":"2","text":"Xui nde naxa mini koore ma keren na alɔ foye xungbe xui. A naxa banxi kui birin nafe e nu dɔxɔxi dɛnnaxɛ."},{"book":"Taruxui","chapter":"2","verse":"3","text":"E naxa se ndee to naxee maniya nɛnyie ra, tɛ na e ma. Na see naxa itaxun, keren keren naxa dɔxɔ kankan xunyi ma."},{"book":"Taruxui","chapter":"2","verse":"4","text":"Ala Xaxili Sɛniyɛnxi naxa goro fɔxirabirɛe birin ma, e naxa so xui gbɛtɛe falafe Ala Xaxili Sɛniyɛnxi saabui ra."},{"book":"Taruxui","chapter":"2","verse":"5","text":"Yuwifi diinɛlae kelife ɲamanɛ birin ma, e nu malanxi Darisalamu na saxanyi."},{"book":"Taruxui","chapter":"2","verse":"6","text":"Ɲama to yi xui mɛ, e naxa fa e gi ra. E naxa kaaba barima kankan nu Isa fɔxirabirɛe xui mɛma e bari xui yati nan na."},{"book":"Taruxui","chapter":"2","verse":"7","text":"E dɛ naxa ixara, e fa a fala, «Pe, yi mixie naxee wɔyɛnma yi ki, Galilekae xa mu e birin na?"},{"book":"Taruxui","chapter":"2","verse":"8","text":"Won fa won bari xui mɛfe e ra di?"},{"book":"Taruxui","chapter":"2","verse":"9","text":"Paratokae, Medekae, Elamakae, naxee sabatixi Mesopotamiya, Yudaya, Kapadose, Pontu, Asi,"},{"book":"Taruxui","chapter":"2","verse":"10","text":"Firigiya, Panfiliya, Misira, Libiya, Sireni bɔxi fɛ ma, a nun naxee keli Rɔma, Yuwifie a nun mixi naxee soxi e xa diinɛ ya ma, Kirɛtikae a nun Arabue,"},{"book":"Taruxui","chapter":"2","verse":"11","text":"won birin na e xui mɛfe won bari xui yati nan na. E na Ala xa kaabanako fee falafe won ma xuie. Na rabaxi di?»"},{"book":"Taruxui","chapter":"2","verse":"12","text":"E birin dɛ naxa ixara, e naxa ifu. E nu a fala e bore bɛ, «Munfe yi ki?»"},{"book":"Taruxui","chapter":"2","verse":"13","text":"Kɔnɔ ndee naxa e mayele, e nu fa a fala, «E siisixi nɛ yi ki.»"},{"book":"Taruxui","chapter":"2","verse":"14","text":"Na xanbi Piyɛri nun yi xɛɛra fu nun kerenyie naxa keli. Piyɛri naxa a masen ɲama bɛ a xui itexi ra, «Yuwifie, a nun wo tan naxan birin na Darisalamu, wo xa wo tuli mati n na. Wo xa a kolon,"},{"book":"Taruxui","chapter":"2","verse":"15","text":"yi mixie mu siisixi xɛ de alɔ wo a maɲɔxunxi ki naxɛ, barima gɛɛsɛgɛ na a ra yi ki.»"},{"book":"Taruxui","chapter":"2","verse":"16","text":"«Annabi Yoweli yi masenyi nan ti."},{"book":"Taruxui","chapter":"2","verse":"17","text":"‹Ala naxɛ,"},{"book":"Taruxui","chapter":"2","verse":"18","text":"Na waxati,"},{"book":"Taruxui","chapter":"2","verse":"19","text":"N kaabanakoee rabama nɛ koore ma,"},{"book":"Taruxui","chapter":"2","verse":"20","text":"Soge dimima nɛ,"},{"book":"Taruxui","chapter":"2","verse":"21","text":"Mixi yo naxan Marigi xili maxandima,"},{"book":"Taruxui","chapter":"2","verse":"22","text":"«Isirayilakae, wo wo tuli mati yi masenyi ra. Isa Nasarɛtika Ala xa Mixi Sugandixi nan nu a ra. Ala naxa na masen kaabanakoee, fe magaaxuxie, nun tɔnxumae ra, Isa naxan nabaxi wo tagi. Wo birin na fee kolon."},{"book":"Taruxui","chapter":"2","verse":"23","text":"Ala bara a ragiri kaafirie xa kafu wo ma, alako wo xa yi xɛmɛ faxa, wo a banban wuri magalanbuxi ma, alɔ Ala nu a ɲanigexi ki naxɛ."},{"book":"Taruxui","chapter":"2","verse":"24","text":"Kɔnɔ na xanbi, Ala bara a rakeli, a faxɛ luuti ba a ma, barima faxɛ mu nu nɔma kankande a ma.»"},{"book":"Taruxui","chapter":"2","verse":"25","text":"«Dawuda nu Isa xa fe nan falafe yi masenyi ra."},{"book":"Taruxui","chapter":"2","verse":"26","text":"Na nan a toxi n bɔɲɛ na sɛɛwɛ kui,"},{"book":"Taruxui","chapter":"2","verse":"27","text":"barima i mu n nii bɛɲinma aligiyama,"},{"book":"Taruxui","chapter":"2","verse":"28","text":"I bara a niya n xa kisi kira kolon."},{"book":"Taruxui","chapter":"2","verse":"29","text":"Piyɛri man naxa a fala, «N ngaxakerenyie, wo a lu n xa won benba Dawuda xa fe fala wo bɛ. A faxa nɛ, a naxa ragata, a xa gaburi man na won tagi be han to."},{"book":"Taruxui","chapter":"2","verse":"30","text":"Namiɲɔnmɛ to nu a ra, a nu a kolon Ala bara laayidi tongo a bɛ. Ala naxa a kali a Dawuda xa mamadi nde dɔxɔma nɛ a xa mangɛ kibanyi."},{"book":"Taruxui","chapter":"2","verse":"31","text":"Na kui, Dawuda nu a kolon Ala xa Mixi Sugandixi fama nɛ kelide faxɛ ma. Ala mu nɛɛmuma a ma aligiyama, a fate mu bɔrɔma gaburi kui."},{"book":"Taruxui","chapter":"2","verse":"32","text":"Ala nan Isa rakelixi faxɛ ma. Won birin findixi seede ra na fe ma."},{"book":"Taruxui","chapter":"2","verse":"33","text":"A to rate Ala yirefanyi ma, a naxa Ala Xaxili Sɛniyɛnxi sɔtɔ Baba Ala ra, alɔ Ala laayidi tongoxi ki naxɛ. A man bara Ala Xaxili Sɛniyɛnxi ragoro won ma. Wo na nan tofe, wo na nan mɛfe yi ki.»"},{"book":"Taruxui","chapter":"2","verse":"34","text":"«Dawuda mu texi koore ma, kɔnɔ a tan nan a fala,"},{"book":"Taruxui","chapter":"2","verse":"35","text":"han n xa i sanyi ti i yaxuie fari.›»"},{"book":"Taruxui","chapter":"2","verse":"36","text":"«Na kui, Isirayilaka birin xa la a ra, Ala bara Isa findi Marigi ra, nun a xa Mixi Sugandixi ra. Kɔnɔ wo bara a banban wuri magalanbuxi ma.»"},{"book":"Taruxui","chapter":"2","verse":"37","text":"Yi masenyi naxa ɲama bɔɲɛ tɔɔrɔ ki fanyi ra. E naxa a fala Piyɛri nun xɛɛra booree bɛ, «N ngaxakerenyie, a lanma muxu xa munse raba fa?»"},{"book":"Taruxui","chapter":"2","verse":"38","text":"Piyɛri naxa a fala e bɛ, «Wo xa tuubi, wo birin xa wo xunxa ye xɔɔra Isa xili ra, Ala xa Mixi Sugandixi, alako wo xa yunubie xa xafari, wo man xa Ala Xaxili Sɛniyɛnxi sɔtɔ."},{"book":"Taruxui","chapter":"2","verse":"39","text":"Ala bara yi laayidi tongo wo bɛ, wo xa die bɛ, nun mixi birin bɛ a naxee xilima, hali naxee na yire makuye.»"},{"book":"Taruxui","chapter":"2","verse":"40","text":"Piyɛri man naxa e rasi, a naxa e ralimaniya masenyi wuyaxi ra. A naxa e maxandi, «Wo wo mɛɛni yi waxati mixi tinxintaree ma.»"},{"book":"Taruxui","chapter":"2","verse":"41","text":"Naxee tin a xa masenyi ra, e naxa e xunxa ye xɔɔra. Na lɔxɔɛ mixi wulu saxan ɲɔndɔn naxa sa Isa fɔxirabirɛe xun ma."},{"book":"Taruxui","chapter":"2","verse":"42","text":"E nu e tunnabɛxima xɛɛrae xa xaranyi ma. E naxa lu ngaxakerenya kui. E man naxa e tunnabɛxi taami itaxunfe nun Ala maxandife ma."},{"book":"Taruxui","chapter":"2","verse":"43","text":"Gaaxui naxa e birin suxu. Xɛɛrae naxa kaabanako nun tɔnxuma gbegbe raba."},{"book":"Taruxui","chapter":"2","verse":"44","text":"Danxaniyatɔɛe birin nu malanxi yire keren. Xa mixi keren se sɔtɔ, na bara findi e birin gbe ra."},{"book":"Taruxui","chapter":"2","verse":"45","text":"E e xa see matima, e nu e harige itaxun e bore ma, kankan nu a hayi fan na kui."},{"book":"Taruxui","chapter":"2","verse":"46","text":"Lɔxɔ yo lɔxɔ e nu e malanma hɔrɔmɔbanxi kui, e nu donse don e xɔnyi sɛɛwɛ nun bɔɲɛsa kui."},{"book":"Taruxui","chapter":"2","verse":"47","text":"E nu Ala matɔxɔma. E naxa rafan birin ma. Lɔxɔ yo lɔxɔ Marigi nu nde sama danxaniyatɔɛ ɲama kɔnti xun ma."}]}