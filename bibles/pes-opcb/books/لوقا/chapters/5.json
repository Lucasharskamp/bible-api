{"data":[{"book":"لوقا","chapter":"5","verse":"1","text":"روزی عیسی در کنار دریاچهٔ جنیسارت ایستاده بود و جمعیت از هر طرف به سوی او هجوم می‌آوردند تا کلام خدا را بشنوند."},{"book":"لوقا","chapter":"5","verse":"2","text":"آنگاه عیسی دو قایق خالی در ساحل دریاچه دید که ماهیگیرها از آنها بیرون آمده بودند و تورهای خود را پاک می‌کردند."},{"book":"لوقا","chapter":"5","verse":"3","text":"پس سوار یکی از آن قایقها شد و به شمعون که صاحب قایق بود، فرمود که آن را اندکی از ساحل دور نماید تا در آن نشسته، از آنجا مردم را تعلیم دهد."},{"book":"لوقا","chapter":"5","verse":"4","text":"پس از آنکه سخنان خود را به پایان رسانید، به شمعون فرمود: «اکنون قایق را به جای عمیق دریاچه ببر، و تورهایتان را به آب بیندازید تا ماهی فراوان صید کنید!»"},{"book":"لوقا","chapter":"5","verse":"5","text":"شمعون در جواب گفت: «استاد، دیشب زحمت بسیار کشیدیم، ولی چیزی صید نکردیم. اما اکنون به دستور تو، یکبار دیگر تورها را خواهم انداخت!»"},{"book":"لوقا","chapter":"5","verse":"6","text":"این بار آنقدر ماهی گرفتند که نزدیک بود تورها پاره شوند!"},{"book":"لوقا","chapter":"5","verse":"7","text":"بنابراین از همکاران خود در قایق دیگر کمک خواستند. طولی نکشید که هر دو قایق از ماهی پر شد، به طوری که نزدیک بود غرق شوند!"},{"book":"لوقا","chapter":"5","verse":"8","text":"وقتی شمعون پطرس به خود آمد و پی برد که چه معجزه‌ای رخ داده است، در مقابل عیسی زانو زد و گفت: «سَروَر من، از من دور شو، چون من ناپاکتر از آنم که در حضور تو بایستم.»"},{"book":"لوقا","chapter":"5","verse":"9","text":"در اثر صید آن مقدار ماهی، او و همکارانش وحشتزده شده بودند."},{"book":"لوقا","chapter":"5","verse":"10","text":"همکاران او، یعقوب و یوحنا، پسران زبدی نیز همان حال را داشتند. عیسی به پطرس فرمود: «نترس! از این پس، مردم را برای خدا صید خواهی کرد!»"},{"book":"لوقا","chapter":"5","verse":"11","text":"وقتی به خشکی رسیدند، بی‌درنگ هر چه داشتند، رها کردند و به دنبال عیسی به راه افتادند."},{"book":"لوقا","chapter":"5","verse":"12","text":"روزی عیسی در یکی از شهرها بود که ناگاه یک جذامی او را دید و پیش پاهایش به خاک افتاد و گفت: «سَروَر من، اگر بخواهی، می‌توانی مرا شفا داده، پاک سازی.»"},{"book":"لوقا","chapter":"5","verse":"13","text":"عیسی دست خود را دراز کرد و بر او گذاشت و فرمود: «البته که می‌خواهم؛ شفا بیاب!» در همان لحظه، جذام او از بین رفت!"},{"book":"لوقا","chapter":"5","verse":"14","text":"عیسی به او فرمود: «در این باره به کسی چیزی نگو، بلکه نزد کاهن برو تا تو را معاینه کند. آن قربانی را هم که موسی برای جذامی‌های شفا یافته تعیین کرده، با خودت ببر تا به همه ثابت شود که شفا یافته‌ای.»"},{"book":"لوقا","chapter":"5","verse":"15","text":"کارهای عیسی روز‌به‌روز بیشتر زبانزد مردم می‌شد و همه دسته‌دسته می‌آمدند تا پیغام او را بشنوند و از امراض خود شفا یابند."},{"book":"لوقا","chapter":"5","verse":"16","text":"ولی عیسی بیشتر اوقات برای دعا به نقاط دور افتاده در خارج شهر می‌رفت."},{"book":"لوقا","chapter":"5","verse":"17","text":"روزی عیسی در خانه‌ای مشغول تعلیم مردم بود. عده‌ای از علمای دین و فریسیان نیز از اورشلیم و سایر شهرهای جلیل و یهودیه در آنجا حضور داشتند. در همان حال، عیسی با قدرت خداوند، بیماران را شفا می‌بخشید."},{"book":"لوقا","chapter":"5","verse":"18","text":"در آن میان، چند نفر آمدند و مرد مفلوجی را روی تشکی به همراه آوردند. آنها کوشیدند که خود را از میان انبوه جمعیت به داخل خانه، نزد عیسی برسانند."},{"book":"لوقا","chapter":"5","verse":"19","text":"اما چون به سبب ازدحام جمعیت موفق به این کار نشدند، به پشت بام رفتند و بعضی از سفالهای سقف را برداشتند و مفلوج را با تُشَکَش به پایین فرستادند و در وسط جمعیت، در مقابل عیسی گذاشتند."},{"book":"لوقا","chapter":"5","verse":"20","text":"وقتی عیسی ایمان ایشان را دید، به آن مرد فلج فرمود: «ای مرد، گناهانت بخشیده شد!»"},{"book":"لوقا","chapter":"5","verse":"21","text":"فریسیان و علمای دین که در آنجا بودند، با خود فکر کردند: «چه کفری! مگر این شخص خود را که می‌داند؟ غیر از خدا، چه کسی می‌تواند گناهان انسان را ببخشد؟»"},{"book":"لوقا","chapter":"5","verse":"22","text":"عیسی فوراً متوجه افکار آنان شد و فرمود: «چرا در دل خود چنین می‌اندیشید؟"},{"book":"لوقا","chapter":"5","verse":"23","text":"گفتن کدام یک آسانتر است؟ اینکه بگویم ”گناهانت آمرزیده شد“، یا اینکه بگویم، ”برخیز و راه برو“؟"},{"book":"لوقا","chapter":"5","verse":"24","text":"پس اکنون به شما ثابت می‌کنم که پسر انسان5‏:24 «پسر انسان» لقبی است که عیسی برای خود به کار می‌برد.، در این دنیا، اقتدار آمرزش گناهان را دارد.» آنگاه رو به مرد افلیج کرد و گفت: «برخیز و بسترت را جمع کن و به خانه برو!»"},{"book":"لوقا","chapter":"5","verse":"25","text":"آن مرد در برابر چشمان همه، فوراً از جا برخاست، بستر خود را برداشت و در حالی که با تمام وجود خدا را شکر می‌کرد، به خانه رفت."},{"book":"لوقا","chapter":"5","verse":"26","text":"حیرت همهٔ حضار را فرا گرفته بود. ایشان با ترس همراه با احترام خدا را شکر می‌کردند و می‌گفتند: «امروز شاهد اتفاقات عجیبی بودیم!»"},{"book":"لوقا","chapter":"5","verse":"27","text":"پس از آن، وقتی عیسی از شهر خارج می‌شد، باجگیری را دید که در محل کارش نشسته است. نام این شخص، لاوی بود. عیسی به او فرمود: «بیا و از من پیروی کن!»"},{"book":"لوقا","chapter":"5","verse":"28","text":"همان لحظه، لاوی همه چیز را رها کرد و به دنبال عیسی به راه افتاد."},{"book":"لوقا","chapter":"5","verse":"29","text":"مدتی بعد، لاوی در خانه خود ضیافت بزرگی به افتخار عیسی ترتیب داد. جمعی از همکاران باجگیر او و میهمانان دیگر نیز دعوت داشتند."},{"book":"لوقا","chapter":"5","verse":"30","text":"اما فریسیان و علمای وابسته به ایشان نزد شاگردان عیسی رفته، لب به شکایت گشودند و گفتند: «چرا شما با این اشخاص پست5‏:30 یونانی: با باجگیران و گناهکاران. می‌خورید و می‌آشامید؟»"},{"book":"لوقا","chapter":"5","verse":"31","text":"عیسی در جواب ایشان گفت: «بیماران نیاز به پزشک دارند، نه تندرستان!"},{"book":"لوقا","chapter":"5","verse":"32","text":"من آمده‌ام تا گناهکاران را به توبه دعوت کنم، نه آنانی را که خود را عادل می‌پندارند!»"},{"book":"لوقا","chapter":"5","verse":"33","text":"یکبار به عیسی گفتند: «شاگردان یحیی اغلب اوقات در روزه به سر می‌برند و دعا می‌کنند. شاگردان فریسی‌ها نیز چنین می‌کنند. اما چرا شاگردان تو، همیشه در حال خوردن و نوشیدن هستند؟»"},{"book":"لوقا","chapter":"5","verse":"34","text":"عیسی در جواب، از ایشان پرسید: «آیا در جشن عروسی، تا وقتی که داماد آنجاست، می‌توانید میهمانان را به روزه داشتن وادار کنید؟"},{"book":"لوقا","chapter":"5","verse":"35","text":"اما زمانی می‌رسد که داماد از آنها گرفته خواهد شد، و در آن زمان روزه خواهند گرفت.»"},{"book":"لوقا","chapter":"5","verse":"36","text":"سپس عیسی مَثَلی آورد و گفت: «کسی لباس نو را پاره نمی‌کند تا تکه‌ای از پارچۀ آن را به لباس کهنه وصله بزند، چون نه فقط لباس نو از بین می‌رود، بلکه پارگی لباس کهنه نیز با وصله نو، بدتر می‌شود."},{"book":"لوقا","chapter":"5","verse":"37","text":"همچنین کسی شراب تازه را در مَشکهای کهنه نمی‌ریزد، چون شراب تازه، مَشکها را پاره می‌کند، آنگاه هم شراب می‌ریزد و هم مَشکها از بین می‌روند."},{"book":"لوقا","chapter":"5","verse":"38","text":"شراب تازه را باید در مشکهای تازه ریخت."},{"book":"لوقا","chapter":"5","verse":"39","text":"اما پس از نوشیدن شراب کهنه، دیگر کسی تمایلی به شراب تازه ندارد، چون می‌گوید که شراب کهنه بهتر است.»"}]}