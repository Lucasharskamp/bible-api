{"data":[{"book":"1 Timote","chapter":"2","verse":"1","text":"Diawu, ndinlubudila tuamina mambu moso, bika theti ti zindombolo, zitsambulu, nata batu mu lusambulu ayi phutudulu yi matondo bivangama mu diambu di batu boso ;"},{"book":"1 Timote","chapter":"2","verse":"2","text":"mu diambu di mintinu ayi babo badi mu bibuangu bizangama muingi tuzinga luzingu lu ndembama ayi lu luvovomo mu khadulu yivedila ayi yi kambulu luvunu."},{"book":"1 Timote","chapter":"2","verse":"3","text":"Bila didi diambu di mboti ayi di monisanga Nzambi, Mvulusi eto, khini."},{"book":"1 Timote","chapter":"2","verse":"4","text":"Niandi tidi ti batu boso bavuka ayi batula ku diela di zabila mambu ma kiedika."},{"book":"1 Timote","chapter":"2","verse":"5","text":"Bila Nzambi yimosi kaka yidi, ayi, phovi yimosi kaka yidi va khatitsika Nzambi ayi batu ; mutu beni Klisto Yesu."},{"book":"1 Timote","chapter":"2","verse":"6","text":"Wukiyekula niandi veka mu diambu di kula batu boso. Kiawu kioki kimbangi kitelomono mu thangu yifuana."},{"book":"1 Timote","chapter":"2","verse":"7","text":"Mu bila kioki minu ndibiekolo nlongi ayi mvuala. Makiedika ndintuba ; ndikadi vuna ; nlongi kuidi Bapakanu mu minu ayi mu mambu ma kiedika."},{"book":"1 Timote","chapter":"2","verse":"8","text":"Diawu thidi ti : babakala basambila mu bibuangu bioso ayi bavumunamioko miawu mivedila kuidi Nzambi mu kambu nganzi ayi ziphaka."},{"book":"1 Timote","chapter":"2","verse":"9","text":"Thidi ti baketo bavuata minledi mu phuatulu yi mboti, mukukikulula ayi mu lukinzu. Babika viokisanga tezo mu khangusulu yi zitsuki, babika vuatanga bilunga bi nolo, minsanga voti minledi mithalu."},{"book":"1 Timote","chapter":"2","verse":"10","text":"Vayi bika bavanga mavanga mamboti momo mamvanganga baketo bansadilanga Nzambi."},{"book":"1 Timote","chapter":"2","verse":"11","text":"Bufueni kuidi nketo mu longuka mu ndembama ayi mu bulemvo."},{"book":"1 Timote","chapter":"2","verse":"12","text":"Ndikadi vana minsua kuidi nketo mu longa voti yadila bakala. Vayi bika kaba dio sui."},{"book":"1 Timote","chapter":"2","verse":"13","text":"Bila Adami niandi wuba wutheti mu vangu bosi Eva."},{"book":"1 Timote","chapter":"2","verse":"14","text":"Ayi Adami kasia vunu ko vayi nketo bu kavunu, wubua mu masumu."},{"book":"1 Timote","chapter":"2","verse":"15","text":"Vayi wela vuka mu mbutulu yi bana enati bantatamana diatila mu minu mu luzolo, mu bunlongo ayi mu kukikulula."}]}