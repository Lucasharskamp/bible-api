{"data":[{"book":"Ezekiel","chapter":"10","verse":"1","text":"Au ga mmada adu gi di aholi laa hongo nia libogo o nia manu mouli, i hongo nia maa la di mee e hai gadoo be di lohongo king ne hai gi nia ‘sapphire’.10.1 Ezekiel 1.26; Hagagida 4.2"},{"book":"Ezekiel","chapter":"10","verse":"2","text":"Dimaadua ga helekai ang gi taane dela e ulu i di gahu lenge, “Hana i mehanga nia duaadiga i lala nia manu mouli gi haawa ina o babaalima gi nia malala gaa. Haga monnono ina nia maa gi hongo di waahale hagatau.”10.2 Hagagida 8.5"},{"book":"Ezekiel","chapter":"10","verse":"3","text":"Nia manu mouli le e tuu adu gi baahi ngaaga di Hale Daumaha i di madagoaa o taane ne ulu adu gi lodo, gei di gololangi gu hagahonu di malae i lodo di hale deelaa."},{"book":"Ezekiel","chapter":"10","verse":"4","text":"Di maahina madamada Dimaadua gaa daha aga i hongo nia manu mouli aalaa, ga menege adu gi di ngudu di bontai di Hale Daumaha. Di gololangi ga haga honu i lodo di Hale Daumaha, gei di gowaa mugi lodo ga madamada huoloo i di maalama."},{"book":"Ezekiel","chapter":"10","verse":"5","text":"Nia lee bakau o nia manu mouli gu longono hogi i di malae i daha. Dono lee le e hai gadoo be di lee o di God Mogobuna."},{"book":"Ezekiel","chapter":"10","verse":"6","text":"Di madagoaa Dimaadua ne helekai gi taane dela e ulu di gahu lenge gi gaamai dana ahi i mehanga nia duaadiga ala i lala nia manu mouli, gei taane deelaa gaa hana gaa duu i baahi tuaadiga e dahi."},{"book":"Ezekiel","chapter":"10","verse":"7","text":"Di manu mouli e dahi ga daalo dono lima gi lodo di ahi dela i mehanga digaula, ga dahi aga ana malala gaa gaa wanga gi hongo di lima o taane dela e ulu i di gahu lenge. Taane deelaa gaa kae nia malala gaa hana."},{"book":"Ezekiel","chapter":"10","verse":"8","text":"Gei au gaa mmada gi nia manu aalaa, guu hai nadau mee be nia lima dangada i lala nadau bakau."},{"book":"Ezekiel","chapter":"10","verse":"9-10","text":"Gei au gaa mmada labelaa bolo ma iai nia duaadiga e haa, e hai be di mee dahi, dagidahi i baahi nia manu mouli aalaa. Gei nia duaadiga aalaa la koia e dingidingia gadoo be nia hadu hagalabagau, digaula huogodoo nadau duaadiga labelaa e hagapigi gi nadau wae baahi dau donu.10.9-10 Ezekiel 1.15-21"},{"book":"Ezekiel","chapter":"10","verse":"11","text":"Di madagoaa nia manu aalaa ma ga hagammaanege, digaula e mee hua di hula gi di ingoo hua di gowaa, gei hagalee maliuliu. Digaula e hula i di gowaa e dahi gi di gowaa dela e hiihai ginai digaula gei hagalee maliuliu."},{"book":"Ezekiel","chapter":"10","verse":"12","text":"Nadau huaidina, nadau dua, nadau lima, nadau bakau, mo nia duaadiga la guu buni golomada.10.12 Hagagida 4.8"},{"book":"Ezekiel","chapter":"10","verse":"13","text":"Gei au ga hagalongo gi di lee e wolo e gahigahi, “Nia duaadiga e niganiga.”"},{"book":"Ezekiel","chapter":"10","verse":"14","text":"Nia manu e haa aanei nadau golomada dagi haa. Di manu matagidagi ono golomada kau daane, di manu nomuli ono golomada dangada, tolu manu ono golomada laion, gei di haa manu ono golomada ‘eagle’.10.14 Ezekiel 1.10; Hagagida 4.7"},{"book":"Ezekiel","chapter":"10","verse":"15","text":"(Nia manu aanei e hai gadoo be nia mee ala ne mmada ginai au i baahi di Monowai Chebar). I di madagoaa nia manu ala bolo ga maangi,"},{"book":"Ezekiel","chapter":"10","verse":"16","text":"digaula ga mmaanege, gei nia duaadiga e hula dalia digaula. Di madagoaa digaula ala gaa holo nadau bakau belee maangi, gei nia duaadiga e hula dalia digaula."},{"book":"Ezekiel","chapter":"10","verse":"17","text":"Di madagoaa digaula gaa togo gei nia duaadiga e togo labelaa; di madagoaa nia manu gaa hula ga maangi, gei nia duaadiga e madalia digaula, idimaa nia manu aanei le e dagi nia maa."},{"book":"Ezekiel","chapter":"10","verse":"18","text":"Gei di madamada dingidingia Dimaadua ga hagamenege gi daha mo di bontai di Hale Daumaha, ga hagamenege gi di gowaa laa hongo nia manu aalaa."},{"book":"Ezekiel","chapter":"10","verse":"19","text":"Digaula gaa holo nadau bakau gi daha, ga mamaangi gi daha mo henuailala, gei au e daumada digaula, gei nia duaadiga guu hula dalia digaula. Gei digaula gaa togo i di bontai i baahi dua di abaaba o di Hale Daumaha, gei di madamada o di maalama gu i hongo digaula."},{"book":"Ezekiel","chapter":"10","verse":"20","text":"Gei au gaa mmada gii donu bolo ma go nia manu mouli la hua ala ne mmada ginai au e noho i lala di God o Israel i baahi di Monowai Chebar."},{"book":"Ezekiel","chapter":"10","verse":"21","text":"Di manu nei mo di manu nei nadau golomada dagi haa, nia bakau maangi e haa, mo nia mee be nia lima dangada ala i lala nadau bakau dagi dahi."},{"book":"Ezekiel","chapter":"10","verse":"22","text":"Nadau golomada le e hai gadoo be nia golomada ala ne mmada ginai au i taalinga di Monowai Chebar. Nia manu mouli aanei e lloo adu hua haga huudonu gi mua."}]}