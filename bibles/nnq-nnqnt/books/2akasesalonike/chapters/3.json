{"data":[{"book":"2 Akasesalonike","chapter":"3","verse":"1","text":"Pukujomolela makalongo bito mutujopele kupala Nhwalo gwa Angwana ujoanike chokwe na upokeligwe kuichima andi pibi kwinu mangweto."},{"book":"2 Akasesalonike","chapter":"3","verse":"2","text":"Uyo mutujopele kupala Nnoongo atukombole na bandu akabaja na bandu bina kijonga gambu boaje abaamini Nhwalo gongo."},{"book":"2 Akasesalonike","chapter":"3","verse":"3","text":"Angwana nga bina kuaminika. Bombe bannimbia nu kummeka tengela na Mmaja jola."},{"book":"2 Akasesalonike","chapter":"3","verse":"4","text":"Angwana bututenda tunhwamini mangweto kube mannyendekea kutenda agatunnengalinge."},{"book":"2 Akasesalonike","chapter":"3","verse":"5","text":"Angwana bijilongaleye myojo jinu mukulimanya lipalano lya Nnoongo nu kuimbalila kwatupi Kilisto."},{"book":"2 Akasesalonike","chapter":"3","verse":"6","text":"Makalongo kulina lya Angwana bito ana Yesu Kilisto tunnagi, ntamanga kutali na bandu boa abunhwamini Kilisto ababi akata banga kengama malagilo gutulagile."},{"book":"2 Akasesalonike","chapter":"3","verse":"7","text":"Magambu mangweto mmene mmanyi kutenda mpaligwe kengama andi pututenda twenga. Twenga tukiba takakataje putukiba na mangweto,"},{"book":"2 Akasesalonike","chapter":"3","verse":"8","text":"tulije chakulya kwa mundu panga lepa. Nambu ngutukamu maengo kilo na mui kukachana nu kulaga kupala tukabeje nhwigo ku mundu jwajoa kwinu."},{"book":"2 Akasesalonike","chapter":"3","verse":"9","text":"Tutenda genia ngiti tapaligwije kujangatigwa na mangweto, nambu kwa magambu kupala kunnayanga kilandanikio kwinu."},{"book":"2 Akasesalonike","chapter":"3","verse":"10","text":"Putukiba pamwe na mangweto ngutunnengela, “Mundu jwajoa jwakana kamu maengo, akalyeje chakulya.”"},{"book":"2 Akasesalonike","chapter":"3","verse":"11","text":"Tulonge ilebe yene magambu tujoine kutenda babi bandu bange kati jinu akakata na kabe babi kamuje maengo, nambu angweto kikichumbuya kulonge minhalo ja bandu bange."},{"book":"2 Akasesalonike","chapter":"3","verse":"12","text":"Kuliina lya Angwana bito ana Yesu Kilisto nalagila na kakelebuyanga bandu benia babegange na majendo gambone nu kamu maengo kupala bapatange chakulya chabe bene akagweto."},{"book":"2 Akasesalonike","chapter":"3","verse":"13","text":"Nambu mangweto makalongo, makatotakaje kutenda gambone."},{"book":"2 Akasesalonike","chapter":"3","verse":"14","text":"Anda abi mundu kwenio jwanga agabala nhwalo gwito gwa balua jenje, mammekange pukongolou mundu jwenio na makatama nakweje, kupala abe naoni."},{"book":"2 Akasesalonike","chapter":"3","verse":"15","text":"Nambu mundu jwenio makantenda andi nngondwaje, nambu mankelebuya andi nnongo."},{"book":"2 Akasesalonike","chapter":"3","verse":"16","text":"Bene Angwana abaleta tengela, bampegange tengela machoba goa ku ndela jajoti jela. Na Angwana batame pamwe na mangweto."},{"book":"2 Akasesalonike","chapter":"3","verse":"17","text":"Ne Paulo, nampatanga abali kukunhwandiki ku luboko lwango namwene. Chene nga kiingi chango paandika kila balua, yene ngapaandika."},{"book":"2 Akasesalonike","chapter":"3","verse":"18","text":"Nnoongo ampegange upeele gwa Angwana bito ana Yesu Kilisto ube pamwe na mangweto mmoa."}]}