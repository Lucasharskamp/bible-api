{"data":[{"book":"Tavui Leo","chapter":"17","verse":"1","text":"Tavohe i Ebram higaona ngavulu geisiwo siwo domwagi gaisiwo, Huqe mo vosangie lawea, move “Neu a Huqe Huireana, ko dige na vovohoi mei eu me a tangaloi na mese sawirigo."},{"book":"Tavui Leo","chapter":"17","verse":"2","text":"Siu nain vei na noku waratau siaga mei go me nain vei na tovomiu vin sao.”"},{"book":"Tavui Leo","chapter":"17","verse":"3","text":"Ebram mo soi hivo gena nagona me Huqe Mauri mo veve lawea,"},{"book":"Tavui Leo","chapter":"17","verse":"4","text":"“Huri eu, nge ngaha a noku waratau siaga mei go: Niko goin voragi na tamai vanue sao."},{"book":"Tavui Leo","chapter":"17","verse":"5","text":"Siu a henamu taligu hate i Ebram, nge a henamu vin voragi Ebraham, huri nain veigo goin vuragi na tamai vanue sao."},{"book":"Tavui Leo","chapter":"17","verse":"6","text":"Nain vei renetumu vin sao garagara, nain veigo goin vuragi vanue sao me a ratahigi sao rain vomai denigo."},{"book":"Tavui Leo","chapter":"17","verse":"7","text":"Nain vei na noku waratau siaga vagituei lo livuge daru mei renetumu siu lo tagumu mo huri na bambagi mo vomai teu mosigei, nain vuragi nomu Huqe Mauri me ngere hi lo tagumu."},{"book":"Tavui Leo","chapter":"17","verse":"8","text":"Nain bete lawego mei renetumu lo tagumu, vanue Kenan gom vuragi na hala lolona, nain bete na gineu doluegi vin voragi nomu vagituei me nain voragi na nomiu Huqe Mauri.”"},{"book":"Tavui Leo","chapter":"17","verse":"9","text":"Siu Huqe Mauri mo veve lawe Ebraham, “Nge niko, goin hako bimbi na noku waratau siaga, niko mei renetumu lo tagumu siu lo bambagi ram vomai mosigei."},{"book":"Tavui Leo","chapter":"17","verse":"10","text":"Nge ngaha a noku waratau siaga mei go me a bambagi lo tagumu, a waratau siaga niko goin wiribibi: Mwera doluegi lobemu rain teve gigilegi nire."},{"book":"Tavui Leo","chapter":"17","verse":"11","text":"I niko goin lehe hurivena a teve gigilegi mo vaiana me vin vuragi na gai gigilegi waratau siaga lo livuge daru."},{"book":"Tavui Leo","chapter":"17","verse":"12","text":"Lo bambagi vin vomai, vataha na mwera doluegi mei gimiu bongire gaiwelu rain teve gigilegi nire meire hi rau vora lolo valemu mena maresu halo me ngere hatie renetumu."},{"book":"Tavui Leo","chapter":"17","verse":"13","text":"Vovohoi garagara tareve rau vora lolo valemu sige neu volire gena vatu, ngere rain teve gigilegi nire. Noku waratau siaga lo tarabesimiu vin voragi na waratau siaga vagituei."},{"book":"Tavui Leo","chapter":"17","verse":"14","text":"A mwera rahi teve gigilegi tea mosigei, nge rahi teve gigilegi nire te lo tarabesi, dai velu vohoginire dena nona tangaloi, huri nge u vei utu hi na noku waratau siaga.”"},{"book":"Tavui Leo","chapter":"17","verse":"15","text":"Huqe Mauri mo veve lawe Ebraham, “Nge huri Serai tubui lo valemu, gon he warea te taligu huri ve i Serai nge a henana vin vuragi Sera."},{"book":"Tavui Leo","chapter":"17","verse":"16","text":"Neu nain vei gareagi nie me nain bete lawego a maresu mwera nge vin bamba. Nain veie vin vuragi na retahi vanue sao, me a ratahigi sao rain vomai denie.”"},{"book":"Tavui Leo","chapter":"17","verse":"17","text":"Ebraham mo soi hivo gena nagona, mo mana me mo gatogato gahea move, “Ve u garea huri vena tangaloi vin hankovi na maresu lolo higao vudolue? Huri vena i Sera vin hakovi na maresu lo higaona ngavulu geisiwo siwo?”"},{"book":"Tavui Leo","chapter":"17","verse":"18","text":"Me i Ebraham mo veve lawe Huqe Mauri, “Ve huri ve i Ismael na toga lo vavai nomu gareana.”"},{"book":"Tavui Leo","chapter":"17","verse":"19","text":"Siu Huqe Mauri move, “Io i tubui lo valemu Sera vin bamba netumu mwera, me niko goin suri na henana a Aesak. Nain teu na noku waratau siaga meie vin vuragi na waratau siaga vagituei lawe reduvine lo tagune."},{"book":"Tavui Leo","chapter":"17","verse":"20","text":"Nge huri Ismael, nau rongogo: nain vei gareagi nie, nain veie vin lulu me a tovogi vin lawua. Nge vin vuragi na tamai ratahigi hangavulu domwagi gairue, me nain veie vin voragi na vanue lawua."},{"book":"Tavui Leo","chapter":"17","verse":"21","text":"Nge a noku waratau siaga nain veie mei Aesak, huri Sera vin bamba lolo taro mwere ngaha lo higao taligu.”"},{"book":"Tavui Leo","chapter":"17","verse":"22","text":"Tavohe u laqa u rovo mei Ebraham, Huqe Mauri mo mule kalo denie."},{"book":"Tavui Leo","chapter":"17","verse":"23","text":"Lo ranigi hi teu Ebraham mo lai netune Ismael mei ngere doluegi rau vora lolo valena sige u voli gena vatu, mwera doluegi lolo valena, me mo teve gigilegi nire mwerei Huqe Mauri u veve lawea."},{"book":"Tavui Leo","chapter":"17","verse":"24","text":"Ebraham higaona ngavulu geisiwo siwo domwagi gaisiwo ram teve gigilegi nie."},{"book":"Tavui Leo","chapter":"17","verse":"25","text":"Me i netune Ismael higaona hangavulu domwagi gaitolu."},{"book":"Tavui Leo","chapter":"17","verse":"26","text":"Ebraham mei netune Ismael ngere vunu ru teve gigilegi lo rani gategale."},{"book":"Tavui Leo","chapter":"17","verse":"27","text":"Me a mwera doluegi lolo valei Ebraham meire rau vora lolo valena, sige ngere rau voliana dena taureure, rau teve gigilegiana meie."}]}