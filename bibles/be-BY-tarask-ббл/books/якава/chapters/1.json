{"data":[{"book":"ЯКАВА","chapter":"1","verse":"1","text":"Якаў, раб Бога і Госпада Ісуса Хрыста, дванаццаці родам, якія ў расьсеяньні, - радавацца!"},{"book":"ЯКАВА","chapter":"1","verse":"2","text":"Зь вялікай радасьцю прымайце, браты мае, калі ўпадаеце ў розныя выпрабаваньні,"},{"book":"ЯКАВА","chapter":"1","verse":"3","text":"ведаючы, што выпрабаваньне вашай веры робіцца цярплівасьцю,"},{"book":"ЯКАВА","chapter":"1","verse":"4","text":"а цярплівасьць павінна мець дасканалае дзеяньне, каб вы былі дасканалыя ва ўсёй паўнаце, бязь ніякай пахібы."},{"book":"ЯКАВА","chapter":"1","verse":"5","text":"Калі ж каму-небудзь з вас не хапае мудрасьці, хай просіць у Бога, Які дае ўсім проста і без дакораў, - і дасца яму."},{"book":"ЯКАВА","chapter":"1","verse":"6","text":"Але няхай просіць зь вераю, і зусім не сумняваецца, бо хто сумняваецца, падобны да марское хвалі, якую гоніць і распырсквае вецер;"},{"book":"ЯКАВА","chapter":"1","verse":"7","text":"Хай не спадзяецца такі чалавек атрымаць што-небудзь ад Госпада."},{"book":"ЯКАВА","chapter":"1","verse":"8","text":"Чалавек двудушны - ня цьвёрды на ўсіх шляхах сваіх."},{"book":"ЯКАВА","chapter":"1","verse":"9","text":"Хай славіцца пакорлівы брат у высокасьці сваёй,"},{"book":"ЯКАВА","chapter":"1","verse":"10","text":"а багаты ў пакоры сваёй, бо ён мінецца, бы краска ў траве:"},{"book":"ЯКАВА","chapter":"1","verse":"11","text":"узыходзіць сонца, настае сьпёка, і высушвае траву, краска яе ападае, прападае хараство яе; так вяне і багаты ў шляхах сваіх."},{"book":"ЯКАВА","chapter":"1","verse":"12","text":"Дабрашчасны чалавек, які вытрывае выпрабаваньне, бо пасьля выпрабаваньня ён атрымае вянок жыцьця, які паабяцаў Гасподзь тым, хто любіць Яго."},{"book":"ЯКАВА","chapter":"1","verse":"13","text":"У выпрабаваньні ніхто хай ня кажа: «Бог мяне спакушае»; Бог бо не спакушаецца злом і сам не спакушае нікога,"},{"book":"ЯКАВА","chapter":"1","verse":"14","text":"а кожны спакушаецца, калі ваблены і наджаны сваім пажаданьнем;"},{"book":"ЯКАВА","chapter":"1","verse":"15","text":"а пажаданьне, зачаўшы, родзіць грэх, а ўчынены грэх родзіць сьмерць."},{"book":"ЯКАВА","chapter":"1","verse":"16","text":"Не ашуквайце сябе, браты мае любасныя:"},{"book":"ЯКАВА","chapter":"1","verse":"17","text":"Усякае даньне добрае і ўсякі дар дасканалы зыходзіць згары, ад Айца сьвятла, у Якога няма перамены, ані ценю пераменнасьці."},{"book":"ЯКАВА","chapter":"1","verse":"18","text":"Захацеўшы, спарадзіў Ён нас словам ісьціны, каб сталіся мы нейкім пачаткам Ягоных твораў."},{"book":"ЯКАВА","chapter":"1","verse":"19","text":"Дык вось, браты мае любасныя, кожны чалавек няхай будзе борзды ў слуханьні, марудлівы ў словах, марудлівы ў гневе;"},{"book":"ЯКАВА","chapter":"1","verse":"20","text":"бо гнеў чалавечы ня творыць праўды Божай."},{"book":"ЯКАВА","chapter":"1","verse":"21","text":"Таму, адклаўшы ўсялякую нячыстасьць і лішнюю злосьць, у пакоры прымеце пасеянае ў вас слова, якое можа ўратаваць вашы душы."},{"book":"ЯКАВА","chapter":"1","verse":"22","text":"Будзьце ж выканаўцы слова, а не слухачы толькі, што ашукваюць самі сябе."},{"book":"ЯКАВА","chapter":"1","verse":"23","text":"Бо хто слухае слова і ня выконвае, той падобны да чалавека, які разглядвае прыродныя рысы аблічча свайго ў люстры:"},{"book":"ЯКАВА","chapter":"1","verse":"24","text":"ён паглядзеў на сябе, адышоўся - і адразу забыўся, які ён ёсьць."},{"book":"ЯКАВА","chapter":"1","verse":"25","text":"А хто пранікне ў закон дасканалы, закон свабоды, і застанецца ў ім, той, ня будучы слухачом забыўлівым, а выканаўцам дзеі, дабрашчасны будзе ў сваім дзеяньні."},{"book":"ЯКАВА","chapter":"1","verse":"26","text":"Калі ж хто з вас думае, што ён пабожны, і не таймуе свайго языка, а ашуквае сваё сэрца, у таго пустая пабожнасьць."},{"book":"ЯКАВА","chapter":"1","verse":"27","text":"Чыстая і беспахібная пабожнасьць перад Богам і Айцом ёсьць тое, каб дагледзець сірот і ўдоваў у іхніх скрухах і захоўваць сябе неапаганенага сьветам."}]}