{"data":[{"book":"2 tīmathiyaḥ","chapter":"2","verse":"1","text":"hē mama putra, khrīṣṭayīśutō yō'nugrahastasya balēna tvaṁ balavān bhava|"},{"book":"2 tīmathiyaḥ","chapter":"2","verse":"2","text":"aparaṁ bahubhiḥ sākṣibhiḥ pramāṇīkr̥tāṁ yāṁ śikṣāṁ śrutavānasi tāṁ viśvāsyēṣu parasmai śikṣādānē nipuṇēṣu ca lōkēṣu samarpaya|"},{"book":"2 tīmathiyaḥ","chapter":"2","verse":"3","text":"tvaṁ yīśukhrīṣṭasyōttamō yōddhēva klēśaṁ sahasva|"},{"book":"2 tīmathiyaḥ","chapter":"2","verse":"4","text":"yō yuddhaṁ karōti sa sāṁsārikē vyāpārē magnō na bhavati kintu svaniyōjayitrē rōcituṁ cēṣṭatē|"},{"book":"2 tīmathiyaḥ","chapter":"2","verse":"5","text":"aparaṁ yō mallai ryudhyati sa yadi niyamānusārēṇa na yuddhyati tarhi kirīṭaṁ na lapsyatē|"},{"book":"2 tīmathiyaḥ","chapter":"2","verse":"6","text":"aparaṁ yaḥ kr̥ṣīvalaḥ karmma karōti tēna prathamēna phalabhāginā bhavitavyaṁ|"},{"book":"2 tīmathiyaḥ","chapter":"2","verse":"7","text":"mayā yaducyatē tat tvayā budhyatāṁ yataḥ prabhustubhyaṁ sarvvatra buddhiṁ dāsyati|"},{"book":"2 tīmathiyaḥ","chapter":"2","verse":"8","text":"mama susaṁvādasya vacanānusārād dāyūdvaṁśīyaṁ mr̥tagaṇamadhyād utthāpitañca yīśuṁ khrīṣṭaṁ smara|"},{"book":"2 tīmathiyaḥ","chapter":"2","verse":"9","text":"tatsusaṁvādakāraṇād ahaṁ duṣkarmmēva bandhanadaśāparyyantaṁ klēśaṁ bhuñjē kintvīśvarasya vākyam abaddhaṁ tiṣṭhati|"},{"book":"2 tīmathiyaḥ","chapter":"2","verse":"10","text":"khrīṣṭēna yīśunā yad anantagauravasahitaṁ paritrāṇaṁ jāyatē tadabhirucitai rlōkairapi yat labhyēta tadarthamahaṁ tēṣāṁ nimittaṁ sarvvāṇyētāni sahē|"},{"book":"2 tīmathiyaḥ","chapter":"2","verse":"11","text":"aparam ēṣā bhāratī satyā yadi vayaṁ tēna sārddhaṁ mriyāmahē tarhi tēna sārddhaṁ jīvivyāmaḥ, yadi ca klēśaṁ sahāmahē tarhi tēna sārddhaṁ rājatvamapi kariṣyāmahē|"},{"book":"2 tīmathiyaḥ","chapter":"2","verse":"12","text":"yadi vayaṁ tam anaṅgīkurmmastarhi sō 'smānapyanaṅgīkariṣyati|"},{"book":"2 tīmathiyaḥ","chapter":"2","verse":"13","text":"yadi vayaṁ na viśvāsāmastarhi sa viśvāsyastiṣṭhati yataḥ svam apahnōtuṁ na śaknōti|"},{"book":"2 tīmathiyaḥ","chapter":"2","verse":"14","text":"tvamētāni smārayan tē yathā niṣphalaṁ śrōtr̥ṇāṁ bhraṁśajanakaṁ vāgyuddhaṁ na kuryyastathā prabhōḥ samakṣaṁ dr̥ḍhaṁ vinīyādiśa|"},{"book":"2 tīmathiyaḥ","chapter":"2","verse":"15","text":"aparaṁ tvam īśvarasya sākṣāt svaṁ parīkṣitam anindanīyakarmmakāriṇañca satyamatasya vākyānāṁ sadvibhajanē nipuṇañca darśayituṁ yatasva|"},{"book":"2 tīmathiyaḥ","chapter":"2","verse":"16","text":"kintvapavitrā anarthakakathā dūrīkuru yatastadālambina uttarōttaram adharmmē varddhiṣyantē,"},{"book":"2 tīmathiyaḥ","chapter":"2","verse":"17","text":"tēṣāñca vākyaṁ galitakṣatavat kṣayavarddhakō bhaviṣyati tēṣāṁ madhyē humināyaḥ philītaścētināmānau dvau janau satyamatād bhraṣṭau jātau,"},{"book":"2 tīmathiyaḥ","chapter":"2","verse":"18","text":"mr̥tānāṁ punarutthiti rvyatītēti vadantau kēṣāñcid viśvāsam utpāṭayataśca|"},{"book":"2 tīmathiyaḥ","chapter":"2","verse":"19","text":"tathāpīśvarasya bhittimūlam acalaṁ tiṣṭhati tasmiṁścēyaṁ lipi rmudrāṅkitā vidyatē| yathā, jānāti paramēśastu svakīyān sarvvamānavān| apagacchēd adharmmācca yaḥ kaścit khrīṣṭanāmakr̥t||"},{"book":"2 tīmathiyaḥ","chapter":"2","verse":"20","text":"kintu br̥hannikētanē kēvala suvarṇamayāni raupyamayāṇi ca bhājanāni vidyanta iti tarhi kāṣṭhamayāni mr̥ṇmayānyapi vidyantē tēṣāñca kiyanti sammānāya kiyantapamānāya ca bhavanti|"},{"book":"2 tīmathiyaḥ","chapter":"2","verse":"21","text":"atō yadi kaścid ētādr̥śēbhyaḥ svaṁ pariṣkarōti tarhi sa pāvitaṁ prabhōḥ kāryyayōgyaṁ sarvvasatkāryyāyōpayuktaṁ sammānārthakañca bhājanaṁ bhaviṣyati|"},{"book":"2 tīmathiyaḥ","chapter":"2","verse":"22","text":"yauvanāvasthāyā abhilāṣāstvayā parityajyantāṁ dharmmō viśvāsaḥ prēma yē ca śucimanōbhiḥ prabhum uddiśya prārthanāṁ kurvvatē taiḥ sārddham aikyabhāvaścaitēṣu tvayā yatnō vidhīyatāṁ|"},{"book":"2 tīmathiyaḥ","chapter":"2","verse":"23","text":"aparaṁ tvam anarthakān ajñānāṁśca praśnān vāgyuddhōtpādakān jñātvā dūrīkuru|"},{"book":"2 tīmathiyaḥ","chapter":"2","verse":"24","text":"yataḥ prabhō rdāsēna yuddham akarttavyaṁ kintu sarvvān prati śāntēna śikṣādānēcchukēna sahiṣṇunā ca bhavitavyaṁ, vipakṣāśca tēna namratvēna cētitavyāḥ|"},{"book":"2 tīmathiyaḥ","chapter":"2","verse":"25","text":"tathā kr̥tē yadīśvaraḥ satyamatasya jñānārthaṁ tēbhyō manaḥparivarttanarūpaṁ varaṁ dadyāt,"},{"book":"2 tīmathiyaḥ","chapter":"2","verse":"26","text":"tarhi tē yēna śayatānēna nijābhilāṣasādhanāya dhr̥tāstasya jālāt cētanāṁ prāpyōddhāraṁ labdhuṁ śakṣyanti|"}]}