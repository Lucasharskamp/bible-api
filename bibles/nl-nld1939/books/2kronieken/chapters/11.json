{"data":[{"book":"2 Kronieken","chapter":"11","verse":"1","text":"Zodra Roboam nu te Jerusalem was aangekomen, verzamelde hij uit de stammen Juda en Benjamin wel honderd tachtigduizend strijdbare mannen, om tegen Israël oorlog te voeren en het koningschap voor Roboam terug te winnen."},{"book":"2 Kronieken","chapter":"11","verse":"2","text":"Maar het woord van Jahweh werd tot den godsman Sjemajáhoe gericht:"},{"book":"2 Kronieken","chapter":"11","verse":"3","text":"Zeg aan Roboam, den zoon van Salomon, den koning van Juda:"},{"book":"2 Kronieken","chapter":"11","verse":"4","text":"Zo spreekt Jahweh! Trekt niet op, en voert geen oorlog tegen uw broeders! Iedereen kere terug naar zijn huis; want door Mij is dit alles beschikt. Zij luisterden naar Jahweh, en zagen er van af, tegen Jeroboam op te trekken."},{"book":"2 Kronieken","chapter":"11","verse":"5","text":"Roboam bleef dus in Jerusalem wonen en verbouwde verschillende steden in Juda tot vesting."},{"book":"2 Kronieken","chapter":"11","verse":"6","text":"Zo bracht hij Betlehem, Etam, Tekóa,"},{"book":"2 Kronieken","chapter":"11","verse":"7","text":"Bet-Soer, Soko, Adoellam,"},{"book":"2 Kronieken","chapter":"11","verse":"8","text":"Gat, Maresja, Zif,"},{"book":"2 Kronieken","chapter":"11","verse":"9","text":"Adoráim, Lakisj, Azeka,"},{"book":"2 Kronieken","chapter":"11","verse":"10","text":"Sora, Ajjalon en Hebron, die in Juda en Benjamin lagen, in staat van verdediging,"},{"book":"2 Kronieken","chapter":"11","verse":"11","text":"maakte er sterke vestingen van, stelde er bevelhebbers aan en sloeg er voorraden op van proviand, olie en wijn;"},{"book":"2 Kronieken","chapter":"11","verse":"12","text":"en daar in die verschillende steden schilden en lansen aanwezig waren, maakte hij ze buitengewoon sterk. Zo bleven Juda en Benjamin voor hem behouden."},{"book":"2 Kronieken","chapter":"11","verse":"13","text":"De priesters en levieten die in Israël woonden verhuisden uit hun woonplaatsen, en vestigden zich bij hem."},{"book":"2 Kronieken","chapter":"11","verse":"14","text":"De levieten moesten namelijk hun landerijen en bezittingen verlaten en naar Juda en Jerusalem uitwijken, omdat Jeroboam met zijn zonen hen had afgezet als priesters van Jahweh,"},{"book":"2 Kronieken","chapter":"11","verse":"15","text":"en zelf priesters aanstelde op de offerhoogten, bij de bokken- en kalverbeelden, die hij gemaakt had."},{"book":"2 Kronieken","chapter":"11","verse":"16","text":"Zij werden gevolgd door velen uit alle stammen van Israël, die vastbesloten waren, Jahweh te blijven vereren, den God van Israël, en die naar Jerusalem kwamen, om Jahweh te offeren, den God van hun vaderen."},{"book":"2 Kronieken","chapter":"11","verse":"17","text":"Zij versterkten het koninkrijk Juda, en waren drie jaar lang een steun voor Roboam, den zoon van Salomon; want drie jaar lang bewandelde hij de weg van David en Salomon."},{"book":"2 Kronieken","chapter":"11","verse":"18","text":"Roboam nam Abicháil tot vrouw, de dochter van Eliab, den zoon van Jerimot, zoon van David, zoon van Jesse."},{"book":"2 Kronieken","chapter":"11","verse":"19","text":"Zij schonk hem de zonen Jeöesj, Sjemarja en Záham."},{"book":"2 Kronieken","chapter":"11","verse":"20","text":"Na haar nam hij Maäka tot vrouw, de dochter van Absalom; zij schonk hem Abias, Attai, Ziza en Sjelomit."},{"book":"2 Kronieken","chapter":"11","verse":"21","text":"Roboam hield van Maäka, de dochter van Absalom, veel meer dan van al zijn andere vrouwen en bijvrouwen; hij had namelijk achttien vrouwen en zestig bijvrouwen, en was de vader van acht en twintig zonen en zestig dochters."},{"book":"2 Kronieken","chapter":"11","verse":"22","text":"Roboam stelde Abias, den zoon van Maäka, als kroonprins aan het hoofd van zijn broers; want hem wilde hij koning maken."},{"book":"2 Kronieken","chapter":"11","verse":"23","text":"Hij was echter zo verstandig, enkelen van zijn andere zonen in alle streken van Juda en Benjamin over de verschillende vestingen te verdelen, waar hij hun een rijk bestaan verleende en veel vrouwen verschafte."}]}