{"data":[{"book":"মথি","chapter":"14","verse":"1","text":"সেই দিন হেরোদ রাজা যীশুর বার্তা শুনতে পেলেন,"},{"book":"মথি","chapter":"14","verse":"2","text":"আর নিজের দাসদেরকে বললেন, ইনি সেই বাপ্তিষ্মদাতা যোহন; তিনি মৃতদের মধ্যে থেকে উঠেছেন, আর সেইজন্য এইসব অলৌকিক কাজ সব করতে পারছেন।"},{"book":"মথি","chapter":"14","verse":"3","text":"কারণ হেরোদ নিজের ভাই ফিলিপের স্ত্রী হেরোদিয়াকে বিয়ে করেছিলেন এবং তার জন্য যোহনকে ধরে বেঁধে কারাগারে রেখেছিলেন;"},{"book":"মথি","chapter":"14","verse":"4","text":"কারণ যোহন তাঁকে বলেছিলেন, ওকে রাখা আপনার উচিত নয়।"},{"book":"মথি","chapter":"14","verse":"5","text":"ফলে তিনি তাঁকে হত্যা করতে ইচ্ছা করলেও লোকদেরকে ভয় করতেন, কারণ লোকে তাঁকে ভাববাদী বলে মানত।"},{"book":"মথি","chapter":"14","verse":"6","text":"কিন্তু হেরোদের জন্মদিন এলো, হেরোদিয়ার মেয়ে সভার মধ্যে নেচে হেরোদকে সন্তুষ্ট করল।"},{"book":"মথি","chapter":"14","verse":"7","text":"এই জন্য তিনি শপথ করে বললেন, “তুমি যা চাইবে, তাই তোমাকে দেব।”"},{"book":"মথি","chapter":"14","verse":"8","text":"তখন সে নিজের মায়ের পরামর্শ অনুসারে বলল, “যোহন বাপ্তিষ্মদাতার মাথা থালায় করে আমাকে দিন।”"},{"book":"মথি","chapter":"14","verse":"9","text":"এতে রাজা দুঃখিত হলেন, কিন্তু নিজের শপথের কারণে এবং যারা তাঁর সঙ্গে ভোজে বসেছিল, তাদের কারণে, তা দিতে আজ্ঞা করলেন,"},{"book":"মথি","chapter":"14","verse":"10","text":"তিনি লোক পাঠিয়ে কারাগারে যোহনের মাথা কাটালেন।"},{"book":"মথি","chapter":"14","verse":"11","text":"আর তাঁর মাথাটি একখানা থালায় করে এনে সেই মেয়েকে দেওয়া হল; আর সে তা মায়ের কাছে নিয়ে গেল।"},{"book":"মথি","chapter":"14","verse":"12","text":"পরে তাঁর শিষ্যরা এসে মৃতদেহ নিয়ে গিয়ে তাঁর কবর দিল এবং যীশুর কাছে এসে তাঁকে খবর দিল।"},{"book":"মথি","chapter":"14","verse":"13","text":"যীশু তা শুনে সেখান থেকে নৌকায় করে একা এক নির্জন জায়গায় চলে গেলেন; আর লোক সবাই তা শুনে নানা শহর থেকে এসে হাঁটা পথে তাঁর অনুসরণ করল।"},{"book":"মথি","chapter":"14","verse":"14","text":"তখন যীশু নৌকা থেকে বের হয়ে অনেক লোক দেখে তাদের জন্য করুণাবিষ্ট হলেন এবং তাদের অসুস্থ লোকদেরকে সুস্থ করলেন।"},{"book":"মথি","chapter":"14","verse":"15","text":"পরে সন্ধ্যা হলে শিষ্যরা কাছে এসে তাঁকে বললেন, এ জায়গা নির্জন, বেলাও হয়ে গিয়েছে; লোকদেরকে বিদায় করুন, যেন ওরা গ্রামে গ্রামে গিয়ে নিজেদের নিজেদের জন্য খাবার কিনে নেয়।"},{"book":"মথি","chapter":"14","verse":"16","text":"যীশু তাঁদের বললেন, ওদের যাবার প্রয়োজন নেই, তোমরাই ওদেরকে কিছু খাবার দাও।"},{"book":"মথি","chapter":"14","verse":"17","text":"তাঁরা তাঁকে বললেন, আমাদের এখানে শুধুমাত্র পাঁচটি রুটি ও দুটী মাছ আছে।"},{"book":"মথি","chapter":"14","verse":"18","text":"তিনি বললেন, সেগুলি এখানে আমার কাছে আন।"},{"book":"মথি","chapter":"14","verse":"19","text":"পরে তিনি লোক সবাইকে ঘাসের উপরে বসতে আদেশ করলেন; আর সেই পাঁচটি রুটি ও দুটি মাছ নিয়ে স্বর্গের দিকে তাকিয়ে ঈশ্বরকে ধন্যবাদ দিলেন এবং রুটি ভেঙে শিষ্যদের দিলেন, শিষ্যেরা লোকদেরকে দিলেন।"},{"book":"মথি","chapter":"14","verse":"20","text":"তাতে সবাই খেল এবং সন্তুষ্ট হল এবং শিষ্যরা অবশিষ্ট গুঁড়াগাঁড়া জড়ো করে পূর্ণ বারো ঝুড়ি তুলে নিলেন।"},{"book":"মথি","chapter":"14","verse":"21","text":"যারা খাবার খেয়েছিল, তারা স্ত্রী ও শিশু ছাড়া অনুমান পাঁচ হাজার পুরুষ ছিল।"},{"book":"মথি","chapter":"14","verse":"22","text":"আর যীশু তখনই শিষ্যদের বলে দিলেন, যেন তাঁরা নৌকায় উঠে তাঁর আগে অন্য পারে যান, আর সেই দিন তিনি লোকদেরকে বিদায় করে দেন।"},{"book":"মথি","chapter":"14","verse":"23","text":"পরে তিনি লোকদেরকে বিদায় করে নির্জনে প্রার্থনা করবার জন্য পাহাড়ে চলে গেলেন। যখন সন্ধ্যা হল, তিনি সেই জায়গায় একা থাকলেন।"},{"book":"মথি","chapter":"14","verse":"24","text":"তখন নৌকাটি ডাঙা থেকে অনেকটা দূরে গিয়ে পড়েছিল, ঢেউয়ে টলমল করছিল, কারণ হাওয়া তাদের বিপরীত দিক থেকে বইছিল।"},{"book":"মথি","chapter":"14","verse":"25","text":"পরে প্রায় শেষ রাত্রিতে যীশু সমুদ্রের উপর দিয়ে হেঁটে তাঁদের কাছে আসলেন।"},{"book":"মথি","chapter":"14","verse":"26","text":"তখন শিষ্যেরা তাঁকে সমুদ্রের উপর দিয়ে হাঁটতে দেখে ভয় পেয়ে বললেন, “এ যে ভূত!” আর তাঁরা ভয়ে চেঁচিয়ে উঠলেন।"},{"book":"মথি","chapter":"14","verse":"27","text":"কিন্তু যীশু সঙ্গে সঙ্গে তাঁদের সঙ্গে কথা বললেন, তাঁদেরকে বললেন, সাহস কর, এখানে আমি, ভয় করো না।"},{"book":"মথি","chapter":"14","verse":"28","text":"তখন পিতর উত্তর করে তাঁকে বললেন, হে প্রভু, যদি আপনি হন, তবে আমাকে জলের উপর দিয়ে আপনার কাছে যেতে আজ্ঞা করুন।"},{"book":"মথি","chapter":"14","verse":"29","text":"তিনি বললেন, এস; তাতে পিতর নৌকা থেকে নেমে জলের উপর দিয়ে হেঁটে যীশুর কাছে চললেন।"},{"book":"মথি","chapter":"14","verse":"30","text":"কিন্তু বাতাস দেখে তিনি ভয় পেলেন এবং ডুবে যেতে যেতে চিৎকার করে ডেকে বললেন, হে প্রভু, আমায় উদ্ধার করুন।"},{"book":"মথি","chapter":"14","verse":"31","text":"তখনই যীশু হাত বাড়িয়ে তাঁকে ধরলেন, আর তাঁকে বললেন, হে অল্প বিশ্বাসী, কেন সন্দেহ করলে?"},{"book":"মথি","chapter":"14","verse":"32","text":"পরে তাঁরা নৌকায় উঠলেন, আর বাতাস থেমে গেল।"},{"book":"মথি","chapter":"14","verse":"33","text":"আর যাঁরা নৌকায় ছিলেন, তাঁরা এসে তাঁকে প্রণাম করে বললেন, সত্যই আপনি ঈশ্বরের পুত্র।"},{"book":"মথি","chapter":"14","verse":"34","text":"পরে তাঁরা পার হয়ে গিনেষরৎ প্রদেশের এসে নৌকা ভূমিতে লাগালেন।"},{"book":"মথি","chapter":"14","verse":"35","text":"সেখানকার লোকেরা যীশুকে চিনতে পেরেছিলেন, তখন তারা চারদিকে সেই দেশের সব জায়গায় খবর পাঠাল এবং যত অসুস্থ লোক ছিল, সবাইকে তাঁর কাছে আনল;"},{"book":"মথি","chapter":"14","verse":"36","text":"আর তাঁকে মিনতি করল, যেন ওরা তাঁর পোশাকের ঝালর একটু ছুঁতে পারে; আর যত লোক তাঁকে ছুঁলো, সবাই সুস্থ হল।"}]}