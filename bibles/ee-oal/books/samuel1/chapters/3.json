{"data":[{"book":"Samuel 1","chapter":"3","verse":"1","text":"Samuel, ɖevi sue la, nɔ Yehowa subɔm to kpekpe ɖe Eli ŋu me. Le ɣe ma ɣi me la, ƒãa hafi Yehowa naƒo nu na amegbetɔ eye ŋutegakpɔkpɔ hã mebɔ o."},{"book":"Samuel 1","chapter":"3","verse":"2","text":"Fifia, Eli zu amegãɖeɖi eye eƒe ŋkuwo megakpɔa nu tututu o. Emlɔ eƒe xɔ me le zã me gbe ɖeka eye"},{"book":"Samuel 1","chapter":"3","verse":"3","text":"Samuel hã mlɔ gbedoxɔ la me le afi si nubablaɖaka la nɔ. Ke esi wòsusɔ vie woatsi xɔmekaɖiwo la,"},{"book":"Samuel 1","chapter":"3","verse":"4","text":"Yehowa yɔe be, “Samuel! Samuel!”"},{"book":"Samuel 1","chapter":"3","verse":"5","text":"Efɔ eye wòƒu du yi Eli gbɔ hegblɔ be, “Nyee nye esi, nu ka mawɔ na wò?”"},{"book":"Samuel 1","chapter":"3","verse":"6","text":"Yehowa gayɔe ake be, “Samuel! Samuel!” Samuel gafɔ eye wògaƒu du yi Eli gbɔ. Egagblɔ be, “Nye aƒetɔ, nu ka mawɔ na wò?”"},{"book":"Samuel 1","chapter":"3","verse":"7","text":"Samuel medze si Yehowa haɖe o eye Yehowa meƒo nu nɛ kpɔ haɖe hã o."},{"book":"Samuel 1","chapter":"3","verse":"8","text":"Yehowa gayɔ Samuel zi etɔ̃lia. Samuel gaƒu du yi Eli gbɔ eye wògagblɔ nɛ be, “Nye aƒetɔ, nu ka mawɔ na wò?”"},{"book":"Samuel 1","chapter":"3","verse":"9","text":"eya ta wògblɔ na Samuel be, “Gayi ɖamlɔ anyi; ne egayɔ wò la, nàgblɔ nɛ be, ‘Yehowa ƒo nu, wò dɔla le to ɖom.’ ” Samuel gayi ɖamlɔ anyi."},{"book":"Samuel 1","chapter":"3","verse":"10","text":"Yehowa gayɔe abe tsã ene be, “Samuel! Samuel!”"},{"book":"Samuel 1","chapter":"3","verse":"11","text":"Yehowa gblɔ na Samuel be, “Mele nu dziŋɔ aɖe wɔ ge le Israel."},{"book":"Samuel 1","chapter":"3","verse":"12","text":"Mawɔ nu dziŋɔ siwo katã ŋu meƒo nu tsoe na Eli."},{"book":"Samuel 1","chapter":"3","verse":"13","text":"Metsɔ tohehe do ŋgɔ na Eli kple eƒe ƒome blibo la elabena viawo le busunuwo wɔm ɖe Mawu ŋu eye Eli megbe na wo o."},{"book":"Samuel 1","chapter":"3","verse":"14","text":"Eya ta meka atam be vɔsawo kple nunanawo mate ŋu ana woatsɔ Eli kple viawo ƒe nu vɔ̃wo ake akpɔ o.”"},{"book":"Samuel 1","chapter":"3","verse":"15","text":"Samuel nɔ anyimlɔƒe va se ɖe ŋdi. Eʋu gbedoxɔ la ƒe ʋɔtru abe ale si wòwɔna ɖaa ene, ke enɔ vɔvɔ̃m be yeagblɔ nya si Yehowa gblɔ nɛ la na Eli."},{"book":"Samuel 1","chapter":"3","verse":"16","text":"Ke Eli yɔe be, “Vinye Samuel.”"},{"book":"Samuel 1","chapter":"3","verse":"17","text":"Eli biae be, “Nya kae Yehowa gblɔ na wò? Gblɔ nya sia nya nam; Mawu nehe to na wò vevie ne ètsɔ nya aɖe ɣlam!”"},{"book":"Samuel 1","chapter":"3","verse":"18","text":"Ale Samuel gblɔ nya sia nya si Yehowa gblɔ nɛ la na Eli eye Eli ɖo eŋu be, “Yehowa ƒe lɔlɔ̃nue; eya ŋutɔ nena nu si tututu wòkpɔ be eyae nye nyuitɔ la nava eme.”"},{"book":"Samuel 1","chapter":"3","verse":"19","text":"Esi Samuel nɔ tsitsim la, Yehowa nɔ kplii eye wòna be nya sia nya si Samuel gblɔ la vaa eme."},{"book":"Samuel 1","chapter":"3","verse":"20","text":"Eya ta Israel blibo la, tso Dan yi Beerseba nya be Yehowa ɖo Samuel nyagblɔɖilae."},{"book":"Samuel 1","chapter":"3","verse":"21","text":"Yehowa gaɖea eɖokui fiana le Silo. Eɖe eɖokui fia Samuel eye wòƒo nu nɛ le afi ma. Ne Samuel ƒo nu la, Israel blibo la ɖoa toe."}]}