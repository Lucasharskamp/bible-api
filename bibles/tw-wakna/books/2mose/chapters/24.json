{"data":[{"book":"2 Mose","chapter":"24","verse":"1","text":"Afei, Awurade ka kyerɛɛ Mose se, “Wo ne Aaron, Nadab, Abihu ne Israelfo mpanyimfo aduɔson mforo mmra ha. Mo nyinaa, momma me ne mo ntam ntwe na monsom me."},{"book":"2 Mose","chapter":"24","verse":"2","text":"Mose nko ara na ɔbɛbɛn Awurade; na monkae nso sɛ, ɛnsɛ sɛ wɔn a wɔaka no twiw bɛn bepɔw no koraa.”"},{"book":"2 Mose","chapter":"24","verse":"3","text":"Mose kaa mmara a Awurade hyɛɛ no no nyinaa kyerɛɛ nnipa no ma wɔn nyinaa bɔ gyee so se, “Yebedi ne nyinaa so.”"},{"book":"2 Mose","chapter":"24","verse":"4","text":"Mose kyerɛw Awurade mmara no nyinaa guu hɔ."},{"book":"2 Mose","chapter":"24","verse":"5","text":"Afei, ɔsomaa mmabun a wɔwɔ wɔn mu no bi sɛ wɔnkɔbɔ ɔhyew afɔre ne asomdwoe afɔre mma Awurade."},{"book":"2 Mose","chapter":"24","verse":"6","text":"Mose sɔn mmoa no mogya no fa de guu nkankyee mu, na ɔtow fa a aka no petee afɔremuka no so."},{"book":"2 Mose","chapter":"24","verse":"7","text":"Ɔkenkan nhoma a wakyerɛw a ɛyɛ Apam Nhoma a Awurade akwankyerɛ ne ne mmara wɔ mu no kyerɛɛ nnipa no. Nnipa no bɔ gyee so bio se, “Yɛhyɛ bɔ sɛ, yebedi mmara no nyinaa so.”"},{"book":"2 Mose","chapter":"24","verse":"8","text":"Afei, Mose de mogya a ɛwɔ nkankye no mu no petee nnipa no so kae se, “Saa mogya yi hyɛ apam a mo ne Awurade ayɛ ne mmara a ɔde ama mo no mu den.”"},{"book":"2 Mose","chapter":"24","verse":"9","text":"Mose, Aaron, Nadab, Abihu ne Israelfo mpanyimfo aduɔson no foro kɔɔ bepɔw no so"},{"book":"2 Mose","chapter":"24","verse":"10","text":"na wohuu Israel Nyankopɔn. Na nʼanan ntiaso hyerɛn te sɛ hoabo a ne hyerɛn te sɛ wim ahosu."},{"book":"2 Mose","chapter":"24","verse":"11","text":"Ɛwɔ mu sɛ mpanyimfo no huu Onyankopɔn de, nanso wansɛe wɔn. Nokwarem, wɔn nyinaa bɔɔ mu didii wɔ Awurade anim."},{"book":"2 Mose","chapter":"24","verse":"12","text":"Na Awurade ka kyerɛɛ Mose se, “Foro bra me nkyɛn wɔ bepɔw so ha na tena ha, na mede mmaransɛm a makyerɛw agu ɔbo so no bɛma wo, na woafa so akyerɛkyerɛ nnipa no.”"},{"book":"2 Mose","chapter":"24","verse":"13","text":"Enti Mose ne ne boafo Yosua foro kɔɔ Onyankopɔn bepɔw no so."},{"book":"2 Mose","chapter":"24","verse":"14","text":"Ɔka kyerɛɛ mpanyimfo no se, “Montena ha ntwɛn yɛn kosi sɛ yɛbɛba. Sɛ asɛm bi kyere obi so a, obetumi akɔ Aaron ne Hur nkyɛn.”"},{"book":"2 Mose","chapter":"24","verse":"15","text":"Mose foro kɔɔ bepɔw no so hɔ na ɔyeraa wɔ omununkum mu."},{"book":"2 Mose","chapter":"24","verse":"16","text":"Na Awurade anuonyam hyɛɛ Sinai bepɔw no so ma. Na omununkum sii bepɔw no so nnansia. Ne nnanson so no, ɔfrɛɛ Mose fii omununkum no mu."},{"book":"2 Mose","chapter":"24","verse":"17","text":"Wɔn a wɔwɔ bepɔw no ase no huu anwonwade no. Na Awurade anuonyam a ɛwɔ bepɔw no so no te sɛ ogya a ɛredɛw."},{"book":"2 Mose","chapter":"24","verse":"18","text":"Na Mose yeraa wɔ bepɔw no so mununkum no mu. Odii bepɔw no so adaduanan."}]}