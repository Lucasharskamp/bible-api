{"data":[{"book":"سەرژمێری","chapter":"34","verse":"1","text":"هەروەها یەزدان بە موسای فەرموو:"},{"book":"سەرژمێری","chapter":"34","verse":"2","text":"«فەرمان بە نەوەی ئیسرائیل بکە و پێیان بڵێ: ”کاتێک ئێوە دەچنە ناو خاکی کەنعانەوە، ئەمە ئەو خاکەیە کە دەبێتە میراتتان، خاکی کەنعان بە سنوورەکانییەوە:"},{"book":"سەرژمێری","chapter":"34","verse":"3","text":"«”لەلای باشووری ئێوە لە چۆڵەوانی چنەوە لەلای ئەدۆم دەبێت، سنووری باشوورتان لە ڕۆژهەڵات لە کۆتایی دەریای مردووەوە34‏:3 عیبری: دەریای خوێ.‏ دەستپێدەکات."},{"book":"سەرژمێری","chapter":"34","verse":"4","text":"هەروەها سنوورەکە لە باشووری هەورازی دووپشکەوە بۆتان دەسووڕێتەوە و بەردەوام دەبێت هەتا چن و لە باشووری قادێش بەرنێعەوە هەتا حەچەر ئەدار دەچێت و تێدەپەڕێت بۆ عەچمۆن،"},{"book":"سەرژمێری","chapter":"34","verse":"5","text":"لە عەچمۆنیش دەسووڕێتەوە و دەگاتە دۆڵی میسر، کۆتاییەکەی لەلای دەریای سپی ناوەڕاست34‏:5 لەلای دەریای سپی ناوەڕاستەوە: عیبری: لەلای دەریاوە.‏ دەبێت."},{"book":"سەرژمێری","chapter":"34","verse":"6","text":"بەڵام سنووری ڕۆژئاوا، ئەوا دەریای سپی ناوەڕاست34‏:6 دەریای سپی ناوەڕاست: عیبری: دەریای مەزن، لێرە و لە ئایەتی 7.‏ دەبێت. ئەمەیە سنووری ڕۆژئاواتان."},{"book":"سەرژمێری","chapter":"34","verse":"7","text":"بۆ دیاریکردنی سنووری باکوورتان، هێڵێک بکێشن لە دەریای سپی ناوەڕاستەوە هەتا کێوی هۆر،"},{"book":"سەرژمێری","chapter":"34","verse":"8","text":"هەروەها لە کێوی هۆرەوە هەتا دەروازەی حەمات. پاشان سنوورەکە دەچێت بۆ چەداد،"},{"book":"سەرژمێری","chapter":"34","verse":"9","text":"بەردەوام دەبێت بۆ زیفرۆن و کۆتاییەکەی لە حەچەر عێینان دەبێت. ئەمە دەبێتە سنووری باکوورتان."},{"book":"سەرژمێری","chapter":"34","verse":"10","text":"هەروەها سنوور بۆ خۆتان دەکێشن بۆ ڕۆژهەڵات، لە حەچەر عێینانەوە هەتا شەفام."},{"book":"سەرژمێری","chapter":"34","verse":"11","text":"لە شەفامەوە بەرەو خوارەوە دەچێت هەتا ڕیڤلە لە ڕۆژهەڵاتی عەین. ئینجا سنوورەکە بەرەو خوارەوە دەچێت لە بناری کێوەکانی دەریاچەی جەلیل34‏:11 دەریاچەی جەلیل: عیبری: دەریای کینەرەت. بڕوانە مەتا 4‏:18‏‏.‏ دەدات بەلای ڕۆژهەڵاتدا،"},{"book":"سەرژمێری","chapter":"34","verse":"12","text":"پاشان سنوورەکە بە درێژایی کەناری ڕووباری ئوردون بەرەو خوارەوە دەچێت و کۆتاییەکەی لەلای دەریای مردوو دەبێت."},{"book":"سەرژمێری","chapter":"34","verse":"13","text":"موساش فەرمانی بە نەوەی ئیسرائیل کرد و گوتی: «ئەمە ئەو خاکەیە کە بە تیروپشک میراتگری دەکەن، کە یەزدان فەرمانی دا بە نۆ هۆز و نیوەکە بدرێت،"},{"book":"سەرژمێری","chapter":"34","verse":"14","text":"چونکە هۆزی نەوەی ڕەئوبێن بەگوێرەی بنەماڵەکانیان و هۆزی نەوەی گاد بەگوێرەی بنەماڵەکانیان و نیوەی هۆزی مەنەشە میراتی خۆیان وەرگرت."},{"book":"سەرژمێری","chapter":"34","verse":"15","text":"دوو هۆز و نیوەکە میراتی خۆیان لە ڕۆژهەڵاتی ڕووباری ئوردون لەلای ئەریحا بەرەو ڕۆژهەڵات وەرگرت.»"},{"book":"سەرژمێری","chapter":"34","verse":"16","text":"هەروەها یەزدان بە موسای فەرموو:"},{"book":"سەرژمێری","chapter":"34","verse":"17","text":"«ئەمە ناوی ئەو دوو پیاوەیە کە خاکەکەتان بۆ دابەش دەکەن، ئەلعازاری کاهین و یەشوعی کوڕی نون،"},{"book":"سەرژمێری","chapter":"34","verse":"18","text":"لە هەر هۆزێکیش ڕابەرێک دەبەن بۆ بەمیراتکردنی خاکەکە."},{"book":"سەرژمێری","chapter":"34","verse":"19","text":"«ئەمەش ناوی پیاوەکانە:"},{"book":"سەرژمێری","chapter":"34","verse":"20","text":"شەموئێلی کوڕی عەمیهود لە هۆزی نەوەی شیمۆن؛"},{"book":"سەرژمێری","chapter":"34","verse":"21","text":"ئەلیدادی کوڕی کیسلۆن لە هۆزی بنیامین؛"},{"book":"سەرژمێری","chapter":"34","verse":"22","text":"بوقی کوڕی یۆگلی، ڕابەر لە هۆزی نەوەی دان؛"},{"book":"سەرژمێری","chapter":"34","verse":"23","text":"حەنیێلی کوڕی ئێفۆد، ڕابەر لە هۆزی نەوەی مەنەشە، کوڕی یوسف؛"},{"book":"سەرژمێری","chapter":"34","verse":"24","text":"قەموئێلی کوڕی شیفتان، ڕابەر لە هۆزی نەوەی ئەفرایم، کوڕی یوسف؛"},{"book":"سەرژمێری","chapter":"34","verse":"25","text":"ئەلیچافانی کوڕی پەرناخ، ڕابەر لە هۆزی نەوەی زەبولون؛"},{"book":"سەرژمێری","chapter":"34","verse":"26","text":"پەلتیێلی کوڕی عەزان، ڕابەر لە هۆزی نەوەی یەساخار؛"},{"book":"سەرژمێری","chapter":"34","verse":"27","text":"ئەحیهودی کوڕی شەلۆمی، ڕابەر لە هۆزی نەوەی ئاشێر؛"},{"book":"سەرژمێری","chapter":"34","verse":"28","text":"پەدەهەئێلی کوڕی عەمیهود، ڕابەر لە هۆزی نەوەی نەفتالی.»"},{"book":"سەرژمێری","chapter":"34","verse":"29","text":"ئەمانە ئەو کەسانەن کە یەزدان فەرمانی پێ کردن، هەتا میراتگیری خاکی کەنعان بۆ نەوەی ئیسرائیل دابەش بکەن."}]}