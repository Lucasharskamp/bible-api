{"data":[{"book":"Zacharias","chapter":"11","verse":"1","text":"Libanon, open uw poorten, Opdat het vuur uw ceders verteert;"},{"book":"Zacharias","chapter":"11","verse":"2","text":"Jammer, cypres, want de ceder is gevallen, De machtigen liggen geveld; Huilt, gij eiken van Basjan, Want het ondoordringbare woud ligt tegen de grond!"},{"book":"Zacharias","chapter":"11","verse":"3","text":"Hoor, het klagen der herders, Want hun lustoord is vernield; Hoor, het brullen der leeuwen, Want de pracht van de Jordaan ligt verwoest!"},{"book":"Zacharias","chapter":"11","verse":"4","text":"Zo spreekt Jahweh, mijn God! Weid de schapen, ter slachting bestemd;"},{"book":"Zacharias","chapter":"11","verse":"5","text":"die de kopers straffeloos doden; waarvan de verkopers zeggen: Geprezen zij Jahweh, ik ben er rijk mee geworden; waarmee de herders geen medelijden hebben."},{"book":"Zacharias","chapter":"11","verse":"6","text":"Want Ik zal de bewoners van het land niet meer sparen, is de godsspraak van Jahweh; neen, Ik lever al die lieden aan hun herder over, en aan hun verkoper; die zullen het land verdrukken, en Ik zal ze niet uit hun greep verlossen."},{"book":"Zacharias","chapter":"11","verse":"7","text":"Zo werd ik de herder der kudde, ter slachting bestemd, voor de schapenkopers. Ik koos mij twee herdersstokken uit; de ene noemde ik: “Goedheid”, de andere: “Band”. Toen begon ik de kudde te weiden."},{"book":"Zacharias","chapter":"11","verse":"8","text":"In één maand liet ik de drie herders verdwijnen. Toen werd ik ook met de schapen ongeduldig, en zij kregen afkeer van mij."},{"book":"Zacharias","chapter":"11","verse":"9","text":"En ik sprak: Ik weid u niet meer; laat sterven wat dood moet, verdwijnen wat weg moet, en de rest kan elkander verslinden!"},{"book":"Zacharias","chapter":"11","verse":"10","text":"Ik nam dus mijn stok “Goedheid”, en brak hem aan stukken, om het verbond te verbreken, dat ik met heel het volk had gesloten."},{"book":"Zacharias","chapter":"11","verse":"11","text":"Op diezelfde dag werd het verbroken; en de schapenkopers, die acht op mij sloegen, begrepen, dat het een woord van Jahweh was."},{"book":"Zacharias","chapter":"11","verse":"12","text":"Ik zeide hun: Zo het u goeddunkt, geef me mijn loon; zo niet, dan kunt ge het laten. Zij gaven mij dertig zilverlingen als loon."},{"book":"Zacharias","chapter":"11","verse":"13","text":"Maar Jahweh zeide tot mij: Werp het weg voor den pottenbakker; een mooie prijs, waarop gij door hen wordt geschat! Ik nam dus de dertig zilverlingen, en wierp ze in het huis van Jahweh voor den pottenbakker."},{"book":"Zacharias","chapter":"11","verse":"14","text":"Vervolgens brak ik mijn tweede stok “Band” in stukken: om de broederschap tussen Juda en Israël te verbreken."},{"book":"Zacharias","chapter":"11","verse":"15","text":"Nu sprak Jahweh tot mij: Rust u nu uit als een dwaze herder!"},{"book":"Zacharias","chapter":"11","verse":"16","text":"Want zie, Ik ga over het land een herder stellen, die niet omziet naar wat verdwijnt, het ver-verstrooide niet opzoekt, het gewonde niet heelt, het gezonde niet voedt, maar het vlees verslindt van de vetten, en hun de poten breekt."},{"book":"Zacharias","chapter":"11","verse":"17","text":"Maar wee dien dwazen herder van Mij, die de schapen verlaat! Het zwaard zal zijn arm en rechteroog treffen; zijn arm zal verdorren, zijn rechteroog wordt helemaal blind."}]}