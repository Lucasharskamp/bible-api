{"data":[{"book":"Ephesia","chapter":"3","verse":"1","text":"Hiwa jarra, zaatlop nangni rathuulla Christa Jisu sik-ah mikhumna ah kaom Paul kei'n Pathian diang kani."},{"book":"Ephesia","chapter":"3","verse":"2","text":"Hiwa Pathian riangwai nangni sik-ah thosik chuon keidiang inape kha nangni'n ningjetjei tia kei ka-ngamnajei."},{"book":"Ephesia","chapter":"3","verse":"3","text":"Khachu imphuumma kaom Pathian lungdou kha malarra keidiang anaminjetjei, halli kei'n kabongnga kimajia kha ejei."},{"book":"Ephesia","chapter":"3","verse":"4","text":"Hiwahi ningteel phakhan kei'n Christa diangnga inphuumma kaom kajet nakha nangni'n jetningte."},{"book":"Ephesia","chapter":"3","verse":"5","text":"Apha matiangchu hiwa inphuumma kaomhi manmasi ngaidiang ileiminjet emak, takkha tuunchu Ratha-ah Pathian in ama tirton khat-um Pathian chongkachoi ngaidiang iminjetkha ejei."},{"book":"Ephesia","chapter":"3","verse":"6","text":"Inphuumma kaom khachu chongkahoi khan ajar eya Zaatlop ngaikha Israel ngaile bateii in-esuom, khat-um Pathian in Christa Jisu diangnga chong inkhitna kha inchansuomma taksa inkhatbit insuungkhur in ejei. Col 1:26,27"},{"book":"Ephesia","chapter":"3","verse":"7","text":"Ama ranakli chuontho nuoiya Pathian riangwai jarra inapeii kutchoi dungjuiya hiwa chongkahoi sik-ah kei suok ka-inchang."},{"book":"Ephesia","chapter":"3","verse":"8","text":"Pathian ikadang mirakip karra aheknakhet ka-e innum, minkhidan kaboi inchongkhet Christa jarra zaatlop ngaidiang chongkaril sik-ah riangwai hichu keidiang inape kha eii,"},{"book":"Ephesia","chapter":"3","verse":"9","text":"Halli angrakip akabool Pathian diang akatheng khang rakip-ah alei inphuumma alei kaom, hiwa jarra mirakip diang inphuumma kaom kha angme tikha kaminthiar sik-um eii."},{"book":"Ephesia","chapter":"3","verse":"10","text":"Ama imanuom khachu tuun koisuok diangnga inphut Pathian lungsing lungwar intei angjet kha marwaan ramma chuonkaroon waikaroon ngaidiang minjetnasik hi eii."},{"book":"Ephesia","chapter":"3","verse":"11","text":"Hiwahi eini Pumi Christa Jisu diangnga inphut imintung hektik kaboi ama i-ngaidon dungjuiya itho kha eii."},{"book":"Ephesia","chapter":"3","verse":"12","text":"Ama diangnga inphut khat-um amadiang ngamna jarra eini'n Pathian diang ngamna khat-um nilungdouwa luutmatorna nimu kha eii."},{"book":"Ephesia","chapter":"3","verse":"13","text":"Kei'n nangni sikbit-ah kanapoongpi jarra nangni'n ningmalung minpoong maru; ajarchu nangni lurna sik eii."},{"book":"Ephesia","chapter":"3","verse":"14","text":"Hiwa jarra kei'n Pa Pathian maikuungnga kemurkhup thep-ah chubei katho."},{"book":"Ephesia","chapter":"3","verse":"15","text":"Ama makheiya marwaan khat-um nuoipil chungnga kaom insuungkhur rakip in inraming inroon."},{"book":"Ephesia","chapter":"3","verse":"16","text":"Ama hektik kaboi lurna dungjuiya ama Ratha ah nangni suungnga ningratha ngarnasik kei'n Pathian diang kani."},{"book":"Ephesia","chapter":"3","verse":"17","text":"Halli ngamna le inruoiya Christa in nangni malung suungnga omnasik khat-um inriang lamma arajung kasi khat-um kacheet-ah ningngir nasik-ah kei'n Pathian diang kananipi,"},{"book":"Ephesia","chapter":"3","verse":"18","text":"khachu Pathian mi ngai rakiple inruoiya nangni'n Christa minriangna kha adung akhang, insaang inthuuk jetnasik-ah ranak ningnei nasik,"},{"book":"Ephesia","chapter":"3","verse":"19","text":"khat-um jetna rakip neek-ah kakheel Christa minriangna kha ningjetnasik tichu Pathian sipna kha minkhidan omlekleiya nangni'n ningsipnasik kha eii."},{"book":"Ephesia","chapter":"3","verse":"20","text":"Tuunchu eini nina emakli ni-ngaidon chungtiang ama ranak dungjuiya eini suungnga chuonkatho mator amadiang,"},{"book":"Ephesia","chapter":"3","verse":"21","text":"koisuok ah khat-um Christa Jisu diang khang rakip-ah hektik kaboiya kalur kalian kha erase! Amen."}]}