{"data":[{"book":"আদিপুস্তক","chapter":"33","verse":"1","text":"পরে যাকোব চোখ তুলে চাইলেন, আর দেখ, এষৌ আসছেন ও তাঁর সঙ্গে চারশো লোক। তখন তিনি ছেলেদেরকে বিভাগ করে লেয়াকে, রাহেলকে ও দুই দাসীকে সমর্পণ করলেন;"},{"book":"আদিপুস্তক","chapter":"33","verse":"2","text":"সবার আগে দুই দাসী ও তাদের ছেলেমেয়েদেরকে, তার পিছনে লেয়া ও তাঁর ছেলেমেয়েদেরকে, সবার পিছনে রাহেল ও যোষেফকে রাখলেন।"},{"book":"আদিপুস্তক","chapter":"33","verse":"3","text":"পরে নিজে সবার আগে গিয়ে সাত বার ভূমিতে নত হতে হতে নিজের ভাইয়ের কাছে উপস্থিত হলেন।"},{"book":"আদিপুস্তক","chapter":"33","verse":"4","text":"তখন এষৌ তাঁর সঙ্গে দেখা করতে দৌড়ে এসে তাঁর গলা ধরে আলিঙ্গন ও চুম্বন করলেন এবং উভয়েই কাঁদলেন।"},{"book":"আদিপুস্তক","chapter":"33","verse":"5","text":"পরে এষৌ চোখ তুলে নারীদেরকে ও বালকদেরকে দেখে জিজ্ঞাসা করলেন, “এরা তোমার কে?” তিনি বললেন, “ঈশ্বর অনুগ্রহ করে আপনার দাসকে এই সব সন্তান দিয়েছেন।”"},{"book":"আদিপুস্তক","chapter":"33","verse":"6","text":"তখন দাসীরা ও তাদের ছেলেমেয়েরা কাছে এসে প্রণাম করল;"},{"book":"আদিপুস্তক","chapter":"33","verse":"7","text":"পরে লেয়া ও তাঁর ছেলেমেয়েরা কাছে এসে প্রণাম করলেন; শেষে যোষেফ ও রাহেল কাছে এসে প্রণাম করলেন।"},{"book":"আদিপুস্তক","chapter":"33","verse":"8","text":"পরে এষৌ জিজ্ঞাসা করলেন, “আমি যে সব দলের সঙ্গে মিলিত হলাম, সে সমস্ত কিসের জন্য?” তিনি বললেন, “প্রভুর দৃষ্টিতে অনুগ্রহ পাবার জন্য।”"},{"book":"আদিপুস্তক","chapter":"33","verse":"9","text":"তখন এষৌ বললেন, “আমার যথেষ্ট আছে, ভাই, তোমার যা আছে তা তোমার থাকুক।”"},{"book":"আদিপুস্তক","chapter":"33","verse":"10","text":"যাকোব বললেন, “তা না, অনুরোধ করি, আমি যদি আপনার দৃষ্টিতে অনুগ্রহ পেয়ে থাকি, তবে আমার হাত থেকে উপহার গ্রহণ করুন; কারণ আমি ঈশ্বরের মুখ দর্শনের মতো আপনার মুখ দর্শন করলাম, আপনিও আমার প্রতি প্রসন্ন হলেন।"},{"book":"আদিপুস্তক","chapter":"33","verse":"11","text":"অনুরোধ করি, আপনার কাছে যে উপহার আনা হয়েছে, তা গ্রহণ করুন; কারণ ঈশ্বর আমার প্রতি অনুগ্রহ করেছেন এবং আমার সবই আছে।” এই ভাবে অনুরোধ করলে এষৌ তা গ্রহণ করলেন।"},{"book":"আদিপুস্তক","chapter":"33","verse":"12","text":"পরে এষৌ বললেন, “এস আমরা যাই; আমি তোমার আগে আগে যাব।”"},{"book":"আদিপুস্তক","chapter":"33","verse":"13","text":"তিনি তাঁকে বললেন, “আমার প্রভু জানেন, এই ছেলেরা কোমল এবং দুগ্ধবতী ভেড়ী ও গরু সব আমার সঙ্গে আছে; একদিন খুব জোরে গেলেই সব পালই মারা যাবে।”"},{"book":"আদিপুস্তক","chapter":"33","verse":"14","text":"“নিবেদন করি, হে আমার প্রভু আপনি নিজের দাসের আগে যান; আর আমি যতক্ষণ সেয়ীরে আমার প্রভুর কাছে উপস্থিত না হই, ততক্ষণ আমার সামনে চলা পশুদের চলবার শক্তি অনুসারে এবং এই ছেলে মেয়েদের, চলবার শক্তি অনুসারে ধীরে ধীরে চালাই।”"},{"book":"আদিপুস্তক","chapter":"33","verse":"15","text":"এষৌ বললেন, “তবে আমার সঙ্গী কিছু লোক তোমার কাছে রেখে যাই।” তিনি বললেন, “তাতেই বা প্রয়োজন কি? আমার প্রভুর দৃষ্টিতে আমি অনুগ্রহ পেলেই হল।”"},{"book":"আদিপুস্তক","chapter":"33","verse":"16","text":"আর এষৌ সেই দিন সেয়ীরের পথে ফিরে গেলেন।"},{"book":"আদিপুস্তক","chapter":"33","verse":"17","text":"কিন্তু যাকোব সুক্কোতে গিয়ে নিজের জন্য গৃহ ও পশুদের জন্য কয়েকটি ঘর তৈরী করলেন, এই জন্য সেই জায়গা সুক্কোৎ [কুটীর সকল] নামে আখ্যাত আছে।"},{"book":"আদিপুস্তক","chapter":"33","verse":"18","text":"পরে যাকোব পদ্দন্‌-অরাম থেকে এসে, নিরাপদে কনান দেশের শিখিম নগরে উপস্থিত হয়ে, নগরের বাইরে তাঁবু স্থাপন করলেন।"},{"book":"আদিপুস্তক","chapter":"33","verse":"19","text":"পরে শিখিমের বাবা যে হমোর, তাঁর ছেলেদেরকে রূপার একশো কসীতা [মুদ্রা] দিয়ে তিনি নিজের তাঁবু স্থাপনের ভূমিখণ্ড কিনলেন"},{"book":"আদিপুস্তক","chapter":"33","verse":"20","text":"এবং সেখানে এক যজ্ঞবেদি নির্মাণ করে তার নাম এল-ইলহে33:20 ঈশ্বর, ইস্রায়েলের ঈশ্বর, ইস্রায়েলের ঈশ্বর শক্তিশালী -ইস্রায়েল [ঈশ্বর, ইস্রায়েলের ঈশ্বর] রাখলেন।"}]}