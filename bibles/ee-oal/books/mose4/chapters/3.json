{"data":[{"book":"Mose 4","chapter":"3","verse":"1","text":"Esiawoe nye Aron kple Mose viwo, le ɣeyiɣi si me Yehowa ƒo nu na Mose le Sinai to la dzi la."},{"book":"Mose 4","chapter":"3","verse":"2","text":"Viŋutsu enee nɔ Aron si. Woawoe nye Nadab, Via ŋutsu tsitsitɔ, Abihu, Eleaza kple Itamar."},{"book":"Mose 4","chapter":"3","verse":"3","text":"Wosi ami na wo katã, eye woɖo wo nunɔlawoe. Woɖe wo ɖe aga be woawɔ subɔsubɔdɔwo le Agbadɔ la me."},{"book":"Mose 4","chapter":"3","verse":"4","text":"Ke Nadab kple Abihu ku le Yehowa ŋkume le Sinai gbedzi esi wowɔ dzo makɔmakɔ ŋu dɔ le vɔsasa na Yehowa me. Esi vi aɖeke menɔ wo si o ta la, Eleazar kple Itamar koe susɔ akpe ɖe wo fofo, Aron ŋuti."},{"book":"Mose 4","chapter":"3","verse":"5","text":"Eya ta Yehowa gblɔ na Mose be,"},{"book":"Mose 4","chapter":"3","verse":"6","text":"“Yɔ Levi ƒe viwo katã ƒo ƒu, eye nàtsɔ wo ana nunɔla Aron abe eƒe kpeɖeŋutɔwo ene."},{"book":"Mose 4","chapter":"3","verse":"7","text":"Woawɔ nu siwo Aron aɖo na wo. Woawɔ dɔ kɔkɔewo le Agbadɔ la me ɖe Israelviwo katã nu,"},{"book":"Mose 4","chapter":"3","verse":"8","text":"Woakpɔ Agbadɔ la me nuwo kple Agbadɔ blibo la dzi"},{"book":"Mose 4","chapter":"3","verse":"9","text":"elabena wotsɔ wo katã na Aron abe Israelviwo katã ƒe teƒenɔlawo ene."},{"book":"Mose 4","chapter":"3","verse":"10","text":"Ke Aron ƒe viŋutsuwo koe awɔ nunɔlawo ƒe dɔdeasiwo. Ame bubu ɖe sia ɖe si atɔ asi akɔ be yeawɔ nunɔlawo ƒe dɔ la, woawui.”"},{"book":"Mose 4","chapter":"3","verse":"11","text":"Yehowa gblɔ na Mose be,"},{"book":"Mose 4","chapter":"3","verse":"12","text":"“Metsɔ Levi ƒe viwo le Israelviwo dome ɖe Israel nyɔnu ɖe sia ɖe ƒe viŋutsu gbãtɔ teƒe. Levi ƒe viwo nye tɔnyewo."},{"book":"Mose 4","chapter":"3","verse":"13","text":"Metsɔ wo ɖɔli viŋutsu tsitsitɔwo. Tso gbe si gbe mewu Egiptetɔwo ƒe viŋutsu ŋgɔgbetɔwo la, mexɔ Israel ƒe ŋgɔgbeviwo, amegbetɔwo tɔwo kple lãwo tɔwo siaa na ɖokuinye! Tɔnyewoe wonye; nyee nye Yehowa!”"},{"book":"Mose 4","chapter":"3","verse":"14","text":"Yehowa gblɔ na Mose le Sinai gbegbe la be,"},{"book":"Mose 4","chapter":"3","verse":"15","text":"“Xlẽ Levi ƒe viwo le woƒe ƒomewo kple towo nu. Xlẽ ŋutsu ɖe sia ɖe si xɔ ɣleti ɖeka alo wu nenema.”"},{"book":"Mose 4","chapter":"3","verse":"16","text":"Ale Mose xlẽ wo abe ale si Yehowa ƒe nya ɖo nɛ ene."},{"book":"Mose 4","chapter":"3","verse":"17","text":"Levi ƒe viwo ƒe ŋkɔwoe nye:"},{"book":"Mose 4","chapter":"3","verse":"18","text":"Gerson ƒe viwo ƒe ŋkɔwoe nye esiawo le woƒe ƒomewo nu:"},{"book":"Mose 4","chapter":"3","verse":"19","text":"Kohat ƒe viwo nye esiawo le woƒe ƒomewo nu:"},{"book":"Mose 4","chapter":"3","verse":"20","text":"Eye Merari ƒe viwoe nye esiawo le woƒe ƒomewo nu:"},{"book":"Mose 4","chapter":"3","verse":"21","text":"Gerson hawo nye Libni kple Simei ƒe viwo ƒe ƒome. Woawoe nye Gerson ƒe ƒomeawo."},{"book":"Mose 4","chapter":"3","verse":"22","text":"Wotia ŋutsu siwo xɔ dzinu ɖeka alo wu nenema la xlẽ le wo dome, eye woƒe xexlẽme le ame akpe adre, alafa atɔ̃ (7,500)."},{"book":"Mose 4","chapter":"3","verse":"23","text":"Eye Gerson ƒe ƒome la ƒu asaɖa anyi ɖe nɔƒe la megbe le ɣedzeƒe gome."},{"book":"Mose 4","chapter":"3","verse":"24","text":"Gerson ƒe ƒome la ƒe kplɔlae nye Eliasaf, Lael ƒe viŋutsu."},{"book":"Mose 4","chapter":"3","verse":"25","text":"Gerson ƒe viwo ƒe hlɔ̃ eve siawo ƒe dɔdeasiwoe nye, woakpɔ nɔƒe kple agbadɔ la, la gbɔ, egbãnuwo, mɔnuwo kple eŋu vɔ,"},{"book":"Mose 4","chapter":"3","verse":"26","text":"kpɔ si ƒo xlã nɔƒe la, vɔsamlekpui la kple ka siwo katã wotsɔ bla agbadɔ la ɖekae kple mɔnuvɔ la dzi."},{"book":"Mose 4","chapter":"3","verse":"27","text":"Kohat ƒe ƒomeawoe nye: Amram ƒe viwo, Izhar ƒe viwo, Hebron ƒe viwo kple Uziel ƒe viwo."},{"book":"Mose 4","chapter":"3","verse":"28","text":"Ŋutsu siwo xɔ dzinu ɖeka alo wu nenema la ƒe xexlẽme le ame akpe enyi, alafa ade (8,600)."},{"book":"Mose 4","chapter":"3","verse":"29","text":"Kohat ƒe ƒome la naƒu asaɖa anyi ɖe nɔƒe la ƒe axadzi le dzigbeme lɔƒo."},{"book":"Mose 4","chapter":"3","verse":"30","text":"Kohat ƒe ƒome la ƒe kplɔlae nye Elizafan, Uziel ƒe viŋutsu."},{"book":"Mose 4","chapter":"3","verse":"31","text":"Levi ƒe viwo ƒe hlɔ̃ ene siawo ƒe dɔdeasiwoe nye, woakpɔ nubablaɖaka la, kplɔ̃ la, akaɖiti, vɔsamlekpui la ƒe nu vovovo siwo ŋu dɔ wowɔna le agbadɔ la me, xɔmetsovɔ kple nu siwo katã hiã be woadzra ɖo le nu siawo ŋu la dzi."},{"book":"Mose 4","chapter":"3","verse":"32","text":"Eleazar, nunɔla Aron ƒe viŋutsu anye kplɔlawo katã ƒe tatɔ, eye kɔkɔeƒe la dzi kpɔkpɔ nye eƒe dɔ tɔxɛ."},{"book":"Mose 4","chapter":"3","verse":"33","text":"Merari hawo nye: Mahli ƒe viwo ƒe ƒome kple Musi ƒe viwo ƒe ƒome. Woawoe nye Merari ƒe ƒomeawo."},{"book":"Mose 4","chapter":"3","verse":"34","text":"Wo dome ŋutsu siwo xɔ dzinu ɖeka alo wu nenema la ƒe xexlẽme le ame akpe ade alafa eve (6,200)."},{"book":"Mose 4","chapter":"3","verse":"35","text":"Merari ƒe ƒome la ƒe kplɔlae nye Zuriel, Abihail ƒe viŋutsu;"},{"book":"Mose 4","chapter":"3","verse":"36","text":"Levi ƒe viwo ƒe hlɔ̃ eve siawo ƒe dɔdeasie nye woakpɔ ati siwo wotsɔ tu Agbadɔ la, sɔtiwo kple woƒe zɔwo kple nu sia nu si wohiã na wo ŋu dɔ wɔwɔ la dzi,"},{"book":"Mose 4","chapter":"3","verse":"37","text":"eye woagakpɔ sɔti siwo ƒo xlã xɔxɔnu la, woƒe zɔwo kple tsyotiwo kple kawo dzi."},{"book":"Mose 4","chapter":"3","verse":"38","text":"Wotia teƒe si le agbadɔ la ƒe ɣedzeƒe la da ɖi na Mose kple Aron kple Aron ƒe viŋutsuwo ƒe agbadɔwo."},{"book":"Mose 4","chapter":"3","verse":"39","text":"Ale Levi ƒe viwo katã, siwo Mose kple Aron xlẽ abe ale si Yehowa gblɔ ene, eye woxɔ ɣleti ɖeka alo wu nenema la de ame akpe blaeve-vɔ-eve (22,000)."},{"book":"Mose 4","chapter":"3","verse":"40","text":"Yehowa gblɔ na Mose be, “Azɔ la, xlẽ Israelviwo ƒe viŋutsu tsitsitɔwo, ame siwo xɔ ɣleti ɖeka alo wu nenema la, eye nàŋlɔ wo katã ŋkɔ."},{"book":"Mose 4","chapter":"3","verse":"41","text":"Tsɔ Levi ƒe viwo nam ɖe Israelviwo ƒe ŋgɔgbeviwo katã teƒe, eye nàtsɔ Levi ƒe viwo ƒe lãhawo ƒe ŋgɔgbeviwo nam ɖe Israelviwo ƒe lãhawo ƒe ŋgɔgbeviwo katã teƒe. Nyee nye Yehowa.”"},{"book":"Mose 4","chapter":"3","verse":"42","text":"Ale Mose xlẽ Israelviwo ƒe viŋutsu tsitsitɔwo abe ale si Yehowa ɖo nɛ ene,"},{"book":"Mose 4","chapter":"3","verse":"43","text":"eye wòkpɔ be viŋutsu tsitsitɔwo, ame siwo xɔ ɣleti ɖeka alo wu nenema la de akpe blaeve-vɔ-eve alafa eve blaadre-vɔ-etɔ̃ (22,273)."},{"book":"Mose 4","chapter":"3","verse":"44","text":"Yehowa gagblɔ na Mose be,"},{"book":"Mose 4","chapter":"3","verse":"45","text":"“Tsɔ Levi ƒe viwo ɖɔli Israelviwo ƒe ŋgɔgbeviwo katã, eye nàtsɔ Levi ƒe viwo ƒe lãhawo aɖɔli Israelviwo tɔe. Levi ƒe viwo anye tɔnyewo; nyee nye Yehowa."},{"book":"Mose 4","chapter":"3","verse":"46","text":"Be nàƒle Israelviwo ƒe ŋgɔgbevi alafa eve blaadre-vɔ-etɔ̃ (273), siwo sɔ gbɔ wu Levi ƒe viwo ta la,"},{"book":"Mose 4","chapter":"3","verse":"47","text":"ele be nàxɔ klosaloga gram blaatɔ̃ vɔ atɔ̃ ɖe wo dometɔ ɖe sia ɖe ta, ɖe kɔkɔeƒe la ƒe nudanu nu, si ƒe kpekpeme nye gram ewo."},{"book":"Mose 4","chapter":"3","verse":"48","text":"Tsɔ ga si wona hena Israelvi mamlɛawo ɖeɖe la na Aron kple via ŋutsuwo.”"},{"book":"Mose 4","chapter":"3","verse":"49","text":"Ale Mose xɔ taƒlega ɖe Israelviwo ƒe viŋutsu tsitsitɔ alafa eve, blaadre-vɔ-etɔ̃, ame siwo wotsɔ wosɔ gbɔ wu Levi ƒe viwo ƒe xexlẽme la ta."},{"book":"Mose 4","chapter":"3","verse":"50","text":"Ga si woxɔ le Israelviwo ƒe ŋgɔgbeviwo si la ƒe kpekpeme le klosalo kilogram wuiatɔ̃ kple afã (15.5) le kɔkɔeƒe la ƒe nudanu nu"},{"book":"Mose 4","chapter":"3","verse":"51","text":"Mose tsɔ taƒlega la na Aron kple via ŋutsuwo abe ale si Yehowa ƒe nya de see nɛ ene."}]}