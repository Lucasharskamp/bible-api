{"data":[{"book":"اشعیا","chapter":"37","verse":"1","text":"وقتی حِزِقیای پادشاه این خبر را شنید، لباس خود را پاره کرده، پلاس پوشید و به خانهٔ خداوند رفت تا دعا کند."},{"book":"اشعیا","chapter":"37","verse":"2","text":"سپس به اِلیاقیم، شبنا و کاهنان ریش‌سفید گفت که پلاس بپوشند و نزد اشعیا نبی (پسر آموص) بروند"},{"book":"اشعیا","chapter":"37","verse":"3","text":"و به او بگویند که حِزِقیای پادشاه چنین می‌گوید: «امروز روز مصیبت و سختی و اهانت است. وضعیت ما مثل وضعیت زنی است که منتظر وضع حمل است، اما قدرت زاییدن ندارد."},{"book":"اشعیا","chapter":"37","verse":"4","text":"یهوه خدای تو سخنان اهانت‌آمیز این سردار آشور را که به خدای زنده اهانت کرده است، بشنود و او را مجازات نماید. برای بازماندگان قوم ما دعا کن.»"},{"book":"اشعیا","chapter":"37","verse":"5","text":"وقتی فرستادگان حِزِقیا این پیغام را به اشعیا دادند،"},{"book":"اشعیا","chapter":"37","verse":"6","text":"او در جواب گفت: «خداوند می‌فرماید که به آقای خود بگویید از سخنان کفرآمیز آشوری‌ها نترسد؛"},{"book":"اشعیا","chapter":"37","verse":"7","text":"زیرا من کاری می‌کنم که پادشاه آشور با شنیدن خبری به وطنش بازگردد و در آنجا کشته شود.»"},{"book":"اشعیا","chapter":"37","verse":"8","text":"سردار آشور شنید که پادشاه آشور از لاکیش برای جنگ به لبنه رفته است، پس او نیز به لبنه رفت."},{"book":"اشعیا","chapter":"37","verse":"9","text":"طولی نکشید خبر به پادشاه آشور رسید که ترهاقه، پادشاه حبشه، لشکر خود را برای حمله به او بسیج کرده است. بنابراین پادشاه پیش از رفتن به جنگ، برای حِزِقیای پادشاه نامه‌ای با این مضمون فرستاد:"},{"book":"اشعیا","chapter":"37","verse":"10","text":"«آن خدایی که بر او تکیه می‌کنی تو را فریب ندهد. وقتی می‌گوید که پادشاه آشور اورشلیم را فتح نخواهد کرد، سخنش را باور نکن."},{"book":"اشعیا","chapter":"37","verse":"11","text":"تو خود شنیده‌ای که پادشاهان آشور به هر جا رفته‌اند چه کرده‌اند و چگونه شهرها را از بین برده‌اند. پس خیال نکن که تو می‌توانی از چنگ من فرار کنی."},{"book":"اشعیا","chapter":"37","verse":"12","text":"آیا خدایان اقوامی چون جوزان، حاران، رصف و خدای مردم عدن که در سرزمین تلسار زندگی می‌کنند، ایشان را نجات دادند؟ اجداد ما تمام آنها را از میان برداشتند."},{"book":"اشعیا","chapter":"37","verse":"13","text":"بر سر پادشاه حمات و پادشاه ارفاد و سلاطین سفروایم، هینع، و عوا چه آمد؟»"},{"book":"اشعیا","chapter":"37","verse":"14","text":"حِزِقیا نامه را از قاصدان گرفت و خواند. سپس به خانهٔ خداوند رفت و آن نامه را در حضور خداوند پهن کرد."},{"book":"اشعیا","chapter":"37","verse":"15","text":"بعد چنین دعا کرد:"},{"book":"اشعیا","chapter":"37","verse":"16","text":"«ای خداوند لشکرهای آسمان، ای خدای اسرائیل که بر تخت خود در میان کروبیان نشسته‌ای. تو تنها خدای تمام ممالک جهان هستی. تو آسمان و زمین را آفریده‌ای."},{"book":"اشعیا","chapter":"37","verse":"17","text":"ای خداوند، سخنان سنحاریب را بشنو و ببین این مرد چگونه به تو، ای خدای زنده توهین می‌کند."},{"book":"اشعیا","chapter":"37","verse":"18","text":"خداوندا، راست است که پادشاهان آشور تمام آن اقوام را از بین برده‌اند و سرزمین ایشان را ویران کرده‌اند،"},{"book":"اشعیا","chapter":"37","verse":"19","text":"و خدایان آنها را سوزانده‌اند. اما آنها خدا نبودند. آنها نابود شدند، چون ساختهٔ دست انسان و از چوب و سنگ بودند."},{"book":"اشعیا","chapter":"37","verse":"20","text":"ای یهوه خدای ما، التماس می‌کنیم که ما را از چنگ پادشاه آشور نجات دهی تا تمام قومهای جهان بدانند که تنها تو خدا هستی.»"},{"book":"اشعیا","chapter":"37","verse":"21","text":"اشعیای نبی برای حِزِقیای پادشاه این پیغام را فرستاد: «یهوه، خدای اسرائیل می‌فرماید که دعای تو را در مورد سنحاریب، پادشاه آشور شنیده است."},{"book":"اشعیا","chapter":"37","verse":"22","text":"و جواب او به سنحاریب این است: شهر اورشلیم از تو نمی‌ترسد، بلکه تو را مسخره می‌کند."},{"book":"اشعیا","chapter":"37","verse":"23","text":"تو می‌دانی به چه کسی اهانت کرده و کفر گفته‌ای؟ می‌دانی صدایت را بر چه کسی بلند کرده‌ای و بر چه کسی با تکبر نگریسته‌ای؟ بر خدای قدوس اسرائیل!"},{"book":"اشعیا","chapter":"37","verse":"24","text":"«تو افرادت را نزد من فرستادی تا به من فخر بفروشی و بگویی که با ارابه‌هایت کوههای بلند لبنان و قله‌های آن را فتح کرده‌ای، بلندترین درختان سرو آزاد و بهترین صنوبرهایش را قطع نموده و به دورترین نقاط جنگلش رسیده‌ای."},{"book":"اشعیا","chapter":"37","verse":"25","text":"تو افتخار می‌کنی که چاههای آب زیادی را تصرف کرده و از آنها آب نوشیده‌ای و پای تو به رود نیل مصر رسیده، آن را خشک کرده است."},{"book":"اشعیا","chapter":"37","verse":"26","text":"«آیا نمی‌دانی که این من بودم که به تو اجازهٔ انجام چنین کارهایی را دادم؟ من از قدیم چنین مقدر نموده بودم که تو آن شهرهای حصاردار را تصرف کرده، ویران نمایی."},{"book":"اشعیا","chapter":"37","verse":"27","text":"از این جهت بود که اهالی آن شهرها در برابر تو هیچ قدرتی نداشتند. آنها مانند علف صحرا و گیاه نورسته‌ای بودند که در زیر آفتاب سوزان خشک شده، پیش از رسیدن پژمرده گردیدند."},{"book":"اشعیا","chapter":"37","verse":"28","text":"اما من از همهٔ فکرها و کارهای تو و تنفری که نسبت به من داری آگاهم."},{"book":"اشعیا","chapter":"37","verse":"29","text":"به سبب این غرور و تنفری که نسبت به من داری، بر بینی تو افسار زده و در دهانت لگام خواهم گذاشت و تو را از راهی که آمده‌ای باز خواهم گردانید.»"},{"book":"اشعیا","chapter":"37","verse":"30","text":"سپس اشعیا به حِزِقیا گفت: «علامت این رویدادها این است: امسال و سال دیگر از گیاهان خودرو استفاده خواهید کرد، اما در سال سوم خواهید کاشت و خواهید دروید، تاکستانها غرس خواهید نمود و از میوه‌شان خواهید خورد."},{"book":"اشعیا","chapter":"37","verse":"31","text":"بازماندگان یهودا بار دیگر در سرزمین خود ریشه دوانیده ثمر خواهند آورد"},{"book":"اشعیا","chapter":"37","verse":"32","text":"و در اورشلیم باقی خواهند ماند، زیرا غیرت خداوند لشکرهای آسمان این امر را بجا خواهد آورد."},{"book":"اشعیا","chapter":"37","verse":"33","text":"«خداوند دربارهٔ پادشاه آشور چنین می‌گوید: او به این شهر داخل نخواهد شد، سپر به دست در برابر آن نخواهد ایستاد، پشته‌ای در مقابل حصارش بنا نخواهد کرد و حتی یک تیر هم به داخل اورشلیم نخواهد انداخت."},{"book":"اشعیا","chapter":"37","verse":"34","text":"او از همان راهی که آمده است باز خواهد گشت،"},{"book":"اشعیا","chapter":"37","verse":"35","text":"زیرا من به خاطر خود و به خاطر بنده‌ام داوود از این شهر دفاع خواهم کرد و آن را نجات خواهم داد.»"},{"book":"اشعیا","chapter":"37","verse":"36","text":"در همان شب فرشتهٔ خداوند صد و هشتاد و پنج هزار نفر از سربازان آشوری را کشت، به طوری که صبح روز بعد، تا آنجا که چشم کار می‌کرد، جنازه دیده می‌شد."},{"book":"اشعیا","chapter":"37","verse":"37","text":"پس سنحاریب، پادشاه آشور عقب‌نشینی کرده، به نینوا برگشت."},{"book":"اشعیا","chapter":"37","verse":"38","text":"او در حالی که در معبد خدای خود نِسروک مشغول عبادت بود، پسرانش ادرملک و شرآصر او را با شمشیر کشتند و به سرزمین آرارات فرار کردند و یکی دیگر از پسرانش، به نام آسرحدون به جای او پادشاه آشور شد."}]}