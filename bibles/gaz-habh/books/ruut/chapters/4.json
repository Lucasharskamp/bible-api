{"data":[{"book":"Ruut","chapter":"4","verse":"1","text":"Boʼeez gara karra magaalaatti baʼee achi taaʼe. Innis yommuu namichi dhaaluuf isa caalaa fira dhiʼoo taʼe sun dhufetti, “Yaa michuu ko, as kottuutii na bira taaʼi” jedheen. Kanaafuu inni dhaqee taaʼe."},{"book":"Ruut","chapter":"4","verse":"2","text":"Boʼeezis maanguddoota magaalaa keessaa kudhan waamee, “As taaʼaa” jedheen; isaanis ni tataaʼan."},{"book":"Ruut","chapter":"4","verse":"3","text":"Kana irratti namicha dhaaluuf aantummaa qabu sanaan akkana jedhe; “Naaʼomiin isheen Moʼaabii deebite sun lafa obboleessa keenya Eliimelek gurguruuf jirti."},{"book":"Ruut","chapter":"4","verse":"4","text":"Kanaafuu akka ati fuula warra as tataaʼaniitii fi fuula maanguddoota saba kootii duratti lafa kana bittuuf ani waan kana sitti himuu yaade. Yoo ofii keetiif dhaaluu barbaadde dhaali. Yoo dhaaluu baatte garuu akka ani beekuuf natti himi. Waan kana gochuuf si malee namni mirga qabu tokko iyyuu hin jiruutii; namni sitti aanee aantummaa qabu ana.”"},{"book":"Ruut","chapter":"4","verse":"5","text":"Boʼeezis, “Egaa gaafa Naaʼomiinii fi Ruuti Moʼaabittii irraa lafa bittutti ati maqaa namicha duʼe sanaa qabeenya isaatiin waamsisuudhaaf niitii isaa illee fudhachuu qabda” jedheen."},{"book":"Ruut","chapter":"4","verse":"6","text":"Kana irratti firri dhiʼoo sun, “Yoos ani qabeenya mataa kootti rakkina fiduu dandaʼaatii dhaaluu hin dandaʼu. Ati mataan kee mirga dhaaluu kootii fudhadhuutii dhaali. Ani waan kana gochuu hin dandaʼu” jedheen."},{"book":"Ruut","chapter":"4","verse":"7","text":"Bara durii biyya Israaʼeliitti dhaalaa fi qabeenya walitti dabarsuun gareen tokko kophee isaa of irraa baasee garee kaaniif kennuudhaan mirkaneeffama ture. Israaʼel keessatti bituu fi gurguruun haaluma kanaan mirkaneeffama ture."},{"book":"Ruut","chapter":"4","verse":"8","text":"Kanaafuu namichi dhaaluuf fira dhiʼoo ture sun Boʼeeziin, “Ati mataan kee bitadhu” jedhee kophee of irraa baase."},{"book":"Ruut","chapter":"4","verse":"9","text":"Boʼeezis maanguddootaa fi saba hundaan akkana jedhe; “Akka ani qabeenya Eliimelek, qabeenya Kiliiyooniitii fi qabeenya Mahiloon hunda Naaʼomiin irraa bite isin harʼa dhugaa baatota."},{"book":"Ruut","chapter":"4","verse":"10","text":"Akkasumas akka maqaan isaa maatii isaa keessaa yookaan biyya isaa keessaa hin badneef ani qabeenya isaatiin maqaa isaa waamsisuudhaaf Ruuti Moʼaabittii niitii Mahiloon kana niitii godhadhee fuudhuu kootiif isin harʼa dhugaa baatota!”"},{"book":"Ruut","chapter":"4","verse":"11","text":"Maanguddoonnii fi namoonni karra sana dura turan hundinuu akkana jedhan; “Nu dhugaa baatota. Waaqayyo dubartii mana kee dhufaa jirtu kana akka Raahelii fi Liyaa warra tokkummaadhaan mana Israaʼel ijaaran sanaa haa godhu. Ati Efraataa keessatti nama jabaa, Beetlihem keessatti immoo beekamaa taʼi."},{"book":"Ruut","chapter":"4","verse":"12","text":"Karaa sanyii Waaqayyo dubartii dargaggeettii kana irraa siif kennuutiin maatiin kee akkuma maatii Faares isa Taamaar Yihuudaadhaaf deesse sanaa haa taʼu.”"},{"book":"Ruut","chapter":"4","verse":"13","text":"Kanaafuu Boʼeez Ruutin fudhatee niitii godhate. Ishee wajjinis ciise; Waaqayyos akka isheen ulfooftee ilma deessu ishee gargaare."},{"book":"Ruut","chapter":"4","verse":"14","text":"Dubartoonnis Naaʼomiiniin akkana jedhan; “Waaqayyo inni nama si dhaalu si hin dhabsiisin sun haa eebbifamu. Guutummaa Israaʼel keessattis inni maqaa haa qabaatu!"},{"book":"Ruut","chapter":"4","verse":"15","text":"Innis jireenya kee ni haaromsa; bara dulluma keetiittis si soora. Niitiin ilma keetii isheen si jaallattu kan ilmaan torba siif caaltu sun isa deesseertiitii.”"},{"book":"Ruut","chapter":"4","verse":"16","text":"Naaʼomiinis mucicha fuutee hammatte; guddiftuu isaa illee taate."},{"book":"Ruut","chapter":"4","verse":"17","text":"Dubartoonni ollaas, “Naaʼomiin mucaa argatte” jedhan. Maqaa isaas Oobeedi jedhan. Inni akaakayyuu Daawit, abbaa Isseey."},{"book":"Ruut","chapter":"4","verse":"18","text":"Egaa hiddi dhaloota Faares kanaa dha:"},{"book":"Ruut","chapter":"4","verse":"19","text":"Hezroon immoo abbaa Raam;"},{"book":"Ruut","chapter":"4","verse":"20","text":"Amiinaadaab immoo abbaa Nahishoon;"},{"book":"Ruut","chapter":"4","verse":"21","text":"Salmoon immoo abbaa Boʼeez;"},{"book":"Ruut","chapter":"4","verse":"22","text":"Oobeedi immoo abbaa Isseey;"}]}