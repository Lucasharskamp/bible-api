{"data":[{"book":"1 Timóteushoz","chapter":"6","verse":"1","text":"Akik iga alatt vannak, mint szolgák, urukat teljes tiszteletre méltóknak tartsák, hogy miattuk Isten nevét és a tanítást ne káromolják."},{"book":"1 Timóteushoz","chapter":"6","verse":"2","text":"Akiknek pedig hívő uruk van, azokat ne becsüljék le, hanem annál inkább szolgáljanak nekik, hiszen atyafiak, hívők és szeretettek, akik jó cselekedetekben buzgólkodnak. Ezeket tanítsd és hirdesd!"},{"book":"1 Timóteushoz","chapter":"6","verse":"3","text":"Ha valaki másként tanít, és nem követi a mi Urunk Jézus Krisztus egészséges igéjét és az istenfélelem szerint való tanítást,"},{"book":"1 Timóteushoz","chapter":"6","verse":"4","text":"az felfuvalkodott, aki semmit sem ért, hanem vitatkozások és szóharcok betege, amiből csak irigység, viszálykodás, istenkáromlás, rosszindulatú gyanúsítás származik."},{"book":"1 Timóteushoz","chapter":"6","verse":"5","text":"Megbomlott elméjű és az igazságtól megfosztott emberek hiábavaló torzsalkodása mindez, akik az istenfélelmet nyerészkedésnek tekintik."},{"book":"1 Timóteushoz","chapter":"6","verse":"6","text":"De valóban nagy nyereség az istenfélelem megelégedéssel,"},{"book":"1 Timóteushoz","chapter":"6","verse":"7","text":"mert semmit sem hoztunk a világra, világos, hogy ki sem vihetünk semmit,"},{"book":"1 Timóteushoz","chapter":"6","verse":"8","text":"de ha van élelmünk és ruházatunk, elégedjünk meg vele."},{"book":"1 Timóteushoz","chapter":"6","verse":"9","text":"Akik pedig meg akarnak gazdagodni, kísértésbe, csapdába és sok esztelen és káros kívánságba esnek, amelyek az embert veszedelembe és romlásba döntik."},{"book":"1 Timóteushoz","chapter":"6","verse":"10","text":"Mert minden rossznak gyökere a pénz szerelme, amely után sóvárogva egyesek eltévelyednek a hittől, és sok fájdalmat okoznak önmaguknak."},{"book":"1 Timóteushoz","chapter":"6","verse":"11","text":"Te pedig, Isten embere, ezeket kerüld. Ellenben kövesd az igazságot, az istenfélelmet, a hitet, a szeretetet, a békességes tűrést, a szelídséget."},{"book":"1 Timóteushoz","chapter":"6","verse":"12","text":"Harcold meg a hitnek szép harcát, nyerd el az örök életet, amelyre elhívattál, és amelyről vallást tettél szép hitvallással sok tanú előtt."},{"book":"1 Timóteushoz","chapter":"6","verse":"13","text":"Meghagyom neked Isten színe előtt, aki életet ad mindennek, és Krisztus Jézus előtt, aki bizonyságot tett Poncius Pilátus előtt azzal a szép hitvallással,"},{"book":"1 Timóteushoz","chapter":"6","verse":"14","text":"hogy tartsd meg a parancsolatot mocsoktalanul, feddhetetlenül a mi Urunk Jézus Krisztus megjelenéséig,"},{"book":"1 Timóteushoz","chapter":"6","verse":"15","text":"amelyet a maga idejében megmutat a boldog és egyedül hatalmas, a királyok királya és az uraknak Ura."},{"book":"1 Timóteushoz","chapter":"6","verse":"16","text":"Egyedül övé a halhatatlanság, aki hozzáférhetetlen világosságban lakik, akit az emberek közül senki sem látott, nem is láthat, akinek tisztesség és örökkévaló hatalom! Ámen."},{"book":"1 Timóteushoz","chapter":"6","verse":"17","text":"Azoknak pedig, akik gazdagok e világon, mondd meg, hogy ne fuvalkodjanak fel, és ne reménykedjenek a bizonytalan gazdagságban, hanem az élő Istenben, aki bőségesen megad nekünk mindent megélhetésünkre."},{"book":"1 Timóteushoz","chapter":"6","verse":"18","text":"Tegyenek jót, legyenek gazdagok a jó cselekedetekben, szívesen adakozzanak, és osszák meg javaikat másokkal,"},{"book":"1 Timóteushoz","chapter":"6","verse":"19","text":"és így a jövőt megalapozó kincset gyűjtsenek, hogy elnyerjék az örök életet."},{"book":"1 Timóteushoz","chapter":"6","verse":"20","text":"Timóteus, őrizd meg, ami rád van bízva. Fordulj el a szentségtelen, üres beszédektől és a hamis tanítás ellenvetéseitől,"},{"book":"1 Timóteushoz","chapter":"6","verse":"21","text":"amelyet egyesek hirdetnek, és a hittől eltévelyedtek."}]}