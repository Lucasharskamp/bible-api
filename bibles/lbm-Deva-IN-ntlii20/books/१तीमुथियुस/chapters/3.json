{"data":[{"book":"१ तीमुथियुस","chapter":"3","verse":"1","text":"यदि कोयी अपनो मन म तय कर लियो हय कि जो मुखिया बननो चाहवय हय, ऊ अच्छो पद कि इच्छा करय हय।"},{"book":"१ तीमुथियुस","chapter":"3","verse":"2","text":"३:२ तीतुस १:६-९यो जरूरी हय कि मण्डली को मुखिया निर्दोष, अऊर एकच पत्नी को पति, सभ्य, आत्मसंयमी, आदरनिय, अतिथि-सत्कार करन वालो, अऊर सिखावन म निपुन हो।"},{"book":"१ तीमुथियुस","chapter":"3","verse":"3","text":"पिवन वालो यां मार पीट करन वालो मत बनो; बल्की नरम स्वभाव हो, अऊर नहीं झगड़ालू, अऊर नहीं धन को लालची हो।"},{"book":"१ तीमुथियुस","chapter":"3","verse":"4","text":"ऊ अपनो घर को अच्छो इन्तजाम करय हय, अऊर अपनो बाल-बच्चा ख असो अनुशासन म रखे की ओको आज्ञा पालन करतो हुयो ओको आदर करन वालो हो।"},{"book":"१ तीमुथियुस","chapter":"3","verse":"5","text":"जब यदि कोयी अपनो घरच को इन्तजाम करनो नहीं जानय हय, त परमेश्वर की मण्डली की रखवाली कसो करेंन?"},{"book":"१ तीमुथियुस","chapter":"3","verse":"6","text":"फिर यो कि विश्वास म परिपक्क हो, असो नहीं हो कि घमण्ड कर क् शैतान को जसो सजा पाये।"},{"book":"१ तीमुथियुस","chapter":"3","verse":"7","text":"अऊर मण्डली को बाहेर वालो म भी ओको अच्छो नाम हो, असो नहीं होय कि अपमानित होय क शैतान को फन्दा म फस जाय।"},{"book":"१ तीमुथियुस","chapter":"3","verse":"8","text":"वसोच मण्डली को सेवकों ख भी समझदार होनो चाहिये, कपटी, पियक्कड़ अऊर नहीं पैसा को लोभी हो;"},{"book":"१ तीमुथियुस","chapter":"3","verse":"9","text":"पर विश्वास को सच ख शुद्ध विवेक सी गहरायी सी पकड़्यो रखे।"},{"book":"१ तीमुथियुस","chapter":"3","verse":"10","text":"अऊर यो उन्की भी पहिले परख होय जाये, तब यदि निर्दोष निकले त मण्डली को सेवक को काम करे।"},{"book":"१ तीमुथियुस","chapter":"3","verse":"11","text":"योच तरह सी उन्की पत्नियों आदर पावन को लायक बाईयां हो यां निन्दा करन वाली नहीं हो, पर सभ्य अऊर पूरी बातों म विश्वास लायक हो।"},{"book":"१ तीमुथियुस","chapter":"3","verse":"12","text":"मण्डली को सेवक ख एकच पत्नी को पति रहे अऊर बाल-बच्चा अऊर अपनो घरो को अच्छो इन्तजाम करनो जानत होना।"},{"book":"१ तीमुथियुस","chapter":"3","verse":"13","text":"जो मण्डली को सेवक अच्छो काम करय हंय, हि अपनो लायी अच्छो पद अऊर मसीह यीशु म विश्वास को बारे म महान निश्चिता ख प्राप्त करय हय, अऊर बड़ी हिम्मत सी बोलय हंय।"},{"book":"१ तीमुथियुस","chapter":"3","verse":"14","text":"मय तोरो जवर जल्दी आवन की आशा रखन पर भी या चिट्ठी तोख लिखू हय,"},{"book":"१ तीमुथियुस","chapter":"3","verse":"15","text":"कि यदि मोख देर होय जावय हय, त या चिट्ठी सी जानो कि तुम लोग परमेश्वर को घराना म जो जीन्दो परमेश्वर की मण्डली हय अऊर जो सच को खम्बा अऊर नीव हय, लोगों न आपस म कसो चाल चलन करनो चाहिये।"},{"book":"१ तीमुथियुस","chapter":"3","verse":"16","text":"येको म सक नहाय कि भक्ति को भेद गम्भीर हय,"}]}