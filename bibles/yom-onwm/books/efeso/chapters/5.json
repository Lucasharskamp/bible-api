{"data":[{"book":"Efeso","chapter":"5","verse":"1","text":"Sumbu luidi bana bobo Nzambi keta zola, bika lusokudila Tata."},{"book":"Efeso","chapter":"5","verse":"2","text":"Ayi ludiatila mu luzolo banga bu tuzodila Klisto bu kakiyekula niandi veka kuidi Nzambi mu diambu dieto banga malasi ma tsudi yi kitoko ayi banga dikaba."},{"book":"Efeso","chapter":"5","verse":"3","text":"Kitsuza ayi zitsumukunu zinkaka zi phila mu phila ayi zitsatu mu baka bima bi phila mu phila, zibika monika mu beno boso buididi bufuana kuidi banlongo."},{"book":"Efeso","chapter":"5","verse":"4","text":"Ka diambu ko mambu matsoni, mambu ma buvungisi ayi malueya mabika monika mu beno bila masi fuana kuidi beno ko. Vayi bika, mu mambu meno, luzaba vutudilanga Nzambi matondo."},{"book":"Efeso","chapter":"5","verse":"5","text":"Bila luzebi kueno ti nkua kitsuza, nsumuki voti mutu wunzolanga baka bima bi phila mu phila (niandi dedikini ayi mutu wunsambilangabitumba) kalendi baka kiuka ko mu kipfumu ki Klisto ayi ki Nzambi."},{"book":"Efeso","chapter":"5","verse":"6","text":"Mutu kabika kuluvuna mu mambu ma phamba. Bila mu diambu di mambu ma phila yoyo, nganzi yi Nzambi yeta buila batu bobo bazolanga ko kuntumukina."},{"book":"Efeso","chapter":"5","verse":"7","text":"Diawu kadi fubakana ayi batu ba phila yoyo."},{"book":"Efeso","chapter":"5","verse":"8","text":"Bila bubedi, beno lubedi tombi vayi buabu lueka kiezila mu Pfumu. Bika ludiatila banga bana bakiezila !"},{"book":"Efeso","chapter":"5","verse":"9","text":"Bila kiezila kimbutanga mamboti, busonga ayi kiedika."},{"book":"Efeso","chapter":"5","verse":"10","text":"Luzaba sobulanga mambu moso meti monisanga Pfumu khini."},{"book":"Efeso","chapter":"5","verse":"11","text":"Lubika fubakana mu mavanga ma tombi ; momo mabutanga ko makundivayi bika lutumbudila mawu."},{"book":"Efeso","chapter":"5","verse":"12","text":"Bila mambu momo beta vanga mu kitsueki, tsoni madi mu yolukila mawu."},{"book":"Efeso","chapter":"5","verse":"13","text":"Vayi kiezila bu kiela totula mambu moso va nganda buna bosi mela monika."},{"book":"Efeso","chapter":"5","verse":"14","text":"Kiezila kiawu kintotulanga bima bioso va nganda. Diawu beta tubila ti :"},{"book":"Efeso","chapter":"5","verse":"15","text":"Diawu, lukeba mu diambu di phila yoyo lufueti diatila mu bufuana. Lubika ba banga bivungisi, vayi bika luba batu badiela."},{"book":"Efeso","chapter":"5","verse":"16","text":"Muaki lusadila thangu, bila bilumbu bi tueka bieka bimbimbi."},{"book":"Efeso","chapter":"5","verse":"17","text":"Diawu lubika ba banga bivungisi vayi lusudika bumboti boso buididiluzolo lu Pfumu."},{"book":"Efeso","chapter":"5","verse":"18","text":"Lubika kolongo malavu, bila mu mawu mueti totukila divunzi vayi bika luba bawala mu Pheve."},{"book":"Efeso","chapter":"5","verse":"19","text":"Bika lukikindisanga mu minkunga mikubuku, mu minkunga mi sanisinaayi mu minkunga mi kipheve. Luyimbila ayi lusanisina Pfumu mu mintimamieno mimvimba."},{"book":"Efeso","chapter":"5","verse":"20","text":"Mu zithangu zioso, luvutudilanga Nzambi Tata matondo mu mambu mamo mu dizina di Pfumuꞌeto Yesu Klisto."},{"book":"Efeso","chapter":"5","verse":"21","text":"Bika kadika mutu kakinzika ndiandi mu diambu di lukinzu luidi yeno mu Klisto."},{"book":"Efeso","chapter":"5","verse":"22","text":"Beno baketo, lukinzika babakala beno banga bu lueta kinzikila Pfumu."},{"book":"Efeso","chapter":"5","verse":"23","text":"Bila bakala niandi Pfumu yi nketo banga Klisto bu kadidi Pfumu yi Dibundu, nituꞌandi. Niandi Mvulusi wu dibundu beni."},{"book":"Efeso","chapter":"5","verse":"24","text":"Sumbu Dibundu didi ku tsi minsua mi Klisto, buawu bobo baketobafueti bedla ku tsi minsua mi babakala bawu mu mambu moso."},{"book":"Efeso","chapter":"5","verse":"25","text":"Beno babakala, luzola baketo beno banga Klisto bu kazodila Dibundu, bila wukiyekula mu diambu di Dibundu beni,"},{"book":"Efeso","chapter":"5","verse":"26","text":"muingi kadikitula di nlongo mu mambu mandi ayi di vedila bu kamanisa ku disukula mu nlangu,"},{"book":"Efeso","chapter":"5","verse":"27","text":"muingi kadimonisa kuidi niandi veka, Dibundu di kitoko, dikambulu ditona di mvindu, dikambulu minkanza, voti dikambulu diambu di phila yoyi vayi didi dinlongo ayi dikambulu tsembolo."},{"book":"Efeso","chapter":"5","verse":"28","text":"Bobuawu babakala bafueti zola baketo bawu banga bu beta zodila zinitu ziawu. Bila bakala diodi dieta zola nketo andi buna weta kukizola niandi veka."},{"book":"Efeso","chapter":"5","verse":"29","text":"Bila kuisi ko mutu weta lenda nitu andi. Vayi wukuyidikilanga, wukuyikebanga banga Klisto bu keta kebila Dibundu,"},{"book":"Efeso","chapter":"5","verse":"30","text":"bila beto tuidi binama bi nitu andi."},{"book":"Efeso","chapter":"5","verse":"31","text":"Diawu bakala kela bikila dise diandi ayi ngudi andi mu diambu di bundana ayi nketo andi, ayi, bawu buadi bela kituka nitu yimosi."},{"book":"Efeso","chapter":"5","verse":"32","text":"Disuama diodi didi dinneni ; vayi ndinyolukila mu diambu di Klisto ayi dibundu."},{"book":"Efeso","chapter":"5","verse":"33","text":"Vayi mu diambu dieno, bika kadika bakala kazola nketo andi bangabu keta kukizodila niandi veka ayi kadika nketo kakinzika bakala diandi."}]}