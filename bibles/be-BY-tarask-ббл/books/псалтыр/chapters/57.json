{"data":[{"book":"ПСАЛТЫР","chapter":"57","verse":"1","text":"Кіроўцу хору. Не загубі. Залатая псальма Давідава."},{"book":"ПСАЛТЫР","chapter":"57","verse":"2","text":"Няўжо-такі праўду вы кажаце, судзьдзі, няўжо справядліва судзіце, сыны чалавечыя?"},{"book":"ПСАЛТЫР","chapter":"57","verse":"3","text":"Пакідаеце крыўды на сэрцы, кладзяце на вагі злачынствы рук вашых на зямлі."},{"book":"ПСАЛТЫР","chapter":"57","verse":"4","text":"З нараджэньня свайго адступіліся вы, бязбожныя; ад улоньня маці сваёй заблудзіліся, кажучы ману."},{"book":"ПСАЛТЫР","chapter":"57","verse":"5","text":"Яд у іх - нібыта яд зьмяіны, як атрута гадзюкі глухое, што вушы свае затуляе"},{"book":"ПСАЛТЫР","chapter":"57","verse":"6","text":"і ня чуе голасу заклінача, самага спраўнага ў заклёнах."},{"book":"ПСАЛТЫР","chapter":"57","verse":"7","text":"Божа! скрышы ім зубы ў іхніх вуснах; разьбі, Госпадзе, сківіцы львам!"},{"book":"ПСАЛТЫР","chapter":"57","verse":"8","text":"Няхай зьнікнуць, як вада цякучая; калі напнуць стрэлы, хай яны паламаюцца."},{"book":"ПСАЛТЫР","chapter":"57","verse":"9","text":"Няхай счэзнуць, як сьлімак, які ў сьлізі сваёй распускаецца; няхай сонца ня бачаць, як скідзень у жанчыны."},{"book":"ПСАЛТЫР","chapter":"57","verse":"10","text":"Пакуль гаршкі вашы пачуюць распалены цёрн, - няхай вецер яго разьнясе, ці сьвежае, а ці спаленае!"},{"book":"ПСАЛТЫР","chapter":"57","verse":"11","text":"А праведны ўсьцешыцца; помсту пабачыўшы, у крыві бязбожнага ступакі ён абмые!"},{"book":"ПСАЛТЫР","chapter":"57","verse":"12","text":"І скажа чалавек: «Сапраўды ёсьць плод справядліваму! Сапраўды ёсьць Бог - судзьдзя на зямлі!»"}]}