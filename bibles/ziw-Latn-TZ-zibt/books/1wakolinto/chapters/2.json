{"data":[{"book":"1Wakolinto","chapter":"2","verse":"1","text":"Walukolo weyangu, umo nezaga kwenyu sizile kuwagambila ulosi wa Chohile wefisize kwa milongele ya pwilili, hegu kwa ubala wa chimtu."},{"book":"1Wakolinto","chapter":"2","verse":"2","text":"Umo nendaga kwenyu samanyaga chochose mna kummanya Yesu Kulisito, heye, Kulisito yudya atungikwe mo msalaba."},{"book":"1Wakolinto","chapter":"2","verse":"3","text":"Umo nendaga kwenyu mwili wangu nauhwa, naho nazingiza vidala kwa luchenyenta."},{"book":"1Wakolinto","chapter":"2","verse":"4","text":"Ulosi wangu na kulonga kwangu sivilavize kwa milosi ya ubala ikutamila, mna kwa ulagiso wa nguvu ikulaila kwa Muye wa Chohile,"},{"book":"1Wakolinto","chapter":"2","verse":"5","text":"chani kuzumila kwenyu kusekwegamila ubala wa mntu mna kwegamile nguvu ya Chohile."},{"book":"1Wakolinto","chapter":"2","verse":"6","text":"Mna suwe chasimwila ubala kwa wadya watogile mwe uzumizi, mna siyo ubala we isi ino, hegu ya vilongozi we isi ino mwe wadya wa kwaga."},{"book":"1Wakolinto","chapter":"2","verse":"7","text":"Mna chalonga umanyi wefisize wa Chohile, ubala wefisize Chohile aikaga mo moyo wakwe kudamanya kukongela isi hainati kumbwa, kwachausa cha ukulu wetu."},{"book":"1Wakolinto","chapter":"2","verse":"8","text":"Hahali chilongozi hata yumwenga mwe isi ino aimanyize. Kwaviya hegu waimanyize, hawamtungike Zumbe ywa ukulu mo msalaba."},{"book":"1Wakolinto","chapter":"2","verse":"9","text":"Mna ni saviya viwandikwe,"},{"book":"1Wakolinto","chapter":"2","verse":"10","text":"Mna Chohile kachigubwila izimbuli izo kwa Muye wakwe. Kwaviya Muye Ukukile azuza chila chintu hata mbuli zimndani vidala mwa Chohile."},{"book":"1Wakolinto","chapter":"2","verse":"11","text":"Kwaviya ni yuhi akudaha kumanya mbuli za mndani za mntu uneva siyo Muye wakwe umntu uyo? Mweivyo, hahana amanyize mbuli za Chohile mna Muye wa Chohile."},{"book":"1Wakolinto","chapter":"2","verse":"12","text":"Hachihokele muye wa wantu we isi ino mna chihokela Muye ulaile kwa Chohile, chani chimanye mbuli chinkigwe bule du ni Chohile."},{"book":"1Wakolinto","chapter":"2","verse":"13","text":"Elo suwe hachikulonga ulosi chihinyigwe kwa umanyi wa chimntu, mna kwa milosi chihinyigwe ni Muye, chahinya chindedi cha chimuye mbuli za chimuye."},{"book":"1Wakolinto","chapter":"2","verse":"14","text":"Mntu suyo ywa chimuye hakuzumila mbuli za Muye wa Chohile. Mbuli izo kwa mntu ywa mazwela ni uhezi, naho hakudaha kuzimanya kwaviya zamanyika kwa wambizi wa Muye."},{"book":"1Wakolinto","chapter":"2","verse":"15","text":"Mna mntu mta Muye wa Chohile amanya yoseni, naho yeye hakumanywa ni mntu."},{"book":"1Wakolinto","chapter":"2","verse":"16","text":"Saviya viwandikwe, “Niyuhi akumanya fanyanyi za Zumbe? Niyuhi akudaha kumtenda amanye?” Mna suwe china fanyanyi za Kulisito."}]}