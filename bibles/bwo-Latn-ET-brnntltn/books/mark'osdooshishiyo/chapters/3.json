{"data":[{"book":"Mark'os Dooshishiyo","chapter":"3","verse":"1","text":"Ayhdiwots Ik' k'oni moots Iyesus b́ kindi, manokno kish dúr ash iko fa'e b́ tesh."},{"book":"Mark'os Dooshishiyo","chapter":"3","verse":"2","text":"Iyesusi s'aamiyo geyiru ashuwots, «Sanbati aawon ashaan b́kashiyo aab s'iilone!» ett kotdek'tni botesh."},{"book":"Mark'os Dooshishiyo","chapter":"3","verse":"3","text":"Iyesuswere kish dur ashmansh, «Waa taalotse need'owe» bí eti."},{"book":"Mark'os Dooshishiyo","chapter":"3","verse":"4","text":"Maniyere il, «Sanbati aawon fin k'ayere eteetso sheeng finemo gond fine? Kash wooriyemó kash úd'e?» ett boon bíaati. Boomó s'ik et bowtsi."},{"book":"Mark'os Dooshishiyo","chapter":"3","verse":"5","text":"Iyesuswere bonibo b́ duungtsotse shiyanat bín gúrdek't fa'úwotsi sheet't ashmansh, «Nkisho jargwe» bí eti. Bíwere b́ jargtsok'on b́ kisho kash b́wtsi."},{"book":"Mark'os Dooshishiyo","chapter":"3","verse":"6","text":"Manoor ferisawino eteyirwots kesht ak'alde'er Iyesusi bot'afitwok'o Herodsnton boshiyeyi."},{"book":"Mark'os Dooshishiyo","chapter":"3","verse":"7","text":"Iyesus b́ danirwotsnton Galil aats k'aromaants bí'ami. Gelilnat Yhuditse ay asho b́shuutso shoydek't b́twi."},{"book":"Mark'os Dooshishiyo","chapter":"3","verse":"8","text":"B́ k'aliru keew jamo boshishtsok'on ay ashuwots b́ shuutso botwi, manotswere Galiln, Yhudn Iyerusalemn, Edomiyasn, Yordanosiye bak'ets datsatse, mank'o T'irosnat Sidon kitotse waatswotswere fa'ano botesh."},{"book":"Mark'os Dooshishiyo","chapter":"3","verse":"9","text":"3:9-10 Mar. 4:1; Luk'. 5:1-3  Asho bí aytsatse tuutson ashuwots datso bí ats t'ebir bín bokic'irawok'o jelbo bo k'anyitwok'o b́daniyrwotssh b́ keewi."},{"book":"Mark'os Dooshishiyo","chapter":"3","verse":"10","text":"Ay ashuwotsi shodotse kashit b́ teshtsotse shodon kic'iru jamwots bokishon bín detso geeyat, bísh datso bot'ebifera botesh."},{"book":"Mark'os Dooshishiyo","chapter":"3","verse":"11","text":"Kim shayirwots bín bobek'or b́ shinats gup' gup'at, «Nee Ik'o naay neene!» etfetstni bokuhefo."},{"book":"Mark'os Dooshishiyo","chapter":"3","verse":"12","text":"Bímó koni b́wottsok'o kish bokeewrawok'o kup'i dek' boon b́fay."},{"book":"Mark'os Dooshishiyo","chapter":"3","verse":"13","text":"Iyesus guri abaats b́keshtsok'on b́geyirwotsi b́maants b́ s'eegi, boowere b́maants bo t'iini."},{"book":"Mark'os Dooshishiyo","chapter":"3","verse":"14","text":"Bínton bobeyish, bo nabishowere, boon woshosho tatse gitwotsi galb́dek't «Woshetswotsi» ett bo shúútso b́kshi."},{"book":"Mark'os Dooshishiyo","chapter":"3","verse":"15","text":"Fo'erawwotsi bo kishitwok'owero alo boosh b́ imi."},{"book":"Mark'os Dooshishiyo","chapter":"3","verse":"16","text":"Galb́dek'ts tatse gitwotswere hanotsi, «P'et'rosi» ett b́ s'eegtso Sim'oni."},{"book":"Mark'os Dooshishiyo","chapter":"3","verse":"17","text":"«Bo'anergesi» wee guumi na'uwotsi ett bo shúúts b́kishtswots Zebdiyos nanaúwots Yak'obnat Yohansna,"},{"book":"Mark'os Dooshishiyo","chapter":"3","verse":"18","text":"Indriyasi, Flip'osi, Bertelmiyosi, Matiyosi, Tomasi, Ilfyos naay Yak'obi, Tadiwosi, wed'eyirwoni3:18 Wed'eyiruwo: Wed'etsi eta, plotik ikotsi ashe etirwotsu fa'ano.  Sim'onnat,"},{"book":"Mark'os Dooshishiyo","chapter":"3","verse":"19","text":"Iyesusi beshidek' imtso Kiriyot kittsi asho Yihudi."},{"book":"Mark'os Dooshishiyo","chapter":"3","verse":"20","text":"Maniyere il Iyesus moots b́kindi. Iyesusnat b́ danifwotsn mish moonor bomawfetsosh aani ankat ashuwots kakwe bowtsi."},{"book":"Mark'os Dooshishiyo","chapter":"3","verse":"21","text":"«Iyesus geewtsere» eteere boshishtsotse b́ jagwots bín detsosh b́maand boweyi."},{"book":"Mark'os Dooshishiyo","chapter":"3","verse":"22","text":"Iyerusalemn oot' waats Muse nemo danifwots, «Bí'atsnee B'elzebuliye fa'oni, Fo'erawotsi b́kishiriye Fo'erawi naash wottso Beelzebulne!» ett bo keewi."},{"book":"Mark'os Dooshishiyo","chapter":"3","verse":"23","text":"Iyesuswere boon b́maand s'eegdek't́ jewrdek't hank'o boosh bí et, «Shed'ano aawk'o k'alderniya Shed'ano kisho b́ faliti?"},{"book":"Mark'os Dooshishiyo","chapter":"3","verse":"24","text":"Ik mengsto kayewtsarr bí atsatseyo b́ gawetka wotiyal mengst man kup'ar need'o falratse."},{"book":"Mark'os Dooshishiyo","chapter":"3","verse":"25","text":"Mank'o Ik meyitsi asho bí atsatsewo b́k'aleyal kup'ar need'o falratse."},{"book":"Mark'os Dooshishiyo","chapter":"3","verse":"26","text":"Mansha Shed'ano bí atsatsewo b́ k'aletka wotiyal t'afa b́t'afiti bako beyo falratse."},{"book":"Mark'os Dooshishiyo","chapter":"3","verse":"27","text":"«Mank'o ash kúp' iko moots kindr b́detstso biik'oosh shin kúp'man b́ tifawo falitwo aaliye."},{"book":"Mark'os Dooshishiyo","chapter":"3","verse":"28","text":"«Ariko it́sh etirwe ashuwots bofiniru morronat bokeewiru c'ash jamosh boosh orowe eteetwe."},{"book":"Mark'os Dooshishiyo","chapter":"3","verse":"29","text":"3:29 Luk'. 12:10  Ernmó S'ayn shayir c'ashetu jamo dúre dúrosh bo morro bo aatsa b́ wotiti bako b́ jamon boosh orowe eteeratse.»"},{"book":"Mark'os Dooshishiyo","chapter":"3","verse":"30","text":"Iyesus han b́ keewwere, «Kim shayire bíyatse fa'oni,» bo ettsosha b́tesh."},{"book":"Mark'os Dooshishiyo","chapter":"3","verse":"31","text":"Iyesus indnat bí eshwotsn bíyok boweyi. Uratsno need'dek't bíyok asho woshat bo s'eegi."},{"book":"Mark'os Dooshishiyo","chapter":"3","verse":"32","text":"Bín gúúrdek't́ beyiru ashuwots, «Hamb! nindnat n eshwots úratse need' dek't neene bogeyiri» ett bokeewi."},{"book":"Mark'os Dooshishiyo","chapter":"3","verse":"33","text":"Bí were «Tind kone? Tí eshwots konotsne?» ett bí aani."},{"book":"Mark'os Dooshishiyo","chapter":"3","verse":"34","text":"Bín gúrdek't́ beyiru ash aywots maantsan s'iilfetst, «Eshe! tindnat ti eshwots hanotsiye!"},{"book":"Mark'os Dooshishiyo","chapter":"3","verse":"35","text":"Ik' etts jamo k'alitwo ti'eshu, tmishu, tindu bíne.» bí et."}]}