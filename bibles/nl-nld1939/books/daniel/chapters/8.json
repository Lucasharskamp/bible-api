{"data":[{"book":"Daniel","chapter":"8","verse":"1","text":"In het derde jaar der regering van koning Belsjassar had ik, Daniël, een visioen na het andere, dat ik vroeger aanschouwd had."},{"book":"Daniel","chapter":"8","verse":"2","text":"Ik zag in dit visioen, dat ik mij tijdens het gezicht in de vesting Sjoesjan bevond in de provincie van Elam, en dat ik aan de rivier de Oelai stond, toen ik het visioen aanschouwde."},{"book":"Daniel","chapter":"8","verse":"3","text":"Ik sloeg mijn ogen op en zag toe: Zie, voor de rivier stond een ram met twee horens; de horens waren beiden groot, maar de een was hoger dan de andere, en de grootste schoot het laatst omhoog."},{"book":"Daniel","chapter":"8","verse":"4","text":"Ik zag den ram naar het westen stoten, en naar het noorden en zuiden; geen enkel beest hield het tegen hem vol, of kon zich aan zijn greep ontworstelen. Hij deed wat hij wilde, en groeide in macht."},{"book":"Daniel","chapter":"8","verse":"5","text":"Ik bleef toezien: Zie, uit het westen kwam een geitebok over de hele oppervlakte der aarde gelopen, zonder de grond aan te raken. De bok had een heel bijzondere horen tussen zijn ogen."},{"book":"Daniel","chapter":"8","verse":"6","text":"Hij ging op den ram met de twee horens af, dien ik voor de rivier had zien staan, en stormde op hem los met onstuimige kracht."},{"book":"Daniel","chapter":"8","verse":"7","text":"Ik zag, hoe hij den ram bereikte, woedend hem aanviel, den ram maar bleef stoten en hem zijn beide horens brak, zodat de ram geen kracht meer bezat, om hem weerstand te bieden. Toen smeet hij hem tegen de grond en trapte er op; en er was niemand, die den ram uit zijn greep kon verlossen."},{"book":"Daniel","chapter":"8","verse":"8","text":"Nu werd die geitebok hoe langer hoe sterker; maar op het toppunt van zijn macht brak de grote horen af. Vier andere kwamen in zijn plaats, naar de vier hemelwinden gericht."},{"book":"Daniel","chapter":"8","verse":"9","text":"En uit een van die vier kwam een hoorn te voorschijn, die klein begon, maar geweldig groeide naar het zuiden en oosten en het Heerlijke Land."},{"book":"Daniel","chapter":"8","verse":"10","text":"Hij verhief zich tegen het hemels heir, smeet een deel van het heir met een deel van de sterren tegen de grond, en trapte er op."},{"book":"Daniel","chapter":"8","verse":"11","text":"Hij verhief zich zelfs tegen den Vorst van het heir, beroofde Hem van zijn dagelijks offer, en vernederde zijn heilige woning."},{"book":"Daniel","chapter":"8","verse":"12","text":"En het heir werd aan de goddeloosheid prijsgegeven, tegelijk met het offer, en de waarheid tegen de grond geworpen; hij deed wat hij wilde."},{"book":"Daniel","chapter":"8","verse":"13","text":"Toen hoorde ik een heilige spreken, en die heilige vroeg aan een andere: Hoelang blijft dit visioen nog van kracht? Hoelang wordt het dagelijks offer gestaakt, blijft de gruwel der verwoesting duren, wordt heiligdom en heir vertreden?"},{"book":"Daniel","chapter":"8","verse":"14","text":"En hij gaf hem ten antwoord: Tweeduizend driehonderd avonden en morgens; dan zal het heiligdom worden gereinigd."},{"book":"Daniel","chapter":"8","verse":"15","text":"Toen ik, Daniël, het visioen had aanschouwd, en het zocht te begrijpen, zie: daar stond iemand in mijn nabijheid, die de gedaante had van een man."},{"book":"Daniel","chapter":"8","verse":"16","text":"En ik hoorde een mensenstem uit de Oelai roepen: Gabriël, geef hem verklaring van het visioen."},{"book":"Daniel","chapter":"8","verse":"17","text":"Hij kwam naar de plaats waar ik stond; maar toen hij naderde, werd ik bang, en viel op mijn aangezicht neer. Hij zeide tot mij: Let goed op, mensenkind; want het visioen doelt op de tijd van het einde."},{"book":"Daniel","chapter":"8","verse":"18","text":"Maar toen hij mij aansprak, viel ik in zwijm met het gezicht op de grond. Doch hij raakte mij aan, en richtte mij weer overeind."},{"book":"Daniel","chapter":"8","verse":"19","text":"En hij sprak: Zie, ik maak u bekend, wat zal gebeuren in de eindtijd van gramschap; want het visioen doelt op de tijd van het einde."},{"book":"Daniel","chapter":"8","verse":"20","text":"De ram met de twee horens, dien gij gezien hebt, doelt op de koningen der Meden en Perzen."},{"book":"Daniel","chapter":"8","verse":"21","text":"De geitebok beduidt de koningen der Grieken; en de grote horen tussen zijn ogen is de eerste koning."},{"book":"Daniel","chapter":"8","verse":"22","text":"En dat hij afbrak, en vier anderen in zijn plaats verschenen, betekent: vier koninkrijken zullen uit zijn volk verrijzen, maar zonder zijn kracht."},{"book":"Daniel","chapter":"8","verse":"23","text":"Maar als hun heerschappij ten einde zal zijn, en de maat der misdaden vol: zal een koning opstaan met onbeschaamdheid op zijn gelaat, bedreven in listen,"},{"book":"Daniel","chapter":"8","verse":"24","text":"en geweldig in kracht. Ongelooflijk kwaad zal hij stichten, en doen wat hij wil. Machtigen zal hij te gronde richten, het volk der heiligen eveneens."},{"book":"Daniel","chapter":"8","verse":"25","text":"Zijn sluwheid zal hem doen slagen, met het bedrog dat hij pleegt; dan wordt hij trots in zijn hart, en stort hij velen onverhoeds in het verderf. Zelfs tegen den Vorst der vorsten zal hij opstaan; maar hij zal worden gebroken, zonder dat men een hand naar hem uitsteekt."},{"book":"Daniel","chapter":"8","verse":"26","text":"En het visioen van de avonden en morgens is waarachtig, zoals het gezegd is. Maar gij moet het visioen verzegelen; want het wordt eerst na vele dagen vervuld."},{"book":"Daniel","chapter":"8","verse":"27","text":"Ik Daniël was aan het eind van mijn krachten, en dagen lang ziek. Toen eerst kon ik opstaan, en weer dienst bij den koning verrichten. Maar ik bleef onthutst over het visioen, ofschoon niemand het merkte."}]}