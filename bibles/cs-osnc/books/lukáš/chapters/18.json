{"data":[{"book":"Lukáš","chapter":"18","verse":"1","text":"Ježíš ještě připojil podobenství o tom, jak je zapotřebí vytrvale se modlit:"},{"book":"Lukáš","chapter":"18","verse":"2","text":"„V jednom městě žil soudce, který na Boha nedal a na lidi se neohlížel."},{"book":"Lukáš","chapter":"18","verse":"3","text":"Byla tam také jedna vdova a ta za ním neustále chodila, aby jí dopomohl v právu proti člověku, který jí ublížil."},{"book":"Lukáš","chapter":"18","verse":"4","text":"Soudce ji dlouho odbýval, ale nakonec si řekl: ‚Je mi sice jedno, co si Bůh nebo lidé o té věci myslí,"},{"book":"Lukáš","chapter":"18","verse":"5","text":"ale když je tak neodbytná, vyhovím jí. Jinak bude stále za mnou chodit, až mne umoří.‘"},{"book":"Lukáš","chapter":"18","verse":"6","text":"Vidíte, neodbytné prosebnici nakonec vyhoví i tak špatný soudce."},{"book":"Lukáš","chapter":"18","verse":"7","text":"Jak by Bůh nepřišel na pomoc těm, kteří k němu volají dnem i nocí."},{"book":"Lukáš","chapter":"18","verse":"8","text":"I když jim okamžitě nevyhoví, přesto jim trpělivě naslouchá a nakonec pomůže v pravý čas. Ale až znovu přijdu, naleznu lidi s tak vytrvalou vírou?“"},{"book":"Lukáš","chapter":"18","verse":"9","text":"Těm, kteří si myslí, že jsou bez chyby, a dívají se na druhé spatra, vyprávěl Ježíš toto podobenství:"},{"book":"Lukáš","chapter":"18","verse":"10","text":"„Dva muži přišli do chrámu, aby se pomodlili; jeden farizej a druhý publikán."},{"book":"Lukáš","chapter":"18","verse":"11","text":"Farizej si stoupl dopředu a modlil se: ‚Bože, děkuji ti, že nejsem tak chamtivý, nečestný nebo rozbíječ rodiny jako ostatní lidé, třeba jako tady ten výběrčí daní."},{"book":"Lukáš","chapter":"18","verse":"12","text":"Dvakrát týdně se postím a dávám ti desetinu ze všech svých příjmů.‘"},{"book":"Lukáš","chapter":"18","verse":"13","text":"Ten výběrčí stál úplně vzadu, hlavu měl skloněnou, ani se neodvážil pohlédnout vzhůru. Na znamení lítosti se bil do prsou a modlil se: ‚Bože, slituj se nade mnou, jsem velký hříšník.‘ “"},{"book":"Lukáš","chapter":"18","verse":"14","text":"Ježíš uzavřel: „Publikán nebyl v chrámu nadarmo; Bůh ho vzal na milost, ale toho farizeje si ani nevšiml. Každý, kdo vynáší sám sebe, bude pokořen, a kdo se před Bohem koří, bude povýšen.“"},{"book":"Lukáš","chapter":"18","verse":"15","text":"Lidé přinášeli k Ježíšovi i malé děti, aby jim žehnal. Když to učedníci viděli, odháněli je."},{"book":"Lukáš","chapter":"18","verse":"16","text":"Ježíš však zavolal rodiče s dětmi k sobě a řekl: „Nebraňte dětem v přístupu ke mně, neodhánějte je. Boží království je právě pro takové, jako jsou ony;"},{"book":"Lukáš","chapter":"18","verse":"17","text":"kdo neuvěří tak prostě jako dítě, nevejde do něho.“"},{"book":"Lukáš","chapter":"18","verse":"18","text":"Jeden vznešený muž se Ježíše zeptal: „Svatý učiteli, co musím dělat, abych získal věčný život?“"},{"book":"Lukáš","chapter":"18","verse":"19","text":"Ježíš mu řekl: „Co tě vede k tomu, že mě nazýváš svatým? Vždyť svatý je pouze Bůh!"},{"book":"Lukáš","chapter":"18","verse":"20","text":"Znáš jeho přikázání: Nezcizoložíš, nezabiješ, nikoho neokradeš, nepomluvíš a nenařkneš nikoho křivě, budeš si vážit svých rodičů.“"},{"book":"Lukáš","chapter":"18","verse":"21","text":"Muž odpověděl: „Tato přikázání se snažím dodržovat už od svého mládí.“"},{"book":"Lukáš","chapter":"18","verse":"22","text":"Ježíš mu řekl: „A přece ti ještě něco chybí. Prodej všechno, co máš, rozdej to chudým, a budeš mít poklad v nebi. Pak přijď a následuj mne.“"},{"book":"Lukáš","chapter":"18","verse":"23","text":"Jak to muž uslyšel, zesmutněl a odešel, protože byl velice bohatý."},{"book":"Lukáš","chapter":"18","verse":"24","text":"Když to Ježíš uviděl, řekl: „Jak nesnadno přicházejí lidé k Bohu."},{"book":"Lukáš","chapter":"18","verse":"25","text":"To spíš projde velbloud uchem jehly než boháč do Božího království.“"},{"book":"Lukáš","chapter":"18","verse":"26","text":"Lidé, kteří to slyšeli, se ptali: „Kdo tedy vůbec může být spasen?“"},{"book":"Lukáš","chapter":"18","verse":"27","text":"On odpověděl: „Na co člověk nestačí, to může učinit Bůh.“"},{"book":"Lukáš","chapter":"18","verse":"28","text":"Na to řekl Petr: „Ty víš, že jsme pro tebe opustili všechno a šli za tebou.“"},{"book":"Lukáš","chapter":"18","verse":"29","text":"Ježíš odpověděl: „Žádný, kdo se musel pro Boží království něčeho vzdát – domova, manželky, sourozenců, rodičů nebo dětí, nezůstane bez odměny."},{"book":"Lukáš","chapter":"18","verse":"30","text":"Již v tomto světě získá mnohem více a v budoucím obdrží život věčný.“"},{"book":"Lukáš","chapter":"18","verse":"31","text":"Ježíš si vzal stranou svých dvanáct učedníků a řekl jim: „Jdeme teď do Jeruzaléma a tam se vyplní všechno, co napsali starodávní proroci o Synu člověka."},{"book":"Lukáš","chapter":"18","verse":"32","text":"Budu vydán do rukou pohanů, budou se mi vysmívat, budou mne týrat a plivat na mě."},{"book":"Lukáš","chapter":"18","verse":"33","text":"Pak mne zbičují a zabijí, ale třetího dne vstanu z mrtvých.“"},{"book":"Lukáš","chapter":"18","verse":"34","text":"Učedníci to vůbec nechápali a jeho slova jim byla záhadou."},{"book":"Lukáš","chapter":"18","verse":"35","text":"Když se blížili k Jerichu, seděl u cesty slepec a žebral."},{"book":"Lukáš","chapter":"18","verse":"36","text":"Slyšel, že kolem proudí davy lidí a ptal se, co to má znamenat."},{"book":"Lukáš","chapter":"18","verse":"37","text":"Řekli mu, že tudy jde Ježíš z Nazaretu."},{"book":"Lukáš","chapter":"18","verse":"38","text":"Začal volat: „Ježíši, Davidův potomku, slituj se nade mnou.“"},{"book":"Lukáš","chapter":"18","verse":"39","text":"Lidé, kteří Ježíše provázeli, slepce okřikovali, ale on volal tím víc: „Králi z Davidova rodu, slituj se nade mnou.“"},{"book":"Lukáš","chapter":"18","verse":"40","text":"Ježíš se zastavil a zavolal slepce k sobě."},{"book":"Lukáš","chapter":"18","verse":"41","text":"Když ho k němu přivedli, zeptal se Ježíš: „Co pro tebe mám udělat?“ Slepec odpověděl: „Pane, ať vidím!“"},{"book":"Lukáš","chapter":"18","verse":"42","text":"Ježíš řekl: „Prohlédni! Tvá víra tě zachránila.“"},{"book":"Lukáš","chapter":"18","verse":"43","text":"V tom okamžiku slepec nabyl zrak, děkoval Bohu a šel za Ježíšem. A všichni, kteří toho byli svědky, chválili Boha."}]}