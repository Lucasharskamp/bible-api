{"data":[{"book":"ΚΑΤΑ ΜΑΤΘΑΙΟΝ","chapter":"5","verse":"1","text":"Ἰδὼν δὲ τοὺς ὄχλους, ἀνέβη εἰς τὸ ὄρος· καὶ καθίσαντος αὐτοῦ, προσῆλθον αὐτῷ οἱ μαθηταὶ αὐτοῦ·"},{"book":"ΚΑΤΑ ΜΑΤΘΑΙΟΝ","chapter":"5","verse":"2","text":"καὶ ἀνοίξας τὸ στόμα αὐτοῦ, ἐδίδασκεν αὐτούς, λέγων,"},{"book":"ΚΑΤΑ ΜΑΤΘΑΙΟΝ","chapter":"5","verse":"3","text":"Μακάριοι οἱ πτωχοὶ τῷ πνεύματι·"},{"book":"ΚΑΤΑ ΜΑΤΘΑΙΟΝ","chapter":"5","verse":"4","text":"Μακάριοι οἱ πενθοῦντες·"},{"book":"ΚΑΤΑ ΜΑΤΘΑΙΟΝ","chapter":"5","verse":"5","text":"Μακάριοι οἱ πρᾳεῖς·"},{"book":"ΚΑΤΑ ΜΑΤΘΑΙΟΝ","chapter":"5","verse":"6","text":"Μακάριοι οἱ πεινῶντες καὶ διψῶντες τὴν δικαιοσύνην·"},{"book":"ΚΑΤΑ ΜΑΤΘΑΙΟΝ","chapter":"5","verse":"7","text":"Μακάριοι οἱ ἐλεήμονες·"},{"book":"ΚΑΤΑ ΜΑΤΘΑΙΟΝ","chapter":"5","verse":"8","text":"Μακάριοι οἱ καθαροὶ τῇ καρδίᾳ·"},{"book":"ΚΑΤΑ ΜΑΤΘΑΙΟΝ","chapter":"5","verse":"9","text":"Μακάριοι οἱ εἰρηνοποιοί·"},{"book":"ΚΑΤΑ ΜΑΤΘΑΙΟΝ","chapter":"5","verse":"10","text":"Μακάριοι οἱ δεδιωγμένοι ἕνεκεν δικαιοσύνης·"},{"book":"ΚΑΤΑ ΜΑΤΘΑΙΟΝ","chapter":"5","verse":"11","text":"Μακάριοί ἐστε, ὅταν ὀνειδίσωσιν ὑμᾶς καὶ διώξωσι, καὶ εἴπωσι πᾶν πονηρὸν ῥῆμα καθ᾿ ὑμῶν ψευδόμενοι, ἕνεκεν ἐμοῦ."},{"book":"ΚΑΤΑ ΜΑΤΘΑΙΟΝ","chapter":"5","verse":"12","text":"Χαίρετε καὶ ἀγαλλιᾶσθε, ὅτι ὁ μισθὸς ὑμῶν πολὺς ἐν τοῖς οὐρανοῖς· οὕτω γὰρ ἐδίωξαν τοὺς προφήτας τοὺς πρὸ ὑμῶν."},{"book":"ΚΑΤΑ ΜΑΤΘΑΙΟΝ","chapter":"5","verse":"13","text":"Ὑμεῖς ἐστε τὸ ἅλας τῆς γῆς· ἐὰν δὲ τὸ ἅλας μωρανθῇ, ἐν τίνι ἁλισθήσεται; Εἰς οὐδὲν ἰσχύει ἔτι, εἰ μὴ βληθῆναι ἔξω καὶ καταπατεῖσθαι ὑπὸ τῶν ἀνθρώπων."},{"book":"ΚΑΤΑ ΜΑΤΘΑΙΟΝ","chapter":"5","verse":"14","text":"Ὑμεῖς ἐστε τὸ φῶς τοῦ κόσμου· οὐ δύναται πόλις κρυβῆναι ἐπάνω ὄρους κειμένη·"},{"book":"ΚΑΤΑ ΜΑΤΘΑΙΟΝ","chapter":"5","verse":"15","text":"οὐδὲ καίουσι λύχνον καὶ τιθέασιν αὐτὸν ὑπὸ τὸν μόδιον, ἀλλ᾿ ἐπὶ τὴν λυχνίαν, καὶ λάμπει πᾶσι τοῖς ἐν τῇ οἰκίᾳ."},{"book":"ΚΑΤΑ ΜΑΤΘΑΙΟΝ","chapter":"5","verse":"16","text":"Οὕτω λαμψάτω τὸ φῶς ὑμῶν ἔμπροσθεν τῶν ἀνθρώπων, ὅπως ἴδωσιν ὑμῶν τὰ καλὰ ἔργα, καὶ δοξάσωσι τὸν πατέρα ὑμῶν τὸν ἐν τοῖς οὐρανοῖς."},{"book":"ΚΑΤΑ ΜΑΤΘΑΙΟΝ","chapter":"5","verse":"17","text":"Μὴ νομίσητε ὅτι ἦλθον καταλῦσαι τὸν νόμον ἢ τοὺς προφήτας· οὐκ ἦλθον καταλῦσαι ἀλλὰ πληρῶσαι."},{"book":"ΚΑΤΑ ΜΑΤΘΑΙΟΝ","chapter":"5","verse":"18","text":"Ἀμὴν γὰρ λέγω ὑμῖν, ἕως ἂν παρέλθῃ ὁ οὐρανὸς καὶ ἡ γῆ, ἰῶτα ἓν ἢ μία κεραία οὐ μὴ παρέλθῃ ἀπὸ τοῦ νόμου, ἕως ἂν πάντα γένηται."},{"book":"ΚΑΤΑ ΜΑΤΘΑΙΟΝ","chapter":"5","verse":"19","text":"Ὃς ἐὰν οὖν λύσῃ μίαν τῶν ἐντολῶν τούτων τῶν ἐλαχίστων, καὶ διδάξῃ οὕτω τοὺς ἀνθρώπους, ἐλάχιστος κληθήσεται ἐν τῇ βασιλείᾳ τῶν οὐρανῶν· ὃς δ᾿ ἂν ποιήσῃ καὶ διδάξῃ, οὗτος μέγας κληθήσεται ἐν τῇ βασιλείᾳ τῶν οὐρανῶν."},{"book":"ΚΑΤΑ ΜΑΤΘΑΙΟΝ","chapter":"5","verse":"20","text":"Λέγω γὰρ ὑμῖν ὅτι ἐὰν μὴ περισσεύσῃ ἡ δικαιοσύνη ὑμῶν πλεῖον τῶν γραμματέων καὶ Φαρισαίων, οὐ μὴ εἰσέλθητε εἰς τὴν βασιλείαν τῶν οὐρανῶν."},{"book":"ΚΑΤΑ ΜΑΤΘΑΙΟΝ","chapter":"5","verse":"21","text":"Ἠκούσατε ὅτι ἐρρέθη τοῖς ἀρχαίοις, Οὐ φονεύσεις· ὃς δ᾿ ἂν φονεύσῃ, ἔνοχος ἔσται τῇ κρίσει·"},{"book":"ΚΑΤΑ ΜΑΤΘΑΙΟΝ","chapter":"5","verse":"22","text":"ἐγὼ δὲ λέγω ὑμῖν ὅτι πᾶς ὁ ὀργιζόμενος τῷ ἀδελφῷ αὐτοῦ εἰκῇ ἔνοχος ἔσται τῇ κρίσει· ὃς δ᾿ ἂν εἴπῃ τῷ ἀδελφῷ αὐτοῦ, Ῥακά, ἔνοχος ἔσται τῷ συνεδρίῳ· ὃς δ᾿ ἂν εἴπῃ, Μωρέ, ἔνοχος ἔσται εἰς τὴν γέενναν τοῦ πυρός."},{"book":"ΚΑΤΑ ΜΑΤΘΑΙΟΝ","chapter":"5","verse":"23","text":"Ἐὰν οὖν προσφέρῃς τὸ δῶρόν σου ἐπὶ τὸ θυσιαστήριον, κἀκεῖ μνησθῇς ὅτι ὁ ἀδελφός σου ἔχει τι κατὰ σοῦ,"},{"book":"ΚΑΤΑ ΜΑΤΘΑΙΟΝ","chapter":"5","verse":"24","text":"ἄφες ἐκεῖ τὸ δῶρόν σου ἔμπροσθεν τοῦ θυσιαστηρίου, καὶ ὕπαγε, πρῶτον διαλλάγηθι τῷ ἀδελφῷ σου, καὶ τότε ἐλθὼν πρόσφερε τὸ δῶρόν σου."},{"book":"ΚΑΤΑ ΜΑΤΘΑΙΟΝ","chapter":"5","verse":"25","text":"Ἴσθι εὐνοῶν τῷ ἀντιδίκῳ σου ταχύ, ἕως ὅτου εἶ ἐν τῇ ὁδῷ μετ᾿ αὐτοῦ, μήποτέ σε παραδῷ ὁ ἀντίδικος τῷ κριτῇ, καὶ ὁ κριτής σε παραδῷ τῷ ὑπηρέτῃ, καὶ εἰς φυλακὴν βληθήσῃ."},{"book":"ΚΑΤΑ ΜΑΤΘΑΙΟΝ","chapter":"5","verse":"26","text":"Ἀμὴν λέγω σοι, οὐ μὴ ἐξέλθῃς ἐκεῖθεν, ἕως ἂν ἀποδῷς τὸν ἔσχατον κοδράντην."},{"book":"ΚΑΤΑ ΜΑΤΘΑΙΟΝ","chapter":"5","verse":"27","text":"Ἠκούσατε ὅτι ἐρρέθη τοῖς ἀρχαίοις, Οὐ μοιχεύσεις·"},{"book":"ΚΑΤΑ ΜΑΤΘΑΙΟΝ","chapter":"5","verse":"28","text":"ἐγὼ δὲ λέγω ὑμῖν ὅτι πᾶς ὁ βλέπων γυναῖκα πρὸς τὸ ἐπιθυμῆσαι αὐτῆς ἤδη ἐμοίχευσεν αὐτὴν ἐν τῇ καρδίᾳ αὐτοῦ."},{"book":"ΚΑΤΑ ΜΑΤΘΑΙΟΝ","chapter":"5","verse":"29","text":"Εἰ δὲ ὁ ὀφθαλμός σου ὁ δεξιὸς σκανδαλίζει σε, ἔξελε αὐτὸν καὶ βάλε ἀπὸ σοῦ· συμφέρει γάρ σοι ἵνα ἀπόληται ἓν τῶν μελῶν σου, καὶ μὴ ὅλον τὸ σῶμά σου βληθῇ εἰς γέενναν."},{"book":"ΚΑΤΑ ΜΑΤΘΑΙΟΝ","chapter":"5","verse":"30","text":"Καὶ εἰ ἡ δεξιά σου χεὶρ σκανδαλίζει σε, ἔκκοψον αὐτὴν καὶ βάλε ἀπὸ σοῦ· συμφέρει γάρ σοι ἵνα ἀπόληται ἓν τῶν μελῶν σου, καὶ μὴ ὅλον τὸ σῶμά σου βληθῇ εἰς γέενναν."},{"book":"ΚΑΤΑ ΜΑΤΘΑΙΟΝ","chapter":"5","verse":"31","text":"Ἐρρέθη δὲ ὅτι Ὃς ἂν ἀπολύσῃ τὴν γυναῖκα αὐτοῦ, δότω αὐτῇ ἀποστάσιον·"},{"book":"ΚΑΤΑ ΜΑΤΘΑΙΟΝ","chapter":"5","verse":"32","text":"ἐγὼ δὲ λέγω ὑμῖν ὅτι ὃς ἂν ἀπολύσῃ τὴν γυναῖκα αὐτοῦ, παρεκτὸς λόγου πορνείας, ποιεῖ αὐτὴν μοιχᾶσθαι· καὶ ὃς ἐὰν ἀπολελυμένην γαμήσῃ μοιχᾶται."},{"book":"ΚΑΤΑ ΜΑΤΘΑΙΟΝ","chapter":"5","verse":"33","text":"Πάλιν ἠκούσατε ὅτι ἐρρέθη τοῖς ἀρχαίοις, Οὐκ ἐπιορκήσεις, ἀποδώσεις δὲ τῷ Κυρίῳ τοὺς ὅρκους σου·"},{"book":"ΚΑΤΑ ΜΑΤΘΑΙΟΝ","chapter":"5","verse":"34","text":"ἐγὼ δὲ λέγω ὑμῖν μὴ ὀμόσαι ὅλως· μήτε ἐν τῷ οὐρανῷ, ὅτι θρόνος ἐστὶ τοῦ Θεοῦ·"},{"book":"ΚΑΤΑ ΜΑΤΘΑΙΟΝ","chapter":"5","verse":"35","text":"μήτε ἐν τῇ γῇ, ὅτι ὑποπόδιόν ἐστι τῶν ποδῶν αὐτοῦ· μήτε εἰς Ἱεροσόλυμα, ὅτι πόλις ἐστὶ τοῦ μεγάλου βασιλέως·"},{"book":"ΚΑΤΑ ΜΑΤΘΑΙΟΝ","chapter":"5","verse":"36","text":"μήτε ἐν τῇ κεφαλῇ σου ὀμόσῃς, ὅτι οὐ δύνασαι μίαν τρίχα λευκὴν ἢ μέλαιναν ποιῆσαι."},{"book":"ΚΑΤΑ ΜΑΤΘΑΙΟΝ","chapter":"5","verse":"37","text":"Ἔστω δὲ ὁ λόγος ὑμῶν, ναὶ ναί, οὒ οὔ· τὸ δὲ περισσὸν τούτων ἐκ τοῦ πονηροῦ ἐστιν."},{"book":"ΚΑΤΑ ΜΑΤΘΑΙΟΝ","chapter":"5","verse":"38","text":"Ἠκούσατε ὅτι ἐρρέθη, Ὀφθαλμὸν ἀντὶ ὀφθαλμοῦ, καὶ ὀδόντα ἀντὶ ὀδόντος·"},{"book":"ΚΑΤΑ ΜΑΤΘΑΙΟΝ","chapter":"5","verse":"39","text":"ἐγὼ δὲ λέγω ὑμῖν μὴ ἀντιστῆναι τῷ πονηρῷ· ἀλλ᾿ ὅστις σε ῥαπίσει ἐπὶ τὴν δεξιάν σου σιαγόνα, στρέψον αὐτῷ καὶ τὴν ἄλλην·"},{"book":"ΚΑΤΑ ΜΑΤΘΑΙΟΝ","chapter":"5","verse":"40","text":"καὶ τῷ θέλοντί σοι κριθῆναι καὶ τὸν χιτῶνά σου λαβεῖν, ἄφες αὐτῷ καὶ τὸ ἱμάτιον·"},{"book":"ΚΑΤΑ ΜΑΤΘΑΙΟΝ","chapter":"5","verse":"41","text":"καὶ ὅστις σε ἀγγαρεύσει μίλιον ἕν, ὕπαγε μετ᾿ αὐτοῦ δύο."},{"book":"ΚΑΤΑ ΜΑΤΘΑΙΟΝ","chapter":"5","verse":"42","text":"Τῷ αἰτοῦντί σε δίδου· καὶ τὸν θέλοντα ἀπὸ σοῦ δανείσασθαι μὴ ἀποστραφῇς."},{"book":"ΚΑΤΑ ΜΑΤΘΑΙΟΝ","chapter":"5","verse":"43","text":"Ἠκούσατε ὅτι ἐρρέθη, Ἀγαπήσεις τὸν πλησίον σου, καὶ μισήσεις τὸν ἐχθρόν σου·"},{"book":"ΚΑΤΑ ΜΑΤΘΑΙΟΝ","chapter":"5","verse":"44","text":"ἐγὼ δὲ λέγω ὑμῖν, Ἀγαπᾶτε τοὺς ἐχθροὺς ὑμῶν, εὐλογεῖτε τοὺς καταρωμένους ὑμᾶς, καλῶς ποιεῖτε τοὺς μισοῦντας ὑμᾶς, καὶ προσεύχεσθε ὑπὲρ τῶν ἐπηρεαζόντων ὑμᾶς, καὶ διωκόντων ὑμᾶς·"},{"book":"ΚΑΤΑ ΜΑΤΘΑΙΟΝ","chapter":"5","verse":"45","text":"ὅπως γένησθε υἱοὶ τοῦ πατρὸς ὑμῶν τοῦ ἐν οὐρανοῖς, ὅτι τὸν ἥλιον αὐτοῦ ἀνατέλλει ἐπὶ πονηροὺς καὶ ἀγαθούς, καὶ βρέχει ἐπὶ δικαίους καὶ ἀδίκους."},{"book":"ΚΑΤΑ ΜΑΤΘΑΙΟΝ","chapter":"5","verse":"46","text":"Ἐὰν γὰρ ἀγαπήσητε τοὺς ἀγαπῶντας ὑμᾶς, τίνα μισθὸν ἔχετε; Οὐχὶ καὶ οἱ τελῶναι τὸ αὐτὸ ποιοῦσι;"},{"book":"ΚΑΤΑ ΜΑΤΘΑΙΟΝ","chapter":"5","verse":"47","text":"Καὶ ἐὰν ἀσπάσησθε τοὺς ἀδελφοὺς ὑμῶν μόνον, τί περισσὸν ποιεῖτε; Οὐχὶ καὶ οἱ τελῶναι οὕτω ποιοῦσιν;"},{"book":"ΚΑΤΑ ΜΑΤΘΑΙΟΝ","chapter":"5","verse":"48","text":"Ἔσεσθε οὖν ὑμεῖς τέλειοι, ὥσπερ ὁ πατὴρ ὑμῶν ὁ ἐν τοῖς οὐρανοῖς τέλειός ἐστι."}]}