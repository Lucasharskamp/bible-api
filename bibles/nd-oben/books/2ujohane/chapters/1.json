{"data":[{"book":"2 UJohane","chapter":"1","verse":"1","text":"Mina omdala,"},{"book":"2 UJohane","chapter":"1","verse":"2","text":"ngenxa yeqiniso elikhona kithi njalo elizakuba lathi kuze kube nininini:"},{"book":"2 UJohane","chapter":"1","verse":"3","text":"Umusa, lesihawu kanye lokuthula okuvela kuNkulunkulu uBaba lakuJesu Khristu, iNdodana kaBaba, kuzakuba lathi ngeqiniso langothando."},{"book":"2 UJohane","chapter":"1","verse":"4","text":"Kungithokozise kakhulu ukufumana abanye babantwana benu bephila ngeqiniso njengokulaywa kwethu nguBaba."},{"book":"2 UJohane","chapter":"1","verse":"5","text":"Khathesi-ke, nkosikazi ethandekayo, ngikulobela umlayo omutsha, kodwa esasilawo kusukela ekuqaleni. Ngicela ukuba sithandane."},{"book":"2 UJohane","chapter":"1","verse":"6","text":"Uthando yilolu: ukuba siphile ngokulalela imilayo yakhe. Njengoba uzwile kusukela ekuqaleni, umlayo wakhe yikuthi uphile impilo yothando."},{"book":"2 UJohane","chapter":"1","verse":"7","text":"Ngitsho lokhu ngoba abakhohlisi abanengi abangavumiyo ukuthi uJesu Khristu weza engumuntu sebekhona emhlabeni. Lowomuntu onjalo ungumkhohlisi lomphikuKhristu."},{"book":"2 UJohane","chapter":"1","verse":"8","text":"Qaphelani ukuba lingalahlekelwa yilokho elakusebenzelayo, kodwa ukuba liphiwe umvuzo ngokupheleleyo."},{"book":"2 UJohane","chapter":"1","verse":"9","text":"Lowo odlulela phambili angabe esaqhubeka ngemfundiso kaKhristu kalaye uNkulunkulu; lowo oqhubekayo ngemfundiso uloBaba leNdodana."},{"book":"2 UJohane","chapter":"1","verse":"10","text":"Nxa umuntu esiza kini engalethi imfundiso le, lingamngenisi ezindlini zenu njalo lingamamukeli."},{"book":"2 UJohane","chapter":"1","verse":"11","text":"Lowo omamukelayo uyahlanganyela emisebenzini yakhe emibi."},{"book":"2 UJohane","chapter":"1","verse":"12","text":"Ngilokunengi engingalilobela khona, kodwa angifuni ukusebenzisa iphepha le-inki. Kodwa ngithemba ukuthi ngizalethekelela ngikhulume lani sikhangelene ukuze intokozo yethu iphelele."},{"book":"2 UJohane","chapter":"1","verse":"13","text":"Abantwana bakadadewenu okhethiweyo bayakubingelela."}]}