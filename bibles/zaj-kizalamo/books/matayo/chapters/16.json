{"data":[{"book":"MATAYO","chapter":"16","verse":"1","text":"Mafalisayo na Masadukayo wamcholela Yesu, wamgeza mkumulonda yawalagusile kilaguso kulawa kuulanga."},{"book":"MATAYO","chapter":"16","verse":"2","text":"Yesu kawedika, “Ihavika ichungulo, molonga, ‘Kowa na mchesa, kwavija ulanga mdung'hu.’"},{"book":"MATAYO","chapter":"16","verse":"3","text":"Na imitondo molonga, ‘Lelo kowa na mvula, kwavija ulanga una udung'hu na utitu.’ Mweye movitanga kuzuza vinhu vikoneka kuulanga, ila hamudahile kuzuza vilaguso va vipigiti vino!"},{"book":"MATAYO","chapter":"16","verse":"4","text":"Mulelo wihile na uleka kumtamanila Mulungu! Wolonda kilaguso! Ila hawagweleligwa kilaguso, ila kilaguso cha muhokozi Yona.”"},{"book":"MATAYO","chapter":"16","verse":"5","text":"Wanahina viwavikile mwambu uyagwe wa idilamba, wavitanga kamba waisemwa kusola mikate."},{"book":"MATAYO","chapter":"16","verse":"6","text":"Yesu kawalongela, “Loleni na muiteganye na mela da Mafalisayo na Masadukayo.”"},{"book":"MATAYO","chapter":"16","verse":"7","text":"Wailongela wenyego kwa wenyego, wolonga, “Kalonga vino kwavija tuleka kusola mikate.”"},{"book":"MATAYO","chapter":"16","verse":"8","text":"Yesu kagatanga gaja gawakalile wolonga, na heyo kawalongela, “Mweye wanhu muli na nhamanila ndodo, habali mulongelela mbuli za kuwa bule mikate?"},{"book":"MATAYO","chapter":"16","verse":"9","text":"Mng'hali hamnavitanga? Muisemwa ija imikate mitano iwadile wambigalo alufu tano, na mkunzanya vigelo vingahi vimemile?"},{"book":"MATAYO","chapter":"16","verse":"10","text":"Ama ija imikate saba iwadile wambigalo alufu nne, na mkunzanya migelo mingahi imemile?"},{"book":"MATAYO","chapter":"16","verse":"11","text":"Vilihi ham'vitanga kamba sikalile nilonga na mweye mmbuli ya mikate? Iteganyeni na mela da Mafalisayo na Masadukayo!”"},{"book":"MATAYO","chapter":"16","verse":"12","text":"Abaho, wavitanga kamba Yesu hakalile yowazuma waiteganye na mela da kugela mmikate, ila waiteganye na mafundo ga Mafalisayo na Masadukayo."},{"book":"MATAYO","chapter":"16","verse":"13","text":"Yesu kachola kuisi ili behi na wambo da Kaisalia Filipi, kawauza wanahina zake, “Wanhu wolonga kamba Mwana wa Munhu iyo yalihi?”"},{"book":"MATAYO","chapter":"16","verse":"14","text":"Wamwidika wamulongela, “Wayagwe wolonga Yohana M'batiza, wayagwe wolonga Eliya, na wayagwe wolonga Yelemia ama imwe wa wahokozi.”"},{"book":"MATAYO","chapter":"16","verse":"15","text":"Yesu kawauza, “Ila na mweye molonga nie iyo yalihi?”"},{"book":"MATAYO","chapter":"16","verse":"16","text":"Simoni Petulo kamwidika, “Gweye iyo Kilisto, Mwana wa Mulungu yali na ugima.”"},{"book":"MATAYO","chapter":"16","verse":"17","text":"Yesu kamulongela, “Kumota Simoni, mwana wa Yohana! Kwavija haduhu munhu yakugubulile gano, ila Tataangu wa kuulanga."},{"book":"MATAYO","chapter":"16","verse":"18","text":"Nokulongela kamba gweye iyo Petulo, na mdibwe16:18 Petulo nhegulo yake Mkigiliki dibwe. dino nodizenga kanisa16:18 Kanisa nhegulo yake Wanhu wamtogole Kilisto. jangu, na mhiko za kuzimu hazidaha kudihuma."},{"book":"MATAYO","chapter":"16","verse":"19","text":"Nokugwelela vivugulilo va Undewa wa Kuulanga, chochose chondaukifunge muna iisi, chofungigwa kuulanga. Na chochose chondaukifungule muna iisi, chofunguligwa kuulanga.”"},{"book":"MATAYO","chapter":"16","verse":"20","text":"Abaho, Yesu kawazuma wanahina zake kamba sambiwamulongele munhu yoyose kamba heyo iyo Kilisto."},{"book":"MATAYO","chapter":"16","verse":"21","text":"Songela kipigiti kija Yesu kasonga kuwalongela wanahina zake, “Nolondigwa nichole Yelusalemu, na hiko nogazigwa na wavyele, na wakulu wa wakulu wa nhambiko, na wafundiza Malagizo ga Musa. Nokomigwa, ila gahabita mazua madatu nozuka kulawa mkudanganhika.”"},{"book":"MATAYO","chapter":"16","verse":"22","text":"Petulo kamsola kamgala hamgwazo na kusonga kumkomhokela yolonga, “Sambiiwe vino, Mndewa! Mbuli hiyo haikulawila gweye!”"},{"book":"MATAYO","chapter":"16","verse":"23","text":"Yesu kahinduka kamulongela Petulo, “Bwela kuchugu changu, Mwenembago! Gweye kwa king'hwaso kumwangu nie, kwavija hugelegeza ga Mulungu, ila kogelegeza ga wanhu.”"},{"book":"MATAYO","chapter":"16","verse":"24","text":"Abaho, Yesu kawalongela wanahina zake, “Kamba munhu yahalonda kuwa mwanahina wangu, yaibele mwenyego, yaidikwe msalaba wake yanikoleleze."},{"book":"MATAYO","chapter":"16","verse":"25","text":"Munhu yoyose yahalonda kuukombola ugima wake, kowagiza, na munhu yoyose yowagiza ugima wake sama yangu nie, koukombola."},{"book":"MATAYO","chapter":"16","verse":"26","text":"Kinhu chaki kinogile munhu chondayakipate kamba yahaupata ulumwengu wose, na kuwagiza ugima wake uli muloho? Ama kinhu chaki chondayalave giladi yabwezelwe ugima wake uli muloho?"},{"book":"MATAYO","chapter":"16","verse":"27","text":"Kwavija nie, Mwana wa Munhu, nokwiza na wasenga zangu wa Mulungu wa kuulanga muna iyenzi ya Tataangu, abaho, nomuliha kila munhu kamba vija viyasang'hane."},{"book":"MATAYO","chapter":"16","verse":"28","text":"Nowalongela ikweli, hana wanhu wayagwe wemile hano hawadanganhika mbaka vondawanyone nie Mwana wa Munhu, nikwiza muna Uundewa wangu.”"}]}