{"data":[{"book":"1 Timote","chapter":"1","verse":"1","text":"Polo, mvuala wu Yesu Klisto, mu lutumunu lu Nzambi mvulusi eto ayi lu Klisto Yesu diana dieto,"},{"book":"1 Timote","chapter":"1","verse":"2","text":"mfidisidi nkanda kuidi Timote, muanꞌama wu kiedika mu minu."},{"book":"1 Timote","chapter":"1","verse":"3","text":"Bu ndiba kuenda ku Maseduani, ndileba ti wuvuanda theti ku Efeso muingi wulubula batu bankaka babika longa malongi ma luvunu."},{"book":"1 Timote","chapter":"1","verse":"4","text":"Babika singimina mu zinongo ayi mu bikhulu biobi kabisukanga ko bila mambu momo mantotulanga ziphaka vayi bika sia ti kisalu ki Nzambi, kidimu minu."},{"book":"1 Timote","chapter":"1","verse":"5","text":"Tsukulu yi lutumunu beni yawu yayi : luzolo lolo luntotukilanga mu ntima wuvedila, ayi mu mayindu mamboti ma ntima ayi mu minu kikiedika."},{"book":"1 Timote","chapter":"1","verse":"6","text":"Batu bankaka bavengama mu mambu momo, bamana zimbala mu masolo maphamba."},{"book":"1 Timote","chapter":"1","verse":"7","text":"Bawu batidi ba minlongi mi Mina ka diambu ko basi zaba ko mambu momo balembo tubi ayi momo balembo longi."},{"book":"1 Timote","chapter":"1","verse":"8","text":"Muaki, tuzebi ti Mina midi mimboti enati milembo sadulu mu bufuana."},{"book":"1 Timote","chapter":"1","verse":"9","text":"Bila tufueti zaba ti Mina misia vangulu ko mu diambu di batu basonga vayi mu diambu di batu bambimbi, mu diambu di bankua matingu, mu diambu di batu bobo banlenzanga Nzambi ayi bankua masumu, mu diambu di batu bobo bakambulu lukinzu ayi bobo bamonanga ko tsisi bima binlongo, mu diambu di bobo beti betanga madisa mawu ayi zingudi ziawu, mu diambu di mimvondi,"},{"book":"1 Timote","chapter":"1","verse":"10","text":"mu diambu di bankua kitsuza, mu diambu di babakala bobo bamvanganga kitsuza bawu na bawu ; mu diambu di bobo banyibaka batu, bankua luvunuayi bobo bavananga zitsila zi luvunu ayi mu diambu di bobo bankakabamvanganga mambu moso madi kimbeni ayi malongi ma kiedika."},{"book":"1 Timote","chapter":"1","verse":"11","text":"Malongi beni madi boso buididi Nsamu Wumboti wowo nditambula ; wowo wu nkembo wu Nzambi yi zikhini."},{"book":"1 Timote","chapter":"1","verse":"12","text":"Minu ndieti vutudila Klisto Yesu matondo, Pfumuꞌeto. Niandiwukhindisa bu kamona ti ndidi wukuikama, bu kathula mu kisalu."},{"book":"1 Timote","chapter":"1","verse":"13","text":"Ka diambu ko ti minu ndituama ba mvuezi, nyamisi ayi mfingi. Vayi ndimono kiadi bila mu kambu ku diela ndiba vangilanga mambu beni ayi mu kambu ku minu."},{"book":"1 Timote","chapter":"1","verse":"14","text":"Ayi nlemvo wu Pfumu wumonika wuwombo va kimosi ayi minu ayi luzolo lolo luidi mu Klisto Yesu."},{"book":"1 Timote","chapter":"1","verse":"15","text":"Diambu diadi didi dikuikama ayi difueni mu kikununu ti : “Yesu Klisto wuyiza va ntoto mu diambu di vukisa bankua masumu.” Mu bawu boso minu ndidi nsumuki wutheti."},{"book":"1 Timote","chapter":"1","verse":"16","text":"Vayi ndimono kiadi mu diambu diadi : muingi mu minu mutu wutheti mu bankua masumu, Yesu Klisto kamonikisa mvibudulu andi yoso muingi ndiba kifuani kuidi bawu bela kunwilukila mu diambu di luzingu lukalumani."},{"book":"1 Timote","chapter":"1","verse":"17","text":"Bika nzitusu ayi nkembo"},{"book":"1 Timote","chapter":"1","verse":"18","text":"Muanꞌama Timote, kuidi ngeyo ndimvana lutumunu lualu boso buididi zimbikudulu ziozi zituama bikulu mu diambu diaku, muingi wunuana nduanunu yimboti bu singimini mu ziawu ;"},{"book":"1 Timote","chapter":"1","verse":"19","text":"bu wunkebanga minu ayi mayindu mamboti ma ntima momo batu bankaka bazimbisa ; bazimbisa minu."},{"book":"1 Timote","chapter":"1","verse":"20","text":"Mu bawu muidi Imene ayi Alekizandele, bandiyekula kuidi Satanamu diambu babika buela vuezanga."}]}