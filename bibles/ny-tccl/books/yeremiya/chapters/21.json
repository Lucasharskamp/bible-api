{"data":[{"book":"Yeremiya","chapter":"21","verse":"1","text":"Mfumu Zedekiya inatuma Pasuri mwana wa Malikiya ndi wansembe Zefaniya mwana wa Maseya kwa Yeremiya."},{"book":"Yeremiya","chapter":"21","verse":"2","text":"Iwo amati akanene kwa Yeremiya mawu akuti, “Tinenere kwa Yehova chifukwa Nebukadinezara mfumu ya Babuloni akutithira nkhondo. Mwina mwake Yehova nʼkutichitira zodabwitsa kuti Nebukadinezarayo achoke kwathu kuno.”"},{"book":"Yeremiya","chapter":"21","verse":"3","text":"Koma Yehova anawuza Yeremiya kuti ayankhe Pasuri ndi Zefaniya kuti, “Kamuwuzeni Zedekiya kuti,"},{"book":"Yeremiya","chapter":"21","verse":"4","text":"‘Yehova, Mulungu wa Israeli akuti ndikulandeni zida zimene zili mʼmanja mwanu zimene mukugwiritsa ntchito polimbana ndi mfumu ya ku Babuloni ndi ankhondo ake amene akuzingani kunja kwa lingali. Ndipo ndidzasonkhanitsa zidazo mʼkati mwa mzindawu."},{"book":"Yeremiya","chapter":"21","verse":"5","text":"Ineyo mwini wakene ndi mkono wotambasula ndi dzanja lamphamvu, ndidzachita nanu nkhondo ndili wokwiya, wokalipa ndi waukali."},{"book":"Yeremiya","chapter":"21","verse":"6","text":"Ndidzakantha amene amakhala mu mzinda muno, anthu pamodzi ndi zirombo, ndipo zidzafa ndi mliri woopsa."},{"book":"Yeremiya","chapter":"21","verse":"7","text":"Pambuyo pake, ndidzapereka Zedekiya mfumu ya ku Yuda, nduna zake pamodzi ndi anthu a mu mzinda muno amene adzapulumuke pa nthawi ya mliri, lupanga ndi njala kwa Nebukadinezara mfumu ya ku Babuloni ndi kwa adani awo amene ankafuna kuwapha. Iye adzawapha ndi lupanga. Sadzawachitira chifundo kapena kuwamvera chisoni kapenanso kuwakomera mtima.’"},{"book":"Yeremiya","chapter":"21","verse":"8","text":"“Yehova anati ndiwawuzenso anthu amenewa kuti asankhe pakati pa moyo ndi imfa."},{"book":"Yeremiya","chapter":"21","verse":"9","text":"Aliyense amene akhale mu mzinda muno adzaphedwa ndi lupanga, njala kapena mliri. Koma aliyense amene apite kukadzipereka kwa Ababuloni amene akuzinganiwa adzakhala ndi moyo, adzapulumuka."},{"book":"Yeremiya","chapter":"21","verse":"10","text":"Ine ndatsimikiza kuchitira mzinda uno choyipa osati chabwino, akutero Yehova. Udzaperekedwa mʼdzanja la mfumu ya ku Babuloni, ndipo iyeyo adzawutentha ndi moto."},{"book":"Yeremiya","chapter":"21","verse":"11","text":"“Komanso, uwuze banja laufumu la Yuda kuti, ‘Imva mawu a Yehova;"},{"book":"Yeremiya","chapter":"21","verse":"12","text":"inu a mʼbanja la Davide, Yehova akuti,"},{"book":"Yeremiya","chapter":"21","verse":"13","text":"Ndidzalimbana nanu,"},{"book":"Yeremiya","chapter":"21","verse":"14","text":"Ndidzakulangani molingana ndi ntchito zanu,"}]}