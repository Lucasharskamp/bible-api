{"data":[{"book":"Koloským","chapter":"3","verse":"1","text":"A tak všichni, kdo jste byli s Kristem probuzeni k novému životu, zaměřte se cele tam, kde Kristus vládne se svým Otcem."},{"book":"Koloským","chapter":"3","verse":"2","text":"To ať vás zaměstnává, a ne pozemské starosti."},{"book":"Koloským","chapter":"3","verse":"3","text":"Svoje já jste nechali zemřít, a to, co nyní žije, má v ruce Kristus. Jste tedy v rukou Božích, i když to navenek není vidět."},{"book":"Koloským","chapter":"3","verse":"4","text":"Až Ježíš přijde na zem viditelně, tato skrytá skutečnost se zaskví před zraky všech."},{"book":"Koloským","chapter":"3","verse":"5-6","text":"Odsekněte proto všechny kořeny, které vás dosud spojují s hříchem. Sexuální nevázanost, mravní zkaženost, oplzlost a náruživost vyvolávají Boží hněv, stejně jako chamtivost, která v podstatě zbožňuje majetek."},{"book":"Koloským","chapter":"3","verse":"7","text":"Takový byl kdysi i váš způsob života,"},{"book":"Koloským","chapter":"3","verse":"8","text":"ale nyní odložte zlobu, nenávist, urážky a pomluvy."},{"book":"Koloským","chapter":"3","verse":"9","text":"Neoklamávejte jeden druhého; lež a neupřímnost provázely váš starý život."},{"book":"Koloským","chapter":"3","verse":"10-11","text":"Zřekněte se svých dřívějších zvyků a dejte se přetvořit Bohem, abyste byli jemu podobní a plnili jeho vůli. Na všechno se budete dívat jinak: nebude pro vás podstatné, jakého je kdo původu, národnosti, jak je bohatý, v jakých tradicích vyrostl, jaké má vzdělání, postavení a nevím co ještě. Bude-li vám Kristus vším, zastíní všechno ostatní."},{"book":"Koloským","chapter":"3","verse":"12","text":"Bůh vás miluje a vybral si vás pro sebe. Dokazujte to soucitností, přívětivostí, skromností. Buďte pokorní, trpěliví a snášenliví."},{"book":"Koloským","chapter":"3","verse":"13","text":"Odpouštějte si navzájem, co máte proti sobě; vždyť i vám Bůh odpustil."},{"book":"Koloským","chapter":"3","verse":"14","text":"Především prokazujte lásku, ona je poutem nejdokonalejším."},{"book":"Koloským","chapter":"3","verse":"15","text":"Ať ve vašem srdci nakonec vždy zvítězí Kristův pokoj, jak to má být u těch, které on spojil. A nezapomeňte na vděčnost."},{"book":"Koloským","chapter":"3","verse":"16","text":"Mějte stále na paměti Kristovo učení; jeden druhému pomáhejte k jeho lepšímu pochopení a vzájemně se moudře napomínejte. Z vděčného srdce zpívejte Bohu písně k jeho oslavě."},{"book":"Koloským","chapter":"3","verse":"17","text":"Všechno, co činíte a mluvíte, dělejte tak, jak by to na vašem místě dělal Kristus."},{"book":"Koloským","chapter":"3","verse":"18","text":"Ženy podřizujte se svým mužům, jak se na křesťanky sluší."},{"book":"Koloským","chapter":"3","verse":"19","text":"A vy, muži, své ženy milujte a nejednejte s nimi jako se služkami."},{"book":"Koloským","chapter":"3","verse":"20","text":"Děti, poslouchejte ve všem své rodiče, tak se to líbí Pánu."},{"book":"Koloským","chapter":"3","verse":"21","text":"A vy, otcové, nebuďte ke svým dětem nespravedliví, aby se vám neodcizily."},{"book":"Koloským","chapter":"3","verse":"22","text":"Vy, podřízení, mějte v úctě své představené. Svoje povinnosti plňte ochotně, ne jenom když jste sledováni."},{"book":"Koloským","chapter":"3","verse":"23","text":"Pracujte opravdově, ne na oko pro lidi, ale jako pro Pána."},{"book":"Koloským","chapter":"3","verse":"24","text":"Vždyť také od něho dostanete konečnou odměnu, podíl na jeho království. Vaším skutečným Pánem je přece Kristus."},{"book":"Koloským","chapter":"3","verse":"25","text":"A konečně – každý kdo se dopouští křivdy, dočká se odplaty, ať je to kdo chce. U Boha nemá nikdo protekci."}]}