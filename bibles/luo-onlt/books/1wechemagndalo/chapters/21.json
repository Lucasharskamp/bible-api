{"data":[{"book":"1 Weche Mag Ndalo","chapter":"21","verse":"1","text":"Satan ne dwaro hinyo jo-Israel omiyo nosundo Daudi mondo okwan jo-Israel."},{"book":"1 Weche Mag Ndalo","chapter":"21","verse":"2","text":"Daudi nowachone Joab kaachiel gi jotend jolweny niya, “Dhiuru kendo ukwan jo-Israel kochakore Bersheba nyaka chop Dan, bangʼe to inyisa kar rombgi mondo mi angʼe ni gin ji adi.”"},{"book":"1 Weche Mag Ndalo","chapter":"21","verse":"3","text":"To Joab nodwoke niya, “Mad Jehova Nyasaye med jolweny madirom nyadi mia achiel. Ruodha kendo jatenda, to donge gin duto gin jo-ruoth? To en angʼo momiyo ruoth ma en ruodha didwar timo richo machal kama ni Israel?”"},{"book":"1 Weche Mag Ndalo","chapter":"21","verse":"4","text":"Kata kamano ruoth notamo Joab omiyo Joab nowuok modhi e piny jo-Israel duto, bangʼe noduogo Jerusalem."},{"book":"1 Weche Mag Ndalo","chapter":"21","verse":"5","text":"Joab nokelo ne Daudi kar kwan jolweny kama: Kuom jo-Israel ne nitie ji tara achiel gi alufu mia achiel mane nyalo tingʼo ligangla koriwore gi jo-Juda alufu mia angʼwen gi piero abiriyo."},{"book":"1 Weche Mag Ndalo","chapter":"21","verse":"6","text":"To Joab ne ok okwano jo-Lawi kod jo-Benjamin nikech nosin gi chik ruoth."},{"book":"1 Weche Mag Ndalo","chapter":"21","verse":"7","text":"Chikni ne rach ahinya e nyim wangʼ Nyasaye omiyo nokumo jo-Israel."},{"book":"1 Weche Mag Ndalo","chapter":"21","verse":"8","text":"Eka Daudi nowacho ni Nyasaye niya, “Asetimo richo maduongʼ kuom gima asetimoni. To koro akwayi mondo igol richoni kuom jatichni. Asetimo gima ofuwo ahinya.”"},{"book":"1 Weche Mag Ndalo","chapter":"21","verse":"9","text":"Jehova Nyasaye nowacho ne Gad ma jokor wach mar Daudi niya,"},{"book":"1 Weche Mag Ndalo","chapter":"21","verse":"10","text":"“Dhiyo iwach ni Daudi ni, ‘Ma e gima Jehova Nyasaye wacho: Aketo weche adek e nyimi. Yier achiel kuomgi monego atimni.’ ”"},{"book":"1 Weche Mag Ndalo","chapter":"21","verse":"11","text":"Omiyo Gad nodhi ir Daudi mowachone niya, “Ma e gima Jehova Nyasaye owacho: ‘Kaw achiel kuomgi:"},{"book":"1 Weche Mag Ndalo","chapter":"21","verse":"12","text":"higni adek mag kech, dweche adek ma wasiku biro lawoue gi ligangla ka negou kata ndalo adek mar ligangla mar Jehova Nyasaye (ma en ndalo mag dera marach e piny), ka malaika Jehova Nyasaye neko kamoro amora e piny Israel.’ Koro par ane mondo imiya dwoko matero ni ngʼama ne oora.”"},{"book":"1 Weche Mag Ndalo","chapter":"21","verse":"13","text":"Daudi nodwoko Gad niya, “An-gi chuny lit ahinya. Ber mondo alwar e lwet Jehova Nyasaye nikech ngʼwonone duongʼ, to kik iweya mondo alwar e lwet ji.”"},{"book":"1 Weche Mag Ndalo","chapter":"21","verse":"14","text":"Omiyo Jehova Nyasaye nokelo masira kuom jo-Israel kendo nonego jo-Israel alufu piero abiriyo."},{"book":"1 Weche Mag Ndalo","chapter":"21","verse":"15","text":"Kendo Nyasaye nooro malaika mondo oketh Jerusalem. To kane malaikano timo kamano Jehova Nyasaye noneno mano mi okuyo nikech tim malichno mi nonyiso malaika mane nego ji niya, “Oromo! Koro dwok lweti.” Malaika mar Jehova Nyasaye noyudo ochungʼ e kar dino cham mar Arauna ja-Jebus."},{"book":"1 Weche Mag Ndalo","chapter":"21","verse":"16","text":"Daudi nongʼiyo malo ma oneno malaika mar Jehova Nyasaye kochungo e kind polo gi piny ka otingʼo ligangla mager e lwete mane orieyo kuom Jerusalem. Bangʼe Daudi gi jodongo nopodho piny auma ka girwakore gi pien gugru."},{"book":"1 Weche Mag Ndalo","chapter":"21","verse":"17","text":"Daudi nowacho ni Jehova Nyasaye niya, “Donge an ema nagolo chik mondo okwan joma nyalo dhi e lweny? An ma an jakwath ema asetimo richo kendo aseketho. Magi to gin mana rombe, angʼo magiseketho? Yaye Jehova Nyasaye ma Nyasacha, akwayi ni an ema ikuma kaachiel gi joga to kik iwe masira odongʼ kuom jogi.”"},{"book":"1 Weche Mag Ndalo","chapter":"21","verse":"18","text":"Bangʼe malaika mar Jehova Nyasaye nochiko Gad mondo onyis Daudi odhi malo kar dino cham ma Arauna ja-Jebus mondo oger kendo mar misango ni Jehova Nyasaye."},{"book":"1 Weche Mag Ndalo","chapter":"21","verse":"19","text":"Omiyo Daudi nodhi malo kaluwore gi wach mane Gad osewachone kuom nying Jehova Nyasaye."},{"book":"1 Weche Mag Ndalo","chapter":"21","verse":"20","text":"Kane Arauna dino ngano, notingʼo wangʼe ma oneno malaika, yawuote mane ni kode nopondo."},{"book":"1 Weche Mag Ndalo","chapter":"21","verse":"21","text":"Bangʼe Daudi nodhi ire, kane Arauna ogoyo wangʼe monene, nowuok kar dino mokulore auma nyaka e lowo e nyim Daudi."},{"book":"1 Weche Mag Ndalo","chapter":"21","verse":"22","text":"Daudi nonyise niya, “Yie imiya laru mar dino cham mondo angʼiew mondo agerie kendo mar misango ni Jehova Nyasaye eka tho manego ji orum. Yie iusnago e kar romb nengone duto.”"},{"book":"1 Weche Mag Ndalo","chapter":"21","verse":"23","text":"Arauna nowacho ne Daudi niya, “Kawe! Mad ruodha ma jatenda okawe kendo otim kode gima chunye dwaro. Ne, anamiyi rwedhi mondo ichiw kaka misango miwangʼo pep, kod gige dino kaka yien kaachiel gi ngano kaka cham michiwo; abiro chiwogi duto.”"},{"book":"1 Weche Mag Ndalo","chapter":"21","verse":"24","text":"To Ruoth Daudi nodwoko Arauna niya, “Ooyo, nyaka achuli nengone duto mowinjore kode.” Ok anayie ngangʼ kawo ne Jehova Nyasaye giri nono kata timo misango miwangʼo pep ma ok achuloe gimoro."},{"book":"1 Weche Mag Ndalo","chapter":"21","verse":"25","text":"Omiyo Daudi nochulo Arauna pesa mag dhahabu ma dirom kilo abiriyo mane nengo kar dinono."},{"book":"1 Weche Mag Ndalo","chapter":"21","verse":"26","text":"Daudi nogero kendo mar misango ni Jehova Nyasaye kanyo kendo nochiwo misango miwangʼo pep kod chiwo mar lalruok. Noluongo Jehova Nyasaye, kendo Jehova Nyasaye nodwoke gi mach moa e polo kalwar e kendo mar misango miwangʼo pep."},{"book":"1 Weche Mag Ndalo","chapter":"21","verse":"27","text":"Eka Jehova Nyasaye nowuoyo gi malaika mine odwoko liganglane e olalo mare."},{"book":"1 Weche Mag Ndalo","chapter":"21","verse":"28","text":"E sechego Daudi notimo misengini kanyo kane oneno ni Jehova Nyasaye osedwoke e laru mar dino mar Arauna ja-Jebus."},{"book":"1 Weche Mag Ndalo","chapter":"21","verse":"29","text":"Hekalu mar Jehova Nyasaye mane Musa oloso e thim, kaachiel gi kendo mar misango miwangʼo pep e kindego ne pod nitiere e kar lemo man Gibeon."},{"book":"1 Weche Mag Ndalo","chapter":"21","verse":"30","text":"Kata kamano, Daudi ne ok nyal dhiyo bute mondo openj Nyasaye nikech ne oluoro ligangla mar malaika mar Jehova Nyasaye."}]}