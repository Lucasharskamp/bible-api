{"data":[{"book":"یەکەم تیمۆساوس","chapter":"4","verse":"1","text":"ڕۆح بە ڕاشکاوی دەفەرموێ کە لە کۆتایی ڕۆژگاردا هەندێک کەس لە باوەڕەکە هەڵدەگەڕێنەوە و بە دوای ڕۆحی چەواشە و فێرکردنەکانی ڕۆحە پیسەکان دەکەون."},{"book":"یەکەم تیمۆساوس","chapter":"4","verse":"2","text":"ئەم جۆرە فێرکردنە لە ڕێگەی درۆزنە دووڕووەکانەوە دێت کە ویژدانیان داخکراوە."},{"book":"یەکەم تیمۆساوس","chapter":"4","verse":"3","text":"هاوسەرگیری قەدەغە4‏:3 فەلسەفەیەکی یۆنانییە و دەڵێت هەموو شتێکی ماددی بە خراپەوە بەستراوەتەوە، ئیتر پەیوەندی لەگەڵ ژن خراپەیە.‏ دەکەن، فەرمانی نەخواردن دەدەن لەو خۆراکەی کە خودا بەدییهێناوە بۆ ئەوەی بە سوپاسی باوەڕداران و ڕاستیناسان وەربگیردرێت."},{"book":"یەکەم تیمۆساوس","chapter":"4","verse":"4","text":"هەموو بەدیهێنراوی خودا چاکە، ئەگەر شتێک بە سوپاسەوە وەرگیرا ڕەت ناکرێتەوە،"},{"book":"یەکەم تیمۆساوس","chapter":"4","verse":"5","text":"چونکە بە وشەی خودا و نوێژەوە پیرۆزکراوە."},{"book":"یەکەم تیمۆساوس","chapter":"4","verse":"6","text":"ئەگەر تۆ بەمانە ڕێنمایی خوشکان و برایان بکەیت، ئەوا دەبیتە خزمەتکارێکی باشی عیسای مەسیح، کە بە وشەکانی باوەڕەکە و فێرکردنی باش پەروەردە کرایت و شوێنی دەکەویت."},{"book":"یەکەم تیمۆساوس","chapter":"4","verse":"7","text":"ئەفسانەی پووچ و هەقایەتی پیرێژنان ڕەت بکەوە، بەڵام خۆت لەسەر لەخواترسی ڕابهێنە."},{"book":"یەکەم تیمۆساوس","chapter":"4","verse":"8","text":"وەرزشی جەستەیی بۆ هەندێک شت سوودبەخشە، بەڵام لەخواترسی بۆ هەموو شتێک سوودبەخشە، چونکە بەڵێنی ژیانی ئێستا و داهاتووی تێدایە."},{"book":"یەکەم تیمۆساوس","chapter":"4","verse":"9","text":"ئەم قسەیە ڕاستە و شایانی پەسەندکردنی تەواوە."},{"book":"یەکەم تیمۆساوس","chapter":"4","verse":"10","text":"بۆ ئەمە ڕەنج دەدەین و تێدەکۆشین، چونکە هیوامان بە خودای زیندووە، ئەوەی ڕزگارکەری هەموو خەڵکە، بە تایبەتیش باوەڕداران."},{"book":"یەکەم تیمۆساوس","chapter":"4","verse":"11","text":"بەم شتانە ڕابسپێرە و فێر بکە."},{"book":"یەکەم تیمۆساوس","chapter":"4","verse":"12","text":"با کەس سووکایەتی بە گەنجییەتیت نەکات، بەڵکو ببە بە نموونە بۆ باوەڕداران لە قسە و ڕەفتاردا، لە خۆشەویستی و باوەڕ و پاکیتدا."},{"book":"یەکەم تیمۆساوس","chapter":"4","verse":"13","text":"هەتا دێم بایەخ بە خوێندنەوەی گشتی نووسراوە پیرۆزەکان و وتاردان و فێرکردن بدە."},{"book":"یەکەم تیمۆساوس","chapter":"4","verse":"14","text":"ئەو بەهرەیەی لە تۆدایە پشتگوێی مەخە، ئەوەی بە پێشبینی وەرتگرتووە کاتێک پیرانی کڵێسا دەستیان لەسەر دانایت."},{"book":"یەکەم تیمۆساوس","chapter":"4","verse":"15","text":"بایەخ بەم شتانە بدە، هەموو توانای خۆتی تێدا بەکاربهێنە، تاکو پێشکەوتنت بۆ هەمووان دەربکەوێت."},{"book":"یەکەم تیمۆساوس","chapter":"4","verse":"16","text":"ئاگاداری خۆت و فێرکردنت بە، لەسەری بەردەوام بە، چونکە ئەگەر ئەمەت کرد خۆت و گوێگرانیشت ڕزگار دەکەیت."}]}