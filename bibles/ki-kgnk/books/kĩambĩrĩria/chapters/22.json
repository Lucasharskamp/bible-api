{"data":[{"book":"Kĩambĩrĩria","chapter":"22","verse":"1","text":"Thuutha wa maũndũ macio-rĩ, Ngai nĩageririe Iburahĩmu. Ngai akĩmwĩta atĩrĩ, “Iburahĩmu!”"},{"book":"Kĩambĩrĩria","chapter":"22","verse":"2","text":"Nake Ngai akĩmwĩra atĩrĩ, “Oya mũriũ waku, o we ũrĩa wa mũmwe Isaaka, ũrĩa wendete, ũthiĩ rũgongo rwa Moria, na ũmũrute ta igongona rĩa njino kuo kĩrĩma-inĩ kĩmwe kĩa iria ngaakuonia.”"},{"book":"Kĩambĩrĩria","chapter":"22","verse":"3","text":"Nĩ ũndũ ũcio mũthenya ũyũ ũngĩ rũciinĩ tene, Iburahĩmu agĩũkĩra, agĩtandĩka ndigiri yake. Akĩoya ndungata ciake igĩrĩ na mũriũ wake Isaaka. Aarĩkia gwatũra ngũ cia kũigana igongona rĩa njino-rĩ, akiumagara erekeire handũ harĩa Ngai aamwĩrĩte."},{"book":"Kĩambĩrĩria","chapter":"22","verse":"4","text":"Mũthenya wa gatatũ, Iburahĩmu agĩtiira maitho na akĩona handũ hau harĩ o kũraya."},{"book":"Kĩambĩrĩria","chapter":"22","verse":"5","text":"Akĩĩra ndungata ciake atĩrĩ, “Ikaragai haha na ndigiri ĩno, na niĩ na kĩmwana gĩakwa tũthiĩ haarĩa tũkahooe Ngai, na tũcooke tũmũcookerere.”"},{"book":"Kĩambĩrĩria","chapter":"22","verse":"6","text":"Iburahĩmu agĩkĩoya ngũ icio cia igongona rĩa njino, agĩciigĩrĩra mũriũ wake Isaaka, nake agĩkuua mwaki na kahiũ. Na rĩrĩa o eerĩ mathiiaga hamwe,"},{"book":"Kĩambĩrĩria","chapter":"22","verse":"7","text":"Isaaka akĩaria, agĩĩta ithe Iburahĩmu atĩrĩ, “Baba!”"},{"book":"Kĩambĩrĩria","chapter":"22","verse":"8","text":"Iburahĩmu agĩcookia atĩrĩ, “Mũrũ wakwa, Ngai we mwene nĩekũheana gatũrũme ka igongona rĩa njino.” Nao eerĩ magĩthiĩ na mbere marĩ hamwe."},{"book":"Kĩambĩrĩria","chapter":"22","verse":"9","text":"Maakinya handũ harĩa Ngai aamwĩrĩte-rĩ, Iburahĩmu agĩaka kĩgongona ho na akĩara ngũ igũrũ rĩakĩo. Agĩcooka akĩoha mũriũ wake Isaaka na akĩmũkomia kĩgongona-inĩ kĩu igũrũ rĩa ngũ."},{"book":"Kĩambĩrĩria","chapter":"22","verse":"10","text":"Ningĩ akĩoya kahiũ, agĩtambũrũkia guoko gwake, oorage mũriũ."},{"book":"Kĩambĩrĩria","chapter":"22","verse":"11","text":"No mũraika wa Jehova akĩmwĩta kuuma igũrũ, akiuga atĩrĩ, “Iburahĩmu! Iburahĩmu!”"},{"book":"Kĩambĩrĩria","chapter":"22","verse":"12","text":"Akĩmwĩra atĩrĩ, “Ndũkahutie kĩmwana kĩu na guoko gwaku, na ndũgagĩĩke ũndũ o na ũrĩkũ. Rĩu nĩndamenya atĩ nĩwĩtigĩrĩte Ngai, tondũ ndũnarega kũruta mũrũguo, o we mũrũguo waku wa mũmwe, arĩ igongona.”"},{"book":"Kĩambĩrĩria","chapter":"22","verse":"13","text":"Nake Iburahĩmu agĩtiira maitho, na hau kĩhinga-inĩ akĩona ndũrũme ĩnyiitĩtwo hĩa nĩ mĩrita. Agĩthiĩ ho, akĩoya ndũrũme ĩyo na akĩmĩruta ĩrĩ igongona rĩa njino handũ ha mũriũ."},{"book":"Kĩambĩrĩria","chapter":"22","verse":"14","text":"Nĩ ũndũ ũcio Iburahĩmu agĩĩta handũ hau Jehova-Nĩarĩheanaga. Na nginya ũmũthĩ kuugagwo atĩrĩ, “Kĩrĩma-inĩ kĩa Jehova-rĩ, nĩarĩtũheaga.”"},{"book":"Kĩambĩrĩria","chapter":"22","verse":"15","text":"Nake mũraika wa Jehova arĩ igũrũ, agĩĩta Iburahĩmu hĩndĩ ya keerĩ,"},{"book":"Kĩambĩrĩria","chapter":"22","verse":"16","text":"akĩmwĩra atĩrĩ, “Jehova ekuuga ũũ: Nĩndĩhĩtĩte na niĩ mwene, atĩ tondũ nĩwĩkĩte ũndũ ũyũ na ndũnarega kũndutĩra mũrũguo, o mũrũguo waku wa mũmwe-rĩ,"},{"book":"Kĩambĩrĩria","chapter":"22","verse":"17","text":"ti-itherũ nĩngakũrathima na ndũme njiaro ciaku cingĩhe ta njata cia matu-inĩ na ta mũthanga ũrĩa ũrĩ hũgũrũrũ-inĩ cia iria. Njiaro ciaku nĩ ikegwatĩra matũũra marĩa manene ma thũ ciacio,"},{"book":"Kĩambĩrĩria","chapter":"22","verse":"18","text":"na nĩ ũndũ wa rũciaro rwaku, ndũrĩrĩ ciothe cia thĩ nĩikarathimwo, tondũ wee nĩũnjathĩkĩire.”"},{"book":"Kĩambĩrĩria","chapter":"22","verse":"19","text":"Nake Iburahĩmu agĩcookerera ndungata ciake, magĩthiĩ hamwe marorete Birishiba. Nake Iburahĩmu agĩtũũra kũu Birishiba."},{"book":"Kĩambĩrĩria","chapter":"22","verse":"20","text":"Thuutha wa maũndũ macio Iburahĩmu agĩkinyĩrwo nĩ ũhoro, akĩĩrwo atĩrĩ, “Milika o nake nĩagĩĩte na ciana; nĩaciarĩire mũrũ-wa-nyũkwa Nahoru ciana:"},{"book":"Kĩambĩrĩria","chapter":"22","verse":"21","text":"Uzu nĩwe wa irigithathi, na mũrũ wa nyina nĩ Buzu, na Kemueli (ithe wa Aramu),"},{"book":"Kĩambĩrĩria","chapter":"22","verse":"22","text":"na Kesedu, na Hazo, na Pilidashu, na Jidilafu, na Bethueli.”"},{"book":"Kĩambĩrĩria","chapter":"22","verse":"23","text":"Bethueli nĩwe watuĩkire ithe wa Rebeka. Acio nĩo ariũ arĩa anana Milika aaciarĩire Nahoru, mũrũ wa nyina na Iburahĩmu."},{"book":"Kĩambĩrĩria","chapter":"22","verse":"24","text":"Thuriya yake, ĩrĩa yetagwo Reuma, o nayo yarĩ na ariũ ake, nĩo Teba, na Gahamu, na Tahashu na Maaka."}]}