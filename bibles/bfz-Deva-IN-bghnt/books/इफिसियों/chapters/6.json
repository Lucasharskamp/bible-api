{"data":[{"book":"इफिसियों","chapter":"6","verse":"1","text":"ओ बाल़को, आपणे माया-बाओ रे आज्ञाकारी बणो, एड़ा करना तुसा खे पला ए कऊँकि तुसे प्रभुए रे ए।"},{"book":"इफिसियों","chapter":"6","verse":"2","text":"“आपणे माया-बाओ रा आदर करो।” ये एड़ी पईली आज्ञा ए जेते साथे वादा बीए।"},{"book":"इफिसियों","chapter":"6","verse":"3","text":"से वादा ये ए कि, “कि तेरा पला ओ और तूँ तरतिया पाँदे बऊत दिनो तक जिऊँदा रओ।”"},{"book":"इफिसियों","chapter":"6","verse":"4","text":"ओ बाल-बच्चे वाल़ेयो! आपणे बच्चेया खे रिस नि देओ, पर प्रभुए री शिक्षा और चेतावणी देंदे ऊए, तिना खे पाल़ो-पोषो।"},{"book":"इफिसियों","chapter":"6","verse":"5","text":"ओ दासो, जो लोक दुनिया रे मुताबिक तुसा रे मालक ए तिना री आपणे मनो री सच्चाईया ते आदर करदे और डरदे ऊए आज्ञा मानो, जेड़ी मसीह री मानोए।"},{"book":"इफिसियों","chapter":"6","verse":"6","text":"मांणूआ खे खुश करने वाल़ेया जेड़े दखाणे खे सेवा नि करो, पर मसीह रे दासो जेड़े, मनो ते परमेशरो री इच्छा पाँदे चलो"},{"book":"इफिसियों","chapter":"6","verse":"7","text":"खुशिया साथे एक सेवको रे रूपो रे एड़े काम करो जेड़ा मानो तुसे लोका री नि प्रभुए री सेवा करने लगी रे।"},{"book":"इफिसियों","chapter":"6","verse":"8","text":"कऊँकि तुसे जाणोए कि जेस केसी जेड़ा खरा काम करना, चाए दास ओ, चाए आजाद ओ, प्रभुए ते तेड़ा ई इनाम पाणा।"},{"book":"इफिसियों","chapter":"6","verse":"9","text":"ओ मालको! तुसे बी तमकिया देणा छाडी की तिना साथे तेड़ा ई बर्ताव करो, कऊँकि तुसे जाणोए कि तिना रा और तुसा दूँईं रा मालक स्वर्गो रे ए और से केसी रा पक्षपात नि करदा।"},{"book":"इफिसियों","chapter":"6","verse":"10","text":"मेरा आखरी वचन तुसा लोका खे ये ए कि प्रभुए रे और तेसरी शक्तिया रे असरो रे तागतबर बणो।"},{"book":"इफिसियों","chapter":"6","verse":"11","text":"परमेशरो रे सारे अथियार बानी लो, ताकि तुसे शैतानो री योजना रे सामणे खड़े रई सको।"},{"book":"इफिसियों","chapter":"6","verse":"12","text":"कऊँकि म्हारा ये मल़युद्ध खून और मासो ते बणे रे मांणूआ ते निए, बल्कि प्रदाना ते और अधिकारिया ते और एसा दुनिया रे न्हेरे रे हाकिमा ते और तेस दुष्टो री आत्मिक सेना साथे ए, जो सर्गो रे ए।"},{"book":"इफिसियों","chapter":"6","verse":"13","text":"इजी री खातर परमेशरो रे सारे अथियार बानी लो, ताकि तुसे बुरे दिनो रे सामणा करी सको और सब कुछ पूरा करी की खड़े रई सको।"},{"book":"इफिसियों","chapter":"6","verse":"14","text":"तो सच्चाईया साथे आपणा लक बानी की और तर्मो री झिलम पईनी की"},{"book":"इफिसियों","chapter":"6","verse":"15","text":"और पैरो रे मेल-जोलो रे सुसमाचारो रे जोड़े पईनी की"},{"book":"इफिसियों","chapter":"6","verse":"16","text":"और तिना सबी साथे विश्वासो री ढाल लयी की खड़े रओ, जेते साथे तुसे, तेस दुष्टो रे सारे बल़े रे तीर बजयाई सको।"},{"book":"इफिसियों","chapter":"6","verse":"17","text":"और उद्धारो रा टोप और आत्मा री तलवार, जो परमेशरो रा वचन ए, लयी लो।"},{"book":"इफिसियों","chapter":"6","verse":"18","text":"हर बखत और हर प्रकारा ते पवित्र आत्मा री अगुवाईया रे प्रार्थना और बिनती करदे रओ और इजी खेई जागदे रओ कि सारे परमेशरो रे लोका खे लगातार बिनती करेया करो।"},{"book":"इफिसियों","chapter":"6","verse":"19","text":"और माखे बी प्रार्थना करो कि माखे बोलणे रे बखते एड़ा प्रबल वचन दित्तेया जाओ, ताकि आऊँ इम्मता साथे सुसमाचारो रा पेत बताई सकूँ,"},{"book":"इफिसियों","chapter":"6","verse":"20","text":"इजी री खातर आऊँ जंजीरा साथे जकड़े रे राजदूतो जेड़ी सेवा करने लगी रा। प्रार्थना करो कि माखे जिंयाँ बोलणा चाईयो, तिंयाँ ई आँऊ बिना डरे सुसमाचार सुणाई सकूँ।"},{"book":"इफिसियों","chapter":"6","verse":"21","text":"तुखिकुस जो मेरा प्यारा साथी विश्वासी और प्रभुए रे विश्वासो जोगा सेवक ए, तेस तुसा खे सब गल्ला बताणिया, ताकि तुसे बी मेरी दशा जाणी लो कि आऊँ केड़ा रऊँआ।"},{"book":"इफिसियों","chapter":"6","verse":"22","text":"से मैं तुसा गे इजी खेई पेजी राखेया, ताकि तुसे म्हारी दशा जाणो और से तुसा रे मनो खे औंसला देओ।"},{"book":"इफिसियों","chapter":"6","verse":"23","text":"आँऊ परमेशर पिता और प्रभु यीशु मसीह ते प्रार्थना करूँआ कि से तुसा खे शान्ति देओ। तुसा लोका खे एकी-दूजे साथे प्यारो साथे रणे रे और मसीह रे विश्वासो रे बणे रणे रे मताद करो।"},{"book":"इफिसियों","chapter":"6","verse":"24","text":"परमेशरो री कृपा तिना सबी लोका पाँदे बणी री रओ जो म्हारे प्रभु यीशु मसीह ते कदी नि खत्म ऊणे वाल़ा प्यार करोए।"}]}