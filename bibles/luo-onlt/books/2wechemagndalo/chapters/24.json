{"data":[{"book":"2 Weche Mag Ndalo","chapter":"24","verse":"1","text":"Joash ne ja-higni abiriyo kane odoko ruoth kendo norito piny kuom higni piero angʼwen kodak Jerusalem. Min mare ne nyinge Zibia mane nyar Bersheba."},{"book":"2 Weche Mag Ndalo","chapter":"24","verse":"2","text":"Joash notimo gima kare e nyim wangʼ Jehova Nyasaye e ndalo duto mane Jehoyada jadolo."},{"book":"2 Weche Mag Ndalo","chapter":"24","verse":"3","text":"Jehoyada nogamone mon ariyo manonywologo yawuowi kod nyiri."},{"book":"2 Weche Mag Ndalo","chapter":"24","verse":"4","text":"Bangʼ ndalo manok Joash noparo mondo olos hekalu mar Jehova Nyasaye."},{"book":"2 Weche Mag Ndalo","chapter":"24","verse":"5","text":"Nochoko jonabi kod jo-Lawi kanyakla achiel kowachonegi niya, Dhiuru e miech Juda kendo usol pesa ma jo-Israel owinjore ogol higa ka higa mondo walosgo hekalu mar Nyasachu. Neuru ni utimo mano mapiyo. To jo-Lawi ne ok otimo mapiyo."},{"book":"2 Weche Mag Ndalo","chapter":"24","verse":"6","text":"Omiyo ruoth noluongo Jehoyada jadolo maduongʼ mopenje niya, “Angʼo mosemoni oro jo-Lawi mondo osol osuru manoket gi Musa jatich Jehova Nyasaye kod jodong Israel kuom jo-Juda gi jo-Jerusalem mondo olosgo Hemb Romo?”"},{"book":"2 Weche Mag Ndalo","chapter":"24","verse":"7","text":"Koro yawuot Athalia dhako marachno noseketho hekalu mar Nyasaye kendo negitiyo ni Baal gi gik mopwodhi mag Nyasaye."},{"book":"2 Weche Mag Ndalo","chapter":"24","verse":"8","text":"Bangʼe ruoth nogolo chik mondo olos sanduku, kendo okete e dhoranga hekalu mar Jehova Nyasaye."},{"book":"2 Weche Mag Ndalo","chapter":"24","verse":"9","text":"Noor wach mondo oland ne jo-Juda gi jo-Jerusalem ni mondo gikelne Jehova Nyasaye osuru mane Musa jatich Nyasaye ochiko jo-Israel e thim."},{"book":"2 Weche Mag Ndalo","chapter":"24","verse":"10","text":"Jotelo kod ji duto nokelo pokgi gi mor ka giketogi e sandugno nyaka nopongʼ thich."},{"book":"2 Weche Mag Ndalo","chapter":"24","verse":"11","text":"E kinde ka kinde kane jo-Lawi okelo sanduku ne jotend ruoth kendo kane gineno ni pesa ne nitiere mangʼeny, to jagoro mar joka ruoth kod jatelo margi kod jatij jadolo maduongʼ ne jobiro mondo okaw sanduku kendo kane giseloko gik manie sanduku negidwoke kare. Kamano e kaka negitimo pile ka pile kendo negichoko pesa mangʼeny mokalo."},{"book":"2 Weche Mag Ndalo","chapter":"24","verse":"12","text":"Ruoth kod Jehoyada nochiwo pesa ne jogo mane timo tich mane dwarore mar loso hekalu mar Jehova Nyasaye. Negindiko jogedo kod jopa bao kaachiel gi joma olony e tich nyinyo kod mula mondo olos hekalu mar Jehova Nyasaye."},{"book":"2 Weche Mag Ndalo","chapter":"24","verse":"13","text":"Jogo mane rito tich ne ngʼiyo tich maber kendo tich nodhi maber e lwetgi. Negiloso hekalu mar Nyasaye kaluwore gi kaka nogere chon kendo negimedo sire mondo omed bedo motegno."},{"book":"2 Weche Mag Ndalo","chapter":"24","verse":"14","text":"Kane gisetieko, negikelo pesa mane odongʼ ne ruoth kod Jehoyada mi negiloso gik moko mitiyogo e lemo ei hekalu mar Jehova Nyasaye kaka: gik mitiyogo e misango miwangʼo pep kaachiel gi dise to gi gik mamoko molos gi dhahabu kod fedha. Negitimo misengini miwangʼo pep mapile pile e hekalu mar Jehova Nyasaye kinde duto ka Jehoyada pod ngima."},{"book":"2 Weche Mag Ndalo","chapter":"24","verse":"15","text":"Jehoyada koro noti kendo hike noniangʼ mine otho ka en ja-higni mia achiel gi piero adek."},{"book":"2 Weche Mag Ndalo","chapter":"24","verse":"16","text":"Ne oike e Dala Maduongʼ mar Daudi gi ruodhi nikech gigo mabeyo mane osetimo ni Nyasaye kod hekalu e Israel."},{"book":"2 Weche Mag Ndalo","chapter":"24","verse":"17","text":"Bangʼ tho Jehoyada, jotend jo-Juda nobiro mondo olim ruoth mi nowinjogi."},{"book":"2 Weche Mag Ndalo","chapter":"24","verse":"18","text":"Negijwangʼo hekalu mar Jehova Nyasaye, ma Nyasach kweregi kendo negilamo sirni milamo mag Ashera kod nyiseche manono. Mirima nomako Nyasaye gi jo-Juda gi jo-Jerusalem nikech richogi."},{"book":"2 Weche Mag Ndalo","chapter":"24","verse":"19","text":"Kata obedo ni Jehova Nyasaye nooronegi jonabi mondo odwokgi ire kendo osiemgi malit, to ne gidagi winjo."},{"book":"2 Weche Mag Ndalo","chapter":"24","verse":"20","text":"Eka Roho mar Nyasaye nolor kuom Zekaria wuod Jehoyada jadolo. Nochungʼ e nyim ji kowacho niya, “Nyasaye wacho kama: ‘Angʼo momiyo ok urito chike Jehova Nyasaye? Omiyo ok unuyud hawi nikech useweyo Jehova Nyasaye omiyo en bende oseweyou.’ ”"},{"book":"2 Weche Mag Ndalo","chapter":"24","verse":"21","text":"To ne giriwore ka gikwedo Zekaria mi negichiele kod kite e laru mar hekalu mar Jehova Nyasaye kaka ne ruoth omiyogi chik; mi notho."},{"book":"2 Weche Mag Ndalo","chapter":"24","verse":"22","text":"Ruoth Joash ne ok oparo ngʼwono mane Jehoyada wuon Zekaria notimone, to nonego wuode mane otho kaywak niya, “Mad Jehova Nyasaye ne gima itimona kendo ochulni kuor.”"},{"book":"2 Weche Mag Ndalo","chapter":"24","verse":"23","text":"Kar chak higa, jolweny mag Aram nobiro monjo Joash, negimonjo Juda kod Jerusalem kendo neginego jotendgi duto kendo mwandu mane giyako ne giorone ruodhgi Damaski."},{"book":"2 Weche Mag Ndalo","chapter":"24","verse":"24","text":"Kata obedo ni jolweny mag Aram ne nok moloyo, Jehova Nyasaye nochiwo jo-Juda e lwetgi mana ka gima ne gin jolweny mangʼeny. Nikech Juda noweyo luwo Jehova Nyasaye ma Nyasach kweregi kendo nongʼadne Joash bura."},{"book":"2 Weche Mag Ndalo","chapter":"24","verse":"25","text":"Kane jo-Aram osea ne giweyo ka gihinyo Joash malit. Eka jodonge noriworene nikech nek mane onegogo wuod Jehoyada jadolo mi neginege e kitandane. Omiyo notho kendo ne giike e Dala Maduongʼ mar Daudi to ok kar yiko ruodhi."},{"book":"2 Weche Mag Ndalo","chapter":"24","verse":"26","text":"Jogo mane oriworene ne gin Zabad wuod Shimeath nyar Amon kod Jehozabad wuod Shimrith nyar Moab."},{"book":"2 Weche Mag Ndalo","chapter":"24","verse":"27","text":"Weche mane ondiki kuom yawuote gi weche mane jonabi okoro kuome kaachiel gi kaka noloso hekalu mar Nyasaye ondiki e kitap weche mag ndalo mar ruodhi. Kendo Amazia wuode nobedo ruoth kare."}]}