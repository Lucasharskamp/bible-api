{"data":[{"book":"Luka","chapter":"23","verse":"1","text":"Eka chokruok mangima duto nochungo kendo negitere ir Pilato."},{"book":"Luka","chapter":"23","verse":"2","text":"Eka negichako donjone kagiwacho niya, “Waseyudo ngʼatni kokelo tulo e pinywa. Okwedo golo osuru ni Kaisar kendo owacho owuon ni en Kristo, ma Ruoth.”"},{"book":"Luka","chapter":"23","verse":"3","text":"Omiyo Pilato nopenjo Yesu niya, “In ruodh jo-Yahudi koso?”"},{"book":"Luka","chapter":"23","verse":"4","text":"Eka Pilato nowachone jodolo madongo gi oganda niya, “Ok ayudo ketho madidonjnego.”"},{"book":"Luka","chapter":"23","verse":"5","text":"To negimedo wacho ka giramo niya, “Omiyo ji tungni kuonde duto e Judea kaluwore gi puonjne. Nochako e Galili to osebiro mochopo ka.”"},{"book":"Luka","chapter":"23","verse":"6","text":"Kane owinjo wachno, Pilato nopenjo ka ngʼatni ne en ja-Galili."},{"book":"Luka","chapter":"23","verse":"7","text":"Kane oyudo ni Yesu ni e bwo loch mar Herode, noore ir Herode, ma bende ne ni Jerusalem e kindeno."},{"book":"Luka","chapter":"23","verse":"8","text":"Herode kane oneno Yesu, nodoko mamor ahinya, nikech kuom kinde mabor nosedwaro mondo onene. Kuom gik mane owinjo kuome, nogeno nene kotimo honni moko."},{"book":"Luka","chapter":"23","verse":"9","text":"Nopenje penjo mangʼeny, to Yesu ok nodwoko."},{"book":"Luka","chapter":"23","verse":"10","text":"Jodolo madongo gi jopuonj mag chik nochungo kanyono, ka gidonjone mager ahinya."},{"book":"Luka","chapter":"23","verse":"11","text":"Eka Herode gi askechene nojare kendo nonyiere. Negirwake gi kandho marakido maber, negidwoke ir Pilato."},{"book":"Luka","chapter":"23","verse":"12","text":"Chiengʼ onogo, Herode gi Pilato nobedo osiepe, to motelone odiechiengni ne gin wasigu."},{"book":"Luka","chapter":"23","verse":"13","text":"Pilato noluongo jodolo madongo kaachiel, jotelo kod ji duto,"},{"book":"Luka","chapter":"23","verse":"14","text":"to nowachonegi niya, “Ne ukelo ngʼatni ira kaka jal mamiyo ji goyo koko ka gidagi, winjo chik. Asenone e nyimu to ok aseyudo gima dimi odonjne."},{"book":"Luka","chapter":"23","verse":"15","text":"Kata mana Herode bende ok oyude gi ketho, nimar osedwoke irwa; unyalo neno, ni ok osetimo gimoro mowinjore kod tho."},{"book":"Luka","chapter":"23","verse":"16","text":"Emomiyo abiro mana kume to bangʼe aweye odhi.” ["},{"book":"Luka","chapter":"23","verse":"17","text":"Koro nochune ni nyaka ogonynegi ngʼato achiel motwe higa ka higa chiengʼ Sawo mar Pasaka.]23:17 Weche moko motigo kae otingʼo weche machalre gi mago mantie e Mat 27:15 kod Mar 15:6."},{"book":"Luka","chapter":"23","verse":"18","text":"Negigoyo koko gi dwol achiel kagiwacho niya, “Neg ngʼatni! To gonynwa Barabas!”"},{"book":"Luka","chapter":"23","verse":"19","text":"(Barabas noket e od twech nikech wach koko mane otimore e dala maduongʼ, kendo nikech nek.)"},{"book":"Luka","chapter":"23","verse":"20","text":"Nikech Pilato ne dwaro gonyo Yesu, omiyo nochako owuoyo kosayogi kendo"},{"book":"Luka","chapter":"23","verse":"21","text":"To negidhiyo nyime ka gikok niya, “Gure! Gure!”"},{"book":"Luka","chapter":"23","verse":"22","text":"Eka nowuoyo kodgi mar adek kowacho niya, “Nangʼo? Ere gima rach ma ngʼatni osetimo? Onge gima aseyudo kuome moromo gi kum mar tho. Omiyo abiro kume kendo bangʼe agonye odhi.”"},{"book":"Luka","chapter":"23","verse":"23","text":"To gi koko maduongʼ negiramo ka gidwaro ni nyaka gure, to koko margi nobedo mapek."},{"book":"Luka","chapter":"23","verse":"24","text":"Kuom mano Pilato nongʼado bura mondo dwarogi otimnegi."},{"book":"Luka","chapter":"23","verse":"25","text":"Nogonyo jalno mane gikwayo, mane oyudo ni e od twech nikech koko kendo nikech nek, to Yesu noketo e lwetgi mondo gitimne kaka gidwaro."},{"book":"Luka","chapter":"23","verse":"26","text":"Kane gigole oko, negimako Simon ma ja-Kurene, mane obiro ka oa e gwengʼ moro, kendo negiyieyo msalaba kuome mondo otingʼe koluwo bangʼ Yesu."},{"book":"Luka","chapter":"23","verse":"27","text":"Ji mangʼeny noluwe, motingʼo mon bende mane ywak ka goyo nduru nikech en."},{"book":"Luka","chapter":"23","verse":"28","text":"Yesu nolokore mowachonegi niya, “Nyi Jerusalem, kik uywaga, to ywaguru ne un uwegi kendo nikech nyithindu."},{"book":"Luka","chapter":"23","verse":"29","text":"Nikech kinde biro ma ubiro wacho ni, ‘Ogwedhu, un mon ma ok onywol kod thunde ma ok nodhodhi!’"},{"book":"Luka","chapter":"23","verse":"30","text":"“ ‘Eka giniwach ne gode madongo niya, “Rwombreuru kuomwa!”"},{"book":"Luka","chapter":"23","verse":"31","text":"Nimar ka ji timo gigi ka yath numu, angʼo mabiro timore ka otwo?”"},{"book":"Luka","chapter":"23","verse":"32","text":"Ji ariyo moko, ma joketho, bende negigolo oko kode mondo ogurgi."},{"book":"Luka","chapter":"23","verse":"33","text":"Kane gichopo kama iluongo ni kar Hanga Wich, negigure kanyo, kaachiel gi joketho, ka ngʼato achiel nitie e bathe korachwich, to ngʼat machielo e bathe koracham."},{"book":"Luka","chapter":"23","verse":"34","text":"Yesu nowacho niya, “Wuora, wenegi, nikech gikia gima gitimo!” To ne gipogore lepe ka gigoyo ombulu."},{"book":"Luka","chapter":"23","verse":"35","text":"Ji nochungo ka ngʼicho, to jotelo mopogore opogore bende nojare. Negiwacho niya, “Ne oreso jomoko, koro oresre owuon ka en e Kristo mar Nyasaye, Jalno Moyier.”"},{"book":"Luka","chapter":"23","verse":"36","text":"Askeche bende nobiro mojare. Negimiye kongʼo makech"},{"book":"Luka","chapter":"23","verse":"37","text":"kagiwacho niya, “Ka in e ruodh jo-Yahudi, to kara resri kendi ane.”"},{"book":"Luka","chapter":"23","verse":"38","text":"Ne nitie ndiko mondik e wiye malo, mawacho niya:"},{"book":"Luka","chapter":"23","verse":"39","text":"Achiel kuom joketho mane ogur kanyo nodhuole gi ayany kowacho niya, “Donge in Kristo? Resri iwuon koda wan!”"},{"book":"Luka","chapter":"23","verse":"40","text":"To ngʼat ma jaketho machielo nokwere niya, “Ok iluoro Nyasaye, nomedo wachoni, nimar in e bwo kum achielno?"},{"book":"Luka","chapter":"23","verse":"41","text":"Wan okumwa kare, nimar wayudo gima owinjore gi timbewa. To jali onge gima rach mosetimo.”"},{"book":"Luka","chapter":"23","verse":"42","text":"Eka nowacho niya, “Yesu, para chiengʼ mibire gi pinyruodhi.”"},{"book":"Luka","chapter":"23","verse":"43","text":"Yesu nodwoke niya, “Awachoni adiera, tinendeni ibiro bedo koda e Paradiso.”"},{"book":"Luka","chapter":"23","verse":"44","text":"Koro ne en kar sa auchiel mar odiechiengʼ, mudho nobiro moimo piny duto nyaka sa ochiko,"},{"book":"Luka","chapter":"23","verse":"45","text":"nikech chiengʼ ne ok rieny. To pasia mar hekalu noyiech e diere tir."},{"book":"Luka","chapter":"23","verse":"46","text":"Eka Yesu noluongo gi dwol maduongʼ niya, “Wuora, aketo chunya e lweti.” Kane osewacho mano, chunye nochot."},{"book":"Luka","chapter":"23","verse":"47","text":"Jatend jolweny kane oneno gima notimore, nomiyo opako Nyasaye kendo wacho niya, “Adier chutho, jali ne en ngʼat makare!”"},{"book":"Luka","chapter":"23","verse":"48","text":"Kane ji duto mane ochokore kanyo mondo obed joneno mar wachno noneno gima notimore, negigoyo korgi kendo negidok miechgi."},{"book":"Luka","chapter":"23","verse":"49","text":"To jogo duto mane ongʼeye, moriwo koda mon mane oluwe koa Galili, nochungo mochwalore ka gineno gigi."},{"book":"Luka","chapter":"23","verse":"50","text":"Koro ne nitie ngʼato ma nyinge Josef, mane en achiel kuom Buch Jodongo, ngʼat maber kendo makare,"},{"book":"Luka","chapter":"23","verse":"51","text":"ngʼat mane ok oyie kod dwaro gi timbegi. Noa e dala mar Judea mar Arimathaya kendo norito biro mar pinyruoth Nyasaye."},{"book":"Luka","chapter":"23","verse":"52","text":"Nodhi ir Pilato, mokwayo ringre Yesu."},{"book":"Luka","chapter":"23","verse":"53","text":"Eka noloro ringre piny moboye gi nanga marep-rep eka nokete e bur mane osekunyo ariwa e kor lwanda, mano mane pok oyikie ngʼato"},{"book":"Luka","chapter":"23","verse":"54","text":"Ne en Chiengʼ Ikruok kendo Sabato ne chiegni chakore."},{"book":"Luka","chapter":"23","verse":"55","text":"Mon mane obiro kod Yesu koa Galili noluwo Josef kendo negineno burno bende ka ringre ne oketi e iye."},{"book":"Luka","chapter":"23","verse":"56","text":"Eka negidok dala kendo negiloso yath madum mamit gi mo mangʼwe ngʼar. To ne giyweyo Chiengʼ Sabato kaluwore kod luoro chik."}]}