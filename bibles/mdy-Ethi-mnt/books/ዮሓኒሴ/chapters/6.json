{"data":[{"book":"ዮሓኒሴ","chapter":"6","verse":"1","text":"ዬካፓ ዬሱሴ ፂብራዶሴ ጌይንታ ጌሊላ ባዞ'' ሱኮ ፒንቄኔ።"},{"book":"ዮሓኒሴ","chapter":"6","verse":"2","text":"ሚርጌ ዓሳ ዬሱሴ ሃርጊንቴ ዓሶ ፖዒሴሢሮና ፆኦሲ ዎልቆና ማዺንታ ዓኮ ባኮ ማዼም ዛጌሢሮ ዒዛ ጊንፆ ሙኬኔ።"},{"book":"ዮሓኒሴ","chapter":"6","verse":"3","text":"ዬሱሴ ሌካ ዹኮ'' ኬስካዖ ዒኢካ ዒዛኮ ጊንፆ ሃንታዞንሢና ዎላ'' ዴዔኔ።"},{"book":"ዮሓኒሴ","chapter":"6","verse":"4","text":"ዒማ''ና ዓይሁዶ ዓሶኮ ዑሣ ዓኣዺፆ ቦንቾ ኬላ'' ዑኬኔ።"},{"book":"ዮሓኒሴ","chapter":"6","verse":"5","text":"ዬሱሴ ሚርጌ ዴሬ ዒዛ ባንሢ ሙካሢ ዼ'ግ ጌይ ዛጋዖ፥ ፒልጶሴ ኮራ፦ «ሓያ ቢያ ዓሶም ጊዳንዳ ሙኡዚ'' ዓንካፓ ኑ ሻንቃንዳይ?» ጌዔኔ።"},{"book":"ዮሓኒሴ","chapter":"6","verse":"6","text":"ዬሱሴ ዬያ ጌዔሢ ፒልጶሴ ዎዚ ጋዓቴያ ዋይዛኒ ማዓንዳኣፓዓቴም ዒ ማዻንዳ ባኮ ፔ ቶኦኪና ዔዔራያኬ።"},{"book":"ዮሓኒሴ","chapter":"6","verse":"7","text":"ፒልጶሴያ፦ «ፔቴ'' ፔቴ''ሢም ዻካ'' ዻካ'' ቡንፂሢታዖ ዒንጊንታንዳጉዲ ፔቴ'' ዓሲ ላምዖ ፄኤታ ኬሊ'' ማዼም ዒንጊንታንዳ ሚኢሼጉዴያና ካሣ ዔያቶም ሻንቆናቴያ ጊዳዓኬ» ጌይ ዒዛም ማሄኔ።"},{"book":"ዮሓኒሴ","chapter":"6","verse":"8","text":"ዒዛኮ ጊንፆ ሓንታ ናኣቶ''ይዳፓ ፔቴ''፥ ሲሞኦኔ ጌይንታ ጴፂሮሴኮ ጌርሲ፥ ዒንዲራሴ፦"},{"book":"ዮሓኒሴ","chapter":"6","verse":"9","text":"«ዶንጎ ዔልዓ ካሣና ላምዖ ሞሎና ዓኣ፥ ፔቴ'' ናይስኬይ ሃካ ዓኣኔ፤ ጋዓንቴ ዬንሢ ሃያ ቢያ ዴሮ''ም ዓይጎ ማዓንዳይ?» ጌዔኔ።"},{"book":"ዮሓኒሴ","chapter":"6","verse":"10","text":"ዬሱሴ፦ «ዓሶ ዴይሡዋቴ» ዔያቶም ጌዔኔ። ዬኖ ቤዛ ቡጬታሢሮ ዓሳ ዴዔኔ፤ ዒኢካ ዓኣ፥ ዓቲንቆ ዓሶኮ ፓይዳ'' ዶንጎ ሺያ ማዓያኬ።"},{"book":"ዮሓኒሴ","chapter":"6","verse":"11","text":"ዬካፓ ዬሱሴ ካሦ ዔካዖ ጋላቲ፥ ዴዔ ዓሶም ዒንጋንዳጉዲ ፔኤኮ ጊንፆ ሃንታ ናኣቶ''ም ዒንጌኔ። ዬያጉዲ ሞላሢያ ሃሣ ዒዞ ጎይፆ ዒንጌም ቢያሢ ኮይሳሢጉዴያ ሙዔኔ።"},{"book":"ዮሓኒሴ","chapter":"6","verse":"12","text":"ቢያሢ ሙይ ሚሽኬስካፓ ዬሱሴ ጊንፆ ሃንታዞንሢም፦ «ፔቴ''ታዖ ዲኢኒ ዓቱዋጉዲ ዶንቦ ቡኩሱዋቴ» ጌዔኔ።"},{"book":"ዮሓኒሴ","chapter":"6","verse":"13","text":"ዔያታኣ ዓሳ ሙዒ ሚሽኬ፥ ዶንጎ ካሦ ዶንቦ ቡኩሲ ታጶ ላምዖ ዼኤፒ ሌማቴ ኩንሤኔ።"},{"book":"ዮሓኒሴ","chapter":"6","verse":"14","text":"ዓሳ ዬሱሴ ፆኦሲ ዎልቄና ማዺንታ ዓኮ ባኮ ማዼሢ ዛጋዖ፦ «ጎኔና ሓይ፥ ዓጮ'' ሙካንዳኔ ጌይንቴ፥ ፆኦሲ ማሊፆ ኬኤዛሢኬ» ጌዔኔ።"},{"book":"ዮሓኒሴ","chapter":"6","verse":"15","text":"ዒማ''ና ዓሳ ዎልቄና ዓርቂ ዒዛ ካኣታሳኒ ማላሢ ዔራዖ ዬሱሴ ዓሶፓ ዱማዺ፥ ፔኤሮ ጌሜሪ ባንሢ ዓኣዼኔ።"},{"book":"ዮሓኒሴ","chapter":"6","verse":"16","text":"ሳዓ ዓማ''ዛ ዒዛኮ ጊንፆ ሓንታዞንሢ ጌሊላ ባዞ'' ባንሢ ኬዴ''ኔ፤"},{"book":"ዮሓኒሴ","chapter":"6","verse":"17","text":"ዬካፓ ዋኣፆና ፒንቆ ጎንጎ ቶጊ፥ ቂፒርናሆሜ ባንሢ ዓኣዺሢ ዓርቄኔ፤ ዬማና ሳዓ ዓሜ''ንቴ ዬሱሴ ሃጊ ዔያቶ ኮራ ሙኪባኣሴ።"},{"book":"ዮሓኒሴ","chapter":"6","verse":"18","text":"ዒማ''ና ዼኤፒ ጉዶ ዢባሬ ዢባርሻሢሮ ባዞ'' ዋኣፃ ዓጊፃኔ።"},{"book":"ዮሓኒሴ","chapter":"6","verse":"19","text":"ዬሱሴኮ ጊንፆ ሃንታ ናኣታ'' ዶንጎ ሃሣ ላሆ'' ሺያ ታኣኪሢ ማዓንዳያ ዋኣፆ ጊዶ'' ጎንጎ ዔኪ ዓኣዼስካፓ ዬሱሴ ባዞ'' ዑፆይዳ ቶኪና ሃንቲ ሃንቲ ዔያቶ ባንሢ ሙካሢ ዛጋዖ ዔያታ ዲቃቲ ዒጊጬኔ።"},{"book":"ዮሓኒሴ","chapter":"6","verse":"20","text":"ዒዚ ጋዓንቴ፦ «ታናኬ! ዒጊጪፖቴ!» ጌዔኔ።"},{"book":"ዮሓኒሴ","chapter":"6","verse":"21","text":"ዔያታ ዎዛዺ፥ ዋኣፆና ፒንቆ ጎንጎ ጋሮ ዒዛ ዔኪ ጌልዛዛ ቤዞማና ዋኣፆና ፒንቆ ጎንጌላ ዔያታ ዓኣዻ ቤዞ ሄሌ''ኔ።"},{"book":"ዮሓኒሴ","chapter":"6","verse":"22","text":"ዚሮ ጉቴ''ሎ ባዞ''ኮ ሶ ሱኮ''ይዳ ዓቴ'' ዓሳ ባዞ''ይዳ ፔቴ'' ዋኣፆና ፒንቆ ጎንጊ ዓኣንቴ ዛጌኔ፤ ዬሱሴኮ ጊንፆ ሃንታ ናኣታ'' ፔኤሮ ዴንዴሢና ዬሱሴ ዔያቶና ዎላ'' ዋኣፆና ፒንቆ ጎንጎ ጋሮ ጌሊባኣሢ ዔሬኔ።"},{"book":"ዮሓኒሴ","chapter":"6","verse":"23","text":"ጋዓንቴ ሜሌ'' ዋኣሢና ፒንቆ ጎንጊ ፂብራዶሴፓ ዔቂ ዬሱሴ ፆኦሲ ጋላቲ ዴሮ'' ካሦ ሙኡዜ ቤዞ ሙኬኔ።"},{"book":"ዮሓኒሴ","chapter":"6","verse":"24","text":"ዴራ'' ዬሱሴ ማዔቴያ ዒዛኮ ጊንፆ ሃንታዞንሢ ዒኢካ ባኣሢ ዛጋዖ ዬንሢ ዋኣፆና ፒንቆ ጎንጎንሢ ቶጊ ዬሱሴ ኮዒ፥ ቂፒርናሆሜ ዓኣዼኔ።"},{"book":"ዮሓኒሴ","chapter":"6","verse":"25","text":"ባዞ''ኮ ሱኮ''ይዳ ዒዛ ዔያታ ዴንቃዖ፦ «ዔርዛሢዮ! ሓይካ ኔ ዎዳኣ ዎዳ ሙኬይ?» ጌዔኔ።"},{"book":"ዮሓኒሴ","chapter":"6","verse":"26","text":"ዬሱሴ ዔያቶም፦ «ጎኔ ታ ዒንሢም ጋዓኔ፤ ዒንሢ ታና ኮዓሢ ካሦ ሙይ ሚሽኬሢሮ ማዓንዳኣፓዓቴም ፆኦሲ ዎልቆና ማዺንቴ ዓኮ ባኮ ዛጌሢሮቱዋሴ።"},{"book":"ዮሓኒሴ","chapter":"6","verse":"27","text":"ባይቃ ካሣም ማዺፖቴ፤ ባሼና ዓሲ ናዓሢ ዒንሢም ዒንጋ፥ ናንጊና ናንጊ ሼምፖም ማዓንዳ ካሦም ማዹዋቴ፤ ፆኦሲ፥ ዓዳሢ ፔኤኮ ናዓሢ' ዒዛሮ ማዔሢ ዔርዛ ማላቶ ዒዛይዳ ዓይሤኔ» ጌዔኔ።"},{"book":"ዮሓኒሴ","chapter":"6","verse":"28","text":"ዓሳኣ፦ «ሂዳዖ ኑኡኒ ፆኦሲ ማዾ'' ማዻኒ ዓይጎ ማዻንዳያ ኑና ኮይሳይ» ጌዔኔ።"},{"book":"ዮሓኒሴ","chapter":"6","verse":"29","text":"ዬሱሴ፦ «ዒንሢ ማዻንዳጉዲ ፆኦሲ ኮዓ ማዻ'' ዒዚ ዳኬሢ ጉሙርቂ ዔኪሢኬ» ጌይ ዔያቶም ማሄኔ።"},{"book":"ዮሓኒሴ","chapter":"6","verse":"30","text":"ዔያታ ዒዛ ኮራ፦ «ኑኡኒ ዛጊ ኔና ጉሙርቂ ዔካንዳጉዲ ዓይጎ ፆኦሲ ዎልቄና ማዺንታ ዓኪ ባኣዚ'' ኔ ዻዋንዳይ? ሃሣ ዓይጎ ኔ ማዻንዳይ?"},{"book":"ዮሓኒሴ","chapter":"6","verse":"31","text":"‹ዔያታ ሙዓንዳጉዲ ጫሪንጫፓ ካሣ ዔያቶም ዒንጌ› ጌይንቲ ፃኣፒንቴሢጉዲ ኑኡኮ ዓዶንሢ ዓሲ ናንጉዋ ዳውሎ''ይዳ ማና'' ጌይንታ ካሦ ሙዔኔ» ጌዔኔ።"},{"book":"ዮሓኒሴ","chapter":"6","verse":"32","text":"ዒማ''ና ዬሱሴ ዔያቶም፦ «ጎኔ ታ ዒንሢም ጋዓኔ፤ ጫሪንጫፓ ኬዴ'' ካሦ ዒንሢም ዒንጌሢ ሙሴቱዋሴ፤ ጎኑሞ ካሦ ጫሪንጫፓ ዒንሢም ዒንጋሢ ታኣኮ ዓዳሢኬ፤"},{"book":"ዮሓኒሴ","chapter":"6","verse":"33","text":"ዒዚ ዒንጋ ካሣ ጫሪንጫፓ ኬዳ''ያ ሓሣ ዓጪም ሼምፖ ዒንጋያኬ» ጋዓዛ፥"},{"book":"ዮሓኒሴ","chapter":"6","verse":"34","text":"ዓሳ፦ «ጎዳሢዮ! ዬያጉዴ ካሦ ቢያ ዎዴ ኑም ዒንጌ» ጌዔኔ።"},{"book":"ዮሓኒሴ","chapter":"6","verse":"35","text":"ዬሱሴ ዔያቶም፦ «ሼምፖኮ ካሣ ታናኬ፤ ታ ኮራ ሙካሢ ፔቴ''ታዖ ናይዺንታዓኬ፤ ታና ጉሙርቂ ዔካሢያ ፔቴ''ታዖ ዼኤቢንታዓኬ፤"},{"book":"ዮሓኒሴ","chapter":"6","verse":"36","text":"ዒንሢ ጋዓንቴ ታና ዛጌያታዖ ጉሙርቂ ዔኪባኣሢሮ ታ ዒንሢም ሃያ ጋዓኔ።"},{"book":"ዮሓኒሴ","chapter":"6","verse":"37","text":"ዓዴ ታኣም ዒንጋሢ ቢያ ሃንጋ ታ ባንሢ ሙካንዳኔ፤ ሃንጋ ታ ባንሢ ሙካሢያ ሴካ ዙሎ'' ታ ኬሳ''ዓኬ።"},{"book":"ዮሓኒሴ","chapter":"6","verse":"38","text":"ዓይጎሮ ጌዔቴ ታኣኒ ጫሪንጮይዳፓ ኬዴ''ሢ ታና ዳኬሢኮ ማሊፆ ኩንሣኒ ማዓንዳኣፓዓቴም ታ ማሊፆ ኩንሣኒቱዋሴ።"},{"book":"ዮሓኒሴ","chapter":"6","verse":"39","text":"ታና ዳኬሢኮ ማሊፃ፦ ዒ ታኣም ዒንጌዞንሢዳፓ ቢያ ፔቴ''ታኣ ባይዙዋዖ ጋፒንፆ ኬሎ''ና ናንጊና ናንጊ ሼምፖ ዴንቃንዳጉዲ ሓይቢፓ ታ ዔያቶ ዔቂሳንዳኔ።"},{"book":"ዮሓኒሴ","chapter":"6","verse":"40","text":"ሂዮ፤ ታ ዓዳሢኮ ማሊፃ ናዓሢ ዛጊ ዒዛ ጉሙርቂ ዔኬሢ ቢያ ናንጊና ናንጊ ሼምፖ ዴንቃንዳጉዲኬ፤ ታኣኒያ ጋፒንፆ ኬሎ''ና ዒዛ ናንጊና ናንጊ ሼምፖ ዴንቃንዳጉዲ ሓይቢፓ ዔቂሳንዳኔ» ጌዔኔ።"},{"book":"ዮሓኒሴ","chapter":"6","verse":"41","text":"ዬሱሴ፦ «ጫሪንጮይዳፓ ኬዴ'' ካሣ ታናኬ» ጌዔሢሮ ዓይሁዶ ዓሳ ዒዛ ዑፃ ጉንዱሚሢ ዓርቄኔ።"},{"book":"ዮሓኒሴ","chapter":"6","verse":"42","text":"ዔያታ ዒዛ፦ «ሓይ ዮሴፔ ናዓሢ፥ ዬሱሴቱዋዓዳ? ዓዶና ዒንዶና ዒዛኮ ኑ ዔራዞንሢቱዋዓዳ? ሂዳዖ ሃሢ ዒዚ ‹ጫሪንካፓ ታ ኬዴ''ኔ› ዎይቲ ጋዓይ?» ጌዔኔ።"},{"book":"ዮሓኒሴ","chapter":"6","verse":"43","text":"ዬሱሴ ዔያቶም ማሃዖ ታ ዛሎ'' ዎላ'' ጉንዱሚፖቴ፤"},{"book":"ዮሓኒሴ","chapter":"6","verse":"44","text":"ታና ዳኬ፥ ዓዴ ዔኪ ሙኪባኣ ዓሲ ማዔቴ ታ ባንሢ ሙካኒ ዳንዳዓ ዓሲ ዖኦኒያ ባኣሴ፤ ሃንጋ ታ ባንሢ ሙካሢያ ጋፒንፆ ኬሎ''ና ናንጊና ናንጊ ዴንቃንዳጉዲ ሃይቢዳፓ ታ ዔቂሳንዳኔ።"},{"book":"ዮሓኒሴ","chapter":"6","verse":"45","text":"ፆኦሲ ማሊፆ ኬኤዛ ዓሶ ማፃኣፖይዳ፦ «ዓሳ ቢያ ፆኦሲዳፓ ዔሬያ ማዓንዳኔ» ጌይንቲ ፃኣፒንቴኔ፤ ዬያሮ ዓዶይዳፓ ዋይዚ ዔሬሢ ቢያ ሃንጋ ታ ባንሢ ሙካንዳኔ።"},{"book":"ዮሓኒሴ","chapter":"6","verse":"46","text":"ዬይ ያዺ ማዓዛ ዓዶ ዛጌ ዓሲ ዓኣኔ ጌይሢቱዋሴ። ዓዶ ዛጌሢ ፆኦሲ ኮራፓ ሙኬሢ ሌሊኬ።"},{"book":"ዮሓኒሴ","chapter":"6","verse":"47","text":"ጎኔ ታ ዒንሢም ጋዓኔ፤ ታና ጉሙርቂ ዔካሢኮ ናንጊና ናንጊ ዓኣኔ።"},{"book":"ዮሓኒሴ","chapter":"6","verse":"48","text":"ታኣኒ ሼምፖኮ ካሣኬ፤"},{"book":"ዮሓኒሴ","chapter":"6","verse":"49","text":"ዒንሢኮ ዓዶንሢ ዓሲ ናንጉዋ ዳውሎ''ይዳ ማና'' ጌይንታ ካፆ ሙዔኔ፤ ጋዓንቴ ዔያታ ሃይቄኔ፤"},{"book":"ዮሓኒሴ","chapter":"6","verse":"50","text":"ጫሪንጮይዳፓ ኬዴ'' ካሣ ሓያታሢሮ፥ ሓያ ካሦ ሙዓሢ ፔቴ''ታዖ ሃይቃዓኬ።"},{"book":"ዮሓኒሴ","chapter":"6","verse":"51","text":"ጫሪንጫፓ ኬዴ''፥ ናንጊና ባይቁዋ ካሣ ታናኬ፤ ሃኖ' ካሦይዳፓ ሙዓሢ ቢያ ናንጊና ናንጋንዳኔ፤ ዓጮ''ም ሼምፖ ማዓንዳጉዲ ታኣኒ ዒንጋ ካሣ ታናኬ ጌዔኔ።"},{"book":"ዮሓኒሴ","chapter":"6","verse":"52","text":"ዬማና ዓይሁዶ ዓሳ፦ «ሓይ ዓሢ ዒዛ ኑ ሙዓንዳጉዲ ዎዲ'' ኑም ፔና ዒንጋኒ ዳንዳዓይ?» ጌይሢና ዎላ'' ማርሜኔ።"},{"book":"ዮሓኒሴ","chapter":"6","verse":"53","text":"ዬያሮ ዬሱሴ ዔያቶም፦ «ጎኔ ታ ዒንሢም ጋዓኔ፤ ዓሲ ናዓሢ ዒንሢ ሙዒባኣቴ ሃሣ ሱጉፆዋ ዒንሢ ዒዛኮ ዑሽኪባኣቶ ዒንሢኮ ናንጊ ሼምፓ ባኣሴ።"},{"book":"ዮሓኒሴ","chapter":"6","verse":"54","text":"ታና ሙዓሢና ሱጉፆዋ ታኣኮ ዑሽካሢኮ ቢያ ናንጊና ናንጊ ሼምፓ ዓኣኔ፤ ታኣኒያ ጋፒንፆ ኬሎ''ና ዒዛ ናንጊና ናንጊ ዴንቃንዳጉዲ ሓይቢዳፓ ዔቂሳንዳኔ።"},{"book":"ዮሓኒሴ","chapter":"6","verse":"55","text":"ዓይጎሮ ጌዔቴ ታኣኒ ጎኔ ሙኡዚ''፤ ሱጉፃኣ ታኣኮ ጎኔ ዑሺኬ።"},{"book":"ዮሓኒሴ","chapter":"6","verse":"56","text":"ታና ሙዓሢና ሱጉፆዋ ታኣኮ ዑሽካሢ ቢያ ታኣና ናንጋንዳኔ፤ ታኣኒያ ዒዛና ናንጋንዳኔ።"},{"book":"ዮሓኒሴ","chapter":"6","verse":"57","text":"ናንጊና ባይቁዋ፥ ዓዴ ታና ዳኬም ታኣኒያ ዒዛና ናንጊና ባይቁዋያ ማዒ ናንጋሢጉዲ ታና ሙዓሢያ ቢያ ታኣና ናንጊና ባይቁዋያ ማዒ ናንጋንዳኔ።"},{"book":"ዮሓኒሴ","chapter":"6","verse":"58","text":"ዓካሪ ጫሪንጮይዳፓ ኬዴ'' ካሣ ሓያኬ፤ ዬይያ፦ ዒንሢኮ ዓዶንሢ ሙዔሢ ጉዴያቱዋሴ፤ ዓይጎሮ ጌዔቴ ዬኖ ካሦ ሙዔ ዓሳ ሃይቄኔ፤ ሃኖ ካሦ ሙዓሢ ጋዓንቴ ናንጊና ናንጋንዳኔ» ጌዔኔ።"},{"book":"ዮሓኒሴ","chapter":"6","verse":"59","text":"ዬሱሴ ዬያ ኬኤዜሢ ቂፒርናሆሜይዳ፥ ዓይሁዶ ዓሶኮ ቡኪንቶ ቤዛ ዔርዚቤቃኬ።"},{"book":"ዮሓኒሴ","chapter":"6","verse":"60","text":"ዒዛ ዔሪ፥ ዒዛ ዓሲ ማዔ ዓሶይዳፓ ሚርጌዞንሢ ዬያ ዋይዛዖ፦ «ሓይ ዴኤሢ ጌኤሲኬ፤ ዖኦኒ ጎኔኬ ጌይ ዔካኒ ዳንዳዓንዳይ?» ጌዔኔ።"},{"book":"ዮሓኒሴ","chapter":"6","verse":"61","text":"ዔያታ ዬኖ ባኮ ዛሎ'' ጉንዱማሢ ፔ ዓያኖና ዬሱሴ ዔራዖ፦ «ሓይ፥ ዒንሢ ዻቢሳ ባኣዚ''ዳ?"},{"book":"ዮሓኒሴ","chapter":"6","verse":"62","text":"ዓሲኮ ናዓሢ ዎንዴ ዓኣ ቤዞ ማዒ ኬስካሢ ዒንሢ ዛጋዖ ዎዚ ጋዓኒዳይ?"},{"book":"ዮሓኒሴ","chapter":"6","verse":"63","text":"ሼምፖ ዒንጋሢ ፆኦሲ ዓያናኬ፤ ዓሲኮ ዎልቄ ጋዓንቴ ዓይጎዋ ማኣዱዋሴ፤ ታኣኒ ዒንሢም ኬኤዛ ቃኣላ'' ሼምፖ ዒንጋ ዓያናኬ፤"},{"book":"ዮሓኒሴ","chapter":"6","verse":"64","text":"ጋዓንቴ ዒንሢ ባኣኮ''ይዳፓ ፔቴ'' ፔቴ'' ዬያ ጉሙርቁዋ ዓሲ ዓኣኔ» ጌዔኔ። ዬሱሴ ዬያ ጌዔሢ ቤርታፓ ዓርቃዖ ዒዛ ጉሙርቁዋኣሢና ዒዛ ዓኣሢ ዒንጋንዳሢ ዖናታቶዋ ዔራሢሮኬ።"},{"book":"ዮሓኒሴ","chapter":"6","verse":"65","text":"ሄሊ''ሳዖ ዬሱሴ፦ «ዓዴ ዓይሤያ ማዒባኣያታቶ ታ ባንሢ ሙካኒ ዳንዳዓይ ባኣሴ ታ ዒንሢም ጌዔሢ ዬያሮኬ» ጌዔኔ።"},{"book":"ዮሓኒሴ","chapter":"6","verse":"66","text":"ዬያይዳፓ ዔቄያና ዒዛ ዔሪ፥ ዒዛ ዓሲ ማዔ ዓሶይዳፓ ሚርጌሢ ጊንሢም ማዔኔ፤ ዬማፓ ዓርቃዖ ዔያታ ዒዛ ጊንፆ ሃንቲፆ ሃሼ''ኔ።"},{"book":"ዮሓኒሴ","chapter":"6","verse":"67","text":"ዬያሮ ዬሱሴ ታጶ ላምዖንሢ ኮራ፦ «ዒንሢያ ሓሺ'' ዓኣዻኒ ኮዓ?» ጌዔኔ።"},{"book":"ዮሓኒሴ","chapter":"6","verse":"68","text":"ዬማና ሲሞኦኔ ጌይንታ ጴፂሮሴ ማሃዖ፦ «ጎዳሢዮ! ኑኡኒ ዖ ባንሢ ዓኣዻንዳይ? ኔኤኮ ናንጊና ናንጊ ሼምፖ ቃኣላ ዓኣኔ።"},{"book":"ዮሓኒሴ","chapter":"6","verse":"69","text":"ኑኡኒ ኔና ጉሙርቂ ዔኬኔ፤ ፆኦሲም ዱማዼያ ዒዛኮ ናዓሢ ኔና ማዔሢያ ኑ ዔሬኔ» ጌዔኔ።"},{"book":"ዮሓኒሴ","chapter":"6","verse":"70","text":"ዬሱሴያ፦ «ታናቱዋይ ዒንሢ፥ ታጶ ላምዖንሢ ዶኦሬሢ? ጋዓንቴ ዒንሢዳፓ ፔቴ''ሢ ፃላሄኬ» ዔያቶም ጌዔኔ።"},{"book":"ዮሓኒሴ","chapter":"6","verse":"71","text":"ዬያ ዒ ጌዔሢ ሲሞኦኔ ናኣዚ''፥ ዓስቆሮንቶ ዓጮ'' ዓሢ፥ ዪሁዳ ዛሎ''ሮኬ፤ ዓይጎሮ ጌዔቴ ዪሁዳ ዎዚ ታጶ ላምዖንሢዳፓ ፔቴ''ሢ ማዔቴያ ዬሱሴ ዓኣሢ ዒንጋሢ ዒዛ ማዔሢሮኬ።"}]}