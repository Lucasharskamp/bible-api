{"data":[{"book":"Matei","chapter":"3","verse":"1","text":"Gene mobhago gubhakoposhele a Yowana bhaabhatisha, bhalilunguya kuanga ja ku Yudea,"},{"book":"Matei","chapter":"3","verse":"2","text":"bhalinkuti, “Mwiipetanje, pabha Upalume gwa Kunnungu ubhandishile.”"},{"book":"Matei","chapter":"3","verse":"3","text":"Bhenebha a Yowana bhalugwilwe na ankulondola bha a Nnungu a Ishaya bhalinkuti,"},{"book":"Matei","chapter":"3","verse":"4","text":"A Yowana shibhawalaga shiwalo sha mabhetya ga ngamia, na nshipi gwa lipende nshigunu. Shalya shabho pushaaliji maije na bhushi gwa mukonde."},{"book":"Matei","chapter":"3","verse":"5","text":"Bhai, bhandunji kukoposhela ku Yelushalemu na nkowa gowe gwa ku Yudea na ilambo yowe ya nnyenje lushi lwa Yolodani, gubhaajendelenje."},{"book":"Matei","chapter":"3","verse":"6","text":"Bhakaipetanjeje yambi yabhonji na bhalabho gubhaabhatishenje mmashi ga lushi lwa Yolodani."},{"book":"Matei","chapter":"3","verse":"7","text":"Ikabheje a Yowana bhakaabhonanjeje Mapalishayo na Mashadukayo bhabhagwinji bhalikwaajiilanga nkupinga bhabhatishwanje, gubhaalugulilenje, “Mmanganya bhana bha lijoka! Gani ammalanjilenje nnjibhutukanje nnjimwa ja a Nnungu jikwiya?"},{"book":"Matei","chapter":"3","verse":"8","text":"Bhai nnanguyanje kwa itendi, kuti mwiipetilenje."},{"book":"Matei","chapter":"3","verse":"9","text":"Nnaganishiyanje mmitima jenunji kuti, ‘Uwe, ulongo gwa a Bhulaimu!’ Ngunakummalanjilanga kuti, a Nnungu bhanakombola kugayuya aga magangaga gabhe bha ulongo bha a Bhulaimu."},{"book":"Matei","chapter":"3","verse":"10","text":"Na libhago libhishilwe tayali mmatepo ga mikongo, bhai kila nkongo ukaogoya iepo ya mmbone upinga shelwa nileshelwa pa moto."},{"book":"Matei","chapter":"3","verse":"11","text":"Nne ngunakummatishanga kwa mashi kulangula kuti mwiipetilenje. Ikabheje bhene bhakwiya nnyuma jangubho bhashikola mashili kumbunda nne, numbe ngaatopela nkali jigala ilatu yabho. Bhenebho shibhammatishanje kwa Mbumu jwa Ukonjelo na moto."},{"book":"Matei","chapter":"3","verse":"12","text":"Mundu Ashipeta NganoBhenebho bhashikamula shipeta mmakono gabho nkupinga bhapete, ngano bhabhishe munngokwe na maashe bhajoshe pa moto gwangaimika.”"},{"book":"Matei","chapter":"3","verse":"13","text":"Gene mobhago a Yeshu gubhaishe ku lushi lwa Yolodani kukoposhela ku Galilaya, gubhaajendele a Yowana nkupinga bhabhatishwe."},{"book":"Matei","chapter":"3","verse":"14","text":"Ikabheje a Yowana gubhalinjile kwaibhilila bhalinkuti, “Nne namwene ngunapinga bhatishwa na mmwe, pakuti nnanyiila nne?”"},{"book":"Matei","chapter":"3","verse":"15","text":"Ikabheje a Yeshu gubhaajangwile, “Nnaino mmwe nneshepe ibhe nneyo, pabha inapinjikwa tutende yowe ibhaapinga a Nnungu.” Bhai, a Yowana gubhakundile."},{"book":"Matei","chapter":"3","verse":"16","text":"A Yeshu bhakabhatishweje gubhakopweshe mmashi, shangupe ku nnungu kukuugukaga, gubhammweni Mbumu jwa a Nnungu alituluka mbuti nnjubha nikwaatula panani jabho."},{"book":"Matei","chapter":"3","verse":"17","text":"Lilobhe gulipilikanishe koposhela kunnungu, “Jweneju mwanangu jungumpinga annonyela.”"}]}