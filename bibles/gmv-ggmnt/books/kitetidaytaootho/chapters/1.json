{"data":[{"book":"Kitetidayta Ootho","chapter":"1","verse":"1","text":"Tofilosa, Yesussay oothanasine tammarissanas oykidayssa wursia ta nes koyro maxaafan xaafadis."},{"book":"Kitetidayta Ootho","chapter":"1","verse":"2","text":"Hessika izi pude denththa gaalas gakkanaas ba doorida kitidaytas xiillo ayana baggara izi isttas immida azazoko."},{"book":"Kitetidayta Ootho","chapter":"1","verse":"3","text":"Izi daro waye be7idappe guye istakko shiqidi hayqope denddanayssa haytannitas daroo markkara qonccisishe oydu tamu gaalas gakkanaas isttas gaalas galas beetishe Xoossa kawootetha gish yootides."},{"book":"Kitetidayta Ootho","chapter":"1","verse":"4","text":"Isttara isife maadan uttidishe istta hizzgi azazides “Yerussalamepe kezoppite, gido attin ta intes yootishin inte siydayssa ta aaway immida uhaaththaayssa naagitte."},{"book":"Kitetidayta Ootho","chapter":"1","verse":"5","text":"Yanissay haththan xaamaqqides shin inte qass guuththa wodeppe guye xiillo ayanan xammaqistana."},{"book":"Kitetidayta Ootho","chapter":"1","verse":"6","text":"Isttika issibolla shiqetti uttidishe “Godo! isiraelista kawootethi zaarada hai essane?” gi oychchida."},{"book":"Kitetidayta Ootho","chapter":"1","verse":"7","text":"Izika isttas “aaway ba sheenen woththida wode errooy intes immetibeeyna."},{"book":"Kitetidayta Ootho","chapter":"1","verse":"8","text":"Gido attin xiillo Ayanay inte bolla wodhdhida wode inte wolliiqa ekkana, Yerussalamenika Yudanika Sammariyanika wursoson biita gaxxa gakkanaas inte tas markkata gidana” gides."},{"book":"Kitetidayta Ootho","chapter":"1","verse":"9","text":"Hessa gi yootidape guye istti xeellishin pude salo denddides, salo sharayika istta ayfepe iza genththides."},{"book":"Kitetidayta Ootho","chapter":"1","verse":"10","text":"Izi biishin istti iza tish histi pude salo xeelishin booththa mayo mayida namm7u asati qoponnita istta achchan eqqidi;"},{"book":"Kitetidayta Ootho","chapter":"1","verse":"11","text":"“inteno Galila asato! inte pude salo xeellishe hayssan aazas eqqidetii? Haysi inte maatappe pude salo dennidishin inte beeyza Yesussay salo keezishin inte beeyda mala hessaththoka izi simmi yaana” gida."},{"book":"Kitetidayta Ootho","chapter":"1","verse":"12","text":"Hessafe guye Dabirezayite giza zumma bollafe wodhdhid Yerusalame simmida, he zummayka yerussalameppe issi killo mittire mala hakkes."},{"book":"Kitetidayta Ootho","chapter":"1","verse":"13","text":"Gede kaatamayo gellida wode kase ba diza keeththa fooqe bolla keziida, heyttikka Phixxirossa, Yanissa, Yaqoobe, Inddarassa, Philliphossa, Toomassa, Barttelomossa, Matossa, Illifossa na Yaqoobe, ba bagga maddizade geetettiza Simmonane yaqoobe na Yuuda."},{"book":"Kitetidayta Ootho","chapter":"1","verse":"14","text":"Heyti wurikka maccashatappe Yesussa aayoo marammira hessathokka iza ishshatara issi wozinnan issi bolla qanxxontta minni woossida."},{"book":"Kitetidayta Ootho","chapter":"1","verse":"15","text":"He gaallasatan Phixxirossay xeistane namm7u tammu ammaniza asa giidon eqqiddi."},{"book":"Kitetidayta Ootho","chapter":"1","verse":"16","text":"Hizzgides “ta ishshato! Yesussa oykkida asata kaalleth oyththida, yuda gish xiillo ayanay kassetidi dawute dunnan hasa7iida geesha maxaafa qaalay polistanas koshiza gishiko."},{"book":"Kitetidayta Ootho","chapter":"1","verse":"17","text":"Izikka nuuppe issade mala taybeettidi hayssa ha oosozan gellanas exxa demmides."},{"book":"Kitetidayta Ootho","chapter":"1","verse":"18","text":"Shin hayssadey ba iitta ooson demmida miishshan gade shammides. Hennikka ba liiphon gufanni kunnidin iza asatathay giidofe phalliqeti wodhdhides; iza maraccey biita bolla zazetides."},{"book":"Kitetidayta Ootho","chapter":"1","verse":"19","text":"Hesikka yerussalamen diza asas wursios siyetides. Biitaykka istta qaalara “akeelidama” geetetides; Birishechayika suththa biita gusa."},{"book":"Kitetidayta Ootho","chapter":"1","verse":"20","text":"Gujjidikka Phixxirossay “mazzimmure maaxaafan <iza biittay mela atto, iza biittan assi doopo qassekka iza dannatethi hara assi eekko> geeteti xaafetides."},{"book":"Kitetidayta Ootho","chapter":"1","verse":"21","text":"Hessa gish Goda Yesusay nunara diza wode wurson nunara isife dizayta gidofe nu issade dorannas koshshes."},{"book":"Kitetidayta Ootho","chapter":"1","verse":"22","text":"Hesikka Yanisa xiinqqateppe ha simmin Yesussay nuppe shakeetidi dendi bana gakkanaas nunara dizade gidannas beeses. Gasoykka ha asatappe issadey nunara Yesussa denththas markka gidana koshshes” gides."},{"book":"Kitetidayta Ootho","chapter":"1","verse":"23","text":"Hessa gish Barissabasa woykko Yosixxossa geetettiza Yosehaaththaonne Matiyassa namm7ata shishshidi;"},{"book":"Kitetidayta Ootho","chapter":"1","verse":"24","text":"Hizzgi wossida “Godo! Ne asa wurso wozina errassa, hayta namm7ata giidofe ne oona doridakko issade nuna beessa."},{"book":"Kitetidayta Ootho","chapter":"1","verse":"25","text":"Yuuday yeggi bidason ha ooththa ooththanadene haware gidanade ne doora” gida."},{"book":"Kitetidayta Ootho","chapter":"1","verse":"26","text":"Hessafe exxa yeggin exxay Maatiyassas keezides. Izikka taammane issi hawaristara isife tayibeetides."}]}