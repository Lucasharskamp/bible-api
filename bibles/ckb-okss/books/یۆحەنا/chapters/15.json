{"data":[{"book":"یۆحەنا","chapter":"15","verse":"1","text":"«منم مێوی ڕاستەقینە، باوکیشم ڕەزەوانەکەیە."},{"book":"یۆحەنا","chapter":"15","verse":"2","text":"هەر لقێک لە مندا بەر نەگرێت لێی دەکاتەوە. هەر لقێکیش بەر بگرێت پاکی دەکاتەوە تاکو بەرهەمی زیاتر بدات."},{"book":"یۆحەنا","chapter":"15","verse":"3","text":"ئێوە ئێستا بەهۆی ئەو قسەیەی بۆم کردن پاکن."},{"book":"یۆحەنا","chapter":"15","verse":"4","text":"بە منەوە پەیوەست بن و منیش بە ئێوەوە. چۆن لق بەتەنها ناتوانێت بەرهەم بدات ئەگەر بە دار مێوەکەوە پەیوەست نەبێت، ئێوەش ئاوان، ئەگەر بە منەوە پەیوەست نەبن."},{"book":"یۆحەنا","chapter":"15","verse":"5","text":"«منم مێوەکە و ئێوەش لقەکانن. ئەوەی بە منەوە پەیوەست بێت و منیش بەوەوە، ئەوا بەرهەمی زۆر دەگرێت، چونکە بەبێ من ناتوانن هیچ شتێک بکەن."},{"book":"یۆحەنا","chapter":"15","verse":"6","text":"ئەوەی بە منەوە پەیوەست نەبێت وەک لق فڕێدەدرێتە دەرەوە، وشک دەبێت و کۆدەکرێتەوە، فڕێدەدرێتە ناو ئاگر و دەسووتێت."},{"book":"یۆحەنا","chapter":"15","verse":"7","text":"ئەگەر بە منەوە پەیوەست بن و وتەکانم لە ناختان بچەسپێت، هەرچییەکتان دەوێ داوای بکەن بۆتان دەبێت."},{"book":"یۆحەنا","chapter":"15","verse":"8","text":"باوکم شکۆدار دەبێت ئەگەر ئێوە بەرهەمی زۆر بگرن؛ بەوە دەردەکەوێ کە ئێوە قوتابی منن."},{"book":"یۆحەنا","chapter":"15","verse":"9","text":"«هەروەک چۆن باوک منی خۆشویستووە، ئاوا ئێوەم خۆشویستووە، جا بە خۆشەویستییەکەمەوە پەیوەست بن."},{"book":"یۆحەنا","chapter":"15","verse":"10","text":"ئەگەر ئێوە کار بە ڕاسپاردەکانم دەکەن، بە خۆشەویستییەکەمەوە پەیوەست دەبن، هەروەک من کارم بە ڕاسپاردەکانی باوکم کردووە و بە خۆشەویستییەکەیەوە پەیوەست دەبم."},{"book":"یۆحەنا","chapter":"15","verse":"11","text":"ئەم شتانەم پێ گوتن تاکو خۆشیی منتان تێدابێت و خۆشیتان پڕ و تەواو بێت."},{"book":"یۆحەنا","chapter":"15","verse":"12","text":"ڕاسپاردەی من ئەمەیە: یەکتریتان خۆشبوێ وەک خۆشمویستن."},{"book":"یۆحەنا","chapter":"15","verse":"13","text":"کەس خۆشەویستیی لەمە گەورەتری نییە کە یەکێک ژیانی خۆی بۆ دۆستەکانی دابنێت."},{"book":"یۆحەنا","chapter":"15","verse":"14","text":"ئێوە دۆستی منن، ئەگەر کار بەوە بکەن کە ڕاتاندەسپێرم."},{"book":"یۆحەنا","chapter":"15","verse":"15","text":"ئیتر بە کۆیلە ناوتان نابەم، چونکە کۆیلە نازانێت گەورەکەی چی دەکات. بەڵام ناوی دۆستم لێنان چونکە هەرچییەکم لە باوکمەوە بیستبوو پێم ڕاگەیاندن."},{"book":"یۆحەنا","chapter":"15","verse":"16","text":"ئێوە منتان هەڵنەبژارد، بەڵکو من ئێوەم هەڵبژارد، دەستنیشانم کردن تاکو بڕۆن بەرهەم بهێنن و بەرهەمەکەتان بمێنێت، تاکو هەرچییەک بە ناوی منەوە لە باوک داوا بکەن بتانداتێ."},{"book":"یۆحەنا","chapter":"15","verse":"17","text":"بەمانە ڕاتاندەسپێرم تاکو یەکتریتان خۆشبوێ."},{"book":"یۆحەنا","chapter":"15","verse":"18","text":"«ئەگەر جیهان ڕقی لێتان دەبێتەوە، ئەوە بزانن پێش ئێوە ڕقی لە من بووەتەوە."},{"book":"یۆحەنا","chapter":"15","verse":"19","text":"ئەگەر ئێوە هی جیهان بوونایە، ئەوا جیهان وەکو هی خۆی خۆشی دەویستن. ئێستا ئێوە هی جیهان نین بەڵام من ئێوەم لە جیهانەوە هەڵبژاردووە، لەبەر ئەوە جیهان ڕقی لێتانە."},{"book":"یۆحەنا","chapter":"15","verse":"20","text":"بیهێننەوە بیرتان چیم پێ گوتن: ”کۆیلە لە گەورەکەی زیاتر نییە.“15‏:20 یۆحەنا 13‏:16‏‏ ئەگەر منیان چەوساندبێتەوە، ئێوەش دەچەوسێننەوە. ئەگەر وشەی منیان پاراستبێت، هی ئێوەش دەپارێزن."},{"book":"یۆحەنا","chapter":"15","verse":"21","text":"بەڵام هەموو ئەمانەتان لەبەر ناوی من پێ دەکەن، چونکە ئەوەی ناردوومی ئەوان نایناسن."},{"book":"یۆحەنا","chapter":"15","verse":"22","text":"ئەگەر نەهاتبام و قسەم بۆ نەکردبان، گوناهیان نەدەبوو، بەڵام ئێستا بیانوویان نییە بۆ گوناهەکەیان15‏:22 مەبەستی لە گوناهی ڕەتکردنەوەی عیسایە وەک مەسیح.‏."},{"book":"یۆحەنا","chapter":"15","verse":"23","text":"ئەوەی ڕقی لە من بێتەوە، ڕقی لە باوکیشمە."},{"book":"یۆحەنا","chapter":"15","verse":"24","text":"ئەگەر لەنێوانیاندا ئەو کارانەم نەکردبووایە کە کەسی دیکە نەیکردووە، گوناهیان نەدەبوو. بەڵام ئێستا بینییان و ڕقیان لە من و لە باوکم بووەتەوە."},{"book":"یۆحەنا","chapter":"15","verse":"25","text":"بەڵام ئەمە ڕوویدا تاکو ئەو وتەیە بێتە دی کە لە تەوراتەکەیاندا نووسراوە: ﴿بەبێ هۆ ڕقیان لێم بووەوە.﴾15‏:25 زەبوورەکان 35‏:19؛ 69‏:4‏‏"},{"book":"یۆحەنا","chapter":"15","verse":"26","text":"«جا کاتێک یارمەتیدەرەکە دێت، ئەوەی لەلایەن باوکەوە بۆتانی دەنێرم، کە ڕۆحی ڕاستییە کە لە باوکەوە هەڵدەقوڵێت، ئەو شایەتیم بۆ دەدات."},{"book":"یۆحەنا","chapter":"15","verse":"27","text":"ئێوەش شایەتی دەدەن، چونکە لە سەرەتاوە لەگەڵ منن."}]}