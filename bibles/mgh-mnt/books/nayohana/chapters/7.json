{"data":[{"book":"Nayohana","chapter":"7","verse":"1","text":"Umalhawaya yayo, Yesu aari munkwahani alhukamaka Ugalilaya, khaathananne weetakacha ilhapo yo Uyudea ukhalhawaya aholhelhi Ayahudi yaari athananaka umwiiva."},{"book":"Nayohana","chapter":"7","verse":"2","text":"Nihuku no Isikuukuu ya Ayahudi yo Marapatta naari ninaatamenrie,"},{"book":"Nayohana","chapter":"7","verse":"3","text":"Yesu nkeerelhiya ni ashihima awe wiira, “Nthameke vaa nrweeke Uyudea, owiittucha inyu yooneke mitheko chinyu."},{"book":"Nayohana","chapter":"7","verse":"4","text":"Ntu khanovitha chinopanga awe akhalhaka wiira nothanana uchuwania mwaattuni. Ukhalhawaya nnopanga cho ushangiha, mpangeke etu ilhapo yonkhaye ichuwelheke!”"},{"book":"Nayohana","chapter":"7","verse":"5","text":"Ata ashihima awe khayanrumelhenlhe."},{"book":"Nayohana","chapter":"7","verse":"6","text":"Yesu nkeera, “Ikatema aka kinaphiya. Nansho mwaattiva va kila ikatema inouphwanelhani."},{"book":"Nayohana","chapter":"7","verse":"7","text":"Ilhapo khiinooria uuvengani mwaattiva, nansho miyaano inookivenga ukhalhawaya mii kinohimiechesha wiira mitheko chaya chiri cho uhilhoka."},{"book":"Nayohana","chapter":"7","verse":"8","text":"Mwaattiva nrweeke etu u sikuukuuni uwo. Miyaano khakinorwaa, ukhalhawaya ikatema aka yo ulhoka khinaphiya.”"},{"book":"Nayohana","chapter":"7","verse":"9","text":"Nkoolhumacha yayo malhove ayo, nkaahalha Ugalilaya."},{"book":"Nayohana","chapter":"7","verse":"10","text":"Ashihima awe yamalheke urwaa u sikuukuuni, Yesu ni uyo nkaarwa, nansho khaarweelhe wo wiichooniha, aarweelhe wo wiivitha."},{"book":"Nayohana","chapter":"7","verse":"11","text":"Aholhelhi Ayahudi yaari amwaaviaka va sikuukuuni vawo, nkayaakoha, “Ri vayi?”"},{"book":"Nayohana","chapter":"7","verse":"12","text":"Malhove menchi o waapiya nkayeewiya mwaattuni. Attu akina nkayeera, “Ntu orera nrima.” Akina nkayeera, “Mena! Nowiiraka waathwelhelhiha attu.”"},{"book":"Nayohana","chapter":"7","verse":"13","text":"Nansho khaawo ntu aalhikanche wulhumacha mwaha wawe voonene wo woova aholhelhi Ayahudi."},{"book":"Nayohana","chapter":"7","verse":"14","text":"Isikuukuu yaari inaphiyenlhe variyari, Yesu vaarwelhe awe u Inupa ya Nlhuku ni uchokholha weettuchiha attu."},{"book":"Nayohana","chapter":"7","verse":"15","text":"Aholhelhi Ayahudi nkayaashanga chinene ni wiira, “Ulha ntu ulha pantte vayi irusho ni uyo khanashoma?”"},{"book":"Nayohana","chapter":"7","verse":"16","text":"Yesu nkaakhulha, “Meettuchiho kineettuchiha aka kahiwe awaka, nansho awawe Nlhuku kirumme."},{"book":"Nayohana","chapter":"7","verse":"17","text":"Ntu nopanga chinothanana awe Nlhuku, noochuwelha wiira meettuchiho aka akhumme wa Nlhuku, ama miyaano kinoolhumacha wo ikuru aka kimwanene."},{"book":"Nayohana","chapter":"7","verse":"18","text":"Ntu noolhumacha wo ikuru awe mwanene naavia nthimicho wawe mwanene. Nansho naavia nthimicho wa ntu nrumme, yoyo ri o ikekhiaye, hinanaraka variwoothe."},{"book":"Nayohana","chapter":"7","verse":"19","text":"Chani, ashinna Musa khayovanheni Malhehero? Nansho khaawo hata mmoka inyu novara Malhehero. Nlhatu waani nnothanana ukiiva?”"},{"book":"Nayohana","chapter":"7","verse":"20","text":"Attu nkayaamwaakhulha, “Nrii ni nshoka no unanara inyu ayi! Apani anothanana uwiivani?”"},{"book":"Nayohana","chapter":"7","verse":"21","text":"Yesu nkaakhulha, “Kahopanga yo ushangiha imoka, ni inyu onkhaye nkamwaashanga."},{"book":"Nayohana","chapter":"7","verse":"22","text":"Ashinna Musa yaholheherani weenelha achishaana inyu, inakhalhaka wiira ashinna Musa kahena aachokhonlhe, nansho manyaapwiiya inyu phi achokhonlhe. Alha mahuku, mwaattiva nnoomwinelha unyawo mwanhima nlhopwana hata Nihuku no Wiittuwa."},{"book":"Nayohana","chapter":"7","verse":"23","text":"Yakhalhaka etu mwanhima nowiinelhiya unyawo hata Nihuku no Wiittuwa wiira Malhehero a ashinna Musa ihiwonyiye, woonaka nnokithunalhelha wo nlhatu no nlhamiha ntu Nihuku no Wiittuwa?"},{"book":"Nayohana","chapter":"7","verse":"24","text":"Nhihukumulhe chittu wo vathe, nhukumulheke we ikekhiaye.”"},{"book":"Nayohana","chapter":"7","verse":"25","text":"Attu akina o Uyerusalemu nkayeera, “Chani, ntu naaviya wiira eeviye ulhe kahena ulha?"},{"book":"Nayohana","chapter":"7","verse":"26","text":"Mwooneke vano! Noolhumacha voonene, mena khaawo ntu nonvaanyiha! Chani, inowooria aholhelhi ahochuwelha ikeekhene wiira ulha phi Kuristo?"},{"book":"Nayohana","chapter":"7","verse":"27","text":"Nansho Kuristo vanohalha awe uwa khaawo ntu nottuna uchuwelha vakittu vanowa awe ukhumelhelha. Nansho hiyaano nihochuwelha ukhumelhenlhe awe ulha ntu ulha!”"},{"book":"Nayohana","chapter":"7","verse":"28","text":"Yesu vaari awe eettuchihaka u Inupa ya Nlhuku nkaakhuwelha eeraka, “Eti nnera wiira nnookichuwelha, ni uchuwelha ukhumme aka? Mii khakiwilhe wo ikuru aka kimwanene. Yayo akirumme miyaano ayo, phi o ikekhiaye. Mwaattiva khannaachuwelha,"},{"book":"Nayohana","chapter":"7","verse":"29","text":"nansho miyaano kinowaachuwelha ukhalhawaya kikhumme uwannyaya, ni ayo phi kirumme.”"},{"book":"Nayohana","chapter":"7","verse":"30","text":"Attu nkayaalhikacha ummara ni unttuka, nansho khaawo ntu okonlhe moono ummara ukhalhawaya isaa awe yaari ihinaphiya."},{"book":"Nayohana","chapter":"7","verse":"31","text":"Attu enchi munlhokoni mwa attu alhe yahonrumelhelha, nkayeera, “Chani, Kuristo awaaka noowa aapanga cho ushangiha chulhupalhe chinene uthepa chipangilhe awe ulha?”"},{"book":"Nayohana","chapter":"7","verse":"32","text":"Amafarisayo nkayeewa attu yaapaka mwaha wa Yesu. Paahi amafarisayo vamoka ni opochera ishaani olhupalhe nkayaaruma manyaasikari ammare Yesu."},{"book":"Nayohana","chapter":"7","verse":"33","text":"Yesu nkeera, “Kinoolhokelha ni inyu wo mahuku vakani, yamalhaka kinoorwaa wo ayo akirumme."},{"book":"Nayohana","chapter":"7","verse":"34","text":"Nnookavia nansho khannokoona, ukhalhawaya mwaattiva khannooria uphiya wowo.”"},{"book":"Nayohana","chapter":"7","verse":"35","text":"Aholhelhi Ayahudi nkayeerelhana ashineneru, “Ulha ntu ulha naarweeke vayi vahinooria ihu umpatta? Naarweeke wa Ayahudi awanenlhe ilhapo ya Ayunani, ni weettuchiha Ayunani?"},{"book":"Nayohana","chapter":"7","verse":"36","text":"Iri ni maana ani vaneera awe, ‘Nnookaavia nansho khannokipatta, vanottuna aka ukhalha mwaattiva khannooria uphiya?’ ”"},{"book":"Nayohana","chapter":"7","verse":"37","text":"Nihuku noomalhelha yeyo isikuukuu iyo naari nihuku no yekha aya, Yesu nkeemelha ni wulhumacha wo nlhove nulhupalhe eeraka, “Ntu nowolhiya nttona aweeke uwannyaka,"},{"book":"Nayohana","chapter":"7","verse":"38","text":"ntu nokirumelhelha nowa aawuria. Thoko Malhove Matakatifu chinohimia aya, ‘Ntu nokirumelhelha mii, marapo o maashi anowiiha ukumi anothekhuma munrimani mwawe!’ ”"},{"book":"Nayohana","chapter":"7","verse":"39","text":"Yesu olhumanche chiicho amwaachaka Iphumu ya Nlhuku, nottuna aya umpochera alhe attu anrumelhenlhe ayo. Yeyo ikatema iyo Iphumu ya Nlhuku aari hinawa ukhalhawaya Yesu aari hinaya upochera nthimicho wawe."},{"book":"Nayohana","chapter":"7","verse":"40","text":"Attu akina mwaattuni mmo nkayaamwiwa olhumachaka yayo malhove ayo, nkayeera, “Wo ikekhiaye ulha ntu ulha phi Namilhohi!”"},{"book":"Nayohana","chapter":"7","verse":"41","text":"Akina aya nkayeera, “Ulha phi Kuristo Moopolhi!”"},{"book":"Nayohana","chapter":"7","verse":"42","text":"Malhove Matakatifu aneera wiira, Kuristo naakhumeke iyari ya Amwene Adaudi, ni uyaria Ubethelehemu, iwani yaakhalha aya Adaudi!”"},{"book":"Nayohana","chapter":"7","verse":"43","text":"Paahi mwaha wa Yesu nkawaamwalhaaniha attu."},{"book":"Nayohana","chapter":"7","verse":"44","text":"Attu akina athananaka unttuka, nansho khaawo ammanre."},{"book":"Nayohana","chapter":"7","verse":"45","text":"Manyaasikari yahokolhieke, nkayaakohiya ni opochera ishaani olhupalhe ni Amafarisayo, “Chani woonaka khannammanra ni ummwiiha?”"},{"book":"Nayohana","chapter":"7","verse":"46","text":"Manyaasikari nkayaakhulha, “Khaawo ntu o wooria wulhumacha thoko chinoolhumacha awe ulha ntu ulha!”"},{"book":"Nayohana","chapter":"7","verse":"47","text":"Amafarisayo nkayaakoha, “Chani, ni inyu mwaatti chiicho nhothepiya?"},{"book":"Nayohana","chapter":"7","verse":"48","text":"Chani ahawo anakhalhaka mmoka a aholhelhi a attu, ama mmoka a Amafarisayo anrumelhenlhe?"},{"book":"Nayohana","chapter":"7","verse":"49","text":"Ulha nlhoko ulha khuchuwenlhe Malhehero a ashinna Musa, paahi etu uholhaviya ni Nlhuku!”"},{"book":"Nayohana","chapter":"7","verse":"50","text":"Mmoka a Amafarisayo aari Nanikodemo yanrweenlhe Yesu mahuku avinre alhe. Paahi, yayo nkayeerelha akhunanaya wiira,"},{"book":"Nayohana","chapter":"7","verse":"51","text":"“Wo ulhikaana ni Malhehero ihu khaninooria unhukumulha ntu nihinaaya umwiiwelhelha ni uchuwelha ttenkeni.”"},{"book":"Nayohana","chapter":"7","verse":"52","text":"Ni ayo nkayaamwakhulha, “Chani ni inyuva chiicho nnokhuma Ugalilaya? Nrweeke mwashomeke Malhove Matakatifu etu ni inyu nnokooshoma wiira, khaawo namilhohi nohalha ukhuma Ugalilaya.”"},{"book":"Nayohana","chapter":"7","verse":"53","text":"Paahi attu onkhaye nkayaahokolhiacha mmawannyaya."}]}