{"data":[{"book":"Ọpụpụ","chapter":"30","verse":"1","text":"“Jiri osisi akashia rụọ ebe ịchụ aja ihe nsure ọkụ na-esi isi ụtọ."},{"book":"Ọpụpụ","chapter":"30","verse":"2","text":"Akụkụ anọ ya ga-aha nʼotu. Ogologo ya na obosara ya ga-adị iri sentimita anọ na ise. Ịdị elu ya ga-adị iri sentimita itoolu. Mpi ya niile ga-esi na ya pụta."},{"book":"Ọpụpụ","chapter":"30","verse":"3","text":"Jiri ọlaedo a nụchara anụcha machie elu ya, akụkụ ya niile nakwa mpi ya niile. Ị ga-ejikwa ọlaedo kpụlite ọnụ ọnụ ya gburugburu."},{"book":"Ọpụpụ","chapter":"30","verse":"4","text":"Kpụnye mgbaaka ọlaedo abụọ nʼokpuru ihe ahụ akpụlitere akpụlite, abụọ na ncherita ihu akụkụ ọbụla, ebe ga na-ejide mkpara e ji ebu ya."},{"book":"Ọpụpụ","chapter":"30","verse":"5","text":"Ị ga-eji osisi akashia mee mkpara, jiri ọlaedo machie ha."},{"book":"Ọpụpụ","chapter":"30","verse":"6","text":"Ị ga-adọba ebe ịchụ aja ahụ nʼihu akwa mgbochi nke kpuchiri igbe iwu ọgbụgba ndụ ahụ, nʼihu oche ebere ahụ dị nʼelu igbe iwu ọgbụgba ndụ, nʼebe m ga-ezute gị."},{"book":"Ọpụpụ","chapter":"30","verse":"7","text":"“Ụtụtụ niile, mgbe Erọn doziri oriọna, ọ ga-esure ihe nsure ọkụ na-esi isi ụtọ nʼelu ebe ịchụ aja ahụ."},{"book":"Ọpụpụ","chapter":"30","verse":"8","text":"Nʼanyasị kwa, mgbe ọ na-amụnye ọkụ nʼoriọna ahụ, ọ ga-esurekwa ihe nsure ọkụ. Ihe nsure ọkụ na-esi isi ụtọ nke ga-adị nʼihu Onyenwe anyị site nʼọgbọ ruo nʼọgbọ."},{"book":"Ọpụpụ","chapter":"30","verse":"9","text":"Unu echekwala ihe nsure ọkụ na-esi isi ụtọ na-adịghị nsọ nʼelu ya, maọbụ aja nsure ọkụ, maọbụ aja ihe oriri, unu awụpụla onyinye ihe ọṅụṅụ nʼelu ya."},{"book":"Ọpụpụ","chapter":"30","verse":"10","text":"Otu ugbo nʼafọ Erọn ga-ekpuchi mmehie nʼelu mpi ya. Mmemme mkpuchi mmehie a nke a na-eme otu ugbo nʼafọ, aghaghị ịbụ nke e ji ọbara nke si nʼaja a chụrụ nʼihi mkpuchi mmehie,30:10 Maọbụ, ido nsọ nʼihi ọgbọ niile nke na-abịa. A ga na-edo ebe ịchụ aja nsọ otu a. Nke a bụ ebe dịkarịsịrị nsọ nye Onyenwe anyị.”"},{"book":"Ọpụpụ","chapter":"30","verse":"11","text":"Mgbe nke a gasịrị, Onyenwe anyị gwara Mosis okwu sị ya,"},{"book":"Ọpụpụ","chapter":"30","verse":"12","text":"“Mgbe ọbụla a gụrụ mmadụ ọnụ, onye Izrel ọbụla ga-akwụ Onyenwe anyị ụgwọ o ji gbara mkpụrụobi ya. Nke a dị mkpa, ka ihe otiti ọbụla ghara ịbịakwasị ha mgbe ị ga-agụ ha ọnụ."},{"book":"Ọpụpụ","chapter":"30","verse":"13","text":"Ihe onye a gụrụ ọnụ ga-akwụ bụ ọkara shekel, dịka shekel nke ebe nsọ si dị. Ọkara shekel bụ iri gera abụọ.30:13 Mat 17:24 Ọkara shekel a bụ onyinye nye Onyenwe anyị."},{"book":"Ọpụpụ","chapter":"30","verse":"14","text":"Ndị kwesiri inye onyinye a bụ ndị niile gbara iri afọ abụọ gbagoo. Ọ bụ ndị a kwesiri inye Onyenwe anyị onyinye a."},{"book":"Ọpụpụ","chapter":"30","verse":"15","text":"Ndị ọgaranya agaghị enye karịa ọkara shekel. Otu a kwa ndị ogbenye agaghị enye ihe dị ntakịrị karịa ọkara shekel. Nʼihi na onyinye a bụ onyinye unu na-enye Onyenwe anyị maka ikpuchiri mkpụrụobi unu mmehie."},{"book":"Ọpụpụ","chapter":"30","verse":"16","text":"Nabata ego niile ndị a site nʼaka ụmụ Izrel, ma jiri ya jee ozi dị nʼụlọ nzute. Ihe onyinye a ga-eme bụ ịkpọtụ uche Onyenwe anyị nʼebe unu nọ nʼihi mkpuchi mmehie maka ndụ unu.”"},{"book":"Ọpụpụ","chapter":"30","verse":"17","text":"Ọzọkwa, Onyenwe anyị gwara Mosis okwu sị,"},{"book":"Ọpụpụ","chapter":"30","verse":"18","text":"“Jiri bronz kpụọ efere ukwu na ihe ndọkwasị ya, maka ịsa ihe. Wụnye mmiri nʼime ya, dọsa ya nʼetiti ụlọ nzute na ebe ịchụ aja."},{"book":"Ọpụpụ","chapter":"30","verse":"19","text":"Erọn na ụmụ ya ndị ikom ga na-asa ụkwụ na aka ha site na ya."},{"book":"Ọpụpụ","chapter":"30","verse":"20","text":"Mgbe ọbụla ha na-aba nʼụlọ nzute ahụ, ha ga-eji mmiri saa onwe ka ha ghara ịnwụ. Ọzọkwa, mgbe ha na-abịaru nso nʼebe ịchụ aja, maka ije ozi iche onyinye nʼihu Onyenwe anyị site nʼọkụ,"},{"book":"Ọpụpụ","chapter":"30","verse":"21","text":"ha ga-asa aka ha na ụkwụ ha, ka ha ghara ịnwụ. Nke a ga-abụ ụkpụrụ dịrị Erọn na ụmụ ya ndị ikom site nʼọgbọ ruo nʼọgbọ.”"},{"book":"Ọpụpụ","chapter":"30","verse":"22","text":"Ọzọkwa, Onyenwe anyị gwara Mosis okwu sị ya,"},{"book":"Ọpụpụ","chapter":"30","verse":"23","text":"“Were eso osisi na-esi isi ụtọ ndị a dị iche iche: máá, nke ọtụtụ ya ruru kilo isii, na ihe ruru kilo sinamọn abụọ na ụma itoolu, na kilo kalamus atọ,"},{"book":"Ọpụpụ","chapter":"30","verse":"24","text":"na kilo kashia isii, na lita anọ na ụma asatọ nke mmanụ oliv,30:24 Ya bụ otu Hin dịka ọtụtụ shekel ebe nsọ ahụ si dị."},{"book":"Ọpụpụ","chapter":"30","verse":"25","text":"Ị ga-eji ya mepụta mmanụ nsọ, nke dị nsọ, nke a gwakọtara nke ọma dịka nke onye na-eme mmanụ na-esi isi ụtọ mere. Ọ ga-abụ mmanụ otite dị nsọ."},{"book":"Ọpụpụ","chapter":"30","verse":"26","text":"Ị ga-ewere mmanụ ahụ tee ụlọ nzute ahụ niile na igbe iwu ọgbụgba ndụ ahụ,"},{"book":"Ọpụpụ","chapter":"30","verse":"27","text":"na tebul ahụ, na ngwongwo ya niile, na nʼihe ịdọsa oriọna, na nʼihe niile dị ya nʼahụ, na nʼebe ịdọsa ihe nsure ọkụ na-esi isi ụtọ,"},{"book":"Ọpụpụ","chapter":"30","verse":"28","text":"na nʼebe ịchụ aja nke aja nsure ọkụ, na ngwongwo ya niile, na nʼite ịsa ụkwụ na aka, na nʼebe a na-adọba ya."},{"book":"Ọpụpụ","chapter":"30","verse":"29","text":"Ị ga-edo ha nsọ, ka ha bụrụ ihe dịkarịrị nsọ. Ihe ọbụla metụrụ ha ahụ ga-adịkwa nsọ."},{"book":"Ọpụpụ","chapter":"30","verse":"30","text":"“Ị ga-eji mmanụ otite a tee Erọn na ụmụ ya ndị ikom. Ha niile ga-adịkwa nsọ, bụrụ ndị na-ejere m ozi dịka ndị nchụaja."},{"book":"Ọpụpụ","chapter":"30","verse":"31","text":"Gwa ụmụ Izrel okwu sị ha, ‘Nke a bụ mmanụ nsọ m, nke dị nsọ site nʼọgbọ ruo nʼọgbọ."},{"book":"Ọpụpụ","chapter":"30","verse":"32","text":"Agaghị awụsa ya nʼahụ mmadụ. O nwekwaghị onye kwesiri imepụta mmanụ otite dị otu a. Ọ dị nsọ, unu kwesikwara ido ya nsọ."},{"book":"Ọpụpụ","chapter":"30","verse":"33","text":"A ga-esite nʼetiti ndị m wezuga onye ọbụla mere ụdị mmanụ isi ọma a, maọbụ tee ya onye na-abụghị onye nchụaja m.’ ”"},{"book":"Ọpụpụ","chapter":"30","verse":"34","text":"Mgbe ahụ Onyenwe anyị gwara Mosis okwu sị, “Were ụda na-esi isi ụtọ, dịka eso osisi stakit, na ọnyịcha, na galbanọm, na ezigbo frankisens a na-agwaghị ihe, nke ọtụtụ ha niile ga-abụ otu ihe."},{"book":"Ọpụpụ","chapter":"30","verse":"35","text":"Mee ihe nsure ọkụ na-esi isi ụtọ, nke a gwakọtara nke ọma, bụ ọrụ onye na-eme mmanụ isi ụtọ. Tinyekwa ya nnu, ka ọ bụrụ ihe nsure ọkụ a nụchara anụcha, nke dịkwa nsọ."},{"book":"Ọpụpụ","chapter":"30","verse":"36","text":"Gwerie ụfọdụ nʼime ya ka ọ dịka uzuzu. Wụsa ya nʼihu igbe iwu ọgbụgba ndụ ahụ nʼime ụlọ nzute, ebe m ga-ezute gị. Ọ ga-abụ ihe dịkarịsịrị nsọ nye unu."},{"book":"Ọpụpụ","chapter":"30","verse":"37","text":"Unu emerela onwe unu nke dịka ọtụtụ ụdị ihe nsure ọkụ a. Hụta ya ka ihe dị nsọ nʼebe Onyenwe anyị nọ."},{"book":"Ọpụpụ","chapter":"30","verse":"38","text":"Onye ọbụla meere onwe ya ụdị ihe nsure ọkụ a, ịnụ isisi ya, a ga-ekewapụ onye ahụ site nʼetiti ụmụnna ya.”"}]}