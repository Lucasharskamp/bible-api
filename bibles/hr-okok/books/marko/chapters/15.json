{"data":[{"book":"Marko","chapter":"15","verse":"1","text":"Već rano ujutro sastanu se svećenički poglavari, starješine i pismoznanci—cijelo Veliko vijeće—te Isusa svežu i odvedu rimskome upravitelju Pilatu."},{"book":"Marko","chapter":"15","verse":"2","text":"Pilat ga upita: “Jesi li ti kralj Židova?”"},{"book":"Marko","chapter":"15","verse":"3","text":"Svećenički ga poglavari optuže za mnoge zločine."},{"book":"Marko","chapter":"15","verse":"4","text":"Pilat ga ponovno upita: “Zar nemaš ništa na to reći? Gledaj kako te optužuju!”"},{"book":"Marko","chapter":"15","verse":"5","text":"Isus mu više ništa ne odgovori, što je Pilata veoma začudilo."},{"book":"Marko","chapter":"15","verse":"6","text":"Bio je, međutim, običaj da rimski upravitelj svake godine o blagdanu Pashe pusti na slobodu jednoga židovskog zatvorenika kojega narod zatraži."},{"book":"Marko","chapter":"15","verse":"7","text":"U to je vrijeme jedan od zatvorenika bio Baraba, osuđen s drugim prevratnicima za ubojstvo u pobuni."},{"book":"Marko","chapter":"15","verse":"8","text":"Svjetina se počne okupljati pred Pilatom tražeći da, prema običaju, oslobodi jednog zatvorenika."},{"book":"Marko","chapter":"15","verse":"9","text":"“Hoćete li da oslobodim židovskoga kralja?” upita Pilat."},{"book":"Marko","chapter":"15","verse":"10","text":"Znao je, naime, da su ga svećenički poglavari predali sudu iz zavisti."},{"book":"Marko","chapter":"15","verse":"11","text":"Ali svećenički poglavari podjare svjetinu da zatraži slobodu za Barabu."},{"book":"Marko","chapter":"15","verse":"12","text":"“A što da onda učinim s ovim kojega nazivate kraljem Židova?”"},{"book":"Marko","chapter":"15","verse":"13","text":"A oni opet poviču: “Raspni ga!”"},{"book":"Marko","chapter":"15","verse":"14","text":"“Zbog čega?” upita Pilat. “Kakvo je zlo učinio?”"},{"book":"Marko","chapter":"15","verse":"15","text":"I tako Pilat, želeći ugoditi svjetini, oslobodi Barabu, a Isusa izbičuje i preda da ga raspnu."},{"book":"Marko","chapter":"15","verse":"16","text":"Vojnici ga odvedu u palaču, u takozvani pretorij, i sazovu cijelu četu."},{"book":"Marko","chapter":"15","verse":"17","text":"Obuku ga u grimiz i ispletu krunu od trnja te mu stave na glavu."},{"book":"Marko","chapter":"15","verse":"18","text":"Pozdravljali su ga povicima: “Živio kralj Židova!”"},{"book":"Marko","chapter":"15","verse":"19","text":"Udarali su ga štapom po glavi, pljuvali po njemu i padali na koljena da mu se “klanjaju”."},{"book":"Marko","chapter":"15","verse":"20","text":"Kad su mu se izrugali, skinu s njega grimiz, odjenu ga u njegovu odjeću i odvedu da ga raspnu."},{"book":"Marko","chapter":"15","verse":"21","text":"Natjeraju nekog prolaznika, Šimuna iz Cirene,15:21 Grad u sjevernoj Africi. koji se baš tada vraćao iz polja, da ponese Isusov križ (Šimun bijaše Aleksandrov i Rufov otac)."},{"book":"Marko","chapter":"15","verse":"22","text":"Dovedu tako Isusa do mjesta zvanoga Golgota (što znači: “Lubanjsko mjesto”)."},{"book":"Marko","chapter":"15","verse":"23","text":"Ponude mu vino s opojnim gorkim travama,15:23 U grčkome: sa smirnom. ali on nije htio piti."},{"book":"Marko","chapter":"15","verse":"24","text":"Kad su ga raspeli, bace kocku te tako razdijele među sobom njegovu odjeću.15:24 Psalam 22:19."},{"book":"Marko","chapter":"15","verse":"25","text":"Raspeli su ga u devet sati ujutro.15:25 U grčkome: A bijaše treća ura i raspeli su ga."},{"book":"Marko","chapter":"15","verse":"26","text":"Iznad njega je stajao natpis o njegovoj krivnji: “kralj Židova”."},{"book":"Marko","chapter":"15","verse":"27","text":"S njime su raspeli i dvojicu prevratnika, jednoga njemu zdesna, a drugoga slijeva.15:27 U nekim je rukopisima dodan i 28. stih: Time se ispunilo ono što je zapisano u Svetom pismu: Тиме се испунило оно што је записано у Светом писму: “i među zlikovce bio ubrojen”"},{"book":"Marko","chapter":"15","verse":"29","text":"Prolaznici su ga ružili i odmahivali glavom govoreći: “Možeš srušiti Hram i sam ga opet izgraditi u tri dana, je li?"},{"book":"Marko","chapter":"15","verse":"30","text":"Spasi onda sebe i siđi s križa!”"},{"book":"Marko","chapter":"15","verse":"31","text":"Slično su mu se rugali i svećenički poglavari i pismoznanci: “Spasio je druge, a sebe ne može spasiti!"},{"book":"Marko","chapter":"15","verse":"32","text":"Mesija! Kralj Izraelov! Neka sada siđe s križa da vidimo, pa da vjerujemo!” Vrijeđali su ga čak i prevratnici raspeti skupa s njim."},{"book":"Marko","chapter":"15","verse":"33","text":"O podnevu po svoj zemlji nastane tama i potraje do tri ure.15:33 U grčkome: od šestoga do devetog sata, po rimskome računanju vremena prema kojemu je dan počinjao u šest sati ujutro."},{"book":"Marko","chapter":"15","verse":"34","text":"U tri sata Isus glasno poviče: “Eloi, Eloi, lema sabahtani!”, (što znači: “Bože moj, Bože moj, zašto si me ostavio?”)15:34 Vidjeti Psalam 22:1."},{"book":"Marko","chapter":"15","verse":"35","text":"“Zove Iliju!” rekoše neki od nazočnih kad su to čuli."},{"book":"Marko","chapter":"15","verse":"36","text":"A neki čovjek otrči uzeti spužvu te ju namoči u ocat i natakne na trsku te mu pruži piti. “Da vidimo hoće li doći Ilija i skinuti ga”, reče."},{"book":"Marko","chapter":"15","verse":"37","text":"A Isus još jedanput glasno krikne i izdahne."},{"book":"Marko","chapter":"15","verse":"38","text":"Nato se zastor u Hramu razdere napola od vrha do dna."},{"book":"Marko","chapter":"15","verse":"39","text":"Kad je rimski stotnik koji je stajao nasuprot Isusu vidio kako je izdahnuo, reče: “Ovaj je čovjek zaista bio Božji Sin!”"},{"book":"Marko","chapter":"15","verse":"40","text":"Bile su tu i žene koje su promatrale izdaleka—Marija iz Magdale, Marija, majka Jakova mlađega i Josije, te Saloma,"},{"book":"Marko","chapter":"15","verse":"41","text":"koje su ga pratile i služile mu dok je bio u Galileji. S njim su došle u Jeruzalem."},{"book":"Marko","chapter":"15","verse":"42","text":"Sve se to događalo u petak, na dan Priprave, dan uoči Subote. Kad je pala večer,"},{"book":"Marko","chapter":"15","verse":"43","text":"Josip iz Arimateje, ugledan član Velikoga vijeća koji je također iščekivao Božje kraljevstvo, odvaži se te uđe k Pilatu zatražiti Isusovo tijelo."},{"book":"Marko","chapter":"15","verse":"44","text":"Pilat se veoma začudi da je Isus već umro, pa pozove dežurnoga rimskog stotnika da ga upita je li mrtav."},{"book":"Marko","chapter":"15","verse":"45","text":"Stotnik odgovori da jest, pa Pilat preda Josipu Isusovo mrtvo tijelo."},{"book":"Marko","chapter":"15","verse":"46","text":"Josip kupi platna, skine Isusovo tijelo s križa, umota ga u platno i položi u grob isklesan u stijeni te na ulaz navali kamen."},{"book":"Marko","chapter":"15","verse":"47","text":"Marija iz Magdale i Marija majka Josijina gledale su kamo ga polažu."}]}