{"data":[{"book":"Esra","chapter":"1","verse":"1","text":"Lo higao tomuegi i Saeras mo ratahigi goro na vanue Besia, me huri ve a gineu na woro mwerehi a leo noi Huqe i Jeremae u toregi nie, i Huqe u gilugi na domi Saeras ratahigi tau Besia mo reve na leo mo horae. Me mo vano vataha na ute ngeie mo leogoro vena,"},{"book":"Esra","chapter":"1","verse":"2","text":"“Nge lehe a havai i Saeras ratahigi tau Besia u veve: I Huqe, i Huqe Mauri lolo taetae, u bete na tanoi leogoro doluegi lolo ure laweau, siu mo tau eu huri ve nain vutu na valena lolo Jerusalem lolo Juda."},{"book":"Esra","chapter":"1","verse":"3","text":"Hine mei gimiu dena nona tangaloi (A nona Huqe Mauri nge meie!) me ngeie na hage Jerusalem lolo Juda na tabe na valei Huqe. Ngeie a Huqe Mauri noi Israel mo toga lolo Jerusalem."},{"book":"Esra","chapter":"1","verse":"4","text":"Me lolo hava ute hi a tangaloi ram toga mwaso siserigi lehe, nora tangaloi doluegi hi ram toga gangarani meire rai buluie huri na turegine mo vano Jerusalem gena: vatu renige mena vatu homu, gena vivilangogi doluegi, mena kankarue, me gena hogohogo ngerehi vin veiana gena loloi domire, huri na valei Huqe Mauri lolo Jerusalem.”"},{"book":"Esra","chapter":"1","verse":"5","text":"Siu ngere qatui havahava lui Juda, me i Benseman, me ngere mama mena Livaet, doluegi hi i Huqe Mauri u gilu lolo domire, rau rarai hurive rain hage rain vutu huri na valei Huqe lolo Jerusalem."},{"book":"Esra","chapter":"1","verse":"6","text":"Nora tangaloi doluegi hi ram toga gangarani meire rau buluire gena vatu renige mena vatu homu, gena vivilangogi doluegi, mena kankarue, gena nora betebete gagarea, buluigi vage, a nora hogohogo ngerehi vin veiana gena loloi domire."},{"book":"Esra","chapter":"1","verse":"7","text":"Vage, i ratahigi Saeras mo roa na vivilagogi lawera, hi i Nebokadnesa u weli vohoginire dena valei Huqelolo Jerusalem mo taure lolo valei nona huqe vurogi doluegi."},{"book":"Esra","chapter":"1","verse":"8","text":"Saeras ratahigi tau Besia mo betera lawe Mitredat a gaileogoroi vatu homu, mo valure me mo betera lawe Sesbasar a tangaloi lawua tau Juda."},{"book":"Esra","chapter":"1","verse":"9","text":"A tovoi gineu ngerehi ngere: a disi vatu homu ngavulu gaitolu, disi vatu renige teri vagategale, bue biti ngavulu gairue domwa gaisiwo,"},{"book":"Esra","chapter":"1","verse":"10","text":"laha vatu homu ngavulu gaitolu, laha vatu renige vudolue vagavesi avigi hangavulu. Vaigineu lalavasigi vage u teri."},{"book":"Esra","chapter":"1","verse":"11","text":"A vai gineu doluegi rau veiana gena vatu homu me vatu renige teri vaga lime, vudolue vagavesi. I Sesbasar u leire mena tangaloi ram vumai dena Babilon ram mule taligu vano Jerusalem."}]}