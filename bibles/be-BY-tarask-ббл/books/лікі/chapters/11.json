{"data":[{"book":"ЛІКІ","chapter":"11","verse":"1","text":"Народ пачаў наракаць уголас на Госпада; і Гасподзь пачуў, і ўспалымніўся гнеў Ягоны, і загарэўся ў іх агонь Гасподні і пачаў паліць край табару."},{"book":"ЛІКІ","chapter":"11","verse":"2","text":"І закрычаў народ Майсею; і памаліўся Майсей Госпаду, і патух агонь."},{"book":"ЛІКІ","chapter":"11","verse":"3","text":"І далі назву мясьціне гэтай: Тавэра, бо загарэўся ў іх агонь Гасподні."},{"book":"ЛІКІ","chapter":"11","verse":"4","text":"Прыхадні сярод іх пачалі аддавацца прыхамаці; а зь імі і сыны Ізраілевыя сядзелі і плакалі і казалі: хто накорміць нас мясам?"},{"book":"ЛІКІ","chapter":"11","verse":"5","text":"мы памятаем рыбу, якую ў Егіпце мы елі задарам, гуркі і дыні, цыбулю-рэпку і часнык:"},{"book":"ЛІКІ","chapter":"11","verse":"6","text":"а цяпер душа нашая зьнемагае; нічога няма, толькі манна ў вачах нашых."},{"book":"ЛІКІ","chapter":"11","verse":"7","text":"А манна была падобная на каляндравае насеньне, з выгляду, як бдолах;"},{"book":"ЛІКІ","chapter":"11","verse":"8","text":"народ хадзіў і зьбіраў яе, і малоў у жорнах альбо тоўк у ступе, і гатаваў у катле, і рабіў зь яе ляпёшкі; а смак яе падобны быў да смаку ляпёшак з алеем."},{"book":"ЛІКІ","chapter":"11","verse":"9","text":"І калі раса ападала ўначы на табар, тады сыходзіла на яго і манна."},{"book":"ЛІКІ","chapter":"11","verse":"10","text":"Майсей чуў, што народ плача ў семэях сваіх, кожны каля дзьвярэй намёта свайго; і моцна ўспалымнеў гнеў Гасподні, і скрушліва зрабілася Майсею."},{"book":"ЛІКІ","chapter":"11","verse":"11","text":"І сказаў Майсей Госпаду: навошта Ты мучыш раба Твайго? і чаму я не знайшоў літасьці перад вачыма Тваімі, што Ты ўсклаў на мяне цяжар усяго народу гэтага?"},{"book":"ЛІКІ","chapter":"11","verse":"12","text":"хіба я насіў у чэраве ўвесь народ гэты і хіба я спарадзіў яго, што Ты кажаш мне: нясі яго на руках тваіх, як нянька носіць дзіця, у зямлю, якую Ты прысягаю абяцаў бацькам ягоным?"},{"book":"ЛІКІ","chapter":"11","verse":"13","text":"дзе мне ўзяць мяса, каб даць усяму народу гэтаму? бо яны плачуць перад мною і кажуць: дай нам есьці мяса."},{"book":"ЛІКІ","chapter":"11","verse":"14","text":"Я адзін не магу несьці народу гэтага, бо ён цяжкі мне;"},{"book":"ЛІКІ","chapter":"11","verse":"15","text":"калі Ты так робіш са мною, дык лепей аддай мяне сьмерці, калі я знайшоў літасьць перад вачыма Тваімі, каб ня бачыць мне бедства майго."},{"book":"ЛІКІ","chapter":"11","verse":"16","text":"І сказаў Гасподзь Майсею: зьбяры мне семдзесят мужчын са старэйшынаў Ізраілевых, якіх ты ведаеш, што яны старэйшыны і наглядчыкі ягоныя і вазьмі іх да скініі сходу, каб яны сталі там з табою;"},{"book":"ЛІКІ","chapter":"11","verse":"17","text":"Я сыду, і буду гутарыць там з табою, і вазьму ад Духа, Які на табе, і ўскладу на іх несьці цяжар народу, каб не адзін ты насіў."},{"book":"ЛІКІ","chapter":"11","verse":"18","text":"А народу скажы: ачысьціцеся да заўтрашняга дня, і будзеце есьці мяса; бо вы ўголас плакаліся Богу і казалі: хто накорміць нас мясам? добра нам было ў Егіпце, - дык і дасьць вам Гасподзь мяса, і есьцімеце:"},{"book":"ЛІКІ","chapter":"11","verse":"19","text":"не адзін дзень будзеце есьці, ня два дні, ня пяць дзён, ня дзесяць дзён і ня дваццаць дзён,"},{"book":"ЛІКІ","chapter":"11","verse":"20","text":"а цэлы месяц, пакуль ня пойдзе яно з ноздраў вашых і ня зробіцца вам агідным за тое, што вы пагардзілі Госпадам, Які сярод вас, і енчылі перад Ім, кажучы: навошта нам было выходзіць зь Егіпта?"},{"book":"ЛІКІ","chapter":"11","verse":"21","text":"І сказаў Майсей: шэсьцьсот тысяч пешых у народзе гэтым, сярод якога і я; а Ты кажаш: Я дам ім мяса, і будуць есьці цэлы месяц!"},{"book":"ЛІКІ","chapter":"11","verse":"22","text":"ці закалоць усіх авечак і валоў, каб ім было даволі? альбо ўся рыба марская зьбярэцца, каб задаволіць іх?"},{"book":"ЛІКІ","chapter":"11","verse":"23","text":"І сказаў Гасподзь Майсею: хіба рука Гасподняя кароткая? сёньня ты ўбачыш, ці збудзецца слова Маё табе, а ці не."},{"book":"ЛІКІ","chapter":"11","verse":"24","text":"Майсей выйшаў і сказаў народу словы Гасподнія, і сабраў семдзесят мужчын са старэйшынаў народу і паставіў іх каля скініі."},{"book":"ЛІКІ","chapter":"11","verse":"25","text":"І сышоў Гасподзь у воблаку і гутарыў зь ім, і ўзяў ад Духа, Які на ім, і даў сямідзесяці мужчынам старэйшынам. І калі спачыў на іх Дух, яны пачалі прарочыць, але потым перасталі."},{"book":"ЛІКІ","chapter":"11","verse":"26","text":"Двое мужчын заставаліся ў табары, імя аднаго Элдад, а імя другога Модад; але і на іх спачыў дух, і яны прарочылі ў табары."},{"book":"ЛІКІ","chapter":"11","verse":"27","text":"І прыбег хлопчык, і данёс Майсею, і сказаў: Элдад і Модад прарочаць у табары."},{"book":"ЛІКІ","chapter":"11","verse":"28","text":"У адказ на гэта Ісус, сын Наваў, службіт Майсееў, адзін з выбраных ягоных, сказаў: спадару мой Майсею! забарані ім."},{"book":"ЛІКІ","chapter":"11","verse":"29","text":"Але Майсей сказаў яму: ці не раўнуеш ты за мяне? о, калі б усе ў народзе Гасподнім былі прарокі, калі б Гасподзь паслаў Духа Свайго на іх!"},{"book":"ЛІКІ","chapter":"11","verse":"30","text":"І вярнуўся Майсей у табар, ён і старэйшыны Ізраілевыя."},{"book":"ЛІКІ","chapter":"11","verse":"31","text":"І падняўся вецер ад Госпада, і прынёс ад мора перапёлак, і накідаў іх каля табара, на дзень дарогі з аднаго боку і на дзень дарогі з другога боку табара, амаль на два локці ад зямлі."},{"book":"ЛІКІ","chapter":"11","verse":"32","text":"І ўстаў народ, і ўвесь той дзень і ўсю ноч і ўвесь наступны дзень зьбіралі перапёлак; і хто мала зьбіраў, той назьбіраў дзесяць хомераў: і расклалі іх сабе вакол табара."},{"book":"ЛІКІ","chapter":"11","verse":"33","text":"Мяса яшчэ было ў зубах у іх і ня было зьедзена, як гнеў Гасподні запаліўся на народ, і пакараў Гасподзь народ даволі моцнаю пошасьцю."},{"book":"ЛІКІ","chapter":"11","verse":"34","text":"І далі назву мясьціне гэтай: Кіброт-Гатаава, бо там пахавалі прыхаматлівых людзей."},{"book":"ЛІКІ","chapter":"11","verse":"35","text":"Ад Кіброт-Гатаавы рушыў народ у Асірот і спыніліся ў Асіроце."}]}