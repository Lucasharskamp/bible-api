{"data":[{"book":"مزامیر","chapter":"90","verse":"1","text":"ای خداوند، تو همیشه پناهگاه ما بوده‌ای."},{"book":"مزامیر","chapter":"90","verse":"2","text":"قبل از آنکه دنیا را بیافرینی و کوهها را به وجود آوری، تو بوده‌ای. تو را ابتدا و انتهایی نیست."},{"book":"مزامیر","chapter":"90","verse":"3","text":"انسان را به خاک برمی‌گردانی و می‌گویی: «ای خاکیان، به خاک تبدیل شوید!»"},{"book":"مزامیر","chapter":"90","verse":"4","text":"هزار سال در نظر تو چون یک روز، بلکه چون یک ساعت است."},{"book":"مزامیر","chapter":"90","verse":"5-6","text":"تو انسان را چون سیلاب از جای بر می‌کنی و می‌بری. زندگی او خوابی بیش نیست. او مانند گیاهی است که صبح می‌روید و می‌شکفد ولی عصر پژمرده و خشک می‌شود."},{"book":"مزامیر","chapter":"90","verse":"7","text":"بر اثر غضب تو ما رو به نابودی می‌رویم و خشم تو ما را پریشان و بی‌قرار ساخته است."},{"book":"مزامیر","chapter":"90","verse":"8","text":"گناهان ما را در برابر چشمان خود گذاشته‌ای و هیچ خطای ما از دید تو پنهان نیست."},{"book":"مزامیر","chapter":"90","verse":"9","text":"روزهای زندگی ما بر اثر خشم تو کوتاه شده است و عمر خود را مثل یک خواب می‌گذرانیم."},{"book":"مزامیر","chapter":"90","verse":"10","text":"عمر ما هفتاد سال است و اگر قوی باشیم، شاید به هشتاد سال برسد. ولی در طول این مدت چیزی جز درد و رنج نصیب ما نمی‌شود. هر آن ممکن است عمرمان به سر آید و به عالم دیگر پرواز کنیم."},{"book":"مزامیر","chapter":"90","verse":"11","text":"خداوندا، کیست که بداند شدت خشم تو چقدر است؟ کدام یک از ما چنانکه باید و شاید از تو می‌ترسد؟"},{"book":"مزامیر","chapter":"90","verse":"12","text":"به ما یاد بده که بدانیم عمر ما چه زودگذر است تا در این عمر کوتاه با خردمندی زندگی کنیم."},{"book":"مزامیر","chapter":"90","verse":"13","text":"ای خداوند، نزد ما برگرد! تا به کی منتظر باشیم؟ بر بندگانت رحم کن."},{"book":"مزامیر","chapter":"90","verse":"14","text":"صبحگاهان ما را از محبت خود بهره‌مند گردان تا در تمام عمر خود شادمان باشیم."},{"book":"مزامیر","chapter":"90","verse":"15","text":"به اندازهٔ سالهایی که ما را ذلیل و خوار ساخته‌ای، ما را شاد و سرافراز گردان."},{"book":"مزامیر","chapter":"90","verse":"16","text":"بگذار ما بندگانت بار دیگر اعمال شگفت‌انگیز تو را مشاهده کنیم. عظمت خود را بر فرزندانمان نمایان ساز."},{"book":"مزامیر","chapter":"90","verse":"17","text":"خداوندا، ما را مورد لطف خود قرار بده و در تمام کارهایمان ما را برکت عطا فرما، بله، در تمام کارهایمان ما را برکت عطا فرما!"}]}