{"data":[{"book":"وَشَيِ","chapter":"9","verse":"1","text":"مَلٍكّ سُولِ ندٍ تٌ سَرَ قٍ، ﭑ نَشَ تُنبُي تٌ بِرَ رَ بْشِ كٍلِقٍ كٌورٍ مَ. عٍ نَشَ يِلِ تِلِنشِ نَادّ سَابِ سٌ عَ يِ رَ."},{"book":"وَشَيِ","chapter":"9","verse":"2","text":"عَ نَشَ نَ يِلِ نَادّ رَبِ، تُورِ فبٍفبٍ نَشَ مِنِ عَ كُي عَلْ تّ بٍلٍبٍلٍ تُورِ هَن سٌفٍ نَشَ مَكٌتٌ، كُيٍ نَشَ عِدِ مِ."},{"book":"وَشَيِ","chapter":"9","verse":"3","text":"تُفُمِيٍ نَشَ مِنِ تُورِ كُي، عٍ قَ فٌرٌ بْشِ مَ. عٍ نُ بَرَ سّنبّ سْتْ عَلْ تَلِ."},{"book":"وَشَيِ","chapter":"9","verse":"4","text":"عٍ نُ بَرَ يَامَرِ سْتْ عَ قَلَقٍ رَ عٍ نَشَ دِن بْشِ حٌوفٍ رَ، نُن سٍ شِندٍ، عَ نُن وُرِ بِلِ يٌ رَ. عَ نُ لَنمَ عٍ شَ عَدَ مَدِيٍ فبَنسَن نَن تْورْ عَلَ شَ تْنشُمَ مُ سَشِ نَشٍيٍ تِفِ مَ."},{"book":"وَشَيِ","chapter":"9","verse":"5","text":"عٍ نُ بَرَ يَامَرِ سْتْ عَ قَلَقٍ رَ عٍ نَشَ عَدَ مَدِيٍ قَشَ، عٍ شَ عٍ تْورْ تُن كِكٍ سُولِ بُن مَ. عٍ نُ مِشِ بُنمَ نّ عَلْ تَلِ."},{"book":"وَشَيِ","chapter":"9","verse":"6","text":"نَ لْشْييٍ، مِشِيٍ قَشّ شْلِ مَوَ مَ نّ نَ تْورّ شَ قٍ رَ، كْنْ عٍ مُ نْمَ قَشَدٍ. قَشّ شْلِ عٍ سُشُمَ نّ، كْنْ قَشّ عَ مَكُيَمَ نّ عٍ رَ."},{"book":"وَشَيِ","chapter":"9","verse":"7","text":"نَ تُفُمِيٍ مَنِيَشِ سٌي نَن نَ، نَشٍيٍ رَوَلِمَ فٍرٍ كُي. مَنفّ كَتَنيِ شّيمَ دَاشِ نُ دُ سُشِ عٍ شُن نَ، عٍ يَتَفِيٍ نُ لُشِ نّ عَلْ مِشِيٍ."},{"book":"وَشَيِ","chapter":"9","verse":"8","text":"عٍ شُنسّشّ نُ لُشِ نّ عَلْ فِنّيٍ شُنسّشّ. عٍ حِنيِيٍ نُ لُشِ نّ عَلْ يّتّ حِنيِيٍ."},{"book":"وَشَيِ","chapter":"9","verse":"9","text":"وُرٍ مَكَنتَسٍ نُ نَ عٍ كَنكٍ مَ، عٍ فَبُتٍنيِيٍ نُ شُي رَ مِنِمَ عَلْ سْورِ رَفِسٍ شُي، سٌي فبٍفبٍ نَشَن بّندُنمَ."},{"book":"وَشَيِ","chapter":"9","verse":"10","text":"عٍ شُلِ نُ مِشِ بُنمَ عَلْ تَلِ، نَ شْنّ نُ قَ مِشِ تْورْ كِكٍ سُولِ بُن مَ."},{"book":"وَشَيِ","chapter":"9","verse":"11","text":"عٍ شَ يَرٍرَتِ نُ قِندِشِ نَ يِلِ تِلِنشِ شَ مَلٍكّ نَن نَ، نَشَن شِلِ نُ قَلَشِ عٍبُرُ شُي «عَبَدٌن،» عَ نُ قَلَشِ فِرّكِ شُي «عَثٌلِيٌن،» نَ نَن نَ كِ «يِرٍ كَنّ.»"},{"book":"وَشَيِ","chapter":"9","verse":"12","text":"حَشَنكَتّ سِنفٍ بَرَ دَنفِ، قِرِن نَن لُشِ."},{"book":"وَشَيِ","chapter":"9","verse":"13","text":"مَلٍكّ سٍننِ ندٍ تٌ سَرَ قٍ، ﭑ نَشَ شُي ندٍ مّ كٍلِقٍ سّرّشّبَدٍ شّيمَ دَاشِ قٍرِ تُنشُن نَانِيٍ مَ، نَشَن نَ عَلَ يَ عِ."},{"book":"وَشَيِ","chapter":"9","verse":"14","text":"نَ شُي نَشَ عَ قَلَ مَلٍكّ سٍننِ ندٍ بّ، سَرَ نُ سُشُشِ نَشَن يِ، «نَ مَلٍكّ نَانِ رَبّحِن، نَشٍيٍ شِرِشِ عٍقِرَتِ شُرٍ مَ.»"},{"book":"وَشَيِ","chapter":"9","verse":"15","text":"نَ مَلٍكّ نَانِيٍ نُ نَ وَشَتِ يَتِ نَن مَمّمَ، عَلَكٌ عٍ شَ عَدَ مَدِ ندٍيٍ قَشَ. عَدَ مَدِيٍ عِتَشُنشِ سَشَن نَ، عٍ شَ نَ دْشْدٍ سَشَن ندٍ قَشَ. عٍ نَشَ قُلُن نَ وَلِ شِلِ مَ."},{"book":"وَشَيِ","chapter":"9","verse":"16","text":"نَ سٌي رَفِ فَلِ شَسَبِ نُ دَنفِ مِلِيْن كّمّ قِرِن نَ. ﭑ نَشَ نَ كْنتِ مّ."},{"book":"وَشَيِ","chapter":"9","verse":"17","text":"نَ لَامَتُنيِ كُي ﭑ نَشَ نَ سٌييٍ نُن عٍ رَفِيٍ تٌ. عٍ كَنكٍ مَكَنتَسٍ نُ مَحِنفِشِ نّ عَ فبٍيلِ، عَ قْورّ، نُن عَ نٍرٍقُنيِ دَاشِ. سٌي شُنيِيٍ نُ لُشِ عَلْ يّتّيٍ شُنيِ. تّ، تُورِ، نُن سٌدَ نُ مِنِمَ عٍ دّ كُي."},{"book":"وَشَيِ","chapter":"9","verse":"18","text":"دُنِحَ مِشِ عِتَشُنشِ سَشَن نَ، نَ دْشْدٍ سَشَن ندٍ نَشَ قَشَ نَ فبَلٌي سَشَنيِ مْولِ رَ؛ تّ، تُورِ، نُن سٌدَ نَشَن نُ مِنِمَ عٍ دّ كُي."},{"book":"وَشَيِ","chapter":"9","verse":"19","text":"نَ سٌييٍ سّنبّ نُ نَ عٍ دّ نُن عٍ شُلِ نَن كُي. عٍ شُلِ نُ مَنِيَشِ بْشِمَسٍ نَن نَ، شُنيِ نُ نَ عَ بّ نَشَن مِشِ تْورْ مَ."},{"book":"وَشَيِ","chapter":"9","verse":"20","text":"مِشِ نَشٍيٍ مُ قَشَ نَ فبَلٌي سَابُي رَ، عٍ مُ فبِلٍن عٍ شَ وَلِ كٌبِيٍ قْشْ رَ. عٍ نُ حِننّيٍ نَن بَتُمَ، عَ نُن كُيٍيٍ شّيمَ دَاشِ، فبٍتِ دَاشِ، وُرٍ فبٍيلِ دَاشِ، فّمّ دَاشِ، نُن وُرِ دَاشِ، نَشٍيٍ مُ نْمَ سٍ تٌدٍ، نَشٍيٍ مُ نْمَ قٍ مّدٍ، نَشٍيٍ مُ نْمَ حّرّدٍ."},{"book":"وَشَيِ","chapter":"9","verse":"21","text":"نَ مِشِيٍ مُ فبِلٍن عٍ شَ قَشَ تِقٍ قْشْ رَ، عٍ شَ مَندُرُ وَلِيٍ، عٍ شَ قٍ حَاشِيٍ، نُن عٍ شَ مُحّيٍ شَ قٍ قْشْ رَ."}]}