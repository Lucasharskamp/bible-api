{"data":[{"book":"प्रकाशितवाक्य","chapter":"4","verse":"1","text":"इन बातों को बाद जो मय न नजर करी त का देखूं हय, कि स्वर्ग म एक द्वार खुल्यो हुयो हय, अऊर जेक मय न पहिले तुरही को जसो आवाज सी अपनो संग बाते करतो सुन्यो होतो, उच कह्य हय, “यहां ऊपर आय जा; अऊर मय हि बाते तोख दिखाऊं, जेको इन बातों को बाद पूरो होनो जरूरी हय।”"},{"book":"प्रकाशितवाक्य","chapter":"4","verse":"2","text":"फिर तुरतच आत्मा न मोरो पर नियंत्रन करयो। मय न देख्यो कि मोरो सामने स्वर्ग म सिंहासन होतो अऊर ओको पर कोयी विराजमान होतो।"},{"book":"प्रकाशितवाक्य","chapter":"4","verse":"3","text":"जो ओको पर बैठ्यो हय ऊ यशब अऊर माणिक्य को गोटा जसो दिखायी देवय हय, अऊर ऊ सिंहासन को चारयी तरफ चमकीलो जसो एक इंद्रधनुष दिखायी देवय हय।"},{"book":"प्रकाशितवाक्य","chapter":"4","verse":"4","text":"ऊ सिंहासन को चारयी तरफ चौबीस सिंहासन अऊर होतो; अऊर इन सिंहासनों पर चौबीस बुजूर्ग लोग सफेद कपड़ा पहिन्यो हुयो बैठ्यो होतो, अऊर उन्को मुंड पर सोनो को मुकुट होतो।"},{"book":"प्रकाशितवाक्य","chapter":"4","verse":"5","text":"४:५ प्रकाशितवाक्य ८:५; ११:१९; १६:१८; प्रकाशितवाक्य १:४ऊ सिंहासन म सी बिजली की चमक तथा मेघों की गर्जना निकल रही हय अऊर सिंहासन को सामनेच प्रकाश देन वाली सात मशाले जल रही होती, जो परमेश्वर की सात आत्मायें हंय,"},{"book":"प्रकाशितवाक्य","chapter":"4","verse":"6","text":"अऊर भी सिंहासन को सामने पारदर्शी काच को स्फटिक समुन्दर जसो होतो।"},{"book":"प्रकाशितवाक्य","chapter":"4","verse":"7","text":"पहिलो प्रानी सिंह को जसो होतो, अऊर दूसरों प्रानी बईल को जसो होतो, अऊर तीसरो प्रानी को मुंह आदमियों को जसो होतो, अऊर चौथो प्रानी उड़तो हुयो गरूड़ को जसो होतो।"},{"book":"प्रकाशितवाक्य","chapter":"4","verse":"8","text":"चारयी प्रानियों को छे-छे पंखा होतो, अऊर चारयी तरफ अऊर अन्दर आंखीच आंखी होती; अऊर हि रात दिन बिना आराम लियो यो कह्य हंय,"},{"book":"प्रकाशितवाक्य","chapter":"4","verse":"9","text":"जब हि प्रानी ओको जो सिंहासन पर बैठ्यो होतो, अऊर जो हमेशा हमेशा जीन्दो हय, महिमा अऊर आदर अऊर धन्यवाद करत होतो;"},{"book":"प्रकाशितवाक्य","chapter":"4","verse":"10","text":"तब चौबीसों बुजूर्ग लोग सिंहासन पर बैठ्यो हय ओको चरनों म गिर क ऊ सदा हमेशा जीन्दो रहन वालो की आराधना करय हय। हि सिंहासन को सामने अपनो मुकुट डाल देवय हय अऊर कह्य हय,"},{"book":"प्रकाशितवाक्य","chapter":"4","verse":"11","text":"“हे हमरो प्रभु अऊर परमेश्वर, तयच महिमा"}]}