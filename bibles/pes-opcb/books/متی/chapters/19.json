{"data":[{"book":"متی","chapter":"19","verse":"1","text":"چون عیسی سخنان خود را به پایان رساند، جلیل را ترک کرد و به ناحیه‌ای از یهودیه در آن سوی رود اردن رفت."},{"book":"متی","chapter":"19","verse":"2","text":"جمعیت انبوهی نیز به دنبال او به راه افتادند و در آنجا عیسی بیماران ایشان را شفا بخشید."},{"book":"متی","chapter":"19","verse":"3","text":"آنگاه بعضی از فریسیان پیش آمدند تا با بحث و گفتگو، او را غافلگیر کنند. پس به عیسی گفتند: «آیا مرد اجازه دارد زن خود را به هر علّتی طلاق دهد؟»"},{"book":"متی","chapter":"19","verse":"4","text":"عیسی جواب داد: «مگر در کتب مقدّس نخوانده‌اید که در آغاز خلقت، خالق جهان ”ایشان را مرد و زن آفرید“19‏:4 پیدایش ۱‏:۲۷، ۵‏:۲.،"},{"book":"متی","chapter":"19","verse":"5","text":"و فرمود: ”به این سبب است که مرد از پدر و مادر خود جدا می‌شود و به زن خود می‌پیوندد، و آن دو یک تن می‌شوند“19‏:5 پیدایش ۲‏:۲۴.."},{"book":"متی","chapter":"19","verse":"6","text":"بنابراین، از آن پس دیگر دو تن نیستند بلکه یک تن. پس آنچه را خدا پیوست، انسان جدا نکند.»"},{"book":"متی","chapter":"19","verse":"7","text":"پرسیدند: «اگر چنین است، چرا موسی فرموده که مرد می‌تواند به زن خود طلاقنامه داده، او را رها کند؟»"},{"book":"متی","chapter":"19","verse":"8","text":"عیسی جواب داد: «موسی به علّت سنگدلی شما اجازه داد که زن خود را طلاق دهید، امّا این خواست خدا در آغاز خلقت نبود."},{"book":"متی","chapter":"19","verse":"9","text":"و من به شما می‌گویم، هر که زن خود را به هر علّتی جز خیانت طلاق دهد و با زن دیگری ازدواج کند، زناکار محسوب می‌شود.»"},{"book":"متی","chapter":"19","verse":"10","text":"شاگردان عیسی به او گفتند: «با این حساب، ازدواج نکردن بهتر است!»"},{"book":"متی","chapter":"19","verse":"11","text":"عیسی فرمود: «همه نمی‌توانند این گفته را بپذیرند، مگر کسانی که خدا توانایی‌اش را به آنان داده باشد."},{"book":"متی","chapter":"19","verse":"12","text":"بعضی به علّت نقص مادرزادی قادر به ازدواج نیستند؛ بعضی را نیز مردم ناقص کرده‌اند و نمی‌توانند ازدواج کنند؛ و بعضی نیز به خاطر ملکوت آسمان ازدواج نمی‌کنند. هر که قدرت اجرای این اصل ازدواج را دارد، بگذارید آن را بپذیرد.»"},{"book":"متی","chapter":"19","verse":"13","text":"مردم کودکان خود را نزد عیسی آوردند تا او دست بر سر آنها بگذارد و دعا کند. ولی شاگردان، آنها را سرزنش کردند."},{"book":"متی","chapter":"19","verse":"14","text":"عیسی فرمود: «بگذارید کودکان نزد من بیایند و مانع ایشان نشوید. زیرا ملکوت آسمان مال کسانی است که مانند این کودکان هستند.»"},{"book":"متی","chapter":"19","verse":"15","text":"سپس دست بر سر ایشان گذاشت و آنان را برکت داده، از آنجا رفت."},{"book":"متی","chapter":"19","verse":"16","text":"در همان روزها، شخصی نزد عیسی آمد و پرسید: «استاد، من چه کار نیکی انجام دهم تا بتوانم زندگی جاوید داشته باشم؟»"},{"book":"متی","chapter":"19","verse":"17","text":"عیسی گفت: «چرا از من دربارهٔ کار نیکو می‌پرسی؟ فقط یک نفر هست که نیکوست. ولی در جوابت باید بگویم که اگر احکام خدا را نگاه داری، زندگی جاوید خواهی داشت.»"},{"book":"متی","chapter":"19","verse":"18","text":"پرسید: «کدام یک از احکام را؟»"},{"book":"متی","chapter":"19","verse":"19","text":"پدر و مادر خود را گرامی بدار، و همسایه‌ات را همچون جان خویش دوست بدار.»19‏:19 خروج ۲۰‏:۱۲‏‑۱۶؛ تثنیه ۵‏:۱۶‏‑۲۰؛ لاویان ۱۹‏:۱۸."},{"book":"متی","chapter":"19","verse":"20","text":"مرد جواب داد: «همۀ این احکام را انجام داده‌ام. حالا دیگر چه باید بکنم؟»"},{"book":"متی","chapter":"19","verse":"21","text":"عیسی به او گفت: «اگر می‌خواهی این راه را به کمال برسانی، برو و هر چه داری بفروش و پولش را به فقرا بده تا گنج تو در آسمان باشد نه بر زمین! آنگاه بیا و مرا پیروی کن!»"},{"book":"متی","chapter":"19","verse":"22","text":"ولی وقتی مرد جوان این را شنید، اندوهگین از آنجا رفت، زیرا ثروت زیادی داشت."},{"book":"متی","chapter":"19","verse":"23","text":"آنگاه عیسی به شاگردانش گفت: «این را بدانید که برای ثروتمندان ورود به ملکوت آسمان بسیار سخت است."},{"book":"متی","chapter":"19","verse":"24","text":"باز به شما می‌گویم، گذشتن شتر از سوراخ سوزن آسانتر است از وارد شدن شخص ثروتمند به ملکوت خدا!»"},{"book":"متی","chapter":"19","verse":"25","text":"شاگردان از این سخن شگفت‌زده شده، پرسیدند: «پس چه کسی در این دنیا می‌تواند نجات پیدا کند؟»"},{"book":"متی","chapter":"19","verse":"26","text":"عیسی نگاهی به ایشان انداخت و فرمود: «از نظر انسان این کار غیرممکن است، ولی برای خدا همه چیز ممکن است.»"},{"book":"متی","chapter":"19","verse":"27","text":"پطرس گفت: «ما که از همه چیز دست کشیده‌ایم تا از تو پیروی کنیم، چه سودی عاید ما می‌شود؟»"},{"book":"متی","chapter":"19","verse":"28","text":"عیسی جواب داد: «وقتی من در آن دنیای جدید بر تخت سلطنتم بنشینم، شما شاگردان من نیز بر دوازده تخت نشسته، دوازده قبیلهٔ اسرائیل را داوری خواهید نمود."},{"book":"متی","chapter":"19","verse":"29","text":"هر که به خاطر من از برادر و خواهر، پدر و مادر و فرزند، خانه و زمین چشم بپوشد، صد چندان بیشتر خواهد یافت و زندگی جاوید را نیز به دست خواهد آورد."},{"book":"متی","chapter":"19","verse":"30","text":"ولی بسیاری که اکنون اول هستند، آخر خواهند شد و کسانی که آخرند، اول.»"}]}