{"data":[{"book":"1 Vakolinto","chapter":"4","verse":"1","text":"Mundu atilolayi tete kuvya ngati vatumisi va Kilisitu, vevihengela ujumbi wa mfiyu wa Chapanga."},{"book":"1 Vakolinto","chapter":"4","verse":"2","text":"Chechiganikiwa kwa mundu yoyoha mweapewili lihengu lenili ndi kuvya msadikika."},{"book":"1 Vakolinto","chapter":"4","verse":"3","text":"Kwa nene chindu lepi nikahamuliwa na nyenye, amala na pandu pa kuhamuliwa vandu, nakujihamula namwene."},{"book":"1 Vakolinto","chapter":"4","verse":"4","text":"Mumtima wangu nihamuliwa lepi kwa lijambu loloha, nambu yilangisa lepi kuvya kawaka lawama. BAMBU ndi mweihamula."},{"book":"1 Vakolinto","chapter":"4","verse":"5","text":"Hinu, mkoto kuhamula kwakona lukumbi lwaki, mulekayi mbaka peibwela BAMBU. Mwene yati akugafiyula goha gachitita gegafiyiki, na kuvika pawaka maholo ga mitima ya vandu. Kila mundu yati ipata ulumba kuhuma kwa Chapanga."},{"book":"1 Vakolinto","chapter":"4","verse":"6","text":"Valongo vangu, nimutumalili Apolo na nene namwene muni kupitila tete mujiwulayi kuhuma kwitu mana ya luhumu ulu. “Mugakamulayi gegayandikwi.” Akotoka kuvya mundu pagati yinu mweimeka na kumvevesa mundu yungi."},{"book":"1 Vakolinto","chapter":"4","verse":"7","text":"Yani mwakuvikili veve kuvya mvaha kuliku vangi? Chapanga lepi ndi mwakupelili vindu vyoha vyeuvi navyu? Ngati, ndava kyani wimeka ngati upewi lepi ngati njombi?"},{"book":"1 Vakolinto","chapter":"4","verse":"8","text":"Hinu! Mumali kupewa goha gamwaganayi! Muvi na vindu vyamahele! Muvi vankosi changali tete. Mbanga ngamuvi vachilongosi muni na tete mewa tilongosa pamonga na nyenye."},{"book":"1 Vakolinto","chapter":"4","verse":"9","text":"Niholalela Chapanga atikitili tete vamitumu tivyai vandu va mwishu neju, vetivalangiwi kukomewa palongolo ya vandu, tivikiwi ngati chindu cha kuhekesa, chechilolekana na mulima woha na vamitumi va kunani kwa Chapanga, mewawa na vandu voha."},{"book":"1 Vakolinto","chapter":"4","verse":"10","text":"Tete vayimu ndava ya Kilisitu, nambu nyenye muvi na luhala kwa kuwungana na Kilisitu! Tete tavakata nambu nyenye muvi na makakala. Nyenye vakuvatopesa, nambu tete vakutivevesa."},{"book":"1 Vakolinto","chapter":"4","verse":"11","text":"Mbaka hinu, tete tivii na njala na njota, nyula yilalile, titoviwi mavamba, kawaka pandu pakugona."},{"book":"1 Vakolinto","chapter":"4","verse":"12","text":"Kangi ting'ahika na kuhenga lihengu kwa mawoko gitu tavete. Vakatipela likoto tete tikuvamotisa, tikuvayupila kwa Chapanga, vakatinyagayi tikangamala,"},{"book":"1 Vakolinto","chapter":"4","verse":"13","text":"pevakutiliga, tiyangula kwa upoli. Mbaka hinu vatikitili ngati gahakau wa mulima, kwa kila mundu tete uhakala!"},{"book":"1 Vakolinto","chapter":"4","verse":"14","text":"Niyandika lepi mambu aga ndava ya kuvapela soni, nambu nikuvawula ngati vana vangu vaganu."},{"book":"1 Vakolinto","chapter":"4","verse":"15","text":"Pamonga muvi na valelaji vamahele muwumi winu wa Chikilisitu, nambu muvi lepi dadi vamahele, kwa kuwungana na Kilisitu Yesu nene ndi mwenivi dadi winu mukuvakokosela Lilovi la Bwina nyenye."},{"book":"1 Vakolinto","chapter":"4","verse":"16","text":"Hinu, nikuvayupa neju mulandayi luhumu wangu."},{"book":"1 Vakolinto","chapter":"4","verse":"17","text":"Ndi mana nimtumili Timoti kwinu, mwene ndi mwana vangu mganu na msadikika mukuwungana na BAMBU. Yati akuvakumbusa njila yenilanda muwungana na Kilisitu Yesu. Njila yeniwula pandu pamahele pa msambi wa vandu vevakumsadika Kilisitu."},{"book":"1 Vakolinto","chapter":"4","verse":"18","text":"Vandu vangi vatumbwili kumeka na kuholalela ngati nibwela lepi kangi kwinu."},{"book":"1 Vakolinto","chapter":"4","verse":"19","text":"Nambu, yati nibwela kanyata BAMBU akaganayi, penapo ndi yati nikujilolela namwene, lepi chevijova vala vevimeka, nambu mewa kumanya makakala gavi."},{"book":"1 Vakolinto","chapter":"4","verse":"20","text":"Muni Unkosi wa Chapanga lepi kujova ndu, nambu mumakakala."},{"book":"1 Vakolinto","chapter":"4","verse":"21","text":"Hinu, mwigana kyani? Nibwela kwinu na ndonga, amala nibwela na mtima wa uganu na unkozi?"}]}