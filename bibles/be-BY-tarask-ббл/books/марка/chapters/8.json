{"data":[{"book":"МАРКА","chapter":"8","verse":"1","text":"У тыя дні, калі сабралася даволі многа народу і ня было чаго есьці, Ісус, паклікаўшы вучняў Сваіх, сказаў ім:"},{"book":"МАРКА","chapter":"8","verse":"2","text":"шкада мне людзей, бо ўжо тры дні застаюцца пры Мне, і няма чаго ім есьці;"},{"book":"МАРКА","chapter":"8","verse":"3","text":"калі няеўшых адпушчу іх дадому, аслабнуць у дарозе, бо некаторыя зь іх прыйшлі здалёку."},{"book":"МАРКА","chapter":"8","verse":"4","text":"Вучні Ягоныя адказвалі Яму: адкуль мог бы хто ўзяць тут у пустыні хлябоў, каб накарміць іх?"},{"book":"МАРКА","chapter":"8","verse":"5","text":"І спытаўся ў іх: колькі ў вас хлябоў? Яны адказалі: сем."},{"book":"МАРКА","chapter":"8","verse":"6","text":"Тады загадаў людзям узьлегчы на зямлю; і ўзяўшы сем хлябоў і ўзьнёсшы падзяку, пераламаў і даў вучням Сваім, каб яны раздалі; і яны раздалі людзям."},{"book":"МАРКА","chapter":"8","verse":"7","text":"Было ў іх і крыху рыбак; дабраславіўшы, Ён загадаў раздаць і іх."},{"book":"МАРКА","chapter":"8","verse":"8","text":"І елі і наеліся; і набралі рэшты кавалкаў сем кашоў."},{"book":"МАРКА","chapter":"8","verse":"9","text":"Тых, што елі, было каля чатырох тысяч. І адпусьціў іх."},{"book":"МАРКА","chapter":"8","verse":"10","text":"І адразу ўвайшоўшы ў лодку з вучнямі Сваімі, прыплыў у межы Далмануфскія."},{"book":"МАРКА","chapter":"8","verse":"11","text":"Выйшлі фарысэі, пачалі зь Ім спрачацца, і патрабавалі ад Яго азнакі зь неба, спакушаючы Яго,"},{"book":"МАРКА","chapter":"8","verse":"12","text":"і Ён, глыбока ўздыхнуўшы, сказаў: навошта род гэты патрабуе азнакі? праўду кажу вам, ня дасца роду гэтаму азнакі."},{"book":"МАРКА","chapter":"8","verse":"13","text":"І пакінуўшы іх, зноў увайшоў у лодку і паплыў на той бок."},{"book":"МАРКА","chapter":"8","verse":"14","text":"Пры гэтым вучні Ягоныя забыліся ўзяць хлябоў, і акрамя аднаго хлеба ня мелі з сабою ў лодцы."},{"book":"МАРКА","chapter":"8","verse":"15","text":"А Ён наказаў ім, кажучы: глядзеце, сьцеражэцеся закваскі фарысэйскай і закваскі Ірадавай."},{"book":"МАРКА","chapter":"8","verse":"16","text":"І разважаючы паміж сабою, казалі: гэта азначае, што хлябоў няма ў нас."},{"book":"МАРКА","chapter":"8","verse":"17","text":"Ісус, зразумеўшы, кажа ім: што разважаеце пра тое, што няма ў вас хлябоў? няўжо яшчэ ня цяміце і не разумееце? няўжо яшчэ скамянелае ў вас сэрца?"},{"book":"МАРКА","chapter":"8","verse":"18","text":"маючы вочы, ня бачыце? маючы вушы, ня чуеце? і не памятаеце?"},{"book":"МАРКА","chapter":"8","verse":"19","text":"калі Я пяць хлябоў разламаў на пяць тысяч чалавек, колькі поўных кашоў набралі вы кавалкаў? Кажуць Яму: дванаццаць."},{"book":"МАРКА","chapter":"8","verse":"20","text":"А калі сем на чатыры тысячы, колькі кашоў набралі вы кавалкаў рэшты? Сказалі: сем."},{"book":"МАРКА","chapter":"8","verse":"21","text":"І сказаў ім: як жа яшчэ не разумееце?"},{"book":"МАРКА","chapter":"8","verse":"22","text":"Прыходзіць у Віфсаіду; і прыводзяць да Яго сьляпога, і просяць, каб да яго дакрануўся."},{"book":"МАРКА","chapter":"8","verse":"23","text":"Ён, узяўшы сьляпога за руку, вывеў яго зь селішча прэч і, плюнуўшы яму на вочы, усклаў на яго рукі, і спытаўся ў яго: ці бачыць што?"},{"book":"МАРКА","chapter":"8","verse":"24","text":"Той, зірнуўшы, сказаў: бачу людзей, што праходзяць, як дрэвы."},{"book":"МАРКА","chapter":"8","verse":"25","text":"Потым зноў усклаў рукі на вочы яму, і загадаў яму зірнуць. І ён выздаравеў, і пачаў бачыць усё ясна."},{"book":"МАРКА","chapter":"8","verse":"26","text":"І паслаў яго дамоў, сказаўшы: не заходзь у селішча і не расказвай нікому ў селішчы."},{"book":"МАРКА","chapter":"8","verse":"27","text":"І пайшоў Ісус з вучнямі Сваімі ў селішчы Кесарыі Піліпавай. Па дарозе Ён пытаўся ў вучняў Сваіх: за каго ўважаюць Мяне людзі?"},{"book":"МАРКА","chapter":"8","verse":"28","text":"Яны адказвалі: за Яна Хрысьціцеля, а другія - за Ільлю, а іншыя - за аднаго з прарокаў."},{"book":"МАРКА","chapter":"8","verse":"29","text":"Ён кажа ім: а вы за каго ўважаеце Мяне? Пётр сказаў Яму ў адказ: Ты - Хрыстос."},{"book":"МАРКА","chapter":"8","verse":"30","text":"І строга наказаў ім, каб нікому не казалі пра Яго."},{"book":"МАРКА","chapter":"8","verse":"31","text":"І пачаў вучыць іх, што Сын Чалавечы мае адпакутаваць; быць адкінутым старэйшынамі, першасьвятарамі і кніжнікамі, і забітым быць і на трэйці дзень уваскрэснуць."},{"book":"МАРКА","chapter":"8","verse":"32","text":"І гаварыў пра гэта адкрыта. А Пётр, адклікаўшы Яго, пачаў пярэчыць Яму."},{"book":"МАРКА","chapter":"8","verse":"33","text":"А Ён, абярнуўшыся і зірнуўшы на вучняў Сваіх, строга ўшчуў Пятра, сказаўшы: адыдзі ад Мяне, сатана, бо ты думаеш не пра тое, што Божае, а што чалавечае."},{"book":"МАРКА","chapter":"8","verse":"34","text":"І паклікаўшы людзей з вучнямі Сваімі, сказаў ім: хто хоча ісьці за Мною, зрачыся сябе, і вазьмі крыж свой, і ідзі за Мною сьледам;"},{"book":"МАРКА","chapter":"8","verse":"35","text":"бо, хто хоча душу сваю ўратаваць, той страціць яе; а хто страціць душу сваю дзеля Мяне і Дабравесьця, той уратуе яе;"},{"book":"МАРКА","chapter":"8","verse":"36","text":"бо якая карысьць чалавеку, калі ён здабудзе ўвесь сьвет, а душы сваёй пашкодзіць?"},{"book":"МАРКА","chapter":"8","verse":"37","text":"альбо які выкуп дасьць чалавек за душу сваю?"},{"book":"МАРКА","chapter":"8","verse":"38","text":"бо, хто пасаромеецца Мяне і Маіх словаў у родзе гэтым распусным і грэшным, таго пасаромеецца і Сын Чалавечы, калі прыйдзе ў славе Айца Свайго са сьвятымі анёламі."}]}