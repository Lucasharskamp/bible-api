{"data":[{"book":"Yakobo","chapter":"4","verse":"1","text":"Kiki ekireeta entalo n’okulwanagana mu mmwe? Si lwa kubanga mu mitima gyammwe mujjudde ebintu bingi nnyo ebibi bye mwagala?"},{"book":"Yakobo","chapter":"4","verse":"2","text":"Mwagala ebintu ne mutabifuna ne muba n’obuggya, ne mulyoka muttiŋŋana so ne mutasobola kubifuna, nga mulwana era nga muyomba kubanga mulemeddwa okubisaba."},{"book":"Yakobo","chapter":"4","verse":"3","text":"Era ne bwe mubisaba, temubifuna kubanga ekigendererwa kyammwe kikyamu; mugenderera kubikozesa ku masanyu gokka."},{"book":"Yakobo","chapter":"4","verse":"4","text":"Mmwe abenzi temumanyi ng’okuba mikwano gy’ensi bulabe eri Katonda? Noolwekyo omuntu yenna bw’alondawo okuba mukwano gw’ensi afuuka mulabe wa Katonda."},{"book":"Yakobo","chapter":"4","verse":"5","text":"Oba mulowooza nti Ekyawandiikibwa tekiba na makulu bwe kigamba nti, “Omwoyo gwe yassa mu ffe, atulabirira n’okwagala okujjudde obuggya”?"},{"book":"Yakobo","chapter":"4","verse":"6","text":"Kyokka Omwoyo omukulu oyo era agaba ekisa kingi. Kyekiva kigamba nti,"},{"book":"Yakobo","chapter":"4","verse":"7","text":"Kale, mugondere Katonda era mulwanyisenga Setaani, ajja kubaddukanga."},{"book":"Yakobo","chapter":"4","verse":"8","text":"Musemberere Katonda, ne Katonda anaabasembereranga. Mulongoose engalo zammwe, mmwe abakozi b’ebibi, mutukuze emitima gyammwe, mmwe abalina emyoyo egitaaganaaga."},{"book":"Yakobo","chapter":"4","verse":"9","text":"Mukungubage, mukube ebiwoobe era mukaabe. Okuseka kwammwe kufuuke okukungubaga, n’essanyu lifuuke okunakuwala."},{"book":"Yakobo","chapter":"4","verse":"10","text":"Mwetoowazenga mu maaso ga Mukama waffe, naye alibagulumiza."},{"book":"Yakobo","chapter":"4","verse":"11","text":"Abooluganda, temugeyaŋŋananga, era buli omu aleme kwogera bubi ku munne newaakubadde okusalira munne omusango. Bwe mukikola muba mulwanyisa etteeka era musalira etteeka omusango. Bw’osalira etteeka omusango, oba totuukiriza tteeka wabula obeera musazi wa musango."},{"book":"Yakobo","chapter":"4","verse":"12","text":"Oyo yekka eyateeka amateeka y’asala omusango. Era y’asalawo okulokola oba okuzikiriza. Kale, osinziira ku ki okusalira muliraanwa wo omusango?"},{"book":"Yakobo","chapter":"4","verse":"13","text":"Muwulire mmwe abagamba nti, “Leero oba enkya nzija kugenda egindi maleyo omwaka gumu, era ntandikeyo omulimu ogunanfunyisa ensimbi ennyingi.”"},{"book":"Yakobo","chapter":"4","verse":"14","text":"Mumanyidde ku ki ebigenda okubaawo enkya oba obulamu bwammwe bwe bunaaba? Kubanga ebbanga lye mumala nga muli balamu liri ng’olufu olulabika ate mangwago ne lubula."},{"book":"Yakobo","chapter":"4","verse":"15","text":"Kino kye musaanira okwogera nti, “Katonda bw’anaaba ng’asiimye tuliba balamu ne tukola kino oba kiri.”"},{"book":"Yakobo","chapter":"4","verse":"16","text":"Bwe mutakola mutyo muba mwekuluntaza olw’entegeka zammwe, songa okwekuluntaza okw’engeri eyo tekusanyusa Katonda."},{"book":"Yakobo","chapter":"4","verse":"17","text":"Okumanya ekituufu ekiteekwa okukolwa, naye ne mutakikola, kuba kwonoona."}]}