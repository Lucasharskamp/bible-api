{"data":[{"book":"1 ЯНА","chapter":"3","verse":"1","text":"Глядзеце, якую любоў даў нам Айцец, каб нам называцца і быць дзецьмі Божымі. Сьвет таму ня ведае нас, што не спазнаў Яго."},{"book":"1 ЯНА","chapter":"3","verse":"2","text":"Любасныя! мы цяпер дзеці Божыя; але яшчэ ня выявілася, чым будзем. Ведаем толькі, што, калі выявіцца, будзем падобныя да Яго, бо ўгледзім Яго, як Ён ёсьць."},{"book":"1 ЯНА","chapter":"3","verse":"3","text":"І кожны, хто мае гэтую надзею на Яго, ачышчае сябе, бо Ён чысты."},{"book":"1 ЯНА","chapter":"3","verse":"4","text":"Кожны, хто робіць грэх, робіць і беззаконьне; і грэх ёсьць беззаконьне."},{"book":"1 ЯНА","chapter":"3","verse":"5","text":"І вы ведаеце, што Ён зьявіўся дзеля таго, каб узяць грахі нашыя, і што ў Ім няма грэху."},{"book":"1 ЯНА","chapter":"3","verse":"6","text":"Кожны, хто жыве ў Ім, ня грэшыць; кожны, хто грэшыць, ня бачыў Яго і не спазнаў Яго."},{"book":"1 ЯНА","chapter":"3","verse":"7","text":"Дзеці! хай ня зводзіць вас ніхто. Хто чыніць праўду, той праведны, падобна як Ён праведны."},{"book":"1 ЯНА","chapter":"3","verse":"8","text":"Хто чыніць грэх, той ад д'ябла, бо спачатку д'ябал зграшыў. На тое якраз і зьявіўся Сын Божы, каб разбурыць дзеі д'ябла."},{"book":"1 ЯНА","chapter":"3","verse":"9","text":"Кожны, народжаны ад Бога, ня робіць грэху, бо насеньне Ягонае жыве ў ім; і ён ня можа грашыць, бо народжаны ад Бога."},{"book":"1 ЯНА","chapter":"3","verse":"10","text":"Дзеці Божыя і дзеці д'яблавыя пазнаюцца так: кожны, хто ня чыніць праўды, ня ёсьць ад Бога, як і той, хто ня любіць брата свайго."},{"book":"1 ЯНА","chapter":"3","verse":"11","text":"Бо такое зьвеставаньне, якое вы чулі ад пачатку, - каб мы любілі адно аднаго,"},{"book":"1 ЯНА","chapter":"3","verse":"12","text":"ня так, як Каін, які быў ад зламысьніка, і забіў брата свайго. А за што забіў яго? За тое, што дзеі ягоныя былі ліхія, а дзеі брата ягонага праведныя."},{"book":"1 ЯНА","chapter":"3","verse":"13","text":"Ня зьдзіўляйцеся, браты мае, калі сьвет ненавідзіць вас."},{"book":"1 ЯНА","chapter":"3","verse":"14","text":"Мы ведаем, што мы перайшлі са сьмерці ў жыцьцё, бо любім братоў; хто ня любіць брата, застаецца ў сьмерці."},{"book":"1 ЯНА","chapter":"3","verse":"15","text":"Кожны, хто ненавідзіць брата свайго, ёсьць душагуб; а вы ведаеце, што ніякі душагуб ня мае жыцьця вечнага, якое ў ім заставалася."},{"book":"1 ЯНА","chapter":"3","verse":"16","text":"Любоў спазналі мы ў тым, што Ён паклаў за нас душу Сваю: і мы павінны класьці душы свае за братоў."},{"book":"1 ЯНА","chapter":"3","verse":"17","text":"А хто мае дастатак на сьвеце, але, бачачы брата свайго ў нястачы, зачыняе ад яго сэрца сваё, - як застаецца ў тым любоў Божая?"},{"book":"1 ЯНА","chapter":"3","verse":"18","text":"Дзеці мае! будзем любіць ня словам альбо языком, а ўчынкамі і праўдаю."},{"book":"1 ЯНА","chapter":"3","verse":"19","text":"І вось, па чым спазнаём, што мы ад праўды, і супакойваем перад Ім сэрцы нашыя;"},{"book":"1 ЯНА","chapter":"3","verse":"20","text":"бо калі сэрца (нашае) асуджае нас, дык тым болей Бог, таму што Бог большы за сэрца нашае і ведае ўсё."},{"book":"1 ЯНА","chapter":"3","verse":"21","text":"Любасныя! калі сэрца нашае не асуджае нас, дык мы маем адвагу перад Богам,"},{"book":"1 ЯНА","chapter":"3","verse":"22","text":"і, чаго ні папросім, атрымаем ад Яго, бо трымаемся запаведзяў Ягоных і робім богаспадобнае перад Ім."},{"book":"1 ЯНА","chapter":"3","verse":"23","text":"А запаведзь Ягоная тая, каб мы веравалі ў імя Сына Ягонага, Ісуса Хрыста, і любілі адно аднаго, як Ён наказаў нам."},{"book":"1 ЯНА","chapter":"3","verse":"24","text":"І хто захоўвае запаведзі Ягоныя, той жыве ў Ім, і Ён у тым. А што Ён жыве ў нас, спазнаём па духу, які Ён даў нам."}]}