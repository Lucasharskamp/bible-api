{"data":[{"book":"Kobima","chapter":"31","verse":"1","text":"Yawe alobaki na Moyize :"},{"book":"Kobima","chapter":"31","verse":"2","text":"— Yoka, naponi Betisaleyeli, mwana mobali ya Uri, mwana mobali ya Wuri, moto ya libota ya Yuda ;"},{"book":"Kobima","chapter":"31","verse":"3","text":"natondisi ye na Molimo ya Nzambe, na bwanya, na mayele mpe na boyebi mpo na kosala misala ya lolenge nyonso ;"},{"book":"Kobima","chapter":"31","verse":"4","text":"mpo na kokanisa mpe kosala misala ya wolo, ya palata mpe ya bronze ;"},{"book":"Kobima","chapter":"31","verse":"5","text":"mpo na kokata mabanga ya talo, kobamba yango, kosala bililingi na banzete mpe mpo na kosala misala ya lolenge nyonso."},{"book":"Kobima","chapter":"31","verse":"6","text":"Tala, napesi ye lokola mosungi Oliabi, mwana mobali ya Ayisamaki, moto ya libota ya Dani."},{"book":"Kobima","chapter":"31","verse":"7","text":"Ndako ya kapo ya Bokutani,"},{"book":"Kobima","chapter":"31","verse":"8","text":"mesa elongo na biloko na yango ;"},{"book":"Kobima","chapter":"31","verse":"9","text":"etumbelo ya bambeka ya kotumba elongo na bisalelo na yango nyonso ;"},{"book":"Kobima","chapter":"31","verse":"10","text":"bilamba ya mosala,"},{"book":"Kobima","chapter":"31","verse":"11","text":"mafuta ya epakolami mpe ansa ya solo kitoko mpo na Esika ya bule."},{"book":"Kobima","chapter":"31","verse":"12","text":"Yawe alobaki na Moyize :"},{"book":"Kobima","chapter":"31","verse":"13","text":"— Loba na bana ya Isalaele : « Bosengeli kobatela mikolo na Ngai ya Saba ; ekozala elembo ya libela na libela kati na Ngai mpe bino, mpo ete boyeba ete ezali Ngai Yawe nde nabulisi bino."},{"book":"Kobima","chapter":"31","verse":"14","text":"Lisusu, bokobatela mokolo ya Saba, pamba te ekozala mpo na bino mokolo ya bule. Moto nyonso oyo akobuka mobeko yango, basengeli koboma ye ; mpe moto nyonso oyo akosala mosala ata ya lolenge nini na mokolo yango, basengeli kolongola ye kati na bato na ye."},{"book":"Kobima","chapter":"31","verse":"15","text":"Bokosala mosala mikolo motoba, mpe mokolo ya sambo ezali mokolo ya Saba, mokolo ya kopema, mokolo oyo ebulisami mpo na Yawe. Moto nyonso oyo akosala mosala na mokolo ya Saba, basengeli koboma ye."},{"book":"Kobima","chapter":"31","verse":"16","text":"Bana ya Isalaele bakobatela mokolo ya Saba ; bango mpe bakitani na bango bakotosa yango lokola boyokani ya libela na libela."},{"book":"Kobima","chapter":"31","verse":"17","text":"Ekozala elembo kati na Ngai mpe bana ya Isalaele mpo na libela na libela, pamba te na mikolo motoba, Yawe asalaki likolo mpe mokili ; bongo na mokolo ya sambo, akataki mosala mpe apemaki. »"},{"book":"Kobima","chapter":"31","verse":"18","text":"Tango Yawe asilisaki kosolola na Moyize, na ngomba Sinai, Yawe apesaki ye bitando mibale ya mabanga ya litatoli oyo Nzambe akomaki na mosapi na Ye."}]}