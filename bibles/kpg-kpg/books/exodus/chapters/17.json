{"data":[{"book":"Exodus","chapter":"17","verse":"1","text":"Digau Israel huogodoo ga hagatanga i di Anggowaa o Sin, ga taele gi di gowaa nei mo di gowaa nei, mai nnelekai o Dimaadua gi digaula, gaa dau i Rephidim ga haga duu nadau hale laa i golo, di gowaa deelaa la ono wai inu ai."},{"book":"Exodus","chapter":"17","verse":"2","text":"Gei digaula gaa hai nadau donu gi Moses boloo, “Goe haga inumia gimaadou.”"},{"book":"Exodus","chapter":"17","verse":"3","text":"Digaula gu hieinu gaa tamu a Moses boloo, “Goe ne laha mai gimaadou nogo i Egypt laa i aha? Goe ne laha mai gimaadou belee daaligi gimaadou mo madau dama mo madau manu gii mmade?”"},{"book":"Exodus","chapter":"17","verse":"4","text":"Gei Moses ga dalodalo hagamahi gi Dimaadua, “Au gaa hai dagu aha gi digau aanei? Digaula e hoohoo hua ga dilidili au.”"},{"book":"Exodus","chapter":"17","verse":"5","text":"Dimaadua ga helekai gi Moses, “Gahia mai nia dagi o digau Israel, hula goodou i mua digau Israel. Kae ina dau dogodogo dela nogo hagamaawa di monowai Nile."},{"book":"Exodus","chapter":"17","verse":"6","text":"Au ga duu laa i oo mua i hongo di Gonduu Sinai, gei goe ga hagamaawa tadugalaa, gei nia wai gaa hali mai, e inu ai nia daangada.” Gei Moses gaa hai hua nia mee aanei hagammaa i mua nia dagi o digau Israel."},{"book":"Exodus","chapter":"17","verse":"7","text":"Di gowaa deelaa gu haga ingoo bolo ‘Massah’ mo ‘Meribah’17.7 Massah mo Meribah: Nia ingoo e lua aanei le hai nau lee i nnelekai Hebrew boloo “hagamada” mo “tamu”  i digau Israel ne hai tamu gei gu hagamada a Dimaadua gi di nadau heeu boloo, “Dimaadua la i tadau baahi be hagalee?”"},{"book":"Exodus","chapter":"17","verse":"8","text":"Digau Amalek ne lloomoi ga heebagi gi digau Israel i Rephidim."},{"book":"Exodus","chapter":"17","verse":"9","text":"Gei Moses ga helekai gi Joshua, “Hilia au daane, e hula e heebagi gi digau Amalek daiaa. Au gaa duu laa i hongo di gonduu deelaa, e daahi togodogo hagamadagu a God.”"},{"book":"Exodus","chapter":"17","verse":"10","text":"Gei Joshua gaa hana ga heebagi gi digau Amalek be nia helekai a Moses ne hai, gei Moses mo Aaron mo Hur guu hula gi hongo di gonduu deelaa."},{"book":"Exodus","chapter":"17","verse":"11","text":"Malaa, di waalooloo o Moses e daahi ono lima gi nua, gei digau Israel ga heebagi maaloo, gei mee ma gaa dugu ono lima gi lala, gei digau Amalek ga heebagi maaloo."},{"book":"Exodus","chapter":"17","verse":"12","text":"Nia lima o Moses ma ga maanu, gei ogo Aaron mo Hur ga gaamai di nau hadugalaa, ga haga noho a Moses gi nonua, gei meemaa gaa tuu i baahi o mee, e daahi nia lima o maa gi nua, gaa dae loo gi di laa ga ulu."},{"book":"Exodus","chapter":"17","verse":"13","text":"Gei Joshua gu daaligi digau Amalek huogodoo i di hai deenei ne hai."},{"book":"Exodus","chapter":"17","verse":"14","text":"Dimaadua ga helekai gi Moses, “Hihia di mee deenei gi lodo di beebaa e hai di mee haga langahia. Gei goe gi haga iloo ina gi Joshua bolo Au ga hagammaa digau Amalek gi hagalee.”17.14 Deuteronomy 25.17-19; 1 Samuel 15.2-9"},{"book":"Exodus","chapter":"17","verse":"15","text":"Moses ga haga duu dana gowaa hai tigidaumaha i di gowaa deelaa, ga haga ingoo boloo ‘Yihowah Nissi’17.15 Yihowah Nissi di ingoo deenei dono hadinga boloo, “Dimaadua la go dagu Hagallebe”."},{"book":"Exodus","chapter":"17","verse":"16","text":"mo di helekai, “Dahi aga ina gi nua tagallebe o Dimaadua, gei Dimaadua la ga heebagi gi digau Amalek ga hana hua dee odi!”"}]}