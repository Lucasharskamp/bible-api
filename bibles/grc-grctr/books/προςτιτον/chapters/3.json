{"data":[{"book":"ΠΡΟΣ ΤΙΤΟΝ","chapter":"3","verse":"1","text":"Ὑπομίμνῃσκε αὐτοὺς ἀρχαῖς καὶ ἐξουσίαις ὑποτάσσεσθαι, πειθαρχεῖν, πρὸς πᾶν ἔργον ἀγαθὸν ἑτοίμους εἶναι,"},{"book":"ΠΡΟΣ ΤΙΤΟΝ","chapter":"3","verse":"2","text":"μηδένα βλασφημεῖν, ἀμάχους εἶναι, ἐπιεικεῖς, πᾶσαν ἐνδεικνυμένους πρᾳότητα πρὸς πάντας ἀνθρώπους."},{"book":"ΠΡΟΣ ΤΙΤΟΝ","chapter":"3","verse":"3","text":"Ἦμεν γάρ ποτε καὶ ἡμεῖς ἀνόητοι, ἀπειθεῖς, πλανώμενοι, δουλεύοντες ἐπιθυμίαις καὶ ἡδοναῖς ποικίλαις, ἐν κακίᾳ καὶ φθόνῳ διάγοντες, στυγητοί, μισοῦντες ἀλλήλους."},{"book":"ΠΡΟΣ ΤΙΤΟΝ","chapter":"3","verse":"4","text":"Ὅτε δὲ ἡ χρηστότης καὶ ἡ φιλανθρωπία ἐπεφάνη τοῦ σωτῆρος ἡμῶν Θεοῦ,"},{"book":"ΠΡΟΣ ΤΙΤΟΝ","chapter":"3","verse":"5","text":"οὐκ ἐξ ἔργων τῶν ἐν δικαιοσύνῃ ὧν ἐποιήσαμεν ἡμεῖς, ἀλλὰ κατὰ τὸν αὐτοῦ ἔλεον ἔσωσεν ἡμᾶς, διὰ λουτροῦ παλιγγενεσίας καὶ ἀνακαινώσεως πνεύματος ἁγίου,"},{"book":"ΠΡΟΣ ΤΙΤΟΝ","chapter":"3","verse":"6","text":"οὗ ἐξέχεεν ἐφ᾿ ἡμᾶς πλουσίως, διὰ Ἰησοῦ Χριστοῦ τοῦ σωτῆρος ἡμῶν,"},{"book":"ΠΡΟΣ ΤΙΤΟΝ","chapter":"3","verse":"7","text":"ἵνα δικαιωθέντες τῇ ἐκείνου χάριτι, κληρονόμοι γενώμεθα κατ᾿ ἐλπίδα ζωῆς αἰωνίου."},{"book":"ΠΡΟΣ ΤΙΤΟΝ","chapter":"3","verse":"8","text":"Πιστὸς ὁ λόγος, καὶ περὶ τούτων βούλομαί σε διαβεβαιοῦσθαι, ἵνα φροντίζωσι καλῶν ἔργων προΐστασθαι οἱ πεπιστευκότες τῷ Θεῷ. Ταῦτά ἐστι τὰ καλὰ καὶ ὠφέλιμα τοῖς ἀνθρώποις·"},{"book":"ΠΡΟΣ ΤΙΤΟΝ","chapter":"3","verse":"9","text":"μωρὰς δὲ ζητήσεις καὶ γενεαλογίας καὶ ἔρεις καὶ μάχας νομικὰς περιΐστασο· εἰσὶ γὰρ ἀνωφελεῖς καὶ μάταιοι."},{"book":"ΠΡΟΣ ΤΙΤΟΝ","chapter":"3","verse":"10","text":"Αἱρετικὸν ἄνθρωπον μετὰ μίαν καὶ δευτέραν νουθεσίαν παραιτοῦ,"},{"book":"ΠΡΟΣ ΤΙΤΟΝ","chapter":"3","verse":"11","text":"εἰδὼς ὅτι ἐξέστραπται ὁ τοιοῦτος, καὶ ἁμαρτάνει, ὢν αὐτοκατάκριτος."},{"book":"ΠΡΟΣ ΤΙΤΟΝ","chapter":"3","verse":"12","text":"Ὅταν πέμψω Ἀρτεμᾶν πρός σε ἢ Τυχικόν, σπούδασον ἐλθεῖν πρός με εἰς Νικόπολιν· ἐκεῖ γὰρ κέκρικα παραχειμάσαι."},{"book":"ΠΡΟΣ ΤΙΤΟΝ","chapter":"3","verse":"13","text":"Ζηνᾶν τὸν νομικὸν καὶ Ἀπολλὼ σπουδαίως πρόπεμψον, ἵνα μηδὲν αὐτοῖς λείπῃ."},{"book":"ΠΡΟΣ ΤΙΤΟΝ","chapter":"3","verse":"14","text":"Μανθανέτωσαν δὲ καὶ οἱ ἡμέτεροι καλῶν ἔργων προΐστασθαι εἰς τὰς ἀναγκαίας χρείας, ἵνα μὴ ὦσιν ἄκαρποι."},{"book":"ΠΡΟΣ ΤΙΤΟΝ","chapter":"3","verse":"15","text":"Ἀσπάζονταί σε οἱ μετ᾿ ἐμοῦ πάντες. Ἄσπασαι τοὺς φιλοῦντας ἡμᾶς ἐν πίστει."}]}