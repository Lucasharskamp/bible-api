{"data":[{"book":"1 Korintiers","chapter":"6","verse":"1","text":"Wanneer iemand van u met een ander een geschil heeft, durft hij dan recht zoeken bij de ongerechtigen, en niet bij de heiligen?"},{"book":"1 Korintiers","chapter":"6","verse":"2","text":"Weet gij dan niet, dat de heiligen de wereld zullen richten? En zo zelfs de wereld door u wordt gericht, zoudt gij dan onbevoegd zijn voor onbeduidende geschillen?"},{"book":"1 Korintiers","chapter":"6","verse":"3","text":"Weet gij niet, dat wij engelen zullen richten? Hoeveel te meer dus de kwesties van het dagelijks leven."},{"book":"1 Korintiers","chapter":"6","verse":"4","text":"En toch laat gij bij uw dagelijkse geschillen juist hen daarover zitting houden, die door de gemeente worden veracht."},{"book":"1 Korintiers","chapter":"6","verse":"5","text":"Ik zeg het tot uw beschaming. Is er dan onder u geen enkel verstandig man, die tussen zijn broeders uitspraak zou kunnen doen?"},{"book":"1 Korintiers","chapter":"6","verse":"6","text":"In plaats daarvan daagt de ene broeder den ander voor het gerecht, en dan nog wel ten overstaan van ongelovigen."},{"book":"1 Korintiers","chapter":"6","verse":"7","text":"Ja, het is op zichzelf voor u al meer dan erg, dat gij met elkander geschillen hebt. Waarom lijdt gij niet liever onrecht? Waarom lijdt gij niet liever schade?"},{"book":"1 Korintiers","chapter":"6","verse":"8","text":"In plaats daarvan doet gij zelf onrecht en schade, en dat nog wel aan broeders."},{"book":"1 Korintiers","chapter":"6","verse":"9","text":"Weet gij dan niet, dat zij die onrecht doen, geen deel zullen hebben aan het koninkrijk Gods? Bedriegt u niet. Ontuchtigen, afgodendienaars, overspelers, wellustelingen, knapenschenners,"},{"book":"1 Korintiers","chapter":"6","verse":"10","text":"dieven, hebzuchtigen, dronkaards, lasteraars en rovers zullen geen deel hebben aan het koninkrijk Gods."},{"book":"1 Korintiers","chapter":"6","verse":"11","text":"En dit waren sommigen van u. Maar gij zijt rein gewassen, gij zijt geheiligd, gij zijt gerechtvaardigd in de naam van den Heer Jesus Christus en door den Geest van onzen God."},{"book":"1 Korintiers","chapter":"6","verse":"12","text":"Alles is mij geoorloofd! Maar alles is niet heilzaam! Alles is mij geoorloofd! Maar ik zal me door niets laten overheersen!"},{"book":"1 Korintiers","chapter":"6","verse":"13","text":"De spijzen zijn voor de buik, en de buik is voor de spijzen; maar God zal beide aan de vernietiging prijsgeven. Het lichaam daarentegen is niet voor de ontucht, maar het behoort aan den Heer, en de Heer aan het lichaam."},{"book":"1 Korintiers","chapter":"6","verse":"14","text":"God heeft den Heer opgewekt, en Hij zal ook ons doen verrijzen door zijn kracht."},{"book":"1 Korintiers","chapter":"6","verse":"15","text":"Weet gij soms niet, dat uw lichamen ledematen zijn van Christus? Zal ik ze dan doen ophouden, ledematen van Christus te zijn, om er ledematen ener deerne van te maken! Dat nooit!"},{"book":"1 Korintiers","chapter":"6","verse":"16","text":"Maar weet gij ook niet, dat hij, die zich met een deerne afgeeft, met haar één lichaam is? Want Hij zegt: “Deze twee zullen één vlees zijn.”"},{"book":"1 Korintiers","chapter":"6","verse":"17","text":"Hij daarentegen, die den Heer aanhangt, is één geest met Hem."},{"book":"1 Korintiers","chapter":"6","verse":"18","text":"Vlucht de ontucht! Iedere zonde, die de mens bedrijft, is buiten het lichaam, maar de ontuchtige zondigt tegen zijn eigen lichaam."},{"book":"1 Korintiers","chapter":"6","verse":"19","text":"Of weet gij niet, dat uw lichaam een tempel is van den heiligen Geest, die in u woont, en dien gij van God hebt ontvangen; ook dat gij uzelf niet toebehoort,"},{"book":"1 Korintiers","chapter":"6","verse":"20","text":"daar gij duur zijt gekocht? Verheerlijkt dus God in uw lichaam!"}]}