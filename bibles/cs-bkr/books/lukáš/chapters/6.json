{"data":[{"book":"Lukáš","chapter":"6","verse":"1","text":"I stalo se v druhou sobotu, že šel Ježíš skrze obilí. I trhali učedlníci jeho klasy, a rukama vymínajíce, jedli."},{"book":"Lukáš","chapter":"6","verse":"2","text":"Tehdy někteří z farizeů řekli jim: Proč to činíte, čehož nesluší činiti v svátky?"},{"book":"Lukáš","chapter":"6","verse":"3","text":"I odpověděv Ježíš, řekl jim: Což jste ani toho nečtli, co jest učinil David, když lačněl, on i ti, kteříž s ním byli?"},{"book":"Lukáš","chapter":"6","verse":"4","text":"Kterak všel do domu Božího, a chleby posvátné vzal a jedl, a dal i těm, kteříž s ním byli, jichžto nenáleží jísti než toliko samým kněžím?"},{"book":"Lukáš","chapter":"6","verse":"5","text":"I řekl jim: Že jest Syn člověka pánem také i dne svátečního."},{"book":"Lukáš","chapter":"6","verse":"6","text":"Stalo se pak i v jiný den sváteční, že všel do školy Ježíš, a učil. A byl tu člověk, jehož pravá ruka byla uschlá."},{"book":"Lukáš","chapter":"6","verse":"7","text":"I šetřili ho zákoníci a farizeové, bude-li v sobotu uzdravovati, aby nalezli, čím by jej obžalovali."},{"book":"Lukáš","chapter":"6","verse":"8","text":"Ale on znal přemyšlování jich. I dí člověku, kterýž měl ruku uschlou: Vstaň, a stůj v prostředku. A on vstav, i stál."},{"book":"Lukáš","chapter":"6","verse":"9","text":"Tedy řekl k nim Ježíš: Otíži se vás na jednu věc: Sluší-li v sobotu dobře činiti? duši zachovati, čili zatratiti?"},{"book":"Lukáš","chapter":"6","verse":"10","text":"A pohleděv na ně na všecky vůkol, dí člověku: Vztáhni ruku svou. A on učinil tak. I navrácena jest k zdraví ruka jeho a byla jako druhá."},{"book":"Lukáš","chapter":"6","verse":"11","text":"Oni pak naplněni jsou hněvivou nemoudrostí, a rozmlouvali mezi sebou, co by učiniti měli Ježíšovi."},{"book":"Lukáš","chapter":"6","verse":"12","text":"I stalo se v těch dnech, vyšel Ježíš na horu k modlení. I byl tam přes noc na modlitbě Boží."},{"book":"Lukáš","chapter":"6","verse":"13","text":"A když byl den, povolal učedlníků svých, a vyvolil z nich dvanácte, kteréž i apoštoly nazval."},{"book":"Lukáš","chapter":"6","verse":"14","text":"(Šimona, kterémuž také dal jméno Petr, a Ondřeje bratra jeho, Jakuba a Jana, Filipa a Bartoloměje,"},{"book":"Lukáš","chapter":"6","verse":"15","text":"Matouše a Tomáše, Jakuba syna Alfeova, a Šimona, kterýž slove Zelótes,"},{"book":"Lukáš","chapter":"6","verse":"16","text":"Judu bratra Jakubova, a Jidáše Iškariotského, kterýž pak byl zrádce.)"},{"book":"Lukáš","chapter":"6","verse":"17","text":"I sstoupiv s nimi s hory, stál na místě polním, a zástup učedlníků jeho, a množství veliké lidu ze všeho Judstva i z Jeruzaléma, i z Týru i z Sidonu, jenž při moři jsou, kteříž byli přišli, aby jej slyšeli a uzdraveni byli od neduhů svých,"},{"book":"Lukáš","chapter":"6","verse":"18","text":"I kteříž trápeni byli od duchů nečistých. A byli uzdravováni."},{"book":"Lukáš","chapter":"6","verse":"19","text":"A všecken zástup hledal se ho dotknouti; nebo moc z něho vycházela, a uzdravovala všecky."},{"book":"Lukáš","chapter":"6","verse":"20","text":"A on pozdvih očí svých na učedlníky, pravil: Blahoslavení chudí, nebo vaše jest království Boží."},{"book":"Lukáš","chapter":"6","verse":"21","text":"Blahoslavení, kteříž nyní lačníte, nebo nasyceni budete. Blahoslavení, kteříž nyní plačete, nebo smáti se budete."},{"book":"Lukáš","chapter":"6","verse":"22","text":"Blahoslavení budete, když vás nenáviděti budou lidé, a když vás vyobcují, a haněti budou, a vyvrhou jméno vaše jakožto zlé, pro Syna člověka."},{"book":"Lukáš","chapter":"6","verse":"23","text":"Radujte se v ten den a veselte se, nebo aj, odplata vaše mnohá jest v nebesích. Takť jsou zajisté činívali prorokům otcové jejich."},{"book":"Lukáš","chapter":"6","verse":"24","text":"Ale běda vám bohatým, nebo vy již máte potěšení své."},{"book":"Lukáš","chapter":"6","verse":"25","text":"Běda vám, kteříž jste nasyceni, nebo lačněti budete. Běda vám, kteříž se nyní smějete, nebo kvíliti a plakati budete."},{"book":"Lukáš","chapter":"6","verse":"26","text":"Běda vám, když by dobře o vás mluvili všickni lidé; nebo tak jsou činívali falešným prorokům otcové jejich."},{"book":"Lukáš","chapter":"6","verse":"27","text":"Ale vámť pravím, kteříž slyšíte: Milujte nepřátely vaše, dobře čiňte těm, kteříž vás nenávidí,"},{"book":"Lukáš","chapter":"6","verse":"28","text":"Dobrořečte těm, kteříž vás proklínají, a modlte se za ty, kteříž vám bezpráví činí."},{"book":"Lukáš","chapter":"6","verse":"29","text":"A udeřil-li by tebe kdo v líce jedno, nasaď mu i druhého, a tomu, kterýž tobě odjímá plášť, také i sukně nebraň."},{"book":"Lukáš","chapter":"6","verse":"30","text":"Každému pak prosícímu tebe dej, a od toho, jenž béře tvé věci, zase nežádej."},{"book":"Lukáš","chapter":"6","verse":"31","text":"A jakž chcete, aby vám lidé činili, i vy jim též podobně čiňte."},{"book":"Lukáš","chapter":"6","verse":"32","text":"Nebo jestliže milujete ty, kteříž vás milují, jakou míti budete milost? Nebo i hříšníci milují ty, od nichž milováni bývají."},{"book":"Lukáš","chapter":"6","verse":"33","text":"A budete-li dobře činiti těm, kteříž vám dobře činí, jakou máte milost? Však i hříšníci totéž činí."},{"book":"Lukáš","chapter":"6","verse":"34","text":"A budete-li půjčovati těm, od kterýchž se nadějete zase vzíti, jakou máte milost? Však i hříšníci hříšníkům půjčují, aby tolikéž zase vzali."},{"book":"Lukáš","chapter":"6","verse":"35","text":"Protož milujte nepřátely vaše, a dobře čiňte, a půjčujte, nic se odtud nenadějíce, a budeť odplata vaše mnohá, a budete synové Nejvyššího. Nebo on dobrotivý jest i k nevděčným a zlým."},{"book":"Lukáš","chapter":"6","verse":"36","text":"Protož buďte milosrdní, jako i Otec váš milosrdný jest."},{"book":"Lukáš","chapter":"6","verse":"37","text":"Nesuďte, a nebudete souzeni. Nepotupujte, a nebudete potupeni. Odpouštějte, a budeť vám odpuštěno."},{"book":"Lukáš","chapter":"6","verse":"38","text":"Dávejte, a budeť vám dáno. Míru dobrou, natlačenou, a natřesenou, a osutou dadíť v lůno vaše; touž zajisté měrou, kterouž měříte, bude vám odměřeno."},{"book":"Lukáš","chapter":"6","verse":"39","text":"Pověděl jim také i podobenství: Zdali může slepý slepého vésti? Zdaž oba do jámy neupadnou?"},{"book":"Lukáš","chapter":"6","verse":"40","text":"Neníť učedlník nad mistra svého, ale dokonalý bude každý, bude-li jako mistr jeho."},{"book":"Lukáš","chapter":"6","verse":"41","text":"Což pak vidíš mrvu v oku bratra svého, a břevna, kteréž jest v tvém vlastním oku, neznamenáš?"},{"book":"Lukáš","chapter":"6","verse":"42","text":"Aneb kterak můžeš říci bratru svému: Bratře, nechať vyvrhu mrvu z oka tvého, sám v oku svém břevna nevida? Pokrytče, vyvrz prve břevno z oka svého, a tehdy prohlédneš, abys vyňal mrvu, kteráž jest v oku bratra tvého."},{"book":"Lukáš","chapter":"6","verse":"43","text":"Neboť není ten strom dobrý, kterýž nese ovoce zlé, aniž jest strom zlý, kterýž nese ovoce dobré."},{"book":"Lukáš","chapter":"6","verse":"44","text":"Každý zajisté strom po svém vlastním ovoci bývá poznán; nebo nesbírají s trní fíků, ani s hloží sbírají hroznů."},{"book":"Lukáš","chapter":"6","verse":"45","text":"Dobrý člověk z dobrého pokladu srdce svého vynáší dobré, a zlý člověk ze zlého pokladu srdce svého vynáší zlé. Nebo z hojnosti srdce mluví ústa jeho."},{"book":"Lukáš","chapter":"6","verse":"46","text":"Co pak mi říkáte: Pane, Pane, a nečiníte, což pravím?"},{"book":"Lukáš","chapter":"6","verse":"47","text":"Každý kdož přichází ke mně, a slyší slovo mé, a zachovává je, ukáži vám, komu by podoben byl."},{"book":"Lukáš","chapter":"6","verse":"48","text":"Podoben jest člověku stavějícímu dům, kterýž kopal hluboko, a založil grunty v skále. A když se stala povodeň, obořila se řeka na dům ten, ale nemohla jím pohnouti, nebo byl založen na skále."},{"book":"Lukáš","chapter":"6","verse":"49","text":"Ale kdož slyší a nečiní, podoben jest člověku, kterýž staví dům svůj na zemi bez gruntu. Na kterýžto obořila se řeka, a on hned padl, i stal se pád domu toho veliký."}]}