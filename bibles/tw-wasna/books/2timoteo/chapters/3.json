{"data":[{"book":"2 Timoteo","chapter":"3","verse":"1","text":"Kae saa asɛm yi. Nna a ɛdi akyire no mu mmerɛ no mu bɛyɛ den."},{"book":"2 Timoteo","chapter":"3","verse":"2","text":"Nnipa bi bɛyɛ pɛsɛmenkomenya, aniberefoɔ, ahohiahiafoɔ ne ahantanfoɔ; wɔbɛyɛ abususɛnkafoɔ, asoɔdenfoɔ wɔ wɔn awofoɔ so; wɔbɛyɛ bonniayɛ na wɔrempɛ nyamesom nso,"},{"book":"2 Timoteo","chapter":"3","verse":"3","text":"wɔbɛyɛ atirimuɔdenfoɔ, wɔrenhu mmɔbɔ, wɔbɛyɛ nnipa edinsɛefoɔ basabasa ne abufupɛfoɔ, wɔbɛtane wɔn mfɛfoɔ a wɔyɛ nnipa pa no,"},{"book":"2 Timoteo","chapter":"3","verse":"4","text":"wɔbɛyɛ afatwafoɔ, aniɛdenfoɔ, wɔn a wɔhoran; wɔbɛpɛ anikadeɛ sene sɛ wɔdɔ Onyankopɔn."},{"book":"2 Timoteo","chapter":"3","verse":"5","text":"Wɔbɛyɛ aniani asomfoɔ a wɔbɛpo tumi a ɛwɔ ɔsom no mu no. Twe wo ho firi saa nnipa no ho."},{"book":"2 Timoteo","chapter":"3","verse":"6","text":"Wɔn mu bi kɔ afie mu kɔhyɛ mmaa a wɔn bɔne ama wɔdi fɔ na akɔnnɔ ahodoɔ bebree hyɛ wɔn so no so;"},{"book":"2 Timoteo","chapter":"3","verse":"7","text":"saa mmaa no yɛ nnipa a wɔpɛ sɛ wɔsua nneɛma foforɔ, nanso wɔnhunu nokorɛ no akyiri kwan."},{"book":"2 Timoteo","chapter":"3","verse":"8","text":"Sɛdeɛ Yane ne Yambre ne Mose dii asie no, saa ara nso na saa nnipa yi ne nokorɛ di asie, nnipa a wɔn adwene asɛe na wɔnnka hwee wɔ gyidie mu."},{"book":"2 Timoteo","chapter":"3","verse":"9","text":"Wɔnnya nkɔsoɔ biara ɛfiri sɛ, obiara bɛhu nkwasea a wɔyɛ te sɛ Yane ne Yambre ara pɛ."},{"book":"2 Timoteo","chapter":"3","verse":"10","text":"Na wo deɛ, woadi me nkyerɛkyerɛ, me suban ne me botaeɛ so. Woahunu gyidie a mewɔ ne me boasetɔ, me dɔ,"},{"book":"2 Timoteo","chapter":"3","verse":"11","text":"taa a wɔtaa me ne mʼamanehunu nyinaa. Wonim nsɛm a ɛtotoo me wɔ Antiokia, Ikoniom ne Listra, ne ɔtaa denden a metumi gyinaa ano no. Nanso, Awurade yii me firii ne nyinaa mu."},{"book":"2 Timoteo","chapter":"3","verse":"12","text":"Wɔn a wɔpɛ sɛ wɔde onyamesom pa tena ase Kristo Yesu mu nyinaa no, wɔbɛtaa wɔn,"},{"book":"2 Timoteo","chapter":"3","verse":"13","text":"nanso nnipa bɔne bɛkɔ so asɛe daa na wɔadaadaa afoforɔ ne wɔn ankasa wɔn ho."},{"book":"2 Timoteo","chapter":"3","verse":"14","text":"Nanso, wo deɛ, kɔ so tena ase nokorɛ mu sɛdeɛ wɔkyerɛɛ wo no, na gye di yie. Wonim wɔn a wosua firii wɔn nkyɛn,"},{"book":"2 Timoteo","chapter":"3","verse":"15","text":"na wokae nso sɛ ɛfiri wo mmɔfraase woahunu Atwerɛsɛm no a ɛtumi ma wo hunu nyansa, na ɛma wo nya gyidie wɔ Kristo Yesu mu, na ɛgye wo nkwa."},{"book":"2 Timoteo","chapter":"3","verse":"16","text":"Atwerɛsɛm nyinaa firi Onyankopɔn home mu, na ɛyɛ ma nkyerɛkyerɛ, atɛnyie, atenetene ne tenenee mu yɛn,"},{"book":"2 Timoteo","chapter":"3","verse":"17","text":"sɛdeɛ ɛbɛyɛ a Onyankopɔn onipa bɛyɛ deɛ wɔasiesie no yie ama nnwuma pa nyinaa."}]}