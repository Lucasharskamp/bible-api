{"data":[{"book":"ЭЗДРЫ","chapter":"6","verse":"1","text":"Тады цар Дарый даў загад, і шукалі ў Вавілоне ў кнігасховішчы, куды складвалі скарбы."},{"book":"ЭЗДРЫ","chapter":"6","verse":"2","text":"І знойдзены ў Экбатане ў палацы, які ў вобласьці Мідыі, адзін сьвітак, і ў ім напісана так: Для памяці:"},{"book":"ЭЗДРЫ","chapter":"6","verse":"3","text":"у першы год цара Кіра, цар Кір даў загад пра дом Божы ў Ерусаліме: хай будуецца дом на тым месцы, дзе прыносяць ахвяры, і хай будзе пакладзены моцны падмурак пад яго; вышыня яго ў шэсьцьдзясят локцяў, шырыня яго ў шэсьцьдзясят локцяў;"},{"book":"ЭЗДРЫ","chapter":"6","verse":"4","text":"радоў з камянёў вялікіх тры, і рад з драўніны адзін; а выдаткі хай выдаюцца з царскага дома."},{"book":"ЭЗДРЫ","chapter":"6","verse":"5","text":"Ды і посуд дома Божага, залаты і срэбны, які Навухаданосар вынес з храма Ерусалімскага і занёс у Вавілон, хай вернецца і пойдзе ў храм Ерусалімскі, кожны на месца сваё: і зьмешчаны будзе ў доме Божым."},{"book":"ЭЗДРЫ","chapter":"6","verse":"6","text":"Дык вось, Татнай, зарэцкі начальнік вобласьці, і Шэтар-Бознай, з таварышамі вашымі Афарсахэямі, якія за ракою, - сыдзеце адтуль."},{"book":"ЭЗДРЫ","chapter":"6","verse":"7","text":"Ня спыняйце працы пры гэтым доме Божым; хай Юдэйскі начальнік вобласьці і Юдэйскія старэйшыны будуюць гэты дом Божы на месцы яго."},{"book":"ЭЗДРЫ","chapter":"6","verse":"8","text":"І ад мяне даецца загад пра тое, чым вы павінны садзейнічаць старэйшынам тым Юдэйскім у пабудове таго дома Божага, і: з маёмасьці царскай - з зарэціх падаткаў - без адкладу бярэце і давайце тым людзям, каб праца ня спынялася;"},{"book":"ЭЗДРЫ","chapter":"6","verse":"9","text":"і колькі трэба - хай тое цялят, альбо авечак і ягнят, на цэласпаленьні Богу нябеснаму, таксама пшаніцы, солі, віна і алею, як скажуць сьвятары Ерусалімскія, хай выдаецца ім дзень у дзень без затрымкі,"},{"book":"ЭЗДРЫ","chapter":"6","verse":"10","text":"каб яны прыносілі ахвяру прыемную Богу нябеснаму і маліліся за жыцьцё цара і сыноў ягоных."},{"book":"ЭЗДРЫ","chapter":"6","verse":"11","text":"А мною даецца загад, што калі які-небудзь чалавек зьменіць гэта вызначэньне, дык будзе вынята бервяно з дома ягонага і будзе падняты ён і прыбіты да яго, а дом яго за тое будзе ператвораны ў руіны."},{"book":"ЭЗДРЫ","chapter":"6","verse":"12","text":"І Бог, імя Якога там жыве, хай скіне любога цара, які працягнуў бы руку сваю, каб зьмяніць гэта на шкоду гэтаму дому Божаму ў Ерусаліме. Я, Дарый, даў гэты загад: хай выконваецца ён дакладна."},{"book":"ЭЗДРЫ","chapter":"6","verse":"13","text":"Тады Татнай, зарэцкі начальнік вобласьці, Шэтар-Бознай і таварышы іхнія, - як загадаў цар Дарый, так дакладна і рабілі."},{"book":"ЭЗДРЫ","chapter":"6","verse":"14","text":"І старэйшыны Юдэйскія будавалі з посьпехам, паводле прароцтва Агея прарока і Захара, сына Ады. І пабудавалі і закончылі, па волі Бога Ізраілевага і па волі Кіра і Дарыя і Артаксэркса, цароў Персідскіх."},{"book":"ЭЗДРЫ","chapter":"6","verse":"15","text":"І закончаны дом гэты да трэцяга дня месяца Адара, на шостым годзе валадараньня цара Дарыя."},{"book":"ЭЗДРЫ","chapter":"6","verse":"16","text":"І ўчынілі сыны Ізраілевыя, сьвятары і лявіты і іншыя, што вярнуліся з палону, асьвячэньне гэтага дома Божага з радасьцю."},{"book":"ЭЗДРЫ","chapter":"6","verse":"17","text":"І прынесьлі пры асьвячэньні гэтага дома Божага: сто валоў, дзьвесьце бараноў, чатырыста ягнят і дванаццаць казлоў у ахвяру за грэх за ўсяго Ізраіля, па колькасьці плямёнаў Ізраілевых."},{"book":"ЭЗДРЫ","chapter":"6","verse":"18","text":"І паставілі сьвятароў па аддзяленьнях іхніх, і лявітаў па чэргах іхніх на службу Божую ў Ерусаліме, як прадпісана ў кнізе Майсея."},{"book":"ЭЗДРЫ","chapter":"6","verse":"19","text":"І ўчынілі вяртанцы з палону пасху на чатырнаццаты дзень першага месяца,"},{"book":"ЭЗДРЫ","chapter":"6","verse":"20","text":"бо ачысьціліся сьвятары і лявіты, - усе яны, як адзін, чыстыя; і закалолі ягнят пасхальных дзеля ўсіх, што вярнуліся з палону, дзеля братоў сваіх сьвятароў і дзеля сябе."},{"book":"ЭЗДРЫ","chapter":"6","verse":"21","text":"І елі сыны Ізраілевыя, якія вярнуліся зь перасяленьня, і ўсе, што аддзяліліся да іх ад нечысьціні народаў зямлі, каб прыйсьці да Госпада Бога Ізраілевага."},{"book":"ЭЗДРЫ","chapter":"6","verse":"22","text":"І сьвяткавалі сьвята праснакоў сем дзён у радасьці, бо парадаваў іх Гасподзь і павярнуў да іх сэрца цара Асірыйскага, каб мацаваць рукі іхнія пры будаўніцтве дома Госпада Бога Ізраілевага."}]}