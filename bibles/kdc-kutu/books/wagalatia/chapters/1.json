{"data":[{"book":"Wagalatia","chapter":"1","verse":"1","text":"Niye Paulo, namtumigwa, sikemigwe hebu kutumigwa na wanhu, lakini nhumigwa na Yesu Kilisito na Mulungu Tata, yamzilibule Yesu kwa wafile."},{"book":"Wagalatia","chapter":"1","verse":"2","text":"Ndugu wose weli hamoja na niye tovilamusa vibumbila va wanhu wamtogole Yesu ako Galatia."},{"book":"Wagalatia","chapter":"1","verse":"3","text":"Mulungu Tataetu na Mndewa Yesu Kilisito wawagwee ng'hekewa na tindiwalo."},{"book":"Wagalatia","chapter":"1","verse":"4","text":"Kwa kutegeleza viyolonda Tataetu Mulungu, Kilisito kailava mwenyego kwa nzambi zetu, muladi yatukombole na nzambi za wanhu wa lukolo luno lwa sambi."},{"book":"Wagalatia","chapter":"1","verse":"5","text":"Mulungu yagweleligwe ukulu siku zose! Ona."},{"book":"Wagalatia","chapter":"1","verse":"6","text":"Mweye mong'hanganya, sambi sambi baha, momuleka Mulungu yawakemile kwa ng'hekewa ya Kilisito, na mokweleleza usenga uyagwe ukoneka kamba mbuli inogile."},{"book":"Wagalatia","chapter":"1","verse":"7","text":"Kulonga ukweli kuduhu mbuli iyagwe inogile. Nolonga vino, kwavija kuna wanhu wayagwe wowading'hula na wolonda kuigalusa Mbuli Inogile ya Kilisito."},{"book":"Wagalatia","chapter":"1","verse":"8","text":"Lakini hata kamba imoja wetu hebu msenga wa kuulanga, kowapeteleni usenga uyagwe hauigalile na Mbuli Inogile ituwapetele tweye, ayo yaduiligwe na Mulungu!"},{"book":"Wagalatia","chapter":"1","verse":"9","text":"Tweye tulonga, na sambi nolonga kabili, munhu yoyose yowapetela usenga uyagwe hauigalile na Mbuli Inogile imupeteligwe, munhu ayo yaduiligwe na Mulungu!"},{"book":"Wagalatia","chapter":"1","verse":"10","text":"Vino vinongile vino nolonda kutogoligwa na wanhu? Haili vivo bule! Niye nolonda kutogoligwa na Mulungu! Vino, niye nolonda kuwanogeza wanhu? Maza nhendile vivo, sambi niwe msang'hanaji wa Kilisito."},{"book":"Wagalatia","chapter":"1","verse":"11","text":"Ndugu zangu, nolonda mujuwe kuwa Mbuli Inogile iniwapetele hailawa kwa wanhu."},{"book":"Wagalatia","chapter":"1","verse":"12","text":"Niye siipatile kulawa kwa munhu yoyose, hebu kufundizigwa na munhu. Yesu Kilisito mwenyego yuyo yanigubulile."},{"book":"Wagalatia","chapter":"1","verse":"13","text":"Mweye muhulika vinikalile noigoga goya dini ya Kiyahudi, muhulika vinividununze ng'hani vibumbila va wanhu wamtogole Yesu bila kuvonela bazi na nilonda kudibananga tamanilo jao."},{"book":"Wagalatia","chapter":"1","verse":"14","text":"Niye niwahuma Wayahudi wayangu wengi wanileleke nao kwa kukweleleza dini ya Kiyahudi, niwamba ng'hani kuvigoga vihendo vitugweleligwe na wahenga zetu."},{"book":"Wagalatia","chapter":"1","verse":"15","text":"Lakini Mulungu kwa ng'hekewa yake kanisagula ning'hali sinavumbuka, kanikema nimsang'hanile."},{"book":"Wagalatia","chapter":"1","verse":"16","text":"Viyone vinoga kunigubulila Mwanage, muladi niwapetele Mbuli yake Inogile wanhu haweli Wayahudi, sikimbilile kwa munhu kumuuza mbuli yoyose,"},{"book":"Wagalatia","chapter":"1","verse":"17","text":"hebu kuchola kudibuga da Yelusalemu kuwauza waja wanongolele kuwa watumigwa, lakini tanhu nichola mwiisi ya Alabiya abaho nibweleganya kudibuga da Damesiki."},{"book":"Wagalatia","chapter":"1","verse":"18","text":"Viibitile miyaka midatu, nichola Yelusalemu kumulola Kefa,"},{"book":"Wagalatia","chapter":"1","verse":"19","text":"Lakini siiting'hane na watumigwa wowose wayagwe ila Yakobo, ndugu yake Mndewa Yesu."},{"book":"Wagalatia","chapter":"1","verse":"20","text":"Kino kinyandika cha ukweli, Mulungu kojuwa siviza!"},{"book":"Wagalatia","chapter":"1","verse":"21","text":"Abaho nichola mziisi za Siliya na Kilikia."},{"book":"Wagalatia","chapter":"1","verse":"22","text":"Kipindi acho vibumbila va wanhu wamtogole Yesu ako Yudea vikala havinanyona."},{"book":"Wagalatia","chapter":"1","verse":"23","text":"Wao wakala wakijuwile kija kiiyeka kiwahulike kwa wanhu, “Munhu ija yakalile yotudununza, sambi kowapetela wanhu Mbuli Inogile iija ya kumtamanila Kilisito iyakalile yolonda kuibananga!”"},{"book":"Wagalatia","chapter":"1","verse":"24","text":"Avo mbuli ya niye wamgwaa ukulu Mulungu."}]}