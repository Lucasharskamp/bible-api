{"data":[{"book":"אגרת פולוס הראשונה אל-הקורנתים","chapter":"15","verse":"1","text":"אחי, ברצוני להזכיר לכם את הבשורה שהבאתי לכם – אותה בשורה שקיבלתם בשמחה ושאתם עדיין מאמינים בה."},{"book":"אגרת פולוס הראשונה אל-הקורנתים","chapter":"15","verse":"2","text":"בשורה זאת היא המושיעה אתכם, אם אתם עדיין מאמינים בה, אלא אם כן מעולם לא האמנתם בה באמת."},{"book":"אגרת פולוס הראשונה אל-הקורנתים","chapter":"15","verse":"3","text":"סיפרתי לכם כל מה שסופר לי, ודברים אלה הם בעלי חשיבות ראשונה במעלה: שהמשיח מת בעד חטאינו, כפי שניבאו הכתובים,"},{"book":"אגרת פולוס הראשונה אל-הקורנתים","chapter":"15","verse":"4","text":"שהוא נקבר, ושלאחר שלושה ימים קם לתחייה כפי שחזו הנביאים."},{"book":"אגרת פולוס הראשונה אל-הקורנתים","chapter":"15","verse":"5","text":"המשיח נראה ל‎כֵּיפָא, לאחר מכן נראה לשנים־עשר התלמידים."},{"book":"אגרת פולוס הראשונה אל-הקורנתים","chapter":"15","verse":"6","text":"הוא נגלה גם ליותר מחמש־מאות מאמינים שהתאספו יחד. רובם עדיין חיים ויכולים להעיד על כך, ואחדים מהם כבר מתו."},{"book":"אגרת פולוס הראשונה אל-הקורנתים","chapter":"15","verse":"7","text":"אחר כך נראה המשיח ליעקב אחיו ולכל השליחים."},{"book":"אגרת פולוס הראשונה אל-הקורנתים","chapter":"15","verse":"8","text":"לאחר שנראה אל כל האחרים הוא נראה לבסוף גם אלי, כאל מי שלא נולד בזמנו."},{"book":"אגרת פולוס הראשונה אל-הקורנתים","chapter":"15","verse":"9","text":"כי אני השליח הקטן מכולם בחשיבותו, ולמעשה איני ראוי כלל להיקרא ”שליח“, שכן לפני בואי לאמונה רדפתי את קהילת אלוהים והטרדתי אותה."},{"book":"אגרת פולוס הראשונה אל-הקורנתים","chapter":"15","verse":"10","text":"אולם בזכות טוב־לבו וחסדו של אלוהים אני היום מה שאני. חסדו בהחלט לא היה לשווא, כי פעלתי יותר מכל השליחים האחרים – כלומר, לא אני פעלתי, אלא אלוהים הוא שפעל דרכי."},{"book":"אגרת פולוס הראשונה אל-הקורנתים","chapter":"15","verse":"11","text":"בעצם לא חשוב מי פעל יותר, הם או אני; העיקר שבישרנו לכם את הבשורה ושאתם האמנתם."},{"book":"אגרת פולוס הראשונה אל-הקורנתים","chapter":"15","verse":"12","text":"איני מבין אתכם! אם אתם מאמינים שהמשיח קם מן המתים, מדוע אינכם מאמינים בתחיית־המתים?"},{"book":"אגרת פולוס הראשונה אל-הקורנתים","chapter":"15","verse":"13","text":"אם אין תחייה למתים, הרי שגם המשיח לא קם לתחייה, כלומר, הוא עדיין מת!"},{"book":"אגרת פולוס הראשונה אל-הקורנתים","chapter":"15","verse":"14","text":"ואם המשיח עדיין מת, אין כל ערך למה שסיפרנו לכם, וביטחונכם בה׳ חסר יסוד ותקווה."},{"book":"אגרת פולוס הראשונה אל-הקורנתים","chapter":"15","verse":"15","text":"מכאן גם משתמע שכולנו, השליחים, שקרנים. כי סיפרנו לכם שאלוהים הקים את ישוע מן המתים – דבר שאינו אפשרי אם המתים אינם יכולים לקום לתחייה."},{"book":"אגרת פולוס הראשונה אל-הקורנתים","chapter":"15","verse":"16","text":"ואם המתים אינם יכולים לקום לתחייה אזי גם המשיח לא קם, והוא עדיין מת."},{"book":"אגרת פולוס הראשונה אל-הקורנתים","chapter":"15","verse":"17","text":"אם המשיח עדיין מת, איזה ערך יש לאמונתכם שה׳ הושיע אתכם? אתם עדיין משועבדים לחטא וצפויים לעונש!"},{"book":"אגרת פולוס הראשונה אל-הקורנתים","chapter":"15","verse":"18","text":"במקרה כזה, כל המאמינים שכבר מתו הם בעצמם אבודים."},{"book":"אגרת פולוס הראשונה אל-הקורנתים","chapter":"15","verse":"19","text":"ואם אנו מאמינים ומקוים במשיח רק בעולם הזה, אומללים אנו מכל אדם!"},{"book":"אגרת פולוס הראשונה אל-הקורנתים","chapter":"15","verse":"20","text":"אולם תודה לאל על כך שהמשיח אכן קם מן המתים! הוא היה הראשון מבין הרבים שיקומו לתחייה יום אחד."},{"book":"אגרת פולוס הראשונה אל-הקורנתים","chapter":"15","verse":"21","text":"כשם שהמוות בא לעולם בעקבות חטאו של אדם אחד – האדם הראשון – כך באה גם תחיית המתים לעולם על־ידי אדם אחד – המשיח."},{"book":"אגרת פולוס הראשונה אל-הקורנתים","chapter":"15","verse":"22","text":"כולנו עתידים למות בגלל השתייכותנו למין האנושי והחוטא של אדם, והעונש על החטא הוא מוות. אך השייכים למשיח יקומו לתחייה."},{"book":"אגרת פולוס הראשונה אל-הקורנתים","chapter":"15","verse":"23","text":"כל אחד יקום בתורו: המשיח היה הראשון שקם לתחייה, וכאשר ישוב אלינו, יקומו גם כל המאמינים השייכים לו."},{"book":"אגרת פולוס הראשונה אל-הקורנתים","chapter":"15","verse":"24","text":"לאחר מכן יבוא הקץ – לאחר שהמשיח יכרית ויכניע את כל האויבים, הכוחות והשלטונות, ויחזיר את המלכות לאלוהים אביו."},{"book":"אגרת פולוס הראשונה אל-הקורנתים","chapter":"15","verse":"25","text":"כי המשיח ימלוך עד שיכניע לרגליו את כל אויביו,"},{"book":"אגרת פולוס הראשונה אל-הקורנתים","chapter":"15","verse":"26","text":"והאויב האחרון שיכניע יהיה המוות."},{"book":"אגרת פולוס הראשונה אל-הקורנתים","chapter":"15","verse":"27","text":"אלוהים אביו העניק לו שלטון וסמכות על הכול, חוץ מאשר על אלוהים עצמו שהוא נותן הכוח."},{"book":"אגרת פולוס הראשונה אל-הקורנתים","chapter":"15","verse":"28","text":"לאחר שינצח המשיח את כל אויביו הוא ייכנע לשלטון אביו, כדי שהאלוהים אשר העניק לו את הניצחון על הכול יישאר מעל לכול."},{"book":"אגרת פולוס הראשונה אל-הקורנתים","chapter":"15","verse":"29","text":"אם המתים לא יקומו לתחייה, מה התועלת במעשה האנשים שנטבלים בשם המתים? איזה ערך יש למעשה כזה, אם אינכם מאמינים שיום אחד יקומו המתים לתחייה?"},{"book":"אגרת פולוס הראשונה אל-הקורנתים","chapter":"15","verse":"30","text":"מלבד זאת, למה לנו לסכן את חיינו כל הזמן?"},{"book":"אגרת פולוס הראשונה אל-הקורנתים","chapter":"15","verse":"31","text":"הלא יודעים אתם שאני מסכן את חיי בכל יום; זוהי עובדה ממש כמו העובדה שאני גאה מאוד בהתפתחותכם הרוחנית."},{"book":"אגרת פולוס הראשונה אל-הקורנתים","chapter":"15","verse":"32","text":"לשם מה נלחמתי בחיות הפרא – באנשי אפסוס – האם רק למען תועלתי בעולם הזה? אם לא נקום לתחייה לאחר מותנו, מה יש לנו להפסיד? הבה ”נהנה מהחיים, נאכל ונשתה כי מחר נמות!“15‏.32 טו 32 ישעיהו כב 13"},{"book":"אגרת פולוס הראשונה אל-הקורנתים","chapter":"15","verse":"33","text":"התרחקו מאנשים שחיים כך. אם תקשיבו להם, תושפעו מהם ותנהגו כמוהם."},{"book":"אגרת פולוס הראשונה אל-הקורנתים","chapter":"15","verse":"34","text":"חשבו בהגיון ובתבונה והפסיקו לחטוא. עליכם להתבייש על שיש ביניכם אנשים שאינם מאמינים באלוהים ואף פעם לא האמינו – הם רק מעמידים פנים!"},{"book":"אגרת פולוס הראשונה אל-הקורנתים","chapter":"15","verse":"35","text":"אם ישאל מישהו: ”כיצד יוכלו המתים לקום לתחייה? כיצד ייראו? איזה גוף יהיה להם?“"},{"book":"אגרת פולוס הראשונה אל-הקורנתים","chapter":"15","verse":"36","text":"השאלה אמנם טיפשית, אך את התשובה תמצאו. כשאתה טומן זרע באדמה, הוא לא יצמח עד שלא תקברהו תחילה."},{"book":"אגרת פולוס הראשונה אל-הקורנתים","chapter":"15","verse":"37","text":"הגבעול הירקרק שצומח מהזרע שונה בצורתו מהזרע שזרעת, כי הרי טמנת באדמה זרע קטנטן ויבש,"},{"book":"אגרת פולוס הראשונה אל-הקורנתים","chapter":"15","verse":"38","text":"ואלוהים העניק לו גוף חדש כפי בחירתו. לכל זרע יש גוף שונה."},{"book":"אגרת פולוס הראשונה אל-הקורנתים","chapter":"15","verse":"39","text":"כשם שיש זרעים שונים וצמחים שונים, כך יש גם מינים שונים של בשר וגוף. בני־אדם, חיות, דגים וציפורים – לכל אחד יש בשר אחר וגוף אחר."},{"book":"אגרת פולוס הראשונה אל-הקורנתים","chapter":"15","verse":"40","text":"למלאכים בשמים יש גוף השונה משלנו, וגם היופי וההדר שלהם הוא ממין אחר שאינו דומה לשלנו."},{"book":"אגרת פולוס הראשונה אל-הקורנתים","chapter":"15","verse":"41","text":"היופי וההוד של השמש שונה מזה של הירח והכוכבים, ולכל כוכב יש יופי וזוהר משלו."},{"book":"אגרת פולוס הראשונה אל-הקורנתים","chapter":"15","verse":"42","text":"כך גם גופנו, שהוא בר־מיתה, שונה מהגוף שנקבל לאחר תחיית המתים, כי גופנו החדש יהיה בן־אלמוות!"},{"book":"אגרת פולוס הראשונה אל-הקורנתים","chapter":"15","verse":"43","text":"עכשיו נוטה גופנו לחלות ולמות, אך כשנקום לתחייה הוא יהיה מלא כוח וגבורה."},{"book":"אגרת פולוס הראשונה אל-הקורנתים","chapter":"15","verse":"44","text":"עד המוות גופנו הוא גוף אנושי – בשר ודם; אולם בתחיית המתים הוא יהיה גוף רוחני על־טבעי."},{"book":"אגרת פולוס הראשונה אל-הקורנתים","chapter":"15","verse":"45","text":"כתבי־הקודש מספרים לנו:15‏.45 טו 45 בראשית ב 7 ”ויהי האדם הראשון לנפש חיה“. כלומר, לאדם חי, ואילו האדם האחרון (המשיח) – לרוח שמעניק חיים."},{"book":"אגרת פולוס הראשונה אל-הקורנתים","chapter":"15","verse":"46","text":"מכאן אתם רואים שה׳ מעניק תחילה גוף פיזי, ולאחר מכן גוף רוחני."},{"book":"אגרת פולוס הראשונה אל-הקורנתים","chapter":"15","verse":"47","text":"האדם הראשון נברא מעפר האדמה, ואילו המשיח בא מהשמים."},{"book":"אגרת פולוס הראשונה אל-הקורנתים","chapter":"15","verse":"48","text":"לכל בני־האדם יש גוף בשר ודם שנברא מעפר, כמו לאדם הראשון; אולם לכל מי ששייך למשיח יהיה גוף על־טבעי כמו למשיח."},{"book":"אגרת פולוס הראשונה אל-הקורנתים","chapter":"15","verse":"49","text":"כשם שלכל אחד מאיתנו יש גוף כמו לאדם הראשון, כך יום אחד יהיה לכולנו גוף כמו למשיח."},{"book":"אגרת פולוס הראשונה אל-הקורנתים","chapter":"15","verse":"50","text":"אני רוצה לומר לכם, אחים יקרים, שבשר ודם לא יוכל לרשת את מלכות האלוהים, כי בר־חלוף אינו יכול לרשת את הנצח ולשלוט בו."},{"book":"אגרת פולוס הראשונה אל-הקורנתים","chapter":"15","verse":"51","text":"ברצוני לגלות לכם סוד נפלא: לא כולנו נמות, אבל לכולנו יהיה גוף אחר."},{"book":"אגרת פולוס הראשונה אל-הקורנתים","chapter":"15","verse":"52","text":"הכול יתרחש במהירות הבזק, כהרף עין! כאשר תישמע תקיעת השופר האחרון מן השמים, כל המאמינים שמתו יקומו לתחייה בגוף חדש שאינו בר־מיתה, ואלה מאיתנו שחיים עדיין יקבלו גוף חדש לגמרי."},{"book":"אגרת פולוס הראשונה אל-הקורנתים","chapter":"15","verse":"53","text":"כי גוף הבשר שיש לנו עתה ישתנה ויהפוך לגוף רוחני ונצחי."},{"book":"אגרת פולוס הראשונה אל-הקורנתים","chapter":"15","verse":"54","text":"כאשר כל זה יתרחש, יתקיים הכתוב: ”המוות נוצח!“15‏.54 טו 54 כלשונו: ”בלע המות לנצח“. ישעיהו כה 8"},{"book":"אגרת פולוס הראשונה אל-הקורנתים","chapter":"15","verse":"55-56","text":"מוות, היכן ניצחונך? היכן עוקצך? החטא – העוקץ שגרם למוות – ייעלם, והתורה המצביעה על חטאינו שוב לא תשפוט אותנו."},{"book":"אגרת פולוס הראשונה אל-הקורנתים","chapter":"15","verse":"57","text":"כל השבח והתהילה לאלוהים אבינו, על אשר עשה אותנו למנצחים על־ידי ישוע המשיח אדוננו."},{"book":"אגרת פולוס הראשונה אל-הקורנתים","chapter":"15","verse":"58","text":"ובכן, אחים יקרים, הואיל והניצחון מובטח לנו, התחזקו, התעודדו ואל תתייאשו, כי יודעים אתם שכל עמלכם למען האדון אינו לשווא."}]}