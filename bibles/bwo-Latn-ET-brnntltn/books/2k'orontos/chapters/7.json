{"data":[{"book":"2 K'orontos","chapter":"7","verse":"1","text":"Tmashotso! jam keewo jangit noosh imetsotse atsonat shayiron kimshit kon naari keewatse notooko s'ayitsuwone, Ik' shatoon S'ayin nowoto s'een b́ wotituwok'o woshwone."},{"book":"2 K'orontos","chapter":"7","verse":"2","text":"It nibon noon de'ere, no konnoru daderatsone, konatsor gondo fineratsone, dirshon konatsno ik jago geeratsone."},{"book":"2 K'orontos","chapter":"7","verse":"3","text":"Hano t etir itats angshoshaliye. Haniye shini itsh tkeewtsok'o it no nibots itne, eshe kashon wotowa k'iron jam aawo itatse k'aleratsone."},{"book":"2 K'orontos","chapter":"7","verse":"4","text":"Itatse tdetsts imnetiyo eene, itatse tdetsts it'o eene, kup'wtsere, nokic' jamon ayide geneúituwe."},{"book":"2 K'orontos","chapter":"7","verse":"5","text":"Mek'edoniyots nobodiyakon ay kaaton gondbek'a no atsats bodi bako kash dek'o iknotonor daatsratsone, úratse fayo gitsotsnowere shate nodetsi."},{"book":"2 K'orontos","chapter":"7","verse":"6","text":"Ernmó juweetswotsi kup'shit Ik'o Izar Izewer Tito b́woon noon kup'shre."},{"book":"2 K'orontos","chapter":"7","verse":"7","text":"Nokup'uwere b́ waats mec'rosh b́woterawo it bín it kup'shtso noshishtsotsne, t jangosh it detsts mirac'o, shiyanonat tjangosh it kic'irwok'o noosh b́keewre iki tgeneúwi."},{"book":"2 K'orontos","chapter":"7","verse":"8","text":"Haniyere shin itsh t guut'ts wosho itn shiyaanik b́wotiyalor dab woshman tguut'tsotse goyineraatse, goyinere wotiyalowere tgoyin twoshon múk'na'a gizewosh itn tshiyanitsotsne."},{"book":"2 K'orontos","chapter":"7","verse":"9","text":"Andmó gene'owere, tgene'útsonuwere eegoshe itn tshiyanitsosh b́woterawon it shiyantsatse tuutson naandrone etaat itwonetsotsne, eshe it shiyano Ik'o ettsok'o b́wottsotse no itn eegor daderatsone etee."},{"book":"2 K'orontos","chapter":"7","verse":"10","text":"Ik'o ettsok'on wotts shiyano woro maants jishituwo naandre eton daatset wonewo b́daatsitwotse goyino dooratse, datsatsi shiyanonmó k'ire b́doweti."},{"book":"2 K'orontos","chapter":"7","verse":"11","text":"It shiyaanan Ik' ettsok'on b́wottsok'owo awuk'o kup'de fino, awuk'o wotts aniyidek'o, awuk'o kááron fayo, awuk'o shato, awuk'o mirac'o, awuk'o okooro, awuk'o sezonowere b́dootsok'owo nibnde'er t'iwintsde s'iilere. Ando it jam keewon s'ayin it wottsok'o gawon gawirute."},{"book":"2 K'orontos","chapter":"7","verse":"12","text":"Itsh t guut'alor taa itsh tguut' no jangosh itdetsts kup'ar fino Ik'o shinatse itsh shaanr b́daneetwok'owa etaatni bako morro bín dadets ashosha etaatniyaliye."},{"book":"2 K'orontos","chapter":"7","verse":"13","text":"Jamanatse tuutson noo kup'erone, no nokup'tsoniyere bogo ando Tito b́daatsts geneúwon iki ayidek'at geneeúweroone, manu eegishe b́shayirosh kashdek'o itdatsitsoshe."},{"book":"2 K'orontos","chapter":"7","verse":"14","text":"It atse t detsts it'onowere Titosh keewre b́teshi, itwere taan jitsiratste, jam aawo itsh arikeewono itsh keewufoone b́teshi, hanuwere it jango Titosh nokeewtso itn it'o arbwotoon be'ere."},{"book":"2 K'orontos","chapter":"7","verse":"15","text":"It únetswor azazeyirwotsi itwottsotsnat shatoonat k'ewon bín itdek'tsok'owo Tito b́gawor itsh b́detsts shuno ayidek't eeno wotere."},{"book":"2 K'orontos","chapter":"7","verse":"16","text":"Taawere jam weeron itn it'o tfaltsotse iki bogshdek' geneúwere."}]}