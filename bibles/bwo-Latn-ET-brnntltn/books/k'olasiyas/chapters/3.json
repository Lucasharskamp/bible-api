{"data":[{"book":"K'olasiyas","chapter":"3","verse":"1","text":"Krstosnton k'irotse it tuwiyakon eshe Krstos Ik'o k'ani aaromantse b́beeyirwoke dambe fa'a keewwotsi geyore."},{"book":"K'olasiyas","chapter":"3","verse":"2","text":"Uni aawo dambe fa'a keewwotsi gawwore bako datsatse fa'a keewwots jangosh shiyank'ayere."},{"book":"K'olasiyas","chapter":"3","verse":"3","text":"It k'iron k'alewok'ó k'alewon datsanatse k'alewtserte, it beyonwere Krstosnton Ik'ots aashwtsere."},{"book":"K'olasiyas","chapter":"3","verse":"4","text":"It kash wottso Krstos b́be'ewor itwere bínton mangon be'etute."},{"book":"K'olasiyas","chapter":"3","verse":"5","text":"Eshe mansh it gitsotse datsatsi beyi tewun jamo ud'uwere, boowere «Widona, kiimo, gusiyo, gond tewuno, Woteraw ik'uwotsi ik'iyok'o wotts tewno» manootsiye."},{"book":"K'olasiyas","chapter":"3","verse":"6","text":"Keewanotsatse tuutson aleraw ashuwotsats Ik'i fayo weetuwe."},{"book":"K'olasiyas","chapter":"3","verse":"7","text":"It woor haniyere shin it beyor keewanotsi finefetsatniye it teshi."},{"book":"K'olasiyas","chapter":"3","verse":"8","text":"Andmó fayo, nibk'úno, nemigondo, ash shúts t'afiyo, itatse wokiwere, jitsit keewonwere it nonotse keshk'aye."},{"book":"K'olasiyas","chapter":"3","verse":"9","text":"3:9 Efe. 4:22  Natts doyo b́fiinonton kishde'k'at juu it k'rtsotse itatsatseyo kooto keewek'ayere."},{"book":"K'olasiyas","chapter":"3","verse":"10","text":"3:10 Aze. 1:26; Efe. 4:24  Aztso aro aron dano daatsosh andrefere ameetwo handr doyo tahdek'rtee."},{"book":"K'olasiyas","chapter":"3","verse":"11","text":"Hank'on Girik ashonat Ayhudi ashon, gof amtsonat gof amawon, ash dats ashwotowa, salat'ank wotowa salat'anera ash wotowa, guutsonat guutswoteraw ash dagotse k'osh k'oshewo aaliye, Krstos jamoniye, jamotsnowere bíne."},{"book":"K'olasiyas","chapter":"3","verse":"12","text":"Eshe Ik'o galb́dek'tsanotsnat S'ayin shunetswots it wottsosh maac'k'ewo, doo, b́took dashan detso, t'at'deshawo, k'amo tahde'ere."},{"book":"K'olasiyas","chapter":"3","verse":"13","text":"3:13Efe. 4:32  It atsa atsewo k'amewere, ititsere iko ikats b́ iirits keewo fa'e wotiyal orowa erere, Krstos itsh orowa b́ ettsok'o itwere orowa erere."},{"book":"K'olasiyas","chapter":"3","verse":"14","text":"Jamánatsere bogshde'er jamo ikok koide tifde'er b́ jamon ik wot daatsit shuno tahde'ere."},{"book":"K'olasiyas","chapter":"3","verse":"15","text":"Ik atsikaywotsi wotat arikon s'eegetswots jeen wotts Krstosko jeeno itnibats naashowe, bín údirwotsnowere wotoore."},{"book":"K'olasiyas","chapter":"3","verse":"16","text":"Krstos aap'tso ititse s'eenon it nibots beewe, dani teleef jamonowere it atsatsewo daniwere, shiyewere, duubonat údi dubonowere, Shayiri jááwi dubonowere it nibotse Ik'o údfetsr duuwere."},{"book":"K'olasiyas","chapter":"3","verse":"17","text":"3:16-17 Efe. 5:19-20  Iyesus weeron Ik'o niho údfetsr it keewirwonowere it k'aliru jamo doonzo shútson k'aluwere, bínowere Ik'o niho údoore."},{"book":"K'olasiyas","chapter":"3","verse":"18","text":"Máátsuwotso! doonzo shinatse sheeng b́wottsotse it kenihsh alewere."},{"book":"K'olasiyas","chapter":"3","verse":"19","text":"Kenihuwotso! it máátswotsi shunere, boosh maac' kup'wotsi wotk'ayere."},{"book":"K'olasiyas","chapter":"3","verse":"20","text":"Nana'uwotso! han doonzo geneúshitk b́wottsotse jamkeewon it ind nihosh alewere."},{"book":"K'olasiyas","chapter":"3","verse":"21","text":"Nihwotso! bo maac'o bok'ut'rawok'o it nana'o fayon nibo k'únik'ayere."},{"book":"K'olasiyas","chapter":"3","verse":"22","text":"Guuts guutsuwotso! datsatsi it doonzotssh jamkeewon alewere, it aletwere bo iti bobek'iruwonat ash maac'o k'eezon be'ewosh b́woterawon doonzo shatonat nib s'ayinon wotowe."},{"book":"K'olasiyas","chapter":"3","verse":"23","text":"It k'aliru jamo ashosh b́woterawon doonzo Iyesussh it k'aliruwok'o it nibon k'aluwere."},{"book":"K'olasiyas","chapter":"3","verse":"24","text":"Hanshowere doonzo dari ristiyo k'awnts woshde'er itsh b́imetwok'o danfte, bísh itfinirwonwere doonzo Krstosiye,"},{"book":"K'olasiyas","chapter":"3","verse":"25","text":"3:25 Iwi. 10:17; Efe. 6:9  Ik'oke bogabogsho bíaaltsotse gond finitwonwere b́gondfinosh fayo dek'etwe."}]}