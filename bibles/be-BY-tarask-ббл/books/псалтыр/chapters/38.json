{"data":[{"book":"ПСАЛТЫР","chapter":"38","verse":"1","text":"Кіроўцу хору, Ідытуму. Псальма Давідава."},{"book":"ПСАЛТЫР","chapter":"38","verse":"2","text":"Я сказаў: пільнавацьмуся дарогі сваёй, каб маім языком не грашыць; цугляцьму я вусны мае, пакуль бязбожны перада мною."},{"book":"ПСАЛТЫР","chapter":"38","verse":"3","text":"Я быў нямы і безгалосы і маўчаў нават пра добрае; і жальба мая памацнела,"},{"book":"ПСАЛТЫР","chapter":"38","verse":"4","text":"запалілася сэрца маё ўва мне; у думках маіх загарэўся вагонь; я пачаў гаварыць языком маім;"},{"book":"ПСАЛТЫР","chapter":"38","verse":"5","text":"скажы мне, Госпадзе, пра канец мой і лік дзён маіх, які ён, каб я ведаў, які мой век."},{"book":"ПСАЛТЫР","chapter":"38","verse":"6","text":"Вось, Ты далоняю вымераў дні мае, а век мой - як нішто прад Табою. Сапраўды, поўная марнасьць - кожны жывы чалавек."},{"book":"ПСАЛТЫР","chapter":"38","verse":"7","text":"Сапраўды, чалавек ходзіць, як прывід; і марны клопат яго, зьбірае і ня ведае, каму дастанецца гэта."},{"book":"ПСАЛТЫР","chapter":"38","verse":"8","text":"І сёньня чаго мне чакаць, Госпадзе? надзея мая на Цябе."},{"book":"ПСАЛТЫР","chapter":"38","verse":"9","text":"Ад усіх беззаконьняў маіх вызвалілі мяне, не аддавай мяне на паглум неразумным."},{"book":"ПСАЛТЫР","chapter":"38","verse":"10","text":"Я зрабіўся нямы, не растульваю вуснаў маіх, бо Ты ўчыніў гэта."},{"book":"ПСАЛТЫР","chapter":"38","verse":"11","text":"Ухілі ад мяне ўразы Твае; я зьнікаю ад удару пагібельнай рукі Тваёй."},{"book":"ПСАЛТЫР","chapter":"38","verse":"12","text":"Калі Ты дакорамі будзеш караць чалавека за злачынствы, рассыплецца, як ад молі, прывабнасьць ягоная. Так кожны чалавек - марны."},{"book":"ПСАЛТЫР","chapter":"38","verse":"13","text":"Пачуй, Госпадзе, малітву маю, і выслухай енкі мае, ня будзь бязуважны да сьлёз маіх, бо вандроўнік я ў Цябе і прыхадзень, як бацькі мае ўсе."},{"book":"ПСАЛТЫР","chapter":"38","verse":"14","text":"Адступі ад мяне, каб я мог умацавацца, перш чым адыду і ня будзе мяне."}]}