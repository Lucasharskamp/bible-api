{"data":[{"book":"ናሆኦሜ ማፃኣፖ","chapter":"3","verse":"1","text":"ሱጉሢ ዓሲ ሌሊ ማዔ ካታሜሎ"},{"book":"ናሆኦሜ ማፃኣፖ","chapter":"3","verse":"2","text":"ዢራፓ ዑኡሲንታ ሳርጌሎ ዖይቶኮ ሺራ ቶኮ ዑኡሲንታ"},{"book":"ናሆኦሜ ማፃኣፖ","chapter":"3","verse":"3","text":"ፓራሢና ዖላ ዓሳ ዖሎሮ ኬስካኣና"},{"book":"ናሆኦሜ ማፃኣፖ","chapter":"3","verse":"4","text":"ዬይ ያዺ ማዔሢ ዳምቤባኣ ጎይሢ ዞኦዛ ኮኦማ ላኣሌሎ ዛላናኬ፤"},{"book":"ናሆኦሜ ማፃኣፖ","chapter":"3","verse":"5","text":"ቢያ ባኮ ዎይሣ ጎዳ ሂዚ ጋዓኔ፦"},{"book":"ናሆኦሜ ማፃኣፖ","chapter":"3","verse":"6","text":"ቡኡራ ላኣሎ ቤሲ ታ ኔና ማሃንዳኔ፤"},{"book":"ናሆኦሜ ማፃኣፖ","chapter":"3","verse":"7","text":"ኔና ዛጋ ዓሲም ቢያ ዑስካ ጌሌም፦"},{"book":"ናሆኦሜ ማፃኣፖ","chapter":"3","verse":"8","text":"ዔዞ ኔኔዌ! ኔኤኮ ሞርኬ ቃዛ ባዚ ዓኣሢጉዲ ዓባዬ ዎሮ ዓጫ ዓኣ፥ ኮይላ ጉቤ ዋኣሢ ሌሊ ማዔ፥ ዼኤፖ ባዞ ዋኣፃ ዒዞኮ ሞርኮ ቃዛያ ማዔ ጊብፄ ካታሜሎ ቴቢሴይዳፓ ኔ ዓይጎና ባሻይ?"},{"book":"ናሆኦሜ ማፃኣፖ","chapter":"3","verse":"9","text":"ሃይማኬ ጌይንቱዋ ዎልቃ ዒዞኮ ዒኢካ ጊብፄ ዓጫፓ፥ ሃሣ ጊንሣ ዒቶጲያ ዓጫፓ ዬዓኔ፤ ፑኡፄንታ ሊኢቢያንታ ዒዞና ዎላ ፔቴ ማዒ ዒዞ ማኣዳያኬ።"},{"book":"ናሆኦሜ ማፃኣፖ","chapter":"3","verse":"10","text":"ዬይ ቢያ ያዺታንቴ ቴቢሴ ካታማ ሞርኮና ዓዺንቴም ዴራ ዒዞኮ ዲዒንቲ ዔውቴኔ፤ ዻኮ ናኣታ ዒዞኮ ሹቺዳ ጳዺንቲ ዹኡቂ ጎይፆይዳ ጎይፆይዳ ኬኤሪንቴኔ፤ ሱኡጎዋ ካራሚ ማሂ ዔካኒ ዒፃ ዓጊንቴኔ፤ ቢቶ ቢቶ ዓሳኣ ዓንጊና ቱኡቴኔ።"},{"book":"ናሆኦሜ ማፃኣፖ","chapter":"3","verse":"11","text":"ዔዞ ኔኔዌ! ኔኤኒ ማሢንቲሢና ቡኡዲንቲ ሃንታ ዓሲጉዲ ማዓንዳ ዎዴንታ ኔኤኮ ሞርኮ ቤርታፓ ፑኒ ካይዚ ኔ ጳሽካንዳ ዎዴያኣ ዬዓንዳኔ።"},{"book":"ናሆኦሜ ማፃኣፖ","chapter":"3","verse":"12","text":"ኔኤኮ ዋርዲዮ ማሂ ማዦና ኬኤሎ ዲራ ቢያ ቤርታዺ ካፄ ዓኣፒ ዓርቄ ቤሌሴ ሚሢጉዲ ማዓንዳኔ፤ ዬያ ዓጊሦዛ ዓኣፓ ዲኢኔም ሙዓ ዓሲ ሙዓኔ።"},{"book":"ናሆኦሜ ማፃኣፖ","chapter":"3","verse":"13","text":"ኔኤኮ ዖሎ ዓሳ ቢያ ላኣሊጉዲ ዒጊቺኬ፤ ኔ ዓጮኮ ዛጶ ካራ ኔኤኮ ሞርኮም ቡሊሢ ማዒ ዓኣኔ፤ ካሮ ጋጋርቆ ዶዶ ሚፆዋ ታሚ ኔኤኮ ሙዔኔ።"},{"book":"ናሆኦሜ ማፃኣፖ","chapter":"3","verse":"14","text":"ኔኤኮ ሞርካ ኔና ማንጊ ካሮ ኔኤኮ ባይዛኣና ኔኤኒ ዑሽካንዳ ዋኣፆ ሃሢ ዓኣንቴ ዱይ ጌሤ! ኔኤኮ ዋርዲዮ ማዓ ኬኤሎ ዲፆዋ ዶዲሼ! ቶርጴ ሄርቂ ዢኢጬጉዲ ካፂሲ ኮሼ! ፁኡቤ ጎዖ ባኮዋ ማዤ።"},{"book":"ናሆኦሜ ማፃኣፖ","chapter":"3","verse":"15","text":"ኔኤኒ ታሚና ሚቺንቴም ዴራ ኔኤኮ ዖልዚዳ ኩዲፃ ዓቱዋያኬ፤ ዓቢሢ ማካ ሙዒ ባይዜ ጎሺ ኔኤኒ ማዓንዳኔ፤ ዒንሢያ ዓቢሢና ማኮናጉዲ ሾይንቲ ዺቡዋቴ።"},{"book":"ናሆኦሜ ማፃኣፖ","chapter":"3","verse":"16","text":"ኔኤኮ ኮርሞ ኮርማ ዓሳ ዦኦጌፓ ባሼ ሚርጌኔ፤ ጋዓንቴ ዔያታ ዓቢሢጉዲ ሳዖ ኔኤኮ ጋፒሲ ሙዒጋፓ ባራኒ ዴንዳንዳኔ።"},{"book":"ናሆኦሜ ማፃኣፖ","chapter":"3","verse":"17","text":"ኔና ካፓ ዓሳ ማኮጉዲ፥ ቢታንታ ዒንጊንቴ ዓሳኣ ሳዓ ጪኢሽኬም ዲርሲዳ ቁንዲ ዴዔ ዓቢሢጉዲ ማዔኔ፤ ዓባ ኬስካኣና ባራኒ ዔያታ ዴንዳንዳኔ፤ ዎኒ ዔያታ ዴንዳንዳቴያ ዔራንዳይ ዖኦኒያ ባኣሴ።"},{"book":"ናሆኦሜ ማፃኣፖ","chapter":"3","verse":"18","text":"ዓሶኦሬ ካኣቲዮ! ኔና ካፓ ዓሳ ጊንዔኔ፥ ሱኡጎ ማዔ ዓሳ ላሂ ሃውሼኔ፥ ዴራ ኔኤኮ ዹኮ ዑፆይዳ ዜርቂንቴኔ፤ ያኣፓ ዔያቶ ቡኩሳ ዓሲያኣ ባኣሴ።"},{"book":"ናሆኦሜ ማፃኣፖ","chapter":"3","verse":"19","text":"ኔኤኒ ጋፒ ማኣሳኔያታሢሮ ኔኤኮ ኪፆ ፓሣንዳ ዓሲ ባኣሴ፤ ሃይማኬ ጌይንቱዋ ኔኤኮ ጌኖ ማዻፓ ቶሊ ዓቴ ዓሲ ባኣሢሮ ኔጊዳ ማዺንቴ ባኮ ዋይዜሢ ቢያ ዎዛዺ ኩቺ ባዓንዳኔ።"}]}