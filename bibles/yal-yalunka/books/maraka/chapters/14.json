{"data":[{"book":"Maraka","chapter":"14","verse":"1","text":"A bata yi lu nun soge firin benun Halagi Tiin Dangu Lɔxɔn Sanla14.1 Halagi Tiin Dangu Lɔxɔn Sanla: Nabi Musaa waxatini, Ala fitina feen nafa nɛn Firawona yamaan ma, malekan yi fa e dii singene birin faxa kɔɛ kedenna ra. Koni, Isirayila kaane yi saraxa wunla xuya e banxine dɛ wudine ma, saya malekan yi dangu e xun ma. Na feen sanla ni ito ra. A mato Xɔrɔyaan 12.1-13 kui. nun Buru Tetaren Sanla14.1 Buru Tetaren Sanla: Yahudiyane yi burun donma lɛbɛn mi saxi naxan kui xii solofere sanli ito bun. E sariɲan kiina nde nan yi a ra. A mato Xɔrɔyaan 12.15 kui. xa a li. Saraxarali kuntigine nun sariya karamɔxɔne yi katama Yesu suxu feen na yanfani alogo e xa a faxa."},{"book":"Maraka","chapter":"14","verse":"2","text":"E yi a fala, e naxa, “En nama a liga sanla waxatini alogo yamaan nama sɔnxɔ sɔnxɔ.”"},{"book":"Maraka","chapter":"14","verse":"3","text":"Yesu yi Simɔn dogonfontɔna banxini Betani taani waxatin naxan yi, a yi a dɛgema, ɲaxanla nde yi fa, a so banxini. Alabasita gɛmɛn muranna suxi a yii latikɔnɔnna sare xɔdɛxɛn yi naxan kui naxan xili naradi. A na muranni bɔ Yesu xun ma a latikɔnɔnna sa a xunni."},{"book":"Maraka","chapter":"14","verse":"4","text":"Muxuna ndee yi na yi, ne yi xɔlɔ, e yi a fala e bode xa, e naxa, “Latikɔnɔnni ito yikalaxi nanfera?"},{"book":"Maraka","chapter":"14","verse":"5","text":"A yi sarɛ nɛn dangu walikɛɛn ɲɛɛ keden saranna ra, na gbetin yi so yiigelitɔne yii.” E yi ɲaxanla mafala kati!"},{"book":"Maraka","chapter":"14","verse":"6","text":"Koni Yesu yi a fala, a naxa, “Ɛ fata a ma, ɛ a mafalama nanfera? A bata fe faɲin naba n tan xa."},{"book":"Maraka","chapter":"14","verse":"7","text":"Amasɔtɔ yiigelitɔne ɛ fɛma waxatin birin, ɛ fe faɲin nabɛ e xa nɛn, xa ɛ wa, koni n tan mi luma ɛ fɛma waxatin birin yi."},{"book":"Maraka","chapter":"14","verse":"8","text":"A nɔɛ naxan ligɛ, a bata na liga. A bata latikɔnɔnna sa n fatin ma, a yi a yitɔn n maluxun lɔxɔna fe ra benun na waxatin xa a li."},{"book":"Maraka","chapter":"14","verse":"9","text":"N xa ɲɔndin fala ɛ xa, n ma falan Xibaru Faɲini ito na rali dunuɲa yire yo yi, ɲaxanli ito naxan ligaxi, na fan falama nɛn, yamaan yi e miri a ma.”"},{"book":"Maraka","chapter":"14","verse":"10","text":"Na xanbi ra, Yudasi Isakariyoti, Yesu a xarandii fu nun firinna nde, na yi siga saraxarali kuntigine fɛma Yesu so feen na e yii."},{"book":"Maraka","chapter":"14","verse":"11","text":"E yi e tuli mati a ra sɛwani, e yi a nata a e xa gbetin so a yii. Nanara, Yudasi yi fɛrɛn fen fɔlɔ, a xa Yesu so e yii."},{"book":"Maraka","chapter":"14","verse":"12","text":"Buru Tetaren Sanla lɔxɔ singena, yɛxɛɛ diin faxama lɔxɔn naxan yi Halagi Tiin Dangu Lɔxɔn Sanla saraxan na, xarandiine yi Yesu maxɔdin, e naxa, “I waxi a xɔn ma, nxu xa sa Halagi Tiin Dangu Lɔxɔn Sanla donseen nafala i xa minɛn yi?”"},{"book":"Maraka","chapter":"14","verse":"13","text":"Awa, Yesu yi a ɲungu muxu firin ma e yɛ, a yi e rasiga, a naxa, “Ɛ siga taani, ɛ xɛmɛna nde toma nɛn ige fɛɲɛn dɔxi a xun ma, ɛ bira a fɔxɔ ra."},{"book":"Maraka","chapter":"14","verse":"14","text":"A na so dɛnaxan yi, ɛ a fala mɛnna banxi kanna xa, ɛ naxa, ‘Karamɔxɔ naxa, a xɔɲɛ yigiyaden minɛn e nun a xarandiine Halagi Tiin Dangu Lɔxɔn Sanla donse donna tiin dɛnaxan yi?’"},{"book":"Maraka","chapter":"14","verse":"15","text":"Nayi, a banxin yire gbeena nde yitama ɛ ra nɛn kore banxin kɔɛ ra, a yitɔnxi ki faɲi, ɛ xa donseen nafala en xa mɛnni.”"},{"book":"Maraka","chapter":"14","verse":"16","text":"Xarandiine yi keli, e siga taani, e sa feene birin li na alo Yesu a fala e xa kii naxan yi. E yi Halagi Tiin Dangu Lɔxɔn Sanla donseen nafala."},{"book":"Maraka","chapter":"14","verse":"17","text":"Ɲinbanna to a li, Yesu nun a xarandii fu nun firinne yi fa."},{"book":"Maraka","chapter":"14","verse":"18","text":"E yi e dɛgema waxatin naxan yi, Yesu naxa, “N xa ɲɔndin fala ɛ xa, ɛ tan naxanye ɛ dɛgema n fɛma, ɛ tan nde keden n yanfama nɛn.”"},{"book":"Maraka","chapter":"14","verse":"19","text":"Xarandiine yi sunu han, e yi e bode maxɔdin fɔlɔ keden keden yɛɛn ma, e naxa, “N tan nan a ra ba?”"},{"book":"Maraka","chapter":"14","verse":"20","text":"Yesu yi e yabi, a naxa, “Ɛ tan muxu fu nun firinna nde keden nan a ra nxu nun naxan nxu yiin nagodoma lenge kedenna kui yati!"},{"book":"Maraka","chapter":"14","verse":"21","text":"N tan Muxuna Dii Xɛmɛn faxama nɛn alo Kitabuna a falaxi kii naxan yi, koni gbalon na kanna yɛɛ ra naxan n tan Muxuna Dii Xɛmɛn soma yamaan yii! A yi fisa nun hali na muxun mi yi bari nun mumɛ!”"},{"book":"Maraka","chapter":"14","verse":"22","text":"E yi e dɛgema waxatin naxan yi, Yesu yi burun tongo, a barikan bira Ala xa, a yi a yigira, a yi a so a xarandiine yii. A yi a fala, a naxa, “Ɛ a tongo, n fati bɛndɛn nan ito ra.”"},{"book":"Maraka","chapter":"14","verse":"23","text":"Na xanbi ra, a yi igelengenna fan tongo, a barikan bira Ala xa, a yi a so e yii, e birin yi e min a ra."},{"book":"Maraka","chapter":"14","verse":"24","text":"Yesu naxa, “N wunla ni ito ra n layirin xidima en tagi naxan xɔn. A minima muxu wuyaxi nan xa."},{"book":"Maraka","chapter":"14","verse":"25","text":"N xa ɲɔndin fala ɛ xa, en wudi bogi igen naxan minma ito ra, n mi fa a minma han n mɔn yi a min Alaa Mangayani.”"},{"book":"Maraka","chapter":"14","verse":"26","text":"Na xanbi ra, e bɛtin ba,14.26 E namunna nan yi a ra e xa bɛtin ba na sali waxatini fata Yaburin sorana nde ra keli Yaburin 113 han Yaburin 118 kui. e siga Oliwi Geyaan fari."},{"book":"Maraka","chapter":"14","verse":"27","text":"Yesu yi a fala e xa, a naxa, “Ɛ birin ɛ mɛma n na nɛn, amasɔtɔ a sɛbɛxi Kitabuni, fa fala, ‘N xuruse rabaan faxama nɛn, yɛxɛɛne birin yi xuya ayi.’14.27 Sakari 13.7 Sandani ito kui, Yesu misalixi xuruse rabaan na. E na Yesu faxa, a xarandiine birin xuyama ayi nɛn."},{"book":"Maraka","chapter":"14","verse":"28","text":"Koni n na keli sayani, n sigama nɛn ɛ yɛɛ ra Galile yamanani.”"},{"book":"Maraka","chapter":"14","verse":"29","text":"Piyɛri yi a yabi, a naxa, “Hali bonne birin e mɛ i ra, n tan mi na ligɛ!”"},{"book":"Maraka","chapter":"14","verse":"30","text":"Yesu yi a fala Piyɛri xa, a naxa, “N xa ɲɔndin fala i xa. To kɔɛɛn na, benun dontonna xa wuga sanɲa ma firin, i yɛtɛna a falama nɛn dɔxɔɲa ma saxan a i mi n kolon.”"},{"book":"Maraka","chapter":"14","verse":"31","text":"Piyɛri yi a yabi a sɔbɛɛn na, a naxa, “Hali en birin faxa, n mi a falɛ mumɛ, fa fala n mi i kolon!” Xarandiin bonne fan birin yi na fala."},{"book":"Maraka","chapter":"14","verse":"32","text":"E yi siga yirena nde yi naxan xili Getesemani. Yesu yi a fala a xarandiine xa, a naxa, “Ɛ dɔxɔ be, n tan xa sa Ala maxandi.”"},{"book":"Maraka","chapter":"14","verse":"33","text":"Na xanbi ra, a Piyɛri nun Yaki nun Yoni tongo, a siga e ra, a bɔɲɛn yi rafɔrɔ, a yi sunu."},{"book":"Maraka","chapter":"14","verse":"34","text":"A yi a fala e xa, a naxa, “N bɔɲɛn nafɔrɔxi han n faxa. Ɛ lu be, ɛ lu ɛ yɛɛ ra yi.”"},{"book":"Maraka","chapter":"14","verse":"35","text":"A yi a masiga ndedi, a yi bira bɔxɔni, a yi Ala maxandi alogo a xa nɔ na tɔrɔ waxatin makuyɛ a ra."},{"book":"Maraka","chapter":"14","verse":"36","text":"A yi Ala maxandi, a naxa, “N Fafe Ala, baba, i nɔɛ feen birin ligɛ nɛn. Tɔrɔya igelengenni ito masiga n na, koni n tan sagoon nama liga fɔ i tan sagona.”"},{"book":"Maraka","chapter":"14","verse":"37","text":"Na xanbi ra, a mɔn yi xɛtɛ, a yi a xarandiine li xixɔnli. A yi a fala Piyɛri xa, a naxa, “Simɔn, i xiin nɛn ba, i mi nɔxi luyɛ i yɛɛ ra yi hali waxatidi?"},{"book":"Maraka","chapter":"14","verse":"38","text":"Ɛ lu ɛ yɛɛ ra yi, ɛ yi Ala maxandi alogo ɛ nama bira tantanni. Ɛ niin waxɔn feen fan koni ɛ fati bɛndɛn sɛnbɛn mi na.”"},{"book":"Maraka","chapter":"14","verse":"39","text":"A mɔn yi siga, a sa Ala maxandi, a mɔn yi xɛtɛ na falane ma."},{"book":"Maraka","chapter":"14","verse":"40","text":"A mɔn yi xɛtɛ, a xarandiine li xiyɛ, bayo xixɔnla bata yi e suxu. E mi yi fa a kolon e a yabin naxan na."},{"book":"Maraka","chapter":"14","verse":"41","text":"A mɔn yi xɛtɛ a saxandeni a yi a fala e xa, a naxa, “Ɛ mɔn xima ba? Ɛ mɔn ɛ matabuma ba? Ɛ a lu iki, waxatin bata a li! A mato, n tan Muxuna Dii Xɛmɛn bata so hakɛ kanne sɛnbɛn bun ma iki."},{"book":"Maraka","chapter":"14","verse":"42","text":"Ɛ keli, en siga. Muxun naxan n yanfama, a n so yiini, a bata fa!”"},{"book":"Maraka","chapter":"14","verse":"43","text":"A mɔn yi fala tiini, Yudasi, Yesu a xarandii fu nun firinna nde yi fa, ganla biraxi a fɔxɔ ra saraxarali kuntigine nun sariya karamɔxɔne nun yamaan fonne naxanye rafa. Silanfanne nun gbengbetenne e yii.14.43 Silanfanna: Sofane yɛngɛso dɛgɛmana."},{"book":"Maraka","chapter":"14","verse":"44","text":"Naxan yi a yanfama, na bata yi taxamasenna fala nun, a naxa, “N na muxun naxan sunbu, a tan nan na ra. Ɛ yi a suxu, kantan muxune yi siga a ra!”"},{"book":"Maraka","chapter":"14","verse":"45","text":"Yudasi yi a tinxin Yesu ra keden na, a naxa, “Karamɔxɔ!” A yi a sunbu."},{"book":"Maraka","chapter":"14","verse":"46","text":"Nayi, e dutun Yesu ma, e yi a suxu!"},{"book":"Maraka","chapter":"14","verse":"47","text":"Muxun naxanye yi tixi na dɛxɔn, na nde yi a silanfanna botin, a yi Saraxarali Kuntigi Singena konyin tunla sɛgɛ a ma."},{"book":"Maraka","chapter":"14","verse":"48","text":"Yesu yi a fala e xa, a naxa, “Ɛ bata fa n suxudeni silanfanne nun gbengbetenne ɛ yii alo mafu tiin nan yi n na nun."},{"book":"Maraka","chapter":"14","verse":"49","text":"N yi ɛ fɛma lɔxɔ yo lɔxɔ, n yi xaranna tima Ala Batu Banxini, ɛ mi n suxu. Koni a fɛrɛ mi na fɔ Kitabuna falan xa kamali.”"},{"book":"Maraka","chapter":"14","verse":"50","text":"Na xanbi ra, xarandiine birin yi a rabeɲin, e yi e gi."},{"book":"Maraka","chapter":"14","verse":"51","text":"Banxulanna nde yi biraxi Yesu fɔxɔ ra, a bitinganna nan tun yi mafilinfilinxi a ma. E yi a suxu,"},{"book":"Maraka","chapter":"14","verse":"52","text":"koni a yi a dugin lu e yii, a ragenla yi a gi."},{"book":"Maraka","chapter":"14","verse":"53","text":"E yi Yesu tongo, e siga a ra Saraxarali Kuntigi Singena banxini. Saraxarali kuntigine nun yamaan fonne nun sariya karamɔxɔne yi e malan na."},{"book":"Maraka","chapter":"14","verse":"54","text":"Piyɛri yi bira a fɔxɔ ra, koni e yi tagi kuya, han Saraxarali Kuntigi Singena tande ma. A dɔxɔ kantan muxune fɛma tɛɛn xɔn e maxaradeni."},{"book":"Maraka","chapter":"14","verse":"55","text":"Saraxarali kuntigine nun kitisa yamaan birin yi kata sereyana nde fendeni Yesu xili ma alogo e xa a faxa. Koni e mi sese sɔtɔ."},{"book":"Maraka","chapter":"14","verse":"56","text":"Muxu wuyaxi yi wulen seren ba Yesu xili ma, koni sereyane mi yi lanxi e bode ma."},{"book":"Maraka","chapter":"14","verse":"57","text":"Muxuna ndee mɔn yi keli e wule sereni ito ba Yesu xili ma, e naxa,"},{"book":"Maraka","chapter":"14","verse":"58","text":"“Nxu a xuiin mɛxi nɛn a falama, a naxa, ‘N na Ala Batu Banxini ito kalama nɛn adamadiine naxan nafalaxi, n yi gbɛtɛ ti soge saxan bun ma, adamadiine mi naxan tiyɛ.’ ”"},{"book":"Maraka","chapter":"14","verse":"59","text":"Koni hali ne fan, e sereyane mi lan e bode ma."},{"book":"Maraka","chapter":"14","verse":"60","text":"Saraxarali Kuntigi Singen yi ti e birin yɛtagi, a Yesu maxɔdin, a naxa, “Muxuni itoe naxan falama i xun ma, na yabi mi i xɔn ba?”"},{"book":"Maraka","chapter":"14","verse":"61","text":"Koni Yesu mi fala yo ti. Saraxarali Kuntigi Singen mɔn yi a maxɔdin, a naxa, “Alaa Muxu Sugandixin nan i tan na ba, Duban Kanna a Diina?”"},{"book":"Maraka","chapter":"14","verse":"62","text":"Yesu yi a yabi, a naxa, “A tan nan n tan na. Awa, ɛ birin n tan Muxuna Dii Xɛmɛn toma nɛn dɔxi Ala Sɛnbɛmaan yiifanna ma. Ɛ yi n famatɔɔn to kundani keli kore.”"},{"book":"Maraka","chapter":"14","verse":"63","text":"Saraxarali Kuntigi Singen yi a domani bɔ, a naxa, “En mako mi fa sereya yo ma sɔnɔn!"},{"book":"Maraka","chapter":"14","verse":"64","text":"Ɛ bata a xuiin mɛ a Ala rayelefuma. Ɛ mirixi a ma di?” E birin yi a yalagi, e naxa, a lan nɛn a xa faxa."},{"book":"Maraka","chapter":"14","verse":"65","text":"Ndee yi e dɛgen namini fɔlɔ Yesu ma. E yi a yɛɛn maxidi, e yi a bɔnbɔ, e naxa, “Nabiya falane ti!” Kantan muxune yi a suxu, e yi a bɔnbɔ."},{"book":"Maraka","chapter":"14","verse":"66","text":"Piyɛri yi dɔxi tanden ma waxatin naxan yi, Saraxarali Kuntigi Singena walikɛ ɲaxanla nde yi fa."},{"book":"Maraka","chapter":"14","verse":"67","text":"A to Piyɛri to a maxarɛ, a yi a mato ki faɲi, a naxa, “I tan fan yi Yesu Nasarɛti kaan fɔxɔ ra.”"},{"book":"Maraka","chapter":"14","verse":"68","text":"Koni Piyɛri yi a tandi, a naxa, “N mi a kolon i waxi naxan fala fe yi,” a siga tanden so dɛɛn na. Nayi, dontonna yi wuga."},{"book":"Maraka","chapter":"14","verse":"69","text":"Walikɛ ɲaxanla to a to mɛnni, muxun naxanye yi tixi na, a mɔn yi a fala ne xa, a naxa, “A tan muxuna nde nan ito ra.”"},{"book":"Maraka","chapter":"14","verse":"70","text":"A mɔn yi a matandi. Waxatidi danguxina, muxun naxanye yi tixi na, ne mɔn yi a fala Piyɛri xa, e naxa, “A tan nde nan i tan fan na yati, amasɔtɔ Galile kaan nan i tan fan na.”"},{"book":"Maraka","chapter":"14","verse":"71","text":"Nayi, Piyɛri yi a kɔlɔ dangane ra, a yi a fala e xa, a naxa, “N mi xɛmɛni ito kolon ɛ naxan ma.”"},{"book":"Maraka","chapter":"14","verse":"72","text":"Na waxatin yɛtɛni dontonna mɔn yi wuga a firindeni, Yesu falan naxan ti, na yi rabira Piyɛri ma, a naxa, “Benun dontonna xa wuga sanɲa ma firin, i a falama nɛn dɔxɔɲa ma saxan a i mi n kolon.” Nayi, a yi wuga fɔlɔ."}]}