{"data":[{"book":"הבשורה על-פי מתי","chapter":"11","verse":"1","text":"כשישוע סיים לתת הוראות לתלמידיו, הלך בעצמו להטיף בערים שלהם."},{"book":"הבשורה על-פי מתי","chapter":"11","verse":"2","text":"יוחנן המטביל, שהיה אז בכלא, שמע על הנסים שחולל המשיח, ולכן שלח שניים מתלמידיו לשאול את ישוע:"},{"book":"הבשורה על-פי מתי","chapter":"11","verse":"3","text":"”האם אתה האיש שלו אנו מחכים? או האם עלינו להמשיך לחכות למישהו אחר?“"},{"book":"הבשורה על-פי מתי","chapter":"11","verse":"4","text":"השיב להם ישוע: ”לכו וספרו ליוחנן את כל מה שראיתם ושמעתם כאן היום."},{"book":"הבשורה על-פי מתי","chapter":"11","verse":"5","text":"ספרו לו שהעיוורים רואים, הפיסחים מהלכים, המצורעים מטוהרים, החרשים שומעים, המתים קמים לתחייה והעניים שומעים את בשורת מלכות האלוהים."},{"book":"הבשורה על-פי מתי","chapter":"11","verse":"6","text":"מלבד זאת אמרו לו: ’אשרי האיש שעבורו אינני מהווה מכשול!‘ “"},{"book":"הבשורה על-פי מתי","chapter":"11","verse":"7","text":"לאחר שהלכו התלמידים החל ישוע לדבר אל הקהל על יוחנן: ”למה ציפיתם כשהלכתם אל המדבר השומם לראות את יוחנן? עשב הנע ברוח?"},{"book":"הבשורה על-פי מתי","chapter":"11","verse":"8","text":"או אולי ציפיתם לפגוש אדם לבוש פאר, כמו נסיך בארמון?"},{"book":"הבשורה על-פי מתי","chapter":"11","verse":"9","text":"או האם ציפיתם לראות נביא אלוהים? אז נכון, והוא אף גדול מנביא!"},{"book":"הבשורה על-פי מתי","chapter":"11","verse":"10","text":"יוחנן הוא השליח שנועד ללכת לפני ולבשר את בואי, כפי שכתוב בתנ״ך:11‏.10 יא 10 מלאכי ג 1 ’הנני שולח מלאכי לפניך ופנה דרכך לפניך.‘"},{"book":"הבשורה על-פי מתי","chapter":"11","verse":"11","text":"”אומר לכם את האמת: מבין כל האנשים שנולדו אי־פעם, לא היה איש גדול כיוחנן המטביל. ובכל זאת, הוא נחשב לקטן לעומת כל אחד במלכות השמים."},{"book":"הבשורה על-פי מתי","chapter":"11","verse":"12","text":"מאז יוחנן ועד היום, חייבים להיאבק למען מלכות השמיים!"},{"book":"הבשורה על-פי מתי","chapter":"11","verse":"13","text":"כל התורה והנביאים סיפרו על המשיח עד בואו של יוחנן."},{"book":"הבשורה על-פי מתי","chapter":"11","verse":"14","text":"אם אתם מוכנים להאמין לדברי, יוחנן הוא שאליו כולם מחכים ומייחלים."},{"book":"הבשורה על-פי מתי","chapter":"11","verse":"15","text":"מי שמסוגל לשמוע, שיקשיב!"},{"book":"הבשורה על-פי מתי","chapter":"11","verse":"16","text":"”מה אני יכול להגיד על הדור הזה? האנשים כאן דומים לילדים המשחקים עם חבריהם ואומרים:"},{"book":"הבשורה על-פי מתי","chapter":"11","verse":"17","text":"’שיחקנו אתכם ב”חתן וכלה“, אבל לא שמחתם. שיחקנו אתכם ב”לוויה“, אבל לא התאבלתם‘."},{"book":"הבשורה על-פי מתי","chapter":"11","verse":"18","text":"יוחנן המטביל התנזר מיין וצם לעיתים קרובות, ואתם אומרים עליו ’שד בו‘."},{"book":"הבשורה על-פי מתי","chapter":"11","verse":"19","text":"בן־האדם אוכל ושותה ואתם מתלוננים שהוא זולל וסובא ומתחבר עם אנשים מפוקפקים. האמת של אלוהים נגלית דרך חייהם וחוכמתם של צדיקים.“11‏.19 יא 19 כלשונו: ”ונצדקה החכמה בבניה“"},{"book":"הבשורה על-פי מתי","chapter":"11","verse":"20","text":"לאחר מכן החל ישוע להוכיח את הערים שבהן חולל נסים רבים, כי התושבים לא חזרו בתשובה."},{"book":"הבשורה על-פי מתי","chapter":"11","verse":"21","text":"”אוי לכן, כורזין ובית־צידה! אילו חוללתי בערים המושחתות צור וצידון את הנסים שחוללתי בקרבכן, אנשיהן מזמן היו חוזרים בתשובה ולובשים שק ואפר לאות חרטה."},{"book":"הבשורה על-פי מתי","chapter":"11","verse":"22","text":"ובאמת, ביום־הדין תקבלנה צור וצידון עונש קל משלכן!"},{"book":"הבשורה על-פי מתי","chapter":"11","verse":"23","text":"וְאַתְּ, כפר־נחום, החושבת אַתְּ שישבחו וירוממו אותַך עד השמים? לגיהינום תורדי! אילו נעשו בסדום הנפלאות שחוללתי בך, הייתה סדום קיימת עד היום!"},{"book":"הבשורה על-פי מתי","chapter":"11","verse":"24","text":"ובאמת, ביום־הדין תקבל סדום עונש קל משלך!“"},{"book":"הבשורה על-פי מתי","chapter":"11","verse":"25","text":"לאחר מכן התפלל ישוע את התפילה הבאה: ”אבי, אדון השמים והארץ, אני מודה לך על שהסתרת את האמת מפני אלה החושבים את עצמם לחכמים, ועל שגילית אותה לילדים קטנים."},{"book":"הבשורה על-פי מתי","chapter":"11","verse":"26","text":"תודה לך אבי, על שבחרת לפעול דווקא כך."},{"book":"הבשורה על-פי מתי","chapter":"11","verse":"27","text":"”הכול נמסר לי מאת אבי. איש אינו מכיר ממש את הבן – מלבד האב. ואיש אינו מכיר ממש את האב – מלבד הבן, והאנשים שהוא בוחר לגלות להם את האב.“"},{"book":"הבשורה על-פי מתי","chapter":"11","verse":"28","text":"”אתם, העייפים והנושאים עול כבד: בואו אלי ואתן לכם מנוחה."},{"book":"הבשורה על-פי מתי","chapter":"11","verse":"29-30","text":"שאו את העול שלי ולימדו ממני, כי אני עניו וצנוע, ואצלי תמצאו מנוחה לנפשותיכם. כי עולי נעים ומשאי קל.“"}]}