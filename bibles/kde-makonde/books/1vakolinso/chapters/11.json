{"data":[{"book":"1 Vakolinso","chapter":"11","verse":"1","text":"Nguyejange nangu muchi nangu chingunnyeja Kilisto."},{"book":"1 Vakolinso","chapter":"11","verse":"2","text":"Nangu nìnnombolelanga mwenu ing'anya mùnanguhimukila na kulakamuliha mahundo langu malinga chininnyundile."},{"book":"1 Vakolinso","chapter":"11","verse":"3","text":"Henga ngùlembela mumale kuva, Kilisto àvele na mamulaka kwa valume vammalele, na nnume àvele na mamulaka kwa nkongwe wake, na Nnungu àvele na mamulaka kwanga Kilisto."},{"book":"1 Vakolinso","chapter":"11","verse":"4","text":"Bahi nnume woheyo ahunîka muti wake pannyuwa Nnungu au pahumya unabii, aneyo àntaya dihoni ayula avêle na mamulaka kwanga nang'e, yani Kilisto."},{"book":"1 Vakolinso","chapter":"11","verse":"5","text":"Na mmahe woheyo akanahunike muti wake pannyuwa Nnungu au pahumya unabii, aneyo àntaya dihoni ayula avêle na mamulaka kwanga nang'e, yani ntwave. Na chitendo anecho chìvalangiwa kuva muchi àmowite ulindo."},{"book":"1 Vakolinso","chapter":"11","verse":"6","text":"Kwa kuva, ikàva nkongwe akáuhunika muti wake, àlembelewa amowe ulindo wake. Henga ikàva mwòna dihoni nkongwe kuhengula ulindo wake au kumowa, bahi àlembelewa auhunike muti wake."},{"book":"1 Vakolinso","chapter":"11","verse":"7","text":"Nnume akálembelewa kuuhunika muti wake kwa kuva, nang'e nni nfano wa Nnungu na ukulu wa Nnungu, henga nkongwe nni ukulu wanga nnume."},{"book":"1 Vakolinso","chapter":"11","verse":"8","text":"Kwa kuva, nnume akáumbwije kuhaloka mwa mmahe, henga mmahe nni aumbwîje kuhaloka mwa nnume."},{"book":"1 Vakolinso","chapter":"11","verse":"9","text":"Pamo na anelo, nnume nanga paumbwije kwajili yanga mmahe, henga mmahe àumbwija kwajili yanga nnume."},{"book":"1 Vakolinso","chapter":"11","verse":"10","text":"Bahi ing'anya ya anelyo, na kwa kuva malaika vànalola, bahi mmahe àlembelewa ahunike muti wake kulanguja mamulaka lavêle muha mwake."},{"book":"1 Vakolinso","chapter":"11","verse":"11","text":"Bahi kwa kulundanywa kwetu na Nang'olo, mmahe akálihululila bila nnume na nnume akálihululila bila mmahe."},{"book":"1 Vakolinso","chapter":"11","verse":"12","text":"Kwa kuva, malinga mmahe chaumbwije kuhaloka mwa nnume, uchocho njo nnume chavelekwa kuhaloka mwa nkongwe. Henga vitukutuku vyammalele vìhaloka kwanga Nnungu."},{"book":"1 Vakolinso","chapter":"11","verse":"13","text":"Bahi amulanga mwenu mmene lya kutenda, dachi ìnakatapala mmahe annyuwe Nnungu akuno akahunìkè muti wake?"},{"book":"1 Vakolinso","chapter":"11","verse":"14","text":"Ata maumbile lene la nnume làlanguja mwalehu kuva nni dihoni kwa nnume kuva na ulindo nnehu,"},{"book":"1 Vakolinso","chapter":"11","verse":"15","text":"henga nni eshima kwa mmahe kuva na ulindo nnehu. Kwa kuva, mmahe àpewije ulindo nnehu uchinga ahunike muti wake."},{"book":"1 Vakolinso","chapter":"11","verse":"16","text":"Henga ikàva munu àmbetahuka malove anelo, bahi amale kuva, hwetu wala makuwa la vanu vankulupîla Yesu nanga patuvele na mihambo inji."},{"book":"1 Vakolinso","chapter":"11","verse":"17","text":"Henga mmalaijo alano lanimwing'anga mwenu, nikambennombolela, kwa kuva, pamukojana nanga pamuvatendela vanu vanji lambone, henga mùvatendela chihi lahakalenge."},{"book":"1 Vakolinso","chapter":"11","verse":"18","text":"Kwansa ngùpilikana kuva pamukojana mmanu munkulupîla Yesu, mùnayavanyika. Nanani nakulupila kuva malove lanji muhiu,"},{"book":"1 Vakolinso","chapter":"11","verse":"19","text":"kwa kuva, kutindana lasima kupwawe, uchinga vamaikane avala vakubaliwîje na Nnungu."},{"book":"1 Vakolinso","chapter":"11","verse":"20","text":"Bahi pamukojana, anecho chakulya chimulya chikee Chakulya cha Nang'olo."},{"book":"1 Vakolinso","chapter":"11","verse":"21","text":"Kwa kuva, pamulya, kila munu mmwenu àlya chihi chakulya chake bila kuvalindilila vanji, nkutenda vanu vanji mmwenu kuva na indala na vanji kukalewa."},{"book":"1 Vakolinso","chapter":"11","verse":"22","text":"Dachi, mukáhulula kulya na kukumbila mmakande lenu? Au mùvasalau vanu va Nnungu vankulupîla Yesu na kuvataya dihoni avala vakee na chinu? Dachi, mùlembela ninnyaulilange chani? Dachi, mùlembela ninnombolelange? Wala nikambennombolelanga ing'anya ya anelo."},{"book":"1 Vakolinso","chapter":"11","verse":"23","text":"Kwa kuva, nangu ngúpwechedile kuhaloka kwa Nang'olo àlalá malaijo laninnekeledile mwenu kuva, chilo achila Nang'olo Yesu patengelekwije, átwete nkate,"},{"book":"1 Vakolinso","chapter":"11","verse":"24","text":"nkunshukulu Nnungu, nkuumeya nkuchidoni, “Auno njo mmili wangu uhûmywa kuva sadaka kwajili yenu mwenu. Bahi tendanga uvila kwa kunguhimukila nangu.”"},{"book":"1 Vakolinso","chapter":"11","verse":"25","text":"Uchocho, pavamalidile kulya, nkutwala chikombe chivêle divayi, nkuchidoni, “Chikombe achino nni lilailano lyahambi lya Nnungu, limaîhwa kwa myadi yangu. Bahi tendanga uvila kila pamukumbila kwa kunguhimukila nangu.”"},{"book":"1 Vakolinso","chapter":"11","verse":"26","text":"Kwa kuva, kila pamulya nkate auno na kukumbila nchikombe achino, mùtangasa kuhwa kwanga Nang'olo mpaka pambeida."},{"book":"1 Vakolinso","chapter":"11","verse":"27","text":"Bahi kila munu aûlya nkate auno au kukumbila nchikombe changa Nang'olo kwa namuna intâya Nang'olo dihoni, munu aneyo àmbevalangiwa kuva àvele na sambi kwa kuukosela mmili na myadi yanga Nang'olo."},{"book":"1 Vakolinso","chapter":"11","verse":"28","text":"Henga kila munu na alyuje mwene hoti, koka aulye nkate auno na kukumbila nchikombe achino."},{"book":"1 Vakolinso","chapter":"11","verse":"29","text":"Kwa kuva, munu aûlya nkate na kukumbila nchikombe bila kueshimu mana la mmili wanga Nang'olo, munu aneyo àlipelekejija mwene hukumu ya asabu kwa kulya na kukumbila."},{"book":"1 Vakolinso","chapter":"11","verse":"30","text":"Na anecho njo chivatênda vanu vohe mmwenu vadabadange na vanji kuuula na vanji kuhwa."},{"book":"1 Vakolinso","chapter":"11","verse":"31","text":"Henga kuikave utuliuja tuvene hoti, wala Nnungu akánatuhukumu asabu."},{"book":"1 Vakolinso","chapter":"11","verse":"32","text":"Henga ikàva Nang'olo àtuhukumu asabu, anepo tùnadumwa uchinga tunahukumiwe asabu pamo na vanu va chilambo achino."},{"book":"1 Vakolinso","chapter":"11","verse":"33","text":"Bahi mmakukulupila avangu, pamukojana uchinga mulye, mùlembelewa mulindane."},{"book":"1 Vakolinso","chapter":"11","verse":"34","text":"Na ikàva muhiu mùvele na indala, bahi ilyanga kukaya kwenu uchinga pamukojana munakojane kwa kulipelekejija hukumu ya Nnungu. Henga kwamba malove lanji laisalidîle nguchininnyaulilange panimbeida."}]}