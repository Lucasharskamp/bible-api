{"data":[{"book":"Matayo","chapter":"21","verse":"1","text":"Yesu na wanahina zake viwavikile Yelusalemu, wachola Betifage kuna Ulugongo lwa Mizeituni. Baho kawatuma wanahina zake wabili wamulongolele,"},{"book":"Matayo","chapter":"21","verse":"2","text":"kawalongela, “Gendeni kuna ikijiji kili kuulongozi wenu, aho momvika kihongwe kafungigwa na mwanage kumgwazo. Wafunguleni mungalile hano."},{"book":"Matayo","chapter":"21","verse":"3","text":"Munhu yoyose yahawauza, mulongeleni, Mndewa kowalonda, nayo kowaleka wachole.”"},{"book":"Matayo","chapter":"21","verse":"4","text":"Gano gatendeka ili kiyalongile mtula ndagu wa Imulungu kilawilile,"},{"book":"Matayo","chapter":"21","verse":"5","text":"“Dilongele buga da Sayuni,"},{"book":"Matayo","chapter":"21","verse":"6","text":"Avo wanahina wachola watenda vivija viyawalongele Yesu watende."},{"book":"Matayo","chapter":"21","verse":"7","text":"Wamgala ija ikihongwe na mwanage, watandika viwalo vao mmigongo mwa waja ivihongwe, na Yesu kakwela uchanha."},{"book":"Matayo","chapter":"21","verse":"8","text":"Lunhu lwa wanhu lwanzanza viwalo vao mnzila kuno wayagwe wabena mibunho na kuyanzanza mnzila ili yabite."},{"book":"Matayo","chapter":"21","verse":"9","text":"Wanhu wakalile kuchugu na kuulongozi wa Yesu wakemelela,"},{"book":"Matayo","chapter":"21","verse":"10","text":"Yesu viyengile Yelusalemu, wanhu wose wa kudibuga wading'huka na waiuza, “Ino ayo nani?”"},{"book":"Matayo","chapter":"21","verse":"11","text":"Lunhu lwa wanhu lwidika, “Ino ayo Yesu, mtula ndagu wa Imulungu kolawa Nazaleti mwiisi ya Galilaya.”"},{"book":"Matayo","chapter":"21","verse":"12","text":"Yesu kengila Mng'anda ya Imulungu, kawawinga wanhu wose wakalile ogula na kuchuuza vinhu. Kazibidula meza za wanhu wakalile ovunja sente na vigoda va wanhu wakalile ochuuza njiwa."},{"book":"Matayo","chapter":"21","verse":"13","text":"Kawalongela, “Yandikigwa mna Gamaandiko Gang'alile, ‘Ng'anda yangu yokuwa kae ya kupulila.’ Lakini moitenda mhango ya wabavi!”"},{"book":"Matayo","chapter":"21","verse":"14","text":"Wasuwameso na wanhu mbetembete wamcholela Yesu kuna Ing'anda ya Imulungu, nayo kawahonya."},{"book":"Matayo","chapter":"21","verse":"15","text":"Wakulu wa walava nhosa na wafundiza Malagizo ga Musa wagevuzika viwonile mbuli za unzonza ziyakalile yotenda Yesu na wana viwakalile okemelela Mng'anda ya Imulungu, “Yatogoligwe Mwana wa Daudi!”"},{"book":"Matayo","chapter":"21","verse":"16","text":"Avo wamuuza Yesu, “Vino kohulika viwolonga wana wano?”"},{"book":"Matayo","chapter":"21","verse":"17","text":"Yesu kawaleka na kachola Betania kunze ya buga, kawasa kuko."},{"book":"Matayo","chapter":"21","verse":"18","text":"Imitootondo, Yesu viyakalile kobwela mna idibuga, kakala na nzala."},{"book":"Matayo","chapter":"21","verse":"19","text":"Behi na nzila kajona biki da mtini kadicholela, yalole kamba kodaha kupata tunda jojose, lakini honile kinhu ila majani gaiyeka. Avo kadilongela, “Sikuulele matunda ng'o!” Bahaja biki dijo dinyala gogodaa."},{"book":"Matayo","chapter":"21","verse":"20","text":"Wanahina zake viwonile avo wakanganya ng'hani, waiuza, “Habali biki dino da mtini dinyala himahima?”"},{"book":"Matayo","chapter":"21","verse":"21","text":"Yesu kawedika, “Nowalongeleni ukweli kamba mwahatogola na kuleka kunyawanyawa, modaha kutenda kamba kija kinitendile kwa biki dino da mtini. Siyo kino kiiyeka, lakini modaha kukilongela kigongo kino, ‘Ng'oka ukayase mbahali,’ na yokuwa vivo."},{"book":"Matayo","chapter":"21","verse":"22","text":"Kamba mwahatogola, mobokela chochose chonda mupule.”"},{"book":"Matayo","chapter":"21","verse":"23","text":"Yesu kengila Mng'anda ya Imulungu, na viyakalile kofundiza, wakulu wa walava nhosa na wavele wamwizila wamuuza, “Vino kotenda gano gose kwa udahi wa nani? Nani yakugwelele udahi uno wa kutenda gano?”"},{"book":"Matayo","chapter":"21","verse":"24","text":"Yesu kawedika, “Nowauza mbuli imoja munilongele, na niye nowalongeleni kwa udahi wa nani notenda gano."},{"book":"Matayo","chapter":"21","verse":"25","text":"Nongeleni, vino udahi wa Yohana wa kubatiza ulawa kwahi? Ulawa kwa Imulungu hebu ulawa kwa wanhu?”"},{"book":"Matayo","chapter":"21","verse":"26","text":"Lakini twahalonga, ‘Ulawa kwa wanhu,’ towadumba wanhu kwavija wose wamtogola Yohana kamba mtula ndagu wa Imulungu.”"},{"book":"Matayo","chapter":"21","verse":"27","text":"Avo wamwidika Yesu, “Hatujuwile.”"},{"book":"Matayo","chapter":"21","verse":"28","text":"“Mweye mogesaze? Munhu imoja kakala na wana wabili, kachola kwa ija mwana imkulu kamulongela, ‘Mwanangu, lelo chola ukasang'hane kumgunda wa mizabibu.’"},{"book":"Matayo","chapter":"21","verse":"29","text":"Nayo kamwidika, ‘Sichola bule.’ Lakini kumwande kidogo kagimbula na kuchola."},{"book":"Matayo","chapter":"21","verse":"30","text":"Abaho tata ija kachola kwa mwana iyagwe kamulongela mbuli iija. Nayo kamwidika, ‘Ona tata nochola,’ lakini hacholile bule."},{"book":"Matayo","chapter":"21","verse":"31","text":"Avo nani mna iwana waja wabili yatendile kija kiyalondile tatao?”"},{"book":"Matayo","chapter":"21","verse":"32","text":"Kwavija Yohana Mbatizaji keza kuwalagusila nzila inogile, na mweye hamumtogole lakini wabokela kodi na wagoni wamtogola. Vivija na mweye vimonile avo, hamulekile nzambi zenu na kumtogola.”"},{"book":"Matayo","chapter":"21","verse":"33","text":"Yesu kalonga, “Tegelezeni lusimo luyagwe, kukala na munhu imoja mwene mgunda kahanda mizabibu mumgunda wake, kazungulusila lwigo, kahimba hanhu ha kukamila zabibu, kazenga lingo na kawakodisha walimaji. Abaho kafunga mwanza kachola isi ya kutali."},{"book":"Matayo","chapter":"21","verse":"34","text":"Msimu wa kubawa zabibu viuvikile, kawatuma wasang'hanaji zake kwa waja walimaji wamgalile zabibu kulawa mumgunda wake."},{"book":"Matayo","chapter":"21","verse":"35","text":"Walimaji waja wawagoga wasang'hanaji awo, imoja wamtowa, iyagwe wamkoma, na iyagwe wamtowa mabwe."},{"book":"Matayo","chapter":"21","verse":"36","text":"Kawatuma kabili wasang'hanaji wayagwe, wengi kubanza waja wa ichanduso, walimaji awo wawatendela vivija."},{"book":"Matayo","chapter":"21","verse":"37","text":"Kukimambukizo kamtuma mwanage, kalonga, ‘Ino omtegeleza kwavija mwanangu.’"},{"book":"Matayo","chapter":"21","verse":"38","text":"Lakini walimaji viwamonile mwanage, wailongela, ‘Ino ayo muhazi lekeni tumkome na tusole uhazi wake!’"},{"book":"Matayo","chapter":"21","verse":"39","text":"Avo wamgoga na wamwasa kunze ya umgunda na wamkoma.”"},{"book":"Matayo","chapter":"21","verse":"40","text":"Yesu kawauza, “Vino munhu mwene mgunda yaheza kowatenda choni waja walimaji?”"},{"book":"Matayo","chapter":"21","verse":"41","text":"Wamwidika, “Kowakoma walimaji wose wehile na kowakodisha wanhu wayagwe mgunda awo, nao omgolela zabibu mumsimu wa kubawa zabibu.”"},{"book":"Matayo","chapter":"21","verse":"42","text":"Yesu kawalongela, “Hamusomile mna Gamaandiko Gang'alile,"},{"book":"Matayo","chapter":"21","verse":"43","text":"Yesu kengeza kulonga, “Avo nowalongeleni ukweli, Undewa wa Imulungu obokigwa kumwenu na ogweleligwa wanhu olela matunda ganogile."},{"book":"Matayo","chapter":"21","verse":"44","text":"Munhu yoyose yonda yaikwale mdibwe ajo kobeneka beneka na munhu donda dimulagalile domuhonda tipitipi.”"},{"book":"Matayo","chapter":"21","verse":"45","text":"Wakulu wa walava nhosa na Mafalisayo viwahulike simo azo wajuwa kamba kakala kowalonga hewo."},{"book":"Matayo","chapter":"21","verse":"46","text":"Avo wazahila nzila ya kumgogela, lakini waludumba lunhu lwa wanhu, kwavija wamtogola Yesu kakala mtula ndagu wa Imulungu."}]}