{"data":[{"book":"Yosuwe","chapter":"19","verse":"1","text":"Bɔxi taxun firin nde kui, naxan nabaxi won Marigi Alatala xa mali saabui ra, Simeyɔn bɔnsɔɛ naxa e gbe kɛ sɔtɔ Yuda bɔnsɔɛ xa bɔxi kui."},{"book":"Yosuwe","chapter":"19","verse":"2","text":"Taa naxee fixi Simeyɔn bɔnsɔɛ ma, nee nan ya: Beriseeba, Seeba, Molada,"},{"book":"Yosuwe","chapter":"19","verse":"3","text":"Xasari Suwali, Bala, Esemi,"},{"book":"Yosuwe","chapter":"19","verse":"4","text":"Elitoladi, Bɛtuli, Horoma,"},{"book":"Yosuwe","chapter":"19","verse":"5","text":"Sikilaga, Beti Marakaboti, Xasari Susa,"},{"book":"Yosuwe","chapter":"19","verse":"6","text":"Beti Lebayoti, a nun Saruxɛn. Na birin lanxi taa fu nun saxan nan ma, a nun e daaxae."},{"book":"Yosuwe","chapter":"19","verse":"7","text":"Ayin, Rimɔn, Eteri, nun Asan lanxi taa naani nan ma, a nun e daaxae."},{"book":"Yosuwe","chapter":"19","verse":"8","text":"Na daaxae sigama han Baalati Beeri, naxan nu xili Ramati Negewi gbengberenyi ma. Simeyɔn bɔnsɔɛ xabilɛe kɛ nan na ki."},{"book":"Yosuwe","chapter":"19","verse":"9","text":"E kɛ nu na Yuda bɔnsɔɛ xa bɔxi nan kui, barima bɔxi naxan so Yuda bɔnsɔɛ yi ra, a nu gbo. Nde ba na bɔxi nan na, a naxa so Simeyɔn bɔnsɔɛ yi ra."},{"book":"Yosuwe","chapter":"19","verse":"10","text":"Bɔxi taxun saxan nde naxa findi Sabulon bɔnsɔɛ xabilɛe gbe ra Alatala xa maragiri saabui ra. E xa bɔxi naaninyi sigaxi han Saridi,"},{"book":"Yosuwe","chapter":"19","verse":"11","text":"a te Marala sogegorode, han Dabeseti, a man siga xure dɛ ra naxan na Yokanayimi ya ra."},{"book":"Yosuwe","chapter":"19","verse":"12","text":"A keli Saridi a a ibilin sogetede biri ra, a Kisiloti Taboro li. A siga han Daberati, han Yafiya."},{"book":"Yosuwe","chapter":"19","verse":"13","text":"A tan na sogetede biri ra, a siga Gati Xeferi nun Eta Kasin. A na Rimɔn li, a siga Neya biri ra."},{"book":"Yosuwe","chapter":"19","verse":"14","text":"Kɔɔla ma, na naaninyi nan sigaxi Xanatɔn han a Yifita Eli gulunba li."},{"book":"Yosuwe","chapter":"19","verse":"15","text":"E man naxa Katati, Nahalali, Simiron, Yidala, nun Bɛtɛlɛɛmu sɔtɔ. Na birin nalanxi taa fu nun firin, a nun e daaxae."},{"book":"Yosuwe","chapter":"19","verse":"16","text":"Sabulon bɔnsɔɛ xabilɛe kɛ nan na ki, e xa taae nun e daaxae."},{"book":"Yosuwe","chapter":"19","verse":"17","text":"Bɔxi taxun naani nde naxa findi Isakari bɔnsɔɛ xabilɛe gbe ra Alatala xa maragiri saabui ra."},{"book":"Yosuwe","chapter":"19","verse":"18","text":"E xa naaninyi naxa yi taae birin li: Yisireeli, Kesuloti, Sunemi,"},{"book":"Yosuwe","chapter":"19","verse":"19","text":"Xafarayimi, Siyon, Anaxarati,"},{"book":"Yosuwe","chapter":"19","verse":"20","text":"Rabiti, Kisiyon, Abɛsi,"},{"book":"Yosuwe","chapter":"19","verse":"21","text":"Remeti, En Ganimi, En Xada, Beti Pasɛsi,"},{"book":"Yosuwe","chapter":"19","verse":"22","text":"Taboro, Saxasima, nun Beti Semesi. Naaninyi danxi Yurudɛn xure dɛ nan na. E birin nalanxi taa fu nun senni, a nun e daaxae."},{"book":"Yosuwe","chapter":"19","verse":"23","text":"Isakari bɔnsɔɛ xabilɛe kɛ nan na ki, e xa taae nun e daaxae."},{"book":"Yosuwe","chapter":"19","verse":"24","text":"Bɔxi taxun suuli nde naxa findi Aseri bɔnsɔɛ xabilɛe gbe ra Alatala xa maragiri saabui ra."},{"book":"Yosuwe","chapter":"19","verse":"25","text":"E xa naaninyi na yi taae nan na: Xɛlɛkati, Xali, Beten, Akisafa,"},{"book":"Yosuwe","chapter":"19","verse":"26","text":"Alameleki, Amada, nun Misala. E xa naaninyi sogegorode biri na Karemele geya nun Sixori Libanati xure nan na."},{"book":"Yosuwe","chapter":"19","verse":"27","text":"E xa naaninyi sogetede biri fɔlɔxi Beti Dagɔn nɛ, Sabulon bɔnsɔɛ na dɛnnaxɛ, nun Yifita Eli gulunba. A siga kɔɔla ma Beti Emeki nun Neyiyeli. A dangi Kabulu ra kɔɔla biri ra."},{"book":"Yosuwe","chapter":"19","verse":"28","text":"A naxa siga Abadon, Rexobo, Xamɔn, nun Kanna, han Sidɔn taa xungbe."},{"book":"Yosuwe","chapter":"19","verse":"29","text":"Naaninyi keli Sidɔn, a siga Ramati nun Tire taa makantaxi mabiri. A siga Xosa, a mini Fɔxɛ Ye Baa ma Akisibu bɔxi ma,"},{"book":"Yosuwe","chapter":"19","verse":"30","text":"Uma, Afeki, nun Rexobo taae. E birin lanma taa mɔxɔɲɛn nun firin nan ma, a nun e daaxae."},{"book":"Yosuwe","chapter":"19","verse":"31","text":"Yi taae nun daaxae birin findixi Aseri bɔnsɔɛ xabilɛe kɛ nan na."},{"book":"Yosuwe","chapter":"19","verse":"32","text":"Bɔxi taxun senni nde naxa findi Nafatali bɔnsɔɛ xabilɛe gbe ra Alatala xa maragiri saabui ra."},{"book":"Yosuwe","chapter":"19","verse":"33","text":"Na bɔxi naaninyi naxa fɔlɔ Xelefa taa ma, a siga wuri bili belebele nde ma naxan na Saananimi. A dangi Adami Nekebi nun Yabaneeli ra, a Lakuma li, a siga han Yurudɛn xure dɛ ra."},{"book":"Yosuwe","chapter":"19","verse":"34","text":"Na naaninyi naxa siga sogegorode biri ra han a Asanoti Taboro li, a sa mini Hulɔku taa ma. A Sabulon bɔnsɔɛ xa bɔxi li yirefanyi ma, a Aseri bɔnsɔɛ xa bɔxi li sogegorode biri ra. A Yurudɛn xure li sogetede biri ra."},{"book":"Yosuwe","chapter":"19","verse":"35","text":"Taae nan ya tɛtɛ hagigɛe nu soxi naxee ra: Sidima, Sere, Xamata, Rakati, Kinereti,"},{"book":"Yosuwe","chapter":"19","verse":"36","text":"Adama, Ramati, Xasori,"},{"book":"Yosuwe","chapter":"19","verse":"37","text":"Kedesi, Edereyi, En Xasori,"},{"book":"Yosuwe","chapter":"19","verse":"38","text":"Yirɔn, Migidali Eli, Xoremi, Beti Anati, Beti Semesi. Na birin lanxi taa fu nun solomanaani nan ma, a nun e daaxae."},{"book":"Yosuwe","chapter":"19","verse":"39","text":"Nafatali bɔnsɔɛ xabilɛe kɛ nan na ki."},{"book":"Yosuwe","chapter":"19","verse":"40","text":"Bɔxi taxun solofere nde naxa findi Dana bɔnsɔɛ xabilɛe gbe ra Alatala xa maragiri saabui ra."},{"book":"Yosuwe","chapter":"19","verse":"41","text":"E xa bɔxi naaninyi na yi taae nan na: Soraha, Esetayoli, Iri Semesi,"},{"book":"Yosuwe","chapter":"19","verse":"42","text":"Saalabin, Ayalon, Yitila,"},{"book":"Yosuwe","chapter":"19","verse":"43","text":"Elon, Timina, Ekiron,"},{"book":"Yosuwe","chapter":"19","verse":"44","text":"Eliteke, Gibɛtɔn, Baalati,"},{"book":"Yosuwe","chapter":"19","verse":"45","text":"Yehudu, Beneberaki, Gati Rimɔn,"},{"book":"Yosuwe","chapter":"19","verse":"46","text":"Yarakɔn dulonyi, Rakɔn, nun bɔxi naxan na Yafa ya ra."},{"book":"Yosuwe","chapter":"19","verse":"47","text":"Kɔnɔ na bɔxi kanyie man naxa gbilen e xa bɔxi ma. Na kui Dana bɔnsɔɛ naxa siga Lesemi gerede. E naxa naa masɔtɔ, e mɛnnikae faxa santidɛgɛma ra. E sabati mɛnni, e fa e baba Dana xili sa naa xun."},{"book":"Yosuwe","chapter":"19","verse":"48","text":"Yi taae nun daaxae birin findixi Dana xabilɛe kɛ nan na."},{"book":"Yosuwe","chapter":"19","verse":"49","text":"E to gɛ e xa bɔxi itaxunde, e naxa Nunu xa di Yosuwe kɛ fi a ma e tagi Alatala xa maragiri saabui ra."},{"book":"Yosuwe","chapter":"19","verse":"50","text":"Yosuwe taa naxan maxɔrin e ma, Timina Sera, e naxa na fi a ma alɔ Alatala a masen e bɛ ki naxɛ. Na taa na Efirami bɔnsɔɛ xa geya bɔxi nan kui. Yosuwe naxa taa ragbilen a nɛɛnɛ ra, a sabati naa."},{"book":"Yosuwe","chapter":"19","verse":"51","text":"Sɛrɛxɛdubɛ Eleyasari, Yosuwe, nun Isirayila bɔnsɔɛ xabilɛ kuntigie bɔxi itaxun Alatala xa mali saabui ra na ki nɛ, a xa hɔrɔmɔlingira naadɛ ra naxan nu na Silo."}]}