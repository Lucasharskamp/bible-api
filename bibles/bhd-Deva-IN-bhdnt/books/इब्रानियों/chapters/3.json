{"data":[{"book":"इब्रानियों","chapter":"3","verse":"1","text":"एल्हेरेलेइ हे विश्वासी ढ्लाव ते बेइनव, तुस परमेशरे स्वर्गे मां तैस सेइं शामिल भोनेरे लेइ कुजोरेथ। एल्हेरेलेइ प्रभु यीशुएरे बारे मां ध्यान देथ ज़ै इश्शे लेइ परमेशरेरो बिस्तार आन्ने बालो दूत ते महायाजक आए ज़ेसेरो अस इकरार केरतम।"},{"book":"इब्रानियों","chapter":"3","verse":"2","text":"यीशु परमेशरेरे लेइ वफादार थियो, ज़ैनी तै ठहरावरो थियो, ज़ेन्च़रे मूसा भी परमेशरेरे लोकां केरि सेवाई मां वफादार थियो।"},{"book":"इब्रानियों","chapter":"3","verse":"3","text":"किजोकि घर बनानेबालो घरे करां जादे इज़्ज़तरे काबल समझ़ो गाते, तेन्च़रे यीशु भी मूसा करां जादे इज़्ज़तरे काबल समझ़ो जेव।"},{"book":"इब्रानियों","chapter":"3","verse":"4","text":"किजोकि हर घरेरो कोई न कोई बनानेबालो ज़रूर भोते, पन ज़ैनी सब किछ बनावं तै परमेशरे।"},{"book":"इब्रानियों","chapter":"3","verse":"5","text":"मूसा त परमेशरेरो सेवक भोने सेइं परमेशरेरे घरेरे लोकन मां वफादार राव। ताके तैना गल्लां केरि बटे, ज़ैना परमेशर एजनेबाले वक्ते मां ज़ोनेबालो थियो।"},{"book":"इब्रानियों","chapter":"3","verse":"6","text":"पन मसीह मट्ठू भोनेरे वजाई सेइं परमेशरेरे लोकां केरू मुखतियारे, ते असां तैसेरे लोकम, शर्त एने कि असां तैस दिलेरी ते उमीदी मज़बूत रखम, ज़ैस पुड़ असां भरोसो केरतम।"},{"book":"इब्रानियों","chapter":"3","verse":"7","text":"बस्सा पवित्र आत्मा ज़ोते,"},{"book":"इब्रानियों","chapter":"3","verse":"8","text":"त अपने दादे पड़दादां केरे ज़ेरे तैसेरो हुक्म मन्ने करां इन्कार न केरथ,"},{"book":"इब्रानियों","chapter":"3","verse":"9","text":"तैड़ी तुश्शे दादे-पड़दादे 40 सालन तगर मेरां महान कम्मां हेरनेरे बाद भी,"},{"book":"इब्रानियों","chapter":"3","verse":"10","text":"एल्हेरेलेइ अवं तैस वक्तेरे लोकन पुड़ क्रोधे भोव,"},{"book":"इब्रानियों","chapter":"3","verse":"11","text":"एल्हेरेलेइ मीं एपनी सरकी मां कसम खाइ,"},{"book":"इब्रानियों","chapter":"3","verse":"12","text":"हे ढ्लाव ते बेइनव खबरदार राथ, तुसन मरां केन्चेरो दिल एत्रो बुरो ते बेईमान न भोए, कि ज़ै तैस ज़ींते परमेशरे करां दूर केरे।"},{"book":"इब्रानियों","chapter":"3","verse":"13","text":"पन ज़ांतगर तै दिहाड़ी ज़ैस जो अज़ ज़ोतन, रोज़ एक्की होरि हिम्मत देते राथ, एरू न भोए कि तुसन मरां कोई पापेरे धोखे मां एइतां परमेशरेरे लेइ सखत दिल न भोइ गाए।"},{"book":"इब्रानियों","chapter":"3","verse":"14","text":"किजोकि अगर असां अपने पेइले विश्वासे पुड़ अपने मौती तगर लगातार मज़बूत रातम, त अस अकोट्ठू कम केरने मां मसीह सेइं साथी ज़ुड़तम।"},{"book":"इब्रानियों","chapter":"3","verse":"15","text":"ज़ेन्च़रे पवित्रशास्त्रे मां लिखोरूए,"},{"book":"इब्रानियों","chapter":"3","verse":"16","text":"तैना लोक कौन थिये, ज़ैनेईं परमेशरेरी आवाज़ शुन्तां भी तैसेरे खलाफ खलाफत की? तैना सब लोक तैना थिये ज़ैना मूसेरे ज़िरिये मिस्र मुलखे मरां निसोरे थिये।"},{"book":"इब्रानियों","chapter":"3","verse":"17","text":"तैना कौन लोक थिये, ज़ैन सेइं परमेशर 40 सालन तगर क्रोधे राव? तैना लोक तैना थिये, ज़ैनेईं पाप कियो ते मेरतां तैन केरि लाशां सुनसान ठैरी मां रेइ जेई।"},{"book":"इब्रानियों","chapter":"3","verse":"18","text":"ज़ैखन परमेशरे क्रोधे मां कसम खाइ, कि तैना तैस ठैरी कधे दाखल न भोले ज़ैड़ी अवं तैन आराम देथो, हकीक्ति मां तै तैन केरे बारे मां ज़ोतो थियो ज़ैनेईं हुक्म न थियो मन्नोरो।"},{"book":"इब्रानियों","chapter":"3","verse":"19","text":"बस्सा, असन हुनी पतो लगो, कि तैना विश्वास न केरनेरी वजाई सेइं तैड़ी दाखल न भोइ सके।"}]}