{"data":[{"book":"ایوب","chapter":"40","verse":"1-3","text":"آیا هنوز هم می‌خواهی با من که خدای قادر مطلق هستم مباحثه کنی؟ تو که از من انتقاد می‌کنی آیا می‌توانی جوابم را بدهی؟"},{"book":"ایوب","chapter":"40","verse":"4","text":"من کوچکتر از آنم که بتوانم به تو جواب دهم. دست بر دهانم می‌گذارم"},{"book":"ایوب","chapter":"40","verse":"5","text":"و دیگر سخن نمی‌گویم."},{"book":"ایوب","chapter":"40","verse":"6","text":"آنگاه خداوند از میان گردباد بار دیگر به ایوب چنین گفت:"},{"book":"ایوب","chapter":"40","verse":"7","text":"اکنون مثل یک مرد بایست و به سؤال من جواب بده."},{"book":"ایوب","chapter":"40","verse":"8","text":"آیا مرا به بی‌عدالتی متهم می‌سازی و مرا محکوم می‌کنی تا ثابت کنی که حق با توست؟"},{"book":"ایوب","chapter":"40","verse":"9","text":"آیا تو مانند خدا توانا هستی؟ آیا صدای تو می‌تواند مانند رعد او طنین اندازد؟"},{"book":"ایوب","chapter":"40","verse":"10","text":"اگر چنین است پس خود را به فّر و شکوه ملبس ساز و با جلال و عظمت به پا خیز."},{"book":"ایوب","chapter":"40","verse":"11","text":"به متکبران نگاه کن و با خشم خود آنها را به زیر انداز."},{"book":"ایوب","chapter":"40","verse":"12","text":"با یک نگاه، متکبران را ذلیل کن و بدکاران را در جایی که ایستاده‌اند پایمال نما."},{"book":"ایوب","chapter":"40","verse":"13","text":"آنها را با هم در خاک دفن کن و ایشان را در دنیای مردگان به بند بکش."},{"book":"ایوب","chapter":"40","verse":"14","text":"اگر بتوانی این کارها را بکنی، آنگاه من قبول می‌کنم که با قوت خود می‌توانی نجات یابی."},{"book":"ایوب","chapter":"40","verse":"15","text":"نگاهی به بهیموت40‏:15 «بهیموت» یک نوع حیوان عظیم الجثه بوده است. بینداز! من او را آفریده‌ام، همان‌طور که تو را آفریده‌ام! او مثل گاو علف می‌خورد."},{"book":"ایوب","chapter":"40","verse":"16","text":"کمر پرقدرت و عضلات شکمش را ملاحظه کن."},{"book":"ایوب","chapter":"40","verse":"17","text":"دمش مانند درخت سرو، راست است. رگ و پی رانش محکم به هم بافته شده است."},{"book":"ایوب","chapter":"40","verse":"18","text":"استخوانهایش مانند تکه‌های مفرغ و دنده‌هایش چون میله‌های آهن، محکم می‌باشند."},{"book":"ایوب","chapter":"40","verse":"19","text":"او سرآمدِ کارهای دست خداست، و تنها خالقش می‌تواند با شمشیرش به او نزدیک شود."},{"book":"ایوب","chapter":"40","verse":"20","text":"کوهها بهترین علوفهٔ خود را به او می‌دهند و حیوانات وحشی در کنار او بازی می‌کنند."},{"book":"ایوب","chapter":"40","verse":"21","text":"زیر درختانِ کُنار، در نیزارها دراز می‌کشد"},{"book":"ایوب","chapter":"40","verse":"22","text":"و سایهٔ آنها او را می‌پوشانند و درختان بید کنار رودخانه او را احاطه می‌کنند."},{"book":"ایوب","chapter":"40","verse":"23","text":"طغیان رودخانه‌ها او را مضطرب نمی‌سازد و حتی اگر امواج جوشان رود اردن بر سرش بریزد، ترس به خود راه نمی‌دهد."},{"book":"ایوب","chapter":"40","verse":"24","text":"هیچ‌کس نمی‌تواند قلاب به بینی او بزند و او را به دام اندازد."}]}