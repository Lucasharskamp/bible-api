{"data":[{"book":"yohanaḥ","chapter":"11","verse":"1","text":"anantaraṁ mariyam tasyā bhaginī marthā ca yasmin vaithanīyāgrāme vasatastasmin grāme iliyāsar nāmā pīḍita eka āsīt|"},{"book":"yohanaḥ","chapter":"11","verse":"2","text":"yā mariyam prabhuṁ sugandhitelaina marddayitvā svakeśaistasya caraṇau samamārjat tasyā bhrātā sa iliyāsar rogī|"},{"book":"yohanaḥ","chapter":"11","verse":"3","text":"aparañca he prabho bhavān yasmin prīyate sa eva pīḍitostīti kathāṁ kathayitvā tasya bhaginyau preṣitavatyau|"},{"book":"yohanaḥ","chapter":"11","verse":"4","text":"tadā yīśurimāṁ vārttāṁ śrutvākathayata pīḍeyaṁ maraṇārthaṁ na kintvīśvarasya mahimārtham īśvaraputrasya mahimaprakāśārthañca jātā|"},{"book":"yohanaḥ","chapter":"11","verse":"5","text":"yīśu ryadyapimarthāyāṁ tadbhaginyām iliyāsari cāprīyata,"},{"book":"yohanaḥ","chapter":"11","verse":"6","text":"tathāpi iliyāsaraḥ pīḍāyāḥ kathaṁ śrutvā yatra āsīt tatraiva dinadvayamatiṣṭhat|"},{"book":"yohanaḥ","chapter":"11","verse":"7","text":"tataḥ param sa śiṣyānakathayad vayaṁ puna ryihūdīyapradeśaṁ yāmaḥ|"},{"book":"yohanaḥ","chapter":"11","verse":"8","text":"tataste pratyavadan, he guro svalpadināni gatāni yihūdīyāstvāṁ pāṣāṇai rhantum udyatāstathāpi kiṁ punastatra yāsyasi?"},{"book":"yohanaḥ","chapter":"11","verse":"9","text":"yīśuḥ pratyavadat, ekasmin dine kiṁ dvādaśaghaṭikā na bhavanti? kopi divā gacchan na skhalati yataḥ sa etajjagato dīptiṁ prāpnoti|"},{"book":"yohanaḥ","chapter":"11","verse":"10","text":"kintu rātrau gacchan skhalati yato hetostatra dīpti rnāsti|"},{"book":"yohanaḥ","chapter":"11","verse":"11","text":"imāṁ kathāṁ kathayitvā sa tānavadad, asmākaṁ bandhuḥ iliyāsar nidritobhūd idānīṁ taṁ nidrāto jāgarayituṁ gacchāmi|"},{"book":"yohanaḥ","chapter":"11","verse":"12","text":"yīśu rmṛtau kathāmimāṁ kathitavān kintu viśrāmārthaṁ nidrāyāṁ kathitavān iti jñātvā śiṣyā akathayan,"},{"book":"yohanaḥ","chapter":"11","verse":"13","text":"he guro sa yadi nidrāti tarhi bhadrameva|"},{"book":"yohanaḥ","chapter":"11","verse":"14","text":"tadā yīśuḥ spaṣṭaṁ tān vyāharat, iliyāsar amriyata;"},{"book":"yohanaḥ","chapter":"11","verse":"15","text":"kintu yūyaṁ yathā pratītha tadarthamahaṁ tatra na sthitavān ityasmād yuṣmannimittam āhlāditohaṁ, tathāpi tasya samīpe yāma|"},{"book":"yohanaḥ","chapter":"11","verse":"16","text":"tadā thomā yaṁ didumaṁ vadanti sa saṅginaḥ śiṣyān avadad vayamapi gatvā tena sārddhaṁ mriyāmahai|"},{"book":"yohanaḥ","chapter":"11","verse":"17","text":"yīśustatropasthāya iliyāsaraḥ śmaśāne sthāpanāt catvāri dināni gatānīti vārttāṁ śrutavān|"},{"book":"yohanaḥ","chapter":"11","verse":"18","text":"vaithanīyā yirūśālamaḥ samīpasthā krośaikamātrāntaritā;"},{"book":"yohanaḥ","chapter":"11","verse":"19","text":"tasmād bahavo yihūdīyā marthāṁ mariyamañca bhyātṛśokāpannāṁ sāntvayituṁ tayoḥ samīpam āgacchan|"},{"book":"yohanaḥ","chapter":"11","verse":"20","text":"marthā yīśorāgamanavārtāṁ śrutvaiva taṁ sākṣād akarot kintu mariyam geha upaviśya sthitā|"},{"book":"yohanaḥ","chapter":"11","verse":"21","text":"tadā marthā yīśumavādat, he prabho yadi bhavān atrāsthāsyat tarhi mama bhrātā nāmariṣyat|"},{"book":"yohanaḥ","chapter":"11","verse":"22","text":"kintvidānīmapi yad īśvare prārthayiṣyate īśvarastad dāsyatīti jāne'haṁ|"},{"book":"yohanaḥ","chapter":"11","verse":"23","text":"yīśuravādīt tava bhrātā samutthāsyati|"},{"book":"yohanaḥ","chapter":"11","verse":"24","text":"marthā vyāharat śeṣadivase sa utthānasamaye protthāsyatīti jāne'haṁ|"},{"book":"yohanaḥ","chapter":"11","verse":"25","text":"tadā yīśuḥ kathitavān ahameva utthāpayitā jīvayitā ca yaḥ kaścana mayi viśvasiti sa mṛtvāpi jīviṣyati;"},{"book":"yohanaḥ","chapter":"11","verse":"26","text":"yaḥ kaścana ca jīvan mayi viśvasiti sa kadāpi na mariṣyati, asyāṁ kathāyāṁ kiṁ viśvasiṣi?"},{"book":"yohanaḥ","chapter":"11","verse":"27","text":"sāvadat prabho yasyāvataraṇāpekṣāsti bhavān saevābhiṣiktta īśvaraputra iti viśvasimi|"},{"book":"yohanaḥ","chapter":"11","verse":"28","text":"iti kathāṁ kathayitvā sā gatvā svāṁ bhaginīṁ mariyamaṁ guptamāhūya vyāharat gururupatiṣṭhati tvāmāhūyati ca|"},{"book":"yohanaḥ","chapter":"11","verse":"29","text":"kathāmimāṁ śrutvā sā tūrṇam utthāya tasya samīpam agacchat|"},{"book":"yohanaḥ","chapter":"11","verse":"30","text":"yīśu rgrāmamadhyaṁ na praviśya yatra marthā taṁ sākṣād akarot tatra sthitavān|"},{"book":"yohanaḥ","chapter":"11","verse":"31","text":"ye yihūdīyā mariyamā sākaṁ gṛhe tiṣṭhantastām asāntvayana te tāṁ kṣipram utthāya gacchantiṁ vilokya vyāharan, sa śmaśāne rodituṁ yāti, ityuktvā te tasyāḥ paścād agacchan|"},{"book":"yohanaḥ","chapter":"11","verse":"32","text":"yatra yīśuratiṣṭhat tatra mariyam upasthāya taṁ dṛṣṭvā tasya caraṇayoḥ patitvā vyāharat he prabho yadi bhavān atrāsthāsyat tarhi mama bhrātā nāmariṣyat|"},{"book":"yohanaḥ","chapter":"11","verse":"33","text":"yīśustāṁ tasyāḥ saṅgino yihūdīyāṁśca rudato vilokya śokārttaḥ san dīrghaṁ niśvasya kathitavān taṁ kutrāsthāpayata?"},{"book":"yohanaḥ","chapter":"11","verse":"34","text":"te vyāharan, he prabho bhavān āgatya paśyatu|"},{"book":"yohanaḥ","chapter":"11","verse":"35","text":"yīśunā kranditaṁ|"},{"book":"yohanaḥ","chapter":"11","verse":"36","text":"ataeva yihūdīyā avadan, paśyatāyaṁ tasmin kidṛg apriyata|"},{"book":"yohanaḥ","chapter":"11","verse":"37","text":"teṣāṁ kecid avadan yondhāya cakṣuṣī dattavān sa kim asya mṛtyuṁ nivārayituṁ nāśaknot?"},{"book":"yohanaḥ","chapter":"11","verse":"38","text":"tato yīśuḥ punarantardīrghaṁ niśvasya śmaśānāntikam agacchat| tat śmaśānam ekaṁ gahvaraṁ tanmukhe pāṣāṇa eka āsīt|"},{"book":"yohanaḥ","chapter":"11","verse":"39","text":"tadā yīśuravadad enaṁ pāṣāṇam apasārayata, tataḥ pramītasya bhaginī marthāvadat prabho, adhunā tatra durgandho jātaḥ, yatodya catvāri dināni śmaśāne sa tiṣṭhati|"},{"book":"yohanaḥ","chapter":"11","verse":"40","text":"tadā yīśuravādīt, yadi viśvasiṣi tarhīśvarasya mahimaprakāśaṁ drakṣyasi kathāmimāṁ kiṁ tubhyaṁ nākathayaṁ?"},{"book":"yohanaḥ","chapter":"11","verse":"41","text":"tadā mṛtasya śmaśānāt pāṣāṇo'pasārite yīśurūrdvvaṁ paśyan akathayat, he pita rmama nevesanam aśṛṇoḥ kāraṇādasmāt tvāṁ dhanyaṁ vadāmi|"},{"book":"yohanaḥ","chapter":"11","verse":"42","text":"tvaṁ satataṁ śṛṇoṣi tadapyahaṁ jānāmi, kintu tvaṁ māṁ yat prairayastad yathāsmin sthāne sthitā lokā viśvasanti tadartham idaṁ vākyaṁ vadāmi|"},{"book":"yohanaḥ","chapter":"11","verse":"43","text":"imāṁ kathāṁ kathayitvā sa proccairāhvayat, he iliyāsar bahirāgaccha|"},{"book":"yohanaḥ","chapter":"11","verse":"44","text":"tataḥ sa pramītaḥ śmaśānavastrai rbaddhahastapādo gātramārjanavāsasā baddhamukhaśca bahirāgacchat| yīśuruditavān bandhanāni mocayitvā tyajatainaṁ|"},{"book":"yohanaḥ","chapter":"11","verse":"45","text":"mariyamaḥ samīpam āgatā ye yihūdīyalokāstadā yīśoretat karmmāpaśyan teṣāṁ bahavo vyaśvasan,"},{"book":"yohanaḥ","chapter":"11","verse":"46","text":"kintu kecidanye phirūśināṁ samīpaṁ gatvā yīśoretasya karmmaṇo vārttām avadan|"},{"book":"yohanaḥ","chapter":"11","verse":"47","text":"tataḥ paraṁ pradhānayājakāḥ phirūśināśca sabhāṁ kṛtvā vyāharan vayaṁ kiṁ kurmmaḥ? eṣa mānavo bahūnyāścaryyakarmmāṇi karoti|"},{"book":"yohanaḥ","chapter":"11","verse":"48","text":"yadīdṛśaṁ karmma karttuṁ na vārayāmastarhi sarvve lokāstasmin viśvasiṣyanti romilokāścāgatyāsmākam anayā rājadhānyā sārddhaṁ rājyam āchetsyanti|"},{"book":"yohanaḥ","chapter":"11","verse":"49","text":"tadā teṣāṁ kiyaphānāmā yastasmin vatsare mahāyājakapade nyayujyata sa pratyavadad yūyaṁ kimapi na jānītha;"},{"book":"yohanaḥ","chapter":"11","verse":"50","text":"samagradeśasya vināśatopi sarvvalokārtham ekasya janasya maraṇam asmākaṁ maṅgalahetukam etasya vivecanāmapi na kurutha|"},{"book":"yohanaḥ","chapter":"11","verse":"51","text":"etāṁ kathāṁ sa nijabuddhyā vyāharad iti na,"},{"book":"yohanaḥ","chapter":"11","verse":"52","text":"kintu yīśūstaddeśīyānāṁ kāraṇāt prāṇān tyakṣyati, diśi diśi vikīrṇān īśvarasya santānān saṁgṛhyaikajātiṁ kariṣyati ca, tasmin vatsare kiyaphā mahāyājakatvapade niyuktaḥ san idaṁ bhaviṣyadvākyaṁ kathitavān|"},{"book":"yohanaḥ","chapter":"11","verse":"53","text":"taddinamārabhya te kathaṁ taṁ hantuṁ śaknuvantīti mantraṇāṁ karttuṁ prārebhire|"},{"book":"yohanaḥ","chapter":"11","verse":"54","text":"ataeva yihūdīyānāṁ madhye yīśuḥ saprakāśaṁ gamanāgamane akṛtvā tasmād gatvā prāntarasya samīpasthāyipradeśasyephrāyim nāmni nagare śiṣyaiḥ sākaṁ kālaṁ yāpayituṁ prārebhe|"},{"book":"yohanaḥ","chapter":"11","verse":"55","text":"anantaraṁ yihūdīyānāṁ nistārotsave nikaṭavarttini sati tadutsavāt pūrvvaṁ svān śucīn karttuṁ bahavo janā grāmebhyo yirūśālam nagaram āgacchan,"},{"book":"yohanaḥ","chapter":"11","verse":"56","text":"yīśoranveṣaṇaṁ kṛtvā mandire daṇḍāyamānāḥ santaḥ parasparaṁ vyāharan, yuṣmākaṁ kīdṛśo bodho jāyate? sa kim utsave'smin atrāgamiṣyati?"},{"book":"yohanaḥ","chapter":"11","verse":"57","text":"sa ca kutrāsti yadyetat kaścid vetti tarhi darśayatu pradhānayājakāḥ phirūśinaśca taṁ dharttuṁ pūrvvam imām ājñāṁ prācārayan|"}]}