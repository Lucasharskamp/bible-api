{"data":[{"book":"Apokalyps","chapter":"16","verse":"1","text":"Toen hoorde ik een machtige stem uit de tempel, die tot de zeven engelen sprak: “Gaat heen, en giet de zeven schalen van Gods gramschap leeg op de aarde.”"},{"book":"Apokalyps","chapter":"16","verse":"2","text":"De eerste ging heen, en goot zijn schaal leeg op de aarde. Kwade en boosaardige zweren braken uit op de mensen, die het merkteken droegen van het Beest en zijn beeld aanbaden."},{"book":"Apokalyps","chapter":"16","verse":"3","text":"De tweede goot zijn schaal op de zee leeg: Ze werd bloed, als dat van een dode; en alle levende wezens der zee kwamen om."},{"book":"Apokalyps","chapter":"16","verse":"4","text":"De derde goot zijn schaal leeg op de rivieren en de waterbronnen: Ze werden bloed."},{"book":"Apokalyps","chapter":"16","verse":"5","text":"En den engel der wateren hoorde ik zeggen: Rechtvaardig zijt Gij, de Heilige, die zijt en die waart, Omdat Gij zulke oordelen velt."},{"book":"Apokalyps","chapter":"16","verse":"6","text":"Want ze hebben het bloed Van heiligen en profeten vergoten; Bloed hebt Gij hun te drinken gegeven. Ze hebben het verdiend!"},{"book":"Apokalyps","chapter":"16","verse":"7","text":"En het altaar hoorde ik roepen: Ja waarlijk, Heer en almachtige God, Waarachtig en rechtvaardig zijn uw oordelen!"},{"book":"Apokalyps","chapter":"16","verse":"8","text":"De vierde engel goot zijn schaal leeg op de zon: Het werd haar gegeven, de mensen te blakeren met vuur;"},{"book":"Apokalyps","chapter":"16","verse":"9","text":"en de mensen werden geblakerd door geweldige hitte. Maar ze lasterden de Naam van God, die de macht heeft over die plagen; ze bekeerden zich niet, om Hem eer te geven."},{"book":"Apokalyps","chapter":"16","verse":"10","text":"De vijfde goot zijn schaal leeg op de troon van het Beest: Zijn rijk werd verduisterd; en ze verbeten hun tongen van pijn."},{"book":"Apokalyps","chapter":"16","verse":"11","text":"Maar ze lasterden den God des hemels om hun pijnen en zweren; ze bekeerden zich niet van hun werken."},{"book":"Apokalyps","chapter":"16","verse":"12","text":"De zesde engel goot zijn schaal leeg op de grote stroom, de Eufraat: Zijn water droogde op, zodat de weg was gebaand voor de koningen van de opgang der zon."},{"book":"Apokalyps","chapter":"16","verse":"13","text":"Toen zag ik uit de mond van den Draak, uit de mond van het Beest, en uit de mond van den valsen profeet drie onreine geesten uitgaan als kikvorsen;"},{"book":"Apokalyps","chapter":"16","verse":"14","text":"want het zijn duivelsgeesten, die wondertekenen doen, en die zich begeven tot de koningen van heel de wereld, om hen te verzamelen tot de strijd op de grote dag van den almachtigen God."},{"book":"Apokalyps","chapter":"16","verse":"15","text":"“Zie, Ik kom als een dief. Zalig hij die waakt en zijn kleren aanhoudt, opdat hij niet naakt ga, en men zijn schaamte niet zie.”"},{"book":"Apokalyps","chapter":"16","verse":"16","text":"En ze verzamelden hen op de plaats, in het hebreeuws “Harmagedón” geheten."},{"book":"Apokalyps","chapter":"16","verse":"17","text":"De zevende goot zijn schaal leeg op de lucht: Er kwam een machtige stem uit de tempel en van de troon, en ze sprak: “Het is geschied!”"},{"book":"Apokalyps","chapter":"16","verse":"18","text":"Bliksemstralen, geraas en donderslagen barstten los, en een geweldige aardbeving brak uit; een aardbeving zó verschrikkelijk als er nooit is geweest, sinds er een mens op aarde woont."},{"book":"Apokalyps","chapter":"16","verse":"19","text":"En de grote stad scheurde in drie delen uiteen; de steden der heidenen stortten in. Het grote Bábylon werd voor Gods aanschijn bedacht, om het de beker te geven van de wijn van zijn verbolgen toorn."},{"book":"Apokalyps","chapter":"16","verse":"20","text":"Alle eilanden vloden heen, en bergen waren niet meer."},{"book":"Apokalyps","chapter":"16","verse":"21","text":"Geweldige hagel, zwaar als talenten, viel uit de hemel neer op de mensen. Maar de mensen lasterden God om de plaag van de hagel; want ontzettend groot was die plaag."}]}