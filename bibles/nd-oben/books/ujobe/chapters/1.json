{"data":[{"book":"UJobe","chapter":"1","verse":"1","text":"Elizweni lase-Uzi kwakuhlala indoda eyayithiwa nguJobe. Indoda le yayingelasici, iqotho; yayimesaba uNkulunkulu njalo ikuxwaya okubi."},{"book":"UJobe","chapter":"1","verse":"2","text":"Yayilamadodana ayisikhombisa lamadodakazi amathathu,"},{"book":"UJobe","chapter":"1","verse":"3","text":"ilezimvu eziyizinkulungwane eziyisikhombisa, amakamela azinkulungwane ezintathu, izipani zenkabi ezingamakhulu amahlanu labobabhemi abangamakhulu amahlanu, njalo ilezisebenzi ezinengi. Yayinothile kulabo bonke abantu beMpumalanga."},{"book":"UJobe","chapter":"1","verse":"4","text":"Amadodana akhe ayesenza amazopha okwenza amadili okuthakazelela amalanga okuzalwa kwawo ezindlini zawo, anxuse odadewabo bobathathu ukuzakudla anathe labo."},{"book":"UJobe","chapter":"1","verse":"5","text":"Kwakusithi mhla idili liphela, uJobe wayewabiza azowahlambulula. Ekuseni kakhulu wayesenza umnikelo wokutshiswa wamunye ngamunye esithi, “Mhlawumbe abantwabami benzile isono bathuka uNkulunkulu ezinhliziyweni zabo.” Lo waba ngumkhuba wakhe uJobe."},{"book":"UJobe","chapter":"1","verse":"6","text":"Ngelinye ilanga izingilosi zeza ukuzezethula phambi kukaThixo, loSathane weza lazo."},{"book":"UJobe","chapter":"1","verse":"7","text":"UThixo wathi kuSathane, “Uvela ngaphi?”"},{"book":"UJobe","chapter":"1","verse":"8","text":"UThixo wasesithi kuSathane, “Usuke wayinanzelela yini inceku yami uJobe? Kakho emhlabeni onjengaye; kalasici, uqondile, indoda emesabayo uNkulunkulu, exwaya okubi.”"},{"book":"UJobe","chapter":"1","verse":"9","text":"USathane waphendula wathi, “Kambe uJobe umesaba kungelasizatho na uNkulunkulu?"},{"book":"UJobe","chapter":"1","verse":"10","text":"Kawumbiyelanga ngothango yini yena lendlu yakhe, kanye lakho konke alakho? Uwubusisile umsebenzi wezandla zakhe kuze kuthi imihlambi yakhe yezimvu leyenkomo igcwale ilizwe lonke."},{"book":"UJobe","chapter":"1","verse":"11","text":"Kodwa ake welule isandla sakho uchithe konke alakho, uzabona uzakuthuka ebusweni bakho.”"},{"book":"UJobe","chapter":"1","verse":"12","text":"UThixo wathi kuSathane, “Kulungile, konke alakho kusezandleni zakho, kodwa yena ngokwakhe ungamthinti.”"},{"book":"UJobe","chapter":"1","verse":"13","text":"Ngelinye ilanga amadodana kaJobe lamadodakazi akhe ayezitika ngokudla, enatha iwayini endlini yomnewabo omdala,"},{"book":"UJobe","chapter":"1","verse":"14","text":"isithunywa safika kuJobe sathi, “Inkabi bezilima labobabhemi besidla eduze khonapho,"},{"book":"UJobe","chapter":"1","verse":"15","text":"kwafika amaSabhini ahlasela aqhuba konke ahamba. Izisebenzi azicakazile ngenkemba kwasala mina ngedwa engisindileyo ukuzakubikela!”"},{"book":"UJobe","chapter":"1","verse":"16","text":"Sisakhuluma esinye isithunywa safika sathi, “Umlilo kaNkulunkulu wehle uvela ezulwini wazitshisa izimvu lezisebenzi, kusele mina ngedwa engisindileyo ukuzakubikela!”"},{"book":"UJobe","chapter":"1","verse":"17","text":"Elokhu esakhuluma kwafika esinye isithunywa sathi, “AmaKhaladiya abe ngamaqembu amathathu ehlela emakameleni akho awaqhuba ahamba lawo. Izisebenzi azicakazile ngenkemba kwasila mina ngedwa ukuzakubikela!”"},{"book":"UJobe","chapter":"1","verse":"18","text":"Elokhu esakhuluma kwafika njalo esinye isithunywa sathi, “Amadodana lamadodakazi akho abesidla edilini enatha iwayini endlini yomnewabo omdala,"},{"book":"UJobe","chapter":"1","verse":"19","text":"kwathi masinyane vungu isavunguzane siqhamuka enkangala saphekula amagumbi womane endlu. Yathi mbo phezu kwabo bahle bafa, kwasila mina ngedwa ukuzakubikela!”"},{"book":"UJobe","chapter":"1","verse":"20","text":"Ekuzwa lokho uJobe wasukuma wadabula isembatho sakhe, waphuca ikhanda lakhe. Wazilahla phansi wakhonza"},{"book":"UJobe","chapter":"1","verse":"21","text":"wathi:"},{"book":"UJobe","chapter":"1","verse":"22","text":"Phakathi kwakho konke lokhu uJobe kazange enze isono ngokubeka umlandu wokuthi athi uNkulunkulu wonile."}]}