{"data":[{"book":"Yudaya Mangɛe II","chapter":"12","verse":"1","text":"Robowami xa mangɛya to mabanban, a tan nun Isirayilakae birin naxa Alatala xa sɛriyɛ rabolo."},{"book":"Yudaya Mangɛe II","chapter":"12","verse":"2","text":"Na bara a niya Misira mangɛ Sisaki xa Darisalamu gere Robowami xa mangɛya ɲɛ suuli nde ra."},{"book":"Yudaya Mangɛe II","chapter":"12","verse":"3","text":"Sɔɔri ragise wulu keren kɛmɛ firin nun soe ragi wulu tongo senni nan nu na a yi ra. A naxa keli Misira bɔxi ma e nun ɲama gbegbe ra, naxee findixi Libiyakae, Sukikae, nun Etiyopikae ra."},{"book":"Yudaya Mangɛe II","chapter":"12","verse":"4","text":"A naxa nɔ Yudaya taa makantaxie ra, a so Darisalamu."},{"book":"Yudaya Mangɛe II","chapter":"12","verse":"5","text":"Na tɛmui, Annabi Semaya naxa siga Robowami yire. Yudaya yareratie fan nu na naa, barima e fa Darisalamu Sisaki xa fe nan na. A naxa a fala e bɛ, «Alatala xa masenyi nan ya: ‹Wo bara n nabɛɲin, n fan wo rabɛɲinma Sisaki sagoe.›»"},{"book":"Yudaya Mangɛe II","chapter":"12","verse":"6","text":"Isirayila mangɛ nun yareratie naxa e magoro Alatala bɛ, e fa a fala, «Alatala tinxin.»"},{"book":"Yudaya Mangɛe II","chapter":"12","verse":"7","text":"Alatala to a to e bara e magoro a bɛ, a naxa a masen Semaya bɛ, «E to bara e yɛtɛ magoro n bɛ, n mu fama e halakide. A gbe mu luxi n xa e rakisi. N ma xɔnɛ mu fama lude Darisalamu ma Sisaki saabui ra."},{"book":"Yudaya Mangɛe II","chapter":"12","verse":"8","text":"Kɔnɔ e xa lu Sisaki xa nɔɛ bun ma sinden, han e xa a kolon, si gbɛtɛe xa mangɛya rabatufe nun Ala xa mangɛya rabatufe, naxan fan.»"},{"book":"Yudaya Mangɛe II","chapter":"12","verse":"9","text":"Misira mangɛ Sisaki naxa te Darisalamu gerede. A naxa naafuli birin tongo naxan nu na Alatala xa banxi nun mangɛ xa banxi kui. A naxa wure lefae fan tongo, Sulemani nu bara naxee maso xɛɛma ra."},{"book":"Yudaya Mangɛe II","chapter":"12","verse":"10","text":"Mangɛ Robowami naxa e ɲɔxɔɛ yailan yɔxui ra, a e taxu sɔɔri mangɛe ra naxee mangɛ xa banxi naadɛe makantama."},{"book":"Yudaya Mangɛe II","chapter":"12","verse":"11","text":"Mangɛ nu sigama Ala xa banxi kui tɛmui naxɛ, sɔɔrie nu na wure lefae xaninma a mati ra. E na gɛ na ra, e man nu fa e ragbilen sɔɔri banxi kui."},{"book":"Yudaya Mangɛe II","chapter":"12","verse":"12","text":"Robowami to bara a magoro Alatala bɛ, a mu gbaloe sɔtɔ Alatala xa xɔnɛ saabui ra. Na waxati Ala yaragaaxui fanyi nde nu na Yudaya."},{"book":"Yudaya Mangɛe II","chapter":"12","verse":"13","text":"Mangɛ Robowami mangɛya sɔtɔxi tɛmui naxɛ, a nu bara ɲɛ tongo naani nun keren sɔtɔ simaya ra. A naxa Isirayila yaamari ɲɛ fu nun solofere Darisalamu kui, Alatala taa naxan sugandi Isirayila bɔnsɔɛ birin ya ma, alako a xili xa matɔxɔ naa. Robowami nga Amonika nan nu a ra, a xili nɛ Naama."},{"book":"Yudaya Mangɛe II","chapter":"12","verse":"14","text":"Robowami fe ɲaaxi raba nɛ, barima a mu Alatala fen a bɔɲɛ birin na."},{"book":"Yudaya Mangɛe II","chapter":"12","verse":"15","text":"Robowami xa taruxui, a fɔlɛ nun a raɲɔnyi birin sɛbɛxi Annabi Semaya xa taruxui kui, a nun Annabi Ido xa laamatunyi masenyi sɛbɛxi kui, alako mixi xa a kolon."},{"book":"Yudaya Mangɛe II","chapter":"12","verse":"16","text":"Robowami to laaxira, e naxa a ragata a babae sɛɛti ma Dawuda xa taa kui. A xa di Abiya naxa ti a ɲɔxɔɛ ra."}]}