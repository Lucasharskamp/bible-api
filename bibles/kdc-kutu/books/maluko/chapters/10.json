{"data":[{"book":"Maluko","chapter":"10","verse":"1","text":"Abaho Yesu kasegela kachola isi ya Yudea, kaloka lwanda lwa Yolidani, lunhu lwa wanhu lumcholela Yesu kabili, nayo kawafundiza kamba viyatendaga."},{"book":"Maluko","chapter":"10","verse":"2","text":"Mafalisayo wayagwe wamcholela Yesu wamgeza, wamuuza, “Tulongele, vino vinoga mbigalo kumwasa mwehe wake?”"},{"book":"Maluko","chapter":"10","verse":"3","text":"Yesu kawauza, “Vino Musa kawalagiza choni?”"},{"book":"Maluko","chapter":"10","verse":"4","text":"Wamwidika, “Musa katulagiza kamba mbigalo kodaha kumgwaa kibua cha nyasa mwehe wake na kumwasa.”"},{"book":"Maluko","chapter":"10","verse":"5","text":"Yesu kawalongela, “Musa kawandikila lagizo dino mbuli ya udala wa mizoyo yenu."},{"book":"Maluko","chapter":"10","verse":"6","text":"Maandiko Gang'alile golonga kulawa kuna ichanduso, ‘Mulungu kawaumba mbigalo na mtwanzi."},{"book":"Maluko","chapter":"10","verse":"7","text":"Kwa mbuli ayo mbigalo komuleka tatake na mamake na koilumba na mwehe wake,"},{"book":"Maluko","chapter":"10","verse":"8","text":"na wabili awo wokuwa kinhu kimoja.’ Avo haweli wabili kabili, lakini kinhu kimoja."},{"book":"Maluko","chapter":"10","verse":"9","text":"Avo kiyalumbilize Mulungu, munhu sekeyakigole.”"},{"book":"Maluko","chapter":"10","verse":"10","text":"Viwabwelile mng'anda, wanahina zake wamuuza Yesu mbuli ino."},{"book":"Maluko","chapter":"10","verse":"11","text":"Yesu kawalongela, “Mbigalo yomwasa mwehe wake na kumsola mtwanzi iyagwe, komtendela ugoni mwehe wake."},{"book":"Maluko","chapter":"10","verse":"12","text":"Vivija mtwanzi yomulema mkasano wake na kusoligwa na mbigalo iyagwe kotenda ugoni.”"},{"book":"Maluko","chapter":"10","verse":"13","text":"Wanhu wayagwe wamgalila Yesu wana wadodo yawahagatile na kuwatambikila, lakini wanahina zake wawakomhokela."},{"book":"Maluko","chapter":"10","verse":"14","text":"Yesu viyonile avo, kagevuzika, kawalongela, “Walekeni wana wadodo weze kumwangu sekemuwagomese kwavija Undewa wa Mulungu ni wa wanhu kamba wana wano."},{"book":"Maluko","chapter":"10","verse":"15","text":"Nowalongeleni ukweli, munhu yoyose yolema kuubokela Undewa wa Mulungu kamba mwana mdodo, honda yengile ng'o.”"},{"book":"Maluko","chapter":"10","verse":"16","text":"Abaho kawahagatila wana waja kawekila makono gake kawatambikila."},{"book":"Maluko","chapter":"10","verse":"17","text":"Yesu viyasongile mwanza wake kabili, munhu imoja kamkimbilila, kamfugamila kamuuza, “Mfundiza Unogile, nhende choni niupate ugima wa mazuwa gose?”"},{"book":"Maluko","chapter":"10","verse":"18","text":"Yesu kamuuza, “Habali kong'hema unogile? Kuduhu yanogile, ila Mulungu yaiyeka."},{"book":"Maluko","chapter":"10","verse":"19","text":"Kugajuwa Malagizo ga Musa, ‘Sekeukome, sekeutende ugoni, sekewibe, sekeulave usindila wa uvizi, sekeulonge uvizi, wategeleze tatako na mamako.’ ”"},{"book":"Maluko","chapter":"10","verse":"20","text":"Munhu ayo kamwidika, “Mfundiza gano gose nigagoga toka haudodo.”"},{"book":"Maluko","chapter":"10","verse":"21","text":"Yesu kamulola bunhuu, kamnogela, kamulongela, “Kuhungukilwa kinhu kimoja. Genda kachuuze vinhu vose viulinavo na uwagwelele wakiwa zisente na gweye kokuwa na utajili kuulanga. Abaho unikweleleze.”"},{"book":"Maluko","chapter":"10","verse":"22","text":"Munhu ija viyahulike avo, kona usungu, kasegela kuno kanyunyuwala kwavija kakala tajili ng'hani."},{"book":"Maluko","chapter":"10","verse":"23","text":"Yesu kalola mhande zose kawalongela wanahina zake, “Yokuwa vidala ng'hani kwa munhu tajili kwingila Muundewa wa Mulungu!”"},{"book":"Maluko","chapter":"10","verse":"24","text":"Ulonzi uno uwasinhusa wanahina zake, lakini Yesu kagendelela kulonga, “Wanangu, vidala ng'hani kwingila Muundewa wa Mulungu!"},{"book":"Maluko","chapter":"10","verse":"25","text":"Vibuha kwa ngamiya kubita mna ikizonzo cha sanzia kubanza tajili kwingila Muundewa wa Mulungu.”"},{"book":"Maluko","chapter":"10","verse":"26","text":"Wanahina wakanganya ng'hani waiuza, “Avo lelo nani yonda yadahe kukomboligwa?”"},{"book":"Maluko","chapter":"10","verse":"27","text":"Yesu kawalola bunhuu, kawalongela, “Kwa munhu haidahika lakini kwa Mulungu haili vivo, gose godahika kwa Mulungu.”"},{"book":"Maluko","chapter":"10","verse":"28","text":"Petulo kamulongela, “Lola, tweye tuleka kila kinhu na tukukweleleza gweye.”"},{"book":"Maluko","chapter":"10","verse":"29","text":"Yesu kawedika, “Nowalongela kweli, munhu yoyose yalekile ng'anda yake hebu ndugu zake hebu lumbu zake hebu mamake hebu tatake hebu wanage hebu migunda mbuli ya niye na kwa Mbuli Inogile,"},{"book":"Maluko","chapter":"10","verse":"30","text":"kobokela vingi ng'hani mna ikipindi cha sambi. Na kobokela ng'hani miyanza gana, ng'anda na ndugu na lumbu na wana na mama na migunda na hamoja na madununzo na mna ikipindi chondakize kobokela ugima wa mazuwa gose."},{"book":"Maluko","chapter":"10","verse":"31","text":"Lakini wanhu wengi weli wa ichanduso wokuwa wa ikimambukizo na waja wa ikimambukizo wokuwa wa ichanduso.”"},{"book":"Maluko","chapter":"10","verse":"32","text":"Yesu na wanahina zake wakala mnzila wochola Yelusalemu. Yesu kawalongolela wanahina zake wakalile wokanganya kuno wanhu wakalile womkweleleza wadumba. Yesu kainega hamgwazo na wanahina zake longo na wabili, kawalongela gaja gonda gamulawilile."},{"book":"Maluko","chapter":"10","verse":"33","text":"Yesu kawalongela, “Tegelezeni, tochola Yelusalemu, kuko Mwana wa Munhu kogeligwa mmakono ga wakulu wa walava nhosa na wafundiza Malagizo ga Musa. Womtagusa yafe na kogeligwa mmakono ga wanhu haweli Wayahudi,"},{"book":"Maluko","chapter":"10","verse":"34","text":"nao womzeha na womtemela mate na womtowa mbalati na womkoma lakini siku da kadatu kozilibuka.”"},{"book":"Maluko","chapter":"10","verse":"35","text":"Abaho Yakobo na Yohana, wana wa Zebedayo wamcholela Yesu, wamulongela, “Mfundiza, kuna kinhu tolonda ututendele.”"},{"book":"Maluko","chapter":"10","verse":"36","text":"Yesu kawauza, “Molonda niwatendele choni?”"},{"book":"Maluko","chapter":"10","verse":"37","text":"Wamwidika, “Vondaukale kuna ikigoda chako cha Undewa wako, tolonda ukale na tweye, imoja mwambu wa mkono wako wa kudila na iyagwe mwambu wa mkono wako wa kumoso.”"},{"book":"Maluko","chapter":"10","verse":"38","text":"Yesu kawalongela, “Hamkijuwile kinhu kimpula. Vino modaha kuking'wela kikasi cha madununzo chonda niking'wele niye? Na kubatizigwa ubatizo unibatizigwa?”"},{"book":"Maluko","chapter":"10","verse":"39","text":"Wamwidika, “Todaha,”"},{"book":"Maluko","chapter":"10","verse":"40","text":"Lakini niye nabule udahi wa kusagula nani yakale mwambu wa mkono wangu wa kudila hebu wa kumoso. Mulungu ayo yonda yawagwee hanhu aho, wanhu waja yawasagule.”"},{"book":"Maluko","chapter":"10","verse":"41","text":"Baho wanahina longo viwahulike vivo wawagevuzikila ng'hani Yakobo na Yohana."},{"book":"Maluko","chapter":"10","verse":"42","text":"Yesu kawakema wose hamoja kawalongela, “Mojuwa kamba waja wokoneka wakulu wa isi, wowalanguliza wanhu kwa nguvu, na wakulu wao wana udahi."},{"book":"Maluko","chapter":"10","verse":"43","text":"Lakini haili vivo kumwenu. Munhu yoyose yolonda kuwa munhu mkulu, yawe msang'hanaji wa wose."},{"book":"Maluko","chapter":"10","verse":"44","text":"Na munhu yoyose yolonda kuwa wa ichanduso, yawe mtumwa wa wose."},{"book":"Maluko","chapter":"10","verse":"45","text":"Kwavija Mwana wa Munhu hezile kusang'hanilwa, lakini keza kuwasang'hanila wanhu na kuulava ugima wake kwa kuwakombola wanhu wengi.”"},{"book":"Maluko","chapter":"10","verse":"46","text":"Wavika Yeliko. Yesu na wanahina zake hamoja na lunhu lwa wanhu viwakalile wosegela, msuwameso imoja yakalile yopula, twaga jake Batumayo, mwanage Timayo kakala mnzila."},{"book":"Maluko","chapter":"10","verse":"47","text":"Batumayo viyahulike Yesu wa Nazaleti kobita, kasonga kukemelela, “Yesu, mwanage Daudi nyonele bazi!”"},{"book":"Maluko","chapter":"10","verse":"48","text":"Wanhu wengi wamkomhokela, wamulongela yanyamale, lakini heyo kagendelela kukemelela ng'hani, “Mwana wa Daudi, nyonele bazi!”"},{"book":"Maluko","chapter":"10","verse":"49","text":"Yesu kema, kalonga, “Mkemeni.”"},{"book":"Maluko","chapter":"10","verse":"50","text":"Kawasa mgolole wake, kazumha kamcholela Yesu."},{"book":"Maluko","chapter":"10","verse":"51","text":"Yesu kamuuza, “Kolonda nikutendele choni?”"},{"book":"Maluko","chapter":"10","verse":"52","text":"Yesu kamulongela, “Chola, kutamanila kwako kukuhonya.”"}]}