{"data":[{"book":"मार्कास","chapter":"11","verse":"1","text":"जब वे येरूशलेम के पास ज़ैतून पर्वत के समीप बैथनियाह तथा बैथफ़गे गांव के पास पहुंचे, मसीह येशु ने अपने दो शिष्यों को यह आज्ञा देकर भेजा,"},{"book":"मार्कास","chapter":"11","verse":"2","text":"“इस गांव में जाओ. वहां प्रवेश करने पर तुम्हें एक गधी का बच्चा बंधा हुआ दिखाई देगा, जिस पर अब तक कोई नहीं बैठा है. उसे खोलकर मेरे पास ले आओ."},{"book":"मार्कास","chapter":"11","verse":"3","text":"यदि कोई तुमसे यह पूछे, ‘यह क्या कर रहे हो?’ तो तुम यह उत्तर देना, ‘प्रभु को इसकी ज़रूरत है, वह शीघ्र ही इसे लौटा देंगे.’ ”"},{"book":"मार्कास","chapter":"11","verse":"4","text":"वे चले गए. उन्होंने गली में द्वार के पास गधी का एक बच्‍चे को बंधे देखा. उन्होंने उसे खोल लिया."},{"book":"मार्कास","chapter":"11","verse":"5","text":"वहां खड़े हुए कुछ व्यक्तियों ने यह देख उनसे पूछा, “क्यों खोल रहे हो इसे?”"},{"book":"मार्कास","chapter":"11","verse":"6","text":"उन्होंने उन्हें वही उत्तर दिया जैसा मसीह येशु ने उन्हें आदेश दिया था और उन लोगों ने उन्हें जाने दिया."},{"book":"मार्कास","chapter":"11","verse":"7","text":"वे गधी के उस बच्‍चे को मसीह येशु के पास ले आए. उन्होंने अपने वस्त्र उस पर बिछा दिए और मसीह येशु उस पर बैठ गए."},{"book":"मार्कास","chapter":"11","verse":"8","text":"अनेकों ने मार्ग पर अपने वस्त्र बिछा दिए और कुछ ने नए पत्तों से लदी हुई डालियां, जो वे मैदान से काटकर लाए थे."},{"book":"मार्कास","chapter":"11","verse":"9","text":"वे सब लोग, जो मसीह येशु के आगे-आगे तथा पीछे-पीछे चल रहे थे, नारे लगा रहे थे,"},{"book":"मार्कास","chapter":"11","verse":"10","text":"“धन्य है हमारे कुलपिता दावीद का आगामी राज्य.”"},{"book":"मार्कास","chapter":"11","verse":"11","text":"येरूशलेम नगर में प्रवेश करने पर मसीह येशु मंदिर में आए और वहां का सावधानीपूर्वक निरीक्षण करने के बाद उन्होंने बारहों के साथ बैथनियाह नगर की ओर चलना शुरू किया क्योंकि शाम हो गयी थी."},{"book":"मार्कास","chapter":"11","verse":"12","text":"दूसरे दिन जब वे बैथनियाह से चले तो मसीह येशु को भूख लगी."},{"book":"मार्कास","chapter":"11","verse":"13","text":"दूर ही से उन्हें अंजीर का एक हरा-भरा पेड़ दिखाई दिया. वह उस पेड़ के पास आए कि कदाचित उन्हें उसमें कुछ मिल जाए किंतु वहां उन्हें पत्तियों के अतिरिक्त कुछ भी न मिला क्योंकि उसमें फल लगने का समय अभी नहीं आया था."},{"book":"मार्कास","chapter":"11","verse":"14","text":"उस पेड़ से मसीह येशु ने कहा, “अब तुझसे कभी भी कोई फल न खाए!” शिष्य यह सुन रहे थे."},{"book":"मार्कास","chapter":"11","verse":"15","text":"वे येरूशलेम पहुंचे और मसीह येशु ने मंदिर में जाकर उन सभी को मंदिर से बाहर निकाल दिया, जो वहां लेनदेन कर रहे थे. साथ ही येशु ने साहूकारों की चौकियां उलट दीं और कबूतर बेचने वालों के आसनों को पलट दिया."},{"book":"मार्कास","chapter":"11","verse":"16","text":"मसीह येशु ने किसी को भी मंदिर में बेचने का सामान लेकर आने जाने की अनुमति न दी."},{"book":"मार्कास","chapter":"11","verse":"17","text":"वहां शिक्षा देते हुए मसीह येशु ने कहा, “क्या पवित्र शास्त्र में तुमने यह नहीं पढ़ा: ‘सारे राष्ट्रों के लिए मेरा भवन प्रार्थना का भवन होगा’?11:17 यशा 56:7 और यहां तुमने इसे डाकुओं की ‘गुफ़ा बना रखा है.’11:17 येरे 7:11”"},{"book":"मार्कास","chapter":"11","verse":"18","text":"इस घटना के विषय में मालूम होने पर प्रधान पुरोहित तथा शास्त्री मसीह येशु की हत्या की युक्ति खोजने लगे. उन्हें भीड़ का भय था क्योंकि मसीह येशु की शिक्षा से भीड़ प्रभावित थी."},{"book":"मार्कास","chapter":"11","verse":"19","text":"संध्या होने पर मसीह येशु तथा उनके शिष्य नगर के बाहर चले जाते थे."},{"book":"मार्कास","chapter":"11","verse":"20","text":"प्रातःकाल, जब वे वहां से आ रहे थे, उन्होंने उस अंजीर के पेड़ को जड़ से सूखा हुआ पाया."},{"book":"मार्कास","chapter":"11","verse":"21","text":"पेतरॉस ने याद करते हुए कहा, “रब्बी देखिए! जिस पेड़ को आपने शाप दिया था, वह सूख गया है.”"},{"book":"मार्कास","chapter":"11","verse":"22","text":"इसके उत्तर में मसीह येशु ने कहा, “परमेश्वर में विश्वास रखो,"},{"book":"मार्कास","chapter":"11","verse":"23","text":"मैं तुम पर एक अटल सत्य प्रकट कर रहा हूं: यदि तुम्हें विश्वास हो—संदेह तनिक भर भी न हो—तो तुम न केवल वह करोगे, जो इस अंजीर के पेड़ के साथ किया गया परंतु तुम यदि इस पर्वत को भी आज्ञा दोगे, ‘उखड़ जा और समुद्र में जा गिर!’ तो यह भी हो जाएगा."},{"book":"मार्कास","chapter":"11","verse":"24","text":"इसलिये तुमसे मुझे यह कहना है: प्रार्थना में विश्वास से तुम जो भी विनती करोगे, उनके लिए यह विश्वास कर लो कि वे तुम्हें प्राप्‍त हो गई हैं, तो वे तुम्हें प्रदान की जाएंगी."},{"book":"मार्कास","chapter":"11","verse":"25","text":"इसी प्रकार, जब तुम प्रार्थना करो और तुम्हारे हृदय में किसी के विरुद्ध कुछ हो, उसे क्षमा कर दो, जिससे तुम्हारे स्वर्गीय पिता भी तुम्हारे पाप क्षमा कर दें. ["},{"book":"मार्कास","chapter":"11","verse":"26","text":"किंतु यदि तुम क्षमा नहीं करते हो तो तुम्हारे स्वर्गीय पिता भी तुम्हारे पाप क्षमा न करेंगे.]”11:26 कुछ हस्तलेखों में पद 26 नहीं पाया जाता."},{"book":"मार्कास","chapter":"11","verse":"27","text":"इसके बाद वे दोबारा येरूशलेम नगर आए. जब मसीह येशु मंदिर परिसर में टहल रहे थे, प्रधान पुरोहित, शास्त्री तथा प्रवर (नेतागण) उनके पास आए"},{"book":"मार्कास","chapter":"11","verse":"28","text":"और उनसे प्रश्न करने लगे, “किस अधिकार से तुम यह सब कर रहे हो? कौन है वह, जिसने तुम्हें यह सब करने का अधिकार दिया है?”"},{"book":"मार्कास","chapter":"11","verse":"29","text":"मसीह येशु ने उन्हें उत्तर दिया, “आप लोगों से मैं भी एक प्रश्न करूंगा. जब आप मुझे उसका उत्तर देंगे तब मैं भी आपके इस प्रश्न का उत्तर दूंगा कि मैं किस अधिकार से यह सब कर रहा हूं."},{"book":"मार्कास","chapter":"11","verse":"30","text":"यह बताइए कि योहन का बपतिस्मा परमेश्वर की ओर से था या मनुष्यों की ओर से?”"},{"book":"मार्कास","chapter":"11","verse":"31","text":"वे आपस में विचार-विमर्श करने लगे, “यदि हम यह कहते हैं कि वह परमेश्वर की ओर से था तो यह कहेगा, ‘तब आप लोगों ने उस पर विश्वास क्यों नहीं किया?’"},{"book":"मार्कास","chapter":"11","verse":"32","text":"और यदि हम यह कहें, ‘मनुष्यों की ओर से’ ” वस्तुतः यह कहने में उन्हें जनसाधारण का भय था क्योंकि जनसाधारण योहन को भविष्यवक्ता मानता था."},{"book":"मार्कास","chapter":"11","verse":"33","text":"उन्होंने मसीह येशु को उत्तर दिया, “हम नहीं जानते.”"}]}