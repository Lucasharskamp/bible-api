{"data":[{"book":"1 o Ukorintho","chapter":"11","verse":"1","text":"Nkithakiheke mii thoko mii chinonthakiha aka Kuristo."},{"book":"1 o Ukorintho","chapter":"11","verse":"2","text":"Kinowutotopelhani wo nlhatu no ukupuwelha ni wo nlhatu no uvarechesha meettuchiho yuvahilheakani alhe."},{"book":"1 o Ukorintho","chapter":"11","verse":"3","text":"Nansho kinothanana nchuwelheke wiira Kuristo phi muru vachulhu wo kila nlhopwana ni nlhopwana phi muru vachulhu wo mahanu awe ni Nlhuku phi muru vachulhu Kuristo."},{"book":"1 o Ukorintho","chapter":"11","verse":"4","text":"Paahi, kila nlhopwana nolhapelha ama rii namilhohi a Nlhuku uno neekhunenlhe muru awe, yoyo noveehacha muru awe."},{"book":"1 o Ukorintho","chapter":"11","verse":"5","text":"Ni nthiyana alhapelhaka ama namilhohi a nttenga wa Nlhuku wo uhikhunelha muru, naaveehacha owannyawe, nthiyana nopanga chiicho nokhalha thoko nthiyana hammee ikharari chawe."},{"book":"1 o Ukorintho","chapter":"11","verse":"6","text":"Nthiyana hinokhuneelha muru awe, ambaya ahameke ikharari chawe. Nansho inowulhihacha muru nthiyana ahamaka ikharari chawe ama uhamiya, paahi ambaya etu akhuneelheke muru awe."},{"book":"1 o Ukorintho","chapter":"11","verse":"7","text":"Khinolhoka nlhopwana wiikhuneelha muru awe, ukhalhawaya yoyo phiri thoko Nlhuku ni nthimicho wa Nlhuku nansho nthiyana phi nthimicho wa nlhopwana."},{"book":"1 o Ukorintho","chapter":"11","verse":"8","text":"Nlhopwana khaakhumilhe wa nthiyana, nansho nthiyana aakhumme wa nlhopwana."},{"book":"1 o Ukorintho","chapter":"11","verse":"9","text":"Nlhopwana khoopiye wo nlhatu no nthiyana, nansho nthiyana oopiyee wo nlhatu no nlhopwana."},{"book":"1 o Ukorintho","chapter":"11","verse":"10","text":"Paahi etu nthiyana akhuneelheke muru awe, ikhalheke ittu yo wooniha ikuru irii vachulhu vawe ni tho wo nlhatu no minepa o wiirimu."},{"book":"1 o Ukorintho","chapter":"11","verse":"11","text":"Nansho ata inakhalhaka chiicho, uholho wa Athithi khaawo nthiyana wo uhikhalha nlhopwana, ni uyo nlhopwana khanokhalha wo uhikhalha nthiyana."},{"book":"1 o Ukorintho","chapter":"11","verse":"12","text":"Ukhalhawaya thoko nthiyana chikhumelhenlhe awe wa nlhopwana ni chiichammo nlhopwana noyariya ni nthiyana, nansho kila ittu inokhuma wa Nlhuku."},{"book":"1 o Ukorintho","chapter":"11","verse":"13","text":"Nhukumulheke mwaashinene, Chani, iholhoka nthiyana unlhapelha Nlhuku wo uhikhunelha ittu mmuruni?"},{"book":"1 o Ukorintho","chapter":"11","verse":"14","text":"Ata moopelho anene ari aya anooniha mwaari wiira wo nlhopwana ukhalha ni ikharari cho urekama inomuulhihacha muru mwanene,"},{"book":"1 o Ukorintho","chapter":"11","verse":"15","text":"nansho wo nthiyana ukhalha ni ikharari phi ittu yo nthimicho uwannyawe, vahiye ikharari cho urekama wiira chinkhuneelhe."},{"book":"1 o Ukorintho","chapter":"11","verse":"16","text":"Yakhalhaka ntu nothanana uwiiha mwaha wo uvaanyihana vachulhu ulha mwaha ulha, paahi achuwelheke wiira hiyaano khanirina malhemalhelho makina mena attu a Nlhuku anrumelhenlhe Kuristo kharina malhemalhelho makina."},{"book":"1 o Ukorintho","chapter":"11","verse":"17","text":"Vanouvahaakani malhehero alha, akinooria utotopelhani ata vakani. Ukumaana winyu mwaatti anrumelhenlhe Kuristo, unowiiha chittu cho ulhoka nansho unowiiha uhilhoka."},{"book":"1 o Ukorintho","chapter":"11","verse":"18","text":"Wo uchokholha, kiheewa wiira vanokumaana inyu vamoka attu anrumelhenlhe Kuristo, uhiiwanana unookhumelhelha variyari inyu. Ni mii kinorumelhelha vakani."},{"book":"1 o Ukorintho","chapter":"11","verse":"19","text":"Ukhalhawaya anookhumelhelha malhove ovirikanacha munlhokoni mwinyu, wiira alhe arumelhelhiye we ikekhiaye achuwanie."},{"book":"1 o Ukorintho","chapter":"11","verse":"20","text":"Eiyo we ikekhiaye nnokumaana, nansho kuhena wo nlhatu no ulhia yolhia ya Athithi!"},{"book":"1 o Ukorintho","chapter":"11","verse":"21","text":"Ukhalhawaya vanolhia inyu kila mmoka nokhalhelha yolhia awe mwanene wo uhaaweherera attu akina. Ata inokhumelhelha wiira attu akina ahalhaka ni ithalha, ni attu akina anahapalhiye!"},{"book":"1 o Ukorintho","chapter":"11","verse":"22","text":"Chani, khannooria ulhia ni uwuria mmanupani mwinyu? Ama chani, nnoveehacha nlhoko wa attu a Nlhuku ni wolhihachiha muru ayo ahirii ni ittu ayo? Kuhimeriekeni ittu yaani? Kuushipeni? Mena! Ata mena, kuhena wo ulha mwaha ulha."},{"book":"1 o Ukorintho","chapter":"11","verse":"23","text":"Ukhalhawaya mii kahopochera ukhuma wa Athithi nlhove kovahilhe akani, wiira yolhe uhiyu ulhe Athithi Yesu vaathumihiye aya, ahokusha nkatte"},{"book":"1 o Ukorintho","chapter":"11","verse":"24","text":"nkayanshukuru Nlhuku, nkayaamia, nkayeera, “Ilha phi iruttu aka ikumihiye wo nlhatu winyu, mpangeke chiicho wo ukuupuwelha.”"},{"book":"1 o Ukorintho","chapter":"11","verse":"25","text":"Chiichammo vaamanlhe aya ulhia nkatte yahokusha ikikombe nkayeera, “Ilha phi ikikombe yo Malhehano o Naanano o iphome aka, mwiireke chiicho kila vanohalha inyu uwuria wo ukuupuwelha.”"},{"book":"1 o Ukorintho","chapter":"11","verse":"26","text":"Ukhalhawaya kila vanolhia inyu ulha nkatte ulha ni uwureria ilha ikikombe ilha, nnoonhimiacha nookhwa a Athithi, mpaka vanohalha aya uwa."},{"book":"1 o Ukorintho","chapter":"11","verse":"27","text":"Paahi etu, kila ntu nolhia yoyo nkatte uyo ama nowuria ikikombe ya Athithi vahinothananiya, nootteka wo nlhatu no iruttu ni iphome ya Athithi."},{"book":"1 o Ukorintho","chapter":"11","verse":"28","text":"Paahi kila ntu akhalheke ni wiikoha mwanene hinaaya ulhia nkatte ni uwuria yeyo ikikombe iyo,"},{"book":"1 o Ukorintho","chapter":"11","verse":"29","text":"ukhalhawaya ntu riyoothe nolhia ni uwuria wo uhichuwelha ikekhiaye yo iruttu ya Athithi, nolhia ni uwuria ihukumu awe mwanene."},{"book":"1 o Ukorintho","chapter":"11","verse":"30","text":"Yoyo phi nlhatu wa attu akina munlhokoni mwinyu ukhalha ohuperia ni akina areta ni akina ukhalha o ukhwa."},{"book":"1 o Ukorintho","chapter":"11","verse":"31","text":"Yakaari naheechuwelha we ikekhiaye, khanaahukumulhiya chiicho."},{"book":"1 o Ukorintho","chapter":"11","verse":"32","text":"Nansho vanohukumulhiya ihu na Athithi nineettuchihiya ukhalha ni irusho wiira nihiwe naahukumulhiya vamoka ni ilhapo."},{"book":"1 o Ukorintho","chapter":"11","verse":"33","text":"Paahi etu ashilhoko aka vanokumaana inyu ulhia yolhia ya Athithi, kila mmoka anlhiteke nkhunanawe."},{"book":"1 o Ukorintho","chapter":"11","verse":"34","text":"Ntu wolhiye ithalha alhieke uwannyawe wiira ukumaana winyu uhiwiihe ihukumu. Nansho wo mwaha wa makina alhe kinoowa koolheherani vanohalha aka uwa."}]}