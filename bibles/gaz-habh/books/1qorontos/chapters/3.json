{"data":[{"book":"1 Qorontos","chapter":"3","verse":"1","text":"Yaa obboloota, ani akka namoota foonii warra Kiristoositti daaʼimman taataniitti malee akka namoota Hafuuraatti isinitti dubbachuu hin dandeenye."},{"book":"1 Qorontos","chapter":"3","verse":"2","text":"Waan isin nyaata jabaa nyaachuu hin gaʼiniif ani aannan isiniif kenne malee nyaata cimaa isinii hin kennine. Dhugumaan isin amma iyyuu nyaachuu hin dandeenye."},{"book":"1 Qorontos","chapter":"3","verse":"3","text":"Isin amma iyyuu nama foonii ti. Sababii hinaaffaa fi wal qoccoluun isin gidduu jiruuf isin nama foonii mitii? Akkuma namoota kaaniitti jiraattu mitii?"},{"book":"1 Qorontos","chapter":"3","verse":"4","text":"Namni tokko, “Ani kan Phaawulos” jedhee, inni kaan immoo, “Ani kan Apholoos” yoo jedhe isin namuma qofa mitii ree?"},{"book":"1 Qorontos","chapter":"3","verse":"5","text":"Egaa Apholoos eenyu? Phaawulosis eenyu? Isaan warra akkuma hojii Gooftaan tokkoo tokkoo isaaniitiif kenneetti tajaajilanii dha; isin immoo karaa isaaniitiin amantan."},{"book":"1 Qorontos","chapter":"3","verse":"6","text":"Ani nan dhaabe; Apholoos bishaan obaase; Waaqni garuu ni guddise."},{"book":"1 Qorontos","chapter":"3","verse":"7","text":"Kanaafuu Waaqa isa guddisu sana malee namichi dhaabu yookaan inni bishaan obaasu sun homaa miti."},{"book":"1 Qorontos","chapter":"3","verse":"8","text":"Inni dhaabus, inni bishaan obaasus tokkuma; tokkoon tokkoon isaaniis akkuma dadhabbii isaaniitti gatii ni argatu."},{"book":"1 Qorontos","chapter":"3","verse":"9","text":"Nu warra Waaqa wajjin hojjennuu dha; isin lafa qotiisaa Waaqaa ti; ijaarsa Waaqaatis."},{"book":"1 Qorontos","chapter":"3","verse":"10","text":"Anis ayyaana Waaqni naa kenneen akkuma ogeessa ijaarsaa tokkootti hundee buuseera; namni kaan immoo isa irratti ijaaraa jira. Garuu tokkoon tokkoon namaa akkamitti akka ijaaru of eeggachuu qaba."},{"book":"1 Qorontos","chapter":"3","verse":"11","text":"Namni tokko iyyuu hundee duraan buufame sana malee kan biraa buusuu hin dandaʼuutii; hundeen sunis Yesuus Kiristoos."},{"book":"1 Qorontos","chapter":"3","verse":"12","text":"Namni kam iyyuu yoo hundee sana irratti warqeen, meetiin, dhagaa gatii guddaatiin, mukaan, citaan yookaan hoffaan ijaare,"},{"book":"1 Qorontos","chapter":"3","verse":"13","text":"guyyaan sun waan ifatti isa baasuuf hojiin isaa maal akka taʼe ni beekama. Innis ibiddaan ifatti baafama; ibiddi sunis qulqullina hojii nama hundaa ni qora."},{"book":"1 Qorontos","chapter":"3","verse":"14","text":"Yoo wanni inni ijaare utuu hin gubatin hafeef inni gatii isaa ni argata."},{"book":"1 Qorontos","chapter":"3","verse":"15","text":"Namni hojiin isaa jalaa gubate kam iyyuu gatii isaa ni dhaba; inni mataan isaa garuu ni oolfama; taʼus akka nama ibidda keessa darbeetti oolfama."},{"book":"1 Qorontos","chapter":"3","verse":"16","text":"Isin akka mana qulqullummaa Waaqaa taatanii fi akka Hafuurri Waaqaa isin keessa jiraatu hin beektanii?"},{"book":"1 Qorontos","chapter":"3","verse":"17","text":"Eenyu iyyuu yoo mana qulqullummaa Waaqaa balleesse, Waaqni isa ni balleessa; manni qulqullummaa Waaqaa qulqulluudhaatii; manni qulqullummaa sunis isin."},{"book":"1 Qorontos","chapter":"3","verse":"18","text":"Eenyu iyyuu of hin gowwoomsin. Isin keessaa namni tokko yoo addunyaa kana irratti ogeessa of seʼe, inni akka ogeessa taʼuuf gowwaa haa taʼu."},{"book":"1 Qorontos","chapter":"3","verse":"19","text":"Ogummaan addunyaa kanaa fuula Waaqaa duratti gowwummaadhaatii. Kunis isa, “Inni ogeeyyii haxxummaa isaaniitiin qaba”3:19 Iyo 5:13 jedhamee barreeffamee dha."},{"book":"1 Qorontos","chapter":"3","verse":"20","text":"Akkasumas, “Gooftaan akka yaadni ogeeyyii faayidaa hin qabne ni beeka”3:20 Far 94:11 jedhameera."},{"book":"1 Qorontos","chapter":"3","verse":"21","text":"Kanaafuu eenyu iyyuu namaan hin booniin! Wanni hundinuu keessaniitii;"},{"book":"1 Qorontos","chapter":"3","verse":"22","text":"Phaawulosis taʼu Apholoos yookaan Keefaan yookaan addunyaan yookaan jireenyi yookaan duuti yookaan wanti amma jirus taʼu wanti dhufu hundinuu keessan;"},{"book":"1 Qorontos","chapter":"3","verse":"23","text":"isin kan Kiristoos; Kiristoos immoo kan Waaqaa ti."}]}