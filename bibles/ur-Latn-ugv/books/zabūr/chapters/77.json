{"data":[{"book":"Zabūr","chapter":"77","verse":"1","text":"Āsaf kā zabūr. Mausīqī ke rāhnumā ke lie. Yadūtūn ke lie."},{"book":"Zabūr","chapter":"77","verse":"2","text":"Apnī musībat meṅ maiṅ ne Rab ko talāsh kiyā. Rāt ke waqt mere hāth bilānāġhā us kī taraf uṭhe rahe. Merī jān ne tasallī pāne se inkār kiyā."},{"book":"Zabūr","chapter":"77","verse":"3","text":"Maiṅ Allāh ko yād kartā hūṅ to āheṅ bharne lagtā hūṅ, maiṅ soch-bichār meṅ paṛ jātā hūṅ to rūh niḍhāl ho jātī hai. (Silāh)"},{"book":"Zabūr","chapter":"77","verse":"4","text":"Tū merī āṅkhoṅ ko band hone nahīṅ detā. Maiṅ itnā bechain hūṅ ki bol bhī nahīṅ saktā."},{"book":"Zabūr","chapter":"77","verse":"5","text":"Maiṅ qadīm zamāne par ġhaur kartā hūṅ, un sāloṅ par jo baṛī der hue guzar gae haiṅ."},{"book":"Zabūr","chapter":"77","verse":"6","text":"Rāt ko maiṅ apnā gīt yād kartā hūṅ. Merā dil mahw-e-ḳhyāl rahtā aur merī rūh taftīsh kartī rahtī hai."},{"book":"Zabūr","chapter":"77","verse":"7","text":"“Kyā Rab hameshā ke lie radd karegā, kyā āindā hameṅ kabhī pasand nahīṅ karegā?"},{"book":"Zabūr","chapter":"77","verse":"8","text":"Kyā us kī shafqat hameshā ke lie jātī rahī hai? Kyā us ke wāde ab se jawāb de gae haiṅ?"},{"book":"Zabūr","chapter":"77","verse":"9","text":"Kyā Allāh mehrbānī karnā bhūl gayā hai? Kyā us ne ġhusse meṅ apnā rahm bāz rakhā hai?” (Silāh)"},{"book":"Zabūr","chapter":"77","verse":"10","text":"Maiṅ bolā, “Is se mujhe dukh hai ki Allāh T'ālā kā dahnā hāth badal gayā hai.”"},{"book":"Zabūr","chapter":"77","verse":"11","text":"Maiṅ Rab ke kām yād karūṅga, hāṅ qadīm zamāne ke tere mojize yād karūṅga."},{"book":"Zabūr","chapter":"77","verse":"12","text":"Jo kuchh tū ne kiyā us ke har pahlū par ġhaur-o-ḳhauz karūṅga, tere azīm kāmoṅ meṅ mahw-e-ḳhyāl rahūṅgā."},{"book":"Zabūr","chapter":"77","verse":"13","text":"Ai Allāh, terī rāh quddūs hai. Kaun-sā mābūd hamāre Ḳhudā jaisā azīm hai?"},{"book":"Zabūr","chapter":"77","verse":"14","text":"Tū hī mojize karne wālā Ḳhudā hai. Aqwām ke darmiyān tū ne apnī qudrat kā izhār kiyā hai."},{"book":"Zabūr","chapter":"77","verse":"15","text":"Baṛī quwwat se tū ne ewazānā de kar apnī qaum, Yāqūb aur Yūsuf kī aulād ko rihā kar diyā hai. (Silāh)"},{"book":"Zabūr","chapter":"77","verse":"16","text":"Ai Allāh, pānī ne tujhe dekhā, pānī ne tujhe dekhā to taṛapne lagā, gahrāiyoṅ tak larazne lagā."},{"book":"Zabūr","chapter":"77","verse":"17","text":"Mūslādhār bārish barsī, bādal garaj uṭhe aur tere tīr idhar-udhar chalne lage."},{"book":"Zabūr","chapter":"77","verse":"18","text":"Āṅdhī meṅ terī āwāz kaṛaktī rahī, duniyā bijliyoṅ se raushan huī, zamīn kāṅptī kāṅptī uchhal paṛī."},{"book":"Zabūr","chapter":"77","verse":"19","text":"Terī rāh samundar meṅ se, terā rāstā gahre pānī meṅ se guzarā, to bhī tere naqsh-e-qadam kisī ko nazar na āe."},{"book":"Zabūr","chapter":"77","verse":"20","text":"Mūsā aur Hārūn ke hāth se tū ne rewaṛ kī tarah apnī qaum kī rāhnumāī kī."}]}