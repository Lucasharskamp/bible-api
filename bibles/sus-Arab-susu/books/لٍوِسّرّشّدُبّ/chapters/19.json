{"data":[{"book":"لٍوِ سّرّشّدُبّ","chapter":"19","verse":"1","text":"عَلَتَلَ نَشَ عَ مَسٍن عَننَبِ مُنسَ بّ،"},{"book":"لٍوِ سّرّشّدُبّ","chapter":"19","verse":"2","text":"«عَ قَلَ عِسِرَيِلَكَيٍ بّ، وٌ شَ سّنِيّن، بَرِ مَ ﭑ تَن سّنِيّن، وٌ مَرِفِ عَلَتَلَ."},{"book":"لٍوِ سّرّشّدُبّ","chapter":"19","verse":"3","text":"بِرِن شَ عٍ نفَ نُن عٍ بَبَ بِنيَ. بِرِن شَ مَلَبُي لْشْي سّرِيّ رَبَتُ. عَلَتَلَ نَن ﭑ نَ، وٌ مَرِفِ عَلَ.»"},{"book":"لٍوِ سّرّشّدُبّ","chapter":"19","verse":"4","text":"«وٌ نَشَ كُيٍيٍ بَتُ، وٌ نَشَ وُرٍ رَشُنُ كُيٍ يَءِلَنقٍ رَ. عَلَتَلَ نَن ﭑ نَ، وٌ مَرِفِ عَلَ.»"},{"book":"لٍوِ سّرّشّدُبّ","chapter":"19","verse":"5","text":"«وٌ شَ شَنُنتٍيَ سّرّشّ بَ ﭑ تَن عَلَتَلَ بّ عَ رَبَ كِ مَ."},{"book":"لٍوِ سّرّشّدُبّ","chapter":"19","verse":"6","text":"سّرّشّ سُبٍ شَ دٌن عَ قَشَ لْشْي، شَ نَ مُ عَ رَ نَ كُيٍ عِبَ. سُبٍ نَ شِ سَشَن تِ، نَ شَ سَ تّ عِ."},{"book":"لٍوِ سّرّشّدُبّ","chapter":"19","verse":"7","text":"نَشَن لُمَ هَن شِ سَشَن، عَ رَهَرَ مُشِ، عَ مُ لَن نَ مْولِ شَ دٌن."},{"book":"لٍوِ سّرّشّدُبّ","chapter":"19","verse":"8","text":"نَشَن نَ رَبَمَ، عَ نَ سَرٍ سْتْمَ نّ، بَرِ مَ عَ بَرَ ﭑ تَن عَلَتَلَ شَ سٍ سّنِيّنشِ يٍلٍبُ. نَ كَنيِ رَ مِنِمَ نّ عِسِرَيِلَ حَمَ يَ مَ.»"},{"book":"لٍوِ سّرّشّدُبّ","chapter":"19","verse":"9","text":"«وٌ نَ شّ شَبَ وٌ شْنيِ، وٌ نَشَ عَ تُشُييٍ شَبَ. بَلٌي نَشَن بِرَ مَ بْشِ مَ، وٌ شَ نَ لُ نَا."},{"book":"لٍوِ سّرّشّدُبّ","chapter":"19","verse":"10","text":"وٌ نَ وّنِ بٌفِ بَ وٌ شَ سَنسِيٍ كْن نَ، وٌ نَشَ فبِلٍن عَ مَ عَ قِرِن ندٍ. بٌفِ نَشٍيٍ قَن يٌلٌنمَ عٍ يّتّ مَ، وٌ شَ نٍيٍ قَن لُ نَ سٍتَرٍيٍ بّ، عَ نُن مِشِيٍ بّ نَشٍيٍ كٍلِشِ حَمَنّ فبّتّيٍ مَ. عَلَتَلَ نَن ﭑ نَ، وٌ مَرِفِ عَلَ.»"},{"book":"لٍوِ سّرّشّدُبّ","chapter":"19","verse":"11","text":"«وٌ نَشَ مُحّ تِ. وٌ نَشَ وُلٍ قَلَ. وٌ نَشَ وٌ بٌورٍ يَنقَ."},{"book":"لٍوِ سّرّشّدُبّ","chapter":"19","verse":"12","text":"وٌ نَشَ وٌ كَلِ ﭑ شِلِ رَ وُلٍ قَرِ، بَرِ مَ نَ كُي وٌ وٌ مَرِفِ عَلَ شِلِ نَن كَنَمَ. عَلَتَلَ نَن ﭑ نَ.»"},{"book":"لٍوِ سّرّشّدُبّ","chapter":"19","verse":"13","text":"«وٌ نَشَ وٌ نفَشَكٍرٍنيِ تْورْ، وٌ نَشَ عَ مُحَ. وٌ نَشَ وٌ شَ وَلِكّ شَ وَلِ سَرٍ لُ هَن تِنَ.»"},{"book":"لٍوِ سّرّشّدُبّ","chapter":"19","verse":"14","text":"«وٌ نَشَ تُلِشْرِ كٌنبِ، وٌ نَشَ دْنشُي رَبِرَ. وٌ شَ فَاشُ ﭑ تَن عَلَ يَ رَ. عَلَتَلَ نَن ﭑ نَ.»"},{"book":"لٍوِ سّرّشّدُبّ","chapter":"19","verse":"15","text":"«وٌ نَشَ كِيتِ سَ تِنشِنتَرٍيَ رَ. وٌ نَشَ سٍتَرٍ رَقِسَ عَ بٌورٍ بّ، وٌ نَشَ بَننَ رَقِسَ عَ بٌورٍ بّ. وٌ شَ كِيتِ بِرِن سَ تِنشِنيِ رَ."},{"book":"لٍوِ سّرّشّدُبّ","chapter":"19","verse":"16","text":"وٌ نَشَ وٌ بٌورٍ مَقَلَ. وٌ نَشَ وٌ بٌورٍ تْوحّفّ عَلَكٌ عَ شَ قَشَ. عَلَتَلَ نَن ﭑ نَ."},{"book":"لٍوِ سّرّشّدُبّ","chapter":"19","verse":"17","text":"وٌ نَشَ وٌ نفَشَكٍرٍنيِ شْن. وٌ شَ وٌ بٌورٍ رَ سِ، عَلَكٌ وٌ نَشَ يُنُبِ سْتْ عَ شَ قٍ رَ."},{"book":"لٍوِ سّرّشّدُبّ","chapter":"19","verse":"18","text":"وٌ نَشَ وٌ فبٍحْشْ. وٌ نَشَ فبّسّنشْننّيَ رَفَتَ وٌ سٌندٌنيِ كُي وٌ نفَشَكٍرٍنيِ بّ. وٌ شَ وٌ بٌورٍ شَنُ عَلْ وٌ وٌ يّتّ شَنُمَ كِ نَشّ. عَلَتَلَ نَن ﭑ نَ.»"},{"book":"لٍوِ سّرّشّدُبّ","chapter":"19","verse":"19","text":"«وٌ شَ ﭑ مَ يَامَرِيٍ رَبَتُ. وٌ نَشَ شُرُ سٍ مْولِ قِرِن رَتٍ عٍ بٌورٍ مَ. وٌ نَشَ سَنسِ مْولِ قِرِن سِ شّ كٍرٍن مَ. وٌ نَشَ دُفِ رَفٌرٌ وٌ مَ نَشَن دّفّشِ فّسّ مْولِ قِرِن نَ.»"},{"book":"لٍوِ سّرّشّدُبّ","chapter":"19","verse":"20","text":"«شَ شّمّ ندٍ نُن كٌنيِ فِنّ ندٍ كَقُ شّمّ فبّتّ نَشَن شَ كٌتٍ دْشْشِ، نَشَن شُن مُ سَرَشِ سِندٍن، نَشَن مُ شْرّيَشِ، عٍ شَ حَشَنكَتَ. كْنْ وٌ نَشَ عٍ قَشَ، بَرِ مَ كٌنيِ فِنّ نَن عَ رَ."},{"book":"لٍوِ سّرّشّدُبّ","chapter":"19","verse":"21","text":"نَ شّمّ شَ يّشّي كٌنتٌنيِ بَ يّتّ رَفبِلٍن سّرّشّ رَ ﭑ تَن عَلَتَلَ بّ هْرْ مْلِنفِرَ سٌدٍ دّ رَ."},{"book":"لٍوِ سّرّشّدُبّ","chapter":"19","verse":"22","text":"سّرّشّدُبّ شَ نَ يّشّي كٌنتٌنيِ قِندِ شُنسَرٍ رَ عَ بّ ﭑ تَن عَلَتَلَ يَ عِ، عَ شَ قِندِ يّتّ رَفبِلٍن سّرّشّ رَ عَلَكٌ عَ شَ يُنُبِ شَ شَقَرِ.»"},{"book":"لٍوِ سّرّشّدُبّ","chapter":"19","verse":"23","text":"«وٌ نَ سٌ بْشِ كُي ﭑ نَشَن قِمَ وٌ مَ، وٌ نَشَ وٌ شَ سَنسِ سِشِيٍ بٌفِيٍ دٌن سِندٍن هَن حّ سَشَن. عٍ مُ سّنِيّن، عٍ لُشِ عَلْ سُننّتَرٍ. وٌ نَشَ عٍ دٌن."},{"book":"لٍوِ سّرّشّدُبّ","chapter":"19","verse":"24","text":"نَشٍيٍ قَن بٌفِمَ حّ نَانِ ندٍ مَ، نَ بِرِن قِمَ ﭑ تَن عَلَتَلَ نَن مَ، عَ شَ قِندِ ﭑ مَ مَتْشْي رَ."},{"book":"لٍوِ سّرّشّدُبّ","chapter":"19","verse":"25","text":"نَشٍيٍ بٌفِمَ حّ سُولِ ندٍ مَ، نَ تَن بِرِن قِندِ مَ وٌ بَلٌي نَن نَ. عَلَتَلَ نَن ﭑ نَ، وٌ مَرِفِ عَلَ.»"},{"book":"لٍوِ سّرّشّدُبّ","chapter":"19","verse":"26","text":"«وٌ نَشَ سُبٍ يٌ دٌن وٌ مُ نَشَن كْن نَشَبَشِ، عَ وُلِ شَ مِنِ. وٌ نَشَ سٍمَتٌي وَلِ رَبَ، وٌ نَشَ دُورٍيَ رَبَ."},{"book":"لٍوِ سّرّشّدُبّ","chapter":"19","verse":"27","text":"وٌ نَشَ وٌ شُنسّشّ مَشَبَ وٌ شُنيِ سّيتِيٍ مَ عَ رَدِفِلِنشِ رَ، وٌ نَشَ وٌ دّ شَبٍ سّيتِيٍ مَشَبَ،"},{"book":"لٍوِ سّرّشّدُبّ","chapter":"19","verse":"28","text":"وٌ نَشَ وٌ قَتٍ مَشَبَ حْنيِ تٌ سٌشِ وٌ مَ. وٌ نَشَ ثِرِنتِ تِ وٌ قَتٍ مَ. عَلَتَلَ نَن ﭑ نَ.»"},{"book":"لٍوِ سّرّشّدُبّ","chapter":"19","verse":"29","text":"«وٌ نَشَ وٌ شَ دِ فِنّ مَتِ لَنفٌي رَ، عَلَكٌ وٌ شَ بْشِ نَشَ بِرَ لَنفٌيحَ قْشْ رَ، عَ شَ رَقٍ قٍ حَاشِيٍ رَ."},{"book":"لٍوِ سّرّشّدُبّ","chapter":"19","verse":"30","text":"وٌ شَ ﭑ مَ مَلَبُي لْشْييٍ بِنيَ، عَ نُن ﭑ مَ يِرٍ سّنِيّنشِ. عَلَتَلَ نَن ﭑ نَ.»"},{"book":"لٍوِ سّرّشّدُبّ","chapter":"19","verse":"31","text":"«وٌ نَشَ مِشِ قٍن نَشَن مِشِ قَشَشِيٍ رَوْيّنمَ. وٌ نَشَ بِرَ سٍمَتٌييٍ قْشْ رَ، شَ نَ مُ عَ رَ وٌ قِندِ مَ سّنِيّنتَرٍيٍ نَن نَ. عَلَتَلَ نَن ﭑ نَ، وٌ مَرِفِ عَلَ.»"},{"book":"لٍوِ سّرّشّدُبّ","chapter":"19","verse":"32","text":"«وٌ شَ مِشِ مْشِيٍ بِنيَ، نَشٍيٍ شُنسّشّ بَرَ قِيشّ. وٌ شَ فَاشُ وٌ مَرِفِ عَلَ يَ رَ. عَلَتَلَ نَن ﭑ نَ.»"},{"book":"لٍوِ سّرّشّدُبّ","chapter":"19","verse":"33","text":"«وٌ نَشَ مِشِ رَوَلِ عَ حَاشِ رَ، نَشٍيٍ كٍلِشِ حَمَنّ فبّتّ عٍ شَ سَبَتِ وٌ شَ بْشِ كُي."},{"book":"لٍوِ سّرّشّدُبّ","chapter":"19","verse":"34","text":"وٌ شَ نَ شْحّ مْولِ رَ سّنّ عَلْ وٌ نفَشَكٍرٍنيِ. وٌ شَ عَ شَنُ عَلْ وٌ وٌ يّتّ شَنُمَ كِ نَشّ. وٌ قَن نُ نَ شْحّيَ نَن كُي مِسِرَ بْشِ مَ. عَلَتَلَ نَن ﭑ نَ، وٌ مَرِفِ عَلَ.»"},{"book":"لٍوِ سّرّشّدُبّ","chapter":"19","verse":"35","text":"«وٌ نَشَ تِنشِنتَرٍيَ يٌ رَبَ، كِيتِ سَدٍ، سٍ كُيّيَ مَنِيَدٍ، سٍ بِنيّ مَنِيَدٍ، سٍ رَقٍ دَاشِ مَنِيَدٍ."},{"book":"لٍوِ سّرّشّدُبّ","chapter":"19","verse":"36","text":"وٌ شَ سِكٍيلِ شَ كَمَلِ. وٌ سٍ مَنِيَسٍ كَمَلِشِيٍ رَوَلِ. عَلَتَلَ نَن ﭑ نَ، وٌ مَرِفِ عَلَ، نَشَن وٌ رَ مِنِشِ مِسِرَ بْشِ مَ."},{"book":"لٍوِ سّرّشّدُبّ","chapter":"19","verse":"37","text":"وٌ شَ ﭑ مَ سّرِيّ نُن ﭑ مَ يَامَرِ بِرِن نَبَتُ. عَلَتَلَ نَن ﭑ نَ.»"}]}