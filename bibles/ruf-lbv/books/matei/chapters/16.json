{"data":[{"book":"Matei","chapter":"16","verse":"1","text":"Mafarisayo na Masadukayo wamghendela Yesu, wamghetsa kwa kumghutsa yawalanguse chitango kulawa kulanga."},{"book":"Matei","chapter":"16","verse":"2","text":"Yesu kawedika, “Litsuwa halikuswa, mwolonga, ‘Kutsonogha, kwaapfila mlanga kudung'u.’"},{"book":"Matei","chapter":"16","verse":"3","text":"Na nemitondo mwolonga, ‘Leloli imvula yotowa, kwaapfila mlanga kudung'u na libingu litegha.’ Mwodaha kutanga mlanga pfakuli, lekeni ng'amdaha bae kutanga ipfitango pfe ghamatsuwa agha."},{"book":"Matei","chapter":"16","verse":"4","text":"Mweleko ghwihile na ing'aghutoghola ghobama ipfitango! Lekeni ng'amtsakwing'ighwa ichitango kubita achila cha Yona.” Kuya Yesu kawaleka, koka."},{"book":"Matei","chapter":"16","verse":"5","text":"Hawalokile tsimbu, iwanang'ina wake tsawatanga ka wesemwa kusola pfighate."},{"book":"Matei","chapter":"16","verse":"6","text":"Yesu kawalongela, “Mwalangitse, mwilolese ne hamila ya Mafarisayo na Masadukayo.”"},{"book":"Matei","chapter":"16","verse":"7","text":"Wandusa ukwighutsa iwenyegho kwa iwenyegho, “Kolonga apfi kwaapfila ng'atughalile chighate chochose bae.”"},{"book":"Matei","chapter":"16","verse":"8","text":"Yesu tsakamanya achila chawang'ali wolonga, apfo kawaghutsa, “Mwemwe yamtoghola chidogho, ule mwighutsa iwenyegho kwa iwenyegho kwaapfila mwahela pfighate?"},{"book":"Matei","chapter":"16","verse":"9","text":"Angu mng'ali ng'ammanyile bae? Pfii mwisemwa hala hanibenile pfighate pfitano kwe iwanu elufu tano? Tsammemetse ipfiseghe pfingapi ipfisighale?"},{"book":"Matei","chapter":"16","verse":"10","text":"Na apfila pfighate saba kwe iwanu elufu nne? Tsammemetse pfiseghe pfingapi ipfisighale?"},{"book":"Matei","chapter":"16","verse":"11","text":"Angu ng'ammanyile bae ka sing'ali nilonga tsimbuli tse pfighate? Mwalangitse ne hamila ya Mafarisayo na Masadukayo!”"},{"book":"Matei","chapter":"16","verse":"12","text":"Kuya iwanang'ina wamanya ghendo ka Yesu ng'awalongele bae walangitse ne hamila ye pfighate, ila walangitse na ghamalangulitso gha Mafarisayo na Masadukayo."},{"book":"Matei","chapter":"16","verse":"13","text":"Yesu hayapfikile mne isi ye Kaisariya Filipi, kawaghutsa iwanang'ina wake “Angu iwanu wolonga Imwana we Imunu nani?”"},{"book":"Matei","chapter":"16","verse":"14","text":"Wamwidika, “Iwanu wangi wolonga Yohane Mbatitsa, wangi wolonga Eliya, wangi wolonga Yeremiya au yumwe wa nabii.”"},{"book":"Matei","chapter":"16","verse":"15","text":"Kawaghutsa, “Namwe mlongatse, mwolonga nene nani?”"},{"book":"Matei","chapter":"16","verse":"16","text":"Simoni Petiri kamwidika, “Ghweghwe kwa Kiristu Imkombotsi, Imwana we Imulungu iyali mghima!”"},{"book":"Matei","chapter":"16","verse":"17","text":"Yesu kamwidika, “Kubweda ghweghwe Simoni, imwana wa Yohane, kwaapfila achino chaulongile ng'ulangusighwe ne imunu bae, ila chilawila kwa Aba wangu iyali kulanga."},{"book":"Matei","chapter":"16","verse":"18","text":"Na nene nokulongela, Petiri, ghweghwe kwa bambalawe na mchanya mwe bambalawe lino nitsotsenga kanisa lyangu, na hata lifwa ng'alitsodaha bae kulihinya."},{"book":"Matei","chapter":"16","verse":"19","text":"Nitsokwing'a tsifughulo tsa undewa wa kulanga. Chinu chochose chauhinda muisi chitsohindighwa kulanga, na chochose chaufughula muisi, chitsofughulighwa kulanga.”"},{"book":"Matei","chapter":"16","verse":"20","text":"Kuya Yesu kawaghoma iwanang'ina wake waleke kuwalongela iwanu ka yeye tsakakala Kiristu Imkombotsi."},{"book":"Matei","chapter":"16","verse":"21","text":"Kulawa baho Yesu kandusa kuwalongela iwanang'ina wake mwatsimwatsi, “Nobamighwa ng'ende Yerusalemu na kudununzika ng'ani mne ghamoko ghe iwakulu, watambika wakulu ne iwolangulitsa Ghamalaghitso. Kuya nitsokomighwa, lekeni mne litsuwa lya kadatu nitsotsilihuka.”"},{"book":"Matei","chapter":"16","verse":"22","text":"Petiri kamsola Yesu hambalimbali kandusa kumkembela, “Bae, Imtwatsa! Aghano ghaleke kukulawila.”"},{"book":"Matei","chapter":"16","verse":"23","text":"Yesu kahunduka, kamlongela Petiri, “Uke kuchughu kwangu, Setani! Ghweghwe kwa ng'walo kuna nene, kwaapfila ghamawatso ghako ng'agholawa bae kwe Imulungu, ila gha chimunu.”"},{"book":"Matei","chapter":"16","verse":"24","text":"Kuya Yesu kawalongela iwanang'ina wake, “Imunu wowose iyobama kuniwinza, yeleme imwenyegho, yasole ghumsalaba ghwake yaniwinze."},{"book":"Matei","chapter":"16","verse":"25","text":"Imunu wowose iyobama kuukombola ughima wake, katsowaghitsa, lekeni munu wowose iyowaghitsa ughima kwaajili yangu katsowona."},{"book":"Matei","chapter":"16","verse":"26","text":"Apfi imunu katsobweda choni ang'apata isi yose, lekeni kowaghitsa ughima wake? Au imunu katsolapfa choni yapate keli ughima wake?"},{"book":"Matei","chapter":"16","verse":"27","text":"Kwaapfila Imwana we Imunu katsakutsa mne utunitso wa Aba wake hamwe ne malaika wake, kuya katsomghweka chila imunu kwa achila chayatendile."},{"book":"Matei","chapter":"16","verse":"28","text":"Nowalongelani ghendo, iwanu wangi iwemile hano, ng'awatsokufa bae mbaka wamwone Imwana we Imunu kakutsa mne undewa wake.”"}]}