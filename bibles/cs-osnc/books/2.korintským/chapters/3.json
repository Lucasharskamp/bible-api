{"data":[{"book":"2. Korintským","chapter":"3","verse":"1","text":"Že se zase stále oháníme svou důvěryhodností? Máme snad zapotřebí o vaši důvěru se teprve ucházet, či si na ni od vás objednávat vysvědčení?"},{"book":"2. Korintským","chapter":"3","verse":"2-3","text":"Naším nejlepším vysvědčením jste přece vy sami! Inkoust a papír mohou lhát, ale jak změnil Kristus vaše životy, to může každý vidět na vlastní oči. Vy jste Kristův dopis, který jsem psal ne perem, ale Božím Duchem; ne na papír, ale na živá lidská srdce."},{"book":"2. Korintským","chapter":"3","verse":"4","text":"Neužíval bych sám o sobě tak velkých slov, kdybych si nebyl jist, že to všechno působí sám Bůh prostřednictvím Ježíše Krista."},{"book":"2. Korintským","chapter":"3","verse":"5","text":"Ponecháni jen svým vlastním schopnostem nedokázali bychom vůbec nic. Má-li naše práce přece nějaké výsledky, je to působením Boží moci."},{"book":"2. Korintským","chapter":"3","verse":"6","text":"Bůh nás učinil hlasateli nové smlouvy, kterou s člověkem uzavírá pro jeho záchranu. Tato smlouva není založena na liteře, ale na Duchu. Litera zabíjí, ale Duch dává život."},{"book":"2. Korintským","chapter":"3","verse":"7","text":"Když Mojžíš předával izraelskému národu Boží zákony vytesané do kamenných desek, zářil odlesk Boží slávy na jeho tváři tak silně, že oči všech přítomných byly oslněny; a to šlo o zákony, které za neposlušnost přisuzovaly smrt."},{"book":"2. Korintským","chapter":"3","verse":"8","text":"Oč slavnější je smlouva, v níž Bůh nyní daruje člověku nový život prostřednictvím svého Ducha."},{"book":"2. Korintským","chapter":"3","verse":"9","text":"Jestliže vyhlášení zákonů, které odsuzovaly, bylo provázeno takovým leskem, kolik slávy teprve musí být spojeno s tímto darem života?"},{"book":"2. Korintským","chapter":"3","verse":"10","text":"Proti tomu ani Mojžíšova svatozář není vůbec nic!"},{"book":"2. Korintským","chapter":"3","verse":"11","text":"Když už to, co bylo jen pomíjející, tak oslňovalo, oč velkolepější bude teprve to trvalé."},{"book":"2. Korintským","chapter":"3","verse":"12","text":"Protože víme, že tato Boží sláva nepodléhá zubu času, můžeme vystupovat s jistotou a otevřeností."},{"book":"2. Korintským","chapter":"3","verse":"13","text":"Mojžíš si před lidmi zahaloval obličej, aby si nevšimli, jak jeho záře postupně vybledává; toho se my bát nemusíme. Mojžíšův národ byl však postižen ještě jinou slepotou:"},{"book":"2. Korintským","chapter":"3","verse":"14","text":"dodnes, kdykoliv se v synagogách čte Starý zákon, zůstává mu jeho pravý smysl zahalen. Lidé nepochopí pravý smysl Starého zákona, dokud jim ho neodhalí Kristus."},{"book":"2. Korintským","chapter":"3","verse":"15","text":"A tak jsou dosud přesvědčeni, že jen podle Mojžíšova návodu získají věčný život."},{"book":"2. Korintským","chapter":"3","verse":"16","text":"Kdo se však ze své duchovní bídy obrátí k Pánu, tomu se otevřou oči."},{"book":"2. Korintským","chapter":"3","verse":"17","text":"Pán je Duch, a kde je Duch Páně, tam člověk již není otrokem zákona."},{"book":"2. Korintským","chapter":"3","verse":"18","text":"V naší nezakryté tváři se odráží Boží sláva jako v zrcadle; sami se tak postupně stáváme jeho obrazem čím dál věrnějším a krásnějším, jak nás jeho Duch mění a přetváří."}]}