{"data":[{"book":"Korinti I","chapter":"10","verse":"1","text":"N ngaxakerenyie, n mu wama wo xa nɛɛmu a ma won babae naxan nabaxi. E naxa ɲɛrɛ nuxui bun ma, e naxa baa igiri."},{"book":"Korinti I","chapter":"10","verse":"2","text":"E nun Annabi Munsa, e birin naxa fe keren idangi nuxui kui a nun baa igiri kui."},{"book":"Korinti I","chapter":"10","verse":"3","text":"E birin naxa donse don naxan fatanxi Ala ra."},{"book":"Korinti I","chapter":"10","verse":"4","text":"E birin naxa minse min, Ala naxan namini fanye ma. Na fanye, Ala xa Mixi Sugandixi nan a ra, naxan nu biraxi e fɔxɔ ra."},{"book":"Korinti I","chapter":"10","verse":"5","text":"Kɔnɔ mixi gbegbe nu na e ya ma, naxee mu nu gɛxi rafande Ala ma, na nan a to e naxa faxa gbengberenyi ma."},{"book":"Korinti I","chapter":"10","verse":"6","text":"E xa ɲɛrɛ birin findixi misaali nan na won bɛ, alako won naxa bira fe ɲaaxi fɔxɔ ra alɔ e a rabaxi ki naxɛ."},{"book":"Korinti I","chapter":"10","verse":"7","text":"Wo naxa kuyee batu, alɔ ndee a raba ki naxɛ e tagi. A sɛbɛxi Kitaabui kui, «Ɲama naxa dɔxɔ e dɛgede, e naxa e min, e fa keli yɛnɛ rabade.»"},{"book":"Korinti I","chapter":"10","verse":"8","text":"Won naxa bira yɛnɛ fɔxɔ ra alɔ ndee a raba ki naxɛ e ya ma. Na kui, mixi wulu mɔxɔɲɛn mixi wulu saxan naxa sɔntɔ lɔxɔɛ keren kui."},{"book":"Korinti I","chapter":"10","verse":"9","text":"Won naxa Marigi mato alɔ ndee a mato ki naxɛ e ya ma, bɔximasee naxee faxa."},{"book":"Korinti I","chapter":"10","verse":"10","text":"Wo naxa wo mawa, alɔ ndee e mawa ki naxɛ e ya ma, sayamalekɛ fa e faxa."},{"book":"Korinti I","chapter":"10","verse":"11","text":"Na fe mɔɔli e lixi nɛ, a xa findi misaali ra won tan mixie bɛ naxee na waxati dɔnxɔɛ. A birin sɛbɛxi na nan ma."},{"book":"Korinti I","chapter":"10","verse":"12","text":"Na kui, naxan laxi a ra a tixi, a xa mɛɛni a yɛtɛ ma alako a naxa bira."},{"book":"Korinti I","chapter":"10","verse":"13","text":"Maratantanyi yo mu wo lixi, adamadi mu nɔma naxan na. Ala na a xui xanbi ra. A mu a luma maratantanyi yo xa wo li, naxan nɔma wo ra. Maratantanyi na wo li, Ala fɛɛrɛ nde fima nɛ wo ma, alako wo xa nɔ minide a kui, wo xa nɔ a ra."},{"book":"Korinti I","chapter":"10","verse":"14","text":"Na kui, n xanuntenyie, wo xa gbilen kuye batufe fɔxɔ ra."},{"book":"Korinti I","chapter":"10","verse":"15","text":"N na wɔyɛnfe xaxilimae nan bɛ, wo xa wo tuli mati n ma masenyi ra."},{"book":"Korinti I","chapter":"10","verse":"16","text":"Won Ala tantuma minse naxan ma, na minse mu a masenma xɛ won nun Ala xa Mixi Sugandixi wuli na a ra? Won taami naxan itaxunma won bore ma, na taami mu a masenma xɛ won nun Ala xa Mixi Sugandixi fate na a ra?"},{"book":"Korinti I","chapter":"10","verse":"17","text":"Taami keren nan a ra. Won fan, hali won wuya, won bara boni won bore ra, won bara findi mixi keren na, barima won birin taami keren nan donma."},{"book":"Korinti I","chapter":"10","verse":"18","text":"Wo Isirayilakae yati mato. Naxee sɛrɛxɛ sube donma, e mu lama xɛ na wali ra naxan nabama sɛrɛxɛbade?"},{"book":"Korinti I","chapter":"10","verse":"19","text":"N wama munse masenfe na kui? Sɛrɛxɛ sube naxan fixi kuye ma a tide gbo? Xa na mu a ra na kuye tide gbo? Astɔfulahi."},{"book":"Korinti I","chapter":"10","verse":"20","text":"N xa a fala wo bɛ, kuye batuie sɛrɛxɛ bama ɲinnɛe nan bɛ, e mu a bama Ala xa bɛ. N tan mu tinma wo nun ɲinnɛe xa lu fe keren."},{"book":"Korinti I","chapter":"10","verse":"21","text":"Wo mu nɔma minse minde Marigi xili ra, wo man xa minse min ɲinnɛe xili fan na. Wo mu nɔma taami donde Marigi xili ra, wo man xa taami don ɲinnɛe xili ra."},{"book":"Korinti I","chapter":"10","verse":"22","text":"Wo wama Marigi raxɔnɔfe nɛ, naxan mu wama a firin nde xɔn? Wo ɲɔxɔ a ma won sɛnbɛ dangi a gbe ra?"},{"book":"Korinti I","chapter":"10","verse":"23","text":"A birin daxa, kɔnɔ a birin mu fe fanyi raminima. A birin daxa, kɔnɔ a birin mu findima munafanyi ra."},{"book":"Korinti I","chapter":"10","verse":"24","text":"Mixi naxa a yɛtɛ kan xa munafanyi gbansan xa fen, a xa a boore xa munafanyi fan fen."},{"book":"Korinti I","chapter":"10","verse":"25","text":"Wo nɔma sube mɔɔli birin donde naxan matima makiiti. Hali wo mu gaaxu, na sese mu findixi yunubi ra,"},{"book":"Korinti I","chapter":"10","verse":"26","text":"barima «Alatala nan gbe na bɔxi nun a ise birin na.»"},{"book":"Korinti I","chapter":"10","verse":"27","text":"Xa danxaniyatare nde wo xili wo xa wo dɛge yire keren, xa wo wama sigafe, wo xa siga, wo xa donse mɔɔli birin don a naxan fima wo ma. Na sese mu findima yunubi ra."},{"book":"Korinti I","chapter":"10","verse":"28","text":"Kɔnɔ xa a sa li mixi nde fa a fala wo bɛ, «Yi donse baxi sɛrɛxɛ nan na,» wo naxa na don na kanyi xa fe ra, barima yunubi nan a ra a bɛ a xaxili ki ma."},{"book":"Korinti I","chapter":"10","verse":"29","text":"Yunubi fe mu a ra i tan bɛ i xaxili ki ma, kɔnɔ a mu lanma i naxan nabama i xa yɛtɛralu kui, i boore xa na maɲɔxun i bɛ yunubi ra."},{"book":"Korinti I","chapter":"10","verse":"30","text":"A mu lanma mixi xa fe ɲaaxi maɲɔxun n ma donse xa fe ra, n Ala tantuma naxan ma fe ra."},{"book":"Korinti I","chapter":"10","verse":"31","text":"Na nan na ki, wo naxan yo donma, wo naxan yo minma, wo naxan yo rabama, wo xa na birin naba alako Ala xa matɔxɔɛ sɔtɔ."},{"book":"Korinti I","chapter":"10","verse":"32","text":"Wo naxa mixi yo ratantan, Girɛki yo, Yuwifi yo, Ala xa danxaniyatɔɛ yo."},{"book":"Korinti I","chapter":"10","verse":"33","text":"N fan ɲɛrɛma na ki nɛ, alako n ma fe birin xa rafan mixi birin ma. N mu na n yɛtɛ xa munafanyi xa fenfe. N na mixi gbegbe xa munafanyi nan fenfe, alako e xa kisi."}]}