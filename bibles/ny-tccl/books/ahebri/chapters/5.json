{"data":[{"book":"Ahebri","chapter":"5","verse":"1","text":"Mkulu wa ansembe aliyense amasankhidwa kuchokera pakati pa anthu ndipo amayikidwa kuti aziwayimirira pamaso pa Mulungu, kuti azipereka mphatso ndi nsembe chifukwa cha machimo."},{"book":"Ahebri","chapter":"5","verse":"2","text":"Popeza kuti iye mwini ali ndi zofowoka zake, amatha kuwalezera mtima amene ali osadziwa ndi osochera."},{"book":"Ahebri","chapter":"5","verse":"3","text":"Chifukwa cha ichi, iye amadziperekera nsembe chifukwa cha machimo ake omwe ndiponso chifukwa cha machimo a anthu ena."},{"book":"Ahebri","chapter":"5","verse":"4","text":"Palibe amene amadzipatsa yekha ulemu wotere, koma amachita kuyitanidwa ndi Mulungu monga momwe anayitanidwira Aaroni."},{"book":"Ahebri","chapter":"5","verse":"5","text":"NÊ¼chifukwa chake Khristu sanadzipatse yekha ulemu wokhala Mkulu wa ansembe. Koma Mulungu anamuwuza kuti,"},{"book":"Ahebri","chapter":"5","verse":"6","text":"Ndipo penanso anati,"},{"book":"Ahebri","chapter":"5","verse":"7","text":"Yesu, pa nthawi imene anali munthu pa dziko lapansi pano, anapereka mapemphero ake ndi zopempha mofuwula ndi misozi kwa Iye amene akanamupulumutsa ku imfa, ndipo anamumvera chifukwa anagonjera modzipereka."},{"book":"Ahebri","chapter":"5","verse":"8","text":"Ngakhale Iye anali Mwana wa Mulungu anaphunzira kumvera pomva zowawa."},{"book":"Ahebri","chapter":"5","verse":"9","text":"Atasanduka wangwiro kotheratu, anakhala gwero la chipulumutso chosatha kwa onse omvera Iye."},{"book":"Ahebri","chapter":"5","verse":"10","text":"Ndipo Mulungu anamuyika kukhala Mkulu wa ansembe, monga mwa dongosolo la unsembe wa Melikizedeki."},{"book":"Ahebri","chapter":"5","verse":"11","text":"Tili ndi zambiri zoti tinganene pa zimenezi, koma ndi zovuta kukufotokozerani chifukwa ndinu ochedwa kuphunzira."},{"book":"Ahebri","chapter":"5","verse":"12","text":"Ngakhale kuti pa nthawi ino munayenera kukhala aphunzitsi, pakufunikabe munthu wina kuti abwerezenso kudzakuphunzitsani maphunziro oyambira a choonadi cha Mulungu. Ndinu ofunika mkaka osati chakudya cholimba!"},{"book":"Ahebri","chapter":"5","verse":"13","text":"Aliyense amene amangodya mkaka okha, akanali mwana wakhanda, sakudziwa bwino chiphunzitso cha chilungamo."},{"book":"Ahebri","chapter":"5","verse":"14","text":"Koma chakudya cholimba ndi cha anthu okhwima msinkhu, amene pogwiritsa ntchito nzeru zawo, aphunzira kusiyanitsa chabwino ndi choyipa."}]}