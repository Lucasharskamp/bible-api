{"data":[{"book":"مزامیر","chapter":"57","verse":"1","text":"ای خدا بر من رحم کن! بر من رحم کن، زیرا به تو پناه آورده‌ام. در زیر سایۀ بالهایت پناه می‌گیرم تا این بلا از من بگذرد."},{"book":"مزامیر","chapter":"57","verse":"2","text":"نزد خدای متعال، خدایی که همهٔ نیازهایم را برمی‌آورد، دعا می‌کنم."},{"book":"مزامیر","chapter":"57","verse":"3","text":"او از آسمان دعای مرا شنیده، مرا نجات خواهد بخشید و دشمنم را شکست خواهد داد. خدا محبت و وفاداری خود را از من دریغ نخواهد داشت."},{"book":"مزامیر","chapter":"57","verse":"4","text":"مردم درنده‌خو مانند شیر مرا محاصره کرده‌اند. دندانهای آنها همچون نیزه و پیکان و زبانشان مانند شمشیر، تیز و برّان است."},{"book":"مزامیر","chapter":"57","verse":"5","text":"ای خدا، جلال و شکوه تو بالاتر از آسمانها قرار گیرد و عظمت تو بر تمام جهان آشکار شود."},{"book":"مزامیر","chapter":"57","verse":"6","text":"دشمنانم برایم دام گسترده‌اند تا مرا گرفتار سازند و من در زیر بار غصه خم شده‌ام. آنها در سر راه من چاه کندند، اما خودشان در آن افتادند."},{"book":"مزامیر","chapter":"57","verse":"7","text":"ای خدا، من روحیهٔ خود را نباخته‌ام و اعتماد خود را از دست نداده‌ام. من سرود خواهم خواند و تو را ستایش خواهم کرد."},{"book":"مزامیر","chapter":"57","verse":"8","text":"ای جان من بیدار شو! ای بربط و عود من، به صدا درآیید تا سپیده دم را بیدار سازیم!"},{"book":"مزامیر","chapter":"57","verse":"9","text":"خدایا، در میان مردم تو را سپاس خواهم گفت و در میان قومها تو را ستایش خواهم کرد،"},{"book":"مزامیر","chapter":"57","verse":"10","text":"زیرا محبت تو بی‌نهایت عظیم است."},{"book":"مزامیر","chapter":"57","verse":"11","text":"ای خدا، جلال و شکوه تو بالاتر از آسمانها قرار گیرد و عظمت تو بر تمام جهان آشکار شود."}]}