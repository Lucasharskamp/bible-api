{"data":[{"book":"LINJIILA LUUKA","chapter":"15","verse":"1","text":"Ƴantooɓe sagalle ɓen fow wondude e junuubanke'en no ɓadotonoo Iisaa fii heɗagol mo."},{"book":"LINJIILA LUUKA","chapter":"15","verse":"2","text":"Fariisiyaaɓe* ɓen e jannooɓe fii Sariya on no ŋunaynoo hakkunde maɓɓe, wi'a: «Oo ɗoo kaɲun ɓannitay junuubanke'en, ɲaamida e maɓɓe!»"},{"book":"LINJIILA LUUKA","chapter":"15","verse":"3","text":"Onsay kanko Iisaa o waɗani ɓen ngal misal ɗoo, o wi'i:"},{"book":"LINJIILA LUUKA","chapter":"15","verse":"4","text":"«Ko hombo e mon si no mari baali teemedere, gootii e ɗin majja, ronkata accude cappanɗe jeenay e jeenayji ɗin ka wulaa, yaha ɗaɓɓitoya majjungii ngin haa nde o yiitoyi ngii woo?"},{"book":"LINJIILA LUUKA","chapter":"15","verse":"5","text":"Nde o yiitoyi ngii, o wakkoo ngii e hoore weltaare."},{"book":"LINJIILA LUUKA","chapter":"15","verse":"6","text":"Nde o hewtiti ka makko, o nodditay yiɓɓe makko ɓen e kawtalɓe makko ɓen, o wi'a ɓe: ‹Weltodee e an, ko fii mi yiitii baalii an majjunoongii ngin!›"},{"book":"LINJIILA LUUKA","chapter":"15","verse":"7","text":"Mi andinii on, ko wano non kadi weltaare ɓurirta woodude ka kammu sabu junuubankeejo gooto tuubuɗo, edii feewuɓe cappanɗe njeenayo e njeenayo ɓe tuubuubuyee fawaaki ɗun.»"},{"book":"LINJIILA LUUKA","chapter":"15","verse":"8","text":"«Maa ko debbo hombo marɗo tammaaji sappo, si wooturu e ɗin majjirii mo, ronkata huɓɓude lampu, fitta suudu mun ndun, ɗaɓɓitira hakkil haa nde o yiiti ndu woo?"},{"book":"LINJIILA LUUKA","chapter":"15","verse":"9","text":"Nde o yiiti ndu, o nodditay yiɓɓe makko ɓen wondude e kawtalɓe makko ɓen, o wi'a ɓe: ‹Weltodee e an, ko fii mi yiitii tammaaru an majjunoondu ndun!›"},{"book":"LINJIILA LUUKA","chapter":"15","verse":"10","text":"Mi andinii on, ko wano non kadi malaa'ikaaɓe Alla ɓen weltorta tuma nde junuubankeejo gooto tuubi.»"},{"book":"LINJIILA LUUKA","chapter":"15","verse":"11","text":"O wi'i kadi: «Goɗɗo no marnoo ɓiɓɓe ɗiɗo."},{"book":"LINJIILA LUUKA","chapter":"15","verse":"12","text":"Toolaajo makko on wi'i mo: ‹Baaba an, jonnee lan geɓal an ngal mi haani hendoyaade ngal ka jawdi mon.› Onsay ben maɓɓe sendani ɓe jawdi mun ndin."},{"book":"LINJIILA LUUKA","chapter":"15","verse":"13","text":"«Ɓay balɗe feƴƴii, toolaajo on mooɓi ko o jeyi kon fow, o yahi e leydi woɗɗundi, o funsitoyi ton jawdi makko ndin fow e nder jiiɓaare."},{"book":"LINJIILA LUUKA","chapter":"15","verse":"14","text":"Ɓay o lannii fewjande fow, heege tiiɗunge waɗi e ndin leydi. Onsay o fuɗɗaa ŋakkireede."},{"book":"LINJIILA LUUKA","chapter":"15","verse":"15","text":"O halfinoyii e goɗɗo goo jeyaaɗo e ndin leydi, on naɓi mo ka gese mun fii ko aynana ɗun koseeji mun ɗin."},{"book":"LINJIILA LUUKA","chapter":"15","verse":"16","text":"Himo faaletenoo ɲaamude neteeje ɗe koseeji ɗin ɲaamaynoo ɗen, kono hay gooto okkoraali mo."},{"book":"LINJIILA LUUKA","chapter":"15","verse":"17","text":"«O luggini miijo, o wi'i: ‹Ko gollooɓe njelo ben an mari ɲaamooɓe haa luttina, hara min miɗo maaya ɗoo heege!"},{"book":"LINJIILA LUUKA","chapter":"15","verse":"18","text":"Jooni non, miɗo yiltitaade ka ben an, mi wi'a ɓe: Baaben, mi waɗii junuubu ka Alla, mi heɓii hakkee mon,"},{"book":"LINJIILA LUUKA","chapter":"15","verse":"19","text":"mi foddaa e noddeede ɓiɗɗo mon hande kadi. Jogoree lan wa golloowo mon.›"},{"book":"LINJIILA LUUKA","chapter":"15","verse":"20","text":"«Onsay o yiltitii ka ben makko. Ɓay o ɓadike, ben makko haynii mo, yurmaa mo. Tun ben makko dogi, hirbii mo, lunnii."},{"book":"LINJIILA LUUKA","chapter":"15","verse":"21","text":"Onsay on ɓiɗɗo makko wi'i mo: ‹Baaben, mi heɓii junuubu ka Alla mi heɓii hakkee mon, mi foddaa e noddeede ɓiɗɗo mon hande kadi!›"},{"book":"LINJIILA LUUKA","chapter":"15","verse":"22","text":"«Kono ben makko yamiri kurkaaduuɓe mun ɓen, o wi'i ɓe: ‹Yahee tinna addanon mo kaftaane ɓurɗo fotude on ɓornon mo, waɗanon mo hurundaare ka hondu e paɗe ko o wattoo.›"},{"book":"LINJIILA LUUKA","chapter":"15","verse":"23","text":"O wi'i ɓe kadi: ‹Addoyee ga'un fayukun kun, hirson, ɲaamen, weltoɗen."},{"book":"LINJIILA LUUKA","chapter":"15","verse":"24","text":"Ko fii hari oo ɓiɗɗo an ɗoo ko mayɗo, kono jooni o wuuritii, hari kadi o majjii, kono jooni o yiitaama!› Onsay ɓe woni e fijugol weltoda."},{"book":"LINJIILA LUUKA","chapter":"15","verse":"25","text":"«Ɗun hawrondiri afo makko on no ka ngesa. Ɓay on ɓadike ka hoɗo fewndo ko o artata, o nani hito gimi e gami."},{"book":"LINJIILA LUUKA","chapter":"15","verse":"26","text":"Tun o noddi golloowo maɓɓe goo fii ko humpita mo kon ko woni waɗude ka maɓɓe."},{"book":"LINJIILA LUUKA","chapter":"15","verse":"27","text":"On golloowo wi'i mo: ‹Miɲan maa hewtitii. Ɓay non o hewtitii e jam, ko sabu ɗun ben maa en hirsiri ga'un fayukun kun.›"},{"book":"LINJIILA LUUKA","chapter":"15","verse":"28","text":"«On seytini kisan, o salii naatude. Onsay ben makko yalti jeeji mo fii yo o naatu."},{"book":"LINJIILA LUUKA","chapter":"15","verse":"29","text":"Kono o wi'i ben makko: ‹E hino, waɗii nii duuɓi buy miɗo yanganaade on. Haa hande mi yeddaali on. Min-le hay nde wootere on okkaali lan hay be'un fii ko mi saatinira goreeɓe an ɓen."},{"book":"LINJIILA LUUKA","chapter":"15","verse":"30","text":"Kono ɓay oo ɓiɗɗo mon ɗoo dekkuɗo ndii jawdi mon dekkidi ndi e waɗooɓe jinaa artii, onɗon on hirsanii mo ga'un fayukun kun!›"},{"book":"LINJIILA LUUKA","chapter":"15","verse":"31","text":"«Ben makko wi'i mo: ‹An non boobo an, ɲande woo hiɗen wondi. Ko mi mari kon fow ko an jeyi."},{"book":"LINJIILA LUUKA","chapter":"15","verse":"32","text":"Kono mi taw bee mi weltoo, mi waɗa welo-welo, ɓay hari oo miɲɲiraawo maa ɗoo ko mayɗo, kono jooni o wuuritii, hari kadi o majjii, kono jooni o yiitaama.› »"}]}