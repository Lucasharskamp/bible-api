{"data":[{"book":"Sálmarnir","chapter":"140","verse":"1-2","text":"Ó, Drottinn, frelsaðu mig frá vondum mönnum. Verndaðu mig gegn ofbeldismönnunum"},{"book":"Sálmarnir","chapter":"140","verse":"3","text":"sem sitja á svikráðum alla daga og vekja ófrið."},{"book":"Sálmarnir","chapter":"140","verse":"4","text":"Orð þeirra eru eins og eitruð höggormsbit."},{"book":"Sálmarnir","chapter":"140","verse":"5","text":"Varðveittu mig gegn ofbeldi þeirra og svikráðum."},{"book":"Sálmarnir","chapter":"140","verse":"6","text":"Þessir ofríkismenn hafa lagt gildru fyrir mig, sett út snöru sína. Þeir bíða þess að geta kastað yfir mig neti, flækja mig í möskva sína."},{"book":"Sálmarnir","chapter":"140","verse":"7-8","text":"Ó, Drottinn, þú ert minn Guð! Hlustaðu á grátbeiðni mína! Láttu ekki svikráð níðinganna heppnast."},{"book":"Sálmarnir","chapter":"140","verse":"9","text":"Láttu þá ekki ná árangri eða hreykja sér hátt."},{"book":"Sálmarnir","chapter":"140","verse":"10","text":"Svikráð þeirra komi þeim sjálfum í koll!"},{"book":"Sálmarnir","chapter":"140","verse":"11","text":"Eldsglóðum rigni yfir þá. Steyptu þeim í gjár sem þeir komast ekki úr."},{"book":"Sálmarnir","chapter":"140","verse":"12","text":"Láttu lygara einskis ávinnings njóta í landi okkar, en refsaðu þeim í skyndi."},{"book":"Sálmarnir","chapter":"140","verse":"13","text":"Drottinn mun örugglega rétta hlut fólks sem þolað hefur ofsóknir þeirra, hann mun flytja mál hinna snauðu."},{"book":"Sálmarnir","chapter":"140","verse":"14","text":"Hinir guðhræddu þakka þér. Þeir fá að lifa í nálægð þinni."}]}