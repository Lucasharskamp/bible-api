{"data":[{"book":"1 T'imotiwos","chapter":"4","verse":"1","text":"S'ayn shayironmo kishidek't hank'o bí eti, «Dúr s'uwatsere ik ik ashuwots shelit shairwootsnat fo'erawwots danits dani jafrats sha'ar bo haymanotiyo haalitwune.»"},{"book":"1 T'imotiwos","chapter":"4","verse":"2","text":"Han naari danan b́ t'up'ir bo ats danawwotsoknee, koto bokeworo biri k'ees'on mitsetsok'o wotat dungwtsts bo nibotse boosh shiyeraw ashuwotsokne."},{"book":"1 T'imotiwos","chapter":"4","verse":"3","text":"Hannk'o ashuwtswere de'ewo bo baziri, amantsuwotsnat ar dants ashuwots Ik'o mangifetsre bometuwok'o Ik'o boosh bí imts misho «Maak'ayere» ett bo baziyiri."},{"book":"1 T'imotiwos","chapter":"4","verse":"4","text":"Ik' azts jamo sheenge, udon deek'etkaa wotiyal eegoru juwet keewo aaliye."},{"book":"1 T'imotiwos","chapter":"4","verse":"5","text":"Ik' aap'onat Ik' k'onon s'aynk wotituwe."},{"book":"1 T'imotiwos","chapter":"4","verse":"6","text":"Daniyan amantsuwotssh n danetka wotiyal imnetiyi aap'onat b́ shuuts n shairu sheeng danman danfetsat eentso, Iyesus Krstossh guuts sheengo wotitune."},{"book":"1 T'imotiwos","chapter":"4","verse":"7","text":"Ik' mangiyo bíyitse aalts datsanatsi turur keewatse wokowe Ik' ik'iyosh n tooko daniwe."},{"book":"1 T'imotiwos","chapter":"4","verse":"8","text":"Nmets atson n atso kup'iyosh ntook k'aniyo muk' keewoshe neesh b́ t'ak'amiti, ernmó Ik' mangiyosh ntooko k'aniyonmo andonat shino maantsi weet kashosh nojangiruwo b́ wottsosh jamosh noosh t'ak'amituwe."},{"book":"1 T'imotiwos","chapter":"4","verse":"9","text":"Eteets etanuwere ash jamo b́ dek'et arik wotts keewoniye."},{"book":"1 T'imotiwos","chapter":"4","verse":"10","text":"Noowere ash jamo kashituwon bítsnowere amants jamwotsi kashiti jamaawo beet Ik'on no jangirwosh finon no mawiri, nomak'oriri."},{"book":"1 T'imotiwos","chapter":"4","verse":"11","text":"Keewanotsno azazowe, daniwe,"},{"book":"1 T'imotiwos","chapter":"4","verse":"12","text":"Jawets n wottsosh konuworu neen gac'k'aye, maniyere n keewon, n beyon, n shunon, n imnetiyonat s'ayn n woton amants jamwotssh sheengon ariyetso wotowe."},{"book":"1 T'imotiwos","chapter":"4","verse":"13","text":"Taa t wafetsosh s'ayn mas'aafwotsi ash ashuwotssh nababon, nabonat daniyon kup'owe."},{"book":"1 T'imotiwos","chapter":"4","verse":"14","text":"Bek'on nesh keeweworat Ik' máá eenashuwots bokisho niats bogedori kash s'aynon neesh imets im man batk'aye."},{"book":"1 T'imotiwos","chapter":"4","verse":"15","text":"Eenfere niamok'o ash jamo b bek'etwok'o keewu jamanotsats kup'owe, keewu jamanotsi finats jitsr n jamon keewon boosh ime."},{"book":"1 T'imotiwos","chapter":"4","verse":"16","text":"N tokonat n daniru finonsh niatso korde'e, keewanotsatso kup'owe, hank'o k'alon n tokonat neen k'ebiruwotsi kashitune."}]}