{"data":[{"book":"Psalmen","chapter":"36","verse":"1","text":"Voor muziekbegeleiding. Van David, den dienaar van Jahweh. De zonde fluistert den boze haar inblazingen toe. In het diepst van zijn hart; Geen vreze Gods Staat hem voor ogen."},{"book":"Psalmen","chapter":"36","verse":"2","text":"Want ze heeft hem met blindheid geslagen, Zodat hij zijn misdaad kent noch haat."},{"book":"Psalmen","chapter":"36","verse":"3","text":"Het woord van zijn mond Is leugen en bedrog. Hij weigert, zich verstandig en goed te gedragen;"},{"book":"Psalmen","chapter":"36","verse":"4","text":"Zelfs op zijn sponde bedenkt hij nog slechtheid. Het verkeerde pad gaat hij op, En wendt zich niet af van het kwaad."},{"book":"Psalmen","chapter":"36","verse":"5","text":"Maar uw goedheid, o Jahweh, reikt tot de hemel, En tot aan de wolken uw trouw;"},{"book":"Psalmen","chapter":"36","verse":"6","text":"Uw gerechtigheid is als de bergen Gods, Als de onmetelijke oceaan uw gericht. Mensen en dieren helpt Gij, o Jahweh;"},{"book":"Psalmen","chapter":"36","verse":"7","text":"Hoe heerlijk is uw genade, o God! Daarom zoeken de kinderen der mensen Hun toevlucht in de schaduw uwer vleugelen;"},{"book":"Psalmen","chapter":"36","verse":"8","text":"Zij verzadigen zich met het vet van uw woning, Gij laaft ze aan uw stroom van geneugten."},{"book":"Psalmen","chapter":"36","verse":"9","text":"Want bij U is de bron van het leven, In Ã¹w licht aanschouwen wij licht."},{"book":"Psalmen","chapter":"36","verse":"10","text":"Blijf uw goedertierenheid tonen aan hen, die U vrezen, Uw gerechtigheid aan de oprechten van hart;"},{"book":"Psalmen","chapter":"36","verse":"11","text":"Laat geen trotse voet mij vertrappen, Geen goddeloze vuisten mij slaan."},{"book":"Psalmen","chapter":"36","verse":"12","text":"Maar waar de zondaars vallen, Laat ze daar liggen, en nimmermeer opstaan."}]}