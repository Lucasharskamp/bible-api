{"data":[{"book":"Marko","chapter":"4","verse":"1","text":"O Isus palem lija te sikavol pašo Galilejsko jezero. Ćidije pe pherdo manuša paše leste, gija vov dija ano čamco po jezero thaj bešlo an leste. A e manuša ačhile pašo jezero ki obala."},{"book":"Marko","chapter":"4","verse":"2","text":"Vov sikada len ane pherdo paramiča thaj vaćarda lenđe po sikajipe:"},{"book":"Marko","chapter":"4","verse":"3","text":"“Šunen! Jekh đive iklilo o sejači te sejil o seme."},{"book":"Marko","chapter":"4","verse":"4","text":"Dok sejisada, nesavo seme pelo ko drom. Avile e čiriklja thaj sa xalje o seme."},{"book":"Marko","chapter":"4","verse":"5","text":"Nesavo seme pelo pe barale thana kaj ni sasa but phuv. Sigate lija te barol, golese kaj i phuv ni sasa duboko."},{"book":"Marko","chapter":"4","verse":"6","text":"Al kana o kham sasa zuralo, e biljke phabile thaj sigate šućile, golese so ni sasa len duboko koreno."},{"book":"Marko","chapter":"4","verse":"7","text":"Nesavo seme pelo ane kangre. E kangre barile thaj tasade le, gija o seme ni anda nisavo bijandipe."},{"book":"Marko","chapter":"4","verse":"8","text":"A nesavo pelo pi šukar phuv, bijanda, barilo thaj lija te dol lačho bijandipe, so sasa tranda, šovardeš, šel droma po but nego so sasa sejime.”"},{"book":"Marko","chapter":"4","verse":"9","text":"Tegani o Isus vaćarda: “Kas isi kana te šunol, nek šunol.”"},{"book":"Marko","chapter":"4","verse":"10","text":"Kana o Isus ačhilo korkoro e dešuduje sikadencar thaj okolencar so ačhile lesa, von pučlje e Isuse so značin kala paramiča."},{"book":"Marko","chapter":"4","verse":"11","text":"Vov phenda lenđe: “Tumenđe dija pe te džanen so si garajipe taro Carstvo e Devleso, a kalenđe save si avral taro Carstvo e Devleso, sa vaćarol pe ani paramič,"},{"book":"Marko","chapter":"4","verse":"12","text":"golese sar so pisil ano Sveto Lil:"},{"book":"Marko","chapter":"4","verse":"13","text":"Tegani o Isus vaćarda lenđe: “Ni haljaren kaja paramič? Sar ka haljaren sa avera paramiča?"},{"book":"Marko","chapter":"4","verse":"14","text":"O sejači si kova savo sejil e Devleso Lafi."},{"book":"Marko","chapter":"4","verse":"15","text":"Nesave manuša si sar seme ko drom kaj si sejimo e Devleso Lafi. Kala šunen le, al avol o Sotona thaj lol lendar so si sejimo ande lenđe ile."},{"book":"Marko","chapter":"4","verse":"16","text":"Avera manuša si sar o seme so si sejimo pe barale thana. Kala šunen o Lafi thaj sigate prihvatin le raduimasa,"},{"book":"Marko","chapter":"4","verse":"17","text":"al naj len koreno ane peste thaj ićaren pe nesavo vreme. Kana avol bilačhipe thaj progonstvo zbog o Lafi, sigate peren."},{"book":"Marko","chapter":"4","verse":"18","text":"Avera manuša si sar seme so si sejimo ane kangre. Kala šunen o Lafi,"},{"book":"Marko","chapter":"4","verse":"19","text":"al ane lenđe ile si e brige kale svetose, želje pašo barvalipe thaj o manđipe za ke avera stvara, so tasaven o Lafi, gija ačhen bizo bijandipe."},{"book":"Marko","chapter":"4","verse":"20","text":"Nesave si sar o seme so si sejimo pi lačhi phuv. Kala šunen o Lafi, prihvatin le thaj anen bijandipe: tranda, šovardeš thaj šel droma po but nego so sasa sejime.”"},{"book":"Marko","chapter":"4","verse":"21","text":"O Isus pučlja len: “Ko bi tumendar anola i svetiljka thaj bi čhuvola la talo čaro il talo than e soimaso? Ni li čhuvol pe i svetiljka ke lako than?"},{"book":"Marko","chapter":"4","verse":"22","text":"Golese, sa so si garado ka ikljol ko dičhipe thaj sa so si učhardo ka ikljol ko videlo."},{"book":"Marko","chapter":"4","verse":"23","text":"Te isi khanika kana te šunol, nek šunol.”"},{"book":"Marko","chapter":"4","verse":"24","text":"Thaj vaćarda lenđe: “Pazin so šunen! Save merasa merin, gasave merasa ka meril pe tumenđe thaj ka dol pe tumenđe po but."},{"book":"Marko","chapter":"4","verse":"25","text":"Golese kaj kas isi džanglipe, ka dol pe lese po but, a kas naj, ka lol pe lestar i kova so isi le.”"},{"book":"Marko","chapter":"4","verse":"26","text":"Tegani o Isus vaćarda lenđe: “O Carstvo e Devleso si sar o manuš savo sejil o seme pi phuv."},{"book":"Marko","chapter":"4","verse":"27","text":"Raćasa thaj đivesesa, da li sovol il uštol, o seme bijandol thaj barol, a vov i ni džanol sar."},{"book":"Marko","chapter":"4","verse":"28","text":"I phuv korkori pestar dol o bijanipe: angleder i čar, pale gova o klaso, tegani ano klaso but điv."},{"book":"Marko","chapter":"4","verse":"29","text":"Samo so zrelil o bijandipe, o manuš avol e lunesa te čhinol le, golese kaj si o vreme pašo ćidipe.”"},{"book":"Marko","chapter":"4","verse":"30","text":"Palem o Isus vaćarda: “Sar ka vaćara savo si o Carstvo e Devleso? Save paramičasa te sikava le?"},{"book":"Marko","chapter":"4","verse":"31","text":"Vov si sar o zrno tari gorušica, savo si po cikno tare sa e semenura savo sejil ani kaja phuv."},{"book":"Marko","chapter":"4","verse":"32","text":"Al kana si sejimo, barol thaj ačhol pobaro taro sa o povrće savo mečhol raja gaći bare kaj ane leso lado e čiriklja šaj te bešen.”"},{"book":"Marko","chapter":"4","verse":"33","text":"Gasave bute parmičencar vaćarola o Isus lenđe o Lafi e Devleso thaj sikavola gaći kobor šajine von te šunen le."},{"book":"Marko","chapter":"4","verse":"34","text":"Bize paramiča ni vaćarola lenđe khanči. A kana sasa e sikadencar korkoro, sa gova objasnila lenđe."},{"book":"Marko","chapter":"4","verse":"35","text":"Gova đive, kana peli i rat, o Isus vaćarda pe sikadenđe: “Ka nakha ki aver rig e jezerosi.”"},{"book":"Marko","chapter":"4","verse":"36","text":"Gija mukhlje e manušen. E sikade čhute pe ano čamco kaj o Isus već sasa. Pale lende sesa i avera čamcura."},{"book":"Marko","chapter":"4","verse":"37","text":"Tegani avili zurali balval thaj e talasura čalade ano čamco, gijate da o čamco lija te pherdol paj."},{"book":"Marko","chapter":"4","verse":"38","text":"A o Isus suta ki paluni rig e čamcosi ko šerand. Džungade le thaj vaćarde lese: “Učitelju! Tuće sa jekh kaj amen ka tasiva?”"},{"book":"Marko","chapter":"4","verse":"39","text":"O Isus uštilo thaj vaćarda pozurale e balvaljaće thaj naredisada e pajese: “Ačh, smiri tut!” I balval ačhili thaj khanči ni šundilo."},{"book":"Marko","chapter":"4","verse":"40","text":"Thaj pučlja pe sikaden: “Sose gaći daraljen? Vadži li naj tumen pačaipe?”"},{"book":"Marko","chapter":"4","verse":"41","text":"Dolda len bari dar thaj jekh averese vaćarde: “Ko si kava, kaj i balval thaj o more šunen le?”"}]}