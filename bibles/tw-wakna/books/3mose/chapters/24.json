{"data":[{"book":"3 Mose","chapter":"24","verse":"1","text":"Awurade ka kyerɛɛ Mose se,"},{"book":"3 Mose","chapter":"24","verse":"2","text":"“Ka kyerɛ Israelfo na wɔmmrɛ wo ngo kronkron na fa sɔ kanea sɛnea ɛrennum da."},{"book":"3 Mose","chapter":"24","verse":"3","text":"Wɔ kaneadua a wɔde sikakɔkɔɔ ayɛ a esi ntwamtam a etwa kronkron mu kronkron no akyi no. Efi anwummere kosi anɔpa biara, Aaron bɛhwɛ akanea a ɛwɔ Awurade anim no so. Eyi bɛyɛ ayɛde a ɛbɛtena hɔ daa wɔ awo ntoatoaso nyinaa mu."},{"book":"3 Mose","chapter":"24","verse":"4","text":"Ɛsɛ sɛ wɔhwɛ akanea a esisi sikakɔkɔɔ kaneadua so wɔ Awurade anim no so bere biara."},{"book":"3 Mose","chapter":"24","verse":"5","text":"“Momfa asikresiam muhumuhu nto brodo amuamu dumien a mua biara mode esiam lita anan ne fa na ɛbɛto."},{"book":"3 Mose","chapter":"24","verse":"6","text":"Monhyehyɛ no ntaataaso abien, a asia wɔ ntaataaso baako biara mu wɔ sikakɔkɔɔ kann pon no so wɔ Awurade anim."},{"book":"3 Mose","chapter":"24","verse":"7","text":"Mode aduhuam pa begu kyerɛpɛn biara ho de asi brodo no anan mu ayɛ afɔrebɔde a wɔhyew wɔ ogya so ma Awurade."},{"book":"3 Mose","chapter":"24","verse":"8","text":"Ɛsɛ sɛ wɔde saa brodo yi sisi Awurade anim Homeda biara; ɛbɛyɛ apam a enni awiei ama Israelfo."},{"book":"3 Mose","chapter":"24","verse":"9","text":"Brodo yi yɛ Aaron ne ne mmabarima de, na ɛsɛ sɛ wodi wɔ kronkronbea hɔ, efisɛ ɛyɛ kronkron pa ara wɔ wɔn kyɛfa a ɛwɔ afɔrebɔde a wɔhyew ma Awurade no mu.”"},{"book":"3 Mose","chapter":"24","verse":"10","text":"Da bi, aberante bi a ne na yɛ Israelni na nʼagya nso yɛ Misraimni ne Israelfo no baako nyaa ntɔkwaw wɔ wɔn atenae."},{"book":"3 Mose","chapter":"24","verse":"11","text":"Ntɔkwaw no mu no, Israelni babarima no domee Onyankopɔn enti wɔde no baa Mose nkyɛn sɛ wommu no atɛn. Na ne na din de Selomit a ɔyɛ Dibri a ofi Dan abusua mu no babea."},{"book":"3 Mose","chapter":"24","verse":"12","text":"Wɔde no too afiase twɛn Awurade akwankyerɛ."},{"book":"3 Mose","chapter":"24","verse":"13","text":"Awurade ka kyerɛɛ Mose se,"},{"book":"3 Mose","chapter":"24","verse":"14","text":"“Fa obusuyɛni no fi atenae ha kɔ na kɔka kyerɛ wɔn a wɔtee asɛm a ɔkae no nyinaa na wɔmfa wɔn nsa ngu nʼapampam; afei nnipa no nyinaa nsiw no abo nkum no."},{"book":"3 Mose","chapter":"24","verse":"15","text":"Ka kyerɛ Israelfo no se, ‘Obiara a ɔbɛdome Onyankopɔn no, ɛsɛ sɛ onya ho asotwe:"},{"book":"3 Mose","chapter":"24","verse":"16","text":"obiara a ogu Awurade din ho fi no, ɛsɛ sɛ wokum no. Ɛsɛ sɛ dɔm no nyinaa siw no abo. Ɔhɔho anaa Israelni biara a obegu Awurade din ho fi no, ɛsɛ sɛ wokum no."},{"book":"3 Mose","chapter":"24","verse":"17","text":"“ ‘Obiara a okum ne yɔnko nipa no, ɛsɛ sɛ wokum no."},{"book":"3 Mose","chapter":"24","verse":"18","text":"Obiara a okum aboa bi a ɛnyɛ ne dea no, ɛsɛ sɛ ɔhyɛ anan mu."},{"book":"3 Mose","chapter":"24","verse":"19","text":"Sɛ obi pira ne yɔnko a, ɔyɔnko no nso bepira no bi saa ara."},{"book":"3 Mose","chapter":"24","verse":"20","text":"Dompe mu bu nsi dompe mu bu anan mu; ani nsi ani anan mu; ɛse nsi ɛse anan mu. Sɛnea obi pira ɔfoforo, no saa ara na wompira ɔno nso."},{"book":"3 Mose","chapter":"24","verse":"21","text":"Obiara a obekum aboa bi no, ɛsɛ sɛ ɔhyɛ anan mu; nanso sɛ obi kum onipa a, ɛsɛ sɛ wokum no bi."},{"book":"3 Mose","chapter":"24","verse":"22","text":"Mmara koro no ara wɔ hɔ ma ɔhɔho ne kuroni. Mene Awurade, mo Nyankopɔn.’ ”"},{"book":"3 Mose","chapter":"24","verse":"23","text":"Enti Mose kasa kyerɛɛ Israelfo no, na woyii obusuyɛni no fii atenae hɔ kosiw no abo. Israelfo no yɛɛ sɛnea Awurade hyɛɛ Mose no."}]}