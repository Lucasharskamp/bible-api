{"data":[{"book":"ULukha","chapter":"23","verse":"1","text":"Ibandla lonke laseliphakama lamqhuba lamusa kuPhilathu."},{"book":"ULukha","chapter":"23","verse":"2","text":"Basebemethesa icala besithi, “Indoda le siyifice ixhwalisa isizwe sakithi. Iphikisana lokuthela imithelo kuKhesari njalo izenza uKhristu, inkosi.”"},{"book":"ULukha","chapter":"23","verse":"3","text":"Ngakho uPhilathu wasembuza uJesu wathi, “Uyinkosi yamaJuda na?”"},{"book":"ULukha","chapter":"23","verse":"4","text":"UPhilathu wasebikela abaphristi abakhulu kanye lexuku labantu wathi, “Kangiboni lutho lokwethesa umuntu lo icala.”"},{"book":"ULukha","chapter":"23","verse":"5","text":"Kodwa bagcizelela bathi, “Udunga abantu kulolonke elaseJudiya ngemfundiso yakhe. Waqalisa eGalile, usehambe wonke umango waze wazafika lapha.”"},{"book":"ULukha","chapter":"23","verse":"6","text":"Esezwe lokhu uPhilathu wabuza ingabe indoda leyo yayingumGalile na."},{"book":"ULukha","chapter":"23","verse":"7","text":"Esezwile ukuthi uJesu wayengaphansi kombuso kaHerodi wamthumela kuHerodi owayeseJerusalema ngalesosikhathi."},{"book":"ULukha","chapter":"23","verse":"8","text":"UHerodi wathi embona uJesu wathaba kakhulu ngoba wayevele etshisekela ukumbona. Ethathela kulokho ayekuzwile ngaye, wayelindele ukumbona esenza omunye umangaliso."},{"book":"ULukha","chapter":"23","verse":"9","text":"Wamjinga ngemibuzo, kodwa uJesu akaze amphendula."},{"book":"ULukha","chapter":"23","verse":"10","text":"Abaphristi abakhulu labafundisi bomthetho labo babemi khonapho bemangalela ngokuthukuthela."},{"book":"ULukha","chapter":"23","verse":"11","text":"UHerodi lamabutho akhe basebemchothoza njalo bamhoza. Bamgqokisa isigqoko esihle, basebembuyisela kuPhilathu."},{"book":"ULukha","chapter":"23","verse":"12","text":"Ngalelolanga uHerodi loPhilathu babangabangane kodwa mandulo kwalokhu babeyizitha."},{"book":"ULukha","chapter":"23","verse":"13","text":"UPhilathu wabizela ndawonye abaphristi abakhulu lababusi kanye labantu"},{"book":"ULukha","chapter":"23","verse":"14","text":"wathi kubo, “Lingilethele umuntu obekhuthaza abantu ukwenza umvukela. Sengimhlolile phambi kwenu, kodwa kangifumananga lutho kulokhu elimangalela khona."},{"book":"ULukha","chapter":"23","verse":"15","text":"LoHerodi kafumananga lutho, ngoba usemphendukisile kithi; njengoba libona, kenzanga lutho olufanele ukuthi abulawe."},{"book":"ULukha","chapter":"23","verse":"16","text":"Ngakho ngizamjezisa nje besengimkhulula.” ["},{"book":"ULukha","chapter":"23","verse":"17","text":"Kwakumele akhulule isibotshwa esisodwa esiyabe sikhethwe ngabantu mhla wedili.]23.17 Livesi kayikho kwamanye amaBhayibhili esiLungu."},{"book":"ULukha","chapter":"23","verse":"18","text":"Bamemeza ngalizwi linye bathi, “Msusele khatshana umuntu lo! Sikhululele uBharabhasi!”"},{"book":"ULukha","chapter":"23","verse":"19","text":"(UBharabhasi wayephoselwe entolongweni ngenxa yokuvusa isiphithiphithi edolobheni langenxa yokubulala.)"},{"book":"ULukha","chapter":"23","verse":"20","text":"Kwathi ngoba efuna ukumkhulula uJesu, uPhilathu waphinda wathi kabake bacabange njalo."},{"book":"ULukha","chapter":"23","verse":"21","text":"Kodwa baqhubeka bememeza besithi, “Mbethele! Mbethele!”"},{"book":"ULukha","chapter":"23","verse":"22","text":"Waphinda wakhuluma labo okwesithathu wathi, “Ngani na? Umuntu lo wenze cala bani? Angiboni lutho kuye olungafanela isigwebo sokuthi abulawe. Ngakho-ke, ngizakuthi kajeziswe besengimkhulula.”"},{"book":"ULukha","chapter":"23","verse":"23","text":"Kodwa baklabalala beqinisa ukuba kabethelwe, lakanye ukugcizelela kwabo kwaphumelela."},{"book":"ULukha","chapter":"23","verse":"24","text":"Ngakho uPhilathu wasemisa ukwemukela izifiso zabo."},{"book":"ULukha","chapter":"23","verse":"25","text":"Wayikhulula indoda leyo eyayiphoselwe entolongweni ngenxa yesiphithiphithi lokubulala, eyiyo abayicelayo, wanikela uJesu kubo ukuthi benze intando yabo."},{"book":"ULukha","chapter":"23","verse":"26","text":"Bathi sebemqhuba babamba uSimoni waseKhureni owayesuka emaphandleni, bamethesa isiphambano bathi kasithwale ngemva kukaJesu."},{"book":"ULukha","chapter":"23","verse":"27","text":"Walandelwa ngabantu abanengi kakhulu, kanye labesifazane ababemkhalela bebubula."},{"book":"ULukha","chapter":"23","verse":"28","text":"UJesu wanyemukula wathi kubo, “Madodakazi aseJerusalema, lingangikhaleli; zikhaleleni lina kanye labantwabenu."},{"book":"ULukha","chapter":"23","verse":"29","text":"Ngoba sizafika isikhathi lapho elizakuthi, ‘Babusisiwe abafazi abazinyumba, lezibeletho ezingazange zithwale kanye lamabele angazange amunyise!’"},{"book":"ULukha","chapter":"23","verse":"30","text":"Lapho-ke"},{"book":"ULukha","chapter":"23","verse":"31","text":"Ngoba nxa abantu bezenza lezizinto lapho isihlahla simanzi, kuzakwenzakalani pho nxa sesomile?”"},{"book":"ULukha","chapter":"23","verse":"32","text":"Amanye amadoda amabili, onke ayeyizigebenga, lawo aqhutshwa kanye laye esiyabulawa."},{"book":"ULukha","chapter":"23","verse":"33","text":"Bathi sebefike endaweni ethiwa luKhakhayi bambethela esiphambanweni kanye lezigebenga lezo, omunye ngakwesokunene kwakhe, omunye ngakwesokhohlo."},{"book":"ULukha","chapter":"23","verse":"34","text":"UJesu wathi, “Baba, baxolele, ngoba kabakwazi abakwenzayo.” Njalo basebesabelana izigqoko zakhe ngokutshaya inkatho."},{"book":"ULukha","chapter":"23","verse":"35","text":"Abantu bema bakhangela, ababusi bona bamklolodela. Bathi, “Wasindisa abanye, laye kazisindise nxa enguKhristu kaNkulunkulu, oKhethiweyo.”"},{"book":"ULukha","chapter":"23","verse":"36","text":"Amabutho lawo eza amklolodela. Amnika iwayini elimunyu"},{"book":"ULukha","chapter":"23","verse":"37","text":"athi, “Nxa uyinkosi yamaJuda, zisindise.”"},{"book":"ULukha","chapter":"23","verse":"38","text":"Kwakulombhalo wokwazisa ngaphezulu kwakhe owawusithi:"},{"book":"ULukha","chapter":"23","verse":"39","text":"Omunye wezigebenga owayelenga khonapho wamthuka wathi, “Kanti kayisuwe uKhristu? Zisindise wena kanye lathi!”"},{"book":"ULukha","chapter":"23","verse":"40","text":"Kodwa esinye isigebenga samkhuza sathi, “Kawumesabi na uNkulunkulu, njengoba ulesigwebo sinye laye."},{"book":"ULukha","chapter":"23","verse":"41","text":"Thina sijeziswa ngokusifaneleyo ngoba sizuza lokho okufanele izenzo zethu. Kodwa umuntu lo kenzanga lutho olungalunganga.”"},{"book":"ULukha","chapter":"23","verse":"42","text":"Wasesithi, “Jesu, ungikhumbule nxa ungafika embusweni wakho.”"},{"book":"ULukha","chapter":"23","verse":"43","text":"UJesu wamphendula wathi, “Ngiyakutshela iqiniso ngithi, lamuhla uzakuba lami epharadise.”"},{"book":"ULukha","chapter":"23","verse":"44","text":"Kwasekuyisikhathi esingaba lihola lesithupha, ubumnyama bembesa lonke ilizwe kwaze kwaba lihola lesificamunwemunye,"},{"book":"ULukha","chapter":"23","verse":"45","text":"ngoba ilanga lema ukukhanya. Ikhetheni lethempeli ladabuka kabili."},{"book":"ULukha","chapter":"23","verse":"46","text":"UJesu wamemeza ngelizwi elikhulu wathi, “Baba, ezandleni zakho nginikela umphefumulo wami.” Esekutshilo lokhu waphefumula okokucina."},{"book":"ULukha","chapter":"23","verse":"47","text":"Induna yekhulu isibonile okwenzakeleyo yadumisa uNkulunkulu yathi, “Ngeqiniso lo ubeyindoda elungileyo.”"},{"book":"ULukha","chapter":"23","verse":"48","text":"Kwathi bonke abantu ababebuthene ukuzabona isiga lesi sebebonile okwakwenzakele, bababuhlungu, babalosizi, babuyela emizini yabo."},{"book":"ULukha","chapter":"23","verse":"49","text":"Kodwa bonke ababemazi, kanye labesifazane abamlandela besuka laye eGalile, bema bucwala babukela okwakusenzakala."},{"book":"ULukha","chapter":"23","verse":"50","text":"Kwakukhona indoda eyayithiwa nguJosefa, elilunga loMphakathi, eyindoda elungileyo njalo eqondileyo,"},{"book":"ULukha","chapter":"23","verse":"51","text":"owayengakuvumanga lokho abakuqumayo labakwenzayo. Yena wayevela edolobheni lakoJuda okwakuthiwa yi-Arimathiya, njalo wayelindele umbuso kaNkulunkulu."},{"book":"ULukha","chapter":"23","verse":"52","text":"Waya kuPhilathu wayacela isidumbu sikaJesu."},{"book":"ULukha","chapter":"23","verse":"53","text":"Wasesethula wasigoqela ngelembu lelineni, wasibeka ethuneni elaligujwe edwaleni lingakaze lilale muntu."},{"book":"ULukha","chapter":"23","verse":"54","text":"Kwakulusuku lokuLungiselela, iSabatha selizaqalisa."},{"book":"ULukha","chapter":"23","verse":"55","text":"Abesifazane ababebuye loJesu esuka eGalile bamlandela uJosefa balibona ithuna lokuthi isidumbu sakhe salaliswa njani kulo."},{"book":"ULukha","chapter":"23","verse":"56","text":"Basebebuyela ekhaya bayalungisa amagcobo lamakha. Kodwa baphumula ngeSabatha bethobela umlayo."}]}