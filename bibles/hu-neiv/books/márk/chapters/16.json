{"data":[{"book":"Márk","chapter":"16","verse":"1","text":"Mikor pedig elmúlt a szombat, a magdalai Mária és Mária, a Jakab anyja és Salómé drága keneteket vásároltak, hogy elmenjenek, és megkenjék őt."},{"book":"Márk","chapter":"16","verse":"2","text":"Korán reggel, a hétnek első napján a sírbolthoz mentek napkeltekor,"},{"book":"Márk","chapter":"16","verse":"3","text":"és ezt mondták maguk között: „Kicsoda hengeríti el nekünk a követ a sírbolt szájáról?“"},{"book":"Márk","chapter":"16","verse":"4","text":"És odatekintve látták, hogy a kő el van hengerítve; pedig az felette nagy volt."},{"book":"Márk","chapter":"16","verse":"5","text":"És bemenve a sírboltba, láttak egy ifjút ülni jobb felől, fehér ruhába öltözve, és megrémültek."},{"book":"Márk","chapter":"16","verse":"6","text":"Az pedig mondta nekik: „Ne féljetek! A Názáreti Jézust keresitek, akit megfeszítettek? Föltámadott, nincsen itt. Íme, a hely, ahová őt helyezték."},{"book":"Márk","chapter":"16","verse":"7","text":"De menjetek el, mondjátok meg a tanítványainak és Péternek, hogy előttetek megy Galileába: ott meglátjátok őt, amint megmondta nektek.“"},{"book":"Márk","chapter":"16","verse":"8","text":"Ekkor igen hamar kijöttek, és elfutottak a sírbolttól, mert félelem és álmélkodás fogta el őket; és senkinek semmit sem szóltak, mert féltek."},{"book":"Márk","chapter":"16","verse":"9","text":"Mikor pedig reggel, a hétnek első napján föltámadott, megjelent először a magdalai Máriának, akiből hét ördögöt űzött ki."},{"book":"Márk","chapter":"16","verse":"10","text":"Ő elment, és jelentette ezt azoknak, akik vele voltak, keseregtek és sírtak."},{"book":"Márk","chapter":"16","verse":"11","text":"Amikor pedig ezek hallották, hogy él, és ő látta, nem hitték el."},{"book":"Márk","chapter":"16","verse":"12","text":"Ezután pedig közülük kettőnek jelent meg más alakban, útközben, amikor a mezőre mentek."},{"book":"Márk","chapter":"16","verse":"13","text":"Ezek is elmentek, és jelenték a többieknek, de nekik sem hittek."},{"book":"Márk","chapter":"16","verse":"14","text":"Azután, amikor asztalnál ültek, megjelent magának a tizenegynek, és szemükre vetette hitetlenségüket és keményszívűségüket, hogy azoknak, akik őt feltámadva látták, nem hittek."},{"book":"Márk","chapter":"16","verse":"15","text":"Ezután ezt mondta nekik: „Menjetek el széles e világra, hirdessétek az evangéliumot minden teremtésnek."},{"book":"Márk","chapter":"16","verse":"16","text":"Aki hisz és megkeresztelkedik, üdvözül, aki pedig nem hisz, elkárhozik."},{"book":"Márk","chapter":"16","verse":"17","text":"Azokat pedig, akik hisznek, ilyen jelek követik: az én nevemben ördögöket űznek ki, új nyelveken szólnak,"},{"book":"Márk","chapter":"16","verse":"18","text":"kígyókat vesznek föl, és ha valami halálosat isznak, nem árt nekik, betegekre teszik kezeiket, és azok meggyógyulnak.“"},{"book":"Márk","chapter":"16","verse":"19","text":"Az Úr Jézus pedig, miután ezeket mondta nekik, felvitetett a mennybe, és az Istennek jobbjára ült."},{"book":"Márk","chapter":"16","verse":"20","text":"Azok pedig elmentek, prédikáltak mindenütt, az Úr pedig együtt munkálkodott velük, és megerősítette az igét a jelek által, amelyek követték. Ámen!"}]}