{"data":[{"book":"БЫЦЦЁ","chapter":"19","verse":"1","text":"І прыйшлі тыя два анёлы ў Садому ўвечары, калі Лот сядзеў каля брамы Садомы. Лот убачыў і ўстаў, каб сустрэць іх, і пакланіўся тварам да зямлі"},{"book":"БЫЦЦЁ","chapter":"19","verse":"2","text":"і сказаў: спадары мае! увайдзеце ў дом раба вашага і начуйце, і ўмыйце ногі вашыя, і ўстанеце раніцай і пойдзеце ў дарогу сваю. Але яны сказалі: не, мы начуем на вуліцы."},{"book":"БЫЦЦЁ","chapter":"19","verse":"3","text":"Але ён моцна ўпрошваў іх; і яны пайшлі да яго і ўвайшлі ў дом ягоны. Ён зрабіў ім пачостку і сьпёк прэсны хлеб; і яны елі."},{"book":"БЫЦЦЁ","chapter":"19","verse":"4","text":"Яшчэ ня леглі яны спаць, як гарадзкія жыхары, Садомцы, ад маладога да старога, увесь люд з усіх канцоў горада, абступілі дом"},{"book":"БЫЦЦЁ","chapter":"19","verse":"5","text":"і выклікалі Лота і казалі яму: дзе людзі, якія прыйшлі да цябе нанач? выведзі іх да нас; мы спазнаем іх."},{"book":"БЫЦЦЁ","chapter":"19","verse":"6","text":"Лот выйшаў да іх да ўваходу і замкнуў за сабою дзьверы,"},{"book":"БЫЦЦЁ","chapter":"19","verse":"7","text":"і сказаў: братове мае, не рабеце ліхога;"},{"book":"БЫЦЦЁ","chapter":"19","verse":"8","text":"вось, у мяне дзьве дачкі, якія не спазналі мужчыны; лепей я выведу іх да вас, рабеце зь імі, што вам заўгодна; толькі людзям гэтым не рабеце нічога, бо яны прыйшлі пад дах дома майго."},{"book":"БЫЦЦЁ","chapter":"19","verse":"9","text":"Але яны сказалі: ідзі сюды. І сказалі: вось, прыхадзень, а хоча судзіць? цяпер мы горш учынім з табою, чым зь імі. І яны падступіліся да чалавека гэтага, да Лота, і падышлі, каб выламаць дзьверы."},{"book":"БЫЦЦЁ","chapter":"19","verse":"10","text":"Тады мужы тыя працягнулі рукі свае, і ўвялі Лота да сябе ў дом, і дзьверы замкнулі;"},{"book":"БЫЦЦЁ","chapter":"19","verse":"11","text":"а людзей, якія былі каля ўваходу ў дом, уразілі сьлепатою, ад малога да вялікага, так што яны нацярпеліся, шукаючы выхаду."},{"book":"БЫЦЦЁ","chapter":"19","verse":"12","text":"Сказалі мужы тыя Лоту: хто ў цябе ёсьць яшчэ тут? ці зяць, ці твае сыны, ці твае дочкі, і хто б ні быў у цябе ў горадзе, усіх выведзі з гэтага месца,"},{"book":"БЫЦЦЁ","chapter":"19","verse":"13","text":"бо мы зьнішчым гэтае месца; бо вялікі лямант на жыхароў яго Госпаду, і Гасподзь паслаў нас зьнішчыць яго."},{"book":"БЫЦЦЁ","chapter":"19","verse":"14","text":"І выйшаў Лот, і гаварыў зь зяцямі сваімі, якія бралі за сябе дачок ягоных, і сказаў: устаньце, выйдзіце з гэтага месца, бо Гасподзь зьнішчыць гэты горад. Але зяцям ягоным здалося, што ён жартуе."},{"book":"БЫЦЦЁ","chapter":"19","verse":"15","text":"Калі ўзышла зара, анёлы пачалі прысьпешваць Лота, кажучы: устань, вазьмі жонку тваю і дзьвюх дачок тваіх, якія ў цябе, каб не загінуць табе за беззаконьні горада."},{"book":"БЫЦЦЁ","chapter":"19","verse":"16","text":"І як што ён марудзіў, дык мужы тыя, зь літасьці да яго Гасподняй, узялі за руку яго і жонку і дзьвюх дачок ягоных, і вывелі яго, і паставілі яго па-за горадам."},{"book":"БЫЦЦЁ","chapter":"19","verse":"17","text":"Калі ж вывелі іх вонкі, дык адзін зь іх сказаў: ратуй душу сваю; не азірайся і нідзе ня спыняйся ў навакольлі гэтым; ратуйся на гары, каб табе не загінуць."},{"book":"БЫЦЦЁ","chapter":"19","verse":"18","text":"Але Лот сказаў ім: не, Валадару!"},{"book":"БЫЦЦЁ","chapter":"19","verse":"19","text":"Вось, раб Твой здабыў упадабаньне прад вачыма Тваімі, і вялікая літасьць Твая, якую Ты ўчыніў мне, што ўратаваў жыцьцё маё; але я не магу ратавацца на гары, каб не дагнала мяне бяда і мне не памерці:"},{"book":"БЫЦЦЁ","chapter":"19","verse":"20","text":"вось, бліжэй уцякаць у гэты горад, ён жа малы; пабягу я туды; ён жа малы; і захаваецца жыцьцё маё."},{"book":"БЫЦЦЁ","chapter":"19","verse":"21","text":"І сказаў яму: вось, на дагоду табе Я ўчыню і гэта: ня збуру горада, пра які ты кажаш;"},{"book":"БЫЦЦЁ","chapter":"19","verse":"22","text":"пасьпяшайся, ратуйся там: бо Я не магу ўчыніць дзеі, пакуль ты ня прыйдзеш туды. Таму і названы горад гэты: Сігор."},{"book":"БЫЦЦЁ","chapter":"19","verse":"23","text":"Сонца ўзышло над зямлёю, і Лот прыйшоў у Сігор."},{"book":"БЫЦЦЁ","chapter":"19","verse":"24","text":"І выліў Гасподзь на Садому і Гамору дажджом серку і агонь ад Госпада зь неба,"},{"book":"БЫЦЦЁ","chapter":"19","verse":"25","text":"і збурыў гарады гэтыя, і ўсё навакольле гэта, і ўсіх жыхароў гарадоў гэтых, і расьліны зямлі."},{"book":"БЫЦЦЁ","chapter":"19","verse":"26","text":"А жонка Лотава за ім азірнулася і зрабілася саляным слупам."},{"book":"БЫЦЦЁ","chapter":"19","verse":"27","text":"І ўстаў Абрагам рана раніцай і пайшоў на месца, дзе стаяў прад абліччам Госпада;"},{"book":"БЫЦЦЁ","chapter":"19","verse":"28","text":"і паглядзеў на Садому і Гамору і на ўсю прастору навакольля і ўбачыў: вось, дым падымаецца зь зямлі, як дым з вапельні."},{"book":"БЫЦЦЁ","chapter":"19","verse":"29","text":"І было, калі Бог зьнішчаў гарады навакольля гэтага, успомніў Бог пра Абрагама, і выслаў Лота спасярод зьнішчэньня, калі бурыў гарады, у якіх жыў Лот."},{"book":"БЫЦЦЁ","chapter":"19","verse":"30","text":"І выйшаў Лот зь Сігора, і пачаў жыць у гары, і зь ім дзьве дачкі ягоныя, бо ён баяўся жыць у Сігоры. І жыў у пячоры, і зь ім дзьве дачкі ягоныя."},{"book":"БЫЦЦЁ","chapter":"19","verse":"31","text":"І сказала старэйшая малодшай: бацька наш стары, і няма чалавека на зямлі, каб увайшоў да нас паводле звычаю ўсёй зямлі;"},{"book":"БЫЦЦЁ","chapter":"19","verse":"32","text":"дык вось апоім бацьку нашага віном, і перасьпім зь ім, і адновім ад бацькі нашага племя."},{"book":"БЫЦЦЁ","chapter":"19","verse":"33","text":"І апаілі бацьку свайго віном у тую ноч; і ўвайшла старэйшая і спала з бацькам сваім; а ён ня ведаў, калі яна легла і калі ўстала."},{"book":"БЫЦЦЁ","chapter":"19","verse":"34","text":"На другі дзень старэйшая сказала малодшай: вось, я спала ўчора з бацькам маім; апоім яго віном і гэтае ночы; і ты ўвайдзі, сьпі зь ім, і адновім ад бацькі нашага племя."},{"book":"БЫЦЦЁ","chapter":"19","verse":"35","text":"І апаілі бацьку свайго віном і гэтае ночы; і ўвайшла малодшая і спала зь ім; і ён ня ведаў, калі яна легла і калі ўстала."},{"book":"БЫЦЦЁ","chapter":"19","verse":"36","text":"І зацяжарыліся абедзьве дачкі Лотавыя ад бацькі свайго;"},{"book":"БЫЦЦЁ","chapter":"19","verse":"37","text":"і нарадзіла старэйшая сына і дала яму імя: Мааў. Ён бацька Маавіцянаў дагэтуль."},{"book":"БЫЦЦЁ","chapter":"19","verse":"38","text":"І малодшая таксама нарадзіла сына і дала яму імя Бэн-Амі. Ён бацька Аманіцянаў дагэтуль."}]}