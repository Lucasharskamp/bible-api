{"data":[{"book":"پیدایش","chapter":"30","verse":"1","text":"راحیل وقتی فهمید نازاست، به خواهر خود حسد برد. او به یعقوب گفت: «به من فرزندی بده، اگر نه خواهم مرد!»"},{"book":"پیدایش","chapter":"30","verse":"2","text":"یعقوب خشمگین شد و گفت: «مگر من خدا هستم که به تو فرزند بدهم؟ اوست که تو را نازا گردانیده است.»"},{"book":"پیدایش","chapter":"30","verse":"3","text":"راحیل به او گفت: «با کنیزم بلهه همبستر شو تا از طریق او صاحب فرزندان شوم.»"},{"book":"پیدایش","chapter":"30","verse":"4","text":"پس کنیز خود بِلهه را به همسری به یعقوب داد و او با وی همبستر شد."},{"book":"پیدایش","chapter":"30","verse":"5","text":"بلهه حامله شد و پسری برای یعقوب زایید."},{"book":"پیدایش","chapter":"30","verse":"6","text":"راحیل گفت: «خدا دعایم را شنیده و به دادم رسیده و اینک پسری به من بخشیده است»، پس او را دان30‏:6 «دان» با واژۀ عبری به معنی «دادرسی» شباهت دارد. (یعنی «دادرسی») نامید."},{"book":"پیدایش","chapter":"30","verse":"7","text":"بلهه باز آبستن شد و دومین پسر را برای یعقوب زایید."},{"book":"پیدایش","chapter":"30","verse":"8","text":"راحیل گفت: «من با خواهر خود سخت مبارزه کردم و بر او پیروز شدم»، پس او را نفتالی30‏:8 «نفتالی» با واژۀ عبری به معنی «مبارزه» شباهت دارد. نامید."},{"book":"پیدایش","chapter":"30","verse":"9","text":"وقتی لیه دید که دیگر حامله نمی‌شود، کنیز خود زلفه را به یعقوب به زنی داد."},{"book":"پیدایش","chapter":"30","verse":"10","text":"زلفه برای یعقوب پسری زایید."},{"book":"پیدایش","chapter":"30","verse":"11","text":"لیه گفت: «خوشبختی به من روی آورده است»، پس او را جاد30‏:11 «جاد» با واژۀ عبری به معنی «خوشبختی» شباهت دارد. نامید."},{"book":"پیدایش","chapter":"30","verse":"12","text":"سپس زلفه دومین پسر را برای یعقوب زایید."},{"book":"پیدایش","chapter":"30","verse":"13","text":"لیه گفت: «چقدر خوشحال هستم! اینک زنان مرا زنی خوشحال خواهند دانست.» پس او را اَشیر30‏:13 «اشیر» با واژۀ عبری به معنی «خوشحالی» شباهت دارد. نامید."},{"book":"پیدایش","chapter":"30","verse":"14","text":"روزی هنگام درو گندم، رئوبین مقداری مِهرگیاه که در کشتزاری روییده بود، یافت و آن را برای مادرش لیه آورد. راحیل از لیه خواهش نمود که مقداری از آن را به وی بدهد."},{"book":"پیدایش","chapter":"30","verse":"15","text":"اما لیه به او جواب داد: «کافی نیست که شوهرم را از دستم گرفتی، حالا می‌خواهی مِهرگیاه30‏:15 در آن زمان عقیده بر این بود که خوردن این گیاه به حامله شدن زنان نازا کمک می‌کند. پسرم را هم از من بگیری؟»"},{"book":"پیدایش","chapter":"30","verse":"16","text":"آن روز عصر که یعقوب از صحرا برمی‌گشت، لیه به استقبال وی شتافت و گفت: «امشب باید با من بخوابی، زیرا تو را در مقابل مِهر گیاهی که پسرم یافته است، اجیر کرده‌ام!» پس یعقوب آن شب با وی همبستر شد."},{"book":"پیدایش","chapter":"30","verse":"17","text":"خدا دعاهای وی را اجابت فرمود و او حامله شده، پنجمین پسر خود را زایید."},{"book":"پیدایش","chapter":"30","verse":"18","text":"لیه گفت: «چون کنیز خود را به شوهرم دادم، خدا به من پاداش داده است.» پس او را یساکار30‏:18 «یساکار» با واژۀ عبری به معنی «پاداش» شباهت دارد. نامید."},{"book":"پیدایش","chapter":"30","verse":"19","text":"او بار دیگر حامله شده، ششمین پسر را برای یعقوب زایید،"},{"book":"پیدایش","chapter":"30","verse":"20","text":"و گفت: «خدا به من هدیه‌ای نیکو داده است. از این پس شوهرم مرا احترام خواهد کرد، زیرا برایش شش پسر زاییده‌ام.» پس او را زبولون30‏:20 «زبولون» با واژۀ عبری به معنی «احترام» شباهت دارد. (یعنی «احترام») نامید."},{"book":"پیدایش","chapter":"30","verse":"21","text":"مدتی پس از آن دختری زایید و او را دینه نامید."},{"book":"پیدایش","chapter":"30","verse":"22","text":"سپس خدا راحیل را به یاد آورد و دعای وی را اجابت نموده، فرزندی به او بخشید."},{"book":"پیدایش","chapter":"30","verse":"23","text":"او حامله شده، پسری زایید و گفت: «خدا این ننگ را از من برداشته است.»"},{"book":"پیدایش","chapter":"30","verse":"24","text":"سپس افزود: «ای کاش خداوند پسر دیگری هم به من بدهد!» پس او را یوسف30‏:24 «یوسف» یعنی «او اضافه کند». نامید."},{"book":"پیدایش","chapter":"30","verse":"25","text":"بعد از آنکه راحیل یوسف را زایید، یعقوب به لابان گفت: «قصد دارم به وطن خویش بازگردم."},{"book":"پیدایش","chapter":"30","verse":"26","text":"اجازه بده زنان و فرزندانم را برداشته با خود ببرم، چون می‌دانی با خدمتی که به تو کرده‌ام بهای آنها را تمام و کمال به تو پرداخته‌ام.»"},{"book":"پیدایش","chapter":"30","verse":"27","text":"لابان به وی گفت: «خواهش می‌کنم مرا ترک نکن، زیرا از روی فال فهمیده‌ام که خداوند به خاطر تو مرا برکت داده است."},{"book":"پیدایش","chapter":"30","verse":"28","text":"هر چقدر مزد بخواهی به تو خواهم داد.»"},{"book":"پیدایش","chapter":"30","verse":"29","text":"یعقوب جواب داد: «خوب می‌دانی که طی سالیان گذشته با چه وفاداری به تو خدمت نموده‌ام و چگونه از گله‌هایت مواظبت کرده‌ام."},{"book":"پیدایش","chapter":"30","verse":"30","text":"قبل از اینکه پیش تو بیایم، گله و رمهٔ چندانی نداشتی ولی اکنون اموالت بی‌نهایت زیاد شده است. خداوند به خاطر من از هر نظر به تو برکت داده است. اما من الان باید به فکر خانوادهٔ خود باشم و برای آنها تدارک ببینم.»"},{"book":"پیدایش","chapter":"30","verse":"31","text":"لابان بار دیگر پرسید: «چقدر مزد می‌خواهی؟»"},{"book":"پیدایش","chapter":"30","verse":"32","text":"اجازه بده امروز به میان گله‌های تو بروم و تمام گوسفندان ابلق و خالدار و تمام بره‌های سیاه رنگ و همهٔ بزهای ابلق و خالدار را به جای اجرت برای خود جدا کنم. اینها مزد من خواهد بود."},{"book":"پیدایش","chapter":"30","verse":"33","text":"از آن به بعد، اگر حتی یک بز یا گوسفند سفید در میان گلهٔ من یافتی، بدان که من آن را از تو دزدیده‌ام.»"},{"book":"پیدایش","chapter":"30","verse":"34","text":"لابان گفت: «آنچه را که گفتی قبول می‌کنم.»"},{"book":"پیدایش","chapter":"30","verse":"35","text":"پس همان روز لابان تمام بزهای نری که خطّدار و خالدار بودند و بزهای ماده‌ای که ابلق و خالدار بودند و تمامی بره‌های سیاه رنگ را جدا کرد و به پسرانش سپرد."},{"book":"پیدایش","chapter":"30","verse":"36","text":"آنگاه آنها را به فاصلهٔ سه روز راه از یعقوب دور کرد. درضمن، خود یعقوب در آنجا ماند تا بقیهٔ گلهٔ لابان را بچراند."},{"book":"پیدایش","chapter":"30","verse":"37","text":"آنگاه یعقوب شاخه‌های سبز و تازهٔ درختان بید و بادام و چنار را کَند و خطّهای سفیدی بر روی آنها تراشید."},{"book":"پیدایش","chapter":"30","verse":"38","text":"این چوبها را در کنار آبشخور قرار داد تا وقتی که گله‌ها برای خوردن آب می‌آیند، آنها را ببینند. وقتی گله‌ها برای خوردن آب می‌آمدند، و می‌خواستند جفتگیری کنند،"},{"book":"پیدایش","chapter":"30","verse":"39","text":"جلوی چوبها با یکدیگر جفتگیری می‌کردند و بره‌هایی می‌زاییدند که خطّدار، خالدار و ابلق بودند."},{"book":"پیدایش","chapter":"30","verse":"40","text":"یعقوب، این برّه‌ها را از گلهٔ لابان جدا می‌کرد و به گلهٔ خود می‌افزود. به این ترتیب او با استفاده از گلهٔ لابان، گلهٔ خودش را بزرگ می‌کرد."},{"book":"پیدایش","chapter":"30","verse":"41","text":"در ضمن هرگاه حیوانات مادهٔ قوی می‌خواستند جفتگیری کنند، یعقوب چوبها را در آبشخور جلوی آنها قرار می‌داد تا کنار آنها جفتگیری کنند."},{"book":"پیدایش","chapter":"30","verse":"42","text":"ولی اگر حیوانات ضعیف بودند، چوبها را در آنجا نمی‌گذاشت. بنابراین حیوانات ضعیف از آنِ لابان و حیوانات قوی از آن یعقوب می‌شدند."},{"book":"پیدایش","chapter":"30","verse":"43","text":"بدین ترتیب یعقوب بسیار ثروتمند شد و صاحب کنیزان و غلامان، گله‌های بزرگ، شترها و الاغهای زیادی گردید."}]}