{"data":[{"book":"Jeremia","chapter":"16","verse":"1","text":"Ipapo shoko raJehovha rakasvika kwandiri richiti,"},{"book":"Jeremia","chapter":"16","verse":"2","text":"“Haufaniri kuwana mukadzi kana kuva navanakomana kana vanasikana panzvimbo ino.”"},{"book":"Jeremia","chapter":"16","verse":"3","text":"Nokuti zvanzi naJehovha, pamusoro pavanakomana navanasikana vanoberekwa munyika ino napamusoro pavakadzi vanova vanamai vavo navarume vanova madzibaba avo:"},{"book":"Jeremia","chapter":"16","verse":"4","text":"“Vachafa nehosha dzakaipisisa. Havangazochemwi kana kuvigwa asi vachafanana nomupfudze uri pamusoro penyika. Vachaparara nomunondo nenzara, uye zvitunha zvavo zvichava zvokudya zveshiri dzedenga nemhuka dzepanyika.”"},{"book":"Jeremia","chapter":"16","verse":"5","text":"Nokuti zvanzi naJehovha: “Usapinda muimba mune zvokudya zvamariro: usaenda kundochema kana kuvanzwira tsitsi, nokuti ndabvisa maropafadzo norudo rwangu nengoni dzangu pavanhu ava,” ndizvo zvinotaura Jehovha."},{"book":"Jeremia","chapter":"16","verse":"6","text":"“Vose, vakuru navaduku vachafa munyika ino. Havangavigwi kana kuchemwa, uye hakuna munhu achazvicheka kana kuveura musoro wake nokuda kwavo."},{"book":"Jeremia","chapter":"16","verse":"7","text":"Hakuna munhu achavapa chokudya kuti vanyarare pakuchema kwavo vakafa, hakuna kunyange baba chaivo kana mai, hakuna kana achavapa mvura yokunwa chaiyo kuti vanyarare."},{"book":"Jeremia","chapter":"16","verse":"8","text":"“Newe usapinda muimba inoitirwa mutambo kundogara pasi uchidya nokunwa."},{"book":"Jeremia","chapter":"16","verse":"9","text":"Nokuti zvanzi naJehovha Wamasimba Ose, Mwari weIsraeri: Ndichagumisa panzvimbo ino, muchizviona pamazuva enyu, mheremhere yokupembera nenzwi romufaro uye nenzwi romwenga nerechikomba."},{"book":"Jeremia","chapter":"16","verse":"10","text":"“Paunovaudza vanhu ava izvi zvose ivo vakakubvunza vachiti ‘Jehovha aisireiko kwatiri chirevo chenjodzi yakakura kudai? Chakaipa chatakaita ndecheiko? Chivi chedu ndecheiko? Chivi chedu ndecheiko chatakatadzira Jehovha Mwari wedu?’"},{"book":"Jeremia","chapter":"16","verse":"11","text":"ipapo uti kwavari, ‘Nemhaka yokuti madzibaba enyu akandisiya,’ ndizvo zvinotaura Jehovha, ‘vakatevera vamwe vamwari vakavashumira uye vakavanamata. Vakandisiya ini uye havana kuchengeta mirayiro yangu."},{"book":"Jeremia","chapter":"16","verse":"12","text":"Asi imi makaita zvakaipa kupfuura madzibaba enyu. Tarirai kuti mumwe nomumwe wenyu anotevera sei kusindimara kwomwoyo wake wakaipa pano kuti anditeerere ini."},{"book":"Jeremia","chapter":"16","verse":"13","text":"Saka ndichakudzingai panyika ino ndichikuisai kunyika yamusina kumboziva imi kana madzibaba enyu mugondoshumira vamwe vamwari ikoko masikati nousiku, nokuti handingakunzwirei nyasha.’"},{"book":"Jeremia","chapter":"16","verse":"14","text":"“Kunyange zvakadaro, mazuva anouya,” ndizvo zvinotaura Jehovha, “avasingazotizve, ‘NaJehovha mupenyu iye akabudisa vaIsraeri muIjipiti,’"},{"book":"Jeremia","chapter":"16","verse":"15","text":"asi vachati, ‘NaJehovha mupenyu, akabudisa vaIsraeri kubva munyika yokumusoro uye nokubva munyika dzose dzaakanga avadzingira.’ Nokuti ndichavadzoserazve kunyika yandakapa madzitateguru avo."},{"book":"Jeremia","chapter":"16","verse":"16","text":"“Asi zvino ndichavatumira varedzi vehove vazhinji,” ndizvo zvinotaura Jehovha, “vagozovabata. Mushure maizvozvo ndichatumira vavhimi vazhinji, vachavavhima pamusoro pegomo roga roga napamusoro pechikomo choga choga uye nomumapako amatombo."},{"book":"Jeremia","chapter":"16","verse":"17","text":"Meso angu ari pamusoro penzira dzavo dzose; hadzina kuvanzika kwandiri, uye chivi chavo hachina kuvanzika pameso angu."},{"book":"Jeremia","chapter":"16","verse":"18","text":"Ndichatsiva zvakaipa zvavo nechivi chavo, zvakapetwa kaviri, nokuti vakasvibisa nyika yangu nezvitunha zvezvifananidzo zvavo zvisina maturo, uye vakazadza nhaka yangu nezvifananidzo zvavo zvinonyangadza.”"},{"book":"Jeremia","chapter":"16","verse":"19","text":"Imi Jehovha, simba rangu nenhare yangu,"},{"book":"Jeremia","chapter":"16","verse":"20","text":"Ko, vanhu vanozviitira vamwari vavo here?"},{"book":"Jeremia","chapter":"16","verse":"21","text":"“Naizvozvo ndichavadzidzisa,"}]}