{"data":[{"book":"Ozeáš","chapter":"10","verse":"1","text":"Izrael jest vinný kmen prázdný, ovoce skládá sobě. Èím více mívá ovoce svého, tím více rozmnožuje oltáře, a čím lepší jest země jeho, tím více vzdělává obrazy."},{"book":"Ozeáš","chapter":"10","verse":"2","text":"Klade díly srdce jejich, pročež vinni jsou. Onť poboří oltáře jejich, popléní obrazy jejich,"},{"book":"Ozeáš","chapter":"10","verse":"3","text":"Poněvadž i říkají: Nemáme žádného krále, nýbrž aniž se bojíme Hospodina, a král co by nám učinil?"},{"book":"Ozeáš","chapter":"10","verse":"4","text":"Mluví slova, klnouce se lživě, když činí smlouvu, a soud podobný jedu roste na záhonech polí mých."},{"book":"Ozeáš","chapter":"10","verse":"5","text":"Z příčiny jalovic Betavenských děsiti se budou obyvatelé Samařští, když kvíliti bude nad nimi lid jejich i kněží jejich, (kteříž příčinou jejich nyní pléší), proto že sláva jejich zastěhuje se od nich."},{"book":"Ozeáš","chapter":"10","verse":"6","text":"Ano i sám lid do Assyrie zaveden bude v dar králi, kterýž obhájce býti měl; Efraim hanbu ponese, a Izrael styděti se bude za své předsevzetí."},{"book":"Ozeáš","chapter":"10","verse":"7","text":"Vyhlazen bude král Samařský jako pěna na svrchku vody."},{"book":"Ozeáš","chapter":"10","verse":"8","text":"Vypléněny budou také výsosti Avenu, hřích Izraelských, trní a hloží zroste na oltářích jejich. I dějí horám: Přikrejte nás, a pahrbkům: Padněte na nás."},{"book":"Ozeáš","chapter":"10","verse":"9","text":"Ode dnů Gabaa hřešil jsi, Izraeli. Tamť jsou ostáli, nepostihla jich v Gabaa válka proti nešlechetným."},{"book":"Ozeáš","chapter":"10","verse":"10","text":"A protož podlé líbosti své svíži je; nebo sberou se na ně národové k svázání jich, pro dvojí nepravost jejich."},{"book":"Ozeáš","chapter":"10","verse":"11","text":"Nebo Efraim jest jalovička, kteráž byla vyučována; mlatbu miluje, ačkoli jsem já nastupoval na tučný krk její, abych k jízdě užíval Efraima, Juda aby oral, a Jákob vláčil. A říkal jsem:"},{"book":"Ozeáš","chapter":"10","verse":"12","text":"Rozsívejte sobě k spravedlnosti, žněte k milosrdenství, ořte sobě ouhor, poněvadž čas jest k hledání Hospodina, ažby přišel a dštil vám spravedlností."},{"book":"Ozeáš","chapter":"10","verse":"13","text":"Ale orali jste bezbožnost, žali jste nepravost, jedli jste ovoce lži; nebo doufáš v cestu svou a ve množství reků svých."},{"book":"Ozeáš","chapter":"10","verse":"14","text":"Protož povstane rozbroj mezi lidem tvým, i každá pevnost tvá zpuštěna bude, tak jako zpustil Salman Bet Arbel v den boje; matky s syny rozrážíny budou."},{"book":"Ozeáš","chapter":"10","verse":"15","text":"Aj, toť vám způsobí Bethel pro přílišnou nešlechetnost vaši; na svitání docela vyhlazen bude král Izraelský."}]}