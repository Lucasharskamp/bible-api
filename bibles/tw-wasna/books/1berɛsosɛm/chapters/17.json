{"data":[{"book":"1 Berɛsosɛm","chapter":"17","verse":"1","text":"Afei, ɛberɛ a Dawid nyaa atenaseɛ wɔ nʼahemfie hɔ no, ɔka kyerɛɛ odiyifoɔ Natan sɛ, “Me deɛ manya ahemfie a wɔde ntweneduro asi no fɛfɛ mu atena, nanso Awurade Apam Adaka no deɛ, ɛhyɛ ntomadan mu.”"},{"book":"1 Berɛsosɛm","chapter":"17","verse":"2","text":"Natan buaa sɛ, “Deɛ ɛwɔ wʼadwene mu a wopɛ sɛ woyɛ no, kɔ so na Onyankopɔn ka wo ho.”"},{"book":"1 Berɛsosɛm","chapter":"17","verse":"3","text":"Saa anadwo no ara, Onyankopɔn ka kyerɛɛ Natan sɛ,"},{"book":"1 Berɛsosɛm","chapter":"17","verse":"4","text":"“Kɔka kyerɛ me ɔsomfoɔ Dawid sɛ, ‘Sɛdeɛ Awurade seɛ nie: ɛnyɛ wo na ɛsɛ sɛ wosi asɔredan ma me tena mu."},{"book":"1 Berɛsosɛm","chapter":"17","verse":"5","text":"Ɛfiri ɛberɛ a mede Israelfoɔ firii Misraim bɛsi ɛnnɛ, mentenaa asɔredan mu da. Daa, mete ntomadan mu na wɔde di atutena."},{"book":"1 Berɛsosɛm","chapter":"17","verse":"6","text":"Na mannwiinwii ankyerɛ Israel ntuanofoɔ no a wɔyɛ me nkurɔfoɔ nnwanhwɛfoɔ no da. Memmisaa wɔn da sɛ: “Adɛn enti na momfaa ntweneduro nsii efie mmaa me da?” ’"},{"book":"1 Berɛsosɛm","chapter":"17","verse":"7","text":"“Afei, kɔka kyerɛ me ɔsomfoɔ Dawid sɛ, ‘Sɛdeɛ Otumfoɔ Awurade seɛ nie: Meyii wo sɛ di me nkurɔfoɔ Israelfoɔ anim wɔ ɛberɛ a na woyɛ abarimaa dwanhwɛfoɔ a worehwɛ wo nnwan wɔ adidibea."},{"book":"1 Berɛsosɛm","chapter":"17","verse":"8","text":"Baabiara a wokɔeɛ no, mekaa wo ho. Na masɛe wʼatamfoɔ nyinaa. Na mɛma wɔagye edin wɔ asase yi nyinaa so."},{"book":"1 Berɛsosɛm","chapter":"17","verse":"9","text":"Mama me nkurɔfoɔ Israelfoɔ no baabi a wɔbɛtena afebɔɔ. Beaeɛ bi a ɛwɔ banbɔ a obiara renha wɔn. Ɛhɔ bɛyɛ wɔn ankasa asase a aman amumuyɛfoɔ renhyɛ wɔn so, sɛdeɛ wɔyɛɛ wɔ ɛberɛ bi a atwam no,"},{"book":"1 Berɛsosɛm","chapter":"17","verse":"10","text":"firi ɛberɛ a meyii atemmufoɔ sɛ wɔnni me nkurɔfoɔ so no. Na mɛka wʼatamfoɔ nyinaa ahyɛ."},{"book":"1 Berɛsosɛm","chapter":"17","verse":"11","text":"Na sɛ wowu a, mɛma wo mmammarima no mu baako so, na mama nʼahennie ayɛ den."},{"book":"1 Berɛsosɛm","chapter":"17","verse":"12","text":"Ɔno ne obi a ɔbɛsi efie a ɛyɛ asɔredan no ama me. Na mɛtim nʼahennwa ase afebɔɔ."},{"book":"1 Berɛsosɛm","chapter":"17","verse":"13","text":"Mɛyɛ nʼagya na ɔbɛyɛ me ba. Merenyi me dɔ a ɛnsa da no mfiri ne so, sɛdeɛ meyi firii Saulo a wodii nʼadeɛ so no."},{"book":"1 Berɛsosɛm","chapter":"17","verse":"14","text":"Mɛma nʼase atim wɔ mʼahennie nnidisoɔ ne mʼaheman mu ɛberɛ nyinaa mu, na nʼahennwa no bɛtena hɔ daa.’ ”"},{"book":"1 Berɛsosɛm","chapter":"17","verse":"15","text":"Enti, Natan sane kɔɔ Dawid nkyɛn kɔkaa saa adiyisɛm yi nyinaa kyerɛɛ no."},{"book":"1 Berɛsosɛm","chapter":"17","verse":"16","text":"Afei, ɔhene Dawid kɔtenaa Awurade anim bɔɔ mpaeɛ sɛ,"},{"book":"1 Berɛsosɛm","chapter":"17","verse":"17","text":"Na seesei, Awurade, yei nyinaa akyi no, woka sɛ wobɛma me ahennie nnidisoɔ afebɔɔ. Wokasa me ho te sɛ obi a meyɛ ɔkɛseɛ pa ara, Ao Awurade Onyankopɔn!"},{"book":"1 Berɛsosɛm","chapter":"17","verse":"18","text":"“Ɛdeɛn na menka bio mfa ɛkwan a woafa so ahyɛ me animuonyam yi ho? Wonim sɛdeɛ wʼakoa teɛ ankasa."},{"book":"1 Berɛsosɛm","chapter":"17","verse":"19","text":"Ao Awurade, me enti ne wo pɛ mu enti, woayɛ saa nneɛma akɛseɛ yi nyinaa, na woada no adi."},{"book":"1 Berɛsosɛm","chapter":"17","verse":"20","text":"“Ao Awurade, obiara nni hɔ a ɔte sɛ wo. Onyame foforɔ bi nni hɔ! Yɛntee da mpo sɛ onyame foforɔ bi wɔ hɔ te sɛ wo!"},{"book":"1 Berɛsosɛm","chapter":"17","verse":"21","text":"Ɔman foforɔ bɛn na ɛwɔ asase so a, ɛte sɛ Israel? Ɔman foforɔ bɛn, Ao Onyankopɔn, na woayi no afiri nkoasom mu de wɔn abɛyɛ wʼankasa wo nkurɔfoɔ? Ɛberɛ a wogyee wo nkurɔfoɔ firii Misraim no, wode gyee edin. Wonam nsɛnkyerɛnneɛ a ɛyɛ ahodwirie so pamoo aman a wɔayɛ akwansideɛ ama wɔn."},{"book":"1 Berɛsosɛm","chapter":"17","verse":"22","text":"Woyii Israel sɛ wɔmmɛyɛ wo nkurɔfoɔ afebɔɔ, na wo, Ao Awurade, woabɛyɛ wɔn Onyankopɔn."},{"book":"1 Berɛsosɛm","chapter":"17","verse":"23","text":"“Ao Awurade, afei di ɛbɔ a wohyɛ faa wʼakoa ne ne mʼabusuafoɔ ho no so. Ma ɛnyɛ bɔhyɛ a ɛbɛtena hɔ daa."},{"book":"1 Berɛsosɛm","chapter":"17","verse":"24","text":"Wo din ase ntim, na wɔnhyɛ no animuonyam afebɔɔ sɛdeɛ ɛbɛyɛ a ewiase nyinaa bɛka sɛ, ‘Awurade Otumfoɔ yɛ Onyankopɔn wɔ Israel!’ Na ma wo ɔsomfoɔ Dawid ahennie nnidisoɔ no ase ntim wɔ wʼanim."},{"book":"1 Berɛsosɛm","chapter":"17","verse":"25","text":"“Ao me Onyankopɔn, masi me bo abɔ saa mpaeɛ yi, ɛfiri sɛ, woada no adi sɛ wobɛsi fie ama me, mʼahennie nnidisoɔ a ɛbɛtena hɔ daa."},{"book":"1 Berɛsosɛm","chapter":"17","verse":"26","text":"Ɛfiri sɛ, woyɛ Onyankopɔn, Ao Awurade. Na me, wo ɔsomfoɔ, woahyɛ me nneɛma pa yi ho bɔ."},{"book":"1 Berɛsosɛm","chapter":"17","verse":"27","text":"Na afei, asɔ wʼani sɛ wobɛhyira me ne mʼabusuafoɔ, sɛdeɛ yɛn ahennie nnidisoɔ bɛkɔ so afebɔɔ wɔ wʼanim. Na sɛ wohyira a, Ao Awurade, ɛyɛ nhyira a ɛtena hɔ daa nyinaa!”"}]}