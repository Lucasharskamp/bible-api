{"data":[{"book":"1 తీమథియః","chapter":"2","verse":"1","text":"మమ ప్రథమ ఆదేశోఽయం, ప్రార్థనావినయనివేదనధన్యవాదాః కర్త్తవ్యాః,"},{"book":"1 తీమథియః","chapter":"2","verse":"2","text":"సర్వ్వేషాం మానవానాం కృతే విశేషతో వయం యత్ శాన్తత్వేన నిర్వ్విరోధత్వేన చేశ్చరభక్తిం వినీతత్వఞ్చాచరన్తః కాలం యాపయామస్తదర్థం నృపతీనామ్ ఉచ్చపదస్థానాఞ్చ కృతే తే కర్త్తవ్యాః|"},{"book":"1 తీమథియః","chapter":"2","verse":"3","text":"యతోఽస్మాకం తారకస్యేశ్వరస్య సాక్షాత్ తదేవోత్తమం గ్రాహ్యఞ్చ భవతి,"},{"book":"1 తీమథియః","chapter":"2","verse":"4","text":"స సర్వ్వేషాం మానవానాం పరిత్రాణం సత్యజ్ఞానప్రాప్తిఞ్చేచ్ఛతి|"},{"book":"1 తీమథియః","chapter":"2","verse":"5","text":"యత ఏకోఽద్వితీయ ఈశ్వరో విద్యతే కిఞ్చేశ్వరే మానవేషు చైకో ఽద్వితీయో మధ్యస్థః"},{"book":"1 తీమథియః","chapter":"2","verse":"6","text":"స నరావతారః ఖ్రీష్టో యీశు ర్విద్యతే యః సర్వ్వేషాం ముక్తే ర్మూల్యమ్ ఆత్మదానం కృతవాన్| ఏతేన యేన ప్రమాణేనోపయుక్తే సమయే ప్రకాశితవ్యం,"},{"book":"1 తీమథియః","chapter":"2","verse":"7","text":"తద్ఘోషయితా దూతో విశ్వాసే సత్యధర్మ్మే చ భిన్నజాతీయానామ్ ఉపదేశకశ్చాహం న్యయూజ్యే, ఏతదహం ఖ్రీష్టస్య నామ్నా యథాతథ్యం వదామి నానృతం కథయామి|"},{"book":"1 తీమథియః","chapter":"2","verse":"8","text":"అతో మమాభిమతమిదం పురుషైః క్రోధసన్దేహౌ వినా పవిత్రకరాన్ ఉత్తోల్య సర్వ్వస్మిన్ స్థానే ప్రార్థనా క్రియతాం|"},{"book":"1 తీమథియః","chapter":"2","verse":"9","text":"తద్వత్ నార్య్యోఽపి సలజ్జాః సంయతమనసశ్చ సత్యో యోగ్యమాచ్ఛాదనం పరిదధతు కిఞ్చ కేశసంస్కారైః కణకముక్తాభి ర్మహార్ఘ్యపరిచ్ఛదైశ్చాత్మభూషణం న కుర్వ్వత్యః"},{"book":"1 తీమథియః","chapter":"2","verse":"10","text":"స్వీకృతేశ్వరభక్తీనాం యోషితాం యోగ్యైః సత్యర్మ్మభిః స్వభూషణం కుర్వ్వతాం|"},{"book":"1 తీమథియః","chapter":"2","verse":"11","text":"నారీ సమ్పూర్ణవినీతత్వేన నిర్విరోధం శిక్షతాం|"},{"book":"1 తీమథియః","chapter":"2","verse":"12","text":"నార్య్యాః శిక్షాదానం పురుషాయాజ్ఞాదానం వాహం నానుజానామి తయా నిర్వ్విరోेధత్వమ్ ఆచరితవ్యం|"},{"book":"1 తీమథియః","chapter":"2","verse":"13","text":"యతః ప్రథమమ్ ఆదమస్తతః పరం హవాయాః సృష్టి ర్బభూవ|"},{"book":"1 తీమథియః","chapter":"2","verse":"14","text":"కిఞ్చాదమ్ భ్రాన్తియుక్తో నాభవత్ యోషిదేవ భ్రాన్తియుక్తా భూత్వాత్యాచారిణీ బభూవ|"},{"book":"1 తీమథియః","chapter":"2","verse":"15","text":"తథాపి నారీగణో యది విశ్వాసే ప్రేమ్ని పవిత్రతాయాం సంయతమనసి చ తిష్ఠతి తర్హ్యపత్యప్రసవవర్త్మనా పరిత్రాణం ప్రాప్స్యతి|"}]}