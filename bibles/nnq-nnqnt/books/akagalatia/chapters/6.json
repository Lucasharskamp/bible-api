{"data":[{"book":"Akagalatia","chapter":"6","verse":"1","text":"Akalongo anda mamweni mundu jwajoa ojwalemwite, mangweto mannongoleigwa na Uhuke jwa Nnoongo mankelebuye mundu jwenio aileke itendwa yene, munkelebuyanga nambu kwanga ukale, kongo mmi maha makaikaje kulondoligwa mmene."},{"book":"Akagalatia","chapter":"6","verse":"2","text":"Mpotolelane miigo jinu na kwa ndela jene mpakagajali malagilo ga Kilisto."},{"book":"Akagalatia","chapter":"6","verse":"3","text":"Mundu anda akipemele kube kilebe na kongo kilebije, jwenio akikoloya mwene."},{"book":"Akagalatia","chapter":"6","verse":"4","text":"Nambu kila mundu na akiingikiye oti mwene itendwa yakwe. Anda ibi yambone, aotwile kukilumbalila ku ilebe yakamwile panga kilandanakia na mundu jonge."},{"book":"Akagalatia","chapter":"6","verse":"5","text":"Gambu kila mundu mapotola nhwigo gwakwe mwene."},{"book":"Akagalatia","chapter":"6","verse":"6","text":"Ababoligwa lilobe lya Nnoongo bapaligwa kabagulila akaboli babe ilebe yoa yambone yabakweti."},{"book":"Akagalatia","chapter":"6","verse":"7","text":"Makakoloigwaje, Nnoongo kubekigwaje nhwenyo. Echapandite mundu ngucho echapakuuna."},{"book":"Akagalatia","chapter":"6","verse":"8","text":"Mundu jwapanda nukualalila mu tama mbaja ya mmele, mauna ubaja mwenio, nambu anda apandite mu kunhwalalila Uhuke jwa Nnoongo, mauna bwomi gwa machoba goa pangapela kuboke mu Uhuke."},{"book":"Akagalatia","chapter":"6","verse":"9","text":"Takatotakeje kutenda gambone, magambu anda tulegalekaje kingobu makiika chukuuna mauno."},{"book":"Akagalatia","chapter":"6","verse":"10","text":"Yene, putukola kingobu, tatendelange gambone bandu boa, muno akalongo abaamine."},{"book":"Akagalatia","chapter":"6","verse":"11","text":"Nnolange panhandike kwa nembo ngolongolo, kuluboko lwango namwene."},{"book":"Akagalatia","chapter":"6","verse":"12","text":"Abapalanga kubonekana bambone kwa ilebe ya mmele nga abapala kunkingilikia mangweto nhwinigwe. Batendanga yene kukilebe chimwe tu, bakaika kupotekigwa benekangwetoje magambu ga nchalaba gwa Kilisto."},{"book":"Akagalatia","chapter":"6","verse":"13","text":"Magambu, bene angweto abainigwe babikamuje malagilo, bampalanga nhwinigwe angweto balokeloke chache chikitendigwe mumibele jinu."},{"book":"Akagalatia","chapter":"6","verse":"14","text":"Nambu nenga nokelokeje ngu kilebe chachoa nambu chimwe tu nchalaba gwa Nngwana gwito Yesu Kilisto, magambu kwa ndela ja nchalaba gwenio bwomi gwa bandu ba padunia joa bawile kwango, nanenga nhwile magambu gwa bwomi gwa bandu ba padunia."},{"book":"Akagalatia","chapter":"6","verse":"15","text":"Kuinigwa andaje gwangainigwa kilebe chambonije, chambone kube melwike kabele."},{"book":"Akagalatia","chapter":"6","verse":"16","text":"Bandu abakengamanga ndela jenje najopelanga tengela na kia, uyo tengela na kia Kuisilaeli bandu ababi ba Nnoongo."},{"book":"Akagalatia","chapter":"6","verse":"17","text":"Ngoe mundu jwajoa akanjumbuyaje kabele, magambu mabalilo gangweti mummeli gwango gambu nenga napakachi ba Yesu."},{"book":"Akagalatia","chapter":"6","verse":"18","text":"Makalongo, nannumbilanga upeele gwa Nngwana jwito Yesu Kilisto nu ube mumyojo jinu. Unhyo."}]}