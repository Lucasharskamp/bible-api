{"data":[{"book":"Matteus","chapter":"21","verse":"1","text":"Lähestyttiin Jerusalemia. Öljymäeltä Jeesus lähetti kaksi oppilasta edeltäpäin Beetfagen kylään."},{"book":"Matteus","chapter":"21","verse":"2","text":"»Löydätte heti kylään tultuanne sidotun aasin, jonka vierellä on varsa. Irrottakaa ne ja tuokaa tänne», Jeesus sanoi."},{"book":"Matteus","chapter":"21","verse":"3","text":"»Jos joku kysyy, mitä oikein teette, sanokaa vain, että Herra tarvitsee niitä, ja kaikki sujuu hyvin.»"},{"book":"Matteus","chapter":"21","verse":"4","text":"Näin toteutui vanha ennustus:"},{"book":"Matteus","chapter":"21","verse":"5","text":"»Kertokaa Jerusalemille, että sen Kuningas on tulossa. Hän ratsastaa nöyrästi aasilla, työjuhdan varsalla!»21:5 Jes. 62:11 ja Sak. 9:9."},{"book":"Matteus","chapter":"21","verse":"6","text":"Oppilaat tekivät niin kuin Jeesus oli pyytänyt."},{"book":"Matteus","chapter":"21","verse":"7","text":"He toivat eläimet Jeesukselle ja levittivät vaatteitaan niiden selkään. Jeesus nousi ratsaille."},{"book":"Matteus","chapter":"21","verse":"8","text":"Monet ihmiset riisuivat viittansa tielle Jeesuksen eteen. Toiset katkoivat puista oksia ja levittivät niitä tielle."},{"book":"Matteus","chapter":"21","verse":"9","text":"Kansanjoukko tungeksi hänen edellään ja jäljessään ja huusi: »Eläköön kuningas!21:9 Sanatarkasti: »hosanna!» (oi, auta, pelasta!) Kunnia Jumalan lähettämälle! Auta meitä, sinä, joka tulet taivaasta!21:9 Sananmukaisesti: »hosanna korkeuksissa».»"},{"book":"Matteus","chapter":"21","verse":"10","text":"Koko Jerusalem kohisi, kun Jeesus tuli kaupunkiin. Ihmiset kyselivät: »Kuka hän oikein on?»"},{"book":"Matteus","chapter":"21","verse":"11","text":"Kansanjoukko vastasi: »Hän on se nasaretilainen profeetta Jeesus kaukaa Galileasta.»"},{"book":"Matteus","chapter":"21","verse":"12","text":"Jeesus meni temppeliin, ajoi ulos myyjät ja ostajat ja kaatoi rahanvaihtajien pöydät ja kyyhkystenmyyjien telineet."},{"book":"Matteus","chapter":"21","verse":"13","text":"»Raamattu sanoo, että Jumalan temppeli on paikka, jossa rukoillaan», Jeesus julisti. »Te olette tehneet siitä rosvoluolan.»"},{"book":"Matteus","chapter":"21","verse":"14","text":"Sokeita ja rampoja tuli Jeesuksen luo, ja hän paransi heidät temppelissä."},{"book":"Matteus","chapter":"21","verse":"15","text":"Ylipapit ja muut juutalaisten johtomiehet näkivät, että ihmeitä tapahtui, ja kuulivat vielä lasten huutavan temppelissä: »Kiitetty olkoon Daavidin poika!» Silloin he suuttuivat ja menivät kysymään Jeesukselta: »Etkö tajua, mitä nuo lapset huutavat?»"},{"book":"Matteus","chapter":"21","verse":"16","text":"»Tajuan», Jeesus vastasi. »Ettekö ole lukeneet Raamattua? Siellähän sanotaan, että jopa pienet lapset ylistävät Messiasta.»"},{"book":"Matteus","chapter":"21","verse":"17","text":"Jeesus lähti yöksi Betaniaan."},{"book":"Matteus","chapter":"21","verse":"18","text":"Kun hän palasi aamulla Jerusalemiin, hänen oli nälkä."},{"book":"Matteus","chapter":"21","verse":"19","text":"Tien vieressä kasvoi viikunapuu. Jeesus meni etsimään siitä viikunoita, mutta löysi pelkkiä lehtiä. Silloin hän sanoi puulle: »Älä enää koskaan kanna hedelmää!» Puu kuivettui aivan silmissä."},{"book":"Matteus","chapter":"21","verse":"20","text":"Oppilaat ällistyivät ja kysyivät: »Miten tuo puu voi kuolla noin nopeasti?»"},{"book":"Matteus","chapter":"21","verse":"21","text":"Jeesus vastasi: »Toden totta, jos te uskoisitte epäilemättä yhtään, voisitte tehdä saman ihmeen ja paljon enemmänkin. Voisitte vaikka käskeä tätä Öljymäkeä siirtymään mereen, ja se siirtyisi."},{"book":"Matteus","chapter":"21","verse":"22","text":"Jos uskotte, saatte kaiken, mitä rukoilette.»"},{"book":"Matteus","chapter":"21","verse":"23","text":"Jeesus palasi temppeliin ja alkoi opettaa kansaa. Ylipapit ja muut johtomiehet tulivat vaatimaan häneltä selitystä, kenen antamilla valtuuksilla hän teki kaikkea."},{"book":"Matteus","chapter":"21","verse":"24","text":"»Kerron sen, jos vastaatte ensin minun kysymykseeni», Jeesus lupasi."},{"book":"Matteus","chapter":"21","verse":"25","text":"»Lähettikö Jumala Johannes Kastajan? Kyllä vai ei?»"},{"book":"Matteus","chapter":"21","verse":"26","text":"He keskustelivat asiasta. »Jos vastaamme myöntävästi, hän kysyy, miksi emme uskoneet Johannesta. Jos taas sanomme ei, ihmiset käyvät kimppuumme, sillä heidän mielestään Johannes oli profeetta.»"},{"book":"Matteus","chapter":"21","verse":"27","text":"Lopulta he vastasivat: »Emme tiedä.»"},{"book":"Matteus","chapter":"21","verse":"28","text":"Mutta mitä mieltä olette tästä: Eräällä miehellä oli kaksi poikaa. Hän pyysi vanhempaa menemään päiväksi pellolle töihin."},{"book":"Matteus","chapter":"21","verse":"29","text":"’En minä halua’, poika vastasi. Myöhemmin hän kuitenkin muutti mieltään ja meni."},{"book":"Matteus","chapter":"21","verse":"30","text":"Isä pyysi nuorempaakin menemään työhön. Tämä lupasi lähteä, muttei lopulta mennytkään."},{"book":"Matteus","chapter":"21","verse":"31","text":"Kumpi totteli isäänsä?»"},{"book":"Matteus","chapter":"21","verse":"32","text":"Johannes Kastaja käski teidän katua ja tulla Jumalan luo, mutta te vähät välititte siitä. Sen sijaan monet julkisyntisetkin tottelivat. Vaikka näitte sen, ette sittenkään uskoneet."},{"book":"Matteus","chapter":"21","verse":"33","text":"Kuunnelkaahan toista kertomusta. Tilanomistaja istutti viinitarhan ja ympäröi sen aidalla. Hän rakensi torninkin vartijalle. Sitten hän vuokrasi tarhan muille ja muutti ulkomaille."},{"book":"Matteus","chapter":"21","verse":"34","text":"Hedelmien kypsymisen aikaan hän lähetti miehiään hakemaan tarhalta hänen osuuttaan."},{"book":"Matteus","chapter":"21","verse":"35","text":"Mutta vuokralaiset hyökkäsivät miesten kimppuun, pahoinpitelivät ja kivittivät heitä ja lopulta surmasivat heidät."},{"book":"Matteus","chapter":"21","verse":"36","text":"Hän lähetti suuremman miesjoukon matkaan, mutta tulos oli sama."},{"book":"Matteus","chapter":"21","verse":"37","text":"Lopulta hän lähetti oman poikansa ajatellen, että vuokraajat kunnioittaisivat sentään häntä."},{"book":"Matteus","chapter":"21","verse":"38","text":"Mutta kun viinitarhan hoitajat näkivät, että poika oli tulossa, he suunnittelivat: ’Tuo mies perii tilan. Kun tapamme hänet, saamme pitää viinitarhan!’"},{"book":"Matteus","chapter":"21","verse":"39","text":"Niinpä he raahasivat pojan aidan ulkopuolelle ja tappoivat hänet."},{"book":"Matteus","chapter":"21","verse":"40","text":"Mitä luulette omistajan tekevän viinitarhureille, kun hän palaa?»"},{"book":"Matteus","chapter":"21","verse":"41","text":"Juutalaisten johtomiehet vastasivat: »Hän tuhoaa heidät ja vuokraa viljelmänsä toisille, jotka maksavat täsmällisesti vuokransa.»"},{"book":"Matteus","chapter":"21","verse":"42","text":"Silloin Jeesus kysyi heiltä: »Ettekö ole lukeneet Raamatusta: ’Rakentajien hylkäämästä kivestä on tullut peruskivi. Mitä ihmeellistä Herra onkaan tehnyt!’"},{"book":"Matteus","chapter":"21","verse":"43","text":"Tarkoitan sitä, että te menetätte Jumalan valtakunnan. Se annetaan toiselle kansalle, joka tuottaa hedelmää Jumalalle."},{"book":"Matteus","chapter":"21","verse":"44","text":"Joka kompastuu tähän totuuden kiveen, ruhjoutuu, ja joka jää sen alle, murskautuu kokonaan.»"},{"book":"Matteus","chapter":"21","verse":"45","text":"Kun johtomiehet käsittivät, että Jeesus tarkoittikin heitä petollisilla viinitarhureilla,"},{"book":"Matteus","chapter":"21","verse":"46","text":"he olisivat halunneet ottaa hänet kiinni, mutta eivät uskaltaneet: kansa näet piti häntä profeettana."}]}