{"data":[{"book":"Sams-Zgame","chapter":"39","verse":"1","text":"Nagra amanage hu'noe, kema hanufina kegava hu'ne'na, kema hu'zampintira kumira osugosue. Hagi Anumzamofoma amage'ma nontaza vahe'enema mani'nenuna, nagra nagira reaka hu'na kea osugosue."},{"book":"Sams-Zgame","chapter":"39","verse":"2","text":"Hianagi nagra akohena nemanina knare zanku'ma nagima hamunki'na kema osu'na nemnugeno'a, narimpa kanazamo'a ome ra nehie."},{"book":"Sams-Zgame","chapter":"39","verse":"3","text":"Ana zanku'ma antahintahima nehugeno'a, narimpa he'zamo'a teve arukru nehigeno, kema hu'zanimo'a amare amare nehie."},{"book":"Sams-Zgame","chapter":"39","verse":"4","text":"Ra Anumzamoka nama'a kna ama mopafina mani'na vugahufi hunagesa huo. Mani'nama vanuankna hamprinka ketenka nasmio. Na'ankure knanimo'a tusiza huno aganere."},{"book":"Sams-Zgame","chapter":"39","verse":"5","text":"Hagi kasefa hu'nama manisuankna eri atupa hankeno, Kagri kavurera amnezankna hie. Hagi vahe'motama tasimu'ma erita mani'zamo'a, magoke asimu'ma anteankna nehie."},{"book":"Sams-Zgame","chapter":"39","verse":"6","text":"Hagi tagra zagemo'ma rentegeno vahe'mofo ame'ma'ama fore'ma hiaza hu'nonankita, amuhoma huta eritruma hu'na zamo'a amnezankna nehie. Fenoma eritruma nehuna zana, ina vahe'mo erisantiharegahie ontahineta eritru nehune."},{"book":"Sams-Zgame","chapter":"39","verse":"7","text":"Hianagi menina nagra izanku amuhara hugahue? Nagra Kagriteke namentintia nehu'na amuhara nehue."},{"book":"Sams-Zgame","chapter":"39","verse":"8","text":"Hanki kumini'afintira nagu'nevazinka, atregeno neginagi vahe'mo'za kizazokago kea huonanteho."},{"book":"Sams-Zgame","chapter":"39","verse":"9","text":"Hagi nagira hamunki'na kea osu manigahue. Na'ankure Kagra knazana nenamine."},{"book":"Sams-Zgame","chapter":"39","verse":"10","text":"Hianagi muse hugantoanki knazama nenamina zana hanki eritro. Hazenkema namina zamo'a tusiza huno nazeri haviza hianki natro."},{"book":"Sams-Zgame","chapter":"39","verse":"11","text":"Hagi kumi'ma huna zante'ma knazama tamina zamo'a, zago'amo marerirfa zama antenonkeno hakanomo'ma tragama hiankna huno, tazeri haviza nehie. Maka vahe'mota tagra asimu'ma antegeno'ma vahe'mofo agipinti'ma amu'ma atiramiankna hu'nonankita, ame huta fanane hugahune."},{"book":"Sams-Zgame","chapter":"39","verse":"12","text":"Ra Anumzamoka nunamuni'a antahio! Naza huogu'ma zavi'ma netoana krafageni'a antahinamio! Zavi'ma netogeno'ma navunumo'ma nehiazana keamnea osuo. Na'ankure nagra nantu vahekna hu'na ama mopafina e'noankina nagehemo'zama hu'nazaza hu'na ko fri'na vugahue."},{"book":"Sams-Zgame","chapter":"39","verse":"13","text":"Hanki karimpama ahenenantana zana natrege'na, osi'a knafina musena hu'na mani'nena fri'na va'neno."}]}