{"data":[{"book":"لاویان","chapter":"14","verse":"1","text":"خداوند به موسی فرمود:"},{"book":"لاویان","chapter":"14","verse":"2","text":"«این دستورها دربارهٔ شخصی است که از بیماریهای پوستی شفا یافته و برای تطهیرش او را نزد کاهن آورده‌اند:"},{"book":"لاویان","chapter":"14","verse":"3","text":"کاهن باید برای معاینهٔ او از اردوگاه بیرون رود. اگر دید که جذام برطرف شده است"},{"book":"لاویان","chapter":"14","verse":"4","text":"دستور دهد دو پرندهٔ زندهٔ حلال گوشت، چند تکه چوب سرو، نخ قرمز و چند شاخه از گیاه زوفا برای مراسم تطهیر شخص شفا یافته بیاورند."},{"book":"لاویان","chapter":"14","verse":"5","text":"سپس دستور دهد که یکی از پرندگان را در یک ظرف سفالین که آن را روی آب روان گرفته باشند سر ببرند"},{"book":"لاویان","chapter":"14","verse":"6","text":"و چوب سرو، نخ قرمز، شاخهٔ زوفا و پرندهٔ زنده را در خون پرنده‌ای که بر آب روان سرش بریده شده فرو کند."},{"book":"لاویان","chapter":"14","verse":"7","text":"سپس کاهن خون را هفت مرتبه روی شخصی که از جذام شفا یافته، بپاشد و او را طاهر اعلام کند و پرندهٔ زنده را هم در صحرا رها نماید."},{"book":"لاویان","chapter":"14","verse":"8","text":"آنگاه شخصی که شفا یافته لباس خود را بشوید و تمام موی خود را بتراشد و خود را بشوید تا طاهر شود. سپس او می‌تواند به اردوگاه بازگشته، در آنجا زندگی کند؛ ولی باید تا هفت روز بیرون خیمه‌اش بماند."},{"book":"لاویان","chapter":"14","verse":"9","text":"در روز هفتم دوباره تمام موی خود را که شامل موی سر، ریش، ابرو و سایر قسمتهای بدن او می‌شود، بتراشد و لباسهایش را بشوید و حمام کند. آنگاه آن شخص طاهر خواهد بود."},{"book":"لاویان","chapter":"14","verse":"10","text":"«روز بعد، یعنی روز هشتم، باید دو برهٔ نر بی‌عیب و یک میش یک سالهٔ بی‌عیب با سه کیلو آرد مرغوب مخلوط با روغن زیتون به عنوان هدیهٔ آردی و یک سوم لیتر روغن زیتون نزد کاهن بیاورد."},{"book":"لاویان","chapter":"14","verse":"11","text":"سپس کاهن آن شخص و هدیهٔ وی را دم در خیمۀ ملاقات به حضور خداوند بیاورد."},{"book":"لاویان","chapter":"14","verse":"12","text":"کاهن باید یکی از بره‌های نر را با روغن زیتون گرفته، با تکان دادن آنها در جلوی مذبح، به عنوان قربانی جبران به خداوند تقدیم کند. (این قربانی جزو هدایای مخصوصی است که به کاهن تعلق می‌گیرد.)"},{"book":"لاویان","chapter":"14","verse":"13","text":"سپس کاهن در خیمۀ ملاقات در جایی که قربانی گناه و قربانی سوختنی ذبح می‌شوند، بره را سر ببرد. این قربانی جبران بسیار مقدّس است و باید مثل قربانی گناه برای خوراک به کاهن داده شود."},{"book":"لاویان","chapter":"14","verse":"14","text":"کاهن، خون قربانی جبران را بگیرد و مقداری از آن را بر نرمهٔ گوش راست شخصی که طاهر می‌شود و روی شست دست راست او و روی شست پای راستش بمالد."},{"book":"لاویان","chapter":"14","verse":"15","text":"پس از آن، کاهن مقداری از روغن زیتون را گرفته، آن را در کف دست چپ خود بریزد،"},{"book":"لاویان","chapter":"14","verse":"16","text":"و انگشت دست راست خود را در آن فرو برده، هفت بار روغن را به حضور خداوند بپاشد."},{"book":"لاویان","chapter":"14","verse":"17","text":"سپس کاهن مقداری از روغن کف دست خود را روی نرمهٔ گوش راست آن شخص و روی شست دست راست و روی شست پای راست او بمالد."},{"book":"لاویان","chapter":"14","verse":"18","text":"بعد روغن باقیمانده در کف دست خود را بر سر آن شخص بمالد. به این ترتیب کاهن در حضور خداوند برای او کفاره خواهد کرد."},{"book":"لاویان","chapter":"14","verse":"19","text":"پس از آن، کاهن باید قربانی گناه را تقدیم کند و بار دیگر مراسم کفاره را برای شخصی که از جذام خود طاهر می‌شود به جا آورد. سپس کاهن قربانی سوختنی را سر ببرد،"},{"book":"لاویان","chapter":"14","verse":"20","text":"و آن را با هدیهٔ آردی بر مذبح تقدیم نموده، برای آن شخص کفاره کند تا طاهر محسوب شود."},{"book":"لاویان","chapter":"14","verse":"21","text":"«اگر آن شخص فقیر باشد و نتواند دو بره قربانی کند، می‌تواند یک برهٔ نر به عنوان قربانی جبران بیاورد تا هنگام برگزاری مراسم کفاره جلوی مذبح تکان داده شود و به خداوند تقدیم گردد. همراه با آن یک کیلو آرد مرغوب مخلوط با روغن زیتون به عنوان هدیهٔ آردی و یک سوم لیتر روغن زیتون نیز باید تقدیم شود."},{"book":"لاویان","chapter":"14","verse":"22","text":"آن شخص باید دو قمری یا دو جوجه کبوتر نیز بیاورد و یکی را برای قربانی گناه و دیگری را برای قربانی سوختنی تقدیم کند."},{"book":"لاویان","chapter":"14","verse":"23","text":"روز هشتم آنها را دم در خیمۀ ملاقات نزد کاهن بیاورد تا در حضور خداوند برای مراسم طهارت او تقدیم شوند."},{"book":"لاویان","chapter":"14","verse":"24","text":"کاهن بره را به عنوان قربانی جبران همراه با روغن بگیرد و آنها را جلوی مذبح تکان داده، به خداوند تقدیم کند. (این قربانی جزو هدایای مخصوصی است که به کاهن تعلق می‌گیرد.)"},{"book":"لاویان","chapter":"14","verse":"25","text":"سپس بره را به عنوان قربانی جبران ذبح کند و قدری از خون آن را روی نرمهٔ گوش راست شخصی که طاهر می‌شود و روی شست دست راست و روی شست پای راست او بمالد."},{"book":"لاویان","chapter":"14","verse":"26","text":"سپس کاهن مقداری از روغن زیتون را در کف دست چپ خود بریزد"},{"book":"لاویان","chapter":"14","verse":"27","text":"و با انگشت راستش قدری از آن را هفت بار به حضور خداوند بپاشد."},{"book":"لاویان","chapter":"14","verse":"28","text":"بعد قدری از روغن زیتون کف دستش را روی نرمهٔ گوش راست آن شخص و روی شست دست راست و روی شست پای راست وی بمالد."},{"book":"لاویان","chapter":"14","verse":"29","text":"روغن باقیمانده در دست خود را بر سر شخصی که طاهر می‌شود بمالد. به این ترتیب کاهن در حضور خداوند برای او کفاره خواهد کرد."},{"book":"لاویان","chapter":"14","verse":"30","text":"پس از آن، باید دو قمری یا دو جوجه کبوتری را که آورده است قربانی کند،"},{"book":"لاویان","chapter":"14","verse":"31","text":"یکی را برای قربانی گناه و دیگری را برای قربانی سوختنی. همراه آنها هدیهٔ آردی نیز تقدیم شود. به این ترتیب کاهن در حضور خداوند برای آن شخص کفاره خواهد کرد."},{"book":"لاویان","chapter":"14","verse":"32","text":"این است قوانین مربوط به اشخاصی که از بیماری پوستی شفا یافته، ولی قادر نیستند قربانیهایی را که برای انجام مراسم طهارت لازم است بیاورند.»"},{"book":"لاویان","chapter":"14","verse":"33","text":"خداوند به موسی و هارون فرمود:"},{"book":"لاویان","chapter":"14","verse":"34","text":"«وقتی به سرزمین کنعان که من آن را به شما به ملکیت می‌بخشم، وارد شدید و من بر خانه‌ای در آن سرزمین کپک بفرستم"},{"book":"لاویان","chapter":"14","verse":"35","text":"هرگاه کسی در خانه‌اش متوجهٔ کپک شود، باید بیاید و به کاهن بگوید: ”به نظر می‌رسد در خانهٔ من نوعی کپک وجود دارد!“"},{"book":"لاویان","chapter":"14","verse":"36","text":"کاهن پیش از اینکه خانه را مشاهده کند دستور بدهد که خانه تخلیه شود تا اگر تشخیص داد که مرض جذام در آنجا وجود دارد، هر چه در خانه است، نجس اعلام نشود. سپس کاهن وارد خانه شده"},{"book":"لاویان","chapter":"14","verse":"37","text":"آن را مشاهده کند. اگر رگه‌های مایل به سبز یا سرخ در دیوار خانه پیدا کرد که گودتر از سطح دیوار به نظر رسید،"},{"book":"لاویان","chapter":"14","verse":"38","text":"باید در خانه را تا هفت روز ببندد."},{"book":"لاویان","chapter":"14","verse":"39","text":"روز هفتم کاهن برگردد و خانه را ملاحظه کند. اگر رگه‌ها در دیوار پخش شده باشند،"},{"book":"لاویان","chapter":"14","verse":"40","text":"آنگاه کاهن دستور بدهد آن قسمت رگه‌دار دیوار را کنده، سنگهای آن را در جای ناپاکی خارج از شهر بیندازند."},{"book":"لاویان","chapter":"14","verse":"41","text":"سپس دستور بدهد دیوارهای داخل خانه را بتراشند و خاک تراشیده شده را نیز در جای ناپاکی خارج از شهر بریزند."},{"book":"لاویان","chapter":"14","verse":"42","text":"بعد باید سنگهای دیگری بیاورند و به جای سنگهایی که کنده شده کار بگذارند و با ملاط تازه خانه را دوباره اندود کنند."},{"book":"لاویان","chapter":"14","verse":"43","text":"«ولی اگر رگه‌ها دوباره نمایان شدند،"},{"book":"لاویان","chapter":"14","verse":"44","text":"کاهن باید دوباره بیاید و نگاه کند، اگر دید که رگه‌ها پخش شده‌اند، بداند که جذام مسری است و خانه نجس می‌باشد."},{"book":"لاویان","chapter":"14","verse":"45","text":"آنگاه کاهن دستور دهد خانه را خراب کنند و تمام سنگها، تیرها و خاک آن را به خارج از شهر برده، در جای ناپاکی بریزند."},{"book":"لاویان","chapter":"14","verse":"46","text":"وقتی در خانه بسته است، اگر کسی داخل آن شود، تا غروب نجس خواهد بود."},{"book":"لاویان","chapter":"14","verse":"47","text":"هر که در آن خانه بخوابد یا چیزی بخورد، باید لباس خود را بشوید."},{"book":"لاویان","chapter":"14","verse":"48","text":"«اما زمانی که کاهن دوباره برای ملاحظۀ خانه می‌آید، اگر ببیند که رگه‌ها دیگر پخش نشده‌اند، آنگاه اعلام کند که خانه طاهر است و جذام برطرف شده است."},{"book":"لاویان","chapter":"14","verse":"49","text":"سپس برای طهارت خانه، دستور دهد دو پرنده، چند تکه چوب سرو، نخ قرمز و چند شاخه زوفا بیاورند."},{"book":"لاویان","chapter":"14","verse":"50","text":"یکی از پرندگان را روی آب روان در یک ظرف سفالین سر ببرد"},{"book":"لاویان","chapter":"14","verse":"51","text":"و چوب سرو و شاخهٔ زوفا و نخ قرمز و پرندهٔ زنده را بگیرد و در خون پرنده‌ای که سربریده است و همچنین در آب روان فرو کند و هفت بار بر خانه بپاشد."},{"book":"لاویان","chapter":"14","verse":"52","text":"به این طریق خانه طاهر می‌شود."},{"book":"لاویان","chapter":"14","verse":"53","text":"سپس پرندهٔ زنده را بیرون شهر در صحرا رها کند. این است روش تطهیر خانه.»"},{"book":"لاویان","chapter":"14","verse":"54","text":"این است قوانین مربوط به بیماریهای پوستی، گری،"},{"book":"لاویان","chapter":"14","verse":"55","text":"و کپک در لباس یا در خانه"},{"book":"لاویان","chapter":"14","verse":"56","text":"و تاول یا آماس یا لک."},{"book":"لاویان","chapter":"14","verse":"57","text":"این روش نشان خواهد داد که چه وقت چیزی نجس است و چه وقت طاهر. این است قوانین بیماریهای پوستی و کپک."}]}