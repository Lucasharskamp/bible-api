{"data":[{"book":"Лукастар","chapter":"12","verse":"1","text":"Андре оди овра іскіндепес іґєн бут нийпос авка, гой кікіденас єкг аврес. Ісус кєздиндя те вакєрен єкгвар ко Пескєре сікаде:"},{"book":"Лукастар","chapter":"12","verse":"2","text":"Нане ніч ґарудо, со паліш те на увлягас пгутердо, ані нане ніч, со човрал пес кєрел, гой паліш те на пгутерелпес аврі."},{"book":"Лукастар","chapter":"12","verse":"3","text":"Ода, со тумен вакєрен андре цма, шунена про шветлос, а со ціхонес пгендян андре андруні соба, ейла розвакєрдо пало кгєрескєре пади."},{"book":"Лукастар","chapter":"12","verse":"4","text":"Пгенав туменґє, Мійре баратенґє: на даран одалендар, ко мурдарел тєлос, і бутер ніч на бійрінел те кєрен."},{"book":"Лукастар","chapter":"12","verse":"5","text":"Ме пгенава туменґє, Кастар те даран: даран Одалестар, кє Касте гін влада те мурдарен і те чівен андре ґєєна. Га, пгенав туменґє, Лестар даран."},{"book":"Лукастар","chapter":"12","verse":"6","text":"Чі на панч цікне чірікле бікєнен важо дуй цікне копейкі? Та ані єкг лендар нане бістердо ле Девлега."},{"book":"Лукастар","chapter":"12","verse":"7","text":"А кє туменде те о бала про шейро гіне прееґєнде! На даран, бо тумен кучедер ле буте чіріклендар."},{"book":"Лукастар","chapter":"12","verse":"8","text":"Пгенав туменґє: саконес, ко пгутердонес прінджярел Ман анґлал о мануша, одалес те о Ча ле Манушенґєро прінджярела анґлал анґєла ле Девлескєре,"},{"book":"Лукастар","chapter":"12","verse":"9","text":"а ко отпгенелапес Мандар анґлал о мануша, одалестар те Ме отпгенавапес анґлал анґєла ле Девлескєре."},{"book":"Лукастар","chapter":"12","verse":"10","text":"Саконескє, ко пгенела хоч єкг лав налачо про Ча ле Манушенґєро, одмукєлапес. А одалескє, ко вакєрела джюнґіпе про Свентно Духос, одалескє на одмукєлапес."},{"book":"Лукастар","chapter":"12","verse":"11","text":"Кана анена тумен про судос андре сінаґоґі, ко пгуредера те ко владара, на думінен пало ода, сар туменґє кампел те заачен важ песте або со туменґє те вакєрен."},{"book":"Лукастар","chapter":"12","verse":"12","text":"Свентно Духос андре оди овра сікавела тумен, со кампел те вакєрен."},{"book":"Лукастар","chapter":"12","verse":"13","text":"Вареко ле нийпостар пгендя Лескє:"},{"book":"Лукастар","chapter":"12","verse":"14","text":"Та Ов лескє отпгендя:"},{"book":"Лукастар","chapter":"12","verse":"15","text":"І Ов пгендя ленґє:"},{"book":"Лукастар","chapter":"12","verse":"16","text":"Ов розвакєрдя ленґє єкг вакєрібе:"},{"book":"Лукастар","chapter":"12","verse":"17","text":"Ов думінелас андре песте: «Со манґє те кєрен? Нане ман, кай те іскідав саворо увліпе»."},{"book":"Лукастар","chapter":"12","verse":"18","text":"І пгендя: «Кєрава авка: пгаґєрава мійре шопі і кєрава баредер, і акор іскідава одя мійро саворо дів і саворо мійро барваліпе."},{"book":"Лукастар","chapter":"12","verse":"19","text":"Акор пгенава пескє: \"Джівіпе мійро, канакє кє туте бут барваліпе про бут берша! Кгіню, ха, пій і радисалю!\"»"},{"book":"Лукастар","chapter":"12","verse":"20","text":"Та о Дейл лескє пгендя: «Ту наґодявер! Дадіве раті залена тутар тийро джівіпе. Акор каскє ачела саворо, со ту кійсітиндял?»"},{"book":"Лукастар","chapter":"12","verse":"21","text":"Авка ейла саконега, ко іскідел барваліпе прекал песте, а на барвальол пріґ о Дейл."},{"book":"Лукастар","chapter":"12","verse":"22","text":"Паліш пгендя Ісус Пескєре сікаденґє:"},{"book":"Лукастар","chapter":"12","verse":"23","text":"Джівіпе кучедер ле хавібнастар, і тєлос важнедер голмендар."},{"book":"Лукастар","chapter":"12","verse":"24","text":"Дикгєн про човкі: оне на шіїнен ані на іскіден; нане лен коморі ані о шопі, та о Дейл дел лен те хан. Та тумен кучедер одале чіріклендар!"},{"book":"Лукастар","chapter":"12","verse":"25","text":"Ко тумендар, сар те на пережівінел, бійрінел те доден ко пескєро джівіпе хоча єкг оврі?"},{"book":"Лукастар","chapter":"12","verse":"26","text":"Те тумен на бійрінен минґ када те кєрен, акор, со тумен думінен пало авер?"},{"book":"Лукастар","chapter":"12","verse":"27","text":"Дикгєн про лілії, сар оне барон: оне бувті на кєрен, ані на сівен. Та пгенав туменґє, со минґ о Соломон андре саворі пескєрі слава на кіделаспес авка, сар єкг лендар."},{"book":"Лукастар","chapter":"12","verse":"28","text":"Те о Дейл авка кідел е чар пре маля, саві дадіве гіні, а тайса ла чівена андре яґ, та чі на кідела Ов те тумен, фріма патябнаскєре?"},{"book":"Лукастар","chapter":"12","verse":"29","text":"На думінен пало ода, со туменґє те хан, со те пієн, на пережівінен пало ода."},{"book":"Лукастар","chapter":"12","verse":"30","text":"Бо када саворо роден нийпа светоскєре, а тумаро Дад джянел, со тумен нуждиненпес андро ода."},{"book":"Лукастар","chapter":"12","verse":"31","text":"Єкг федер роден Лескєро Краліпе, і ода саворо доделапес минґ туменґє."},{"book":"Лукастар","chapter":"12","verse":"32","text":"На дара, цікно стадос! Бо тумаро Дад коркоро камля те ден туменґє Краліпе!"},{"book":"Лукастар","chapter":"12","verse":"33","text":"Бікєнен тумаро барваліпе і розден ле чоренґє. Кєрен пескє айсе тарці, саве на гординенпес тейле, барваліпе саво на фрімісальол, одя, кай о човрашіс кє ленде на подджял, а о кірме на хана лен опре."},{"book":"Лукастар","chapter":"12","verse":"34","text":"Бо одя, кай тумаро гіно барваліпе, одя ейла те тумаро їло."},{"book":"Лукастар","chapter":"12","verse":"35","text":"Авен міндик кійсітиме: голмі про дерекос препганле, і тумаре лампі мі лабон."},{"book":"Лукастар","chapter":"12","verse":"36","text":"Авен сар мануша, саве ужарен ле хулай, кана авела пало біяв, і кана авела і дуркінела, акор єкгваресте лескє пгутерена."},{"book":"Лукастар","chapter":"12","verse":"37","text":"Бахтале одала совґі, каскєро хулай, кана вісальола, аракгєла лен, со оне на совен. Чачібе пгенав туменґє, ов коркоро препгандела дерекос і сікавела ленґє тган пажо скамін і кєздинела ленґє те совґалінен."},{"book":"Лукастар","chapter":"12","verse":"38","text":"Бахтале одала, ко на совела акор, кана ов авела про єпаш рат, чі анґлал ода, сар дівісальол."},{"book":"Лукастар","chapter":"12","verse":"39","text":"Джянен, гой те джянлялас о хулай ле кгєрескєро, андре саві овра авела човрашіс, ов на домуклялас лескє те заджян андро пескєро кгєр."},{"book":"Лукастар","chapter":"12","verse":"40","text":"Те тумен маїнен тейн кійсітиме, бо о Ча ле Манушенґєро авела андре айсі овра, кана тумен на ужарена пре Лесте."},{"book":"Лукастар","chapter":"12","verse":"41","text":"Акор пгучля Лестар о Петро:"},{"book":"Лукастар","chapter":"12","verse":"42","text":"Рай лескє отпгендя:"},{"book":"Лукастар","chapter":"12","verse":"43","text":"Бахтало ода совґас, савес лескєро хулай, кана авела, аракгєла, со кєрел авка."},{"book":"Лукастар","chapter":"12","verse":"44","text":"Чачібе пгенав туменґє, со ов допатяла лескє саворо пескєро хулаїпе."},{"book":"Лукастар","chapter":"12","verse":"45","text":"Та те ода совґас пгенела андро пескєро їло: «На сіґ авела мійро хулай», — і кєздинела те марен ле совґен те ле совґалкінєн, те хан, те пієн і те мулатинен,"},{"book":"Лукастар","chapter":"12","verse":"46","text":"авела лескєро хулай андро ода дівес, кана ов на ужарел, а те андре оди овра, кана ов на джянел. Акор чінґєрела лес про єпаш і опреділінела лескє тган біпатябнаскєренца."},{"book":"Лукастар","chapter":"12","verse":"47","text":"Ода совґас, саво джянелас хулаєскєрі воля і на есас кійсітиме, і на кєрелас ода, со камелас хулай, мардьола іґєн бут."},{"book":"Лукастар","chapter":"12","verse":"48","text":"А ода, саво на джянел, а кєрел айсо, со засовґалінел, гой лес те покарінен, ейла мардо фрімедер. Одалескє, каскє есас дино бутередер, одалестар бутередер пгучена. І каскє есас бут допатянло, кадалестар бутередер те пгучена."},{"book":"Лукастар","chapter":"12","verse":"49","text":"Ме авльом яґ те анен пре пгув, і сар Ме камльомас, гой ов іма те розлабол!"},{"book":"Лукастар","chapter":"12","verse":"50","text":"Та Манґє минґ кампел те преджян болавіпе; і сар Манґє пгарес, адик ода на ачела!"},{"book":"Лукастар","chapter":"12","verse":"51","text":"Тумен думінен, со Ме авльом те анен мірос пре пгув? Наа, пгенав туменґє, на мірос, но розулавіпе."},{"book":"Лукастар","chapter":"12","verse":"52","text":"Чаладос панч манушендар розулавелапес, трінджяне некі дуєджяненґє, дувджяне некі трінджяненґє."},{"book":"Лукастар","chapter":"12","verse":"53","text":"Розулавелапес о дад ле чага і о ча ле дадега; а е дай — ле чайорага, а е чай — ле даяга; сасуй — боврага, а е боврі — ле сасага."},{"book":"Лукастар","chapter":"12","verse":"54","text":"Ісус пгендя те ле нийпоскє:"},{"book":"Лукастар","chapter":"12","verse":"55","text":"А кана пгурдел барвал югостар, тумен пгенен: «Ейла іґєн татес», — і ачел авка."},{"book":"Лукастар","chapter":"12","verse":"56","text":"Буджянде! Ода, со ачел пре пгув а те про нєбос, тумен прінджярен, акор соске тумен на джянен, сар те прінджярен оди оврі?"},{"book":"Лукастар","chapter":"12","verse":"57","text":"Соске тумен коркоре на розсудзінен, андре состе чачібе?"},{"book":"Лукастар","chapter":"12","verse":"58","text":"Кана ту джяс тийре врагога ко начальнікос, постарінтут те пріміріненпес лега, адик сал лега минґ про дром, а те на, та акор ов анела тут ко судзас, а о судзас отдела тут сторожіскє, а ода чівела тут андре тюрма."},{"book":"Лукастар","chapter":"12","verse":"59","text":"Пгенав тукє: на авега одарік аврі, адик на отдега лескє саворо джі кє єкг копейка."}]}