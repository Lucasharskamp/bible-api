{"data":[{"book":"Lankɛnɛmayana","chapter":"16","verse":"1","text":"Nba, n yi fala xui gbeen mɛ keli Ala Batu Banxini. A yi a falama maleka soloferene xa, a naxa, “Ɛ siga, ɛ sa Alaa xɔlɔ lengen solofereni itoe yixɛlɛ bɔxɔ xɔnna ma!”"},{"book":"Lankɛnɛmayana","chapter":"16","verse":"2","text":"Maleka singen yi siga, a sa a gbee lengenni xɛlɛ bɔxɔn ma. Sube magaxuxin taxamasenna yi muxun naxanye ma, e nun naxanye yi a sawuran batuma, fure ɲaxin yi mini ne fatin ma."},{"book":"Lankɛnɛmayana","chapter":"16","verse":"3","text":"Malekan firinden yi a gbee lengenni xɛlɛ fɔxɔ igeni. Igen yi liga alo muxu faxaxin wunla. Daliseen naxanye birin yi fɔxɔ igeni, ne birin yi faxa."},{"book":"Lankɛnɛmayana","chapter":"16","verse":"4","text":"Malekan saxanden yi a gbee lengenni xɛlɛ baane nun tigine yi, e birin yi findi wunla ra."},{"book":"Lankɛnɛmayana","chapter":"16","verse":"5","text":"Malekan naxan yi igene xun na, n yi na xuiin mɛ, a naxa,"},{"book":"Lankɛnɛmayana","chapter":"16","verse":"6","text":"bayo e bata i ya yama sariɲanxin nun nabine wunla ramini."},{"book":"Lankɛnɛmayana","chapter":"16","verse":"7","text":"Awa, n yi fala xuiin mɛ keli saraxa gandeni, a naxa,"},{"book":"Lankɛnɛmayana","chapter":"16","verse":"8","text":"Malekan naaninden yi a gbee lengenni xɛlɛ sogen fari. Ala yi tin, sogen xa yamaan magan a yilinga gbeen na."},{"book":"Lankɛnɛmayana","chapter":"16","verse":"9","text":"A yilinga gbeen yi muxune magan, e yi Ala xinla rayelefu, sɛnbɛn naxan yii a fitina feni itoe rafa. E mi e xun xanbi so e yulubine yi, e yi Ala binya."},{"book":"Lankɛnɛmayana","chapter":"16","verse":"10","text":"Malekan suulunden yi a gbee lengenni xɛlɛ na sube magaxuxina manga gbɛdɛn ma, a yamanan yi lu dimini, muxune yi lu e lɛnne xinɲɛ xɔlɛni."},{"book":"Lankɛnɛmayana","chapter":"16","verse":"11","text":"Ala Naxan Kore, e yi na rayelefu e xɔlɛn nun e fure dɛ ɲaxine fe ra. Koni e mi xɛtɛ e kɛwali ɲaxine fɔxɔ ra."},{"book":"Lankɛnɛmayana","chapter":"16","verse":"12","text":"Malekan senninden yi a gbee lengenni xɛlɛ Yufareti baa gbeeni. Baan yi xara alogo mangan naxanye fama sa keli sogeteden binni, ne xa kiraan sɔtɔ."},{"book":"Lankɛnɛmayana","chapter":"16","verse":"13","text":"Nba, n yi yinna saxan to minɛ ninginangan nun sube magaxuxin nun wule nabiin dɛ, e luxi alo xunɲɛne."},{"book":"Lankɛnɛmayana","chapter":"16","verse":"14","text":"Yinnane nan yi ne ra naxanye kabanako feene ligama. E siga dunuɲa mangane birin fɛma alogo e xa e malan yɛngɛ so xinla ma Sɛnbɛ Birin Kanna, Alaa lɔxɔ gbeena fe ra."},{"book":"Lankɛnɛmayana","chapter":"16","verse":"15","text":"Marigin naxa, “A mato, n fa feen muxune ratɛrɛnama nɛn alo muɲadena. Sɛwan na kanna xa naxan luma a yɛɛ ra yi, a yi a dugine kantan alogo a ragenla nama mini, a yagi.”"},{"book":"Lankɛnɛmayana","chapter":"16","verse":"16","text":"Nba, yinnane yi mangane malan yirena nde yi dɛnaxan xili Heburu xuini Haramagedon."},{"book":"Lankɛnɛmayana","chapter":"16","verse":"17","text":"Malekan solofereden yi a gbee lengenni xɛlɛ foyeni. Fala xui gbeen yi keli manga gbɛdɛni Ala Batu Banxini, a yi a fala, a naxa, “A bata ɲan!”"},{"book":"Lankɛnɛmayana","chapter":"16","verse":"18","text":"Kuyen ɲin masɔxɔnna nun xuine nun galan xuiin yi mini, bɔxɔn yi xuruxurun gbeen ti naxan ɲɔxɔn munma yi liga xabu muxune da!"},{"book":"Lankɛnɛmayana","chapter":"16","verse":"19","text":"Taa gbeen yi taxun saxanna ra. Siyane taane yi kala. Ala mi ɲinan Taa gbeen Babilɔn16.19 Babilɔn taan findixi wundo falan nan na naxan bunna nɛɛn fa fala Romi taana. Romi kaane yi Alaa yamaan ɲaxankatama Yoni waxatini alo Babilɔn taan yi Alaa yamaan ɲaxankatama Daniyɛli waxatini.  xɔn, a yi a xɔlɔ gbeen manpa lengenna so mɛn kaane yii, alogo e xa Alaa xɔlɔn min."},{"book":"Lankɛnɛmayana","chapter":"16","verse":"20","text":"Ige tagi bɔxɔne birin yi tunun. Geyane fan mi yi fa toma."},{"book":"Lankɛnɛmayana","chapter":"16","verse":"21","text":"Balabalan kɛsɛ binyene yi lu yolonɲɛ muxune ma naxanye yi kilo tonge naaninna liyɛ. Muxune yi Ala rayelefu na fitina balabalan kɛsɛna fe ra, amasɔtɔ na yi magaxu kati!"}]}