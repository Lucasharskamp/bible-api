{"data":[{"book":"MALUKO","chapter":"10","verse":"1","text":"Yesu kahalawa hanhu haja, kachola muisi ya Yudea na kuloka mwambu wa ikabili wa Ulwanda lwa Yolodani. Dale da wanhu bwando dimcholela kabili, na heyo kawafundiza kamba viyatendaga."},{"book":"MALUKO","chapter":"10","verse":"2","text":"Mafalisayo wamcholela na wageza kumwikila vitega wamulongela, “Tulongele, Malagizo getu gomtogoza munhu kumwasa mtwanzi wake?”"},{"book":"MALUKO","chapter":"10","verse":"3","text":"Yesu kawedika, kuwauza, “Musa kawalagiza choni?”"},{"book":"MALUKO","chapter":"10","verse":"4","text":"Wamwidika wamulongela, “Musa katogoza munhu yamwandikile lupwilili lwa nyasa mtwanzi wake, abaho, yamwase.”"},{"book":"MALUKO","chapter":"10","verse":"5","text":"Yesu kawalongela, “Sama ya udala wa mioyo yenu Musa kawandikila ndagizi ino."},{"book":"MALUKO","chapter":"10","verse":"6","text":"Ila songela haichanduso, ‘Mulungu viyasongile kulumba, kalumba mtwanzi na mbigalo.’"},{"book":"MALUKO","chapter":"10","verse":"7","text":"‘Mkilamso kino mbigalo kowaleka tataake na mamaake na kuilumba na mwehe wake,"},{"book":"MALUKO","chapter":"10","verse":"8","text":"na wabili wano wowa lukuli lumwe.’10:8 Mbuli zino zolawa mkitabu cha MWANDUSO 2:24. Avo si wabili tena ila lukuli lumwe."},{"book":"MALUKO","chapter":"10","verse":"9","text":"Avo kiyalumbile hamoja Mulungu, munhu sambiyakimamazule.”"},{"book":"MALUKO","chapter":"10","verse":"10","text":"Viwengile mng'anda mwanza wa ikabili, wanahina zake wamuuza Yesu mbuli ija."},{"book":"MALUKO","chapter":"10","verse":"11","text":"Yesu kawalongela, “Munhu yoyose yomwasa mtwanzi wake na kusola mtwanzi iyagwe, komtendela ugoni mtwanzi wake."},{"book":"MALUKO","chapter":"10","verse":"12","text":"Vivija mtwanzi yomwasa mbigalo wake na kusoligwa na mbigalo iyagwe, kotenda ugoni.”"},{"book":"MALUKO","chapter":"10","verse":"13","text":"Wanhu wamgalila Yesu wana wadodo yawekile makono gake, ila wanahina zake wawakomhokela."},{"book":"MALUKO","chapter":"10","verse":"14","text":"Yesu viyawawene, kona lusango kawalongela, “Walekeni wana wadodo weze kumwangu, sambimuwagomese kwavija Undewa wa Mulungu wa sama ya wanhu kamba wano."},{"book":"MALUKO","chapter":"10","verse":"15","text":"Nowalongela ikweli, munhu yoyose yondayaleke kuubokela Undewa wa Mulungu kamba mwana mdodo hengila himo.”"},{"book":"MALUKO","chapter":"10","verse":"16","text":"Abaho, kawakumbatila waja iwana na makono gake, kawekila makono gake, na kuwamoteza."},{"book":"MALUKO","chapter":"10","verse":"17","text":"Yesu viyagendelele na mwanza wake, munhu imwe kamkimbilila, kamfugamila mavindi haulongozi wake, kamuuza, “Mkulufunzi Unogile, nhendeze giladi niubokele ugima wa digunge?”"},{"book":"MALUKO","chapter":"10","verse":"18","text":"Yesu kamuuza, “Habali ung'hema nie ninogile? Haduhu munhu yanogile ila Mulungu yeiyeka."},{"book":"MALUKO","chapter":"10","verse":"19","text":"Kuzitanga ndagizi. ‘Sambiukome, sambiutende ugoni, sambiwibe, sambiulave usindila wa uvwizi, sambium'vwizile munhu yoyose, wahishimile tataako na mamaako.’ ”"},{"book":"MALUKO","chapter":"10","verse":"20","text":"Munhu ija kamulongela, “Mkulufunzi, higo gose nigatenda songela haudodo wangu.”"},{"book":"MALUKO","chapter":"10","verse":"21","text":"Yesu kamulola kamnogela, kamulongela, “Kuhungukilwa na kinhu kimwe. Genda ukaguze vinhu vose vuulinavo, abaho, zihela uwagwelele wakumbulu, avo kowa na ngama kuulanga, abaho, unikoleleze.”"},{"book":"MALUKO","chapter":"10","verse":"22","text":"Munhu ija viyahulike vija, kakunza kihanga kasegela kuno yokona giogio, kwavija kakala na mali bwando."},{"book":"MALUKO","chapter":"10","verse":"23","text":"Yesu kazunguluka yowalola wanahina zake wose, kawalongela, “Vidala munhu mgoli kwingila muna Undewa wa Mulungu!”"},{"book":"MALUKO","chapter":"10","verse":"24","text":"Wanahina zake wasinhuka viwahulike mbuli zino, ila Yesu kagendelela kulonga, “Wanangu, vidala kwingila muna Uundewa wa Mulungu!"},{"book":"MALUKO","chapter":"10","verse":"25","text":"Vibuha ngamia kubita mkizonzo cha shindano, kubanza mgoli kwingila Muundewa wa Mulungu.”"},{"book":"MALUKO","chapter":"10","verse":"26","text":"Wanahina zake wakanganya ng'hani na kukiiuza wenyego kwa wenyego, “Munhu yalihi yondayadahe kukomboligwa?”"},{"book":"MALUKO","chapter":"10","verse":"27","text":"Yesu kawalola, kawalongela, “Mwa wanhu mbuli ino haidahika ila sio ha Mulungu, kwavija ha Mulungu vinhu vose vodahika.”"},{"book":"MALUKO","chapter":"10","verse":"28","text":"Abaho, Petulo kalonga, “Lola, tweye tuleka vinhu vose na kukukweleleza gweye.”"},{"book":"MALUKO","chapter":"10","verse":"29","text":"Yesu kawalongela, “Nowalongela ikweli, munhu yoyose yalekile ng'anda ama ndugu zake ama lumbu zake ama mamaake ama tataake ama wanage ama migunda sama yangu nie na sama ya Usenga Unogile,"},{"book":"MALUKO","chapter":"10","verse":"30","text":"kobokela mkipigiti kino mianza mia ya ng'anda, wandugu, walumbu, mama, wana, na migunda, na vivija mgayo, na mkipigiti kikwiza kobokela ugima wa digunge."},{"book":"MALUKO","chapter":"10","verse":"31","text":"Ila wanhu bwando wali sambi haulongozi wowa kuchugu, na wanhu bwando wali sambi kuchugu wowa haulongozi.”"},{"book":"MALUKO","chapter":"10","verse":"32","text":"Yesu na wanahina zake wakala mnzila wokwela wochola Yelusalemu, Yesu kalongola haulongozi wao. Wanahina zake wakala wokanganya ng'hani, na wanhu wakalile womkweleleza hachugu wakala wodumba. Mwanza uyagwe viyawasolile wanahina zake kawagala hamgwazo na kuwalongela mbuli zondazimulawilile."},{"book":"MALUKO","chapter":"10","verse":"33","text":"Kawalongela “Tegelezeni, tokwela tochola Yelusalemu ako nie, Mwana wa Munhu, kondanigeligwe mmakono ga wakulu wa wakulu wa nhambiko na wafundiza Malagizo ga Musa. Wonitagusa kudanganhika na kunigela mmakono ga wanhu hawali Wayahudi,"},{"book":"MALUKO","chapter":"10","verse":"34","text":"na hewo wonitendela mzihaka, wonitemela vizite, wonilanha mbalati na kunikoma, ila gahabita mazua madatu nozuka.”"},{"book":"MALUKO","chapter":"10","verse":"35","text":"Abaho Yakobo na Yohana, wanage Zebedayo, wamcholela Yesu wamulongela, “Mkulufunzi, tolonda ututendele mbuli.”"},{"book":"MALUKO","chapter":"10","verse":"36","text":"Yesu kawauza, “Mbuli yaki?”"},{"book":"MALUKO","chapter":"10","verse":"37","text":"Wamwidika, “Tutogoze imwe yakale kumkono wako wa ukulume na iyagwe yakale kumkono wako wa ukumoso kuna iyenzi yako.”"},{"book":"MALUKO","chapter":"10","verse":"38","text":"Yesu kawalongela, “Hammanyile kinhu chumpula. Modaha kuking'wela kikasi cha mgayo kinilondigwa kung'wela nie? Ama modaha kubatizigwa kamba vinilondigwa kubatizigwa nie?”"},{"book":"MALUKO","chapter":"10","verse":"39","text":"Wamulongela, “Todaha.”"},{"book":"MALUKO","chapter":"10","verse":"40","text":"Ila kusagula yalihi yakale kumkono wangu wa ukulume ama kumkono wangu wa ukumoso haili sang'hano yangu. Mulungu iyo yondayawagwelele awo watandiligwe ukazi uno.”"},{"book":"MALUKO","chapter":"10","verse":"41","text":"Wanahina wayagwe longo dimwe viwahulike mbuli zija, wawonela lusango Yakobo na Yohana."},{"book":"MALUKO","chapter":"10","verse":"42","text":"Avo Yesu kawakema wose hamoja kawalongela, “M'vimanya waja wogesigwa kamba wandewa wa wanhu hawali Wayahudi wana udaho mwa wanhu zao, na wakulu zao wotenda vovose vowolonda."},{"book":"MALUKO","chapter":"10","verse":"43","text":"Sambiiwe vino kumwenu. Kamba munhu imwe mdidale jenu yahalonda kuwa mkulu, kolondigwa yawe mtumigwa wa wayage,"},{"book":"MALUKO","chapter":"10","verse":"44","text":"na munhu imwe mdidale jenu yahalonda kuwa haulongozi, kolondigwa yawe nyakadala wa wose."},{"book":"MALUKO","chapter":"10","verse":"45","text":"Kwavija hata nie, Mwana wa Munhu, sizile kusang'hanikiligwa, ila niza kusang'hanika na kulava ugima wangu giladi niwakombole wanhu bwando.”"},{"book":"MALUKO","chapter":"10","verse":"46","text":"Wavika kudiwambo dikemigwa Yeliko, Yesu viyakalile yolawa mkiwambo na wanahina zake na dale kulu da wanhu, kimbugumbugu imwe yakalile yopula vinhu yokemigwa Batimayo mwanage Timayo kakala yakalile hasi behi na inzila."},{"book":"MALUKO","chapter":"10","verse":"47","text":"Viyahulike kamba Yesu wa Nazaleti kobita, kasonga kwinula dizwi yolonga, “Yesu! Mwana wa Daudi! Nyonela bazi!”"},{"book":"MALUKO","chapter":"10","verse":"48","text":"Wanhu bwando wamkomhokela na wamulongela yavudale. Ila kagendelela ng'hani kutoa nyangi, yolonga, “Mwana wa Daudi! Nyonela bazi!”"},{"book":"MALUKO","chapter":"10","verse":"49","text":"Yesu kema, kalonga, “Mkemeni.”"},{"book":"MALUKO","chapter":"10","verse":"50","text":"Kajasa guo jake, kazumha kachola ha Yesu."},{"book":"MALUKO","chapter":"10","verse":"51","text":"Yesu kamuuza, “Kolonda nikutendele choni?”"},{"book":"MALUKO","chapter":"10","verse":"52","text":"Yesu kamulongela, “Genda, nhamanila yako ikuhonya.”"}]}