{"data":[{"book":"1 Samuelova","chapter":"25","verse":"1","text":"Mezi tím umřel Samuel. A shromáždil se všecken Izrael, i plakali ho, a pochovali jej v domě jeho v Ráma. Ale David vstav, šel na poušť Fáran."},{"book":"1 Samuelova","chapter":"25","verse":"2","text":"Èlověk pak nějaký byl v Maon, kterýž statek svůj měl na Karmeli. A byl člověk ten možný velmi, nebo měl tři tisíce ovec a tisíc koz, a tehdáž rovně střihl ovce své na Karmeli."},{"book":"1 Samuelova","chapter":"25","verse":"3","text":"Muže pak toho jméno Nábal, a jméno ženy jeho Abigail. A byla žena ta opatrná a krásné tváři, ale muž její byl tvrdý a zlých povah, a byl z rodu Kálefova."},{"book":"1 Samuelova","chapter":"25","verse":"4","text":"Protož uslyšav David na poušti, že by Nábal střihl ovce své,"},{"book":"1 Samuelova","chapter":"25","verse":"5","text":"Poslal deset služebníků, a řekl David těm služebníkům: Vstupte na Karmel, a jděte k Nábalovi, a pozdravte ho slovem mým přátelsky."},{"book":"1 Samuelova","chapter":"25","verse":"6","text":"A rcete jemu takto: Zdráv buď, a pokoj tobě, pokoj domu tvému, i všemu, což máš, pokoj."},{"book":"1 Samuelova","chapter":"25","verse":"7","text":"Slyšel jsem, že máš střižce, a pastýři tvoji bývali s námi; neučinili jsme jim žádné křivdy, aniž jim co zhynulo po všecky dny, v nichž byli na Karmeli."},{"book":"1 Samuelova","chapter":"25","verse":"8","text":"Ptej se služebníků svých, a povědí tobě. Nyní tedy nechť naleznou mládenci milost před očima tvýma, nebo v den veselý přišli jsme; dej, prosím, což máš před rukama, služebníkům svým a synu svému Davidovi."},{"book":"1 Samuelova","chapter":"25","verse":"9","text":"Přišedše tedy mládenci ti Davidovi, mluvili Nábalovi podlé všech slov těchto jménem Davidovým, a umlkli."},{"book":"1 Samuelova","chapter":"25","verse":"10","text":"Odpověděl pak Nábal služebníkům Davidovým a řekl: Kdo jest David? A kdo syn Izai? Mnohotě nyní služebníků, kteříž se odtrhují jeden každý od pána svého."},{"book":"1 Samuelova","chapter":"25","verse":"11","text":"Ano, vezmu já chléb svůj, a vodu svou a pokrmy své, kteréž jsem připravil střižcům svým, a dám je těm lidem, kterýchž neznám, ani vím, odkud jsou?"},{"book":"1 Samuelova","chapter":"25","verse":"12","text":"A obrátivše se služebníci Davidovi na cestu svou, navrátili se, a přišedše, oznámili jemu všecka slova ta."},{"book":"1 Samuelova","chapter":"25","verse":"13","text":"I řekl David mužům svým: Připaš každý meč svůj. Kteříž když připásali jeden každý meč svůj, připásal také David meč svůj, a šlo za Davidem okolo čtyř set mužů, dvě stě pak pozůstalo u břemen."},{"book":"1 Samuelova","chapter":"25","verse":"14","text":"A v tom Abigail, ženě Nábalově, oznámil mládenec jeden z služebníků, řka: Aj, poslal David posly s pouště, aby pozdravili pána našeho, ale on je ukřikal;"},{"book":"1 Samuelova","chapter":"25","verse":"15","text":"Ješto muži ti prospěšní nám byli velice, ani nám neučinili křivdy, aniž nám co zhynulo, když jsme bývali s nimi na poli."},{"book":"1 Samuelova","chapter":"25","verse":"16","text":"Místo zdi byli nám v noci i ve dne po všecky dny, dokudž jsme s nimi byli, pasouce stáda."},{"book":"1 Samuelova","chapter":"25","verse":"17","text":"Protož nyní pomysl a viz, co bys měla činiti, neboť již zlé věci hotové jsou na pána našeho i na všecken dům jeho; on pak jest tak zlobivý, že s ním nelze ani mluviti."},{"book":"1 Samuelova","chapter":"25","verse":"18","text":"Tedy pospíšila Abigail, a vzala dvě stě chlebů, a dvě kožené láhvice vína, a pět ovcí připravených, a pět měr pražmy, a sto sušených hroznů, a dvě stě hrud fíků sušených, a vložila to na osly."},{"book":"1 Samuelova","chapter":"25","verse":"19","text":"I řekla služebníkům svým: Jdětež napřed, a já za vámi půjdu. Ale muži svému Nábalovi neoznámila."},{"book":"1 Samuelova","chapter":"25","verse":"20","text":"I stalo se, že vsedši na osla, sjížděla po stráni s hory, a aj, David a muži jeho sstupovali proti ní, a potkala se s nimi."},{"book":"1 Samuelova","chapter":"25","verse":"21","text":"(David pak byl řekl: Jistě nadarmo jsem ostříhal všeho, což on měl na poušti, tak že nic nezahynulo ze všeho, což má; nebo mi se odplatil zlým za dobré."},{"book":"1 Samuelova","chapter":"25","verse":"22","text":"Toto učiň Bůh nepřátelům Davidovým a toto přidej, jestliže zanechám do jitra ze všeho, což má, až do toho, kterýž močí na stěnu.)"},{"book":"1 Samuelova","chapter":"25","verse":"23","text":"Tedy uzřevši Abigail Davida, rychle ssedla s osla, a padla před Davidem na tvář svou, a poklonila se až k zemi."},{"book":"1 Samuelova","chapter":"25","verse":"24","text":"A padši k nohám jeho, řekla: Na mně, pane můj, ta nepravost. Protož nechť mluví, prosím, služebnice tvá v uši tvé, a vyslyš slova děvky své."},{"book":"1 Samuelova","chapter":"25","verse":"25","text":"Nechť se neobrací, prosím, pán můj myslí svou za mužem tím bezbožným Nábalem; nebo jakéž jest jméno jeho, takovýž jest. Nábal jméno jeho jest, a bláznovství jest při něm. Já pak služebnice tvá neviděla jsem služebníků pána mého, kteréž jsi byl poslal."},{"book":"1 Samuelova","chapter":"25","verse":"26","text":"Protož nyní, pane můj, živť jest Hospodin, a živať jest duše tvá, že tě tobě zbránil Hospodin vylíti krve, a abys nemstil sám sebe. A protož nyní buďtež jako Nábal nepřátelé tvoji, a ti, kteříž hledají zlého pánu mému."},{"book":"1 Samuelova","chapter":"25","verse":"27","text":"Teď pak dar tento, kterýž přinesla děvka tvá pánu svému, nechť jest dán služebníkům, kteříž chodí za pánem mým."},{"book":"1 Samuelova","chapter":"25","verse":"28","text":"Odpusť, prosím, provinění děvce své, neboť jistě vzdělá Hospodin pánu mému dům stálý, poněvadž boje Hospodinovy pán můj vede, a nic zlého se nenalézá při tobě až posavad."},{"book":"1 Samuelova","chapter":"25","verse":"29","text":"A byť i povstal člověk, aby tě stihal a hledal bezhrdlí tvého, budeť však duše pána mého svázána v svazku živých u Hospodina Boha tvého, duši pak nepřátel tvých jako z praku pryč zahodí."},{"book":"1 Samuelova","chapter":"25","verse":"30","text":"A když učiní Hospodin pánu mému dobře podlé toho všeho, jakž zaslíbil tobě, a přikážeť, abys byl vůdcím nad Izraelem:"},{"book":"1 Samuelova","chapter":"25","verse":"31","text":"Tedy nebude to k zviklání ani k urážce srdce pánu mému, jako když by vylil krev bez příčiny, aneb když by se mstil pán můj. Když tedy učiní dobře Hospodin pánu mému, rozpoměň se na děvku svou."},{"book":"1 Samuelova","chapter":"25","verse":"32","text":"I řekl David k Abigail: Požehnaný Hospodin Bůh Izraelský, že tě poslal dne tohoto mně v cestu;"},{"book":"1 Samuelova","chapter":"25","verse":"33","text":"A požehnaná řeč tvá, i ty požehnaná, že jsi zdržela mne dnes, abych nevylil krve a nemstil sám sebe."},{"book":"1 Samuelova","chapter":"25","verse":"34","text":"A jistě, jako živ jest Hospodin Bůh Izraelský, kterýž mi zbránil, ať bych zle nečinil, že kdybys nebyla pospíšila a nevyšla mi v cestu, nebyl by zůstal Nábalovi do jitra ani močící na stěnu."},{"book":"1 Samuelova","chapter":"25","verse":"35","text":"I přijal David z ruky její, což byla přinesla jemu, a řekl jí: Jdiž v pokoji do domu svého. Pohleď, uslyšel jsem prosbu tvou, a vážil jsem sobě osoby tvé."},{"book":"1 Samuelova","chapter":"25","verse":"36","text":"A tak navrátila se Abigail k Nábalovi, an měl hody v domě svém jako hody královské; a srdce Nábalovo rozveselilo se bylo v něm, a byl opilý velmi. Pročež ona neoznámila jemu nejmenšího slova až do jitra."},{"book":"1 Samuelova","chapter":"25","verse":"37","text":"Nazejtří pak, když z vína vystřízlivěl Nábal, tedy oznámila jemu žena jeho ty věci. I zmrtvělo v něm srdce jeho, a učiněn jest jako kámen."},{"book":"1 Samuelova","chapter":"25","verse":"38","text":"A když pominulo takměř deset dní, porazil Hospodin Nábale, i umřel."},{"book":"1 Samuelova","chapter":"25","verse":"39","text":"Uslyšev pak David, že by Nábal umřel, řekl: Požehnaný Hospodin, kterýž hodně pomstil pohanění mého nad Nábalem, a služebníka svého zdržel ode zlého, zlost pak Nábalovu shrnul Hospodin na hlavu jeho. Tedy poslal David a mluvil k Abigail, aby ji sobě vzal za manželku."},{"book":"1 Samuelova","chapter":"25","verse":"40","text":"I přišli služebníci Davidovi k Abigail na Karmel, a mluvili s ní, řkouce: David poslal nás k tobě, aby tě vzal sobě za manželku."},{"book":"1 Samuelova","chapter":"25","verse":"41","text":"Kterážto vstavši, poklonila se na tvář až k zemi, řkuci: Aj, služebnice tvá za děvku bude, aby umývala nohy služebníkům pána svého."},{"book":"1 Samuelova","chapter":"25","verse":"42","text":"Protož rychle vstavši Abigail a vsedši na osla svého, (pět pak děveček jejích šlo za ní), jela za posly Davidovými, a byla manželkou jeho."},{"book":"1 Samuelova","chapter":"25","verse":"43","text":"Též i Achinoam pojal David z Jezreel, a byly i tyto dvě manželky jeho."},{"book":"1 Samuelova","chapter":"25","verse":"44","text":"Nebo Saul Míkol dceru svou, manželku Davidovu, dal byl Faltiovi, synu Lais, kterýž byl z Gallim."}]}