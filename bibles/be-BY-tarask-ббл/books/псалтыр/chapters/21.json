{"data":[{"book":"ПСАЛТЫР","chapter":"21","verse":"1","text":"Кіроўцу хору. На золку. Псальма Давідава."},{"book":"ПСАЛТЫР","chapter":"21","verse":"2","text":"Божа мой! Божа мой! нашто Ты пакінуў мяне? Далёкія словы крыку майго ад ратунку майго."},{"book":"ПСАЛТЫР","chapter":"21","verse":"3","text":"Божа мой! я клічу ўдзень - і Ты не аказваешся, уначы - і няма мне супакаеньня."},{"book":"ПСАЛТЫР","chapter":"21","verse":"4","text":"Але Ты, Сьвяты, жывеш сярод пахвалаў Ізраіля."},{"book":"ПСАЛТЫР","chapter":"21","verse":"5","text":"На Цябе спадзяваліся нашы бацькі; спадзяваліся, і Ты вызваляў іх,"},{"book":"ПСАЛТЫР","chapter":"21","verse":"6","text":"да Цябе заклікалі яны, і былі ратаваныя; на Цябе спадзяваліся, і ня былі пасаромленыя."},{"book":"ПСАЛТЫР","chapter":"21","verse":"7","text":"А я чарвяк, а не чалавек, зьнявага ў людзей і пагарда ў народзе."},{"book":"ПСАЛТЫР","chapter":"21","verse":"8","text":"Усе, хто бачыць мяне, клянуць мяне; кажуць вуснамі, галавою ківаюць:"},{"book":"ПСАЛТЫР","chapter":"21","verse":"9","text":"«ён спадзяваўся на Госпада; хай вызваліць яго, хай уратуе, калі ён даспадобы Яму»."},{"book":"ПСАЛТЫР","chapter":"21","verse":"10","text":"Але Ты вывеў мяне з улоньня матчынага; уклаў у мяне надзею каля грудзей маці маёй."},{"book":"ПСАЛТЫР","chapter":"21","verse":"11","text":"Табе я даручаны ад нараджэньня; ад улоньня маці маёй Ты - мой Бог."},{"book":"ПСАЛТЫР","chapter":"21","verse":"12","text":"Не адыходзь ад мяне, бо блізіцца скруха, а памочніка няма."},{"book":"ПСАЛТЫР","chapter":"21","verse":"13","text":"Многа цялят абступілі мяне, тлустыя Васанскія акружылі мяне;"},{"book":"ПСАЛТЫР","chapter":"21","verse":"14","text":"разьзявілі пашчу сваю на мяне, як леў, які прагне здабычы і рыкае."},{"book":"ПСАЛТЫР","chapter":"21","verse":"15","text":"Я разьліўся, нібы вада; усе косткі мае рассыпаліся; сэрца маё, быццам воск, зрабілася, растала ў нутрыне маёй."},{"book":"ПСАЛТЫР","chapter":"21","verse":"16","text":"Моц мая высахла, як чарапок; язык мой прыліп да гартані маёй, і Ты зьвёў мяне ў пыл сьмяротны."},{"book":"ПСАЛТЫР","chapter":"21","verse":"17","text":"Бо сабакі мяне атачылі, хэўра злыдняў мяне абступіла, прабілі рукі мае і ногі мае;"},{"book":"ПСАЛТЫР","chapter":"21","verse":"18","text":"можна было палічыць усе косткі мае, а яны дзівяцца, робяць зь мяне відовішча,"},{"book":"ПСАЛТЫР","chapter":"21","verse":"19","text":"дзеляць рызы мае між сабою; і за адзежу маю кідаюць жэрабя."},{"book":"ПСАЛТЫР","chapter":"21","verse":"20","text":"Але Ты, Госпадзе, не адыходзь ад мяне; сіла мая! пасьпяшайся мне на дапамогу;"},{"book":"ПСАЛТЫР","chapter":"21","verse":"21","text":"душу маю аслані ад меча і ад сабак самотную маю;"},{"book":"ПСАЛТЫР","chapter":"21","verse":"22","text":"уратуй мяне ад ільвінае пашчы і ад рагоў аднарогаў, пачуўшы, выратуй мяне."},{"book":"ПСАЛТЫР","chapter":"21","verse":"23","text":"Буду абвяшчаць імя Тваё братам маім, славіць буду Цябе на сходзе."},{"book":"ПСАЛТЫР","chapter":"21","verse":"24","text":"Вы, што баіцеся Госпада! Усхвалеце Яго. Увесь род Якаваў! праславі Яго. Хай баіцца Яго ўвесь род Ізраілеў!"},{"book":"ПСАЛТЫР","chapter":"21","verse":"25","text":"Бо Ён не пагрэбаваў скрухаю спрагненага і не адцураўся яе, і ня ўхіліў ад яго аблічча Свайго, а пачуў яго, калі той паклікаў Яго."},{"book":"ПСАЛТЫР","chapter":"21","verse":"26","text":"Табе хвала мая на сходзе вялікім; спраўджу свае абяцаньні перад тымі, хто баіцца Яго."},{"book":"ПСАЛТЫР","chapter":"21","verse":"27","text":"Хай ядуць бедныя і насычаюцца; хай уславяць Госпада тыя, што шукаюць Яго; хай жывуць сэрцы вашыя векапомна!"},{"book":"ПСАЛТЫР","chapter":"21","verse":"28","text":"Схамянуцца і да Госпада вернуцца ўсе канцы зямлі, і схіляцца прад Табою ўсе плямёны язычнікаў,"},{"book":"ПСАЛТЫР","chapter":"21","verse":"29","text":"бо Гасподняе ёсьць царства, і Ён - Уладар над народамі."},{"book":"ПСАЛТЫР","chapter":"21","verse":"30","text":"Будуць есьці і пакланяцца ўсе сытыя на зямлі; схіляцца прад Ім усе, што сыходзяць у тло і ня могуць захаваць жыцьця свайго."},{"book":"ПСАЛТЫР","chapter":"21","verse":"31","text":"І нашчадкі служыцьмуць Яму, і будуць звацца Гасподнімі вечна,"},{"book":"ПСАЛТЫР","chapter":"21","verse":"32","text":"прыйдуць і абвяшчацьмуць праўду Ягоную людзям, якія народзяцца, якіх стварыў Гасподзь."}]}