{"data":[{"book":"II CRONICHE","chapter":"4","verse":"1","text":"FECE ancora un Altare di rame, di lunghezza di venti cubiti, e di larghezza di venti cubiti, e d'altezza di dieci cubiti."},{"book":"II CRONICHE","chapter":"4","verse":"2","text":"Fece ancora il Mar di getto, che avea dieci cubiti da una parte dell'orlo all'altra; ed era tondo d'ogn'intorno, ed era alto cinque cubiti; ed un filo di trenta cubiti lo circondava d'ogn'intorno."},{"book":"II CRONICHE","chapter":"4","verse":"3","text":"E disotto di quell'orlo vi erano delle figure di buoi d'ogn'intorno, che circondavano il Mare d'ogn'intorno, dieci per ciascun cubito; vi erano due ordini di figure di questi buoi, gettati insieme col Mare."},{"book":"II CRONICHE","chapter":"4","verse":"4","text":"Esso era posto sopra dodici buoi, de' quali tre erano volti verso Settentrione, tre verso Occidente, tre verso Mezzodì, e tre verso Oriente; ed il Mare era disopra essi; e tutte le parti di dietro di que' buoi erano volte indentro."},{"book":"II CRONICHE","chapter":"4","verse":"5","text":"E la spessezza di esso era di un palmo, e l'orlo suo era fatto a guisa dell'orlo di una tazza, a fior di giglio; ed essendo pieno, conteneva tremila bati."},{"book":"II CRONICHE","chapter":"4","verse":"6","text":"Fece ancora dieci Conche, e ne pose cinque a man destra, e cinque a sinistra, per servirsene a lavare; vi si lavava ciò che si apparecchiava per gli olocausti; ma il Mare era per i sacerdoti, per lavarsi."},{"book":"II CRONICHE","chapter":"4","verse":"7","text":"Fece eziandio dieci Candellieri d'oro, secondo l'ordine loro, e li pose nel Tempio, cinque a man destra, e cinque a sinistra."},{"book":"II CRONICHE","chapter":"4","verse":"8","text":"Fece anche dieci Tavole, le quali pose nel Tempio, cinque a man destra, e cinque a sinistra; fece ancora cento bacini d'oro."},{"book":"II CRONICHE","chapter":"4","verse":"9","text":"Fece ancora il Cortile de' sacerdoti, ed il Cortile grande, e gli usci de' Cortili, i quali coperse di rame."},{"book":"II CRONICHE","chapter":"4","verse":"10","text":"E pose il Mare dal lato destro, verso Oriente, dalla parte meridionale."},{"book":"II CRONICHE","chapter":"4","verse":"11","text":"Ed Huram fece le caldaie, le palette, ed i bacini; e compiè di fare il lavorio che facea al re Salomone per la Casa di Dio:"},{"book":"II CRONICHE","chapter":"4","verse":"12","text":"le due colonne, e i due vasi de' capitelli, in cima delle colonne; e le due reti, da coprire i due vasi de' capitelli ch'erano in cima delle colonne;"},{"book":"II CRONICHE","chapter":"4","verse":"13","text":"e le quattrocento melegrane per le due reti, a due ordini di melegrane per ciascuna rete, da coprire i due vasi de' capitelli, ch' erano in cima delle colonne."},{"book":"II CRONICHE","chapter":"4","verse":"14","text":"Fece ancora i basamenti, e le conche per mettere sopra i basamenti;"},{"book":"II CRONICHE","chapter":"4","verse":"15","text":"il Mare, ch'era unico; e i dodici buoi, ch'erano sotto esso."},{"book":"II CRONICHE","chapter":"4","verse":"16","text":"Ed Huram, suo padre, fece al re Salomone, per la Casa del Signore, le caldaie, e le palette, e le forcelle, e tutte le altre masserizie pertinenti a quelle, di rame pulito."},{"book":"II CRONICHE","chapter":"4","verse":"17","text":"Il re fece gittar queste cose nella pianura del Giordano, in terra argillosa, fra Succot e Sereda."},{"book":"II CRONICHE","chapter":"4","verse":"18","text":"E Salomone fece tutti questi arredi in grandissimo numero; conciossiachè non si potesse rinvenire il peso del rame."},{"book":"II CRONICHE","chapter":"4","verse":"19","text":"Così Salomone fece tutti gli arredi pertinenti alla Casa di Dio; e fece d'oro fino l'Altar d'oro, e le Tavole, sopra le quali si ponevano i pani di presenza;"},{"book":"II CRONICHE","chapter":"4","verse":"20","text":"ed i Candellieri, con le lor lampane, per restare accese davanti all'Oracolo, secondo ch'era ordinato."},{"book":"II CRONICHE","chapter":"4","verse":"21","text":"Fece ancora le bocce, e le lampane, e gli smoccolatoi, d'oro, ch'era oro finissimo."},{"book":"II CRONICHE","chapter":"4","verse":"22","text":"Fece ancora i rampini, e i bacini, e le coppe, e i turiboli, d'oro fino. E quant'è alle porte della Casa, gli usci di dentro, per entrar nel luogo Santissimo, e gli usci della Casa, per entrar nel Tempio, erano d'oro."}]}