{"data":[{"book":"1 Koningen","chapter":"17","verse":"1","text":"Eens sprak de Tisjbiet Elias, uit Tisjbe in Gilad, tot Achab: Zo waar Jahweh leeft, Israëls God, voor wiens aanschijn ik sta; in de eerstvolgende jaren zal er geen dauw of regen zijn, tenzij op mijn woord."},{"book":"1 Koningen","chapter":"17","verse":"2","text":"Toen werd het woord van Jahweh tot hem gericht:"},{"book":"1 Koningen","chapter":"17","verse":"3","text":"Vertrek van hier, ga naar het oosten en verberg u in het dal Kerit, tegenover de Jordaan."},{"book":"1 Koningen","chapter":"17","verse":"4","text":"Uit de beek kunt ge drinken, en aan de raven heb Ik bevolen, u daar van voedsel te voorzien."},{"book":"1 Koningen","chapter":"17","verse":"5","text":"Hij ging en deed wat Jahweh gezegd had. En toen hij zich in het dal Kerit, tegenover de Jordaan, had gevestigd,"},{"book":"1 Koningen","chapter":"17","verse":"6","text":"brachten de raven hem ‘s morgens brood en s avonds vlees, en hij dronk uit de beek."},{"book":"1 Koningen","chapter":"17","verse":"7","text":"Maar na verloop van tijd droogde de beek op, omdat het in het land niet meer regende."},{"book":"1 Koningen","chapter":"17","verse":"8","text":"Toen werd het woord van Jahweh tot hem gericht:"},{"book":"1 Koningen","chapter":"17","verse":"9","text":"Sta op, ga naar Sarepta bij Sidon, en blijf daar; want Ik heb daar een weduwe bevolen, u van voedsel te voorzien."},{"book":"1 Koningen","chapter":"17","verse":"10","text":"Hij stond dus op, en ging naar Sarepta. Toen hij bij de ingang der stad kwam, was daar juist een weduwe hout aan het sprokkelen. Hij riep haar en zei: Haal mij in uw kruik wat water, opdat ik kan drinken."},{"book":"1 Koningen","chapter":"17","verse":"11","text":"En terwijl zij het ging halen, riep hij haar nog achterna: Breng mij dan meteen een stuk brood mee."},{"book":"1 Koningen","chapter":"17","verse":"12","text":"Zij antwoordde: Zo waar Jahweh, uw God, leeft; ik heb geen brood meer; alleen nog maar een handvol meel in de pot en een beetje olie in de kruik. Ik ben nu een paar houtjes aan het sprokkelen; dan ga ik naar huis, om wat klaar te maken voor mij en mijn zoon. Hebben we dat gegeten, dan moeten we sterven."},{"book":"1 Koningen","chapter":"17","verse":"13","text":"Elias sprak tot haar: Wees niet bezorgd; ga naar huis en doe, wat ge van plan waart. Maar maak eerst een klein broodje voor mij, en breng dat hier; daarna kunt ge voor uzelf en uw zoon iets klaar maken."},{"book":"1 Koningen","chapter":"17","verse":"14","text":"Want zo spreekt Jahweh, Israëls God! Het meel in de pot raakt niet op, en de kruik met olie raakt niet leeg, eer Jahweh regen geeft op het land!"},{"book":"1 Koningen","chapter":"17","verse":"15","text":"Toen ging ze heen, en deed wat Elias gezegd had. Hij at, en ook zij met haar gezin, dag in, dag uit."},{"book":"1 Koningen","chapter":"17","verse":"16","text":"Want het meel in de pot raakte niet op, en de kruik met olie raakte niet leeg, zoals Jahweh door de mond van Elias beloofd had."},{"book":"1 Koningen","chapter":"17","verse":"17","text":"Enige tijd daarna werd de zoon van deze vrouw, de meesteres van het huis, ziek; en de ziekte werd zo erg, dat hij de laatste adem uitblies. Toen sprak ze tot Elias:"},{"book":"1 Koningen","chapter":"17","verse":"18","text":"Man Gods, hoe heb ik het nu met u? Zijt ge hier gekomen, om mij voor mijn schuld te doen boeten, en mijn zoon te doen sterven?"},{"book":"1 Koningen","chapter":"17","verse":"19","text":"Maar Elias sprak tot haar: Geef uw zoon hier. Hij nam hem uit haar armen, bracht hem naar het bovenvertrek, waar hij woonde, en legde hem neer op zijn bed."},{"book":"1 Koningen","chapter":"17","verse":"20","text":"Nu riep hij tot Jahweh: Jahweh, mijn God, hebt Gij nu zelfs over de weduwe, bij wie ik als gast woon, onheil gebracht, door haar zoon te doen sterven?"},{"book":"1 Koningen","chapter":"17","verse":"21","text":"Daarop strekte hij zich tot driemaal toe over den jongen uit, en smeekte Jahweh: Jahweh, mijn God, laat de ziel van dit kind in hem terugkeren!"},{"book":"1 Koningen","chapter":"17","verse":"22","text":"En Jahweh verhoorde Elias: de ziel van den knaap keerde in hem terug, en hij leefde weer."},{"book":"1 Koningen","chapter":"17","verse":"23","text":"Nu nam Elias het kind, bracht het uit het bovenvertrek naar binnen, gaf het aan zijn moeder terug en sprak: Ziehier, uw zoon leeft."},{"book":"1 Koningen","chapter":"17","verse":"24","text":"Toen zei de vrouw tot Elias: Nu weet ik, dat gij een godsman zijt, en dat het woord, door u gesproken, werkelijk van Jahweh is."}]}