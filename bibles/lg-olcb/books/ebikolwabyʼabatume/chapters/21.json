{"data":[{"book":"Ebikolwa byʼAbatume","chapter":"21","verse":"1","text":"Awo bwe twamala okusiibulagana ne tuseeyeeya butereevu okutuuka e Koosi. Olunaku olwaddirira ne tutuuka e Rodise, we twava okulaga e Patala."},{"book":"Ebikolwa byʼAbatume","chapter":"21","verse":"2","text":"Okuva awo twagendera mu kyombo ekyali kigenda mu Foyiniikiya."},{"book":"Ebikolwa byʼAbatume","chapter":"21","verse":"3","text":"Ne tulengera ekizinga Kupulo, ne tukiyitako nga tukirese ku mukono gwaffe ogwa kkono, ne tuseeyeeya ne tugoba ku mwalo gw’e Ttuulo mu Siriya, kubanga ekyombo we kyali kigenda okutikkulirwa ebintu."},{"book":"Ebikolwa byʼAbatume","chapter":"21","verse":"4","text":"Bwe twava mu kyombo ne tunoonya abayigirizwa ne tubeera nabo ennaku musanvu. Mwoyo Mutukuvu n’ayogerera mu bayigirizwa abo ne balabula Pawulo aleme kugenda Yerusaalemi."},{"book":"Ebikolwa byʼAbatume","chapter":"21","verse":"5","text":"Ennaku ezo bwe zaggwaako ne tusitula. Abayigirizwa ne bakyala baabwe n’abaana baabwe ne batuwerekerako okutuggya mu kibuga okututuusiza ddala ku mwalo. Awo ffenna ne tufukamira ne tusaba."},{"book":"Ebikolwa byʼAbatume","chapter":"21","verse":"6","text":"Bwe twamala okusaba ne tusiibulagana. Ffe ne tuyingira ekyombo kyaffe, ne bannaffe ne baddayo ewaabwe."},{"book":"Ebikolwa byʼAbatume","chapter":"21","verse":"7","text":"Bwe twava e Ttuulo ne tugoba e Potolemaayi, ne tulamusaganya n’abakkiriza, ne tumala nabo olunaku lumu."},{"book":"Ebikolwa byʼAbatume","chapter":"21","verse":"8","text":"Enkeera ne tweyongerayo okutuuka e Kayisaliya, ne tubeera mu maka ga Firipo Omubuulizi w’Enjiri, eyali omu ku badiikoni omusanvu abaasooka."},{"book":"Ebikolwa byʼAbatume","chapter":"21","verse":"9","text":"Yalina abaana be abawala abaali batannafumbirwa bana nga balina ekirabo eky’obunnabbi."},{"book":"Ebikolwa byʼAbatume","chapter":"21","verse":"10","text":"Ne tumalawo ennaku eziwerako, ne wajja nnabbi erinnya lye Agabo ng’ava Buyudaaya."},{"book":"Ebikolwa byʼAbatume","chapter":"21","verse":"11","text":"Bwe yajja okutulaba, n’addira olukoba lwa Pawulo ne yeesiba amagulu n’emikono, n’agamba nti, “Mwoyo Mutukuvu ayogera nti, ‘Bw’ati nannyini lukoba luno bw’alisibwa Abayudaaya mu Yerusaalemi ne bamuwaayo mu mikono gy’Abamawanga.’ ”"},{"book":"Ebikolwa byʼAbatume","chapter":"21","verse":"12","text":"Bwe twawulira ebigambo ebyo ffenna awamu n’abatuuze b’omu kitundu ekyo ne twegayirira Pawulo aleme kugenda Yerusaalemi."},{"book":"Ebikolwa byʼAbatume","chapter":"21","verse":"13","text":"Naye Pawulo n’addamu nti, “Lwaki mukaaba n’okwagala okunnafuya omutima? Kubanga seeteeseteese kusibibwa kyokka, naye neetegese n’okufiira mu Yerusaalemi olw’erinnya lya Mukama waffe Yesu.”"},{"book":"Ebikolwa byʼAbatume","chapter":"21","verse":"14","text":"Bwe twalaba nga tekisoboka kumukkirizisa butagenda, ne tubivaako, ne tugamba nti, “Mukama ky’ayagala kye kiba kikolebwa.”"},{"book":"Ebikolwa byʼAbatume","chapter":"21","verse":"15","text":"Bwe waayitawo ennaku ntono ne tusiba ebintu byaffe, ne tusitula okulaga mu Yerusaalemi."},{"book":"Ebikolwa byʼAbatume","chapter":"21","verse":"16","text":"Abamu ku bayigirizwa ab’e Kayisaliya ne batuwerekerako, bwe twatuuka ne tubeera mu maka ga Munasoni, edda eyabeeranga e Kupulo era nga yali omu ku bantu abaasooka okukkiriza."},{"book":"Ebikolwa byʼAbatume","chapter":"21","verse":"17","text":"Bwe twatuuka mu Yerusaalemi abooluganda ne batwaniriza n’essanyu lingi nnyo."},{"book":"Ebikolwa byʼAbatume","chapter":"21","verse":"18","text":"Awo enkeera ffenna ne tugenda ne Pawulo ng’agenda okulaba Yakobo, n’abakadde b’Ekkanisa y’omu Yerusaalemi bonna baaliwo."},{"book":"Ebikolwa byʼAbatume","chapter":"21","verse":"19","text":"Okulamusaganya bwe kwaggwa, Pawulo n’abategeeza kinnakimu byonna Katonda bye yamukozesa ng’aweereza mu baamawanga."},{"book":"Ebikolwa byʼAbatume","chapter":"21","verse":"20","text":"Bwe baabiwulira byonna ne batendereza Katonda, naye ne bagamba Pawulo nti, “Owooluganda, omanyi ng’Abayudaaya nkumi na nkumi bakkiriza, era nga bonna bakakatira ku kimu nti Abayudaaya bonna wadde abakkiriza basaana okugoberera amateeka, n’empisa, n’obulombolombo, eby’Ekiyudaaya."},{"book":"Ebikolwa byʼAbatume","chapter":"21","verse":"21","text":"Baategeezebwa nti oyigiriza Abayudaaya bonna abali mu Bamawanga okuleka amateeka ga Musa baleme okukomola abaana baabwe wadde okugoberera empisa z’Ekiyudaaya."},{"book":"Ebikolwa byʼAbatume","chapter":"21","verse":"22","text":"Kale kaakano kiki ekinaakolebwa? Kubanga awatali kubuusabuusa bajja kutegeera nti ozze."},{"book":"Ebikolwa byʼAbatume","chapter":"21","verse":"23","text":"Kale waliwo wano abasajja bana abali ku kirayiro, abateekateeka okumwa emitwe gyabwe nga beerongoosa."},{"book":"Ebikolwa byʼAbatume","chapter":"21","verse":"24","text":"Genda nabo mu Yeekaalu weerongooseze wamu nabo, era obasasulire ensimbi ez’okumwa emitwe gyabwe. Kale buli omu ajja kukiraba era abantu bonna bajja kutegeera nti okiriziganya n’okukuuma amateeka, n’ebyo bye bakwogerako tebiriimu nsa."},{"book":"Ebikolwa byʼAbatume","chapter":"21","verse":"25","text":"Ku nsonga z’Abamawanga abakkiriza, twabawandikira nga tubagamba baleme kugoberera bulombolombo bwa Kiyudaaya n’akatono wabula ebyo bye twassa mu bbaluwa yaffe era bye bino; obutalya nnyama ya bisolo ebiweereddwayo eri bakatonda abalala, n’obutalya ebitugiddwa oba okulya omusaayi, era n’okwewala obwenzi.”"},{"book":"Ebikolwa byʼAbatume","chapter":"21","verse":"26","text":"Ku lunaku olwaddirira Pawulo n’atwala abasajja okwerongoosa, naye ne yeerongoosa nabo. N’ayingira mu Yeekaalu okutegeera olunaku ekiseera ky’okwerongoosa eky’ennaku omusanvu we kiriggweerako, olwo buli omu alyoke atwaleyo ekiweebwayo kye."},{"book":"Ebikolwa byʼAbatume","chapter":"21","verse":"27","text":"Awo ekiseera eky’ennaku omusanvu bwe kyali kiri kumpi okuggwaako, ne wabaawo Abayudaaya abaava mu Asiya ne balaba Pawulo mu Yeekaalu, ne basasamaza ekibiina kyonna, ne bakwata Pawulo"},{"book":"Ebikolwa byʼAbatume","chapter":"21","verse":"28","text":"nga bwe baleekaana nti, “Abasajja Abayisirayiri! Mutuyambe! Ono ye musajja agenda ayogera obubi ku ggwanga lyaffe ne ku mateeka gaffe ne ku kifo kino, ng’ayigiriza buli muntu buli wantu. Era ayonoonye Yeekaalu yaffe ng’agireetamu Abayonaani.”"},{"book":"Ebikolwa byʼAbatume","chapter":"21","verse":"29","text":"Kubanga baamulabako ng’atambula mu kibuga ne Tulofiimo, eyava mu Efeso, ne balowooza nti Pawulo yamutwala ne mu Yeekaalu."},{"book":"Ebikolwa byʼAbatume","chapter":"21","verse":"30","text":"Ekibuga kyonna ne kijagalala olw’okuwulira ebigambo ebyo, era abantu ne bajja nga badduka okuva mu buli nsonda y’ekibuga. Ne bakwata Pawulo ne bamufulumya ebweru wa Yeekaalu, amangwago ne baggalawo enzigi."},{"book":"Ebikolwa byʼAbatume","chapter":"21","verse":"31","text":"Naye bwe baayagala okumutta, amawulire ne gatuuka ku mukulu w’ekitongole ky’abaserikale Abaruumi nti Yerusaalemi kiguddemu akeegugungo."},{"book":"Ebikolwa byʼAbatume","chapter":"21","verse":"32","text":"Amangwago n’asindika abaserikale n’abaduumizi baabwe, ne badduka okugenda eri ekibiina ky’abantu. Awo bwe baalaba omuduumizi n’abaserikale nga bajja, ne balekeraawo okukuba Pawulo."},{"book":"Ebikolwa byʼAbatume","chapter":"21","verse":"33","text":"Awo omukulu w’abaserikale n’akwata Pawulo n’alagira asibibwe mu njegere bbiri, n’alyoka abuuza nti, “Y’ani, era akoze ki?”"},{"book":"Ebikolwa byʼAbatume","chapter":"21","verse":"34","text":"Ne bamuddamu nga baleekaana, ng’abamu bamugamba kino n’abalala nga bagamba kiri. N’alemwa okubaako ekiramu ky’aggyamu olw’okuleekaana okungi. Kyeyava alagira batwale Pawulo mu nkambi y’abaserikale."},{"book":"Ebikolwa byʼAbatume","chapter":"21","verse":"35","text":"Bwe yamutuusa ku madaala, ekibiina ky’abantu ne bayitirira obukambwe, abaserikale ne basitula Pawulo."},{"book":"Ebikolwa byʼAbatume","chapter":"21","verse":"36","text":"Ekibiina ky’abantu abaali bagoberera ne boogera mu ddoboozi ery’omwanguka nti, “Mumutte!”"},{"book":"Ebikolwa byʼAbatume","chapter":"21","verse":"37","text":"Awo abaserikale bwe baali bagenda okuyingiza Pawulo mu nkambi yaabwe, n’asaba omukulu waabwe nti, “Onzikiriza mbeeko kye nkugamba?”"},{"book":"Ebikolwa byʼAbatume","chapter":"21","verse":"38","text":"Ye si ggwe Mumisiri eyajeemesa abantu mu nnaku ezayita, n’okulembera abatemu enkumi nnya n’obalaza mu ddungu?”"},{"book":"Ebikolwa byʼAbatume","chapter":"21","verse":"39","text":"Pawulo n’addamu nti, “Nedda, nze ndi Muyudaaya, ewaffe Taluso ekiri mu Kirukiya, ekibuga ekitanyoomebwa, era omutuuze. Nkwegayiridde nzikiriza njogere n’abantu bano.”"},{"book":"Ebikolwa byʼAbatume","chapter":"21","verse":"40","text":"Awo omuduumizi w’abaserikale kwe kumukkiriza, Pawulo n’ayimirira ku madaala n’akoma ku bantu basirike, amangwago ekibiina kyonna ne kisiriikirira, n’alyoka ayogera nabo mu Lwebbulaniya ng’abagamba nti:"}]}