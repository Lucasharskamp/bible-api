{"data":[{"book":"इफिसियों","chapter":"6","verse":"1","text":"हे बच्चों, प्रभु में अपने माता-पिता के आज्ञाकारी बनो, क्योंकि यह उचित है।"},{"book":"इफिसियों","chapter":"6","verse":"2","text":"“अपनी माता और पिता का आदर कर (यह पहली आज्ञा है, जिसके साथ प्रतिज्ञा भी है),"},{"book":"इफिसियों","chapter":"6","verse":"3","text":"कि तेरा भला हो, और तू धरती पर बहुत दिन जीवित रहे।” (निर्ग. 20:12, व्यव. 5:16)"},{"book":"इफिसियों","chapter":"6","verse":"4","text":"और हे पिताओं, अपने बच्चों को रिस न दिलाओ परन्तु प्रभु की शिक्षा, और चेतावनी देते हुए, उनका पालन-पोषण करो। (व्यव. 6:7, नीति. 3:11,12 नीति. 19:18, नीति. 22:6, कुलु. 3:2)"},{"book":"इफिसियों","chapter":"6","verse":"5","text":"हे दासों, जो लोग संसार के अनुसार तुम्हारे स्वामी हैं, अपने मन की सिधाई से डरते, और काँपते हुए, जैसे मसीह की, वैसे ही उनकी भी आज्ञा मानो।"},{"book":"इफिसियों","chapter":"6","verse":"6","text":"और मनुष्यों को प्रसन्न करनेवालों के समान दिखाने के लिये सेवा न करो, पर मसीह के दासों के समान मन से परमेश्वर की इच्छा पर चलो,"},{"book":"इफिसियों","chapter":"6","verse":"7","text":"और उस सेवा को मनुष्यों की नहीं, परन्तु प्रभु की जानकर सुइच्छा से करो।"},{"book":"इफिसियों","chapter":"6","verse":"8","text":"क्योंकि तुम जानते हो, कि जो कोई जैसा अच्छा काम करेगा, चाहे दास हो, चाहे स्वतंत्र, प्रभु से वैसा ही पाएगा।"},{"book":"इफिसियों","chapter":"6","verse":"9","text":"और हे स्वामियों, तुम भी धमकियाँ छोड़कर उनके साथ वैसा ही व्यवहार करो, क्योंकि जानते हो, कि उनका और तुम्हारा दोनों का स्वामी स्वर्ग में है, और वह किसी का पक्ष नहीं करता। (लूका 6:31, व्यव. 10:17, 2 इति. 19:7)"},{"book":"इफिसियों","chapter":"6","verse":"10","text":"इसलिए प्रभु में और उसकी शक्ति के प्रभाव में बलवन्त बनो6:10 प्रभु में .... बलवन्त बनो: पौलुस गलातियों को यह याद दिलाता हैं कि केवल प्रभु की सामर्थ्य के द्वारा वे विजय की आशा कर सकते हैं।।"},{"book":"इफिसियों","chapter":"6","verse":"11","text":"परमेश्वर के सारे हथियार बाँध लो6:11 परमेश्वर के सारे हथियार बाँध लो: यह पूरा विवरण यहाँ पर प्राचीन सैनिक के हथियारों से लिया गया हैं, जिसका मतलब “पूरा कवच” आक्रामक और रक्षात्मक होता हैं। कि तुम शैतान की युक्तियों के सामने खड़े रह सको।"},{"book":"इफिसियों","chapter":"6","verse":"12","text":"क्योंकि हमारा यह मल्लयुद्ध, लहू और माँस से नहीं, परन्तु प्रधानों से और अधिकारियों से, और इस संसार के अंधकार के शासकों से, और उस दुष्टता की आत्मिक सेनाओं से है जो आकाश में हैं।"},{"book":"इफिसियों","chapter":"6","verse":"13","text":"इसलिए परमेश्वर के सारे हथियार बाँध लो कि तुम बुरे दिन में सामना कर सको, और सब कुछ पूरा करके स्थिर रह सको।"},{"book":"इफिसियों","chapter":"6","verse":"14","text":"इसलिए सत्य से अपनी कमर कसकर, और धार्मिकता की झिलम पहनकर, (यशा. 11:5, यशा. 59:17)"},{"book":"इफिसियों","chapter":"6","verse":"15","text":"और पाँवों में मेल के सुसमाचार की तैयारी के जूते पहनकर; (यशा. 52:7, नहू. 1:15)"},{"book":"इफिसियों","chapter":"6","verse":"16","text":"और उन सब के साथ विश्वास की ढाल लेकर स्थिर रहो जिससे तुम उस दुष्ट के सब जलते हुए तीरों को बुझा सको।"},{"book":"इफिसियों","chapter":"6","verse":"17","text":"और उद्धार का टोप, और आत्मा की तलवार जो परमेश्वर का वचन है, ले लो। (यशा. 49:2, इब्रा. 4:12, यशा. 59:17)"},{"book":"इफिसियों","chapter":"6","verse":"18","text":"और हर समय और हर प्रकार से आत्मा में प्रार्थना6:18 आत्मा में प्रार्थना: पवित्र आत्मा की सहायता से।, और विनती करते रहो, और जागते रहो कि सब पवित्र लोगों के लिये लगातार विनती किया करो,"},{"book":"इफिसियों","chapter":"6","verse":"19","text":"और मेरे लिये भी कि मुझे बोलने के समय ऐसा प्रबल वचन दिया जाए कि मैं साहस से सुसमाचार का भेद बता सकूँ,"},{"book":"इफिसियों","chapter":"6","verse":"20","text":"जिसके लिये मैं जंजीर से जकड़ा हुआ राजदूत हूँ। और यह भी कि मैं उसके विषय में जैसा मुझे चाहिए साहस से बोलूँ।"},{"book":"इफिसियों","chapter":"6","verse":"21","text":"तुखिकुस जो प्रिय भाई और प्रभु में विश्वासयोग्य सेवक है, तुम्हें सब बातें बताएगा कि तुम भी मेरी दशा जानो कि मैं कैसा रहता हूँ।"},{"book":"इफिसियों","chapter":"6","verse":"22","text":"उसे मैंने तुम्हारे पास इसलिए भेजा है, कि तुम हमारी दशा जानो, और वह तुम्हारे मनों को शान्ति दे।"},{"book":"इफिसियों","chapter":"6","verse":"23","text":"परमेश्वर पिता और प्रभु यीशु मसीह की ओर से भाइयों को शान्ति और विश्वास सहित प्रेम मिले।"},{"book":"इफिसियों","chapter":"6","verse":"24","text":"जो हमारे प्रभु यीशु मसीह से अमर प्रेम रखते हैं, उन सब पर अनुग्रह होता रहे।"}]}