{"data":[{"book":"UJeremiya","chapter":"37","verse":"1","text":"UZedekhiya indodana kaJosiya wabekwa nguNebhukhadineza inkosi yaseBhabhiloni ukuba abe yinkosi yakoJuda; wabusa esikhundleni sikaJehoyakhini indodana kaJehoyakhimi."},{"book":"UJeremiya","chapter":"37","verse":"2","text":"Yena lezinceku zakhe kanye labantu baselizweni kabawanakanga amazwi kaThixo ayewakhulume ngoJeremiya umphrofethi."},{"book":"UJeremiya","chapter":"37","verse":"3","text":"Kodwa uZedekhiya inkosi, wathuma uJehukhali indodana kaShelemiya lomphristi uZefaniya indodana kaMaseya kuJeremiya umphrofethi belaleli ilizwi, elithi, “Ake usikhulekele kuThixo uNkulunkulu wethu.”"},{"book":"UJeremiya","chapter":"37","verse":"4","text":"Ngalesisikhathi uJeremiya wayesekhululekile ukuza lokuhamba phakathi kwabantu, ngoba wayengakafakwa entolongweni."},{"book":"UJeremiya","chapter":"37","verse":"5","text":"Ibutho likaFaro laseliphumile eGibhithe, kwasekusithi amaKhaladiya ayevimbezele iJerusalema esezwe umbiko ngalo, asuka eJerusalema."},{"book":"UJeremiya","chapter":"37","verse":"6","text":"Kwasekufika ilizwi likaThixo kuJeremiya umphrofethi lisithi:"},{"book":"UJeremiya","chapter":"37","verse":"7","text":"“UThixo, uNkulunkulu ka-Israyeli uthi, tshelani inkosi yakoJuda elithume ukuba lizengibuza lithi, ‘Ibutho likaFaro eseliphume ukuba lizelisekela, lizabuyela elizweni lalo eGibhithe."},{"book":"UJeremiya","chapter":"37","verse":"8","text":"Emva kwalokho amaKhaladiya azaphenduka ahlasele idolobho leli; azalithumba alitshise ngomlilo.’"},{"book":"UJeremiya","chapter":"37","verse":"9","text":"UThixo uthi: Lingazikhohlisi licabange lithi, ‘AmaKhaladiya azasuka kithi impela.’ Kawayikusuka!"},{"book":"UJeremiya","chapter":"37","verse":"10","text":"Lanxa linganqoba lonke ibutho lamaKhaladiya alihlaselayo, kusale abantu abalimeleyo kuphela emathenteni abo, bazaphuma balitshise idolobho leli ngomlilo.”"},{"book":"UJeremiya","chapter":"37","verse":"11","text":"Kwathi ibutho lamaKhaladiya selisukile eJerusalema ngenxa yebutho likaFaro,"},{"book":"UJeremiya","chapter":"37","verse":"12","text":"uJeremiya wasuka edolobheni ukuba aye elizweni lakoBhenjamini ukuba ayethatha isabelo sakhe selifa phakathi kwabantu khonale."},{"book":"UJeremiya","chapter":"37","verse":"13","text":"Kodwa kwathi esefikile eSangweni lakoBhenjamini, induna yabalindi ebizo layo lalingu-Irija indodana kaShelemiya, indodana kaHananiya, wambopha wasesithi kuye, “Ubalekela kumaKhaladiya wena!”"},{"book":"UJeremiya","chapter":"37","verse":"14","text":"UJeremiya wathi, “Akusiqiniso lokho! Kangibalekeli kumaKhaladiya.” Kodwa u-Irija kamlalelanga; esikhundleni salokho, wabopha uJeremiya wamusa ezikhulwini."},{"book":"UJeremiya","chapter":"37","verse":"15","text":"Izikhulu zamthukuthelela uJeremiya zalaya ukuba atshaywe aphinde avalelwe endlini kaJonathani umabhalani, ezaseziyenze yaba yintolongo."},{"book":"UJeremiya","chapter":"37","verse":"16","text":"UJeremiya wafakwa esitokisini esiyingubhe emgodini oyintolongo lapho ahlala khona okwesikhathi eside."},{"book":"UJeremiya","chapter":"37","verse":"17","text":"Inkosi uZedekhiya wathi kayethathwa alethwe esigodlweni lapho ambuzela khona ensitha esithi, “Kulelizwi elivela kuThixo na?”"},{"book":"UJeremiya","chapter":"37","verse":"18","text":"UJeremiya wabuye wathi kuZedekhiya inkosi, “Ngoneni kuwe loba ezikhulwini zakho kumbe kulababantu, uze ungifake entolongweni nje?"},{"book":"UJeremiya","chapter":"37","verse":"19","text":"Bangaphi abaphrofethi bakho abaphrofetha kuwe besithi, ‘Inkosi yaseBhabhiloni kayiyikukuhlasela wena kanye lelizwe leli’?"},{"book":"UJeremiya","chapter":"37","verse":"20","text":"Kodwa khathesi, nkosi yami, ake ulalele. Ngivumela ngethule isicelo sami kuwe: Ungangibuyiseli endlini kaJonathani umabhalani, hlezi ngifele khona.”"},{"book":"UJeremiya","chapter":"37","verse":"21","text":"UZedekhiya inkosi waselaya ukuba uJeremiya afakwe egumeni labalindi aphiwe isinkwa esivela emgwaqweni wabapheki bezinkwa usuku ngalunye izinkwa zonke zize ziphele edolobheni. Ngakho uJeremiya wahlala egumeni labalindi."}]}