{"data":[{"book":"ЕРАМІІ","chapter":"38","verse":"1","text":"І пачулі Сафатыя, сын Матанаў, і Гадолія, сын Пасхораў, і Юхал, сын Сэлэміін, і Пасхор, сын Малхіін, словы, якія Ерамія прамовіў да ўсяго люду, кажучы:"},{"book":"ЕРАМІІ","chapter":"38","verse":"2","text":"так кажа Гасподзь: хто застанецца ў гэтым горадзе, памрэ ад меча, голаду і пошасьці з паморкам; а хто выйдзе да Халдэяў, будзе жывы, і душа яму будзе замест здабычы, і ён застанецца жывы."},{"book":"ЕРАМІІ","chapter":"38","verse":"3","text":"Так кажа Гасподзь: мусова будзе аддадзены горад гэты ў рукі войска цара Вавілонскага, і ён возьме яго."},{"book":"ЕРАМІІ","chapter":"38","verse":"4","text":"Тады князі сказалі цару: «хай будзе гэты чалавек аддадзены сьмерці, бо ён аслабляе рукі воінам, якія застаюцца ў гэтым горадзе, і рукі ўсяму народу, кажучы ім такія словы; бо гэты чалавек не дабрадзенства зычыць народу гэтаму, а бедства»,"},{"book":"ЕРАМІІ","chapter":"38","verse":"5","text":"і сказаў цар Сэдэкія: «вось, ён у вашых руках, бо цар нічога ня можа рабіць насуперак вам»."},{"book":"ЕРАМІІ","chapter":"38","verse":"6","text":"Тады ўзялі Ерамію і ўкінулі яго ў яму Малхіі, сына царовага, якая была ў двары варты, і апусьцілі Ерамію на вяроўках; у яме той ня было вады, а толькі гразь, і апусьцілі Ерамію ў гразь."},{"book":"ЕРАМІІ","chapter":"38","verse":"7","text":"І пачуў Аўдэмэлэх Эфіоп, адзін зь еўнухаў, што былі ў царскім доме, што Ерамію пасадзілі ў яму; а цар сядзеў тады каля брамы Веньямінавай."},{"book":"ЕРАМІІ","chapter":"38","verse":"8","text":"І выйшаў Аўдэмэлэх з дому царскага і сказаў цару:"},{"book":"ЕРАМІІ","chapter":"38","verse":"9","text":"«спадару мой цар! блага зрабілі гэтыя людзі, такое ўчыніўшы зь Ераміем прарокам, якога ўкінулі ў яму; ён памрэ там з голаду, бо няма болей хлеба ў горадзе»."},{"book":"ЕРАМІІ","chapter":"38","verse":"10","text":"Цар загадаў Аўдэмэлэху Эфіопу, сказаўшы: «вазьмі з сабою адгэтуль трыццаць чалавек і выцягні Ерамію прарока зь ямы, пакуль ён не памёр»."},{"book":"ЕРАМІІ","chapter":"38","verse":"11","text":"Аўдэмэлэх узяў людзей з сабою і ўвайшоў у дом царскі пад кладоўкаю, і ўзяў адтуль старога нягоднага рызьзя і старых нягодных лахманоў і апусьціў іх на вяроўках у яму Ерамію."},{"book":"ЕРАМІІ","chapter":"38","verse":"12","text":"І сказаў Аўдэмэлэх Эфіоп Ерамію: «падкладзі гэтыя старыя кінутыя анучы і лахманы пад пахі рук тваіх, пад вяроўкі». І зрабіў так Ерамія."},{"book":"ЕРАМІІ","chapter":"38","verse":"13","text":"І пацягнулі Ерамію на вяроўках і выцягнулі яго зь ямы; і заставаўся Ерамія ў двары варты."},{"book":"ЕРАМІІ","chapter":"38","verse":"14","text":"Тады цар Сэдэкія паслаў і паклікаў Ерамію прарока да сябе, пры трэцім уваходзе ў дом Гасподні, і сказаў цар Ерамію: «я ў цябе нешта спытаюся; ня ўтойвай ад мяне нічога»."},{"book":"ЕРАМІІ","chapter":"38","verse":"15","text":"І сказаў Ерамія Сэдэкію: «калі я адкрыю табе, ці не аддасі мяне сьмерці? і калі дам табе параду, ты не паслухаешся мяне»."},{"book":"ЕРАМІІ","chapter":"38","verse":"16","text":"І прысягаўся цар Сэдэкія Ерамію таемна, кажучы: «жывы Гасподзь, Які стварыў нам душу гэтую, не аддам цябе сьмерці і не аддам у рукі гэтых людзей, якія шукаюць душы тваёй»."},{"book":"ЕРАМІІ","chapter":"38","verse":"17","text":"Тады Ерамія сказаў Сэдэкію: «так кажа Гасподзь Бог Саваоф, Бог Ізраілеў: калі ты выйдзеш да князёў цара Вавілонскага, дык жывая будзе душа твая, і гэты горад ня будзе спалены агнём, і ты будзеш жывы, і дом твой;"},{"book":"ЕРАМІІ","chapter":"38","verse":"18","text":"а калі ня выйдзеш да князёў цара Вавілонскага, дык гэты горад будзе выдадзены ў рукі Халдэям, і яны спаляць яго агнём, і ты не ўцячэш ад рук іхніх»."},{"book":"ЕРАМІІ","chapter":"38","verse":"19","text":"І сказаў цар Сэдэкія Ерамію: «я баюся Юдэяў, якія перайшлі да Халдэяў, каб Халдэі ня выдалі мяне ў рукі ім, і каб тыя не паглуміліся зь мяне»."},{"book":"ЕРАМІІ","chapter":"38","verse":"20","text":"І сказаў Ерамія: «ня выдадуць; паслухай голасу Госпада ў тым, што я кажу табе, і добра табе будзе, і жывая будзе душа твая."},{"book":"ЕРАМІІ","chapter":"38","verse":"21","text":"А калі ты не захочаш выйсьці, дык вось слова, якое адкрыў мне Гасподзь:"},{"book":"ЕРАМІІ","chapter":"38","verse":"22","text":"вось, усе жанчыны, якія засталіся ў доме цара Юдэйскага, заведзены будуць да князёў цара Вавілонскага, і скажуць яны: «цябе змусьцілі і адолелі сябры твае; ногі твае загразьлі ў брудзе, і яны адышлі ад цябе», -"},{"book":"ЕРАМІІ","chapter":"38","verse":"23","text":"і ўсіх жонак тваіх і дзяцей тваіх завядуць да Халдэяў, і ты не ўцячэш ад рук іхніх, а будзеш узяты рукою цара Вавілонскага і зробіш тое, што горад гэты будзе спалены агнём."},{"book":"ЕРАМІІ","chapter":"38","verse":"24","text":"І сказаў Сэдэкія Ерамію: «ніхто не павінен ведаць гэтых словаў і тады ты не памрэш;"},{"book":"ЕРАМІІ","chapter":"38","verse":"25","text":"і калі пачуюць князі, што я гутарыў з табою, і прыйдуць да цябе, і скажуць табе: «скажы нам, што казаў ты цару, ня ўтойвай ад нас і мы не дамо цябе сьмерці, - а таксама што казаў табе цар»,"},{"book":"ЕРАМІІ","chapter":"38","verse":"26","text":"дык скажы ім: я склаў перад абліччам цара прашэньне маё, каб не вяртаць мяне ў дом Ёнатанаў, каб не памерці там»."},{"book":"ЕРАМІІ","chapter":"38","verse":"27","text":"І прыйшлі ўсе князі да Ераміі і пыталіся ў яго, і ён сказаў ім згодна з усімі словамі, якія цар загадаў сказаць, і яны моўчкі пакінулі яго, бо не даведаліся, што было сказана цару."},{"book":"ЕРАМІІ","chapter":"38","verse":"28","text":"І заставаўся Ерамія ў двары варты да таго дня, у які быў узяты Ерусалім. І Ерусалім быў узяты."}]}