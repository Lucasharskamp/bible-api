{"data":[{"book":"Ntandiliko","chapter":"23","verse":"1","text":"Sala pahwikihije vyaka myamoja ishilini na saba,"},{"book":"Ntandiliko","chapter":"23","verse":"2","text":"nkuhila aneko kuimanga ya Kiliasi-Alba, yani Hebloni, nchilambo cha ku Kanaani. Iblahimu nkunkutangila namene Sala n'jawe."},{"book":"Ntandiliko","chapter":"23","verse":"3","text":"Iblahimu nkuuleka mmili wa n'jawe, nkuhwena unatangola na Vahiti, nkuvahaulila kuchidoni,"},{"book":"Ntandiliko","chapter":"23","verse":"4","text":"“Apano nangu ni mmidi. Bahi ngùyuwa pachinu pakukatapaja nsati, uchinga ngupate kunsika n'jangu.”"},{"book":"Ntandiliko","chapter":"23","verse":"5","text":"Vahiti nkunnyang'ula Iblahimu kuchidoni,"},{"book":"Ntandiliko","chapter":"23","verse":"6","text":"“Tupilikanile nang'olo wetu! Wako nni munu nkulu namene kwetu hwetu. Wako tandola chihi pachinu pohepo pambone pakunsika n'jalo, na wala nanga munu woheyo muhwetu ambekwîma kukusumisa pachinu pakunsika n'jalo.”"},{"book":"Ntandiliko","chapter":"23","verse":"7","text":"Bahi Iblahimu nkuimila na kutepa kwa eshima muyo mwa avala Vahiti, vene chilambo,"},{"book":"Ntandiliko","chapter":"23","verse":"8","text":"nkuvahaulila kuchidoni, “Bahi kwa kuva mùninguluhusu kunsika n'jangu, hambi ngùyuwa mukannyuwe Efuloni, mwana wanga Sohali kwajili yangu,"},{"book":"Ntandiliko","chapter":"23","verse":"9","text":"uchinga angusumise lipanga lyake lya ku Makipela livêle nnipalu lya welu wake. Nnyuwange namene angusumise pachinu anepo uchinga nipajuhe kuva pachinu pangu pakusikila. Na nangu nguchingulipe bei yoheyo ilinganâna na pachinu anepo, muyo mwenu.”"},{"book":"Ntandiliko","chapter":"23","verse":"10","text":"Mwene Efuloni ávele nnikuwa anelyo lya Vahiti vanakojene pannango wa imanga. Bahi Efuloni, Mhiti nkunnyang'ula Iblahimu muyo mwa Vahiti vammalele apala pannango kuchidoni,"},{"book":"Ntandiliko","chapter":"23","verse":"11","text":"“Nanga nang'olo. Chonde nangu ngùyuwa ungupilikanile. Nangu nìkwing'a aula welu wammalele na lipanga alila livêle mmwelu anewo, na nìkwing'a muyo mwa Vahiti avangu, unsike anemwo n'jalo.”"},{"book":"Ntandiliko","chapter":"23","verse":"12","text":"Bahi Iblahimu nkutepa kavila kwa eshima muyo mwa venedi va chilambo anecho,"},{"book":"Ntandiliko","chapter":"23","verse":"13","text":"nkunnyaulila Efuloni akuno Vahiti vammalele uvapilikànà kuchidoni, “Chonde nangu ngùyuwa ungupilikane. Ngùyuwa ungusumise welu wako, na upwechele malipo anelo uchinga ngupate kunsika n'jangu.”"},{"book":"Ntandiliko","chapter":"23","verse":"14","text":"Efuloni nkunnyang'ula Iblahimu kuchidoni,"},{"book":"Ntandiliko","chapter":"23","verse":"15","text":"“Ngupilikanile, nang'olo. Anewo welu ùvele na samani ya vipande myanne vya madini la dihela, henga anecho chikee chinu chikulu kati yangu na wako. Wako nsike chihi n'jalo.”"},{"book":"Ntandiliko","chapter":"23","verse":"16","text":"Iblahimu nkwelewana na Efuloni, nkumwing'a avila vipande vya dihela vyanatambulenge muyo mwa Vahiti vammalele, yani vipande myanne vya madini la dihela vivanapimile kulinganana na vipimo vya akúchuusa va mahiku anelo."},{"book":"Ntandiliko","chapter":"23","verse":"17","text":"Bahi welu wanga Efuloni wa aneko ku Makipela, pepi na ku Mamle, chalumo na lipanga na milandi yammalele inavele mmwelu anewo, vyammalele nkupewa Iblahimu kuva vyake,"},{"book":"Ntandiliko","chapter":"23","verse":"18","text":"muyo mwa Vahiti vammalele vanakojene pannango wa imanga."},{"book":"Ntandiliko","chapter":"23","verse":"19","text":"Bada ya anelo, Iblahimu nkunsika Sala n'jawe nnipanga alila livêle amula mmwelu wa ku Makipela, pepi na ku Mamle, yani Hebloni, nchilambo cha ku Kanaani."},{"book":"Ntandiliko","chapter":"23","verse":"20","text":"Bahi kwa indila aneyo njo Vahiti chivanankamujije Iblahimu welu na lipanga livêle mmwelu anewo, uchinga apate kuvasikila vanu vake."}]}