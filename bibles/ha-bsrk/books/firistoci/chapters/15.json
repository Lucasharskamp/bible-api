{"data":[{"book":"Firistoci","chapter":"15","verse":"1","text":"Ubangiji ya ce wa Musa da Haruna,"},{"book":"Firistoci","chapter":"15","verse":"2","text":"“Yi wa Isra’ilawa magana, ku ce musu, ‘Duk sa’ad da wani namiji yake ɗiga daga azzakarinsa, wannan ɗiga marar tsarki ne."},{"book":"Firistoci","chapter":"15","verse":"3","text":"Ko ɗigar ta ci gaba da fitowa daga azzakarinsa ko an tsere ta, za tă sa mutumin yă zama marar tsarki. Ga yadda ɗigarsa za tă kawo ƙazantuwa,"},{"book":"Firistoci","chapter":"15","verse":"4","text":"“ ‘Duk gadon da mutumin mai ɗigar ya kwanta a kai, zai zama marar tsarki, kuma duk abin da ya zauna a kai, zai zama marar tsarki."},{"book":"Firistoci","chapter":"15","verse":"5","text":"Duk wanda ya taɓa gadonsa dole yă wanke rigunansa, yă kuma yi wanka, zai kuwa ƙazantu har yamma."},{"book":"Firistoci","chapter":"15","verse":"6","text":"Duk wanda ya zauna a inda wannan mai ɗiga ya zauna a kai, dole yă wanke rigunansa yă kuma yi wanka, zai kuwa ƙazantu har yamma."},{"book":"Firistoci","chapter":"15","verse":"7","text":"“ ‘Duk wanda ya taɓa jikin mai ɗiga, dole yă wanke rigunansa, yă kuma yi wanka, zai kuma ƙazantu har yamma."},{"book":"Firistoci","chapter":"15","verse":"8","text":"“ ‘In mai ɗiga ya tofa miyau a kan wani wanda yake tsarkakakke, dole tsarkakakken nan yă wanke rigunansa, yă kuma yi wanka, zai kuma ƙazantu har yamma."},{"book":"Firistoci","chapter":"15","verse":"9","text":"“ ‘Kowane sirdi da mai ɗigar ya zauna a kai zai ƙazantu,"},{"book":"Firistoci","chapter":"15","verse":"10","text":"kuma duk wanda ya taɓa wani abu cikin abubuwan da suke a ƙarƙashin sirdin zai ƙazantu har yamma; duk wanda ya ɗauki abubuwan nan dole yă wanke rigunansa, yă kuma yi wanka, zai kuwa ƙazantu har yamma."},{"book":"Firistoci","chapter":"15","verse":"11","text":"“ ‘Duk wanda mai ɗiga ya taɓa ba tare da ya wanke hannuwansa da ruwa ba, dole yă wanke rigunansa yă kuma yi wanka, zai kuma ƙazantu har yamma."},{"book":"Firistoci","chapter":"15","verse":"12","text":"“ ‘Dole a farfashe tukunya lakar da mutumin ya taɓa, kuma dole a ɗauraye duk wani abin da aka yi da katako wanda ya taɓa da ruwa."},{"book":"Firistoci","chapter":"15","verse":"13","text":"“ ‘Sa’ad da aka tsabtacce mai ɗigar, zai ɗauki kwana bakwai don tsabtaccewarsa; dole yă wanke rigunansa, yă kuma yi wanka mai tsabta, zai kuwa zama tsarkakakke."},{"book":"Firistoci","chapter":"15","verse":"14","text":"A rana ta takwas dole yă ɗauki kurciyoyi biyu ko tattabarai biyu, yă zo gaban Ubangiji a ƙofar Tentin Sujada, yă ba da su ga firist."},{"book":"Firistoci","chapter":"15","verse":"15","text":"Firist ɗin zai miƙa su, ɗaya domin hadaya don zunubi, ɗayan kuma domin hadaya ta ƙonawa. Ta haka zai yi kafara a gaban Ubangiji saboda mai ɗigar."},{"book":"Firistoci","chapter":"15","verse":"16","text":"“ ‘Sa’ad da namiji ya ɗigar maniyyi, dole yă wanke jikinsa gaba ɗaya da ruwa, zai kuma ƙazantu har yamma."},{"book":"Firistoci","chapter":"15","verse":"17","text":"Dole a wanke duk riga ko fatar da yake da maniyyin a kansa da ruwa, zai kuma ƙazantu har yamma."},{"book":"Firistoci","chapter":"15","verse":"18","text":"Sa’ad da namiji ya kwana da mace ya kuwa zub da maniyyi, dole dukansu biyu su yi wanka, za su kuma ƙazantu har yamma."},{"book":"Firistoci","chapter":"15","verse":"19","text":"“ ‘Sa’ad mace take al’adarta ta ƙa’ida, rashin tsabtarta ta al’adar zai ɗauki kwana bakwai, kuma duk wanda ya taɓa ta, zai ƙazantu har yamma."},{"book":"Firistoci","chapter":"15","verse":"20","text":"“ ‘Duk abin da ta kwanta a kai a lokacin al’adarta zai ƙazantu, kuma duk abin da ta zauna a kai zai ƙazantu."},{"book":"Firistoci","chapter":"15","verse":"21","text":"Duk wanda ya taɓa gadonta dole yă wanke rigunansa yă kuma yi wanka, zai kuma ƙazantu har yamma."},{"book":"Firistoci","chapter":"15","verse":"22","text":"Duk wanda ya taɓa wani abin da ta zauna a kai, dole yă wanke rigunansa yă kuma yi wanka, zai kuma ƙazantu har yamma."},{"book":"Firistoci","chapter":"15","verse":"23","text":"Ko gado ne, ko kuwa wani abin da ta zauna a kai, sa’ad da wani ya taɓa shi, zai ƙazantu har yamma."},{"book":"Firistoci","chapter":"15","verse":"24","text":"“ ‘In namiji ya kwana da ita, al’adarta kuwa ta taɓa shi, zai ƙazantu na kwana bakwai; duk kuma gadon da ya kwanta a kai, zai ƙazantu."},{"book":"Firistoci","chapter":"15","verse":"25","text":"“ ‘Idan mace tana ɗigar jini na tsawon kwanaki, ban da kwanakin ganin al’adarta, ko kuwa idan al’adarta ya wuce yawan kwanakin da ya kamata, to, za tă ƙazantu daidai kamar na kwanakin al’adar da ta saba yi. Wato, muddin tana cikin ɗiga, ta zama mai ƙazanta."},{"book":"Firistoci","chapter":"15","verse":"26","text":"Duk gadon da ta kwanta yayinda ta ci gaba da ɗiga zai zama marar tsarki, kamar yadda gadonta yake a lokacin al’adarta, kuma duk abin da ta zauna a kai zai zama marar tsarki, kamar yadda yake a lokacin al’adarta."},{"book":"Firistoci","chapter":"15","verse":"27","text":"Duk wanda ta taɓa su zai zama marar tsarki; dole yă wanke rigunansa yă kuma yi wanka, zai kuma ƙazantu har yamma."},{"book":"Firistoci","chapter":"15","verse":"28","text":"“ ‘Sa’ad da aka tsabtacce ta daga ɗigarta, dole tă ɗauki kwana bakwai, bayan haka za tă zama mai tsarki."},{"book":"Firistoci","chapter":"15","verse":"29","text":"A rana ta takwas, dole tă ɗauki kurciyoyi biyu ko tattabari biyu ta kawo su ga firist a bakin ƙofar Tentin Sujada."},{"book":"Firistoci","chapter":"15","verse":"30","text":"Firist zai miƙa ɗaya saboda hadaya don zunubi, ɗayan kuma don hadaya ta ƙonawa. Ta haka zai yi kafara dominta a gaban Ubangiji saboda ƙazantar ɗigarta."},{"book":"Firistoci","chapter":"15","verse":"31","text":"“ ‘Ta haka za ka tsarkake Isra’ilawa daga rashin tsarkinsu, domin kada su mutu saboda rashin tsarkinsu ta wurin ƙazantar da wurin zamana wanda yake tsakiyarsu.’ ”"},{"book":"Firistoci","chapter":"15","verse":"32","text":"Waɗannan su ne ƙa’idodi a kan wanda yake ɗiga, da wanda yake zubar da maniyyi,"},{"book":"Firistoci","chapter":"15","verse":"33","text":"ƙa’idodi ne kuma ga mace wadda take al’ada, ga namiji ko macen da take ɗiga, ga kuma namijin da ya kwana da mace marar tsarki."}]}