{"data":[{"book":"הבשורה על-פי מתי","chapter":"20","verse":"1","text":"”מלכות השמים דומה לאיכר שיצא השכם בבוקר לשכור פועלים לעבוד בכרמו“, המשיך ישוע."},{"book":"הבשורה על-פי מתי","chapter":"20","verse":"2","text":"האיכר הבטיח לפועלים 100 שקלים תמורת יום עבודה, ושלח אותם אל הכרם."},{"book":"הבשורה על-פי מתי","chapter":"20","verse":"3","text":"”כעבור שעתיים עבר האיכר ליד כיכר השוק וראה כמה אנשים ממתינים לעבודה."},{"book":"הבשורה על-פי מתי","chapter":"20","verse":"4","text":"הוא שלח גם אותם אל הכרם, והבטיח לשלם להם שכר צודק בסוף היום."},{"book":"הבשורה על-פי מתי","chapter":"20","verse":"5","text":"”בצהריים, וכן גם בשעה שלוש אחר־הצהריים, שלח האיכר פועלים נוספים אל הכרם."},{"book":"הבשורה על-פי מתי","chapter":"20","verse":"6","text":"”בשעה חמש לפנות ערב שוב יצא העירה וראה גברים אחדים מסתובבים בחוסר מעש. ’מדוע התבטלתם כל היום?‘ שאל אותם."},{"book":"הבשורה על-פי מתי","chapter":"20","verse":"7","text":"’משום שאיש לא שכר אותנו‘, השיבו."},{"book":"הבשורה על-פי מתי","chapter":"20","verse":"8","text":"בערב ביקש האיכר ממנהל העבודה לשלם לפועלים את שכרם, החל באחרונים וכלה בראשונים."},{"book":"הבשורה על-פי מתי","chapter":"20","verse":"9","text":"כל אחד מהפועלים שנשכרו בשעה חמש קיבל 100 שקלים."},{"book":"הבשורה על-פי מתי","chapter":"20","verse":"10","text":"בהגיע תורם של הפועלים שנשכרו מוקדם יותר הם ציפו לקבל הרבה יותר, אולם גם הם קיבלו 100 שקלים כל אחד."},{"book":"הבשורה על-פי מתי","chapter":"20","verse":"11-12","text":"”הפועלים הראשונים כעסו: ’האנשים האלה עבדו שעה אחת בלבד, ואתה שילמת להם אותו שכר ששילמת לנו, למרות שאנחנו עבדנו כל היום בשמש הלוהטת!‘"},{"book":"הבשורה על-פי מתי","chapter":"20","verse":"13","text":"” ’ידידי‘, ענה האיכר לאחד מהם, ’לא גרמתי לך שום עוול! האם לא הסכמנו מראש שתעבוד כל היום תמורת 100 שקלים?"},{"book":"הבשורה על-פי מתי","chapter":"20","verse":"14","text":"קח את הכסף ולך לשלום. ברצוני לשלם שכר שווה לכולם;"},{"book":"הבשורה על-פי מתי","chapter":"20","verse":"15","text":"האם לא מותר לי לעשות מה שאני רוצה עם הכסף שלי? האם אסור לי לתת את כספי למי שארצה? האם עליך להתרגז על טוב לבי?‘"},{"book":"הבשורה על-פי מתי","chapter":"20","verse":"16","text":"כך האחרונים יהיו ראשונים, והראשונים – אחרונים.“"},{"book":"הבשורה על-פי מתי","chapter":"20","verse":"17","text":"כשהיה ישוע בדרכו לירושלים, הוא אסף סביבו את שנים־עשר תלמידיו"},{"book":"הבשורה על-פי מתי","chapter":"20","verse":"18","text":"ודיבר איתם על הצפוי לו בירושלים: ”מישהו יסגיר אותי לידי ראשי הכוהנים ולסופרים. הם ידונו אותי למוות"},{"book":"הבשורה על-פי מתי","chapter":"20","verse":"19","text":"וימסרו אותי לידי הרומאים, אשר ילעגו לי ויצלבו אותי. אולם ביום השלישי אקום לתחייה.“"},{"book":"הבשורה על-פי מתי","chapter":"20","verse":"20","text":"לאחר מכן הביאה אמם של יעקב ויוחנן בני זבדי את בניה לפני ישוע וביקשה טובה."},{"book":"הבשורה על-פי מתי","chapter":"20","verse":"21","text":"”מה בקשתך?“ שאל ישוע."},{"book":"הבשורה על-פי מתי","chapter":"20","verse":"22","text":"אולם ישוע אמר לה: ”את לא יודעת מה את מבקשת!“ הוא פנה אל יעקב ויוחנן ושאל אותם: ”האם תוכלו לשתות מהכוס שאני חייב לשתות?“"},{"book":"הבשורה על-פי מתי","chapter":"20","verse":"23","text":"”אתם באמת תשתו ממנה,“ אמר להם ישוע, ”ובכל זאת אין לי את הזכות לומר מי יישב לימיני ולשמאלי. מקומות אלה שמורים לאנשים שאבי בוחר בהם.“"},{"book":"הבשורה על-פי מתי","chapter":"20","verse":"24","text":"כששמעו שאר התלמידים מה שביקשו יעקב ויוחנן, הם כעסו עליהם מאוד."},{"book":"הבשורה על-פי מתי","chapter":"20","verse":"25","text":"לכן ישוע קיבץ סביבו את התלמידים ואמר: ”אתם הרי יודעים שמנהיגי הגויים רודים בנתיניהם, ומעניקים כוח וסמכות למי שהם רוצים."},{"book":"הבשורה על-פי מתי","chapter":"20","verse":"26","text":"אבל אצלכם יהא המצב שונה; מי שרוצה להיות מנהיג ביניכם חייב להיות לכם למשרת,"},{"book":"הבשורה על-פי מתי","chapter":"20","verse":"27","text":"ומי שרוצה לעמוד בראש חייב לשרת אתכם כעבד."},{"book":"הבשורה על-פי מתי","chapter":"20","verse":"28","text":"עליכם לנהוג כמוני, כי אני, בן־האדם, לא באתי לכאן כדי שישרתו אותי, אלא כדי לשרת אחרים ולתת את חיי כופר בעד רבים.“"},{"book":"הבשורה על-פי מתי","chapter":"20","verse":"29","text":"כשיצאו ישוע ותלמידיו מיריחו הלך אחריהם קהל גדול."},{"book":"הבשורה על-פי מתי","chapter":"20","verse":"30","text":"שני עיוורים שישבו בצד הדרך שמעו כי ישוע עומד לעבור בדרך ההיא, ולכן החלו לצעוק: ”אדוננו, בן־דוד, אנא, רחם עלינו!“"},{"book":"הבשורה על-פי מתי","chapter":"20","verse":"31","text":"ההמון גער בהם, אך העיוורים הגבירו את צעקותיהם: ”אדוננו, בן־דוד, אנא, רחם עלינו!“"},{"book":"הבשורה על-פי מתי","chapter":"20","verse":"32","text":"כשהגיע ישוע למקום שבו ישבו העיוורים, עצר לרגע ושאל אותם: ”מה אתם רוצים שאעשה למענכם?“"},{"book":"הבשורה על-פי מתי","chapter":"20","verse":"33","text":"”אדוננו, אנחנו רוצים לראות“, התחננו העיוורים."},{"book":"הבשורה על-פי מתי","chapter":"20","verse":"34","text":"ישוע נמלא רחמים ונגע בעיניהם. מיד יכלו השניים לראות, והלכו אחרי ישוע."}]}