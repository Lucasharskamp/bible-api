{"data":[{"book":"Jakubův","chapter":"4","verse":"1","text":"Odkud pocházejí bojové a vády mezi vámi? Zdali ne odtud, totiž z libostí vašich, kteréž rytěřují v údech vašich?"},{"book":"Jakubův","chapter":"4","verse":"2","text":"Žádáte, a nemáte; závidíte sobě, a dychtíte po tom, což sobě zalibujete, a nemůžete dosáhnouti; bojujete a válčíte, avšak toho, oč usilujete, nemáte, protože neprosíte."},{"book":"Jakubův","chapter":"4","verse":"3","text":"Prosíte, a nebéřete, protože zle prosíte, abyste na své libosti vynakládali."},{"book":"Jakubův","chapter":"4","verse":"4","text":"Cizoložníci a cizoložnice, což nevíte, že přízeň světa jest nepřítelkyně Boží? A protož kdo by koli chtěl býti přítelem tohoto světa, nepřítelem Božím učiněn bývá."},{"book":"Jakubův","chapter":"4","verse":"5","text":"Což mníte, že nadarmo dí Písmo: Zdali k závisti nakloňuje duch ten, kterýž přebývá v nás?"},{"book":"Jakubův","chapter":"4","verse":"6","text":"Nýbrž hojnější dává milost. Nebo dí: Bůh se pyšným protiví, ale pokorným dává milost."},{"book":"Jakubův","chapter":"4","verse":"7","text":"Poddejtež se tedy Bohu, a zepřetež se ďáblu, i utečeť od vás."},{"book":"Jakubův","chapter":"4","verse":"8","text":"Přibližte se k Bohu, a přiblížíť se k vám. Umejte ruce, hříšníci, a očisťte srdce vy, jenž jste dvojité mysli."},{"book":"Jakubův","chapter":"4","verse":"9","text":"Souženi buďte, a kvělte, a plačte; smích váš obratiž se v kvílení, a radost v zámutek."},{"book":"Jakubův","chapter":"4","verse":"10","text":"Ponižte se před obličejem Páně, a povýšíť vás."},{"book":"Jakubův","chapter":"4","verse":"11","text":"Neutrhejtež jedni druhým, bratří. Kdož utrhá bratru a soudí bratra svého, utrhá Zákonu a soudí Zákon. Soudíš-li pak Zákon, nejsi plnitel Zákona, ale soudce."},{"book":"Jakubův","chapter":"4","verse":"12","text":"Jedenť jest vydavatel Zákona, kterýž může spasiti i zatratiti. Ty kdo jsi, jenž soudíš jiného?"},{"book":"Jakubův","chapter":"4","verse":"13","text":"Ale nuže vy, kteříž říkáte: Dnes nebo zítra vypravíme se do onoho města, a pobudeme tam přes celý rok, a budeme kupčiti, a něco zíštěme;"},{"book":"Jakubův","chapter":"4","verse":"14","text":"(Ješto nevíte, co zítra bude. Nebo jakýť jest život váš? Pára zajisté jest, kteráž se na maličko ukáže, a potom zmizí.)"},{"book":"Jakubův","chapter":"4","verse":"15","text":"Místo toho, co byste měli říci: Bude-li Bůh chtíti, a budeme-li živi, i učiníme toto nebo onono."},{"book":"Jakubův","chapter":"4","verse":"16","text":"Vy pak chlubíte se v pýše své. Všeliká taková chlouba zlá jest."},{"book":"Jakubův","chapter":"4","verse":"17","text":"A protož kdo umí dobře činiti, a nečiní, hřích má."}]}