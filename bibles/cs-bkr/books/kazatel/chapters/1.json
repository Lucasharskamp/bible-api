{"data":[{"book":"Kazatel","chapter":"1","verse":"1","text":"Slova kazatele syna Davidova, krále v Jeruzalémě."},{"book":"Kazatel","chapter":"1","verse":"2","text":"Marnost nad marnostmi, řekl kazatel, marnost nad marnostmi, a všecko marnost."},{"book":"Kazatel","chapter":"1","verse":"3","text":"Jaký užitek má člověk ze všelijaké práce své, kterouž vede pod sluncem?"},{"book":"Kazatel","chapter":"1","verse":"4","text":"Věk pomíjí, a jiný věk nastává, ačkoli země na věky trvá."},{"book":"Kazatel","chapter":"1","verse":"5","text":"Vychází slunce, i zapadá slunce, a k místu svému chvátá, kdež vychází."},{"book":"Kazatel","chapter":"1","verse":"6","text":"Jde ku poledni, a obrací se na půlnoci, sem i tam se toče, chodí vítr, a okolky svými navracuje se vítr."},{"book":"Kazatel","chapter":"1","verse":"7","text":"Všecky řeky jdou do moře, a však se moře nepřeplňuje; do místa, do něhož tekou řeky, navracují se, aby zase odtud vycházely."},{"book":"Kazatel","chapter":"1","verse":"8","text":"Všecky věci jsou plné zaneprázdnění, aniž může člověk vymluviti; nenasytí se oko hleděním, aniž se naplní ucho slyšením."},{"book":"Kazatel","chapter":"1","verse":"9","text":"Což bylo, jest to, což býti má; a což se nyní děje, jest to, což se díti bude; aniž jest co nového pod sluncem."},{"book":"Kazatel","chapter":"1","verse":"10","text":"Jest-liž jaká věc, o níž by říci mohl: Pohleď, toť jest cosi nového? Ano již to bylo před věky, kteříž byli před námi."},{"book":"Kazatel","chapter":"1","verse":"11","text":"Není paměti prvních věcí, aniž také potomních, kteréž budou, památka zůstane u těch, jenž potom nastanou."},{"book":"Kazatel","chapter":"1","verse":"12","text":"Já kazatel byl jsem králem nad Izraelem v Jeruzalémě,"},{"book":"Kazatel","chapter":"1","verse":"13","text":"A přiložil jsem mysl svou k tomu, jak bych vyhledati a vystihnouti mohl rozumností svou všecko to, což se děje pod nebem. (Takové bídné zaměstknání dal Bůh synům lidským, aby se jím bědovali.)"},{"book":"Kazatel","chapter":"1","verse":"14","text":"Viděl jsem všecky skutky, dějící se pod sluncem, a aj, všecko jest marnost a trápení ducha."},{"book":"Kazatel","chapter":"1","verse":"15","text":"Což křivého jest, nemůže se zpřímiti, a nedostatkové nemohou sečteni býti."},{"book":"Kazatel","chapter":"1","verse":"16","text":"Protož tak jsem myslil v srdci svém, řka: Aj, já zvelebil jsem a rozšířil moudrost nade všecky, kteříž byli přede mnou v Jeruzalémě, a srdce mé dosáhlo množství moudrosti a umění."},{"book":"Kazatel","chapter":"1","verse":"17","text":"I přiložil jsem mysl svou, abych poznal moudrost a umění, nemoudrost i bláznovství, ale shledal jsem, že i to jest trápení ducha."},{"book":"Kazatel","chapter":"1","verse":"18","text":"Nebo kde jest mnoho moudrosti, tu mnoho hněvu; a kdož rozmnožuje umění, rozmnožuje bolest."}]}