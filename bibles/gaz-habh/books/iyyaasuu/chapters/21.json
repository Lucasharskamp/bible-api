{"data":[{"book":"Iyyaasuu","chapter":"21","verse":"1","text":"Hangafoonni maatii Lewwotaa Eleʼaazaar lubichatti, Iyyaasuu ilma Nuunittii fi hangafoota maatiiwwan gosoota Israaʼel kaanitti dhiʼaatanii"},{"book":"Iyyaasuu","chapter":"21","verse":"2","text":"Shiiloo Kanaʼaan keessatti argamtu sana keessatti, “Waaqayyo akka isin magaalaa nu keessa jiraannu lafa tikaa kan horii keenyaaf taʼu wajjin nuu kennitan karaa Museetiin ajajee ture” jedhaniin."},{"book":"Iyyaasuu","chapter":"21","verse":"3","text":"Kanaafuu Israaʼeloonni akkuma Waaqayyo ajajetti dhaala ofii isaanii keessaa magaalaawwan kanneenii fi lafa tikaa Lewwotaaf kennan."},{"book":"Iyyaasuu","chapter":"21","verse":"4","text":"Ixaan jalqabaa gosa Qohaatiif balbala balbalaan baʼe. Lewwota sanyii Aroon lubichaatiifis gosa Yihuudaa, gosa Simiʼoonii fi gosa Beniyaam keessaa magaalaawwan kudha sadii ixaadhaan argatan."},{"book":"Iyyaasuu","chapter":"21","verse":"5","text":"Sanyii Qohaati warra hafaniif immoo balbala gosa Efreem, gosa Daanii fi walakkaa gosa Minaasee keessaa magaalaawwan kudhan ixaadhaan argatan."},{"book":"Iyyaasuu","chapter":"21","verse":"6","text":"Sanyiiwwan Geershooniif balbala gosa Yisaakor, gosa Aasheer, gosa Niftaalemii fi walakkaa gosa Minaasee kan Baashaan keessaa sana irraa magaalaawwan kudha sadii ixaadhaan argatan."},{"book":"Iyyaasuu","chapter":"21","verse":"7","text":"Sanyiiwwan Meraariis balbala balbalaan gosa Ruubeen, gosa Gaadii fi gosa Zebuuloon keessaa magaalaawwan kudha lama ixaadhaan argatan."},{"book":"Iyyaasuu","chapter":"21","verse":"8","text":"Kanaafuu Israaʼeloonni akkuma Waaqayyo karaa Museetiin ajaje sanatti magaalaawwan kanneenii fi lafa tikaa ixaadhaan Lewwotaaf kennan."},{"book":"Iyyaasuu","chapter":"21","verse":"9","text":"Gosa Yihuudaa fi gosa Simiʼoon irraa magaalaawwan kanneen maqaa maqaadhaan qoodan;"},{"book":"Iyyaasuu","chapter":"21","verse":"10","text":"sababii ixaan jalqabaa isaaniif baʼeef magaalaawwan kunneen sanyiiwwan Aroon warra Lewwotaa keessaa balbala Qohaati taʼaniif kennaman:"},{"book":"Iyyaasuu","chapter":"21","verse":"11","text":"Isaanis Kiriyaati Arbaaq jechuunis Kebroon ishee biyya gaaraa Yihuudaa keessaa sana lafa tikaa naannoo ishee wajjin kennaniif. Arbaaq abbaa Anaaq ture."},{"book":"Iyyaasuu","chapter":"21","verse":"12","text":"Lafa qotiisaa fi gandoota naannoo magaalattii jiran garuu Kaaleb ilma Yefuneetiif handhuuraa godhanii kennan."},{"book":"Iyyaasuu","chapter":"21","verse":"13","text":"Kanaafuu sanyiiwwan Aroon lubichaatiif Kebroon jechuunis magaalaa namni nama ajjeesee himatamu tokko itti baqatuu fi Libnaa,"},{"book":"Iyyaasuu","chapter":"21","verse":"14","text":"Yatiir, Eshtimoʼaa,"},{"book":"Iyyaasuu","chapter":"21","verse":"15","text":"Hooloon, Debiir,"},{"book":"Iyyaasuu","chapter":"21","verse":"16","text":"Aayin, Yutaanii fi Beet Shemeshi lafa tikaa wajjin kennameef; isaan kunneen magaalaawwan sagallan gosoota lamaan irraa qoodamaniifii dha."},{"book":"Iyyaasuu","chapter":"21","verse":"17","text":"Gosa Beniyaam irraas"},{"book":"Iyyaasuu","chapter":"21","verse":"18","text":"Anaatootii fi Almoon lafa tikaa wajjin kennaniif; isaanis magaalaawwan afurii dha."},{"book":"Iyyaasuu","chapter":"21","verse":"19","text":"Magaalaawwan lafa tikaa wajjin sanyiiwwan Aroon kanneen luboota taʼaniif kennaman hundi kudha sadii turan."},{"book":"Iyyaasuu","chapter":"21","verse":"20","text":"Qohaatota balbala Lewwii warra hafaniif gosa Efreem irraa magaalaawwan kanneentu ixaadhaan argatan:"},{"book":"Iyyaasuu","chapter":"21","verse":"21","text":"Isaanis biyya gaaraa Efreem keessaa Sheekem jechuunis"},{"book":"Iyyaasuu","chapter":"21","verse":"22","text":"Qibxaayimii fi Beet Horoon, walumatti magaalaawwan afur lafa tikaa wajjin fudhatan."},{"book":"Iyyaasuu","chapter":"21","verse":"23","text":"Akkasumas gosa Daan keessaa"},{"book":"Iyyaasuu","chapter":"21","verse":"24","text":"Ayaaloonii fi Gat Rimoon, walumaa galatti magaalaawwan afur lafa tikaa wajjin fudhatan."},{"book":"Iyyaasuu","chapter":"21","verse":"25","text":"Walakkaa gosa Minaasee keessaa immoo"},{"book":"Iyyaasuu","chapter":"21","verse":"26","text":"Magaalaawwan kurnan kunneen hundii fi lafti tikaa isaanii balbala gosa Qohaati warra hafaniif kennaman."},{"book":"Iyyaasuu","chapter":"21","verse":"27","text":"Geershoonota balbala Lewwiitiif immoo:"},{"book":"Iyyaasuu","chapter":"21","verse":"28","text":"gosa Yisaakor keessaa"},{"book":"Iyyaasuu","chapter":"21","verse":"29","text":"Yarmuutii fi Een Ganiim, magaalaawwan afurii fi lafa tikaa isaaniitu kennameef;"},{"book":"Iyyaasuu","chapter":"21","verse":"30","text":"gosa Aasheer keessaa"},{"book":"Iyyaasuu","chapter":"21","verse":"31","text":"Helqaatii fi Rehoob, magaalaawwan afurii fi lafa tikaa isaaniitu kennameef;"},{"book":"Iyyaasuu","chapter":"21","verse":"32","text":"gosa Niftaalem keessaa"},{"book":"Iyyaasuu","chapter":"21","verse":"33","text":"Gosoota Geershoonotaatiif immoo magaalaawwan kudha sadiitu lafa tikaa wajjin kenname."},{"book":"Iyyaasuu","chapter":"21","verse":"34","text":"Lewwota hafan warra balbala Meraarii taʼaniif:"},{"book":"Iyyaasuu","chapter":"21","verse":"35","text":"Dimnaa fi Naahaalal, magaalaawwan afurtu lafa tikaa wajjin kenname;"},{"book":"Iyyaasuu","chapter":"21","verse":"36","text":"gosa Ruubeen keessaa"},{"book":"Iyyaasuu","chapter":"21","verse":"37","text":"Qidemootii fi Meefiʼaat, magaalaawwan afur lafa tikaa wajjin kennameef;"},{"book":"Iyyaasuu","chapter":"21","verse":"38","text":"gosa Gaad keessaa immoo,"},{"book":"Iyyaasuu","chapter":"21","verse":"39","text":"Heshboonii fi Yaʼizeer, walumaa galatti magaalaawwan afurtu lafa tikaa wajjin kennameef."},{"book":"Iyyaasuu","chapter":"21","verse":"40","text":"Lewwota hafan warra balbala Meraarii taʼaniif walumaa galatti magaalaawwan kudha lamatu ixaadhaan kenname."},{"book":"Iyyaasuu","chapter":"21","verse":"41","text":"Magaalaawwan Lewwotaa kanneen biyya Israaʼeloonni dhuunfatan keessatti argaman lafa tikaa wajjin walumaa galatti afurtamii saddeet turan."},{"book":"Iyyaasuu","chapter":"21","verse":"42","text":"Tokkoon tokkoon magaalaawwan kanneenii naannoo isaaniitii lafa tikaa qabu turan; magaalaawwan hundinuu akkanuma."},{"book":"Iyyaasuu","chapter":"21","verse":"43","text":"Kanaafuu Waaqayyo biyya abbootii isaaniitiif kennuuf kakate hunda saba Israaʼeliif kenne; isaanis biyya sana qabatanii achi jiraatan."},{"book":"Iyyaasuu","chapter":"21","verse":"44","text":"Waaqayyo akkuma abbootii isaaniitiif kakate sana karaa hundaan boqonnaa isaanii kenne. Diinni isaanii tokko iyyuu fuula isaanii dura dhaabachuu hin dandeenye; Waaqayyo diinota isaanii hunda dabarsee harka isaaniitti kenne."},{"book":"Iyyaasuu","chapter":"21","verse":"45","text":"Waadaa gaarii Waaqayyo mana Israaʼeliif gale keessaa tokko iyyuu hin hafne; hundinuu guutameera."}]}