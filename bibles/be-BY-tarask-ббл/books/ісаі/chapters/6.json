{"data":[{"book":"ІСАІ","chapter":"6","verse":"1","text":"У год сьмерці цара Азіі бачыў я Госпада, Які сядзеў на троне высокім і ўзьнесеным, і краі шатаў Ягоных напаўнялі ўвесь храм."},{"book":"ІСАІ","chapter":"6","verse":"2","text":"Вакол Яго стаялі серафімы; у кожнага зь іх па шэсьць крылаў: двума засланяў кожны аблічча сваё, і двума засланяў ногі свае, і двума лётаў."},{"book":"ІСАІ","chapter":"6","verse":"3","text":"І клікалі адзін аднаму і казалі: Сьвяты, Сьвяты, Сьвяты Гасподзь Саваоф! уся зямля поўная славы Ягонай!"},{"book":"ІСАІ","chapter":"6","verse":"4","text":"І затрэсьліся бэлькі ў браме ад голасу тых, што клікалі, і дом напоўніўся дымам ахвярным."},{"book":"ІСАІ","chapter":"6","verse":"5","text":"І сказаў я: гора мне! загінуў я! бо я чалавек зь нячыстымі вуснамі, і жыву сярод люду таксама зь нячыстымі вуснамі, - і вочы мае бачылі Цара, Госпада Саваофа."},{"book":"ІСАІ","chapter":"6","verse":"6","text":"Тады прыляцеў да мяне адзін серафім, і ў руцэ ў яго распалены вугаль, які ён узяў абцугамі з ахвярніка,"},{"book":"ІСАІ","chapter":"6","verse":"7","text":"і дакрануўся да вуснаў маіх і сказаў: вось, гэта кранулася вуснаў тваіх, і беззаконьне тваё адведзена ад цябе, і грэх твой ачышчаны."},{"book":"ІСАІ","chapter":"6","verse":"8","text":"І пачуў я голас Госпада, Які сказаў: каго Мне паслаць? і хто туды пойдзе за вас? І сказаў я: вось я, пашлі мяне."},{"book":"ІСАІ","chapter":"6","verse":"9","text":"А Ён сказаў: ідзі і скажы гэтаму народу: слыхам пачуеце, і не ўразумееце; і вачыма глядзецьмеце, і ня ўбачыце."},{"book":"ІСАІ","chapter":"6","verse":"10","text":"Агрубела бо сэрца ў людзей гэтых, і цяжка чуюць вушыма, і зьмежылі вочы свае, хай ня ўгледзяць вачыма, і не пачуюць вушыма, і сэрцам не ўразумеюць, і не навернуцца, каб Я ацаліў іх."},{"book":"ІСАІ","chapter":"6","verse":"11","text":"І сказаў я: ці надоўга, Госпадзе? Ён сказаў: пакуль не апусьцеюць гарады, і не застануцца без жыхароў, і дамы бязь людзей, і пакуль зямля гэтая зусім не запусьцеецца."},{"book":"ІСАІ","chapter":"6","verse":"12","text":"І выдаліць Гасподзь людзей, і вялікае запусьценьне будзе на гэтай зямлі."},{"book":"ІСАІ","chapter":"6","verse":"13","text":"І калі яшчэ застанецца дзясятая частка на ёй, і вернецца, яна зноў будзе спустошана; але, як ад ліпы і як ад дуба, калі яны сьсечаны, застаецца корань іх, так сьвятое насеньне будзе коранем яе."}]}