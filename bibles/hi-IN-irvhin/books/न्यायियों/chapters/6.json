{"data":[{"book":"न्यायियों","chapter":"6","verse":"1","text":"तब इस्राएलियों ने यहोवा की दृष्टि में बुरा किया, इसलिए यहोवा ने उन्हें मिद्यानियों के वश में सात वर्ष कर रखा।"},{"book":"न्यायियों","chapter":"6","verse":"2","text":"और मिद्यानी इस्राएलियों पर प्रबल हो गए। मिद्यानियों के डर के मारे इस्राएलियों ने पहाड़ों के गहरे खड्डों, और गुफाओं, और किलों को अपने निवास बना लिए।"},{"book":"न्यायियों","chapter":"6","verse":"3","text":"और जब जब इस्राएली बीज बोते तब-तब मिद्यानी और अमालेकी और पूर्वी लोग उनके विरुद्ध चढ़ाई करके"},{"book":"न्यायियों","chapter":"6","verse":"4","text":"गाज़ा तक छावनी डाल डालकर भूमि की उपज नाश कर डालते थे, और इस्राएलियों के लिये न तो कुछ भोजनवस्तु, और न भेड़-बकरी, और न गाय-बैल, और न गदहा छोड़ते थे।"},{"book":"न्यायियों","chapter":"6","verse":"5","text":"क्योंकि वे अपने पशुओं और डेरों को लिए हुए चढ़ाई करते, और टिड्डियों के दल के समान बहुत आते थे; और उनके ऊँट भी अनगिनत होते थे; और वे देश को उजाड़ने के लिये उसमें आया करते थे।"},{"book":"न्यायियों","chapter":"6","verse":"6","text":"और मिद्यानियों के कारण इस्राएली बड़ी दुर्दशा में पड़ गए; तब इस्राएलियों ने यहोवा की दुहाई दी।"},{"book":"न्यायियों","chapter":"6","verse":"7","text":"जब इस्राएलियों ने मिद्यानियों के कारण यहोवा की दुहाई दी,"},{"book":"न्यायियों","chapter":"6","verse":"8","text":"तब यहोवा ने इस्राएलियों के पास एक नबी को भेजा, जिसने उनसे कहा, “इस्राएल का परमेश्वर यहोवा यह कहता है: मैं तुम को मिस्र में से ले आया, और दासत्व के घर से निकाल ले आया;"},{"book":"न्यायियों","chapter":"6","verse":"9","text":"और मैंने तुम को मिस्रियों के हाथ से, वरन् जितने तुम पर अंधेर करते थे उन सभी के हाथ से छुड़ाया, और उनको तुम्हारे सामने से बरबस निकालकर उनका देश तुम्हें दे दिया;"},{"book":"न्यायियों","chapter":"6","verse":"10","text":"और मैंने तुम से कहा, ‘मैं तुम्हारा परमेश्वर यहोवा हूँ; एमोरी लोग जिनके देश में तुम रहते हो उनके देवताओं का भय न मानना।’ परन्तु तुम ने मेरा कहना नहीं माना।”"},{"book":"न्यायियों","chapter":"6","verse":"11","text":"फिर यहोवा का दूत आकर उस बांज वृक्ष के तले बैठ गया, जो ओप्रा में अबीएजेरी योआश का था, और उसका पुत्र गिदोन एक दाखरस के कुण्ड में गेहूँ इसलिए झाड़ रहा था कि उसे मिद्यानियों से छिपा रखे।"},{"book":"न्यायियों","chapter":"6","verse":"12","text":"उसको यहोवा के दूत ने दर्शन देकर कहा, “हे शूरवीर सूरमा6:12 हे शूरवीर सूरमा: परमेश्वर की दृष्टि में वह ऐसा था जबकि वह स्वयं और उसके देशवाले नहीं जानते थे। , यहोवा तेरे संग है।”"},{"book":"न्यायियों","chapter":"6","verse":"13","text":"गिदोन ने उससे कहा, “हे मेरे प्रभु, विनती सुन, यदि यहोवा हमारे संग होता, तो हम पर यह सब विपत्ति क्यों पड़ती? और जितने आश्चर्यकर्मों का वर्णन हमारे पुरखा यह कहकर करते थे, ‘क्या यहोवा हमको मिस्र से छुड़ा नहीं लाया,’ वे कहाँ रहे? अब तो यहोवा ने हमको त्याग दिया, और मिद्यानियों के हाथ कर दिया है।”"},{"book":"न्यायियों","chapter":"6","verse":"14","text":"तब यहोवा ने उस पर दृष्टि करके कहा, “अपनी इसी शक्ति पर जा और तू इस्राएलियों को मिद्यानियों के हाथ से छुड़ाएगा; क्या मैंने तुझे नहीं भेजा?”"},{"book":"न्यायियों","chapter":"6","verse":"15","text":"उसने कहा, “हे मेरे प्रभु, विनती सुन, मैं इस्राएल को कैसे छुड़ाऊँ? देख, मेरा कुल मनश्शे में सबसे कंगाल है, फिर मैं अपने पिता के घराने में सबसे छोटा हूँ6:15 मैं अपने पिता के घराने में सबसे छोटा हूँ: गिदोन समझ गया कि स्वर्गदूत के माध्यम से वह परमेश्वर से साक्षात्कार कर रहा है। उसने अपने में ऐसी कोई योग्यता नहीं देखी न अपने परिवार में, न ही अपने गोत्र में कि प्रजा का उद्धारकर्ता हो। ।”"},{"book":"न्यायियों","chapter":"6","verse":"16","text":"यहोवा ने उससे कहा, “निश्चय मैं तेरे संग रहूँगा; सो तू मिद्यानियों को ऐसा मार लेगा जैसा एक मनुष्य को।”"},{"book":"न्यायियों","chapter":"6","verse":"17","text":"गिदोन ने उससे कहा, “यदि तेरा अनुग्रह मुझ पर हो, तो मुझे इसका कोई चिन्ह दिखा कि तू ही मुझसे बातें कर रहा है।"},{"book":"न्यायियों","chapter":"6","verse":"18","text":"जब तक मैं तेरे पास फिर आकर अपनी भेंट निकालकर तेरे सामने न रखूँ, तब तक तू यहाँ से न जा।” उसने कहा, “मैं तेरे लौटने तक ठहरा रहूँगा।”"},{"book":"न्यायियों","chapter":"6","verse":"19","text":"तब गिदोन ने जाकर बकरी का एक बच्चा और एक एपा मैदे की अख़मीरी रोटियाँ तैयार कीं; तब माँस को टोकरी में, और रसा को तसले में रखकर बांज वृक्ष के तले उसके पास ले जाकर दिया।"},{"book":"न्यायियों","chapter":"6","verse":"20","text":"परमेश्वर के दूत ने उससे कहा, “माँस और अख़मीरी रोटियों को लेकर इस चट्टान पर रख दे, और रसा को उण्डेल दे।” उसने ऐसा ही किया।"},{"book":"न्यायियों","chapter":"6","verse":"21","text":"तब यहोवा के दूत ने अपने हाथ की लाठी को बढ़ाकर माँस और अख़मीरी रोटियों को छुआ; और चट्टान से आग निकली जिससे माँस और अख़मीरी रोटियाँ भस्म हो गईं; तब यहोवा का दूत उसकी दृष्टि से ओझल हो गया।"},{"book":"न्यायियों","chapter":"6","verse":"22","text":"जब गिदोन ने जान लिया कि वह यहोवा का दूत था, तब गिदोन कहने लगा, “हाय, प्रभु यहोवा! मैंने तो यहोवा के दूत को साक्षात् देखा है।”"},{"book":"न्यायियों","chapter":"6","verse":"23","text":"यहोवा ने उससे कहा, “तुझे शान्ति मिले; मत डर, तू न मरेगा।”"},{"book":"न्यायियों","chapter":"6","verse":"24","text":"तब गिदोन ने वहाँ यहोवा की एक वेदी बनाकर उसका नाम, ‘यहोवा शालोम6:24 यहोवा शालोम: यहोवा शान्ति है या यहोवा जो शान्ति देता है  रखा।’ वह आज के दिन तक अबीएजेरियों के ओप्रा में बनी है।"},{"book":"न्यायियों","chapter":"6","verse":"25","text":"फिर उसी रात को यहोवा ने गिदोन से कहा, “अपने पिता का जवान बैल, अर्थात् दूसरा सात वर्ष का बैल ले, और बाल की जो वेदी तेरे पिता की है उसे गिरा दे, और जो अशेरा देवी उसके पास है उसे काट डाल;"},{"book":"न्यायियों","chapter":"6","verse":"26","text":"और उस दृढ़ स्थान की चोटी पर ठहराई हुई रीति से अपने परमेश्वर यहोवा की एक वेदी बना; तब उस दूसरे बैल को ले, और उस अशेरा की लकड़ी जो तू काट डालेगा जलाकर होमबलि चढ़ा।”"},{"book":"न्यायियों","chapter":"6","verse":"27","text":"तब गिदोन ने अपने संग दस दासों को लेकर यहोवा के वचन के अनुसार किया; परन्तु अपने पिता के घराने और नगर के लोगों के डर के मारे वह काम दिन को न कर सका, इसलिए रात में किया।"},{"book":"न्यायियों","chapter":"6","verse":"28","text":"नगर के लोग सवेरे उठकर क्या देखते हैं, कि बाल की वेदी गिरी पड़ी है, और उसके पास की अशेरा कटी पड़ी है, और दूसरा बैल बनाई हुई वेदी पर चढ़ाया हुआ है।"},{"book":"न्यायियों","chapter":"6","verse":"29","text":"तब वे आपस में कहने लगे, “यह काम किसने किया?” और पूछपाछ और ढूँढ़-ढाँढ़ करके वे कहने लगे, “यह योआश के पुत्र गिदोन का काम है।”"},{"book":"न्यायियों","chapter":"6","verse":"30","text":"तब नगर के मनुष्यों ने योआश से कहा, “अपने पुत्र को बाहर ले आ, कि मार डाला जाए, क्योंकि उसने बाल की वेदी को गिरा दिया है, और उसके पास की अशेरा को भी काट डाला है।”"},{"book":"न्यायियों","chapter":"6","verse":"31","text":"योआश ने उन सभी से जो उसके सामने खड़े हुए थे कहा, “क्या तुम बाल के लिये वाद विवाद करोगे? क्या तुम उसे बचाओगे? जो कोई उसके लिये वाद विवाद करे वह मार डाला जाएगा। सवेरे तक ठहरे रहो; तब तक यदि वह परमेश्वर हो, तो जिसने उसकी वेदी गिराई है उससे वह आप ही अपना वाद विवाद करे।”"},{"book":"न्यायियों","chapter":"6","verse":"32","text":"इसलिए उस दिन गिदोन का नाम यह कहकर यरूब्बाल रखा गया6:32 गिदोन का नाम यह कहकर यरूब्बाल रखा गया: अर्थात् जिस मनुष्य के पीछे बाल संघर्ष करेगा।, कि इसने जो बाल की वेदी गिराई है तो इस पर बाल आप वाद विवाद कर ले।"},{"book":"न्यायियों","chapter":"6","verse":"33","text":"इसके बाद सब मिद्यानी और अमालेकी और पूर्वी इकट्ठे हुए, और पार आकर यिज्रेल की तराई में डेरे डाले।"},{"book":"न्यायियों","chapter":"6","verse":"34","text":"तब यहोवा का आत्मा गिदोन में समाया; और उसने नरसिंगा फूँका, तब अबीएजेरी उसकी सुनने के लिये इकट्ठे हुए।"},{"book":"न्यायियों","chapter":"6","verse":"35","text":"फिर उसने समस्त मनश्शे के पास अपने दूत भेजे; और वे भी उसके समीप इकट्ठे हुए। और उसने आशेर, जबूलून, और नप्ताली के पास भी दूत भेजे; तब वे भी उससे मिलने को चले आए।"},{"book":"न्यायियों","chapter":"6","verse":"36","text":"तब गिदोन ने परमेश्वर से कहा, “यदि तू अपने वचन के अनुसार इस्राएल को मेरे द्वारा छुड़ाएगा,"},{"book":"न्यायियों","chapter":"6","verse":"37","text":"तो सुन, मैं एक भेड़ी की ऊन खलिहान में रखूँगा, और यदि ओस केवल उस ऊन पर पड़े, और उसे छोड़ सारी भूमि सूखी रह जाए, तो मैं जान लूँगा कि तू अपने वचन के अनुसार इस्राएल को मेरे द्वारा छुड़ाएगा।”"},{"book":"न्यायियों","chapter":"6","verse":"38","text":"और ऐसा ही हुआ। इसलिए जब उसने सवेरे उठकर उस ऊन को दबाकर उसमें से ओस निचोड़ी, तब एक कटोरा भर गया।"},{"book":"न्यायियों","chapter":"6","verse":"39","text":"फिर गिदोन ने परमेश्वर से कहा, “यदि मैं एक बार फिर कहूँ, तो तेरा क्रोध मुझ पर न भड़के; मैं इस ऊन से एक बार और भी तेरी परीक्षा करूँ, अर्थात् केवल ऊन ही सूखी रहे, और सारी भूमि पर ओस पड़े”"},{"book":"न्यायियों","chapter":"6","verse":"40","text":"उस रात को परमेश्वर ने ऐसा ही किया; अर्थात् केवल ऊन ही सूखी रह गई, और सारी भूमि पर ओस पड़ी।"}]}