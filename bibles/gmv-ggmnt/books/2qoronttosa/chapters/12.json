{"data":[{"book":"2 Qoronttosa","chapter":"12","verse":"1","text":"Ceeqetethan ayne go7ay bayinda agikoka ceeqistanas koshshiko Goday taas qonccis immidayssanine izi bessida ajjutan ta ceeqistana."},{"book":"2 Qoronttosa","chapter":"12","verse":"2","text":"Kiristoosas gidida issade ta erays. He uray tammane oyddu laythafe kase hedzdzanttho salo ekketi bides. (Izi ekkettiday ba ashozara gidin woykko ashora gidontta aggin erikke shin Xoossi qasse eres.)"},{"book":"2 Qoronttosa","chapter":"12","verse":"3","text":"Gididkoka izi ba ashozara biin woykko mela biin ta erike. Xooss qasse erees."},{"book":"2 Qoronttosa","chapter":"12","verse":"4","text":"Izadeyka pude ganate ekketidi asa qaalan qonccisanasine asi gaanas danda7onttazi izi siyides."},{"book":"2 Qoronttosa","chapter":"12","verse":"5","text":"Tani hessa mala asan ceeqistayss. Ta hu7es gidiko ta daburisafe hara ta izan ceeqistana miishi deena."},{"book":"2 Qoronttosa","chapter":"12","verse":"6","text":"Histin tani tuma hasa7iza gishshi ceeqistanas koyikoka ta eeya gidike. Gido attin oonikka ta bolla ba beyzazapene tape siyizayssafe bollara qopontta mala gaada ceeqistanape naagistayss."},{"book":"2 Qoronttosa","chapter":"12","verse":"7","text":"Hayta taas qonccida gita hanotta geedon tani otoretontta mala ta asatetha aguntha mala caddiza sakoy taas imettides. Hessika xala7epe kiitetid tana cachan waayisid ta ceeqetontta mala digges."},{"book":"2 Qoronttosa","chapter":"12","verse":"8","text":"Hayss tana waayissizayss taape kichana mala ta Goda hedzdzu too woossadis."},{"book":"2 Qoronttosa","chapter":"12","verse":"9","text":"Gido attin Goday qasse “Ta wolqay kumetha gidi qonccanay ne daburisan gidida gishshi ta kiyatethi nees gidana” gides. Hessa gishshi Kiristoosa wolqay ta bolla gidana mala ay wodepeka bollara tana daaburisishin he wode ufayssan ceeqistanas dosayss."},{"book":"2 Qoronttosa","chapter":"12","verse":"10","text":"Tani wollqa demmizay daburiza wode gidida gishshi ta Kiristoosa gishshi daaburishin, cayetishin, metotishin, goodetishin, muzotishin tana ufaysses."},{"book":"2 Qoronttosa","chapter":"12","verse":"11","text":"Tani eeya asa mala hasa7adis! Tani hessaththo hasa7ana mala oothiday intenakko. Inte tana galatanas besseskko shin ta oonakkone eretonttade gidikkoka hanko gita geetetida hawaristape tani aazanka guuxxike."},{"book":"2 Qoronttosa","chapter":"12","verse":"12","text":"Tani tumu haware gididayssa erissiza hanoti ta intenara dashe danda7an polida oothotakko. heyttika malatata, gita ooratha miishistane malalithiza oothotakko."},{"book":"2 Qoronttosa","chapter":"12","verse":"13","text":"Tani intes tooho gidontta aggoripe attin hanko hara woossa keethatape intena aazan paccisadinaa? Hessika mooro gidiko inte tana maarite."},{"book":"2 Qoronttosa","chapter":"12","verse":"14","text":"Tani he inteko baanas giigettishin hayssi hedzdzanthoko. Tani intes tooho gidanas koyke. Tani intena koyayss attin inte miishe koyke. Aawati naytas miishe shiishetes attin nayti Aawatas miishe shiishi erettena."},{"book":"2 Qoronttosa","chapter":"12","verse":"15","text":"Tani inte gishshi tanaka taas dizazi ubbaa intes aatha immidako tana daro ufaysses. Histin tani intena hayssa mala daro siiqishin inte qass tana waani guuthara siiqetii?"},{"book":"2 Qoronttosa","chapter":"12","verse":"16","text":"Ay gidikkoka ta intes tooho gidabeykke shin intes ta intena coo genen baletha oyikidazi milatees."},{"book":"2 Qoronttosa","chapter":"12","verse":"17","text":"Ta inteko kiitta yeddida asatape issade baggaraka intefe go7ettadinaa?"},{"book":"2 Qoronttosa","chapter":"12","verse":"18","text":"Titosay inteko baana mala ta iza woossadis. Hessa nu ishazaka izara gatha yedadis. Histin Titosay intefe ayko go7ettidee? Tanine izi intes oothiday issi wozinan gidenee? Kase nu hanoy issi mala gidenee?"},{"book":"2 Qoronttosa","chapter":"12","verse":"19","text":"Inte wurikka ha7i gakkanaas qopizay nu inte sinthan nuna ashanas haniza miisha mala xeelletii? Nuni Kiristoosan gididi intes yootizayss Xoossa sintthankko. Ta siiqoto! nu hayssa wursi yootizay intena go7anas giidiko,"},{"book":"2 Qoronttosa","chapter":"12","verse":"20","text":"Tani hee biza wode oone erizay inte ta koyida mala hanontta aggiko taka inte koyiza mala gidontta dashe gagistanesha gaada hirigayss. Hessaththoka inte giddon ooshshi, qanatetethi, hanqoy, zupeteth, asa suntthu iisoy, zigirisi, otoretethine kachchi duusu aggena gaada hirigayss."},{"book":"2 Qoronttosa","chapter":"12","verse":"21","text":"Tani qasseka he inteko bishin oone erizay ta Goday tana inte sinthan kawushande gaada hirigayss. Hayssafe kase nagara oothidi he oothida tunatethan, laymmanine coo mela yeda duussas maarotethan gelontta asata gaason ta muuzotethan wodhandina gaada hirigayss."}]}