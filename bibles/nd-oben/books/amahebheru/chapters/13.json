{"data":[{"book":"AmaHebheru","chapter":"13","verse":"1","text":"Qhubekani lithandana njengabazalwane."},{"book":"AmaHebheru","chapter":"13","verse":"2","text":"Lingakhohlwa ukwamukela izihambi ngoba ngokwenza njalo abanye abantu bamukela izingilosi bengazi."},{"book":"AmaHebheru","chapter":"13","verse":"3","text":"Khumbulani abasentolongweni ngokungathi lani liyizibotshwa kanye labo, kanye lalabo abaphethwe kubi ngokungathi lani uqobo liyahlupheka."},{"book":"AmaHebheru","chapter":"13","verse":"4","text":"Ukuthathana kumele kuhlonitshwe ngumuntu wonke, kuthi lomendlalo wokuthathana uhlale uhlambulukile ngoba uNkulunkulu uzakwahlulela isifebe labo bonke abahlobongayo."},{"book":"AmaHebheru","chapter":"13","verse":"5","text":"Ekuphileni kwenu xwayani ukuthanda imali lisuthiseke ngalokho elilakho, ngoba uNkulunkulu wathi:"},{"book":"AmaHebheru","chapter":"13","verse":"6","text":"Ngakho siyatsho ngethemba sithi:"},{"book":"AmaHebheru","chapter":"13","verse":"7","text":"Khumbulani abakhokheli benu, abakhuluma ilizwi likaNkulunkulu kini. Cabangani okwavela endleleni yokuphila kwabo lilingisele ukukholwa kwabo."},{"book":"AmaHebheru","chapter":"13","verse":"8","text":"UJesu Khristu uyafana izolo lanamhla kanye laphakade."},{"book":"AmaHebheru","chapter":"13","verse":"9","text":"Lingathatheki ngazozonke inhlobo zemfundiso engaziwayo. Kuhle ukuba inhliziyo zethu ziqiniswe ngumusa, hatshi yikudla komkhuba okungelasizo kulabo abakudlayo."},{"book":"AmaHebheru","chapter":"13","verse":"10","text":"Thina sile-alithare lapho labo abakhonza ethabanikeleni bengelalungelo lokudlela kulo."},{"book":"AmaHebheru","chapter":"13","verse":"11","text":"Umphristi omkhulu uletha igazi lezifuyo eNdaweni eNgcwelengcwele njengomnikelo wesono kodwa izidumbu zazo ziyatshiswa ngaphandle kwezihonqo."},{"book":"AmaHebheru","chapter":"13","verse":"12","text":"Ngokunjalo uJesu laye wahlupheka ngaphandle kwesango ledolobho ukuba enze abantu bakhe babengcwele ngegazi lakhe."},{"book":"AmaHebheru","chapter":"13","verse":"13","text":"Ngakho-ke, kasiyeni kuye ngaphandle kwezihonqo silehlazo alithwalayo."},{"book":"AmaHebheru","chapter":"13","verse":"14","text":"Ngoba lapha kasiladolobho elimiyo njalo, kodwa sidinga idolobho elizayo."},{"book":"AmaHebheru","chapter":"13","verse":"15","text":"Ngakho, ngoJesu kasinikeleni njalonjalo kuNkulunkulu umhlatshelo wokubonga, isithelo sezindebe ezivuma ibizo lakhe."},{"book":"AmaHebheru","chapter":"13","verse":"16","text":"Njalo lingakhohlwa ukwenza okulungileyo kanye lokwabela abanye ngoba uNkulunkulu uyathokoza ngemihlatshelo enje."},{"book":"AmaHebheru","chapter":"13","verse":"17","text":"Lalelani abakhokheli benu njalo lithobele amandla abo. Bayalilinda njengabantu okumele balandise ngani. Balaleleni ukuze umsebenzi wabo uthokozise njalo ungasindi ngoba lokho akungeke kube lusizo kini."},{"book":"AmaHebheru","chapter":"13","verse":"18","text":"Sikhulekeleni. Sileqiniso ukuthi silesazela esihle njalo sifisa ukuhlala ngobuqotho ngezindlela zonke."},{"book":"AmaHebheru","chapter":"13","verse":"19","text":"Ikakhulu ngiyalincenga ukuba likhuleke ukuze ngibuyiselwe kini masinyane."},{"book":"AmaHebheru","chapter":"13","verse":"20","text":"Sengathi uNkulunkulu wokuthula, owavusa iNkosi yethu uJesu kwabafileyo ngegazi lesivumelwano esingapheliyo, lowoMalusi omkhulu wezimvu,"},{"book":"AmaHebheru","chapter":"13","verse":"21","text":"angalihlomisa ngakho konke okulungele ukwenza intando yakhe, njalo sengathi angasebenza phakathi kwethu lokho okumthokozisayo ngoJesu Khristu, udumo kalube kuye kuze kube nini lanini. Ameni."},{"book":"AmaHebheru","chapter":"13","verse":"22","text":"Bazalwane, ngiyalincenga ukuba libekezelele ilizwi lami lokuqonqosela kwami ngoba ngililobele incwadi emfitshane nje."},{"book":"AmaHebheru","chapter":"13","verse":"23","text":"Ngithanda ukuba likwazi ukuthi umzalwane wethu uThimothi usekhululwe. Angafika masinyane ngizakuza laye sizelibona."},{"book":"AmaHebheru","chapter":"13","verse":"24","text":"Bingelelani bonke abakhokheli benu kanye labantu bakaNkulunkulu bonke."},{"book":"AmaHebheru","chapter":"13","verse":"25","text":"Umusa kawube lani lonke."}]}