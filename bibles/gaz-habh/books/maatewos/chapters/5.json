{"data":[{"book":"Maatewos","chapter":"5","verse":"1","text":"Yesuus yommuu namoota baayʼee argetti, tulluutti ol baʼee taaʼe. Barattoonni isaas gara isaa dhufan;"},{"book":"Maatewos","chapter":"5","verse":"2","text":"innis isaan barsiisuu jalqabe. Akkanas jedhe:"},{"book":"Maatewos","chapter":"5","verse":"3","text":"“Warri hafuuraan hiyyeeyyii taʼan eebbifamoo dha;"},{"book":"Maatewos","chapter":"5","verse":"4","text":"Warri gaddan eebbifamoo dha;"},{"book":"Maatewos","chapter":"5","verse":"5","text":"Warri garraamiin eebbifamoo dha;"},{"book":"Maatewos","chapter":"5","verse":"6","text":"Warri qajeelummaa beelaʼanii fi dheebotan eebbifamoo dha;"},{"book":"Maatewos","chapter":"5","verse":"7","text":"Araara qabeeyyiin eebbifamoo dha;"},{"book":"Maatewos","chapter":"5","verse":"8","text":"Warri garaan isaanii qulqulluu eebbifamoo dha;"},{"book":"Maatewos","chapter":"5","verse":"9","text":"Warri nagaa buusan eebbifamoo dha;"},{"book":"Maatewos","chapter":"5","verse":"10","text":"Warri qajeelummaadhaaf jedhanii ariʼataman eebbifamoo dha;"},{"book":"Maatewos","chapter":"5","verse":"11","text":"“Yommuu namoonni sababii kootiif jedhanii isin arrabsan, yommuu isin ariʼatanii fi yommuu waan hamaa gosa hundaa sobaan isin irratti dubbatan isin eebbifamoo dha."},{"book":"Maatewos","chapter":"5","verse":"12","text":"Sababii gatiin keessan samii keessatti guddaa taʼeef ililchaa; gammadaas; isaan raajota isin dura turanis haaluma kanaan ariʼataniiruutii."},{"book":"Maatewos","chapter":"5","verse":"13","text":"“Isin soogidda lafaa ti. Garuu soogiddi yoo miʼaa isaa dhabe, miʼaan isaa akkamiin deebifamuu dandaʼa? Gad gatamee miillaan dhidhiitama malee siʼachi waan tokko illee hin fayyadu."},{"book":"Maatewos","chapter":"5","verse":"14","text":"“Isin ifa addunyaa ti. Magaalaan gaara gubbaa jiru tokko dhokachuu hin dandaʼu."},{"book":"Maatewos","chapter":"5","verse":"15","text":"Yookaan namoonni ibsaa qabsiisanii gombisaa jala hin kaaʼan. Qooda kanaa baattuu isaa irra kaaʼu; ibsaan sunis namoota mana keessa jiran hundaaf ifa kenna."},{"book":"Maatewos","chapter":"5","verse":"16","text":"Akka namoonni hojii keessan isa gaarii arganii abbaa keessan kan samii irraatiif ulfina kennaniif ifni keessanis akkasuma fuula namootaa duratti haa ifu."},{"book":"Maatewos","chapter":"5","verse":"17","text":"“Isin waan ani Seera yookaan Raajota diiguu dhufe hin seʼinaa; ani isaan raawwachuuf malee diiguuf hin dhufne."},{"book":"Maatewos","chapter":"5","verse":"18","text":"Ani dhuguman isinitti hima; hamma samii fi lafti darbanitti, Seerri guutummaatti raawwatama malee seericha keessaa qubeen tokko iyyuu, tuqaan xinnoon ishee iyyuu gonkumaa hin baddu."},{"book":"Maatewos","chapter":"5","verse":"19","text":"Kanaafuu namni ajajawwan kanneen keessaa xinnaa isaa illee diigu, kan akka warri kaanis diiganiif barsiisu kam iyyuu mootummaa samii keessatti xinnaa jedhama; namni ajajawwan kanneen eeguu fi kan warra kaanis barsiisu kam iyyuu garuu mootummaa samii keessatti guddaa jedhama."},{"book":"Maatewos","chapter":"5","verse":"20","text":"Ani isinittin hima; qajeelummaan keessan qajeelummaa Fariisotaatii fi qajeelummaa barsiistota seeraa yoo caaluu baate isin dhugumaan mootummaa samiitti hin galtan."},{"book":"Maatewos","chapter":"5","verse":"21","text":"jedhame dhageessaniirtu."},{"book":"Maatewos","chapter":"5","verse":"22","text":"Ani garuu isinittin hima; nama obboleessa isaatti dheekkamu hundumaa murtiitu eeggata. Namni obboleessa isaatiin ‘Raatuu’ jedhu hundis murtii waldaatti dhiʼaata. Nama obboleessa isaatiin ‘Doofaa nana!’ jedhu immoo ibidda gahaannamtu isa eeggata."},{"book":"Maatewos","chapter":"5","verse":"23","text":"“Kanaafuu ati yeroo kennaa kee iddoo aarsaatti dhiʼeessitutti yoo akka obboleessi kee komii sirraa qabu yaadatte,"},{"book":"Maatewos","chapter":"5","verse":"24","text":"kennaa kee achuma iddoo aarsaa duratti dhiisii dhaqiitii duraan dursii obboleessa keetti araarami; ergasii kottuutii kennaa kee dhiʼeessi."},{"book":"Maatewos","chapter":"5","verse":"25","text":"“Amajaajii kee isa mana murtiitti si geessaa jiru wajjin dafii walii gali. Kanas utuma isa wajjin karaa jirtuu godhi; yoo kanaa achii amajaajiin kee dabarsee abbaa seeraatti si kenna; abbaan seeraa immoo poolisiitti si kenna; atis mana hidhaatti darbatamta."},{"book":"Maatewos","chapter":"5","verse":"26","text":"Ani dhuguman sitti hima; ati hamma saantima ishee dhumaa baaftutti achii hin baatu."},{"book":"Maatewos","chapter":"5","verse":"27","text":"jedhame dhageessaniirtu."},{"book":"Maatewos","chapter":"5","verse":"28","text":"Ani garuu isinittin hima; namni hawwiidhaan dubartii ilaalu hundinuu yaada isaatti ishee wajjin ejjeera."},{"book":"Maatewos","chapter":"5","verse":"29","text":"Yoo iji kee mirgaa si gufachiise, of keessaa baasii gati. Dhagni kee guutuun gahaannamitti darbatamuu irra, kutaa dhagna keetii keessaa tokko dhabuu siif wayyaatii."},{"book":"Maatewos","chapter":"5","verse":"30","text":"Yoo harki kee mirgaa si gufachiise of irraa murii gati. Dhagni kee guutuun gahaannamitti galuu irra, kutaa dhagna keetii keessaa tokko dhabuu siif wayya."},{"book":"Maatewos","chapter":"5","verse":"31","text":"jedhameera."},{"book":"Maatewos","chapter":"5","verse":"32","text":"Ani garuu isinittin hima; namni utuu isheen halalummaa hin hojjetin niitii isaa hiiku kam iyyuu akka isheen ejjitu ishee taasisa; namni dubartii hiikamte fuudhu kam iyyuus ni ejja."},{"book":"Maatewos","chapter":"5","verse":"33","text":"jedhame dhageessaniirtu."},{"book":"Maatewos","chapter":"5","verse":"34","text":"Ani garuu isinittin hima; gonkumaa hin kakatinaa: samiidhaan hin kakatinaa; inni teessoo Waaqaatii;"},{"book":"Maatewos","chapter":"5","verse":"35","text":"yookaan lafaan hin kakatinaa; isheen ejjeta miilla isaatii; yookaan Yerusaalemiin hin kakatinaa; isheen magaalaa Mooticha Guddaatii."},{"book":"Maatewos","chapter":"5","verse":"36","text":"Mataa keetiinis hin kakatin; ati rifeensa tokko illee addeessuu yookaan gurraachesuu hin dandeessuutii."},{"book":"Maatewos","chapter":"5","verse":"37","text":"Wanni isin jechuu qabdan, ‘Eeyyee’ yookaan ‘Waawuu’ haa taʼu; wanni kanaa achii kam iyyuu isa hamaa sana irraa dhufa."},{"book":"Maatewos","chapter":"5","verse":"38","text":"akka jedhame dhageessaniirtu."},{"book":"Maatewos","chapter":"5","verse":"39","text":"Ani garuu isinittin hima. Nama hamaadhaan hin morkatinaa. Yoo namni tokko maddii kee mirgaa si kabale, kaanis itti qabi."},{"book":"Maatewos","chapter":"5","verse":"40","text":"Yoo namni tokko si himatee kittaa kee sirraa fudhate, kootii kees kenniif."},{"book":"Maatewos","chapter":"5","verse":"41","text":"Yoo namni tokko akka ati gara kiiloo meetira tokkoo fi walakkaa isa wajjin deemtu si dirqisiise, ati immoo gara kiiloo meetira sadii isa wajjin deemi."},{"book":"Maatewos","chapter":"5","verse":"42","text":"Nama si kadhatuuf kenni; nama sirraa liqeeffachuu barbaaduttis dugda hin garagalchin."},{"book":"Maatewos","chapter":"5","verse":"43","text":"diina kee jibbi’ akka jedhame dhageessaniirtu."},{"book":"Maatewos","chapter":"5","verse":"44","text":"Ani garuu isinittin hima; diinota keessan jaalladhaa; warra isin ariʼataniifis kadhadhaa;"},{"book":"Maatewos","chapter":"5","verse":"45","text":"kanaanis abbaa keessan kan samii irraatiif ijoollee ni taatu. Inni warra hamoo fi warra gaggaariidhaaf aduu isaa ni baasa; qajeeltotaa fi jalʼootaafis bokkaa ni roobsa."},{"book":"Maatewos","chapter":"5","verse":"46","text":"Isin warra isin jaallatan qofa yoo jaallattan gatii maalii argattu? Kana immoo qaraxxoonni iyyuu ni godhu mitii?"},{"book":"Maatewos","chapter":"5","verse":"47","text":"Isin yoo obboloota keessan qofa nagaa gaafattan warra kaan caalaa maal hojjechuutti jirtu? Kana immoo ormoonni iyyuu ni godhu mitii?"},{"book":"Maatewos","chapter":"5","verse":"48","text":"Akkuma abbaan keessan inni samii irraa mudaa hin qabne sana, isinis warra mudaa hin qabne taʼaa."}]}