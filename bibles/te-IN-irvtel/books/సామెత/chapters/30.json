{"data":[{"book":"సామెత","chapter":"30","verse":"1","text":"ఇది దేవోక్తి. అంటే యాకె కుమారుడు ఆగూరు పలికిన మాటలు."},{"book":"సామెత","chapter":"30","verse":"2","text":"నిశ్చయంగా మనుషుల్లో నావంటి పశుప్రాయుడు లేడు. మనుషులకు ఉండవలసిన ఇంగితం నాకు లేదు."},{"book":"సామెత","chapter":"30","verse":"3","text":"నేను జ్ఞానాన్ని అభ్యసించలేదు. పరిశుద్ధ దేవుని గూర్చిన జ్ఞానం పొందలేదు."},{"book":"సామెత","chapter":"30","verse":"4","text":"ఆకాశానికెక్కి దిగివచ్చిన వాడెవడు?"},{"book":"సామెత","chapter":"30","verse":"5","text":"దేవుని మాటలన్నీ పవిత్రమైనవే. ఆయన్ని ఆశ్రయించే వారికి ఆయన డాలు."},{"book":"సామెత","chapter":"30","verse":"6","text":"ఆయన మాటలతో ఏమీ చేర్చవద్దు. ఆయన నిన్ను గద్దిస్తాడేమో. అప్పుడు నీవు అబద్ధికుడివౌతావు."},{"book":"సామెత","chapter":"30","verse":"7","text":"దేవా, నేను నీతో రెండు మనవులు చేసుకుంటున్నాను. నేను చనిపోకముందు వాటిని నాకు అనుగ్రహించు."},{"book":"సామెత","chapter":"30","verse":"8","text":"వ్యర్థమైన వాటిని ఆబద్ధాలను నాకు దూరం చెయ్యి. పేదరికాన్నిగానీ ఐశ్వర్యాన్ని గానీ నాకు ఇవ్వొద్దు. చాలినంత అన్నం మాత్రం పెట్టు."},{"book":"సామెత","chapter":"30","verse":"9","text":"ఎక్కువైతే నేను కడుపు నిండి నిన్ను తిరస్కరించి “యెహోవా ఎవరు?” అంటానేమో. లేదా పేదరికం వల్ల దొంగతనం చేసి నా దేవుని నామాన్ని తెగనాడతానేమో."},{"book":"సామెత","chapter":"30","verse":"10","text":"దాసుని గూర్చి వాడి యజమానితో కొండేలు చెప్పకు. వాడు నిన్ను తిట్టుకుంటాడు. ఒకవేళ నీవు శిక్షార్హుడి వౌతావు."},{"book":"సామెత","chapter":"30","verse":"11","text":"తమ తండ్రిని శాపనార్థాలు పెడుతూ, తల్లిపట్ల వాత్సల్యత చూపని తరం ఉంది."},{"book":"సామెత","chapter":"30","verse":"12","text":"తమ దృష్టికి తాము శుద్ధులై తమ మాలిన్యం శుభ్రం కానీ తరం ఉంది."},{"book":"సామెత","chapter":"30","verse":"13","text":"కళ్ళు నెత్తికి వచ్చినవారి తరం ఉంది. వారి కనురెప్పలు ఎంత పైకి వెళ్లి పోయాయో గదా!"},{"book":"సామెత","chapter":"30","verse":"14","text":"దేశంలో ఉండకుండాా దరిద్రులను మింగేస్తూ మనుషుల్లో ఉండకుండాా పేదలను నశింపజేయడానికి కత్తుల్లాటి పళ్లు, పదునైన దవడ పళ్లు ఉన్న వారి తరం ఉంది."},{"book":"సామెత","chapter":"30","verse":"15","text":"జలగకు ఇవ్వు, ఇవ్వు అనే పేరున్న కూతురులిద్దరు ఉన్నారు. తృప్తిలేనివి మూడు ఉన్నాయి. చాలు అని పలకనివి నాలుగు ఉన్నాయి."},{"book":"సామెత","chapter":"30","verse":"16","text":"పాతాళం, గొడ్రాలి గర్భం, నీరు చాలు అనని భూమి, చాలు అనని అగ్ని."},{"book":"సామెత","chapter":"30","verse":"17","text":"తండ్రిని దూషిస్తూ తల్లి మాట వినని వాడి కళ్ళు లోయ కాకులు పీక్కుతింటాయి. పక్షిరాజు పిల్లలు వాటిని తింటాయి."},{"book":"సామెత","chapter":"30","verse":"18","text":"నా బుద్ధికి మించినవి మూడు ఉన్నాయి. నేను గ్రహించలేనివి నాలుగు ఉన్నాయి."},{"book":"సామెత","chapter":"30","verse":"19","text":"అవి, అంతరిక్షంలో గరుడ పక్షి జాడ, బండమీద పాము జాడ, నడిసముద్రంలో ఓడ వెళ్ళే జాడ, కన్యతో మగవాడి జాడ."},{"book":"సామెత","chapter":"30","verse":"20","text":"వ్యభిచారిణి మార్గం కూడా అలాటిదే. ఆమె తిని నోరు తుడుచుకుని నాకేం తెలియదంటుంది."},{"book":"సామెత","chapter":"30","verse":"21","text":"భూమిని వణకించేవి మూడు ఉన్నాయి, అది మోయ లేనివి నాలుగు ఉన్నాయి."},{"book":"సామెత","chapter":"30","verse":"22","text":"అవి గద్దెనెక్కిన సేవకుడు, కడుపు నిండా అన్నం ఉన్న మూర్ఖుడు,"},{"book":"సామెత","chapter":"30","verse":"23","text":"పెళ్లి చేసుకున్న గయ్యాళి గంప, యజమానురాలికి హక్కు దారైన దాసి."},{"book":"సామెత","chapter":"30","verse":"24","text":"భూమి మీద చిన్నవి నాలుగు ఉన్నాయి అయినా అవి ఎంతో జ్ఞానం గలవి."},{"book":"సామెత","chapter":"30","verse":"25","text":"చీమలు బలం లేని జీవులు. అయినా అవి వేసవిలో తమ ఆహారం సిద్ధపరచుకుంటాయి."},{"book":"సామెత","chapter":"30","verse":"26","text":"చిన్న కుందేళ్లు బలం లేని జీవులు అయినా అవి బండ సందుల్లో నివాసాలు కల్పించుకుంటాయి."},{"book":"సామెత","chapter":"30","verse":"27","text":"మిడతలకు రాజు లేడు అయినా అవన్నీ బారులు తీరి సాగిపోతాయి."},{"book":"సామెత","chapter":"30","verse":"28","text":"నీవు బల్లిని చేతితో పట్టుకోగలవు. అయినా రాజ గృహాల్లో అది ఉంటుంది."},{"book":"సామెత","chapter":"30","verse":"29","text":"డంబంగా నడుచుకునేవి మూడు ఉన్నాయి. ఠీవిగా నడిచేవి నాలుగు ఉన్నాయి."},{"book":"సామెత","chapter":"30","verse":"30","text":"అవి మృగాలన్నిటిలో బలం కలిగి ఎవరికీ భయపడి వెనుదిరుగని సింహం,"},{"book":"సామెత","chapter":"30","verse":"31","text":"బడాయిగా నడిచే కోడి పుంజు, మేకపోతు, తన సేనకు ముందు నడుస్తున్న రాజు."},{"book":"సామెత","chapter":"30","verse":"32","text":"నీవు బుద్ధిహీనుడవై గర్వించి ఉంటే, కీడు కలిగించే పన్నాగం పన్ని ఉంటే నీ చేత్తో నోరు మూసుకో."},{"book":"సామెత","chapter":"30","verse":"33","text":"పాలు చిలికితే వెన్న పుడుతుంది. ముక్కు పిండితే రక్తం కారుతుంది. కోపం రేపితే కలహం పుడుతుంది."}]}