{"data":[{"book":"ЗАХАРЫІ","chapter":"7","verse":"1","text":"У чацьвёрты дзень цара Дарыя было слова Гасподняе Захарыю, у чацьвёрты дзень дзявятага месяца, Хаслэва,"},{"book":"ЗАХАРЫІ","chapter":"7","verse":"2","text":"калі Вэтыль паслаў Сарацэра і Рэгемалэха і спадарожнікаў яго памаліцца перад абліччам Госпада"},{"book":"ЗАХАРЫІ","chapter":"7","verse":"3","text":"і спытацца ў сьвятароў, якія ў доме Госпада Саваофа, і ў прарокаў, кажучы: ці плакаць мне ў пяты месяц і пасьціцца, як я рабіў гэта ўжо шмат гадоў?"},{"book":"ЗАХАРЫІ","chapter":"7","verse":"4","text":"І было мне слова Госпада Саваофа:"},{"book":"ЗАХАРЫІ","chapter":"7","verse":"5","text":"скажы ўсяму народу зямлі гэтай і сьвятарам так: калі вы пасьцілі і плакалі ў пятым і сёмым месяцы, прытым ужо семдзесят гадоў; ці дзеля Мяне вы пасьцілі? ці дзеля Мяне?"},{"book":"ЗАХАРЫІ","chapter":"7","verse":"6","text":"І калі вы ясьце і калі вы п'яце, ці ня дзеля сябе вы ясьце, ці ня дзеля сябе вы п'яце?"},{"book":"ЗАХАРЫІ","chapter":"7","verse":"7","text":"Ці ж ня тыя самыя словы ўзьвяшчаў Гасподзь праз ранейшых прарокаў, калі яшчэ Ерусалім быў населены і спакойны, і гарады вакол яго, паўднёвая краіна і нізіна былі населеныя?"},{"book":"ЗАХАРЫІ","chapter":"7","verse":"8","text":"І было слова Гасподняе Захарыю:"},{"book":"ЗАХАРЫІ","chapter":"7","verse":"9","text":"так казаў тады Гасподзь Саваоф: чынеце суд справядлівы і рабеце міласьць і спагаду кожны брату свайму;"},{"book":"ЗАХАРЫІ","chapter":"7","verse":"10","text":"удавы і сіраты, прыхадня і гаротнага ня ўціскайце і ліха адзін супроць аднаго не намышляйце ў сэрцы вашым."},{"book":"ЗАХАРЫІ","chapter":"7","verse":"11","text":"Але яны не хацелі ўважаць, адвярнуліся ад Мяне, і вушы свае затулілі, каб ня чуць."},{"book":"ЗАХАРЫІ","chapter":"7","verse":"12","text":"І сэрца сваё скамянілі, каб ня чуць закону і слоў, якія пасылаў Гасподзь Саваоф Духам Сваім праз ранейшых прарокаў: за тое і спасьцігнуў іх вялікі гнеў Госпада Саваофа."},{"book":"ЗАХАРЫІ","chapter":"7","verse":"13","text":"І было: як Ён клікаў, а яны ня слухалі, так і яны клікалі, а Я ня слухаў, кажа Гасподзь Саваоф."},{"book":"ЗАХАРЫІ","chapter":"7","verse":"14","text":"І Я разьвеяў іх па ўсіх народах, якіх яны ня ведалі, і зямля гэтая апусьцела пасьля іх, так што ніхто не хадзіў па ёй ні назад, ні наперад, і яны зрабілі жаданую зямлю пустыняю."}]}