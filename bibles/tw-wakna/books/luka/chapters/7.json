{"data":[{"book":"Luka","chapter":"7","verse":"1","text":"Yesu kasa kyerɛɛ nkurɔfo no wiee no, ɔkɔɔ Kapernaum."},{"book":"Luka","chapter":"7","verse":"2","text":"Saa bere no ara mu na Roma ɔsraani panyin bi somfo a ɔpɛ nʼasɛm yiye yare denneennen a ɔreyɛ awu."},{"book":"Luka","chapter":"7","verse":"3","text":"Ɔsraani panyin no tee Yesu nka no, ɔsomaa Yudafo mpanyimfo bi se wɔnkɔsrɛ no na ɔmmɛsa ne somfo no yare mma no."},{"book":"Luka","chapter":"7","verse":"4","text":"Woduu Yesu nkyɛn no, wɔde asɛm no too nʼanim srɛɛ no sɛ, ɔmmoa ɔsraani panyin no, efisɛ ɔyɛ onipa pa."},{"book":"Luka","chapter":"7","verse":"5","text":"Wɔkae se, “Ɔyɛ obi a ɔdɔ yɛn man na wasi hyiadan ama yɛn.”"},{"book":"Luka","chapter":"7","verse":"6","text":"Yesu ne wɔn sii mu."},{"book":"Luka","chapter":"7","verse":"7","text":"Saa ara na memfata sɛ meba baabi a wowɔ. Kasa, na me somfo no ho bɛyɛ no den."},{"book":"Luka","chapter":"7","verse":"8","text":"Meyɛ obi a mehyɛ tumi ase, nanso mewɔ asraafo bebree hyɛ mʼase. Meka kyerɛ wɔn mu bi se, ‘Kɔ’ a, ɔkɔ. Meka kyerɛ ɔfoforo se, ‘Bra’ a, ɔba. Saa ara nso na mehyɛ me somfo sɛ, ‘Yɛ eyi’ a, ɔyɛ.”"},{"book":"Luka","chapter":"7","verse":"9","text":"Yesu tee asɛm no, ne ho dwiriw no na ɔdan nʼani ka kyerɛɛ nnipakuw a wodi nʼakyi no se, “Anokwa, minhuu obiara a ɔwɔ gyidi sɛ saa ɔbarima yi wɔ Israelman nyinaa mu da.”"},{"book":"Luka","chapter":"7","verse":"10","text":"Bere a abɔfo no san koduu fie hɔ no, wohuu sɛ ɔsomfo no ho ayɛ no den."},{"book":"Luka","chapter":"7","verse":"11","text":"Eyi akyi no, Yesu ne nʼasuafo ne nnipakuw bi a wɔka ne ho no kɔɔ kurow bi a wɔfrɛ no Nain mu."},{"book":"Luka","chapter":"7","verse":"12","text":"Woduu kurotia no, ohuu sɛ wɔrekosie obi. Na owufo no yɛ ɔbea kunafo bi a ɔwɔ kurow no mu no ba barima koro. Na adɔfo bebree di amu no akyi."},{"book":"Luka","chapter":"7","verse":"13","text":"Awurade Yesu huu no no, nʼasɛm yɛɛ no mmɔbɔ, na ɔka kyerɛɛ no se, “Gyae su!”"},{"book":"Luka","chapter":"7","verse":"14","text":"Yesu kosoo funnaka no mu maa wɔn a ɛyɛ wɔn de no gyinae. Ɔka kyerɛɛ owufo no se. “Aberante, mise wo sɛ, nyan!”"},{"book":"Luka","chapter":"7","verse":"15","text":"Aberante no sɔre tenaa ase na ɔkasae. Afei Yesu de no maa ne na."},{"book":"Luka","chapter":"7","verse":"16","text":"Nnipa no nyinaa ho dwiriw wɔn yiye na woyii Onyankopɔn ayɛ kae se, “Odiyifo kɛse bi asɔre wɔ yɛn mu, na Onyankopɔn asian aba ne manfo mu.”"},{"book":"Luka","chapter":"7","verse":"17","text":"Nea Yesu yɛɛ yi ho asɛm trɛw koduu Yudea ne nkurow a atwa ho ahyia no nyinaa mu."},{"book":"Luka","chapter":"7","verse":"18","text":"Yohane asuafo kɔbɔɔ no nea asi no nyinaa ho amanneɛ."},{"book":"Luka","chapter":"7","verse":"19","text":"Yohane somaa nʼasuafo no mu baanu kɔɔ Yesu nkyɛn kobisaa no se, “Wone nea ɔreba no, anaasɛ yɛntwɛn ɔfoforo?”"},{"book":"Luka","chapter":"7","verse":"20","text":"Asuafo no duu Yesu nkyɛn no, wɔka kyerɛɛ no se, “Osuboni Yohane asoma yɛn wo nkyɛn se yemmebisa wo se, wone nea ɔreba no, anaasɛ yɛntwɛn ɔfoforo?”"},{"book":"Luka","chapter":"7","verse":"21","text":"Saa bere no ara mu, Yesu saa nyarewa bebree; otuu ahonhommɔne na ɔmaa anifuraefo huu ade."},{"book":"Luka","chapter":"7","verse":"22","text":"Yesu buaa wɔn se. “Monkɔka nea moahu na moate yi nkyerɛ Yohane se, mema anifuraefo hu ade, mmubuafo nantew, mesa akwatafo yare, asotifo te asɛm, awufo nyan, meka asɛmpa kyerɛ honhom mu ahiafo."},{"book":"Luka","chapter":"7","verse":"23","text":"Nhyira ne wɔn a merento wɔn hintidua.”"},{"book":"Luka","chapter":"7","verse":"24","text":"Yohane asuafo no fii Yesu nkyɛn kɔe no, Yesu dii Yohane ho adanse kyerɛɛ nnipakuw no. Obisaa wɔn se, “Mokɔɔ sare so no, dɛn na muhui? Sare a mframa rehim no ana?"},{"book":"Luka","chapter":"7","verse":"25","text":"Ɛno de, dɛn na muhui? Obi a ofura sirikyi ana? Ahemfi na yehu wɔn a wodi yiye na wofura ntama pa."},{"book":"Luka","chapter":"7","verse":"26","text":"Anaa Onyankopɔn diyifo? Ɛno de, mereka akyerɛ mo se, nea muhuu no no sen odiyifo mpo."},{"book":"Luka","chapter":"7","verse":"27","text":"Na saa Yohane yi na Kyerɛwsɛm no ka fa ne ho se,"},{"book":"Luka","chapter":"7","verse":"28","text":"Meka kyerɛ mo se onipa biara nni hɔ a wɔawo no a ɔyɛ kɛse sen Yohane. Nanso nea ɔyɛ akumaa koraa wɔ Onyankopɔn ahemman mu no sen no.”"},{"book":"Luka","chapter":"7","verse":"29","text":"Na wɔn a wɔtee nea ɔkae no nyinaa a towgyefo mpo ka ho bi gye too mu se, Onyankopɔn yɛ ɔtreneeni; na wɔsakraa wɔn adwene maa Yohane bɔɔ wɔn asu."},{"book":"Luka","chapter":"7","verse":"30","text":"Na Farisifo ne Kyerɛwsɛm no akyerɛkyerɛfo no de, wɔpoo Onyankopɔn asɛm nti, wɔamma Yohane ammɔ wɔn asu."},{"book":"Luka","chapter":"7","verse":"31","text":"Yesu bisaa wɔn se, “Dɛn na menka mfa nnɛmma yi ho; na dɛn ho na memfa wɔn ntoto?"},{"book":"Luka","chapter":"7","verse":"32","text":"Wɔte sɛ mmofra bi a wɔregoru wɔ agodibea na wɔn mu bi reka akyerɛ afoforo se,"},{"book":"Luka","chapter":"7","verse":"33","text":"Osuboni Yohane aba a onnidi na ɔnnom nsa nso muse, ‘Ɔwɔ honhommɔne.’"},{"book":"Luka","chapter":"7","verse":"34","text":"Onipa Ba no nso aba a odidi na ɔnom a muse, ‘Monhwɛ odidifo ne ɔkɔwensani a ɔyɛ towgyefo ne “nnebɔneyɛfo” adamfo!’"},{"book":"Luka","chapter":"7","verse":"35","text":"Nanso wɔn a wodi Onyankopɔn akyi nokware mu no de, wɔn bra di adanse sɛ, nʼakwan nyinaa ye.”"},{"book":"Luka","chapter":"7","verse":"36","text":"Farisini bi frɛɛ Yesu adidi ma ɔpenee so kɔe."},{"book":"Luka","chapter":"7","verse":"37","text":"Ɔte hɔ redidi no, ɔbea bi a obu bra bɔne wɔ kurow no mu tee ne nka no, ɔde aduhuam bi a ɛsom bo tumpan ma kɔɔ hɔ."},{"book":"Luka","chapter":"7","verse":"38","text":"Ɔkotow Yesu nan ase sui, maa ne nusu no fɔw Yesu nan ase. Afei ɔde ne tinwi pepaa nisu no, soo ne nan de aduhuam no sraa ho."},{"book":"Luka","chapter":"7","verse":"39","text":"Farisini a ɔfrɛɛ Yesu adidi no huu nea ɔbea no yɛe no, ɔkaa wɔ ne tirim se, “Sɛ saa onipa yi yɛ odiyifo ampa ara a, anka obehu sɛ saa ɔbea yi bu ɔbra bɔne.”"},{"book":"Luka","chapter":"7","verse":"40","text":"Yesu huu Farisini no adwene ma ɔka kyerɛɛ no se, “Simon, mewɔ asɛm bi ka kyerɛ wo.”"},{"book":"Luka","chapter":"7","verse":"41","text":"Yesu ka kyerɛɛ no se, “Osikani bi bɔɔ nnipa baanu bi bosea. Ɔmaa ɔbaako denare ahannum; na ɔbaako no nso ɔmaa no denare aduonum."},{"book":"Luka","chapter":"7","verse":"42","text":"Wɔn mu biara antumi antua ne ka a ɔde no no nti, ɔde kyɛɛ wɔn. Wɔn mu hena na wugye di sɛ ɔbɛpɛ ɔdefo no asɛm yiye?”"},{"book":"Luka","chapter":"7","verse":"43","text":"Simon buae se, “Migye di sɛ nea ɔde ne ka kɛse kyɛɛ no no.”"},{"book":"Luka","chapter":"7","verse":"44","text":"Afei Yesu dan nʼani kyerɛɛ ɔbea no bisaa Simon se, “Woahu saa ɔbea yi? Mebaa wo fi, woamma me nsu anhohoro mʼanan ase; nanso saa ɔbea yi de ne nisu ahohoro mʼanan ase, asan de ne tinwi apepa."},{"book":"Luka","chapter":"7","verse":"45","text":"Mebae yi, woanyɛ me atuu amfa amma me akwaaba; nanso efi bere a ɔbea yi bɛtoo me wɔ ha yi, onnyaee me nan mu so."},{"book":"Luka","chapter":"7","verse":"46","text":"Woamfa ngo amfɔw me tirim; nanso ɔbea yi de aduhuam a ɛsom bo asra mʼanan ase."},{"book":"Luka","chapter":"7","verse":"47","text":"Eyi nti mereka akyerɛ wo se, nea ɔbea yi ayɛ nti, wɔde ne bɔne a ɛdɔɔso no akyɛ no, efisɛ wayi ɔdɔ kɛse bi adi akyerɛ. Na nea wɔde ne bɔne a esua akyɛ no no, ne dɔ nso sua.”"},{"book":"Luka","chapter":"7","verse":"48","text":"Afei Yesu ka kyerɛɛ ɔbea no se, “Wɔde wo bɔne akyɛ wo.”"},{"book":"Luka","chapter":"7","verse":"49","text":"Wɔn a ɔne wɔn te adidii no bisabisaa wɔn ho wɔn ho se, “Hena ne saa onipa yi a otumi de bɔne kyɛ?”"},{"book":"Luka","chapter":"7","verse":"50","text":"Yesu ka kyerɛɛ ɔbea no se, “Wo gyidi agye wo nkwa. Fa asomdwoe kɔ.”"}]}