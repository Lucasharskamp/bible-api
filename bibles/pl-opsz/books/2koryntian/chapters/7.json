{"data":[{"book":"2 Koryntian","chapter":"7","verse":"1","text":"Kochani, otrzymaliśmy od Boga tak wspaniałe obietnice! Oczyśćmy się więc ze wszystkiego, co brudzi nasze ciało i ducha. Miejmy respekt dla Boga i prowadźmy święte życie."},{"book":"2 Koryntian","chapter":"7","verse":"2","text":"Otwórzcie dla nas swoje serca! Przecież nikogo z was nie skrzywdziliśmy, nie oszukaliśmy i nie wykorzystaliśmy."},{"book":"2 Koryntian","chapter":"7","verse":"3","text":"Nie mówię tego, aby was obwiniać. Powiedziałem już przecież, że kochamy was na śmierć i życie."},{"book":"2 Koryntian","chapter":"7","verse":"4","text":"Bezgranicznie wam ufam i jestem z was bardzo dumny. Pomimo wszystkich cierpień, mam w sercu wielką radość i zachętę."},{"book":"2 Koryntian","chapter":"7","verse":"5","text":"Po przybyciu do Macedonii nie doznaliśmy żadnej ulgi. Wszędzie bowiem czekały na nas kłopoty. Napotykaliśmy różne zewnętrzne przeciwności, a w sercu mieliśmy strach."},{"book":"2 Koryntian","chapter":"7","verse":"6","text":"Wtedy Bóg, który pociesza przygnębionych, podniósł nas na duchu, przysyłając Tytusa."},{"book":"2 Koryntian","chapter":"7","verse":"7","text":"Zachętą dla nas było już samo jego przybycie, ale prawdziwą radość sprawiła nam wiadomość o tym, jak dobrze się u was czuł. Bardzo ucieszyłem się również słysząc o waszej tęsknocie oraz o tym, jak się o mnie martwicie i troszczycie."},{"book":"2 Koryntian","chapter":"7","verse":"8","text":"Teraz nie żałuję więc, że wysłałem wam poprzedni list, który tak was zasmucił. Kiedyś trochę tego żałowałem, bo dobrze wiem, że na pewien czas wywołał w was żal."},{"book":"2 Koryntian","chapter":"7","verse":"9","text":"Teraz jednak się z tego cieszę! Nie z samego faktu waszego smutku, ale z tego, że doprowadził was on do opamiętania. Smutek ten nie wyrządził wam bowiem krzywdy, był bowiem zesłany przez Boga."},{"book":"2 Koryntian","chapter":"7","verse":"10","text":"Boży smutek sprawia, że ludzie porzucają grzech i dążą do zbawienia—po jakimś czasie nikt się więc nie martwi tym, że został w ten sposób zasmucony. Smutek pochodzący z tego świata jest jednak zupełnie inny, prowadzi bowiem ludzi do rozpaczy i śmierci."},{"book":"2 Koryntian","chapter":"7","verse":"11","text":"Zobaczcie, ile dobra przyniósł wam ten Boży smutek—wzbudził w was gorliwość, chęć oczyszczenia się, oburzenie z powodu grzechu, respekt dla Boga, tęsknotę za mną, jeszcze większy zapał oraz pragnienie ukarania tego, który spowodował ostatnie problemy. Zrobiliście też wszystko, aby uporządkować tę sprawę."},{"book":"2 Koryntian","chapter":"7","verse":"12","text":"A piszę o tym nie ze względu na tego, który źle postąpił, ani tego, który został skrzywdzony. Piszę po to, aby—stojąc przed obliczem Boga—szczerze wyznać, że wasza postawa jest dowodem prawdziwej troski o nas."},{"book":"2 Koryntian","chapter":"7","verse":"13","text":"Sprawiliście nam w ten sposób ogromną radość. A ucieszyliśmy się również z radości Tytusa, który był ogromnie zachęcony waszą postawą."},{"book":"2 Koryntian","chapter":"7","verse":"14","text":"Nie musiałem się więc za was wstydzić, przekonał się bowiem, że to, co mu o was powiedziałem, jest zgodne z prawdą. Zawsze mówimy prawdę—tak postępowaliśmy również wobec was. Teraz zaś okazało się, że także jemu przekazaliśmy prawdę na wasz temat."},{"book":"2 Koryntian","chapter":"7","verse":"15","text":"Tytus szczerze was pokochał i ze wzruszeniem wspomina wasze posłuszeństwo oraz to, z jakim szacunkiem i przejęciem przyjęliście go."},{"book":"2 Koryntian","chapter":"7","verse":"16","text":"Cieszę się, że mogę mieć do was pełne zaufanie!"}]}