{"data":[{"book":"ایوب","chapter":"16","verse":"1","text":"آنگاه ایوب پاسخ داد:"},{"book":"ایوب","chapter":"16","verse":"2","text":"من از این حرفها زیاد شنیده‌ام. همهٔ شما تسلی‌دهندگان مزاحم هستید."},{"book":"ایوب","chapter":"16","verse":"3","text":"آیا این سخنان بیهودهٔ شما پایانی ندارد؟ چه کسی شما را مجبور کرده این همه بحث کنید؟"},{"book":"ایوب","chapter":"16","verse":"4","text":"اگر به جای شما بودم من هم می‌توانستم همین حرفها را بزنم و سرم را تکان داده، شما را به باد انتقاد و ریشخند بگیرم."},{"book":"ایوب","chapter":"16","verse":"5","text":"اما این کار را نمی‌کردم، بلکه طوری صحبت می‌کردم که حرفهایم به شما کمکی بکند. سعی می‌کردم شما را تسلی داده، غمتان را برطرف سازم."},{"book":"ایوب","chapter":"16","verse":"6","text":"هر چه سخن می‌گویم ناراحتی و غصه‌ام کاهش نمی‌یابد. اگر هم سکوت کنم و هیچ حرف نزنم، این نیز درد مرا دوا نخواهد کرد."},{"book":"ایوب","chapter":"16","verse":"7","text":"خدایا، تو مرا از زندگی خسته کرده و خانواده‌ام را از من گرفته‌ای."},{"book":"ایوب","chapter":"16","verse":"8","text":"ای خدا، تو آنچنان مرا در سختیها قرار داده‌ای که از من پوست و استخوانی بیش نمانده است و دوستانم این را دلیل گناهان من می‌دانند."},{"book":"ایوب","chapter":"16","verse":"9","text":"خدا مرا به چشم یک دشمن نگاه می‌کند و در خشم خود گوشت بدنم را می‌درد."},{"book":"ایوب","chapter":"16","verse":"10","text":"مردم مرا مسخره می‌کنند و دور من جمع شده، به صورتم سیلی می‌زنند."},{"book":"ایوب","chapter":"16","verse":"11","text":"خدا مرا به دست گناهکاران سپرده است، به دست آنانی که شرور و بدکارند."},{"book":"ایوب","chapter":"16","verse":"12","text":"من در کمال آرامش زندگی می‌کردم که ناگاه خدا گلوی مرا گرفت و مرا پاره‌پاره کرد. اکنون نیز مرا هدف تیرهای خود قرار داده است."},{"book":"ایوب","chapter":"16","verse":"13","text":"با بی‌رحمی از هر سو تیرهای خود را به سوی من رها می‌کند و بدن مرا زخمی می‌سازد."},{"book":"ایوب","chapter":"16","verse":"14","text":"او مانند یک جنگجو پی‌درپی به من حمله می‌کند."},{"book":"ایوب","chapter":"16","verse":"15","text":"لباس ماتم پوشیده، به خاک ذلت نشسته‌ام."},{"book":"ایوب","chapter":"16","verse":"16","text":"از بس گریه کرده‌ام چشمانم سرخ شده و تاریکی بر دیدگانم سایه افکنده است."},{"book":"ایوب","chapter":"16","verse":"17","text":"ولی من بی‌گناهم و دعایم بی‌ریاست."},{"book":"ایوب","chapter":"16","verse":"18","text":"ای زمین، خون مرا پنهان نکن؛ بگذار خونم از جانب من بانگ اعتراض برآورد."},{"book":"ایوب","chapter":"16","verse":"19","text":"من شاهدی در آسمان دارم که از من حمایت می‌کند."},{"book":"ایوب","chapter":"16","verse":"20","text":"دوستانم مرا مسخره می‌کنند، ولی من اشکهای خود را در حضور خدا می‌ریزم"},{"book":"ایوب","chapter":"16","verse":"21","text":"و به او التماس می‌کنم تا مثل شخصی که به حرفهای دوستش گوش می‌دهد، به سخنانم توجه کند."},{"book":"ایوب","chapter":"16","verse":"22","text":"زیرا به‌زودی باید به راهی بروم که از آن بازگشتی نیست."}]}