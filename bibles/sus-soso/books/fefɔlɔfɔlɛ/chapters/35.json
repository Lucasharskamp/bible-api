{"data":[{"book":"Fe Fɔlɔ Fɔlɛ","chapter":"35","verse":"1","text":"Ala naxa a masen Yaxuba bɛ, «Keli, i siga Beteli. I xa sɛrɛxɛbade yailan n bɛ mɛnni, n nan n yɛtɛ masen i bɛ dɛnnaxɛ, i nu i gima waxati naxɛ i taara Esayu ma.»"},{"book":"Fe Fɔlɔ Fɔlɛ","chapter":"35","verse":"2","text":"Yaxuba naxa a fala a xa denbaya bɛ a nun a fɔxirabirɛe, «Wo gbilen kuye fe fɔxɔ ra, wo xa wo yɛtɛ sɛniyɛn, wo xa wo xa sosee fan masara."},{"book":"Fe Fɔlɔ Fɔlɛ","chapter":"35","verse":"3","text":"Wo wo yailan, won xa siga Beteli. N xa sɛrɛxɛbade yailan Ala bɛ, naxan a yɛtɛ masen n bɛ n nu na kɔntɔfili kui tɛmui naxɛ. A naxa a ɲɛngi sa n ma fe xɔn n siga dɛnnaxɛ birin.»"},{"book":"Fe Fɔlɔ Fɔlɛ","chapter":"35","verse":"4","text":"Na tɛmui e naxa e xa kuye birin so Yaxuba yi ra a nun e xa tulirasoe. Yaxuba naxa e birin biri wuri belebele bun ma naxan na Sikemi sɛɛti ma."},{"book":"Fe Fɔlɔ Fɔlɛ","chapter":"35","verse":"5","text":"Yaxuba nun a xa die to bara e xa yonkinde ba, Ala naxa gaaxui lu taa mixi birin bɔɲɛ ma, mixi yo mu suusa birade e fɔxɔ ra."},{"book":"Fe Fɔlɔ Fɔlɛ","chapter":"35","verse":"6","text":"Yaxuba nun a fɔxirabirɛe naxa siga Lusi, Beteli nan na ki, Kanaan bɔxi ma."},{"book":"Fe Fɔlɔ Fɔlɛ","chapter":"35","verse":"7","text":"A naxa sɛrɛxɛbade yailan mɛnni. A naxa na yire xili fala «Beteli Marigi Ala,» barima Ala a yɛtɛ masen a bɛ mɛnni nɛ a nu a gife a taara ma tɛmui naxɛ."},{"book":"Fe Fɔlɔ Fɔlɛ","chapter":"35","verse":"8","text":"Rebeka xa di masuxui Debora naxa faxa. E naxa a ragata Beteli mabiri wuri belebele na dɛnnaxɛ. Na wuri belebele xili nɛ «wa tide.»"},{"book":"Fe Fɔlɔ Fɔlɛ","chapter":"35","verse":"9","text":"Ala man naxa mini Yaxuba ma, a to gbilen kelife Padan Arami. A naxa barakɛ sa a xa fe."},{"book":"Fe Fɔlɔ Fɔlɛ","chapter":"35","verse":"10","text":"Ala naxa a fala a bɛ,"},{"book":"Fe Fɔlɔ Fɔlɛ","chapter":"35","verse":"11","text":"A man naxa a masen a bɛ,"},{"book":"Fe Fɔlɔ Fɔlɛ","chapter":"35","verse":"12","text":"N bɔxi naxan fi Iburahima nun Isiyaga ma,"},{"book":"Fe Fɔlɔ Fɔlɛ","chapter":"35","verse":"13","text":"Na nan lan, Ala naxa keli yire, a wɔyɛn Yaxuba bɛ dɛnnaxɛ."},{"book":"Fe Fɔlɔ Fɔlɛ","chapter":"35","verse":"14","text":"Yaxuba naxa gɛmɛ tɔnxuma ti naa, a naxa ture nun wɛni ifili a ma sɛrɛxɛ ra, alako a xa findi gɛmɛ magaaxuxi ra."},{"book":"Fe Fɔlɔ Fɔlɛ","chapter":"35","verse":"15","text":"A naxa yi yire xili fala Beteli, Ala wɔyɛn a bɛ dɛnnaxɛ."},{"book":"Fe Fɔlɔ Fɔlɛ","chapter":"35","verse":"16","text":"Yaxuba nun a xa denbaya to keli Beteli, beenu e xa makɔrɛ Efarata ra, Raxele naxa di sɔtɔ. Na di barife naxa findi a bɛ fe xɔrɔxɔɛ ra."},{"book":"Fe Fɔlɔ Fɔlɛ","chapter":"35","verse":"17","text":"Raxele nu na di barima tɛmui naxɛ xɔnɛ kui, di rasuxui naxa a fala a bɛ, «Hali i mu gaaxu, yi biyaasi i man xɛmɛ nan barixi.»"},{"book":"Fe Fɔlɔ Fɔlɛ","chapter":"35","verse":"18","text":"Raxele nu bara lu alɔ mixi faxaxi. A nu a nii magagama tɛmui naxɛ, a naxa a xa di xili sa Ben Oni, «nimisa di.» Kɔnɔ a baba tan naxa a xili sa Bunyamin, «di barakaxi.»"},{"book":"Fe Fɔlɔ Fɔlɛ","chapter":"35","verse":"19","text":"Raxele to faxa, e naxa a ragata Efarata kira dɛ. Na yire xili falama nɛ yakɔsi Bɛtɛlɛɛmu."},{"book":"Fe Fɔlɔ Fɔlɛ","chapter":"35","verse":"20","text":"Yaxuba naxa gɛmɛ sa gaburi fari tɔnxuma ra, na na mɛnni han to."},{"book":"Fe Fɔlɔ Fɔlɛ","chapter":"35","verse":"21","text":"Isirayila naxa siga a sa yonkin Migidali Ederi xanbi ra."},{"book":"Fe Fɔlɔ Fɔlɛ","chapter":"35","verse":"22","text":"Isirayila nu na mɛnni tɛmui naxɛ, Ruben naxa a baba xa ginɛ Bila kolon ginɛ ra. Isirayila naxa kolon sɔtɔ na ma."},{"book":"Fe Fɔlɔ Fɔlɛ","chapter":"35","verse":"23","text":"Leya naxa Ruben bari di singe, na xanbi ra Simeyɔn, Lewi, Yuda, Isakari, nun Sabulon."},{"book":"Fe Fɔlɔ Fɔlɛ","chapter":"35","verse":"24","text":"Raxele naxa Yusufu nun Bunyamin bari."},{"book":"Fe Fɔlɔ Fɔlɛ","chapter":"35","verse":"25","text":"Raxele xa konyi Bila naxa Nafatali nun Dana bari."},{"book":"Fe Fɔlɔ Fɔlɛ","chapter":"35","verse":"26","text":"Leya xa konyi Silipa naxa Gadi nun Aseri bari. Nee birin findixi Yaxuba xa die nan na, a naxee sɔtɔ Padan Arami."},{"book":"Fe Fɔlɔ Fɔlɛ","chapter":"35","verse":"27","text":"Yaxuba naxa siga a baba Isiyaga xɔnyi Mamire, Kiriyati Araba mabiri. Mɛnni fa xili nɛ kɔrɛ Hebiron. Iburahima nun Isiyaga sabati nɛ naa."},{"book":"Fe Fɔlɔ Fɔlɛ","chapter":"35","verse":"28","text":"Isiyaga xa simaya nu bara siga ɲɛ kɛmɛ ɲɛ tongo solomasaxan."},{"book":"Fe Fɔlɔ Fɔlɛ","chapter":"35","verse":"29","text":"A to gɛ simaya xɔnkuye sɔtɔde, a naxa faxa, a a benbae masagata aligiyama. A xa di Esayu nun Yaxuba naxa a ragata."}]}