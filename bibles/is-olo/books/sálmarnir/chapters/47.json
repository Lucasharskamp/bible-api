{"data":[{"book":"Sálmarnir","chapter":"47","verse":"1-2","text":"Komið allar þjóðir! Klappið saman höndum af gleði! Hrópið af fögnuði fyrir Guði!"},{"book":"Sálmarnir","chapter":"47","verse":"3","text":"Drottinn er æðri öllum guðum. Hann er ógurlegur. Honum verður ekki með orðum lýst. Hann er konungur til endimarka jarðarinnar."},{"book":"Sálmarnir","chapter":"47","verse":"4","text":"Hann hefur beygt þjóðir undir sig"},{"book":"Sálmarnir","chapter":"47","verse":"5","text":"og valið úr yndislegt land og gefið okkur, þjóð sinni, Ísrael."},{"book":"Sálmarnir","chapter":"47","verse":"6","text":"Guð er stiginn upp með miklu hrópi og hvellum lúðurhljómi."},{"book":"Sálmarnir","chapter":"47","verse":"7-8","text":"Lofsyngið Guði, konungi okkar. Já, syngið lofgjörðarsöng fyrir konunginn, konung allrar jarðarinnar. Lofsyngið Guði!"},{"book":"Sálmarnir","chapter":"47","verse":"9","text":"Hann ríkir yfir þjóðunum. Hann situr á hásæti sínu."},{"book":"Sálmarnir","chapter":"47","verse":"10","text":"Leiðtogar heimsins koma og taka undir lofgjörðina með lýð Guðs Abrahams. Skjaldarmerki þjóðanna eru sigurtákn hans. Hann er mjög upphafinn. Hann er konungur alls heimsins."}]}