{"data":[{"book":"1 Akolinto","chapter":"13","verse":"1","text":"Ata nikalongela kwa luga ya bandu na ya malaika, mana nikotwike baa na upendo yapanga sawasawa na ndu'ti ya lilebe au liki'ngi'li' lyalikong'ondelwa pangali kitumbu."},{"book":"1 Akolinto","chapter":"13","verse":"2","text":"Kai' ata mana nikalondwa no tanga ikowe yoti yaiiyilwe na malango goti, no baa na imani ngu'lu' yo amia itu'mbi', lakini mana nikotwike baa na upendo nenga na kili'be lili."},{"book":"1 Akolinto","chapter":"13","verse":"3","text":"Ata nikapiya mali yangu' yoti na kwapeya aki'ba, kai' na kwipiya yi'ga yangu' itinike mwoto, mana nikotwike baa na upendo, iyangatiyali kili'be."},{"book":"1 Akolinto","chapter":"13","verse":"4","text":"Upendo wendali'nda, wendanogeya, ntu'pu' bwigu, ntu'pu' kwipuna na ntu'pu' umbu'ku'su'."},{"book":"1 Akolinto","chapter":"13","verse":"5","text":"Upendo ukosali isima, upalali makowe gake wene, uusikali kiyu'ngu'ya na uku'mbu'kyali malau."},{"book":"1 Akolinto","chapter":"13","verse":"6","text":"Upendo upulaikyali ulau, ila upulaikya ukakape."},{"book":"1 Akolinto","chapter":"13","verse":"7","text":"Upendo utotokelwali, uu'bi'lya goti, upi'kanilya goti, na ukomeya goti."},{"book":"1 Akolinto","chapter":"13","verse":"8","text":"Upendo uyomokali. Lakini ulondoli, longela kwa luga yayambi', na malango gawesa yomoka."},{"book":"1 Akolinto","chapter":"13","verse":"9","text":"Kwa mwanjaa, ulondoli wo na malango gatubile nago gatimilikeli."},{"book":"1 Akolinto","chapter":"13","verse":"10","text":"Lakini pagaaisa gagatimilike, gangalitimilika gaabu'ka."},{"book":"1 Akolinto","chapter":"13","verse":"11","text":"Panaabile na nnangu'ta, longela, tanga, no gania kwangu' kwabile kwa kinangu'ta. Lakini panikomile, ago goti nigalei."},{"book":"1 Akolinto","chapter":"13","verse":"12","text":"Kwa nambi'yambi' tubona kati kiwili sa kilolo kigona, lakini waisa nsimu watwalu'a bonana kuminyo. Nambi'yambi' nitangite pasene bai, lakini bu'ka pa go naalu'a tanga mpamo kila kili'be kati Nnu'ngu' mwanitangite."},{"book":"1 Akolinto","chapter":"13","verse":"13","text":"Gano gatatu ngagagayendelya, imani, u'bi'lya na upendo, lakini sakibile sangama muno kuliko goti, nga upendo."}]}