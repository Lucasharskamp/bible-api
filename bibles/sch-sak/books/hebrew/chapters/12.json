{"data":[{"book":"Hebrew","chapter":"12","verse":"1","text":"Eini rangin chu, rietpuipungei mipui tamtak huolin ei om sika hin, mikhap ngâi neinun murdi lampui renga le sietna einia koprap hi ei thenin pai ei ta, ei motona tân insietna a oma hin ranak songin tân ei ti u."},{"book":"Hebrew","chapter":"12","verse":"2","text":"Jisua ei taksônna minngamna phutna le mongna tieng ei mitin enngit ei ti u. Khros sika han mong uol maka! Ama han a motona râisânnân a lei ngâk sika han khros chunga intemtaka a thi rang hah itên mindon maka, male atûn chu Pathien rêngsukmun changtieng a hon sung zoi."},{"book":"Hebrew","chapter":"12","verse":"3","text":"Masikin, nin thenin nin inzala nin mâk loina rangin nunsie ngei esêlna-natak tuongpu lei palna hah mindon roi!"},{"book":"Hebrew","chapter":"12","verse":"4","text":"Sietna nin doina hin thi ngam rak rang dôrin la song mak chei."},{"book":"Hebrew","chapter":"12","verse":"5","text":"12:5,6: Job 5:17; Chvr 3:11,12 (LXX)  Pathien'n a nâingei anga nangni a mohôkna chong ngei hah nin mingil mo zoi?"},{"book":"Hebrew","chapter":"12","verse":"6","text":"Asikchu Pumapa'n a lungkham ngei kai chu a mindik ngâia,"},{"book":"Hebrew","chapter":"12","verse":"7","text":"Pân sepna anga nangni a mintuong hi dier roi; nin tuongna hin Pathien'n nâingei anga nangni a bena hih ânlang ani. Pa'n a nâingei a sep ngâiloi tu mo a oma?"},{"book":"Hebrew","chapter":"12","verse":"8","text":"A nâingei murdi'n sepna an tong ngâi anga nin tong nôn chu, nâi tatak ngei ni mak cheia, jâinâi kêng nin ni, tina ani."},{"book":"Hebrew","chapter":"12","verse":"9","text":"Ei munisi nina tienga ei pa ngei khom min sep ngâia male ei jâ ngei ngâi ani. Khodôr tak mo, nonte, ei Ratha tienga Pa kôm vangte inpêklûtin ei om rang anâng ni zoi!"},{"book":"Hebrew","chapter":"12","verse":"10","text":"Ei munisi tienga pa ngeiin chu chomolte, asa an ti lam takin min sep ngâia; aniatachu Pathien'n chu ei satna rang le ânthiengna ei chang theina rangin kêng mi sep ngâi."},{"book":"Hebrew","chapter":"12","verse":"11","text":"Sepna ei tuong lâiin chu râisâna ni loiin, khoi mini inngûinân ma zora han chu ei ta rangin ânlang ngâi. Nikhomsenla, nûka chu, ma anga sepna tuonga nunchansôia omngeiin chu rathanngamom ringnun diktak ha râisânman an ât ngâi."},{"book":"Hebrew","chapter":"12","verse":"12","text":"Nin kut khamngei hah lâng ungla, nin minkhûk ânnîk ngei hah minngîr roi.12:12: Isa 35:3"},{"book":"Hebrew","chapter":"12","verse":"13","text":"Kholrangei hah lôntheiloia an omloina rangin, mindama an om theina rangin lam tûna lôn roi.12:13: Chvr 4:26 (LXX)"},{"book":"Hebrew","chapter":"12","verse":"14","text":"Mi tiin leh inngêia lêng rang pût ungla, inthiengna dôn rangin pût sa roi, asikchu maha boiin tutên Pumapa mu thei noni ngei."},{"book":"Hebrew","chapter":"12","verse":"15","text":"Tute Pathien moroina renga kîr nôka, thingkung kha hônchera, a tûr sika baiinkhamna tamtak suok anga mi omloi rangin inrung roi. 12:15: Bal 29:18 (LXX)"},{"book":"Hebrew","chapter":"12","verse":"16","text":"Tute indit song mi mo nônchu Esau anga ratha mi niloia, om anghan hong om no roi. Ama hah nâipasal ulien nina hah voikhat bunêkna rangin a juor ani.12:16: Aph 25:29-34"},{"book":"Hebrew","chapter":"12","verse":"17","text":"Nûka han, a Pa satvurna la chang rang nuomin mitrithi tâkpumin zong khomresea, a sin lei tho hah thûl rangin ite lampui dang reng a man khâiloi sikin hengin aom zoi, ti nin riet.12:17: zong khomresea; nônchu satvurna man rang a pûta.12:17: Aph 27:30-40"},{"book":"Hebrew","chapter":"12","verse":"18","text":"Nangni chu nin rietphâk thei Israel mipui ngei hong anghan Sinai Tânga hong nimak cheia, mahan meichuongngei, ijîngngei le sûmdukngei, phâivuopuingei, 12:18,19: Jôk 19:16-22; 20:18-21; Bal 4:11,12; 5:22-27"},{"book":"Hebrew","chapter":"12","verse":"19","text":"bekul miring inringtak ngei, le rôl miring ngei a oma. Mipui ngeiin ma rôl hah an riet lâihan, chongbâi dang riet nôk khâiloi rangin an ngêna."},{"book":"Hebrew","chapter":"12","verse":"20","text":"“Sâ tena luo khom tâng hah a tônin chu lunga dêng that ngêt rang ani,” ti chongpêk hah an tuong theiloi sika ani. 12:20: Jôk 19:12,13"},{"book":"Hebrew","chapter":"12","verse":"21","text":"An mu hah chi a om sabaka, Moses luon, “Ki chia kên nîknat!”12:21: Bal 9:19 a ti ani."},{"book":"Hebrew","chapter":"12","verse":"22","text":"Manêkin, nangni chu Zion Tâng, Pathien Ring khopuilien, invân Jerusalem leh vântîrtonngei isâng tamtak ngei omna hong nin ni."},{"book":"Hebrew","chapter":"12","verse":"23","text":"Nangni chu Pathien nâilutîr ngei invâna an riming chuongsai ngei râisâna an intûpna hong nin ni. Mi murdi ngei roijêkpu le misa ngei ratha achukphara sinpu Pathien kôm hong nin ni."},{"book":"Hebrew","chapter":"12","verse":"24","text":"Nangni chu Jisua, chonginkhit thar minsûkpu thisen rethe, Abel thisen nêka neinun sa uol chonginkhâmpu kôm nin hong ani. 12:24: Aph 4:10"},{"book":"Hebrew","chapter":"12","verse":"25","text":"Hanchu, thurchi misîrpu hah lei rangâi nuomloia nin om loina rangin singthei roi. Tukhom pilchunga pathien thurchi misîrpu lei rangâi nuomloi ngei chu rotpai thei mak ngei. Eini invân renga thurchi misîrpu nûksongngei vang hinte kho angin mo ei rotpai thei ranga!12:25: Jôk 20:22"},{"book":"Hebrew","chapter":"12","verse":"26","text":"Ma zora han, a rôl han pilchung ânnîka, aniatachu atûn chu, “Voikhat chu pilchung vai niloiin invân khom ka la min nîk sa rang tiin chong ânkhâm ani.” 12:26: Hag 2:6 (LXX)"},{"book":"Hebrew","chapter":"12","verse":"27","text":"Masikin, “Tûn voikhat” ti chongbâi hin neinun sinngei hah min nîkin thonpai la nîng an ta, neinun ânnîk theiloingei chu om bang an tih, tiin ânthârin a minlang ani."},{"book":"Hebrew","chapter":"12","verse":"28","text":"Hanchu, rêngram innîk theiloi ei man sika hin ei râiminsân ei ti u. Râisânin, a lungdo lamin leh rintak le chipumin Pathien chubaimûk ei ti u;"},{"book":"Hebrew","chapter":"12","verse":"29","text":"asikchu ei Pathien hi adiktakin mi kângminmang ngâi mei ani."}]}