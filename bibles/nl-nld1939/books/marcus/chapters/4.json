{"data":[{"book":"Marcus","chapter":"4","verse":"1","text":"Weer ging Hij onderricht geven aan het meer. En een grote menigte verzamelde zich om Hem heen, zodat Hij een boot in ging, en daar neerzat op het meer, terwijl heel de menigte langs het meer aan de oever bleef staan."},{"book":"Marcus","chapter":"4","verse":"2","text":"En Hij leerde hun vele dingen in gelijkenissen, en onderrichtte hen aldus:"},{"book":"Marcus","chapter":"4","verse":"3","text":"Luistert! Zie, de zaaier ging uit om te zaaien."},{"book":"Marcus","chapter":"4","verse":"4","text":"En onder het zaaien viel een gedeelte langs de weg; en de vogels uit de lucht kwamen, en pikten het op."},{"book":"Marcus","chapter":"4","verse":"5","text":"Een ander gedeelte viel op de steengrond, waar het niet veel aarde had. Aanstonds kwam het op, omdat het geen diepe aarde had;"},{"book":"Marcus","chapter":"4","verse":"6","text":"maar toen de zon was opgegaan, werd het verschroeid en verdorde, daar het geen wortel geschoten had."},{"book":"Marcus","chapter":"4","verse":"7","text":"Weer een ander gedeelte viel tussen de doornen; de doornen schoten op, en verstikten het; en het droeg geen vrucht."},{"book":"Marcus","chapter":"4","verse":"8","text":"Een ander gedeelte viel in de goede aarde; het schoot op, groeide aan, en droeg vrucht; het één bracht dertig- het ander zestig- en het ander honderdvoud op."},{"book":"Marcus","chapter":"4","verse":"9","text":"En Hij sprak: Wie oren heeft om te horen, hij hore!"},{"book":"Marcus","chapter":"4","verse":"10","text":"Maar toen Hij alleen was, vroegen Hem de twaalf, en zij die bij Hem waren, naar de zin der gelijkenis."},{"book":"Marcus","chapter":"4","verse":"11","text":"En Hij sprak tot hen: U is het geheim van het koninkrijk Gods toevertrouwd; maar zij, die buiten staan, ontvangen alles in parabels:"},{"book":"Marcus","chapter":"4","verse":"12","text":"Opdat ze scherp zouden zien, en niet inzien, Scherp zouden horen, en niet verstaan; Opdat ze zich niet zouden bekeren, En vergiffenis zouden bekomen."},{"book":"Marcus","chapter":"4","verse":"13","text":"En Hij zeide hun: Verstaat gij deze gelijkenis niet? Hoe zult gij dan al de andere parabels verstaan?"},{"book":"Marcus","chapter":"4","verse":"14","text":"De zaaier, hij zaait het woord."},{"book":"Marcus","chapter":"4","verse":"15","text":"Dit zijn de lieden langs de weg, waar het woord wordt gezaaid: wanneer ze het hebben gehoord, komt aanstonds de satan en rooft het woord, dat in hen was gezaaid."},{"book":"Marcus","chapter":"4","verse":"16","text":"Zo ook zij, die op de steengrond worden gezaaid: dat zijn zij, die terstond met vreugde het woord aanvaarden, zodra ze het horen;"},{"book":"Marcus","chapter":"4","verse":"17","text":"ze hebben echter geen wortel geschoten, maar zijn onstandvastig; en als er later verdrukking en vervolging ontstaat om wille van het woord, dan zijn ze aanstonds geërgerd."},{"book":"Marcus","chapter":"4","verse":"18","text":"Anderen zijn er, die tussen de doornen worden gezaaid: dat zijn zij, die wel luisteren naar het woord:"},{"book":"Marcus","chapter":"4","verse":"19","text":"maar de beslommering van de wereld, de verleiding van de rijkdom en de begeerten naar andere dingen vallen er tussen, en verstikken het woord: het blijft zonder vrucht."},{"book":"Marcus","chapter":"4","verse":"20","text":"En die op de goede aarde werden gezaaid, zijn allen, die het woord vernemen, het aanvaarden, en het vrucht laten dragen; het éne dertig- het andere zestig- en het andere honderdvoud."},{"book":"Marcus","chapter":"4","verse":"21","text":"Weer sprak Hij tot hen: Haalt men soms de lamp, om ze onder de korenmaat te zetten of onder het bed? Is het niet, om ze op de kandelaar te plaatsen?"},{"book":"Marcus","chapter":"4","verse":"22","text":"Want niets is verborgen, of het moet worden geopenbaard; en niets is geheim, of het komt aan het licht."},{"book":"Marcus","chapter":"4","verse":"23","text":"Zo iemand oren heeft om te horen, hij hore!"},{"book":"Marcus","chapter":"4","verse":"24","text":"Nog zeide Hij hun: Let op, wat gij hoort. Met de maat, waarmee gij meet, zal u worden toegemeten, met een toemaat bovendien."},{"book":"Marcus","chapter":"4","verse":"25","text":"Want wie heeft, hem zal gegeven worden; en wie niet heeft, hem zal ook nog ontnomen worden, wat hij bezit."},{"book":"Marcus","chapter":"4","verse":"26","text":"Weer zeide Hij: Het gaat met het koninkrijk Gods als met een mens, die het zaad in de aarde werpt;"},{"book":"Marcus","chapter":"4","verse":"27","text":"dan gaat hij slapen des nachts, en staat op overdag. En het zaad ontkiemt en groeit op; zelf weet hij niet, hoe."},{"book":"Marcus","chapter":"4","verse":"28","text":"Want vanzelf brengt de aarde vruchten voort, eerst de halmen, dan de aar, daarna het volle graan in de aar."},{"book":"Marcus","chapter":"4","verse":"29","text":"En als het koren rijp is, slaat hij er aanstonds de sikkel in; want het is tijd voor de oogst."},{"book":"Marcus","chapter":"4","verse":"30","text":"Nog sprak Hij: Waarmede zullen wij het koninkrijk Gods vergelijken, of onder welke parabel het brengen?"},{"book":"Marcus","chapter":"4","verse":"31","text":"Het is gelijk aan een mosterdzaadje; wanneer men het zaait in de aarde, is het ‘t kleinste van alle zaden op aarde."},{"book":"Marcus","chapter":"4","verse":"32","text":"Maar wanneer het eenmaal gezaaid is, groeit het op, en wordt groter dan alle tuingewas; het schiet grote takken, zodat de vogels in de lucht kunnen nestelen onder zijn lommer."},{"book":"Marcus","chapter":"4","verse":"33","text":"En in veel gelijkenissen van die aard sprak Hij tot hen het woord, voor zover ze het konden verstaan;"},{"book":"Marcus","chapter":"4","verse":"34","text":"en zonder gelijkenis sprak Hij hen niet toe. Maar alleen aan zijn leerlingen legde Hij alles uit."},{"book":"Marcus","chapter":"4","verse":"35","text":"Tot hen sprak Hij nog op diezelfde dag, toen het reeds laat was geworden: Laat ons oversteken naar de andere kant."},{"book":"Marcus","chapter":"4","verse":"36","text":"Toen lieten ze de menigte gaan, en namen Hem mee, daar Hij reeds in de boot was; ook andere boten waren er bij."},{"book":"Marcus","chapter":"4","verse":"37","text":"En een hevige storm brak los, en de golven sloegen over de boot, zodat ze vol water kwam."},{"book":"Marcus","chapter":"4","verse":"38","text":"Hij zelf lag aan de achtersteven op een kussen te slapen. Ze maakten Hem wakker, en zeiden tot Hem: Meester, raakt het U niet, dat wij vergaan?"},{"book":"Marcus","chapter":"4","verse":"39","text":"Nu stond Hij op, gebood aan de wind, en sprak tot het meer: Zwijg, wees stil! De wind ging liggen, en het werd heel stil."},{"book":"Marcus","chapter":"4","verse":"40","text":"Toen sprak Hij tot hen: Wat zijt gij bevreesd? Hebt gij nog geen geloof?"},{"book":"Marcus","chapter":"4","verse":"41","text":"Maar een hevige angst greep hen aan, en ze zeiden tot elkander: Wie is Hij toch, dat zelfs de wind en het meer Hem gehoorzamen?"}]}