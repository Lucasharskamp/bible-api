{"data":[{"book":"AbaseRoma","chapter":"6","verse":"1","text":"Ngakho, sizakuthini na? Sizaqhubeka sisenza isono ukuze umusa wande na?"},{"book":"AbaseRoma","chapter":"6","verse":"2","text":"Akunjalo! Safa ngenxa yesono; pho singaphila kanjani kuso futhi na?"},{"book":"AbaseRoma","chapter":"6","verse":"3","text":"Kumbe njalo kalazi yini ukuthi sonke thina esabhaphathizelwa kuJesu Khristu sabhaphathizelwa ekufeni kwakhe na?"},{"book":"AbaseRoma","chapter":"6","verse":"4","text":"Ngakho sangcwatshwa laye ngokubhaphathizelwa ekufeni, ukuze kuthi njengoba uKhristu wavuswa kwabafileyo ngobukhosi bukaYise, lathi siphile ukuphila okutsha."},{"book":"AbaseRoma","chapter":"6","verse":"5","text":"Nxa sihlanganiswe laye kanje ekufeni kwakhe, ngempela sizahlanganiswa laye futhi ekuvukeni kwakhe."},{"book":"AbaseRoma","chapter":"6","verse":"6","text":"Ngoba siyakwazi ukuthi ubuntu bethu obudala babethelwa laye ukuze umzimba wesono ulahlwe, khona singezukuba yizigqili zesono futhi,"},{"book":"AbaseRoma","chapter":"6","verse":"7","text":"ngoba lowo osefile usekhululwe esonweni."},{"book":"AbaseRoma","chapter":"6","verse":"8","text":"Nxa safa loKhristu, siyakholwa ukuthi sizaphila laye."},{"book":"AbaseRoma","chapter":"6","verse":"9","text":"Ngoba siyazi ukuthi njengoba uKhristu wavuswa kwabafileyo, angeke afe futhi; ukufa akuselawo amandla phezu kwakhe."},{"book":"AbaseRoma","chapter":"6","verse":"10","text":"Ukufa akufayo wakufela bonke kanye ngenxa yesono; kodwa ukuphila akuphilayo, ukuphilela uNkulunkulu."},{"book":"AbaseRoma","chapter":"6","verse":"11","text":"Ngokufanayo, zibaleni njengabafileyo esonweni, kodwa abaphilayo kuNkulunkulu ngoKhristu uJesu."},{"book":"AbaseRoma","chapter":"6","verse":"12","text":"Ngakho lingavumeli isono ukuba sibuse imizimba yenu efayo ukuba livumele izinkanuko zaso ezimbi."},{"book":"AbaseRoma","chapter":"6","verse":"13","text":"Linganikeli izitho zemizimba yenu esonweni njengezikhali zobubi, kodwa zinikeleni kuNkulunkulu njengabavuswe kwabafileyo balethwa ekuphileni; linikele izitho zemizimba yenu kuye njengezikhali zokulunga."},{"book":"AbaseRoma","chapter":"6","verse":"14","text":"Ngoba isono kasiyikuba ngumbusi wenu, ngoba lina kalikho ngaphansi komthetho, kodwa ngaphansi komusa."},{"book":"AbaseRoma","chapter":"6","verse":"15","text":"Pho-ke, sizakwenza isono ngoba kasikho ngaphansi komthetho, kodwa ngaphansi komusa na? Akunjalo!"},{"book":"AbaseRoma","chapter":"6","verse":"16","text":"Kalazi yini ukuthi nxa lizinikela komunye umuntu ukuba njengezigqili ezilaleyo, liyizigqili kulowo elimlalelayo, langabe liyizigqili zesono, okuholela ekufeni, loba ezokulalela, okuholela ekulungeni na?"},{"book":"AbaseRoma","chapter":"6","verse":"17","text":"Kodwa-ke, kabongwe uNkulunkulu ngokuthi lanxa laliyizigqili zesono, layilalela ngezinhliziyo ezipheleleyo indlela yemfundiso elabekwa kuyo."},{"book":"AbaseRoma","chapter":"6","verse":"18","text":"Lakhululwa esonweni laselisiba yizigqili zokulunga."},{"book":"AbaseRoma","chapter":"6","verse":"19","text":"Lokhu ngikubeka ngamazwi abantu ngoba libuthakathaka ngokwemvelo yobuntu benu. Njengoba lalinikela izitho zemizimba yenu njengezigqili emanyaleni lekuxhwaleni okwandayo, ngakho khathesi zinikeleni njengezigqili ekulungeni okuholela ebungcweleni."},{"book":"AbaseRoma","chapter":"6","verse":"20","text":"Lapho laliyizigqili zesono, lalikhululekile emandleni okulunga."},{"book":"AbaseRoma","chapter":"6","verse":"21","text":"Ngumvuzo bani elawutholayo ngalesosikhathi ezintweni eseliyangeka ngazo khathesi? Lezozinto ziphetha ngokufa!"},{"book":"AbaseRoma","chapter":"6","verse":"22","text":"Kodwa njengoba khathesi selikhululwe esonweni laba yizigqili kuNkulunkulu, umvuzo eliwutholayo uholela ebungcweleni, lesiphetho yikuphila okungapheliyo."},{"book":"AbaseRoma","chapter":"6","verse":"23","text":"Ngoba inhlawulo yesono yikufa, kodwa isipho sikaNkulunkulu siyikuphila okungapheliyo kuJesu Khristu iNkosi yethu."}]}