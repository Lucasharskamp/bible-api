{"data":[{"book":"یۆحەنا","chapter":"11","verse":"1","text":"پیاوێک بە ناوی لەعازر نەخۆش بوو کە خەڵکی بێت‌عەنیا بوو، هەمان گوندی مریەم و مەرسای خوشکی11‏:1 بڕوانە لۆقا 10‏:38‏-42‏‏."},{"book":"یۆحەنا","chapter":"11","verse":"2","text":"ئەم مریەمە ئەوە بوو کە مەسیحی خاوەن شکۆی بە بۆن چەورکرد، بە پرچی پێیەکانی سڕییەوە، لەعازری نەخۆشیش برای بوو."},{"book":"یۆحەنا","chapter":"11","verse":"3","text":"خوشکەکان هەواڵیان بۆ عیسا نارد و گوتیان: «گەورەم، ئەوەتا ئەوەی خۆشتدەوێ نەخۆشە.»"},{"book":"یۆحەنا","chapter":"11","verse":"4","text":"کاتێک عیسا ئەمەی بیست فەرمووی: «ئەم نەخۆشییە بۆ مردن نییە، بەڵکو بۆ شکۆداری خودایە، تاکو بەهۆیەوە کوڕی خودا شکۆدار بێت.»"},{"book":"یۆحەنا","chapter":"11","verse":"5","text":"لەگەڵ ئەوەی عیسا مەرسا و خوشکەکەی و لەعازری خۆشدەویست،"},{"book":"یۆحەنا","chapter":"11","verse":"6","text":"کاتێک بیستی نەخۆشە، دوو ڕۆژی دیکە لەو شوێنەی لێی بوو مایەوە."},{"book":"یۆحەنا","chapter":"11","verse":"7","text":"دوای ئەمە عیسا بە قوتابییەکانی فەرموو: «با بگەڕێینەوە بۆ ناوچەی یەهودیا.»"},{"book":"یۆحەنا","chapter":"11","verse":"8","text":"قوتابییەکان پێیان گوت: «ڕابی، ماوەیەک لەمەوبەر جولەکەکانی ئەوێ دەیانویست بەردبارانت بکەن، دیسان دەچیتەوە ئەوێ؟»"},{"book":"یۆحەنا","chapter":"11","verse":"9","text":"عیساش وەڵامی دایەوە: «ئایا ڕۆژ دوازدە کاتژمێر نییە؟ ئەوەی بە ڕۆژ بڕوات پێی هەڵناکەوێت، چونکە ڕووناکیی ئەم جیهانە دەبینێت."},{"book":"یۆحەنا","chapter":"11","verse":"10","text":"بەڵام ئەوەی بە شەو بڕوات پێی هەڵدەکەوێت، چونکە ڕووناکی تێدا نییە.»"},{"book":"یۆحەنا","chapter":"11","verse":"11","text":"ئەمانەی فەرموو، پاشان پێی فەرموون: «لەعازری دۆستمان نوستووە، بەڵام دەڕۆم تاکو بەخەبەری بهێنمەوە.»"},{"book":"یۆحەنا","chapter":"11","verse":"12","text":"ئینجا قوتابییەکان پێیان گوت: «گەورەم، ئەگەر ئەو نوستووە، چاکدەبێتەوە.»"},{"book":"یۆحەنا","chapter":"11","verse":"13","text":"عیسا باسی مردنی ئەوی کرد، بەڵام ئەوان وایانزانی باس لە نوستنی ئاسایی دەکات."},{"book":"یۆحەنا","chapter":"11","verse":"14","text":"عیساش بە ئاشکرا پێی فەرموون: «لەعازر مردووە."},{"book":"یۆحەنا","chapter":"11","verse":"15","text":"لەبەر ئێوە دڵشادم کە لەوێ نەبووم، تاکو باوەڕ بهێنن. وەرن، با بڕۆین بۆ لای.»"},{"book":"یۆحەنا","chapter":"11","verse":"16","text":"تۆماسیش کە بە دووانە بانگ دەکرا، بە قوتابییە هاوەڵەکانی گوت: «با ئێمەش لەگەڵ ئەودا بڕۆین تاکو لەگەڵ ئەودا بمرین.»"},{"book":"یۆحەنا","chapter":"11","verse":"17","text":"کاتێک عیسا گەیشت، زانی لەعازر وا چوار ڕۆژە لە گۆڕدایە."},{"book":"یۆحەنا","chapter":"11","verse":"18","text":"بێت‌عەنیاش نزیکەی پازدە تیرهاوێژ11‏:18 نزیکەی سێ کیلۆمەترە.‏ لە ئۆرشەلیمەوە دوور بوو."},{"book":"یۆحەنا","chapter":"11","verse":"19","text":"ژمارەیەکی زۆر لە جولەکەکان هاتبوونە لای مەرسا و مریەم تاکو سەرەخۆشی براکەیان لێ بکەن."},{"book":"یۆحەنا","chapter":"11","verse":"20","text":"کاتێک مەرسا بیستی عیسا هاتووە، بەرەوپیری چوو، بەڵام مریەم لە ماڵ مایەوە."},{"book":"یۆحەنا","chapter":"11","verse":"21","text":"ئینجا مەرسا بە عیسای گوت: «گەورەم، ئەگەر لێرە بوویتایە، براکەم نەدەمرد."},{"book":"یۆحەنا","chapter":"11","verse":"22","text":"ئێستاش دەزانم هەرچی لە خودا داوا بکەیت، خودا دەتداتێ.»"},{"book":"یۆحەنا","chapter":"11","verse":"23","text":"عیسا پێی فەرموو: «براکەت زیندوو دەبێتەوە.»"},{"book":"یۆحەنا","chapter":"11","verse":"24","text":"مەرساش پێی گوت: «دەزانم لە زیندووبوونەوەی ڕۆژی دواییدا هەڵدەستێتەوە.»"},{"book":"یۆحەنا","chapter":"11","verse":"25","text":"عیسا پێی فەرموو: «منم زیندووبوونەوە و ژیان. ئەوەی باوەڕم پێ بهێنێت، ئەگەر بشمرێت زیندوو دەبێتەوە."},{"book":"یۆحەنا","chapter":"11","verse":"26","text":"هەروەها هەرکەسێک کە زیندووە و باوەڕم پێ بهێنێت، هەرگیز نامرێت. باوەڕ بەمە دەکەیت؟»"},{"book":"یۆحەنا","chapter":"11","verse":"27","text":"پێی گوت: «بەڵێ گەورەم. باوەڕم هێناوە کە تۆ مەسیحەکەیت، کوڕی خودای، ئەوەی بۆ جیهان دێت.»"},{"book":"یۆحەنا","chapter":"11","verse":"28","text":"پاشان کە ئەمەی گوت، چوو مریەمی خوشکی بانگکرد و بە نهێنی گوتی: «مامۆستا لێرەیە، بانگت دەکات.»"},{"book":"یۆحەنا","chapter":"11","verse":"29","text":"ئەویش کە ئەمەی بیست خێرا هەستا و هاتە لای."},{"book":"یۆحەنا","chapter":"11","verse":"30","text":"عیسا هێشتا نەهاتبووە ناو گوندەکە، بەڵکو لەو شوێنە بوو کە مەرسای لێ بینی."},{"book":"یۆحەنا","chapter":"11","verse":"31","text":"ئەو جولەکانەی لە ماڵەوە لەگەڵی بوون و دڵنەواییان دەکرد، بینییان مریەم خێرا هەستا و چووە دەرەوە، دوای کەوتن، وایانزانی دەچێتە سەر گۆڕەکە تاکو لەوێ بگریێت."},{"book":"یۆحەنا","chapter":"11","verse":"32","text":"کاتێک مریەم گەیشتە ئەو شوێنەی عیسای لێبوو و ئەوی بینی، بەسەر پێیدا کەوت و پێی گوت: «گەورەم، ئەگەر لێرە بوویتایە، براکەم نەدەمرد.»"},{"book":"یۆحەنا","chapter":"11","verse":"33","text":"عیساش کە بینی دەگریێت و ئەو جولەکانەش کە لەگەڵی هاتبوون دەگریێن، کاری لە ڕۆحی کرد و خەمبار بوو،"},{"book":"یۆحەنا","chapter":"11","verse":"34","text":"لێی پرسین: «لەکوێتان داناوە؟»"},{"book":"یۆحەنا","chapter":"11","verse":"35","text":"جا عیسا گریا."},{"book":"یۆحەنا","chapter":"11","verse":"36","text":"لەبەر ئەوە جولەکەکان گوتیان: «سەیر بکەن، چەندی خۆشدەویست!»"},{"book":"یۆحەنا","chapter":"11","verse":"37","text":"بەڵام هەندێکیان گوتیان: «ئەمە کە چاوی نابیناکەی چاک کردەوە، ئایا نەیدەتوانی وای بکردایە ئەمیش نەمردایە؟»"},{"book":"یۆحەنا","chapter":"11","verse":"38","text":"دیسان عیسا لە ناخەوە خەم دایگرت و هاتە لای گۆڕەکە کە ئەشکەوتێک بوو دەمەکەی بەردێکی پێوەنرابوو."},{"book":"یۆحەنا","chapter":"11","verse":"39","text":"عیسا فەرمووی: «بەردەکە لادەن.»"},{"book":"یۆحەنا","chapter":"11","verse":"40","text":"عیساش پێی فەرموو: «ئەی پێم نەگوتی ئەگەر باوەڕ بکەیت شکۆی خودا دەبینیت؟»"},{"book":"یۆحەنا","chapter":"11","verse":"41","text":"ئەوسا بەردەکەیان لابرد، عیساش چاوی هەڵبڕی بۆ ئاسمان و فەرمووی: «باوکە، سوپاست دەکەم کە گوێت لێ گرتم."},{"book":"یۆحەنا","chapter":"11","verse":"42","text":"دەمزانی کە تۆ هەمیشە گوێم لێ دەگریت. بەڵام لەبەر ئەو خەڵکەی لەم ناوە ڕاوەستاون ئەمەم گوت، تاکو باوەڕ بکەن کە تۆ منت ناردووە.»"},{"book":"یۆحەنا","chapter":"11","verse":"43","text":"کە ئەمەی فەرموو، بە دەنگێکی بەرز هاواری کرد: «لەعازر وەرە دەرەوە!»"},{"book":"یۆحەنا","chapter":"11","verse":"44","text":"ئەوسا مردووەکە هاتە دەرەوە، دەست و قاچی بە کفن بەسترابوو، ڕووشی بە دەسماڵێک پێچرابوو."},{"book":"یۆحەنا","chapter":"11","verse":"45","text":"لەبەر ئەوە ژمارەیەکی زۆر لە جولەکەکان کە بۆ لای مریەم هاتبوون و ئەمەیان بینی کە عیسا کردی، باوەڕیان پێی هێنا."},{"book":"یۆحەنا","chapter":"11","verse":"46","text":"بەڵام هەندێکیان چوونە لای فەریسییەکان و ئەوەی عیسا کردبووی پێیان ڕاگەیاندن."},{"book":"یۆحەنا","chapter":"11","verse":"47","text":"لەبەر ئەوە کاهینانی باڵا و فەریسییەکان ئەندامانی ئەنجومەنی باڵایان11‏:47 ئەنجومەنی باڵای جولەکە کە لە یۆنانی پێی گوتراوە سەنهەدرین‏، باڵاترین دەسەڵاتی جولەکە بووە کە دەسەڵاتی دەرکردنی بڕیاری ئایینی و شارستانی و تاوانبارکردنی هەبووە.‏ کۆکردەوە."},{"book":"یۆحەنا","chapter":"11","verse":"48","text":"ئەگەر بەم شێوەیە لێیگەڕێین هەموو خەڵکەکە باوەڕی پێ دەهێنن، ڕۆمانییەکانیش دێن، پەرستگاکەمان دەڕووخێنن و نەتەوەکەمان ڕاپێچ دەکەن.»"},{"book":"یۆحەنا","chapter":"11","verse":"49","text":"یەکێک لەوان، بە ناوی قەیافا، ئەو ساڵە سەرۆکی کاهینان بوو، پێی گوتن: «ئێوە هیچ نازانن!"},{"book":"یۆحەنا","chapter":"11","verse":"50","text":"تێناگەن کە باشترە بۆتان پیاوێک لە جیاتی گەل11‏:50 ببێتە کەفارەتی گوناهەکانی گەلی جولەکە.‏ بمرێت، لەوەی کە گەل هەمووی لەناوبچێت.»"},{"book":"یۆحەنا","chapter":"11","verse":"51","text":"ئەو لە خۆیەوە ئەمەی نەگوت، بەڵکو لەو ساڵەدا سەرۆکی کاهینان بوو، پێشبینیی کرد کە عیسا لە جیاتی گەل دەمرێت،"},{"book":"یۆحەنا","chapter":"11","verse":"52","text":"نەک تەنها لە جیاتی ئەو گەلە، بەڵکو تاکو ڕۆڵەکانی خودا کە پەرتەوازە بوون کۆبکاتەوە و یەکیانبخاتەوە."},{"book":"یۆحەنا","chapter":"11","verse":"53","text":"ئیتر لەو ڕۆژەوە پیلانی کوشتنیان داڕشت."},{"book":"یۆحەنا","chapter":"11","verse":"54","text":"لەبەر ئەوە چیتر عیسا بە ئاشکرا بەناو خەڵکی یەهودیادا نەدەگەڕا، بەڵکو لەوێوە چووە ناوچەکانی نزیک چۆڵەوانی، بۆ شارێک ناوی ئەفرایم بوو، لەگەڵ قوتابییەکانی لەوێ مایەوە."},{"book":"یۆحەنا","chapter":"11","verse":"55","text":"لەو کاتەدا جەژنی پەسخەی جولەکەکان نزیک بوو، زۆر کەس لە گوندەکانەوە پێش جەژن بۆ ئۆرشەلیم هاتبوون تاکو خۆیان پاک بکەنەوە11‏:55 بڕوانە سەرژمێری 9‏:1‏-14‏‏."},{"book":"یۆحەنا","chapter":"11","verse":"56","text":"جا بە دوای عیسادا دەگەڕان، هەروەها کاتێک لە حەوشەکانی پەرستگا ڕاوەستابوون بە یەکتریان دەگوت: «ڕاتان چییە؟ ئایا بۆ جەژن نایەت؟»"},{"book":"یۆحەنا","chapter":"11","verse":"57","text":"کاهینانی باڵا و فەریسییەکانیش فەرمانیان دەرکردبوو ئەگەر هەرکەسێک بزانێت ئەو لەکوێیە، دەبێت ئاشکرای بکات، تاکو بیگرن."}]}