{"data":[{"book":"Yona","chapter":"4","verse":"1","text":"Nanso na eyi yɛ mfomso kɛse ma Yona, na ne bo fuwii."},{"book":"Yona","chapter":"4","verse":"2","text":"Ɔbɔɔ Awurade mpae se, “Awurade, bere a na mewɔ fie no, ɛnyɛ sɛɛ na mekae? Eyi nti na meperee sɛ miguan akɔ Tarsis no, efisɛ na minim sɛ, woyɛ ɔdomfo ne mmɔborɔhunu Nyankopɔn a wo bo kyɛ fuw, na wo dɔ boro so. Woyɛ Onyankopɔn a ɔtwentwɛn nʼanan ase wɔ bɔne amanehunu ho."},{"book":"Yona","chapter":"4","verse":"3","text":"Afei, Awurade! Gye me nkwa fi me nsɛm. Eye ma me sɛ mewu sen sɛ mɛtena ase.”"},{"book":"Yona","chapter":"4","verse":"4","text":"Na Awurade buae se, “Eye sɛ wo bo fuw wɔ saa asɛm yi ho ana?”"},{"book":"Yona","chapter":"4","verse":"5","text":"Na Yona kɔɔ kuropɔn no apuei fam baabi kɔtenaa hɔ. Ɔbɔɔ pata tenaa ne nwini no mu, twɛn nea ɛbɛba kuropɔn no so."},{"book":"Yona","chapter":"4","verse":"6","text":"Na Awurade Nyankopɔn maa dua bi a ɛwɔ nhaban pii nyin ntɛmntɛm wɔ nʼatifi na ɛmaa Yona nyaa ahotɔ, na nʼani gyee dua no ho."},{"book":"Yona","chapter":"4","verse":"7","text":"Nanso ahemadakye no, Onyankopɔn maa ɔsa bɛwee dua no maa nhaban no poe."},{"book":"Yona","chapter":"4","verse":"8","text":"Owia puei no, Onyankopɔn maa apuei mframa bi a mu yɛ hyew bɔe, na owia hyee Yona apampam ma ɔtɔɔ beraw. Ɔpɛɛ sɛ owu, na ɔkae se, “Eye ma me sɛ miwu sen sɛ metena ase.”"},{"book":"Yona","chapter":"4","verse":"9","text":"Onyankopɔn bisaa Yona se, “Eye sɛ wofa abufuw wɔ dua no ho ana?”"},{"book":"Yona","chapter":"4","verse":"10","text":"Na Awurade kae se, “Dua yi ho asɛm ahaw wo, nanso woanni ho dwuma biara, na ɛnyɛ wo na woma enyinii. Efifii ntɛmntɛm na ewuu ntɛmntɛm."},{"book":"Yona","chapter":"4","verse":"11","text":"Nanso nnipa mpem ɔha ne aduonu wɔ Ninewe a wonnim wɔn benkum ne wɔn nifa. Na mmoa bebree nso wɔ hɔ. Ɛnsɛ sɛ mema Ninewe kuropɔn yi ho asɛm haw me ana?”"}]}