{"data":[{"book":"Amosa","chapter":"3","verse":"1","text":"Słuchajcie tego słowa, które PAN mówi przeciwko wam, synowie Izraela, przeciwko całemu pokoleniu, które wyprowadziłem z ziemi Egiptu:"},{"book":"Amosa","chapter":"3","verse":"2","text":"Tylko was uznałem spośród wszystkich rodów ziemi, dlatego was ukarzę za wszystkie wasze nieprawości."},{"book":"Amosa","chapter":"3","verse":"3","text":"Czy dwóch może chodzić razem, jeśli się nie zgadzają?"},{"book":"Amosa","chapter":"3","verse":"4","text":"Czy lew zaryczy w lesie, gdy nie ma łupu?"},{"book":"Amosa","chapter":"3","verse":"5","text":"Czy ptak wpadnie w sidła na ziemi, jeśli nie ma pułapki? Czy podniesie się sidła z ziemi, jeśli nic nie schwytały?"},{"book":"Amosa","chapter":"3","verse":"6","text":"Czy trąba zadmie w mieście, a lud się nie ulęknie? Czy w mieście zdarzy się nieszczęście, którego PAN by nie uczynił?"},{"book":"Amosa","chapter":"3","verse":"7","text":"Doprawdy, Pan BÓG nic nie czyni, jeśli nie objawi swojej tajemnicy swym sługom, prorokom."},{"book":"Amosa","chapter":"3","verse":"8","text":"Lew ryknął, któż się nie ulęknie? Pan BÓG przemówił, któż nie będzie prorokował?"},{"book":"Amosa","chapter":"3","verse":"9","text":"Głoście w pałacach w Aszdodzie i w pałacach ziemi Egiptu i mówcie: Zbierzcie się na górach Samarii i zobaczcie w niej wielkie zamieszanie oraz cierpiących w niej ucisk;"},{"book":"Amosa","chapter":"3","verse":"10","text":"Nie umieją bowiem czynić tego, co jest prawe, mówi PAN. Zbierają w swoich pałacach skarby ze zdzierstwa i z grabieży."},{"book":"Amosa","chapter":"3","verse":"11","text":"Dlatego tak mówi Pan BÓG: Wróg otoczy tę ziemię i pozbawi cię twojej siły, i twoje pałace zostaną ograbione."},{"book":"Amosa","chapter":"3","verse":"12","text":"Tak mówi PAN: Jak pasterz wyrywa z lwiej paszczy dwie nogi lub kawałek ucha, tak zostaną wyrwani synowie Izraela, którzy mieszkają w Samarii na rogu łoża i w Damaszku na posłaniach."},{"book":"Amosa","chapter":"3","verse":"13","text":"Słuchajcie i oświadczcie w domu Jakuba, mówi Pan BÓG, Bóg zastępów;"},{"book":"Amosa","chapter":"3","verse":"14","text":"Bo w tym dniu, w którym ukarzę Izraela za jego przestępstwa, ukarzę też ołtarze w Betel. I rogi ołtarza zostaną odcięte i upadną na ziemię."},{"book":"Amosa","chapter":"3","verse":"15","text":"I zburzę dom zimowy i dom letni, zginą domy z kości słoniowej i dla wielkich domów nastanie koniec, mówi PAN."}]}