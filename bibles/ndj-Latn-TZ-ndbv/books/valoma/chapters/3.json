{"data":[{"book":"Valoma","chapter":"3","verse":"1","text":"Topi, Myawudi kana liki chamunu pitu vandu vamonga? Awu kwingila jandu kuna fwayida liki?"},{"book":"Valoma","chapter":"3","verse":"2","text":"Yina, kuna fwayida mwambu wosi. Yakwaa, Chapanga avapili Vayawudi lulayilayi lwaki."},{"book":"Valoma","chapter":"3","verse":"3","text":"Lakini dayivi wuliwuli vandu vamu vangajila ujumilwa? Wuli chilongu achi dachiwushi ujumilwa wa Chapanga?"},{"book":"Valoma","chapter":"3","verse":"4","text":"Ng'odu! Chapanga akusighala wa nakaka majuva vosi hata leki vandu vosi vafyangu. Kucha wula Mayandiku vang'alili wuvadeta,"},{"book":"Valoma","chapter":"3","verse":"5","text":"Lakini payiva wafu wetu ukuwoneka kucha Chapanga goleki, datudeti liki? Wuli datudeti kucha kavahela haki patugayila asabu? Ng'odu, nguywanga kucha mundu."},{"book":"Valoma","chapter":"3","verse":"6","text":"Kwa ndambu ayi ha! Leki yingaveli nahawu, Chapanga angaweshili wuliwuli kuuhigha mlima?"},{"book":"Valoma","chapter":"3","verse":"7","text":"Wuli nguhighiwa ndiva na sambi? “Nongwa ndivahela unakaka, chindu achi chikumugola Chapanga ghavi msangi munu na kumupa ukomi”"},{"book":"Valoma","chapter":"3","verse":"8","text":"Yikulinganila na kudeta, tugoli fya wafu ili tupati fya usangi! Naha ndi vamonga wuvatujowulili na kutupayishila kucha tuvawula vandu nahawu. Davahighiwi ngimu wuvadayiliwa!"},{"book":"Valoma","chapter":"3","verse":"9","text":"Tudeti liki? Wuli yufwi Vayawudi tuva vasangi pawushu ya Chapanga pitu vangutungu va Vayawudi? Hata padokwa! Kwanongwa nenga ng'ona kala mwanja mtasi, kucha Vayawudi na Vagiliki, vosi vapasi ya wutwa wa sambi."},{"book":"Valoma","chapter":"3","verse":"10","text":"Ngimu wuvadeta mayandiku."},{"book":"Valoma","chapter":"3","verse":"11","text":"kwa hela mundu yamanyili,"},{"book":"Valoma","chapter":"3","verse":"12","text":"Vosi vayaghamila"},{"book":"Valoma","chapter":"3","verse":"13","text":"Heleji shawu siva kucha sembi sivelili lipala,"},{"book":"Valoma","chapter":"3","verse":"14","text":"Filongu fyawu fimema malapu makali."},{"book":"Valoma","chapter":"3","verse":"15","text":"Mawulu vawu vakutuvilila kuyita mwasi,"},{"book":"Valoma","chapter":"3","verse":"16","text":"Kosi kuvayenda vakusaka njifwa na kugoboliwa,"},{"book":"Valoma","chapter":"3","verse":"17","text":"Veni deha ya kusika vayimanya ha."},{"book":"Valoma","chapter":"3","verse":"18","text":"Pawushu yawu vakumtila ha Chapanga.”"},{"book":"Valoma","chapter":"3","verse":"19","text":"Ponopa tumanya kucha kila chindu chivelili Mumalawu chikuvawomba vandu yivaveli pasi ya Malawu vaweshi ng'odu ili vakotoo kuyilyambishila chindu na mlima wosi wuva pasi ya highilu ya Chapanga."},{"book":"Valoma","chapter":"3","verse":"20","text":"Nongwa kwahela mundu yagoliwa goleki pawulongolu ya Chapanga kwa kukamula Malawu. Chichuku cha Malawu kukulangushila hela mundu kucha kagola sambi."},{"book":"Valoma","chapter":"3","verse":"21","text":"Lakini ponopa, ugoleki wa Chapanga yatugola vandu vasangi pawulongolu yaki yimanyika kala. Deha ayi yikwidumba Malawu kandi ha. Malawu va Chapanga vamupili Musa na mayandiku va vambuyi va Chapanga vakutovilela chindu achi."},{"book":"Valoma","chapter":"3","verse":"22","text":"Chapanga akuvagola vandu kuva vasangi pawulongolu yaki kwa deha ya ujumilwa wawu kwa Yesu Kilistu. Chapanga akugola nahawu kwa vosi yivajumila. Kwahela lushawu lolosi."},{"book":"Valoma","chapter":"3","verse":"23","text":"Vandu vosi vagola sambi na vayangiliwa ukomi wa Chapanga."},{"book":"Valoma","chapter":"3","verse":"24","text":"Lakini kwa fupu ya usangi wa Chapanga vandu vosi akuvagola kuva goleki pawulongolu ya Chapanga kwa deha ya Yesu Kilistu yavagombola."},{"book":"Valoma","chapter":"3","verse":"25","text":"Chapanga amtawulili Yesu ghavi litambiku, ili kwa mwasi waki, ghavi deha ya kuvawushila vandu sambi shawu kwa kumjumila mweni. Agolili nahawu ili alangushi kucha mweni goleki. Pakwandi Chapanga aveli akwiwunishila ngajila kulola sambi sha vandu."},{"book":"Valoma","chapter":"3","verse":"26","text":"Chipindi achi, ayitashili na sambi sha vandu ili alangushi ugoleki waki. Kwa ndambu ayi Chapanga mweni akulangusha kuva goleki na kumugola mundu yoyosi yivamjumila Yesu kuva goleki."},{"book":"Valoma","chapter":"3","verse":"27","text":"Topi, tukuwesha kuyidumbila liki? Kwahela! Nongwa liki? Wuli, kwanongwa ya kukola Malawu? Ng'odu! Ila kwanongwa tukujumila."},{"book":"Valoma","chapter":"3","verse":"28","text":"Chapanga akumgola mundu kuva goleki pawulongolu yaki kwa ujumilwa. Kwanongwa ha ya kukamula Malawu va Chapanga."},{"book":"Valoma","chapter":"3","verse":"29","text":"Awu, wuli, Chapanga wa Vayawudi weka yawu hela? Awu wa vandu va milima yosi wuwowu? Yina ndi Chapanga wa vangutungu va Vayawudi wuwowu."},{"book":"Valoma","chapter":"3","verse":"30","text":"Chapanga yumu hela, mweni davagoli Vayawudi kuva goleki kwa ujumilwa wawu na vangutungu va Vayawudi wuwowu kwa ujumilwa wawu."},{"book":"Valoma","chapter":"3","verse":"31","text":"Wuli, tukugola ujumilwa ughalambushi Malawu? Ng'odu, ila tukuvagayila Malawu vatalami nakamu."}]}