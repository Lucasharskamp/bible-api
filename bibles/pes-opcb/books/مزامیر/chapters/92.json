{"data":[{"book":"مزامیر","chapter":"92","verse":"1","text":"چه نیکوست خداوند را سپاس گفتن و نام خدای قادر متعال را با سرود ستایش کردن!"},{"book":"مزامیر","chapter":"92","verse":"2","text":"صبحگاهان، از خداوند به خاطر محبتش تشکر کنید و هر شب، وفاداری او را به یاد آورید."},{"book":"مزامیر","chapter":"92","verse":"3","text":"او را با صدای رباب ده تار و به نوای بربط بپرستید."},{"book":"مزامیر","chapter":"92","verse":"4","text":"ای خداوند، تو با کارهای خود، مرا شاد کرده‌ای؛ به سبب آنچه که برایم انجام داده‌ای، شادمانه می‌سرایم."},{"book":"مزامیر","chapter":"92","verse":"5","text":"خداوندا، اعمال تو بسیار با عظمت و شگفت‌انگیزند. افکار تو بی‌نهایت عمیق‌اند."},{"book":"مزامیر","chapter":"92","verse":"6","text":"شخص نادان درک نمی‌کند و آدم احمق این را نمی‌فهمد که"},{"book":"مزامیر","chapter":"92","verse":"7","text":"هر چند گناهکاران مثل علف هرز می‌رویند و همهٔ بدکاران کامیاب هستند، ولی سرانجام، برای همیشه نابود خواهند شد."},{"book":"مزامیر","chapter":"92","verse":"8","text":"اما تو ای خداوند، تا ابد باقی و از همه برتر هستی!"},{"book":"مزامیر","chapter":"92","verse":"9","text":"همه دشمنانت نابود خواهند شد و تمام بدکاران، از پای در خواهند آمد."},{"book":"مزامیر","chapter":"92","verse":"10","text":"تو مرا همچون گاو وحشی نیرومند ساخته‌ای و با روغن خوشبوی تازه مرا معطر کرده‌ای."},{"book":"مزامیر","chapter":"92","verse":"11","text":"نابودی دشمنانم را با چشمانم دیده‌ام و خبر سقوط گناهکاران را با گوشهای خود شنیده‌ام."},{"book":"مزامیر","chapter":"92","verse":"12","text":"عادلان همچون درخت خرما ثمر می‌دهند و مانند درخت سرو لبنان، رشد می‌کنند."},{"book":"مزامیر","chapter":"92","verse":"13","text":"آنان همچون درختانی هستند که در خانهٔ خداوند نشانده شده‌اند. آنان در صحنهای خدا شکوفه خواهند داد."},{"book":"مزامیر","chapter":"92","verse":"14","text":"حتی در ایام پیری نیز، قوی و پرنشاط خواهند بود و ثمر خواهند داد،"},{"book":"مزامیر","chapter":"92","verse":"15","text":"و اعلام خواهند کرد: «خدا عادل است؛ او تکیه‌گاه من است و در او هیچ بدی وجود ندارد.»"}]}