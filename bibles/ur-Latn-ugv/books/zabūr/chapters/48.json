{"data":[{"book":"Zabūr","chapter":"48","verse":"1","text":"Gīt. Qorah kī aulād kā zabūr."},{"book":"Zabūr","chapter":"48","verse":"2","text":"Koh-e-Siyyūn kī bulandī ḳhūbsūrat hai, pūrī duniyā us se ḳhush hotī hai. Koh-e-Siyyūn dūrtarīn shimāl kā ilāhī pahāṛ hī hai, wuh azīm Bādshāh kā shahr hai."},{"book":"Zabūr","chapter":"48","verse":"3","text":"Allāh us ke mahaloṅ meṅ hai, wuh us kī panāhgāh sābit huā hai."},{"book":"Zabūr","chapter":"48","verse":"4","text":"Kyoṅki dekho, bādshāh jamā ho kar Yarūshalam se laṛne āe."},{"book":"Zabūr","chapter":"48","verse":"5","text":"Lekin use deḳhte hī wuh hairān hue, wuh dahshat khā kar bhāg gae."},{"book":"Zabūr","chapter":"48","verse":"6","text":"Wahāṅ un par kapkapī tārī huī, aur wuh dard-e-zah meṅ mubtalā aurat kī tarah pech-o-tāb khāne lage."},{"book":"Zabūr","chapter":"48","verse":"7","text":"Jis tarah mashriqī āṅdhī Tarsīs ke shāndār jahāzoṅ ko ṭukṛe ṭukṛe kar detī hai usī tarah tū ne unheṅ tabāh kar diyā."},{"book":"Zabūr","chapter":"48","verse":"8","text":"Jo kuchh ham ne sunā hai wuh hamāre deḳhte deḳhte Rabbul-afwāj hamāre Ḳhudā ke shahr par sādiq āyā hai, Allāh use abad tak qāym rakhegā. (Silāh)"},{"book":"Zabūr","chapter":"48","verse":"9","text":"Ai Allāh, ham ne terī sukūnatgāh meṅ terī shafqat par ġhaur-o-ḳhauz kiyā hai."},{"book":"Zabūr","chapter":"48","verse":"10","text":"Ai Allāh, terā nām is lāyq hai ki terī tārīf duniyā kī intahā tak kī jāe. Terā dahnā hāth rāstī se bharā rahtā hai."},{"book":"Zabūr","chapter":"48","verse":"11","text":"Koh-e-Siyyūn shādmān ho, Yahūdāh kī beṭiyāṅ Yahāṅ Yahūdāh kī beṭiyoṅ se murād us ke shahr bhī ho sakte haiṅ.  tere munsifānā faisloṅ ke bāis ḳhushī manāeṅ."},{"book":"Zabūr","chapter":"48","verse":"12","text":"Siyyūn ke irdgird ghūmo-phiro, us kī fasīl ke sāth sāth chal kar us ke burj gin lo."},{"book":"Zabūr","chapter":"48","verse":"13","text":"Us kī qilābandī par ḳhūb dhyān do, us ke mahaloṅ kā muāynā karo tāki āne wālī nasl ko sab kuchh sunā sako."},{"book":"Zabūr","chapter":"48","verse":"14","text":"Yaqīnan Allāh hamārā Ḳhudā hameshā tak aisā hī hai. Wuh abad tak hamārī rāhnumāī karegā."}]}