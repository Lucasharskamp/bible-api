{"data":[{"book":"१ तीमुथियुस","chapter":"5","verse":"1","text":"यातारा बाट्ट उक कठोरता देल दनकुस बाळेत, लेकीन आऊक आप्प सम्सकु समझुसबुळ, अदिक हारोदोर मंळसागोळी वार्ट सम्सकु;"},{"book":"१ तीमुथियुस","chapter":"5","verse":"2","text":"हाळामुंड आर्तेर इक मोय सम्सकु; अदिक हारोदोर आर्तेर इक आकतींग सम्सकु पुरा पवित्रता देल समझुसबुळ."},{"book":"१ तीमुथियुस","chapter":"5","verse":"3","text":"आ रांड्यागोळ्द ध्यान ईट, जो सही दा जरवतमंद आर."},{"book":"१ तीमुथियुस","chapter":"5","verse":"4","text":"अगर यातारा रांड्या अन चिकोर या नातु-नतरागोळ ईतीदार, रा आंदुर तान मोय-आप्प अदिक आजा-आजी इन पालन पोषण इन बदला चुकुसली अदिक तान परिवार इन चिन्ता माळोर द्वारा तान न्यायी मातगोळी जीवन कार्य दा तरोद पयले कलु पायजे, यतिकी ईद परमेश्वर उक पंसद आद."},{"book":"१ तीमुथियुस","chapter":"5","verse":"5","text":"जो रांड्या सही दा जरवतमंद आर, अदिक आकिन यारू हैलेच, अदिक आक तान पुरा आशा परमेश्वर मा ईट्यार, अदिक ईळ्लक हागुल विनती अदिक प्रार्थना माळतेला परमेश्वर से मदत बेळतार;"},{"book":"१ तीमुथियुस","chapter":"5","verse":"6","text":"लेकीन जो रांड्या भोग विलास दा जीऊसतार, आक जित्‍ता हैलेच लेकीन जित्‍ता दा का सोतोग्यार."},{"book":"१ तीमुथियुस","chapter":"5","verse":"7","text":"इव मातगोळ्द भी लॉकुरी निर्देश कोळतोग ताकी आंदुर निर्दोष ईरूल."},{"book":"१ तीमुथियुस","chapter":"5","verse":"8","text":"लेकीन अगर यावारा तान रिश्तेदारगोळ दी, विशेष तान परिवार इन सदस्यगोळ्द मदत माळालुन, रा आव विश्वास देल तिरगेग्यान अदिक अविश्वासी देल भी हापाळ बुरा बनसेग्यान."},{"book":"१ तीमुथियुस","chapter":"5","verse":"9","text":"आ रांड्यागोळ्द विशेष सुची दा जो आर्थिक सहायता ताकोमेत्यार आका रांड्या अन हेसुर लिख्सकु आगुल जो साठ वर्ष से कमीनोर ईला ईतीदार, अदिक तान गंळ्स उन विश्वासलायक ईतीदार,"},{"book":"१ तीमुथियुस","chapter":"5","verse":"10","text":"अदिक भला क्याल्सा दा सुनाम ईतीदार, याक चिकोर्द पालन-पोषण माळीदार; पाऊनागोळ्द स्यावा माळीदार, पवित्र लॉकुर्द काल तोळदिदार, दुखीगोळ्द सहायता माळीदार, अदिक हर ऊंद भला क्याल्सा दा मन हचीदार."},{"book":"१ तीमुथियुस","chapter":"5","verse":"11","text":"लेकीन हारोदोर रांड्यागितेर्द ईद सुची सम्मिलीत माळबाळी यतिकी मसीह अन प्रती आंदुर्द समरपन मा याग आंदुर्द बारा दा वासना पुरा इच्छागोळ हावी आगताव रा आंदुर मात मदा माळोद चाहसतार,"},{"book":"१ तीमुथियुस","chapter":"5","verse":"12","text":"अदिक दोषी ठहरूस्तार, यतिकी आंदुर तान पयला वचन इक मुर्द बुट्टुर."},{"book":"१ तीमुथियुस","chapter":"5","verse":"13","text":"ईदुर अलावा आंदुर बेकार आगतार अदिक मानोन-मान्नी वयाळकु आलसी आगोद कलुतार, अदिक सिर्फ आलसी ईला लेकीन ईत्‍त आत्‍त माळतार अदिक बिना मतलब इन अनुचित मातगोळ माताळतार."},{"book":"१ तीमुथियुस","chapter":"5","verse":"14","text":"इदुरसाटी ना ईद चाहासतीन कि हारोदोर रांड्यागितेर मदा माळुल, अदिक चिकोर हाळुल अदिक मान्न मकान संभाळसुल, अदिक यातारा विरोध इक बदनाम माळोद मवका कोळबाळुल."},{"book":"१ तीमुथियुस","chapter":"5","verse":"15","text":"यतिकी हापाळ रा बयकुस्कु शैतान उन हिंद आगेग्यार."},{"book":"१ तीमुथियुस","chapter":"5","verse":"16","text":"अगर यातारा विश्वासीगीत इन मान्या रांड्यागोळ आर, रा आका आंदुर्द सहायता माळुल कि मंडली मा बोझ ईला आगुल, ताकी आंदुर आंदुर्द सहायता माळ सकुल जो रांड्यागोळ खराखुरा जरवतमंद आर."},{"book":"१ तीमुथियुस","chapter":"5","verse":"17","text":"जो हाळाबाट्टुर मंडली इन वळ्लीद स्यावा माळतार, खास माळकु आंदुर जो वचन केळसोर अदिक कल्सदुर दा मयनत माळतार, आंदुर येढ्ढ गुणा आदर इन लायक सम्सकु आगुल."},{"book":"१ तीमुथियुस","chapter":"5","verse":"18","text":"५:१८ मत्ती १०:१०; लूका १०:७यतिकी शास्त्र अनतद, “जो वस्ता दावन इन आद अदुर बाय कट बाळेतीर,” यतिकी “मजदूर तान मजदूरी इन हकदार आन.”"},{"book":"१ तीमुथियुस","chapter":"5","verse":"19","text":"यातारा दोष यातारा मंडली इन हाळाबाट्टुर मा हचकु आगुल रा येढ्ढ या मुर गवाहगोळ्द बिना अदरी केळबाळ."},{"book":"१ तीमुथियुस","chapter":"5","verse":"20","text":"पाप माळावाळेर इक सप्पा मुंदुर मुंद दनकुस, ताकी दुसरा लॉकुर भी अंजुल."},{"book":"१ तीमुथियुस","chapter":"5","verse":"21","text":"परमेश्वर, अदिक मसीह यीशु अदिक निवळुस्द स्वर्गदूतगोळ इक उपस्थित जान्सकु ना नीनी चेतावनी कोळतीन कि ई निर्देशगोळी बिना मतभेद इन अदिक यावारा ऊंद इन पक्षपात ताकोमकु यातोदु क्याल्सा माळबाळ."},{"book":"१ तीमुथियुस","chapter":"5","verse":"22","text":"मंडली इन स्यावा अन्द नियुक्ती इन साटी बिना सोच सम्सकु यारदारा मा तान कय राटनेरी ईट बाळेत, अदिक दुसरा अन पापगोळ दा भागी आगबाळेत; तान-तान इक पवित्र माळकु ईटेत."},{"book":"१ तीमुथियुस","chapter":"5","verse":"23","text":"सिर्फ नीर इक अच कुडावाळा ईरबाळ, लेकीन तान व्हाट्टा अन्द घळी-घळी बिमार आगोद कारण थ्वाळा-थ्वाळा अंगुर इन रास्सा भी क्याल्सा दा तरतोग."},{"book":"१ तीमुथियुस","chapter":"5","verse":"24","text":"थ्वाळासा मंळसागोळव पाप स्पष्ट रूप देल प्रगट आगेगताव, अदिक न्याय इन साटी प्रस्तुत माळकु आगेगताव, लेकीन दुसरा मंळसागोळव पाप बाद्दा प्रगट आगताव."},{"book":"१ तीमुथियुस","chapter":"5","verse":"25","text":"ईदा प्रकार भला क्याल्सा भी स्पष्ट रूप देल प्रगट आगेगताव; लेकीन जो भला क्याल्सा प्रगट आगालव अव भी होचकु ईर सकालव."}]}