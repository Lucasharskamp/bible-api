{"data":[{"book":"Titushoz","chapter":"2","verse":"1","text":"Te pedig azt hirdesd, ami az egészséges tanításnak megfelel,"},{"book":"Titushoz","chapter":"2","verse":"2","text":"hogy az idős emberek józanok legyenek, tisztességesek, mértékletesek, a hitben, szeretetben, állhatatosságban egészségesek."},{"book":"Titushoz","chapter":"2","verse":"3","text":"Hasonlóképen az idős asszonyok is szentekhez illően viselkedjenek, ne legyenek patvarkodók, sem a mértéktelen borivás rabjai, hanem tanítsanak a jóra."},{"book":"Titushoz","chapter":"2","verse":"4","text":"Oktassák a fiatal asszonyokat, hogy férjüket és gyermekeiket szeressék."},{"book":"Titushoz","chapter":"2","verse":"5","text":"Legyenek mértékletesek, tiszták, háziasak, jók, férjüknek engedelmesek, hogy Isten beszédét miattuk ne gyalázzák."},{"book":"Titushoz","chapter":"2","verse":"6","text":"Az ifjakat hasonlóképen intsd, hogy legyenek mértékletesek."},{"book":"Titushoz","chapter":"2","verse":"7","text":"Te magad légy példaképük a jó cselekedetekben, mutass nekik a tanításban romlatlanságot, komolyságot,"},{"book":"Titushoz","chapter":"2","verse":"8","text":"egészséges, feddhetetlen beszédet, hogy az ellenfél megszégyenüljön, mivel semmi rosszat nem tud rólatok mondani."},{"book":"Titushoz","chapter":"2","verse":"9","text":"A szolgákat intsd, hogy uruknak engedelmeskedjenek, mindenben kedvüket keressék, ne ellenkezzenek,"},{"book":"Titushoz","chapter":"2","verse":"10","text":"ne lopkodjanak, hanem teljes és igaz hűséget tanúsítsanak, hogy megtartó Istenünk tanításának mindenben díszére váljanak."},{"book":"Titushoz","chapter":"2","verse":"11","text":"Mert megjelent Isten üdvözítő kegyelme minden embernek,"},{"book":"Titushoz","chapter":"2","verse":"12","text":"amely arra tanít minket, hogy megtagadva a hitetlenséget és a világi kívánságokat, mértékletesen, igazán és szentül éljünk a jelenvaló világon,"},{"book":"Titushoz","chapter":"2","verse":"13","text":"várva azt a boldog reménységet és a nagy Istennek és a megtartó Jézus Krisztusnak dicsőséges megjelenését,"},{"book":"Titushoz","chapter":"2","verse":"14","text":"aki önmagát adta értünk, hogy megváltson minket minden hamisságtól, és tisztítson magának tulajdonul olyan népet, amely jó cselekedetekre törekszik."},{"book":"Titushoz","chapter":"2","verse":"15","text":"Ezt hirdesd, ints, feddj teljes határozottsággal. Senki téged meg ne vessen."}]}