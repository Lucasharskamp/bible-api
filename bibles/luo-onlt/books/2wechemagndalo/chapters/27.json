{"data":[{"book":"2 Weche Mag Ndalo","chapter":"27","verse":"1","text":"Jotham ne ja-higni piero ariyo gabich kane odoko ruoth kendo norito piny kuom higni apar gauchiel kodak Jerusalem. Min mare ne nyinge Jerusha nyar Zadok."},{"book":"2 Weche Mag Ndalo","chapter":"27","verse":"2","text":"Notimo gima kare e nyim wangʼ Jehova Nyasaye mana kaka Uzia wuon mare nosetimo, to mopogore kod wuon mare ne ok odonjo e hekalu mar Jehova Nyasaye. Kata kamano ji nosiko katimo timbe maricho."},{"book":"2 Weche Mag Ndalo","chapter":"27","verse":"3","text":"Jotham nogero kendo Rangach Mamalo mar hekalu mar Jehova Nyasaye bende nongʼinyore gi tich e ohinga e got matin mar Ofel."},{"book":"2 Weche Mag Ndalo","chapter":"27","verse":"4","text":"Nogero mier e gode matindo mag Juda kod kuonde moger motegno mag jolweny gi kuonde moger motingʼore gi malo mag ngʼicho e bunge."},{"book":"2 Weche Mag Ndalo","chapter":"27","verse":"5","text":"Jotham notugo lweny gi ruodh jo-Amon mi noloyogi. E higano jo-Amon nochule fedha ma pekne dirom kilo alufu adek gi mia angʼwen kod shairi kilo alufu ariyo gi mia ariyo kod thowi ma pekne ne romo kilo alufu ariyo gi mia ariyo. Jo-Amon nomedo kelone gik marom kamano e higa mar ariyo kod mar adek."},{"book":"2 Weche Mag Ndalo","chapter":"27","verse":"6","text":"Jotham nomedo bedo gi teko nikech ne owuotho maonge mibadhi e nyim Jehova Nyasaye ma Nyasache."},{"book":"2 Weche Mag Ndalo","chapter":"27","verse":"7","text":"Weche mamoko duto mag ndalo loch Jotham, kaachiel gi lwenje mane okedo kod gik moko duto mane otimo, ondiki e kitap ruodhi mag Israel kod Juda."},{"book":"2 Weche Mag Ndalo","chapter":"27","verse":"8","text":"Ne en ja-higni piero ariyo gabich kane odoko ruoth kendo norito piny kuom higni apar gauchiel kodak Jerusalem."},{"book":"2 Weche Mag Ndalo","chapter":"27","verse":"9","text":"Jotham nonindo moyweyo gi kwerene kendo noyike e Dala Maduongʼ mar Daudi. Kendo Ahaz ma wuode nobedo ruoth kare."}]}