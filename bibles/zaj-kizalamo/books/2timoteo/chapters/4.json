{"data":[{"book":"2TIMOTEO","chapter":"4","verse":"1","text":"Haulongozi wa Mulungu na haulongozi wa Kilisto Yesu, ayo yondayawataguse iwagima na wadanganhike, na kwavija heyo kokwiza kutawala kamba Mndewa, nokulagiza,"},{"book":"2TIMOTEO","chapter":"4","verse":"2","text":"uupete Usenga Unogile, uisasale mkipigiti kilumbile na mkipigiti hakilumbile, fundiza, komhokela, na gangamiza, na ufundize na mwazaganyo mkulu."},{"book":"2TIMOTEO","chapter":"4","verse":"3","text":"Kipigiti chokwiza cha wanhu kugalema mafundizo ga ikweli, ila woziwinza sulukila zao wenyego na woilundikila wakulufunzi bwando wondawawalongele gaja gowosulukila hewo kugahulika."},{"book":"2TIMOTEO","chapter":"4","verse":"4","text":"Wolema kuzitegeleza mbuli za ikweli, na wosonga kuzitegeleza simulizi za uvwizi."},{"book":"2TIMOTEO","chapter":"4","verse":"5","text":"Ila gweye, uizuile mzimbuli zose, uyazaganye migayo, tenda sang'hano ya mpeta Usenga Unogile, na ugatende gose gayakugwelele Mulungu kamba mtumigwa."},{"book":"2TIMOTEO","chapter":"4","verse":"6","text":"Kwavija nie kipigiti changu kivika cha kulavigwa nhosa. Kipigiti cha nie kusegela muulumwengu uno kikwenhuka."},{"book":"2TIMOTEO","chapter":"4","verse":"7","text":"Nigomba ngomba inogile, mkimbilo niumambukiza, na nhamanila nisigala nayo."},{"book":"2TIMOTEO","chapter":"4","verse":"8","text":"Na sambi nikiligwa mkungo wa kuwa bule uzenzeleganye, awo Mndewa, mulamula yalibule uzenzeleganye, wondayanigwelele kuna dizua dondayabwele. Ila sio nie niiyeka, ila vivija na waja wose wakalile wonogelwa kumona mkipigiti cha kwiza kumwake. Mkungo wa Kuwa Bule Uzenzeleganye"},{"book":"2TIMOTEO","chapter":"4","verse":"9","text":"Tenda vuudahile wize kumwangu himahima,"},{"book":"2TIMOTEO","chapter":"4","verse":"10","text":"kwavija Dema, kanogelwa na ulumwengu uno avo kanileka kachola kudiwambo da Tesalonike. Kilesike kachola muisi ya Galatia, na Tito kachola muisi ya Dalumatia."},{"book":"2TIMOTEO","chapter":"4","verse":"11","text":"Luka yeiyeka iyo yali hamoja na nie. Msole Maluko wize nayo, kwavija heyo iyo yodaha kunitaza muisang'hano yangu."},{"book":"2TIMOTEO","chapter":"4","verse":"12","text":"Nimtuma Tikiko yachole kudiwambo da Efeso."},{"book":"2TIMOTEO","chapter":"4","verse":"13","text":"Uheza ngalila koti jangu, dija dinidilekile mmakono ga Kalipo mdiwambo da Toloa, vivija nigalile na vitabu vangu, ng'haning'hani vija vitendigwe na kwembe."},{"book":"2TIMOTEO","chapter":"4","verse":"14","text":"Alekizanda, ija imuhunzi, kanitendela mbuli zihile ng'hani. Mndewa komuliha galingile na gaja gayatendile."},{"book":"2TIMOTEO","chapter":"4","verse":"15","text":"Gweye vivija umteganye, kwavija kagabeza na mhiko zake zose gaja gose gatulongile."},{"book":"2TIMOTEO","chapter":"4","verse":"16","text":"Mmwanza wangu wa ichanduso kugaligwa ha mulamula haduhu munhu yangombeleze, ila wanhu wose wanileka. Mulungu sambiyawapetele nhaguso ino."},{"book":"2TIMOTEO","chapter":"4","verse":"17","text":"Ila Mndewa kema hamoja na nie na kunigela mhiko, avo kubitila nie Usenga Unogile upetigwe bila kusigazwa na Wamhazi wose wauhulike. Avo nikomboligwa kulawa mnhaguso ya ifa."},{"book":"2TIMOTEO","chapter":"4","verse":"18","text":"Mndewa konikombola kulawa mzimbuli zose zihile na kunisola mkuniimiliza na kunigala kuna uundewa wake wa kuulanga. Yenzi iwe kumwake milongo yose. Amina."},{"book":"2TIMOTEO","chapter":"4","verse":"19","text":"Walamse Pilisila na Akuila, hamoja na wanhu wali mng'anda ya Onesifolo."},{"book":"2TIMOTEO","chapter":"4","verse":"20","text":"Elasto kasigala mdiwambo da Kolinto. Na nie nimuleka Tulofimo mdiwambo da Mileto kwavija kakala mtamu."},{"book":"2TIMOTEO","chapter":"4","verse":"21","text":"Tenda vuudahile kwiza kipigiti cha kihuhe king'hali hakinavika."},{"book":"2TIMOTEO","chapter":"4","verse":"22","text":"Mndewa yakale na loho yako."}]}