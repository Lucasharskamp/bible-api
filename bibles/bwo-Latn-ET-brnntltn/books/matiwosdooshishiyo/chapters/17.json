{"data":[{"book":"Matiwos Dooshishiyo","chapter":"17","verse":"1","text":"Shrt aawoniyere il Iyesus P'et'rosi, Yak'abnat Yak'ob eshu Yohansi b́ shutsats s'eegdek't bí aal ayidek't danbaan tuuts guriabats k'azb́kesh."},{"book":"Matiwos Dooshishiyo","chapter":"17","verse":"2","text":"Manoke boshinatse bíaro wone b́wutsi, b́ shiitsonwere aawok'o b́ goli, b́ tahonwere nas't sháánok'o b́goli."},{"book":"Matiwos Dooshishiyo","chapter":"17","verse":"3","text":"Musenat Eliyasn Iyesusnton bokeewefere boats be'ebowts."},{"book":"Matiwos Dooshishiyo","chapter":"17","verse":"4","text":"Manoor P'et'ros Iyesussh, «Doonzono! hanoke nobeyink'eree noosh sheenge, mansh ni'ekitka wotiyal iko neesh, iko Musesh, iko Eliyassh, wotit gof keezwotsi awone» bí et."},{"book":"Matiwos Dooshishiyo","chapter":"17","verse":"5","text":"P'et'ros man keewoke b́befere goliru daawno boon degb́k'ri, daawn manitsnowere «Tshuntso tna'o tmaac' k'eeztso haníyee, bín k'ewere!» etiru k'ááro b́weyi."},{"book":"Matiwos Dooshishiyo","chapter":"17","verse":"6","text":"B́ danifwots k'aar man boshishtsok'on ayidek't bo tek'tsosh bobaron datsats gúp'gup' bowtsi."},{"book":"Matiwos Dooshishiyo","chapter":"17","verse":"7","text":"Iyesusmó bomaants t'int boon shuu'at «Tuuwere shatk'ayere!» bí eti."},{"book":"Matiwos Dooshishiyo","chapter":"17","verse":"8","text":"Bowere dambaan kááwdek't bos'ile Iyesusiyere okoon konnor be'aatsno."},{"book":"Matiwos Dooshishiyo","chapter":"17","verse":"9","text":"Guratse oot'oke bobefere Iyesus, «Ash na'o k'irotse b́tuufetsosh it bek'tsan konshor keewk'ayere» ett b́danifwotsi bíazazi."},{"book":"Matiwos Dooshishiyo","chapter":"17","verse":"10","text":"B́ danifwotswere, «Eshé, nem danifwots shino woo bín geyitwo Eliyasiye boetir eegoshe?» Ett bín boaati."},{"book":"Matiwos Dooshishiyo","chapter":"17","verse":"11","text":"Iyesuswere aaniy dek't, «Arikee, Eliyasiyere shino weetwe, bíye úno manutsitwee."},{"book":"Matiwos Dooshishiyo","chapter":"17","verse":"12","text":"17:12 Mat. 11:14  Ernmó Eliyas yoots shino waare etirwe itsha, ashuwotsmó bín danatsne, manshe bogeyiru jamo bíats bok'ali. Mank'o ash na'o bokishatse gond bek'o bín geyife.»"},{"book":"Matiwos Dooshishiyo","chapter":"17","verse":"13","text":"Manoor b́danifwots Iyesus keewirwo gupfo Yohans jango b́wottsokowo boosh galb́gutsi."},{"book":"Matiwos Dooshishiyo","chapter":"17","verse":"14","text":"Iyesusnat b́danif keezetswots ash ashomants bo aantsok'on ash iko Iyesus maants waat b́ tufishirots tuk'maldek't hank'o bíet,"},{"book":"Matiwos Dooshishiyo","chapter":"17","verse":"15","text":"«Doonzono! oona neesha tna'osh maac'o k'ewowe, fo'erawo ayidek't bín gonde b́bek'shiri, tawotso aatsotso ayoto b́dikiri."},{"book":"Matiwos Dooshishiyo","chapter":"17","verse":"16","text":"N danifwotsokowere doore b́teshi, ernmó bín kashiwosh falratsne.»"},{"book":"Matiwos Dooshishiyo","chapter":"17","verse":"17","text":"Iyesuswere, «It amaneraw dúranatsi s'oot' k'uranotso! awrish b́borfetsone itnton tbeeti? Himo, awrish b́borfetsone iti t k'amiti? Aab na'o t maants dowere!» bí et."},{"book":"Matiwos Dooshishiyo","chapter":"17","verse":"18","text":"Iyesus fo'erawman bí hadi, fo'eronewere na'o atsotse k'az b́keshi, na'amanwere manoor kashb́utsi."},{"book":"Matiwos Dooshishiyo","chapter":"17","verse":"19","text":"Maniyere il b́ danifwots bo aal Iyesusok t'int, «Noo fo'erawman kisho nomaaw eegoshe?» ett boaati."},{"book":"Matiwos Dooshishiyo","chapter":"17","verse":"20","text":"17:20 Mat. 21:21; Mar. 11:23; 1 K'or. 13:2  Iyesuswere boosh hank'o bíet, «It amano it k'aztsoshe, arikon itsh keewirwe, senafic' aawi kayuk'o bodts imnetiyu detsfetee wotink'eree gurhansh ‹Hanoke tuur ok amee!› it etal ametuwe, itsh maawetwo eegor aaliye."},{"book":"Matiwos Dooshishiyo","chapter":"17","verse":"21","text":"Han naari fo'erawo Ik' k'ononat s'oomiyona bako b́ jamon keyatse.»17:21 Ik ik kishon guut'ets mas'afwots 21 taawa deshatsno."},{"book":"Matiwos Dooshishiyo","chapter":"17","verse":"22","text":"B́ danifwots Gelil datsatse bokakwewor Iyesus hank'owa boosh bíet, «Ash na'o ash ashuwots kishatse beshiyeyar imetwe."},{"book":"Matiwos Dooshishiyo","chapter":"17","verse":"23","text":"Bowere bín úd'itune, ernmó keezl aawots k'irotse tuwitwee.» B́daniyrwotswere keewanatse tuutson ayidek't shiyan bowutsi."},{"book":"Matiwos Dooshishiyo","chapter":"17","verse":"24","text":"Iyesusnat b́ daniyfwots K'frnahomits bobodtsok'on Ik'i moosh err dek'irwots P'et'rosok t'int́, «Iti danifo Ik' maa ereero dashalkeyaa?» ett boaati."},{"book":"Matiwos Dooshishiyo","chapter":"17","verse":"25","text":"P'et'roswere, «Ee dashetwe» bíet. P'et'ros moo maants b́kidtsok'on Iyesus shino, «Sim'ono! eege neesh biari? Datsanatsi naashwots ereero wee t'ilisho bo dek'et konkneya? Bo nana'oknemó uri datsi ashokneya?» ett bíaati."},{"book":"Matiwos Dooshishiyo","chapter":"17","verse":"26","text":"P'et'roswere, «Uri datsi ashaatsne» ett bíaani. Iyesuswere hank'o bíeti, «Beree bo nana'aúwots ereer dashotse aalne eteere?"},{"book":"Matiwos Dooshishiyo","chapter":"17","verse":"27","text":"Ernmó boosh t'ugo nowoterawok'o aats k'aromaants amr mus'i mak'at'ino sha'úwee, shin shino keshet mus'oodeshde'e, b́nono n wogor bítse gizo daatsitune, manowere de'er taanat neenko daye.»"}]}