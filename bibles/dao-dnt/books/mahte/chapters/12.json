{"data":[{"book":"Mahte","chapter":"12","verse":"1","text":"Jesuh sabbath mhnüp üng loma lama cit se, axüisaw he ami ei ngaih u lü lomaa cangvüi kpyat lü eikie."},{"book":"Mahte","chapter":"12","verse":"2","text":"Pharise he naw ami jah hmuh üng, Jesuh üng, “Tenga, sabbath mhnüp üng jeih vai sü, am pawh vai na xüisawe naw pawh ve u” ti lü ami pyen."},{"book":"Mahte","chapter":"12","verse":"3","text":"Jesuh naw, “Davit a ei ngaih lü a khyang he am i pawhkie ti cangcim üng am nami kheh khawiki aw?"},{"book":"Mahte","chapter":"12","verse":"4","text":"12:4: Lev 24:9 Pamhnama ima lut u lü Pamhnam üng peta muk, ktaiyü he däk naw va eia nglawiki. Amimia eia am nglawiki a khyang he am eikie."},{"book":"Mahte","chapter":"12","verse":"5","text":"12:5: Num 28:9,10 Am ani üng, ktaiyü he sabbath mhnüp üng khut ami pawh msawk üng pi mkhyekiea am jah ngaih, ti cangcim üng am nami khe khawiki aw?"},{"book":"Mahte","chapter":"12","verse":"6","text":"Acunsepi ka ning jah mthehki, ngpumima kthaka daw bawki hia ve ve,"},{"book":"Mahte","chapter":"12","verse":"7","text":"12:7: Mt 9:13; Hos 6:6 “Ngkengtaihnaka kdama mpyeneinak ngaih veng” ti nami ksinga ta ngsungpyunkie am nami jah mkatei khai sü."},{"book":"Mahte","chapter":"12","verse":"8","text":"Isetiüng ta, “Khyanga capa cun sabbatha Bawi ni”  a ti."},{"book":"Mahte","chapter":"12","verse":"9","text":"Jesuh acun üngka naw cit lü, ami sinakoka lutki."},{"book":"Mahte","chapter":"12","verse":"10","text":"Acuia akutxo a na veki. Ami mkatei vaia phäha, “Sabbath mhnüp üng mdawnak bea khut pawh nglawiki aw?” ti lü ami kthäh."},{"book":"Mahte","chapter":"12","verse":"11","text":"Jesuh naw, “Nangmi üngka mata toca mat däk a tak sabbath mhnüp üng khuia k’uma kya se am na lo be khai aw, na hawihin khai aw."},{"book":"Mahte","chapter":"12","verse":"12","text":"To mata kthaka khyang mat sabbath mhnüp üng mdaw be vai cun daw bawki. Acunakyase, mi Thum üng pi sabbath mhnüp üng khyang mat kuei vai hin nglawiki ni” a ti."},{"book":"Mahte","chapter":"12","verse":"13","text":"Acunkäna Jesuh naw akutxo üng, “Na kut sänga” ti se,"},{"book":"Mahte","chapter":"12","verse":"14","text":"Acunüng Pharise he akcea cit u lü Jesuh ami mkhyüh vaia cengkie."},{"book":"Mahte","chapter":"12","verse":"15","text":"Jesuh naw ami hnim hlü cun a ksingei üng, akcea jah ceh ta se khyangpä naw läki he. Mhnatei nakütki a jah mdaw be."},{"book":"Mahte","chapter":"12","verse":"16","text":"Jesuh naw ania mawng i käh ami kcüinak vaia a jah mtheh."},{"book":"Mahte","chapter":"12","verse":"17","text":"Acun cun Pamhnam naw a pyensak sahma Hesajah naw a na pyen a kümceinak vaia kyaki."},{"book":"Mahte","chapter":"12","verse":"18","text":"“Tenga, ka mpya, ka xü cen,"},{"book":"Mahte","chapter":"12","verse":"19","text":"Ngpyang lü ngcuhpüi am ve,"},{"book":"Mahte","chapter":"12","verse":"20","text":"Ngkunkia kyaicung käh k’ekbät lü,"},{"book":"Mahte","chapter":"12","verse":"21","text":"A ngming üng khyang he naw äpeinak ta khaie."},{"book":"Mahte","chapter":"12","verse":"22","text":"Acunüng khawyaia venak a mik mü lü am ngthuhei theiki khyang mat ami lawpüi Jesuh naw mdaw be se, ngthuhei lü hmuh law be theiki."},{"book":"Mahte","chapter":"12","verse":"23","text":"Khyangpäe naw Jesuha pawh cun hmu lü müncan law u lü, “Hina khyang hin Davita capa ni khawh khai aw?”"},{"book":"Mahte","chapter":"12","verse":"24","text":"Pharise he naw acun ami ngjak üng, “Hina khyang naw Beelzebul yaiea mkhawnga pet johit am yaie jah ksät ve” ami ti."},{"book":"Mahte","chapter":"12","verse":"25","text":"Jesuh naw ami cungaih jah ksing lü, “Aia pe pi animäte ngcawhkie cun khawvei am kham lü ngtai khawikie. Aia mlüh pi imbung üng pi, animäte ngcawhkie cun am ngsawn khawi u.”"},{"book":"Mahte","chapter":"12","verse":"26","text":"Acunüng khawyai naw khawyai a ksät üng, amät naw amät mtaikia kya se, ikba a khaw ngsawng khawh khai ni?"},{"book":"Mahte","chapter":"12","verse":"27","text":"Nangmi naw Beelzebul yai mkhawnga na pet johit am yaie ka jah ksät vaia nami pyenki. Acun a ni üng, u naw nami hnukläke üng jah ksätnaka johit jah peki ni? Nami hnukläke naw nami mkhye ngdangsak ve u, a ti."},{"book":"Mahte","chapter":"12","verse":"28","text":"Am ni, Beelzebula johit am ni. Mhnama ngmüimkhyaa johit am ka jah ksät üng va Pamhnama Khaw nami khana pha lawki."},{"book":"Mahte","chapter":"12","verse":"29","text":"Am ani üng u naw khyang kyan yüi üng am pin ma lü, a ima ka khawhkhyame jah loei thei khai ni?"},{"book":"Mahte","chapter":"12","verse":"30","text":"Au pi, kei da am veki cun kei na hnengki ni. Kei am alanga am na mcunpüiki cun ngphyüingphyakia kyaki ni."},{"book":"Mahte","chapter":"12","verse":"31","text":"Acunakyase ka ning jah mthehki, mkhyekatnak naküt ja, Pamhnam ksekha nakie cun jah mhläta kya khai. Cunsepi Ngmüimkhya Ngcim ksekhanaki cun mhlät theia am kya."},{"book":"Mahte","chapter":"12","verse":"32","text":"12:32: Lk 12:10 Aupi Khyanga Capa mkhyekat na lü ksekhanaki cun mhläta kya khai. Cunsepi Ngmüimkhya Ngcim ksekhanaki cun tuh pi ngawia pi mhlät theia am kya."},{"book":"Mahte","chapter":"12","verse":"33","text":"Akthei üng a thing ksing theia kya se, akthei a daw üng a thing daw lü, akthei a set üng a thing seki ti nami ksing vai."},{"book":"Mahte","chapter":"12","verse":"34","text":"12:34: Mt 3:7; 23:33; Lk 3:7; Mt 15:18; Lk 6:45 Kphyuksee aw, ihawkba se u lü akdaw nami pyen thei khai ni? Mlung üng veki va mpyawng üng lut law khawiki."},{"book":"Mahte","chapter":"12","verse":"35","text":"Khyang kdaw naw a mlung kdaw üngka akdawe jah pyen khawi lü, khyang kse naw a mlung kse üngka aksee jah pyen khawiki."},{"book":"Mahte","chapter":"12","verse":"36","text":"Ka ning jah mthehki, akse pyenkia khyang naküt a pyena phu cun ngthumkhyahnaka mhnüp üng thung be khai."},{"book":"Mahte","chapter":"12","verse":"37","text":"Na ngthu naw ning lätsak lü na ngthu bä naw ning mkat khai” a ti."},{"book":"Mahte","chapter":"12","verse":"38","text":"Acunüng thum mthei he avang ja Pharise he naw Jesuh üng, “Saja aw, müncankse mat na pawh kami hmuh hlüki” ti lü tä u se,"},{"book":"Mahte","chapter":"12","verse":"39","text":"Jesuh naw, “Tuh kän khyang he ihlawka se lü mtuihmlehkie ni. Nangmi naw müncankse nami täkie aw? Jonaha müncanksea thea i käh ning jah mhnuh vai” a ti."},{"book":"Mahte","chapter":"12","verse":"40","text":"12:40: Jn 1:17 Jonah nganua k’uma mhnüp kthum ja mthan kthum a vea mäiha khyanga capa pi mdek k’uma mhnüp kthum ja mthan kthum ve khai."},{"book":"Mahte","chapter":"12","verse":"41","text":"12:41: Jn 3:5 Ninevih mlüha khyang he naw ngthumkhyahnaka mhnüp üng ngdüi u lü ning jah mtai law khaie. Isetiüng Jonaha ngthu pyena phäh ami mkhyenak üngka naw ngjutkie. Teng u, Jonaha kthaka kyäp bawkie ve ve u."},{"book":"Mahte","chapter":"12","verse":"42","text":"12:42: 1Sang 10:1-10; 2Khro 9:1-12 Ngthumkhyahnaka mhnüp üng Sheba Sangpuxangnu naw ngdüi lü ning jah cijang law khai. Ani cun Solamona themngvainak ngai khaia athuknak a khaw üngka naw lawki. Teng ua, Solamona kthaka kyäp bawki hia ve khü."},{"book":"Mahte","chapter":"12","verse":"43","text":"Ngmüimkhyakse khyang üngka naw a lut law üng, mkyanga a hüieinak vai hnün sui hü lü am hmu lü,"},{"book":"Mahte","chapter":"12","verse":"44","text":"“ka venak kphyüm ima ka cit be khai” ti lü a ceh be üng, a na ngcim lü a na phephaih, a na ngkhämtawng se a hmuh."},{"book":"Mahte","chapter":"12","verse":"45","text":"Cit be lü amäta kthaka se bawkia ngmüimkhya ksee khyüh jah khü law se lut u lü, acuia awmki he. Acunüng, acuna khyang üng kya law khai cun akma kaa kthaka kyühkse bawki ni. Acukba tukbäih hina khyang ksee üng pi thawn law hnga khai” a ti."},{"book":"Mahte","chapter":"12","verse":"46","text":"Acukba khyang khawhahea veia a ngthuei k'um üng a nu ja a benae naw ami ngthuheipüi vaia sui hü u lü kpunga ngdüikie."},{"book":"Mahte","chapter":"12","verse":"47","text":"Acunüng mat naw, “Tenga na nu ja na benae naw ning ngthuei hlüpüi lü kpunga ngdüi ve u” ti lü a mtheh.12:47: Avanga caupe naw cayüi 47 am yuk sih u."},{"book":"Mahte","chapter":"12","verse":"48","text":"Jesuh naw, “U ni ka nu, ue ni ka benae cun” a ti."},{"book":"Mahte","chapter":"12","verse":"49","text":"Acunüng Jesuh naw axüisaw he maa a kut säng lü, “Hine hin ka nu ja ka benae ni.”"},{"book":"Mahte","chapter":"12","verse":"50","text":"Au pi, ka pa khankhawa kaa ngjak hlü pawhki naküt cun ka benae, ka cinae ja ka nua kyaki he ni” a ti."}]}