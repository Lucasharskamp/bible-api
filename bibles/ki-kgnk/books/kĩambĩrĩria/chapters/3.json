{"data":[{"book":"Kĩambĩrĩria","chapter":"3","verse":"1","text":"Na rĩrĩ, nyoka yarĩ na wara mũingĩ gũkĩra nyamũ ciothe cia gĩthaka iria Jehova Ngai oombĩte. Nyoka ĩyo ĩkĩũria mũndũ-wa-nja ũcio atĩrĩ, “Ti-itherũ Ngai nĩ oigire mũtikanarĩe maciaro kuuma mũtĩ o wothe wa mũgũnda ũyũ?”"},{"book":"Kĩambĩrĩria","chapter":"3","verse":"2","text":"Mũndũ-wa-nja ũcio agĩcookeria nyoka ĩyo atĩrĩ, “No tũrĩe matunda ma mĩtĩ ĩrĩa ĩrĩ mũgũnda ũyũ,"},{"book":"Kĩambĩrĩria","chapter":"3","verse":"3","text":"no Ngai aatwĩrire atĩrĩ, ‘Mũtikanarĩe matunda ma mũtĩ ũrĩa ũrĩ gatagatĩ ka mũgũnda ũyũ, na mũtikanaũhutie, nĩguo mũtigakue.’ ”"},{"book":"Kĩambĩrĩria","chapter":"3","verse":"4","text":"No nyoka ĩkĩĩra mũndũ-wa-nja ũcio atĩrĩ, “Ti-itherũ mũtingĩkua."},{"book":"Kĩambĩrĩria","chapter":"3","verse":"5","text":"No Ngai nĩoĩ atĩ rĩrĩa mũkaarĩa matunda macio, maitho manyu nĩmakahingũka, mũtuĩke o ta Ngai, mũmenyage wega na ũũru.”"},{"book":"Kĩambĩrĩria","chapter":"3","verse":"6","text":"Rĩrĩa mũndũ-wa-nja ũcio onire atĩ matunda ma mũtĩ ũcio maarĩ mega ma kũrĩa, na ma kwendeka makĩonwo na maitho, o na ma kwĩrirĩrio nĩ ũndũ wa kũũhĩgia mũndũ, agĩtua mamwe, akĩrĩa. Agĩcooka akĩhe mũthuuri wake, ũrĩa maarĩ nake, nake akĩrĩa."},{"book":"Kĩambĩrĩria","chapter":"3","verse":"7","text":"Hĩndĩ ĩyo maitho mao eerĩ makĩhingũka, nao makĩmenya atĩ maarĩ njaga; nĩ ũndũ ũcio magĩtumania mathangũ ma mũkũyũ, magĩĩthondekera kĩndũ gĩa kũhumbĩra njaga yao."},{"book":"Kĩambĩrĩria","chapter":"3","verse":"8","text":"Hwaĩ-inĩ rĩrĩa riũa rĩarurĩte-rĩ, mũndũ ũcio na mũtumia wake makĩigua makinya ma Jehova Ngai agĩceera kũu mũgũnda-inĩ, nao makĩĩhitha mĩtĩ-inĩ ya mũgũnda nĩguo Jehova Ngai ndakamone."},{"book":"Kĩambĩrĩria","chapter":"3","verse":"9","text":"No Jehova Ngai agĩĩta mũndũ ũcio, akĩmũũria atĩrĩ, “Ũrĩ ha?”"},{"book":"Kĩambĩrĩria","chapter":"3","verse":"10","text":"Nake akĩmũcookeria atĩrĩ, “Niĩ ngũiguire ũgĩceera mũgũnda-inĩ ndeetigĩra tondũ nyuma njaga; nĩ ũndũ ũcio ndeehitha.”"},{"book":"Kĩambĩrĩria","chapter":"3","verse":"11","text":"Nake Jehova akĩmũũria atĩrĩ, “Nũũ ũkwĩrire atĩ ũrĩ njaga? Kaĩ ũrĩĩte matunda ma mũtĩ ũrĩa ndagwaathire ngĩkwĩra ndũkanaũrĩe?”"},{"book":"Kĩambĩrĩria","chapter":"3","verse":"12","text":"Mũndũ ũcio akiuga atĩrĩ, “Mũndũ-wa-nja ũrĩa waheire ndũũranie nake nĩwe ũũheire matunda mamwe ma mũtĩ ũcio, na niĩ ndarĩa.”"},{"book":"Kĩambĩrĩria","chapter":"3","verse":"13","text":"Nake Jehova Ngai akĩũria mũndũ-wa-nja ũcio atĩrĩ, “Atĩ nĩ atĩa wĩkĩte?”"},{"book":"Kĩambĩrĩria","chapter":"3","verse":"14","text":"Nĩ ũndũ ũcio Jehova Ngai akĩĩra nyoka atĩrĩ, “Tondũ nĩwĩkĩte ũguo-rĩ,"},{"book":"Kĩambĩrĩria","chapter":"3","verse":"15","text":"Na nĩngũtũma kũgĩe ũthũ gatagatĩ gaku na mũndũ-wa-nja ũyũ,"},{"book":"Kĩambĩrĩria","chapter":"3","verse":"16","text":"Ningĩ akĩĩra mũndũ-wa-nja ũcio atĩrĩ,"},{"book":"Kĩambĩrĩria","chapter":"3","verse":"17","text":"Ningĩ Ngai akĩĩra Adamu atĩrĩ, “Tondũ nĩwathĩkĩire mũtumia waku, na warĩa matunda ma mũtĩ ũrĩa ndagwaathire, ngĩkwĩra atĩ, ‘Ndũkanarĩe,’"},{"book":"Kĩambĩrĩria","chapter":"3","verse":"18","text":"Ĩrĩgũciaragĩra mĩigua na mahiũ ma nyeki-inĩ,"},{"book":"Kĩambĩrĩria","chapter":"3","verse":"19","text":"Ũrĩrĩĩaga irio cia thithino ya mĩnoga yaku,"},{"book":"Kĩambĩrĩria","chapter":"3","verse":"20","text":"Adamu agĩĩta mũtumia wake Hawa, tondũ nĩwe watuĩkire nyina wa arĩa othe matũũraga muoyo."},{"book":"Kĩambĩrĩria","chapter":"3","verse":"21","text":"Jehova Ngai agĩthondekera Adamu na mũtumia wake nguo cia njũũa, akĩmahumba."},{"book":"Kĩambĩrĩria","chapter":"3","verse":"22","text":"Nake Jehova Ngai akiuga atĩrĩ, “Mũndũ ũyũ nĩatuĩkĩte o ta ũmwe witũ, akamenya wega na ũũru. Ndagĩrĩire gwĩtĩkĩrio atue matunda ma mũtĩ wa muoyo o namo, amarĩe nake atũũre nginya tene.”"},{"book":"Kĩambĩrĩria","chapter":"3","verse":"23","text":"Nĩ ũndũ ũcio Jehova Ngai akĩmũingata kuuma Mũgũnda wa Edeni athiĩ akarĩmage tĩĩri-inĩ kũrĩa aarutĩtwo."},{"book":"Kĩambĩrĩria","chapter":"3","verse":"24","text":"Ngai aarĩkia kũrutũrũra mũndũ ũcio-rĩ, akĩiga akerubi mwena wa irathĩro wa Mũgũnda wa Edeni, o na rũhiũ rwa njora rwarĩrĩmbũkaga mwaki na rwahenagia mbarĩ ciothe, nĩ ũndũ wa kũgitĩra njĩra ya gũthiĩ mũtĩ-inĩ ũcio wa muoyo."}]}