{"data":[{"book":"Wɔlɔme","chapter":"2","verse":"1","text":"Ɗa ʋe, ɗɛi è zɔiti tukpɔɠaaleʋezu, deɠɛmu goozuɠula nɔpɛ ge la è ya, è ɠɛni ga nui ma zii nɔpɛ. Mazɔlɔɔ siɛgi zu è zɔiti peelalazu la, ɗa ɓɔɠɔi ma è ɗa ziɛ ga ti ɠɛʋele, ɗa ɓɔɠɔ ʋeelalazu ɗa ɓɔɠɔi."},{"book":"Wɔlɔme","chapter":"2","verse":"2","text":"De kwɛni ga GALA ka naa ɠɛɠala ɠɛɛwotiiti kɛ nuiti tukpɔɠaaleʋezu gaamai zu."},{"book":"Wɔlɔme","chapter":"2","verse":"3","text":"Ɗa ɠisiɛzu ga GALA ge la è ʋeelalaa ɓaa, ɗɛi è nuiti peelalazu, niiti ti naama vaiti kɛɛzu, tama è ɗa kɛɠalai ɠɛ?"},{"book":"Wɔlɔme","chapter":"2","verse":"4","text":"Ɓaa, ɗa GALA ná-nuɓɔɠɔla wolai ʋɛlɛʋɛlɛsu, ta ná-ziilɔɔi, ta ná-faanɛɛi? È la kwɛni ɓaa, ga GALA ná-nuɓɔɠɔlai ɠa è mɛɛnsu, ga è è-ziɛ ʋelei maavalibo?"},{"book":"Wɔlɔme","chapter":"2","verse":"5","text":"Kɛlɛ eɠɛʋelei è-ɠigi ɓaazu la, è la vaazu bu è-yiimaʋɛ maa ʋa valibo, ɗa GALA ná-ziiɠaawanai maalolisu ɓɔɠɔ ma, naama yiiɠaawana volo ná, yeei é tukpɔi ɠaaleʋezu la ga telebodai."},{"book":"Wɔlɔme","chapter":"2","verse":"6","text":"Toɠa «ɛsɛ gilagilagi zalai ve zea, eɠɛʋelei ná-kɛɛwotiiti ti la.»2:6 Guy 62:13."},{"book":"Wɔlɔme","chapter":"2","verse":"7","text":"Toɠa ɠɔoɠɔ zɛnvui ve naati zea, niiti ti ɠaaɓaazu, ti ɗa faa ʋagɔi ɠɛ, ti lɛbiyai ɠaiziɛzu, ta bɔɔlɔi, ta saalalai."},{"book":"Wɔlɔme","chapter":"2","verse":"8","text":"Kɛlɛ toɠa ziiɠaawanai ta ziiɠulagi ɠula kɛlɛma naati daalɔɠɔma, niiti ti unzɛgai sakpegi ma, ti la ɠoloni gaamai ʋɛ, kɛni ti ɗa ɠolo telebotalai ʋɛ."},{"book":"Wɔlɔme","chapter":"2","verse":"9","text":"Kpɔlɔi ta kidaaʋiligi, naati ka ti naama nuɓusɛi kpein maaɓɔunsu, niiti ti faa ɲɔi ɠɛɛzu, Zuifuiti mɔunpa, naa ʋoluma niiti ti la ga Zuifua."},{"book":"Wɔlɔme","chapter":"2","verse":"10","text":"Kɛlɛ maamusɛi, ta lɛbiyai, ta ziilɛigi ɠa GALA ka fe naati zea, niiti pɛ ti faa ʋagɔi ɠɛɛzu, Zuifuiti mɔunpa, naa ʋoluma niiti ti la ga Zuifua."},{"book":"Wɔlɔme","chapter":"2","verse":"11","text":"Mazɔlɔɔ GALA ge la ɗa ga zeelɔzɔɠɔzu ɠɛ nuɓusɛiti su."},{"book":"Wɔlɔme","chapter":"2","verse":"12","text":"Naa ɠa é ba, niiti ti kotoi ɠɛɛni, ti la ɠɛni dɛ Moize ná-tɔgi ɠwɛɛ, naati undaa ɠa ʋili, tɔgi naa ná-faa la ɠɛa naazu. Kɛlɛ zɔiti ma ti kotoi ɠɛɛzu, tɔgi tɔna kwɛɛgai zu, naati tukpɔ ɠaa ɠa leʋe ga tɔgi naa."},{"book":"Wɔlɔme","chapter":"2","verse":"13","text":"Mazɔlɔɔ telebo nui la ga naati GALA gaazu, niiti ti woilosu tɔ gooi ma nɔ, kɛlɛ kɛni zɔiti ti ɠolozu naa ʋɛ, nii é bosu."},{"book":"Wɔlɔme","chapter":"2","verse":"14","text":"Ni zii ɠiligiti, niiti Moize ná-tɔgi la ti ya, naati ta tɔgi zu vaiti seina ɓɔɠɔ ma, naa a ɠɛɛna, kɛɛʋɛ eɠɛ tɔgi ɠa ti yiimaʋɛ, anɛɛ ni é la ti ya ɲɛgɛlɛin."},{"book":"Wɔlɔme","chapter":"2","verse":"15","text":"Ta dɛɛzu ga tɔgi ɠɛʋelei zɛʋɛʋɛ ti-yiimaʋɛ, tɔɔzei kɛɛwotii naa ʋa, ti kɛɛzu. Ti-yiimaʋɛ ɠa dɛɛzu ɠana, é ɓɔ ɓalaa ta-ɠisiɛi ʋa, naati ta zoo yeeta ti ti ʋeelala, ɓaa ti ti maalobo."},{"book":"Wɔlɔme","chapter":"2","verse":"16","text":"Naa ɠa a ɠula kɛlɛma naama volo ná, yeei GALA ge tukpɔi ɠaaleʋezu la ga Yesu Kilista maaʋele, é ʋilɛ nuɓusɛiti ta-lɔɔɠuzu vaiti pɛ ba, eɠɛʋelei Woo Niinɛ Ʋagɔi la, gè daazeelizu."},{"book":"Wɔlɔme","chapter":"2","verse":"17","text":"Kɛlɛ ɗa ʋe, ɗɛi Zuifu laaseigi ʋɛai è ʋa, è ʋoluzeizu tɔgi ʋa, è ɗa waso, tɛi è ga GALA nɔnɔi,"},{"book":"Wɔlɔme","chapter":"2","verse":"18","text":"ɗɛi è GALA ziimai ɠwɛɛ, tɔgi è ɠalagai ga è faa ʋagɔiti gaaɠa,"},{"book":"Wɔlɔme","chapter":"2","verse":"19","text":"ɗɛi è ɓɔɠɔ lɛɛzu ga ɗa ɠa è losu gaazuɠole nuiti tuɠɔ, ɗa ɠa è ga kpidi zu nuiti ta-wozakalagi,"},{"book":"Wɔlɔme","chapter":"2","verse":"20","text":"ɠimalala nuiti pilɛ nui pele ʋa, faaɠwɛtala nuiti ta-ɠalamɔin, tɔɔzei faaɠwɛgi ta gaamai ɠwɛɛ pelei ɠa è ya tɔgi zu,"},{"book":"Wɔlɔme","chapter":"2","verse":"21","text":"ɗɛi è zɔiti kalasu, leeni vaa zu mu è la ɓɔɠɔ ɠalasu ɗa ɓɔɠɔi? Ɗɛi è tɛnɛgi wosu ga nu maa la nɛɛni, é ʋa unma wo, ɗa unmai wosu!"},{"book":"Wɔlɔme","chapter":"2","verse":"22","text":"Ɗɛi è ɠɛɛzu ma, nu maa la nɛɛni, é ʋa wɛɛnziɛ bo, ɗa wɛɛnziɛgi wosu! Ɗɛi è kɔɔɠɔ ganigiti wɔinzeɠezu, ɗa unmai wosu ti lɛbi ʋɛlɛi wu!"},{"book":"Wɔlɔme","chapter":"2","verse":"23","text":"Ɗɛi è ɓɔɠɔ lɛɛzu su ga tɔgi, ɗa ɓaaɠulazu GALA ma, ga tɔgi ɠoloɠolo fai!"},{"book":"Wɔlɔme","chapter":"2","verse":"24","text":"Sɛʋɛʋɛ GALA Sɛʋɛi zu ga: «Zii ɠiligiti ta woo ɲɔi wosu GALA daaseigi laalɔɠɔma, é lɔɔzei wo ʋa.»2:24 Eza 52:5 bogɛ é zoloo Gɛlɛke woo zɛʋɛ wɔlɔmai ma."},{"book":"Wɔlɔme","chapter":"2","verse":"25","text":"Tɔnɔgi ɠa tatipɛlɛʋolu vai ʋa, ni ɗa tɔgi zona. Kɛlɛ ni ɗa tɔgi ɠoloɠolona, toɠa ɠɛ naazu eɠɛ è la latini pɛlɛʋolu."},{"book":"Wɔlɔme","chapter":"2","verse":"26","text":"Ni nui é la latini pɛlɛʋolu, naa a ɠolona tɔgi wooi ʋɛ, GALA ge la naama nui levea ga eɠɛ a lati pɛlɛʋolu?"},{"book":"Wɔlɔme","chapter":"2","verse":"27","text":"Nui nii é la latini pɛlɛʋolu kpusɛi zu, kɛlɛ é ɠolozu tɔgi ʋɛ, toɠa è ʋeelala, ɗɛi è kololalai ɠɛɛzu tɔgi ʋɛ, anɛɛ ni tɔgi ma zɛʋɛi ɠa è ya, è latigai pɛlɛʋolu."},{"book":"Wɔlɔme","chapter":"2","verse":"28","text":"Zuifu ɠitei la nɔ ga naa, nii nu kaazu ga ɠaazuʋɛ, ta tatigai pɛlɛʋolu nu ɗa ka nɔ kpusɛi zu."},{"book":"Wɔlɔme","chapter":"2","verse":"29","text":"Zuifu ɠitei ɠa ga naa, nii nɔnɔi ziimaʋɛ, tatipɛlɛʋolui ɠa ga nu yiimaʋɛ vaa, tatipɛlɛʋolui nii é ga GALA Zɛnvui ná-faa, é la nɔ ga sɛʋɛi zu vaa. Zuifu ɠitei naa, nuiti taade ti ʋa ɠɛ maamusɛzu, kɛni GALA ɓɔɠɔi."}]}