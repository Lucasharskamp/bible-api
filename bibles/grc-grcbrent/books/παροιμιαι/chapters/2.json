{"data":[{"book":"ΠΑΡΟΙΜΙΑΙ","chapter":"2","verse":"1","text":"Υἱὲ, ἐὰν δεξάμενος ῥῆσιν ἐμῆς ἐντολῆς κρύψῃς παρὰ σεαυτῷ,"},{"book":"ΠΑΡΟΙΜΙΑΙ","chapter":"2","verse":"2","text":"ὑπακούσεται σοφίας τὸ οὖς σου, καὶ παραβαλεῖς καρδίαν σου εἰς σύνεσιν, παραβαλεῖς δὲ αὐτὴν ἐπὶ νουθέτησιν τῷ υἱῷ σου·"},{"book":"ΠΑΡΟΙΜΙΑΙ","chapter":"2","verse":"3","text":"Ἐὰν γὰρ τὴν σοφίαν ἐπικαλέσῃ, καὶ τῇ συνέσει δῷς φωνήν σου,"},{"book":"ΠΑΡΟΙΜΙΑΙ","chapter":"2","verse":"4","text":"καὶ ἐὰν ζητήσῃς αὐτὴν ὡς ἀργύριον, καὶ ὡς θησευροὺς ἐξεραυνήσῃς αὐτήν·"},{"book":"ΠΑΡΟΙΜΙΑΙ","chapter":"2","verse":"5","text":"Τότε συνήσεις φόβον Κυρίου, καὶ ἐπίγνωσιν Θεοῦ εὑρήσεις."},{"book":"ΠΑΡΟΙΜΙΑΙ","chapter":"2","verse":"6","text":"Ὅτι Κύριος δίδωσι σοφίαν, καὶ ἀπὸ προσώπου αὐτοῦ γνῶσις καὶ σύνεσις."},{"book":"ΠΑΡΟΙΜΙΑΙ","chapter":"2","verse":"7","text":"Καὶ θησαυρίζει τοῖς κατορθοῦσι σωτηρίαν, ὑπερασπιεῖ τὴν πορείαν αὐτῶν,"},{"book":"ΠΑΡΟΙΜΙΑΙ","chapter":"2","verse":"8","text":"τοῦ φυλάξαι ὁδοὺς δικαιωμάτων, καὶ ὁδὸν εὐλαβουμένων αὐτὸν διαφυλάξει."},{"book":"ΠΑΡΟΙΜΙΑΙ","chapter":"2","verse":"9","text":"Τότε συνήσεις δικαιοσύνην καὶ κρίμα, καὶ κατορθώσεις πάντας ἄξονας ἀγαθούς."},{"book":"ΠΑΡΟΙΜΙΑΙ","chapter":"2","verse":"10","text":"Ἐὰν γὰρ ἔλθῃ ἡ σοφία εἰς σὴν διάνοιαν, ἡ δὲ αἴσθησις τῇ σῇ ψυχῇ καλὴ εἶναι δόξῃ,"},{"book":"ΠΑΡΟΙΜΙΑΙ","chapter":"2","verse":"11","text":"βουλὴ καλὴ φυλάξει σε, ἔννοια δὲ ὁσία τηρήσει σε·"},{"book":"ΠΑΡΟΙΜΙΑΙ","chapter":"2","verse":"12","text":"Ἵνα ῥύσηταί σε ἀπὸ ὁδοῦ κακῆς, καὶ ἀπὸ ἀνδρὸς λαλοῦντος μηδὲν πιστόν."},{"book":"ΠΑΡΟΙΜΙΑΙ","chapter":"2","verse":"13","text":"Ὦ οἱ ἐγκαταλείποντες ὁδοὺς εὐθείας τοῦ πορεύεσθαι ἐν ὁδοῖς σκότους·"},{"book":"ΠΑΡΟΙΜΙΑΙ","chapter":"2","verse":"14","text":"Οἱ εὐφραινόμενοι ἐπὶ κακοῖς καὶ χαίροντες ἐπὶ διαστροφῇ κακῇ·"},{"book":"ΠΑΡΟΙΜΙΑΙ","chapter":"2","verse":"15","text":"Ὧν αἱ τρίβοι σκολιαὶ, καὶ καμπύλαι αἱ τροχιαὶ αὐτῶν,"},{"book":"ΠΑΡΟΙΜΙΑΙ","chapter":"2","verse":"16","text":"τοῦ μακράν σε ποιῆσαι ἀπὸ ὁδοῦ εὐθείας, καὶ ἀλλότριον τῆς δικαίας γνώμης· υἱὲ, μή σε καταλάβῃ κακὴ βουλή·"},{"book":"ΠΑΡΟΙΜΙΑΙ","chapter":"2","verse":"17","text":"Ἡ ἀπολιποῦσα διδασκαλίαν νεότητος, καὶ διαθήκην θείαν ἐπιλελησμένη."},{"book":"ΠΑΡΟΙΜΙΑΙ","chapter":"2","verse":"18","text":"Ἔθετο γὰρ παρὰ τῷ θανάτῳ τὸν οἶκον αὐτῆς, καὶ παρὰ τῷ ᾅδῃ μετὰ τῶν γηγενῶν τοὺς ἄξονας αὐτῆς."},{"book":"ΠΑΡΟΙΜΙΑΙ","chapter":"2","verse":"19","text":"Πάντες οἱ πορευόμενοι ἐν αὐτῇ οὐκ ἀναστρέψουσιν, οὐδὲ μὴ καταλάβωσι τρίβους εὐθείας· οὐ γὰρ καταλαμβάνονται ὑπὸ ἐνιαυτῶν ζωῆς."},{"book":"ΠΑΡΟΙΜΙΑΙ","chapter":"2","verse":"20","text":"Εἰ γὰρ ἐπορεύοντο τρίβους ἀγαθὰς, εὕροσαν ἂν τρίβους δικαιοσύνης λείας."},{"book":"ΠΑΡΟΙΜΙΑΙ","chapter":"2","verse":"21","text":"Ὅτι εὐθεῖς κατασκηνώσουσι γῆν, καὶ ὅσιοι ὑπολειφθήσονται ἐν αὐτῇ."},{"book":"ΠΑΡΟΙΜΙΑΙ","chapter":"2","verse":"22","text":"Ὁδοὶ ἀσεβῶν ἐκ γῆς ὀλοῦνται, οἱ δὲ παράνομοι ἐξωσθήσονται ἀπʼ αὐτῆς."}]}