{"data":[{"book":"Máté","chapter":"26","verse":"1","text":"Amikor Jézus mindezeket a beszédeket befejezte, ezt mondta tanítványainak:"},{"book":"Máté","chapter":"26","verse":"2","text":"„Tudjátok, hogy két nap múlva húsvétnak ünnepe lesz, és az Emberfia elárultatik, hogy megfeszítsék.“"},{"book":"Máté","chapter":"26","verse":"3","text":"Akkor egybegyűltek a főpapok, az írástudók és a nép vénei a főpap házában, akit Kajafásnak hívtak."},{"book":"Máté","chapter":"26","verse":"4","text":"És tanácsot tartottak, hogy Jézust csellel elfogják és megölik."},{"book":"Máté","chapter":"26","verse":"5","text":"De ezt mondták: „Ne az ünnepen: nehogy zendülés legyen a nép között.“"},{"book":"Máté","chapter":"26","verse":"6","text":"Amikor Jézus Betániában, a poklos Simon házában volt,"},{"book":"Máté","chapter":"26","verse":"7","text":"odament hozzá egy asszony, akinél drága kenetnek alabástrom szelencéje volt, és ezt a fejére öntötte, amint az asztalnál ült."},{"book":"Máté","chapter":"26","verse":"8","text":"Látva ezt tanítványai, bosszankodtak, és ezt mondták: „Mire való ez a tékozlás?"},{"book":"Máté","chapter":"26","verse":"9","text":"Mert eladhatták volna ezt a kenetet nagy áron, és odaadhatták volna árát a szegényeknek.“"},{"book":"Máté","chapter":"26","verse":"10","text":"Amikor ezt észrevette Jézus, ezt mondta nekik: „Miért bántjátok ezt az asszonyt? Hiszen jó dolgot cselekedett velem."},{"book":"Máté","chapter":"26","verse":"11","text":"Mert a szegények mindenkor veletek lesznek, de én nem leszek mindenkor veletek."},{"book":"Máté","chapter":"26","verse":"12","text":"Mert amikor ő ezt a kenetet testemre öntötte, a temetésemre gondolva cselekedte azt."},{"book":"Máté","chapter":"26","verse":"13","text":"Bizony mondom néktek, hogy ahol az egész világon prédikálják majd az evangéliumot, amit ez énvelem cselekedett, azt is hirdetik majd az ő emlékezetére!“"},{"book":"Máté","chapter":"26","verse":"14","text":"Akkor a tizenkettő közül egy, akit Iskariótes Júdásnak hívtak, a főpapokhoz ment,"},{"book":"Máté","chapter":"26","verse":"15","text":"és ezt mondta: „Mit akartok nekem adni, ha én kezetekbe adom őt?“ Azok pedig harminc ezüstpénzt rendeltek neki."},{"book":"Máté","chapter":"26","verse":"16","text":"És ettől fogva keresete az alkalmat, hogy elárulja őt."},{"book":"Máté","chapter":"26","verse":"17","text":"A kovásztalan kenyerek első napján odamentek Jézushoz a tanítványok, és ezt mondták: „Hol akarod, hogy elkészítsük neked a húsvéti bárányt?“"},{"book":"Máté","chapter":"26","verse":"18","text":"Ő pedig ezt válaszolta: „Menjetek el a városba ahhoz a bizonyos emberhez, és ezt mondjátok neki: A Mester üzeni: Az én időm közel van; nálad tartom meg a húsvétot tanítványaimmal.“"},{"book":"Máté","chapter":"26","verse":"19","text":"És úgy cselekedtek a tanítványok, amint Jézus parancsolta nekik, és elkészítették a húsvéti bárányt."},{"book":"Máté","chapter":"26","verse":"20","text":"Mikor pedig beesteledett, letelepedett a tizenkettővel,"},{"book":"Máté","chapter":"26","verse":"21","text":"és amikor ettek, ezt mondta: „Bizony mondom néktek, közületek egy elárul engem.“"},{"book":"Máté","chapter":"26","verse":"22","text":"És felettébb megszomorodva kezdték mindannyian kérdezni tőle: „Én vagyok-e az, Uram?“"},{"book":"Máté","chapter":"26","verse":"23","text":"Ő pedig így felelt: „Aki velem együtt mártja kezét a tálba, az árul el engem."},{"book":"Máté","chapter":"26","verse":"24","text":"Az Emberfia jóllehet elmegy, amint meg van írva felőle, de jaj annak az embernek, aki az Emberfiát elárulja; jobb volna annak az embernek, ha nem született volna meg.“"},{"book":"Máté","chapter":"26","verse":"25","text":"Megszólalt Júdás is, aki elárulta őt, és ezt mondta: „Én vagyok az, Mester?“ Ő ezt felelte: „Te mondtad.“"},{"book":"Máté","chapter":"26","verse":"26","text":"Mikor pedig ettek, vette Jézus a kenyeret, hálát adott, megtörte és a tanítványoknak adta, és ezt mondta: „Vegyétek és egyétek, ez az én testem!“"},{"book":"Máté","chapter":"26","verse":"27","text":"Azután vette a poharat, és hálát adott, nekik adta, és ezt mondta: „Igyatok ebből mindnyájan,"},{"book":"Máté","chapter":"26","verse":"28","text":"mert ez az én vérem, az új szövetség vére, amely sokakért kiontatik bűnöknek bocsánatára."},{"book":"Máté","chapter":"26","verse":"29","text":"Mondom pedig néktek: Mostantól fogva nem iszom a szőlőtőkének ebből a terméséből mind ama napig, amikor újat iszom veletek Atyámnak országában.“"},{"book":"Máté","chapter":"26","verse":"30","text":"És dicséretet énekelve, kimentek az Olajfák hegyére."},{"book":"Máté","chapter":"26","verse":"31","text":"Akkor ezt mondta nekik Jézus: „Mindnyájan ezen az éjszakán megbotránkoztok énbennem. Mert meg van írva:"},{"book":"Máté","chapter":"26","verse":"32","text":"De föltámadásom után előttetek megyek majd Galileába.“"},{"book":"Máté","chapter":"26","verse":"33","text":"Péter pedig így felelt neki: „Ha mindnyájan megbotránkoznak is tebenned, én soha meg nem botránkozom.“"},{"book":"Máté","chapter":"26","verse":"34","text":"Jézus ezt mondta neki: „Bizony mondom néked, ezen az éjszakán, mielőtt megszólal a kakas, háromszor megtagadsz engem.“"},{"book":"Máté","chapter":"26","verse":"35","text":"Péter ezt mondta neki: „Ha meg is kell veled halnom, akkor sem tagadlak meg téged.“ Hasonlóképpen szóltak a többi tanítványok is."},{"book":"Máté","chapter":"26","verse":"36","text":"Akkor elment Jézus velük egy helyre, amelyet Gecsemánénak hívtak, és ezt mondta a tanítványoknak: „Üljetek le itt, míg elmegyek, és amott imádkozom.“"},{"book":"Máté","chapter":"26","verse":"37","text":"És maga mellé vette Pétert és Zebedeusnak két fiát, kezdett szomorkodni és gyötrődni."},{"book":"Máté","chapter":"26","verse":"38","text":"Ekkor ezt mondta nekik: „Felette igen szomorú az én lelkem mindhalálig! Maradjatok itt, és virrasszatok énvelem.“"},{"book":"Máté","chapter":"26","verse":"39","text":"És egy kissé előre menve, arcra borult, és így könyörgött: „Atyám! Ha lehetséges múljék el tőlem e pohár; mindazáltal ne úgy legyen, amint én akarom, hanem amint te.“"},{"book":"Máté","chapter":"26","verse":"40","text":"Ekkor odament a tanítványokhoz, és alva találta őket, és ezt mondta Péternek: „Így nem bírtok velem virrasztani egy óráig sem?"},{"book":"Máté","chapter":"26","verse":"41","text":"Virrasszatok, és imádkozzatok, hogy kísértésbe ne essetek; mert jóllehet a lélek kész, de a test erőtlen.“"},{"book":"Máté","chapter":"26","verse":"42","text":"Ismét elment másodszor is, és így könyörgött: „Atyám! Ha el nem múlhat tőlem e pohár, hogy ki ne igyam, legyen meg a te akaratod.“"},{"book":"Máté","chapter":"26","verse":"43","text":"És amikor visszatért, ismét alva találta őket, mert elnehezedtek szemeik."},{"book":"Máté","chapter":"26","verse":"44","text":"Otthagyva őket ismét elment, és imádkozott harmadszor ugyanazokkal a szavakkal szólva."},{"book":"Máté","chapter":"26","verse":"45","text":"Ekkor odament tanítványaihoz, és ezt mondta nekik: „Aludjatok immár, és nyugodjatok. Íme, elközelgett az óra, és az Emberfia a bűnösök kezére adatik."},{"book":"Máté","chapter":"26","verse":"46","text":"Keljetek fel, menjünk! Íme, közel van, aki elárul engem.“"},{"book":"Máté","chapter":"26","verse":"47","text":"Amikor még beszélt, íme, Júdás, egy a tizenkettő közül, eljött a főpapoktól és a nép véneitől, és vele együtt nagy sokaság fegyverekkel és fustélyokkal."},{"book":"Máté","chapter":"26","verse":"48","text":"Aki pedig őt elárulta, jelt adott nekik: „Akit én majd megcsókolok, ő az, fogjátok el őt.“"},{"book":"Máté","chapter":"26","verse":"49","text":"És mindjárt Jézushoz lépve ezt mondta: „Üdvözlégy, Mester!“ És megcsókolta."},{"book":"Máté","chapter":"26","verse":"50","text":"Jézus pedig ezt mondta neki: „Barátom, miért jöttél?“"},{"book":"Máté","chapter":"26","verse":"51","text":"És íme, egy azok közül, akik Jézussal voltak, kinyújtva kezét, szablyáját kirántotta, és a főpap szolgáját megcsapva, levágta annak egyik fülét."},{"book":"Máté","chapter":"26","verse":"52","text":"Akkor ezt mondta neki Jézus: „Tedd helyére szablyádat, mert akik fegyvert fognak, fegyverrel kell veszniük."},{"book":"Máté","chapter":"26","verse":"53","text":"Vagy azt gondolod, hogy nem kérhetném most az én Atyámat, hogy adjon ide mellém tizenkét sereg angyalnál is többet?"},{"book":"Máté","chapter":"26","verse":"54","text":"De miképpen teljesednének be az Írások, hogy így kell lennie?“"},{"book":"Máté","chapter":"26","verse":"55","text":"Ugyanekkor ezt mondta Jézus a sokaságnak: „Mint valami latorra úgy jöttetek, fegyverekkel és fustélyokkal, hogy megfogjatok engem? Naponként nálatok ültem, tanítva a templomban, és mégsem fogtatok el engem.“"},{"book":"Máté","chapter":"26","verse":"56","text":"Mindez pedig azért lett, hogy beteljesedjenek a próféták írásai. Ekkor elhagyták őt a tanítványok mind, és elfutottak."},{"book":"Máté","chapter":"26","verse":"57","text":"Azok pedig megfogták Jézust, elvitték Kajafáshoz, a főpaphoz, ahol az írástudók és vének összegyűltek."},{"book":"Máté","chapter":"26","verse":"58","text":"Péter pedig követte őt távolról, egészen a főpap pitvaráig, és bement, leült a szolgákkal, hogy lássa a dolgok végét."},{"book":"Máté","chapter":"26","verse":"59","text":"A főpapok pedig és a vének és az egész tanács hamis bizonyítékot keresett Jézus ellen, hogy megölhessék őt,"},{"book":"Máté","chapter":"26","verse":"60","text":"de nem találtak. Noha sok hamis tanú állt elő, mégsem találtak."},{"book":"Máté","chapter":"26","verse":"61","text":"és így szólt: „Ez azt mondta: Lerombolhatom az Isten templomát, és három nap alatt felépíthetem azt.“"},{"book":"Máté","chapter":"26","verse":"62","text":"És fölkelt a főpap, és ezt mondta neki: „Semmit sem felelsz? Micsoda tanúbizonyságot tesznek ezek ellened?“"},{"book":"Máté","chapter":"26","verse":"63","text":"Jézus pedig hallgatott. A főpap ekkor ezt mondta neki: „Az élő Istenre kényszerítlek téged, hogy mondd meg nekünk, hogy te vagy-e a Krisztus, az Istennek Fia?“"},{"book":"Máté","chapter":"26","verse":"64","text":"Jézus ezt felelte: „Te mondtad. Sőt mondom nektek: Mostantól fogva meglátjátok az Emberfiát az Istennek hatalmas jobbján ülni és eljönni az égnek felhőiben.“"},{"book":"Máté","chapter":"26","verse":"65","text":"Ekkor a főpap megszaggatta ruháit, és ezt mondta: „Káromlást szólt. Mi szükségünk van még bizonyítékokra? Íme, most hallottátok az istenkáromlást."},{"book":"Máté","chapter":"26","verse":"66","text":"Mit gondoltok?“ Azok pedig így feleltek: „Méltó a halálra.“"},{"book":"Máté","chapter":"26","verse":"67","text":"Akkor szembeköpték, és arcul csapták, néhányan pedig botokkal verték,"},{"book":"Máté","chapter":"26","verse":"68","text":"és ezt mondták: „Prófétáld meg nekünk, Krisztus, ki az, aki megütött téged!“"},{"book":"Máté","chapter":"26","verse":"69","text":"Péter pedig kint ült az udvaron. Odament hozzá egy szolgálóleány, és ezt mondta: „Te is a galileai Jézussal voltál.“"},{"book":"Máté","chapter":"26","verse":"70","text":"Ő pedig mindenkinek a hallatára megtagadta, és ezt mondta: „Nem tudom, mit beszélsz.“"},{"book":"Máté","chapter":"26","verse":"71","text":"Amikor pedig kiment a tornácra, meglátta őt egy másik szolgálóleány, és ezt mondta az ott levőknek: „Ez is a názáreti Jézussal volt.“"},{"book":"Máté","chapter":"26","verse":"72","text":"És ismét megtagadta, mégpedig esküvel: „Nem is ismerem ezt az embert.“"},{"book":"Máté","chapter":"26","verse":"73","text":"Kevés idő múlva pedig az ott álldogálók mentek oda hozzá, és mondták Péternek: „Bizony te is közülük való vagy, hiszen a te beszéded is elárul téged.“"},{"book":"Máté","chapter":"26","verse":"74","text":"Ekkor átkozódni és esküdözni kezdett: „Nem ismerem ezt az embert.“"},{"book":"Máté","chapter":"26","verse":"75","text":"És visszaemlékezett Péter Jézus szavára, aki ezt mondta neki: „Mielőtt a kakas megszólal, háromszor megtagadsz engem.“ És kimenve onnan keserves sírásra fakadt."}]}