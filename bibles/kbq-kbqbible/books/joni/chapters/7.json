{"data":[{"book":"JONI","chapter":"7","verse":"1","text":"Hagi ana nanekema huteno Galili kaziga vano nehuno, Judia kaziga vu'zankura ave'osi'ne, na'ankure Jiu kva vahe'mo'za ahenaku ke retro nehazageno ovu'ne."},{"book":"JONI","chapter":"7","verse":"2","text":"Jiu vahe'mo'za fugagi nompi mani'neza, kave eri'za eme ante'za muse hu'za ne'za nekna kofa hu'ne. (Lev-Pri 23:34)"},{"book":"JONI","chapter":"7","verse":"3","text":"Ananku hu'za afu'aganahe'za Jisasina anage hu'za asmi'naze, amafina atrenka Judia kaziga vuge'za, kagri kamagenentaza disaipol naga'mo'za, kagrama eri fore nehana avame'zana kageho."},{"book":"JONI","chapter":"7","verse":"4","text":"Na'ankure mago'mo'a oku'a mago'zana osugahie. Vahe'mo'ma amate antahino keno haniema hanunka, avamezama maka mopafi vahete kagraka'a kazeri ama hunka huge'za kageho, hu'za hu'naze."},{"book":"JONI","chapter":"7","verse":"5","text":"Na'ankure Agri afu'aganahe'za anazanke hu'za, Agritera zamentinti osu'naze."},{"book":"JONI","chapter":"7","verse":"6","text":"Anazanku Jisasi'a zamagrira zamasmino, Nagri knamo'a kofta osu'ne, hagi tamagra amne vano hugahaze."},{"book":"JONI","chapter":"7","verse":"7","text":"Mopafi vahe'mo'za tmagrikura zamarimpa aheormantegahaze. Hagi Nagrira zamarimpa ahenantegahaze, na'ankure Nagrama huama hu'na avu'ava tmimo'a haviza hu'ne, huazanteku ana nehaze."},{"book":"JONI","chapter":"7","verse":"8","text":"Tamagra'tmi ana muse nezantera mreriho, Nagra ana muse nezantera ovugosue, na'ankure Nagri knamo'a eohanati'ne."},{"book":"JONI","chapter":"7","verse":"9","text":"Ama ana nanekema zamasmiteno, Galili kaziga mani'ne."},{"book":"JONI","chapter":"7","verse":"10","text":"Hianagi Agri afu'aganahe'za ana muse ne'zantera mareritazageno, anante Agraku anazanke huno zamage'a mrerino, oku'a vu'ne."},{"book":"JONI","chapter":"7","verse":"11","text":"Ana hige'za Jiu kva vahe'mo'za Agriku ana muse ne'za neknare nehakre'za anage hu'naze. Inantega Jisasi'a mani'nesie? hu'za hu'naze."},{"book":"JONI","chapter":"7","verse":"12","text":"Jisasinku ana vahe kevufinti sumi ke ohumi ahumi hu'za, Agra knare Ne' mani'ne, nehzage'za ruga'amo'za huza a'o havi ne'kino, vahera zamavareno havi kante nevie hu'naze."},{"book":"JONI","chapter":"7","verse":"13","text":"Anage hzanagi mago'mo'e huno eri amateno Agrikura osu'ne, Jiu kva vaheku kore hu'za ana osu'naze."},{"book":"JONI","chapter":"7","verse":"14","text":"Hianagi muse ne'zante mani'nageno knamo'a amu'nompi egeno Jisasi'a ra mono nompi mrerino, ome agafa huno rempi huzami'ne."},{"book":"JONI","chapter":"7","verse":"15","text":"Rempi hunezmige'za Jiu kva vahe'mo'za nentahi'za antri nehu'za, anage hu'naze, Inantegati ama ne'mo'a antahi'zana eri'nesnie, avonona osu'nea ne'mo'a?"},{"book":"JONI","chapter":"7","verse":"16","text":"Ana kemofo nona'a Jisasi'a amanage hu'ne, Nagrama rempima huneramuana, Nagri zana omne'ne, Nagri'ma hunantege'na e'nomofo Agri sune."},{"book":"JONI","chapter":"7","verse":"17","text":"Aza'o agu'amo otinkeno Anumzamofo avesi'za huku hanimo'a, rempima nehuana agra antahino, Anumzamofonteti e'nefi, Nagrani'a navesite nehufi refko huno kegahie."},{"book":"JONI","chapter":"7","verse":"18","text":"Agra'a agu'areti nehanimo'a, agra avufa erira hunaku nehie. Hagi huntenegeno e'nemofo agi erira nehimo'a, Agra tamage vahe mani'ne. Hagi mago kazaki zama'a Agripina omane'ne."},{"book":"JONI","chapter":"7","verse":"19","text":"Mosese'a kasegea taminefi, ontami'negeta, mika'mota ana kasegea amagera nontazo? Tamagra nahigeta nahe frinakura nehaze?"},{"book":"JONI","chapter":"7","verse":"20","text":"Ana vahe kevumo'za ke nona'a asmi'naze, Kagri kagu'afina havi avamu mani'ne! Iza Kagrira kaheku higenka nehane?"},{"book":"JONI","chapter":"7","verse":"21","text":"Hazageno Jisasi'a ke nona'a anage huno zamasmi'ne, Nagra magoke avame'za hu'noe, anazanku maka'mota antri hu'naze."},{"book":"JONI","chapter":"7","verse":"22","text":"Ama ana agafare Mosese'a eit (8) zupa mofavre zamufa taga hiho hu'ne. Na'ankure Mosesena agripintira ome'ne. Hagi tamagri tamagehe'impinti e'ne, higetma mani fruhu kna zupa (sabat) vahe zamufa taga nehaze."},{"book":"JONI","chapter":"7","verse":"23","text":"Mago ne'mo avufa mani fruhu kna zupa taga hanigetma, Mosese kasege ruhanontagie nehaze. Hagi tamagrira tmarimpa nehe, na'ankure Nagrama vahe'ma mani fruhu knazupa avufa eri so'e hunte'noa zamo tmasia nevzio?"},{"book":"JONI","chapter":"7","verse":"24","text":"Amega zamufarera vahera refko hutma keaga (kotim) huozmanteho. Hagi fatgo avu'avate refko huta nanekea huzmanteho."},{"book":"JONI","chapter":"7","verse":"25","text":"Anage hige'za mago'a Jerusalemi kumate vahe'mo'za amanage hu'naze, Ama'na Nera aheku'ma nehakraza nepi?"},{"book":"JONI","chapter":"7","verse":"26","text":"Keho, Agra amate kevumokizmi zamufi naneke nehiana nahige'za kea nosaze? Kva vahe'mo'za Agrama Kraisi mani'negura, antahi'nafi?"},{"book":"JONI","chapter":"7","verse":"27","text":"Ana hu'neanagi, tagra antahi'none igati ama nera e'neo, hianagi ina knarema Kraisi'ma esiana, mago ne'mo'a Agra igati e'neo ontahigahie."},{"book":"JONI","chapter":"7","verse":"28","text":"E'i anage nehazageno Jisasi'a ra mono kumapinti (tempol) kezatino rempi hunezmino anage hu'ne, Tamagra, Nagri ene, inantegati Nagra e'noe tarezana hago antahita, ke'naze. Hagi Nagra navesitera ome'noe, hianagi aza'o hunantege'na e'nomo, Agrake tamage nere, tamagra ana nera onke'naze."},{"book":"JONI","chapter":"7","verse":"29","text":"Nagra, Anumzamofona ke'na antahi'noe, na'ankure Nagra, Agritegati Agra hunantege'na e'noe."},{"book":"JONI","chapter":"7","verse":"30","text":"Anage hige'za Jisasi'na azerinaku hu'nazanagi, mago'mo'a aze'orine, na'ankure Agri kna zahufa ome'ne."},{"book":"JONI","chapter":"7","verse":"31","text":"Hianagi ana vahe kevufinti hakaremo'za, Agrite zamentinti nehu'za anage hu'naze, Mesaia'ma 7:31 Anumzamo huntegeno e'ne. Hibru kefina Mesaia'e nehaze, hagi Grik vahe kefina, Kraisi'e nehaze.  esuno'a, Agra hakare'a avame'zama ama ne'moma nehia zana agatereno hugahifi ana osugahie?"},{"book":"JONI","chapter":"7","verse":"32","text":"Hagi atru hu'naza vahe'mo'za Jisasinku sumi ke hugantu hugma nehazage'za, Farisi vahe'mo'za nentahi'za, vugote'naza mono kva (Pristi) vahe'mo'zane Farisi vahe'mo'za, Jisasi azerihogu ra mono nonte kegava hu'naza vahe (tempol gats) huzmantage'za vu'naze."},{"book":"JONI","chapter":"7","verse":"33","text":"Anazanku Jisasi'a zamasmi'ne, Osi'a kna tamagrane manite'na, ete Agrama hunantege'na e'noa Netega Nagra vugahue."},{"book":"JONI","chapter":"7","verse":"34","text":"Tamagra, Nagrikura hakre gahazanagi, Nagria nagefore osugahaze. Hagi Nagrama umani'surega tamagra ovugahaze."},{"book":"JONI","chapter":"7","verse":"35","text":"Jiu kva vahe'mo'za zamagra zamagra ke hugantu hugma nehu'za anage hu'naze, Inantega Agra vnigeta Agrira onkeku hunkeno nehie? Agra tatreno Jiu vahe'mo'za Griki umani'naza vahe ene, Griki vahe rempi huzamiku Jisasi'a nehio?"},{"book":"JONI","chapter":"7","verse":"36","text":"Inanknahu ke Agra huno, Tamagra, Nagrikura hakre'gahazanagi, Nagria nage fore osugahaze, hagi Nagrama mani'nesurega tamagra vuga osu'naze huno nehie?"},{"book":"JONI","chapter":"7","verse":"37","text":"Ne'za nene'za musenkase nehazageno, vagare kna zupa ran knagino, Jisasi'a otino kezatino anage hu'ne, Tinku avesinimofona, atrenkeno Nagrite eno eme neno."},{"book":"JONI","chapter":"7","verse":"38","text":"Anumzamofo avontafepima kre'nere, Aza'o, Nagrite amentinti nehanimo'a negahie.  Agri agu'afinti manivava timo hageno evugahie.  (Ais 58:11)"},{"book":"JONI","chapter":"7","verse":"39","text":"Hianagi Agrama amanahu kema hu'neana Ruotge Avamuku hu'ne, Agrite zamentinti hanamo'za erisagu hu'ne, na'ankure Jisasi'a ra agi e'orineno, Ruotge Avamura eoraminegeno hu'ne."},{"book":"JONI","chapter":"7","verse":"40","text":"Hagi ana kema mago'a vahe'mo'za nentahi'za, amanage hu'naze, Ama'i tamage huno kasnampa ne' mani'ne hu'za hu'naze."},{"book":"JONI","chapter":"7","verse":"41","text":"Ruga'amo'za anage hu'naze, Ama'i Kraisi'e nehazageno, ruga'amo'za hu'za, Galili kazigatira Kraisi'a omesnifigure?"},{"book":"JONI","chapter":"7","verse":"42","text":"Anumzamofo avontafe'mo huno, Deviti nagapinti Betlehemia Kraisi'a fore hugahie. Deviti mani'neno hu'nea kumateku osu'nazo? (Sam-Zga 89:3-4, Maik 5:2)"},{"book":"JONI","chapter":"7","verse":"43","text":"Ana vahe kevufinti Agriku hu'za antahi'zazamifi refko hu'naze,"},{"book":"JONI","chapter":"7","verse":"44","text":"mago'amo'za Jisasina azerinaku hu'nazanagi, mago'mo'e huno aze'orine."},{"book":"JONI","chapter":"7","verse":"45","text":"Anante ra mono nonte kva vahe'mo'za azage'za, vugota pristi kva vahe'ene Farisi vahe'mo'za anage hu'naze, Nahigetma Jisasina avretma ome'naze?"},{"book":"JONI","chapter":"7","verse":"46","text":"Ana ra mono nonte kva vahe'mo'za kenona'a hu'za, Mago ne'mo'a kora higeta ontahi'nona naneke, ama ne'mo'a nehie."},{"book":"JONI","chapter":"7","verse":"47","text":"Farisi vahe'mo'za kenona zamirera amanage hu'za zamantahige'naze. Tamagri'enena anazanke huno havi kante tmareno nevifi?"},{"book":"JONI","chapter":"7","verse":"48","text":"Hagi mago rankva vahe'motafi, Farisi vahe'mota, Jisasintera tamentintia nehumpi nosu'ne?"},{"book":"JONI","chapter":"7","verse":"49","text":"Hianagi ama vahe kevua, kasegema ontahi'nagu havizamofo agu'afi mani'naze."},{"book":"JONI","chapter":"7","verse":"50","text":"Hagi Nikodimasi'ma kenagepi Jisasinte vu'nea kva ne'mo, amu'no zamifi mani'nereti amanage huno zamasmi'ne."},{"book":"JONI","chapter":"7","verse":"51","text":"Tagri kase kemo'a mago nera refko huno kegaga hunonteanki, pusante agripinti na'a hu'nesie kea eriteno, tamagefi havige huteno keaga huntegahie. (Diu-Kas 17:6)"},{"book":"JONI","chapter":"7","verse":"52","text":"Zamagra kenona'a asmi'naze, Kagra anazanke hunka Galili kazigati e'nampi? Anumzamofo avon tafepi hamprinka ko, mago kasnampa (profet) nera Galilia fore osugahie, hu'za Nikodimasi asmi'naze."},{"book":"JONI","chapter":"7","verse":"53","text":"7:53 Mago'a vahe'mo'za antahi'zana Jon 7:53-8:11 vu'nea kea korapa avo tafepina omne'neanki, mago'a vahe'mo'za henka'a kre'naze. Ana nanekema hute'za, mago mago'mo'a noma'arega vuno eno hu'ne."}]}