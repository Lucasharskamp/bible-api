{"data":[{"book":"2 Mose","chapter":"26","verse":"1","text":"“Fa asaawa a ɛyɛ fɛ a wɔafira yɛ nsɛnanotam edu a emu bi yɛ tuntum, bibire ne koogyan a wɔanwono Kerubim agu mu, na fa si Ahyiaeɛ Ntomadan no."},{"book":"2 Mose","chapter":"26","verse":"2","text":"Ɛsɛ sɛ nsɛnanotam edu no nyinaa kɛseɛ yɛ pɛ. Emu biara tenten yɛ anammɔn aduanan mmienu na ne tɛtrɛtɛ nso yɛ anammɔn nsia."},{"book":"2 Mose","chapter":"26","verse":"3","text":"Mompam saa ntoma no enum mmɔ mu ma ɛnyɛ baako. Enum a aka no nso, monyɛ no saa ara."},{"book":"2 Mose","chapter":"26","verse":"4","text":"Momfa ntoma bibire bamma aduonum nwurawura ntoma no afa mmienu a ɛsensɛn hɔ no mu."},{"book":"2 Mose","chapter":"26","verse":"5","text":"Ɛsɛ sɛ ɛfa biara, mobɔ nkantankorowa aduonum ma ɛdi nhwɛanimu."},{"book":"2 Mose","chapter":"26","verse":"6","text":"Bɔ sikakɔkɔɔ nkɔtɔkorɔ aduonum na fa sosɔ nkantankorowa no mu, sɛdeɛ ɛbɛyɛ a nsɛnanotam ahodoɔ mmienu no bɛyɛ nsɛnanotam baako."},{"book":"2 Mose","chapter":"26","verse":"7","text":"“Nsɛnanotam no akyi no, momfa ntoma nkatasoɔ dubaako a wɔde mmirekyie nwi ayɛ mfa mmɔ Ahyiaeɛ Ntomadan no so."},{"book":"2 Mose","chapter":"26","verse":"8","text":"Ntoma nkatasoɔ dubaako no nyinaa tenten ne ne tɛtrɛtɛ nyɛ pɛpɛɛpɛ. Ne tenten nyɛ anammɔn aduanan enum na ne tɛtrɛtɛ nyɛ anammɔn nsia."},{"book":"2 Mose","chapter":"26","verse":"9","text":"Ka saa nkatasoɔ enum yi sisi anim ma ɛnyɛ adeɛ tɛtrɛtɛ baako; na fa nsia a aka no bɔ mu na ɛno nso nyɛ adeɛ tɛtrɛtɛ baako. Wɔbɛbu nkatasoɔ ɛtɔ so nsia no ato so ama asensɛn fam sɛ ɛdan kronkron no nkatano."},{"book":"2 Mose","chapter":"26","verse":"10","text":"Fa yaawa nkantankorowa aduonum a wɔabɔ no hyehyɛ ntoma asinasini mmienu no ano."},{"book":"2 Mose","chapter":"26","verse":"11","text":"Na yɛ nsosɔmu aduonum na fa saa nsosɔmu no hyehyɛ nkantankorowa no mu na ɛnka asɔredan no mmɔ mu na ɛnyɛ mua."},{"book":"2 Mose","chapter":"26","verse":"12","text":"Ɛdan no mmɔsotam anammɔn baako ne fa bɛsensɛn Ahyiaeɛ Ntomadan no akyi,"},{"book":"2 Mose","chapter":"26","verse":"13","text":"na anammɔn baako ne fa nso asensɛn animu."},{"book":"2 Mose","chapter":"26","verse":"14","text":"Momfa nneɛma ahodoɔ mmienu mmɔ ɛdan no so. Deɛ ɛdi ɛkan no nyɛ odwennini wedeɛ a wɔahyɛ no kɔkɔɔ, deɛ ɛtɔ so mmienu nyɛ abirekyie wedeɛ a ɛsɔ."},{"book":"2 Mose","chapter":"26","verse":"15","text":"“Fa okuo yɛ ntaaboo na fatwa Ahyiaeɛ Ntomadan no ho."},{"book":"2 Mose","chapter":"26","verse":"16","text":"Taaboo biara ɔsorokɔ nyɛ anammɔn dunum na ne tɛtrɛtɛ nyɛ anammɔn mmienu ne kakra."},{"book":"2 Mose","chapter":"26","verse":"17","text":"Ɛsɛ sɛ nkɔtɔkorɔ mmienu wɔ taaboo biara ase, na taaboo biara yɛ pɛ."},{"book":"2 Mose","chapter":"26","verse":"18","text":"Mobɛyɛ Ahyiaeɛ Ntomadan no ntaaboo ama emu aduonu akyerɛ nʼanafoɔ."},{"book":"2 Mose","chapter":"26","verse":"19","text":"Wɔde bɛsisi dwetɛ nsisisoɔ aduanan so; nsisisoɔ no mmienu mmienu nhyehyɛ taaboo biara ase."},{"book":"2 Mose","chapter":"26","verse":"20","text":"Ahyiaeɛ Ntomadan no atifi fam nso, wɔbɛyɛ ntaaboo aduonu atwa ho."},{"book":"2 Mose","chapter":"26","verse":"21","text":"Ɛno nso wɔde bɛsisi dwetɛ nsisisoɔ aduanan so a taaboo baako bɛsi nsisisoɔ mmienu so."},{"book":"2 Mose","chapter":"26","verse":"22","text":"Ahyiaeɛ Ntomadan no fa a ɛkyerɛ atɔeɛ fam no bɛyɛ nʼakyi. Ɛno nso, wɔde ntaaboo nsia na wɔde bɛtwa ho"},{"book":"2 Mose","chapter":"26","verse":"23","text":"a ntaaboo mmienu sisi ntwea biara."},{"book":"2 Mose","chapter":"26","verse":"24","text":"Wɔde nkɔtɔkorɔ bɛsosɔ ntaaboo mmienu no soro ne ne fam."},{"book":"2 Mose","chapter":"26","verse":"25","text":"Wɔka ne nyinaa bom a, ntaaboo wɔtwe na wɔde bɛyɛ ɛdan no fa hɔ a wɔde bɛsisi dwetɛ nsisisoɔ dunsia so. Taaboo biara bɛfa nsisisoɔ mmienu."},{"book":"2 Mose","chapter":"26","verse":"26","text":"“Fa okuo sene mmeamu nnua bi na fa beabea ntaaboo no mu. Mmeamu nnua no enum nkɔ ɛdan no fa baako,"},{"book":"2 Mose","chapter":"26","verse":"27","text":"na enum a aka no nso nkɔ ɛfa baako. Fa mmeamu nnua no enum bɔ ntaaboo a ɛwɔ ntomadan no akyi, a ani kyerɛ atɔeɛ fam no."},{"book":"2 Mose","chapter":"26","verse":"28","text":"Bɔ mmeamu dua baako fa bea ntaaboo no mfimfini na ɛmfiri tire nkɔka tire."},{"book":"2 Mose","chapter":"26","verse":"29","text":"Fa sikakɔkɔɔ dura ntaaboo no ho na fa sikakɔkɔɔ nkawa sosɔ mmeamu dua no mu na ɛnnyina. Fa sikakɔkɔɔ dura mmeamu dua no nso ho."},{"book":"2 Mose","chapter":"26","verse":"30","text":"“Fa hyehyɛbea a mekyerɛɛ wo wɔ bepɔ no so hɔ no so pɛpɛɛpɛ si Ahyiaeɛ Ntomadan no."},{"book":"2 Mose","chapter":"26","verse":"31","text":"“Fa ntoma tuntum, koogyan bibire, koogyan ne asaawatam a ɛyɛ fɛ yɛ ntwamutam a wɔanwono Kerubim sɛso agu mu no."},{"book":"2 Mose","chapter":"26","verse":"32","text":"Fa sɛn okuo nnua fadum nan a wɔde sikakɔkɔɔ adura ho a sikakɔkɔɔ nsosɔmu nan sosɔ ano no so. Ma fadum ɛnan no mu biara nsi dwetɛ ntaaboo ɛnan no baako so."},{"book":"2 Mose","chapter":"26","verse":"33","text":"Fa ntwamutam no sensɛn nsosɔmu no so na fa tware ɛdan no mu. Fa adaka a ɛboɔ a wɔatwerɛ Onyankopɔn mmara agu so no da mu no si ntoma ntwamu no akyiri. Ntoma ntwamu no bɛtwa kronkronbea hɔ ne kronkron mu kronkron no ntam."},{"book":"2 Mose","chapter":"26","verse":"34","text":"Afei, fa adaka no mmuasoɔ a wɔde sikakɔkɔɔ ayɛ no bua so na fa si kronkron mu kronkron hɔ."},{"book":"2 Mose","chapter":"26","verse":"35","text":"Fa ɛpono no ne kaneadua no tware dan no mu wɔ ntwamutam no akyi. Kaneadua no bɛsi kronkronbea no anafoɔ, ɛnna ɛpono no asi nʼatifi."},{"book":"2 Mose","chapter":"26","verse":"36","text":"“Fa ntoma foforɔ a ɛyɛ koogyan bibire ne koogyan asaawatam yɛ Ahyiaeɛ Ntomadan no ano nkatano."},{"book":"2 Mose","chapter":"26","verse":"37","text":"Fa saa ntwamutam no sɛn okuo mpunan enum a wɔde sikakɔkɔɔ adura ho no nsosɔmu no so. Wɔde saa mpunan no bɛsisi yaawa ntaeaseɛ enum no mu."}]}