{"data":[{"book":"Ekyamateeka Olwokubiri","chapter":"27","verse":"1","text":"Awo Musa ng’ali n’abakulu abakulembeze ba Isirayiri n’alagira abantu nti, “Ebiragiro byonna bye mbategeeza leero mubikuumenga."},{"book":"Ekyamateeka Olwokubiri","chapter":"27","verse":"2","text":"Bwe mumalanga okusomoka omugga Yoludaani n’oyingira mu nsi Mukama Katonda wo gy’akuwa, oddiranga amayinja amanene n’ogategeka n’ogakubako omuyiko ogw’ennoni ng’etabuddwamu omusenyu."},{"book":"Ekyamateeka Olwokubiri","chapter":"27","verse":"3","text":"Ogawandiikangako ebigambo bino byonna eby’amateeka, ng’omaze okusomoka, ng’oyingidde mu nsi Mukama Katonda wo gy’akuwa, y’ensi omukulukutira amata n’omubisi gw’enjuki, nga Mukama Katonda wa bajjajjaabo bwe yakusuubiza."},{"book":"Ekyamateeka Olwokubiri","chapter":"27","verse":"4","text":"Bw’otyo, bw’olimala okusomoka omugga Yoludaani, otegekanga amayinja ago ku Lusozi Ebali nga bwe mbalagira kaakano, era ogakubangako omuyiko ogw’ennoni ng’etabuddwamu omusenyu."},{"book":"Ekyamateeka Olwokubiri","chapter":"27","verse":"5","text":"Era Mukama Katonda wo olimuzimbira eyo ekyoto n’amayinja amalamba agatali matemeko na kyuma."},{"book":"Ekyamateeka Olwokubiri","chapter":"27","verse":"6","text":"Olizimbira eyo Mukama Katonda wo ekyoto n’amayinja amalamba n’oweerako ebiweebwayo ebyokebwa eri Mukama Katonda wo."},{"book":"Ekyamateeka Olwokubiri","chapter":"27","verse":"7","text":"Oliwaayo ebiweebwayo olw’emirembe, n’obiriira eyo ng’osanyukira mu maaso ga Mukama Katonda wo."},{"book":"Ekyamateeka Olwokubiri","chapter":"27","verse":"8","text":"Era ku mayinja ago g’oliba otegese oliwandiikako n’obwegendereza ebigambo byonna eby’amateeka gano.”"},{"book":"Ekyamateeka Olwokubiri","chapter":"27","verse":"9","text":"Awo Musa ng’ali n’Abaleevi, bakabona, n’agamba Abayisirayiri bonna nti, “Sirika owulire ggwe Isirayiri! Ku lunaku lwa leero lwennyini ofuuse eggwanga lya Mukama Katonda wo."},{"book":"Ekyamateeka Olwokubiri","chapter":"27","verse":"10","text":"Noolwekyo ogonderanga Mukama Katonda wo n’okwatanga amateeka ge n’ebiragiro bye, bye nkulagira leero.”"},{"book":"Ekyamateeka Olwokubiri","chapter":"27","verse":"11","text":"Ku lunaku lwe lumu Musa yakuutira abantu bw’ati nti,"},{"book":"Ekyamateeka Olwokubiri","chapter":"27","verse":"12","text":"Bwe mulimala okusomoka omugga Yoludaani, ab’omu bika bino baliyimirira ku Lusozi Gerizimu ne basabira abantu omukisa: Simyoni, ne Leevi, ne Yuda, ne Isakaali, ne Yusufu, ne Benyamini."},{"book":"Ekyamateeka Olwokubiri","chapter":"27","verse":"13","text":"Ate ab’omu bika bino baliyimirira ku Lusozi Ebali ne balangirira ebikolimo: Lewubeeni, ne Gaadi, ne Aseri, ne Zebbulooni, ne Ddaani, ne Nafutaali."},{"book":"Ekyamateeka Olwokubiri","chapter":"27","verse":"14","text":"Awo Abaleevi balirangirira n’eddoboozi ddene eri abantu bonna Abayisirayiri nti:"},{"book":"Ekyamateeka Olwokubiri","chapter":"27","verse":"15","text":"“Akolimirwe omuntu yenna akola ekifaananyi ekitali Katonda oba abumba ekintu ng’ekyo kyonna Mukama ky’akyayira ddala nga kikolebwa omukozi nnakinku, omuntu oyo n’abaako ne wakiyimiriza mu kyama.”"},{"book":"Ekyamateeka Olwokubiri","chapter":"27","verse":"16","text":"“Akolimirwe omuntu yenna atassaamu kitiibwa kitaawe oba nnyina.”"},{"book":"Ekyamateeka Olwokubiri","chapter":"27","verse":"17","text":"“Akolimirwe omuntu yenna akyusa ekituuti ekiraga ensalo ya muliraanwa we.”"},{"book":"Ekyamateeka Olwokubiri","chapter":"27","verse":"18","text":"“Akolimirwe omuntu yenna aggya omuzibe w’amaaso mu kkubo ettuufu n’amubuza.”"},{"book":"Ekyamateeka Olwokubiri","chapter":"27","verse":"19","text":"“Akolimirwe omuntu yenna atalaga bwenkanya eri bannamawanga, oba bamulekwa oba bannamwandu.”"},{"book":"Ekyamateeka Olwokubiri","chapter":"27","verse":"20","text":"“Akolimirwe omuntu yenna eyeebaka ne muka kitaawe, kubanga ekitanda kya kitaawe akimalamu ekitiibwa.”"},{"book":"Ekyamateeka Olwokubiri","chapter":"27","verse":"21","text":"“Akolimirwe omuntu yenna akola ebyobukaba n’ensolo.”"},{"book":"Ekyamateeka Olwokubiri","chapter":"27","verse":"22","text":"“Akolimirwe omuntu yenna eyeebaka ne mwannyina omuwala wa kitaawe, oba muwala wa nnyina.”"},{"book":"Ekyamateeka Olwokubiri","chapter":"27","verse":"23","text":"“Akolimirwe omuntu yenna eyeebaka ne nnyina wa mukazi we.”"},{"book":"Ekyamateeka Olwokubiri","chapter":"27","verse":"24","text":"“Akolimirwe omuntu yenna atemula munne.”"},{"book":"Ekyamateeka Olwokubiri","chapter":"27","verse":"25","text":"“Akolimirwe omuntu yenna akkiriza okugulirirwa atte munne ataliiko musango.”"},{"book":"Ekyamateeka Olwokubiri","chapter":"27","verse":"26","text":"“Akolimirwe omuntu yenna atagondera bigambo ebiri mu mateeka gano.”"}]}