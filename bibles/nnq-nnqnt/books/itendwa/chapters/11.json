{"data":[{"book":"Itendwa","chapter":"11","verse":"1","text":"Achandundame na abaamine bange buku Yudea ngabajoa kutenda bandu banga Akayahudi uyo bapokalinge lilobe lya Nnoongo."},{"book":"Itendwa","chapter":"11","verse":"2","text":"Petulo apabuja Kuyelusalemu, Akayahudi abaamine abapala bandu banga Akayahudi bainigwe, ngabanchonjoya kulenga,"},{"book":"Itendwa","chapter":"11","verse":"3","text":"“Mwenga ngantama kachabe bandu bangainigwa nu kulye nabo pamwe!”"},{"book":"Itendwa","chapter":"11","verse":"4","text":"Penia Petulo ngabalenge tela nhwalo ogupitila kuboka pututumbulaga,"},{"book":"Itendwa","chapter":"11","verse":"5","text":"“Kingobu apanakiba nakagongalela kunnyini ku Yopa, nganola malolo. Nginikibona kilebe chikaika pae kikiba andi ngobo jikikiyeka ngolongwa jakauluigwa pae kuboka kumbengu kongo jikamuligwe mumalombola gakwe ncheche, jibekigwe papipi jango."},{"book":"Itendwa","chapter":"11","verse":"6","text":"Nganolakea muno kukuingakia nginibona inyama ina makongono ncheche, inyama ya mpongoti na yukulanga ni inyama eikwaba ni ijuni yukunani."},{"book":"Itendwa","chapter":"11","verse":"7","text":"Kubokapenia nginilijoa lilobe lyakalenga, ‘Petulo nnyinuke, nchinje nnie!’"},{"book":"Itendwa","chapter":"11","verse":"8","text":"Nambu ne nganenga, ‘Ije, Angwana! Chanajingije mukano jango chakulya chu nhwilo andaje kichapu.’"},{"book":"Itendwa","chapter":"11","verse":"9","text":"Lilobe lela ngilijoanika kabele kuboka kumbengu, ‘Mikikemaje ichapu ilebe ijeguigwe na Nnoongo.’"},{"book":"Itendwa","chapter":"11","verse":"10","text":"Nhwalo gwenio upiti patatu, na pukujomolela yoa ngitoligwa kujenda kumbengu."},{"book":"Itendwa","chapter":"11","verse":"11","text":"Upo, bandu akatatu abakiba bakingigwe kwango kuboka kwa Kaisalia ngabaika kunyumba ejinakiba nakatama."},{"book":"Itendwa","chapter":"11","verse":"12","text":"Uhuke jwa Nnoongo nganengela nyende pamwe nangweto panga mbwele. Abaamine sita ngabalongwana pamwe na nenga kujenda ku Kaisalia na kwenio ngutuika kachakwe Konelio."},{"book":"Itendwa","chapter":"11","verse":"13","text":"Jwenio ngatulengela apammona mpakachi kuboka kumbengu ajemite kachakwe nukunnenge, ‘Mankinge mundu ajende ku Yopa akankeme mundu jumwe ojwakemigwa Simoni, lengi liina Petulo."},{"book":"Itendwa","chapter":"11","verse":"14","text":"Jwenio mannengela malobe agabakuntenda mwenga nakalongo binu nkomboligwa.’"},{"book":"Itendwa","chapter":"11","verse":"15","text":"Na panatumbala kulongela tu, Uhuke jwa Chwapi ngabaulukila andi apatuulukila twenga pukutumbulaga."},{"book":"Itendwa","chapter":"11","verse":"16","text":"Penia ngangombakela malobe ga Angwana gabalenga, ‘Yohana abaticha kwa mache, nambu mangweto mammatichigwa ku Uhuke jwa Chwapi.’"},{"book":"Itendwa","chapter":"11","verse":"17","text":"Anda Nnoongo bapile lilumbo uyo bandu banga akayahudi lilumbo ulyale elyatupa twenga apataamina Angwana ana Yesu Kilisto, bo, ne nabeneke nhoto kunkana Nnoongo?”"},{"book":"Itendwa","chapter":"11","verse":"18","text":"Angweto pabajoa genia, ngabakotoka kutauka na ngaba nkolea Nnoongo, kulenga, “Nnoongo bapi lilanga bandu banga akayahudi lyu kulapa mabaja gabe bapatange bwomi!”"},{"book":"Itendwa","chapter":"11","verse":"19","text":"Kuboke kupotekigwa kukupitila kingobu apakomigwa Stefano, abaamine ngaba pwilikana. Bange ngabajenda mpaka kilambo ya Kufoinike na Kukupulo na Kuantiokia bakatangacha nhwalo gwa Nnoongo kwa Akayahudi jika."},{"book":"Itendwa","chapter":"11","verse":"20","text":"Nambu abaamine bange kuboka kukilambo chiku Kupulo na Kulene, ngabajenda kukilambo cha Kuantiokia nu kutangacha Nhwalo Gwambone gwa Angwana ana Yesu ku bandu Akayahudi Bikigiliki."},{"book":"Itendwa","chapter":"11","verse":"21","text":"Makakala ga Angwana ngagabe pamwe na angweto na bandu ajingi ngabaamini na kabuji Angwana."},{"book":"Itendwa","chapter":"11","verse":"22","text":"Nhwalo gu kile chenie ngujoanika kikuta cha bandu abunhwamini Kilisto chu Kuyelusalemu, yene ngabankinga Banaba ajende ku Antiokia."},{"book":"Itendwa","chapter":"11","verse":"23","text":"Kingobu apaika kwenio nakabona bandu Nnoongo pabapi upeele ngaala mojo nakakwajalila angweto boa babe na imani ja kweli ka Angwana kumyojo jabe joa."},{"book":"Itendwa","chapter":"11","verse":"24","text":"Banaba akiba mundu jwambone ojwatweli Uhuke jwa Chwapi na imani, na bandu ajingi ngabautigwa ka Angwana."},{"book":"Itendwa","chapter":"11","verse":"25","text":"Penia Banaba ngajenda ku Taso kumpalapala Sauli."},{"book":"Itendwa","chapter":"11","verse":"26","text":"Apampata, ngabanneta Kuantiokia, na boa abena ngabatama ni kikuta cha bandu abunhwamini Kilisto. Kwenio ku Antiokia, kukutumbula kakema akinapunji aka Kilisto."},{"book":"Itendwa","chapter":"11","verse":"27","text":"Kingobu chenie, bange akalondoli ngabaika ku Antiokia kuboke Kuyelusalemu."},{"book":"Itendwa","chapter":"11","verse":"28","text":"Jumwe kati jabe ojwakemigwa Agabo ngajema na kuwecho gwa Uhuke jwa Nnoongo ngalondola kutenda kupakube na njala ngolongwa kuilambo yoa. Njala jenie jikiba kingobu Kilaudio apakiba ntawala."},{"book":"Itendwa","chapter":"11","verse":"29","text":"Akinapunji ngabaamu kila mundu tela na uwecho gwakwe apeleke chachoa kupala kajangata abaamine abakiba bakatama ku Yudea."},{"book":"Itendwa","chapter":"11","verse":"30","text":"Ngabatenda genia nukupeleka chango yabe kwa akinanhota bi ikuta ya bandu abanhwamine Kilisto kupete maboko ga Banaba na Sauli."}]}