{"data":[{"book":"ГАБРЭЯЎ","chapter":"3","verse":"1","text":"Таму, браты сьвятыя, супольнікі нябеснага пакліканьня, уразумейце Пасланца і Першасьвятара вызнаньня нашага, Ісуса Хрыста,"},{"book":"ГАБРЭЯЎ","chapter":"3","verse":"2","text":"Які верны Таму, Хто паставіў Яго, як і Майсей ва ўсім доме Ягоным."},{"book":"ГАБРЭЯЎ","chapter":"3","verse":"3","text":"Ён бо варты тым большае славы перад Майсеем, чым большы гонар мае ў параўнаньні з домам той, хто ўладкаваў яго;"},{"book":"ГАБРЭЯЎ","chapter":"3","verse":"4","text":"бо кожны дом ладкуецца некім; а Хто ўладкаваў усё, ёсьць Бог."},{"book":"ГАБРЭЯЎ","chapter":"3","verse":"5","text":"І Майсей верны ўва ўсім доме Ягоным, як службіт, на сьведчаньне таго, што трэба было абвясьціць."},{"book":"ГАБРЭЯЎ","chapter":"3","verse":"6","text":"А Хрыстос - як Сын у доме Ягоным; а дом Ягоны - мы, калі толькі адвагу і спадзяваньне, якімі хвалімся, цьвёрда захаваем да канца."},{"book":"ГАБРЭЯЎ","chapter":"3","verse":"7","text":"Чаму, як кажа Дух Сьвяты, «сёньня, як пачуеце голас Ягоны,"},{"book":"ГАБРЭЯЎ","chapter":"3","verse":"8","text":"не зжарсьцьвеце сэрцаў вашых, як у час смуты, у дзень спакушэньня ў пустыні,"},{"book":"ГАБРЭЯЎ","chapter":"3","verse":"9","text":"дзе спакушалі мяне бацькі вашы, выпрабоўвалі Мяне і бачылі дзеі Мае сорак гадоў."},{"book":"ГАБРЭЯЎ","chapter":"3","verse":"10","text":"Таму Я і ўгневаўся на той род, і сказаў: «няспынна блукаюць сэрцам, ня зьведалі яны пуцявінаў Маіх;"},{"book":"ГАБРЭЯЎ","chapter":"3","verse":"11","text":"таму я прысягнуў у гневе Маім, што яны ня ўвойдуць у спачын Мой»."},{"book":"ГАБРЭЯЎ","chapter":"3","verse":"12","text":"Глядзеце, браты, каб ня было ў кім у вас сэрца ліхога і нявернага, каб вам не адступіцца ад Бога жывога."},{"book":"ГАБРЭЯЎ","chapter":"3","verse":"13","text":"А настаўляйце адно аднаго кожны дзень, пакуль можна казаць «сёньня», каб хто з вас не зжарсьцьвеў, зьвёўшыся грэхам;"},{"book":"ГАБРЭЯЎ","chapter":"3","verse":"14","text":"Бо мы зрабіліся супольнікамі Хрысту, калі толькі пачатае жыцьцё цьвёрда ўтрымаем да канца,"},{"book":"ГАБРЭЯЎ","chapter":"3","verse":"15","text":"пакуль гаворыцца: «сёньня, як пачуеце голас Ягоны, не зжарсьцьвеце сэрцаў вашых, як у час смуты»."},{"book":"ГАБРЭЯЎ","chapter":"3","verse":"16","text":"Бо некаторыя, што чулі, пачалі абурацца; але ня ўсе, што выйшлі зь Егіпта з Майсеем."},{"book":"ГАБРЭЯЎ","chapter":"3","verse":"17","text":"На каго ж гневаўся Ён сорак гадоў? Хіба не на тых, што зграшылі, чые косьці засталіся ў пустыні?"},{"book":"ГАБРЭЯЎ","chapter":"3","verse":"18","text":"Супроць каго прысягаў, што ня ўвойдуць у спачын Ягоны, калі ня супроць непакорлівых?"},{"book":"ГАБРЭЯЎ","chapter":"3","verse":"19","text":"І вось, бачым, што яны не маглі ўвайсьці за няверства."}]}