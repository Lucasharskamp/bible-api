{"data":[{"book":"Imisebenzi","chapter":"6","verse":"1","text":"Ngalezonsuku inani labafundi lisanda, amaJuda esiGrikhi ayephakathi kwabo akhonona kulabo ababengamaHebheru ngoba abafelokazi babo babengananzwa nxa kusabiwa ukudla ngezinsuku zonke."},{"book":"Imisebenzi","chapter":"6","verse":"2","text":"Ngakho abalitshumi lambili bahlanganisa bonke abafundi ndawonye bathi, “Kuyabe kungalunganga kithi ukuthi siyekethise ukutshumayela ilizwi likaNkulunkulu silibale ngokulungiselana ukudla."},{"book":"Imisebenzi","chapter":"6","verse":"3","text":"Bazalwane, khethani amadoda ayisikhombisa phakathi kwenu aziwayo ukuthi agcwele uMoya lokuhlakanipha. Umlandu lo sizawubekela wona"},{"book":"Imisebenzi","chapter":"6","verse":"4","text":"thina siqinise ukukhuleka lokutshumayela ilizwi.”"},{"book":"Imisebenzi","chapter":"6","verse":"5","text":"Umbono lo walithokozisa ixuku lonke. Bakhetha uStefane, indoda eyayigcwele ukukholwa loMoya oNgcwele; uFiliphu, uPhrokhorusi, uNikhanori, uThimoni, uPhamenasi loNikholasi wase-Antiyokhi, ikholwa elaphendukela enkolweni yesiJuda."},{"book":"Imisebenzi","chapter":"6","verse":"6","text":"Amadoda la ethulwa kubapostoli, abakhuleka bawabeka izandla."},{"book":"Imisebenzi","chapter":"6","verse":"7","text":"Ngakho ilizwi likaNkulunkulu lamemetheka. Inani labafundi eJerusalema landa ngokuphangisa, kwathi lenani elikhulu labaphristi layilandela inkolo."},{"book":"Imisebenzi","chapter":"6","verse":"8","text":"Kwathi uStefane, indoda eyayigcwele umusa kaNkulunkulu, lamandla, yenza izimanga lemimangaliso phakathi kwabantu."},{"book":"Imisebenzi","chapter":"6","verse":"9","text":"Kwasekuvela umona usuka emalungeni eSinagogu yabaKhululekileyo (njengokubizwa kwakhona) bengamaJuda aseKhureni le-Alekizandriya kanye lasemikhonweni yaseSilisiya le-Ezhiya. Abantu laba basuka basebephikisana loStefane,"},{"book":"Imisebenzi","chapter":"6","verse":"10","text":"kodwa behluleka ukumelana lenhlakanipho yakhe kumbe uMoya ayekhuluma ngawo."},{"book":"Imisebenzi","chapter":"6","verse":"11","text":"Basebefunza abanye abantu amazwi ngasese ukuthi bathi, “Simzwile uStefane ekhuluma amazwi ahlambaza uMosi kanye loNkulunkulu.”"},{"book":"Imisebenzi","chapter":"6","verse":"12","text":"Ngaleyondlela badungulula abantu labadala kanye labafundisi bomthetho. Bambopha uStefane bamletha phambi kweSanihedrini."},{"book":"Imisebenzi","chapter":"6","verse":"13","text":"Baveza ofakazi bamanga abafakaza bathi, “Indoda le kayikhawuli ukukhuluma kubi ngendawo engcwele langomthetho."},{"book":"Imisebenzi","chapter":"6","verse":"14","text":"Ngoba sesimuzwe esithi uJesu lo waseNazaretha uzayibhidliza indawo le njalo aguqule imikhuba uMosi asipha yona.”"},{"book":"Imisebenzi","chapter":"6","verse":"15","text":"Bonke ababehlezi phakathi kweSanihedrini bamnanzelela uStefane babona ukuthi ubuso bakhe babufana lobuso bengilosi."}]}