{"data":[{"book":"Hebrews","chapter":"2","verse":"1","text":"Won xa won ɲɛngi sa na masenyi xɔn ma a fanyi ra, won naxan mɛxi, alako won naxa kira bɛɲin."},{"book":"Hebrews","chapter":"2","verse":"2","text":"Ala xa masenyi sɛnbɛ nu gbo, a nu bara naxan so malekɛe yi ra. Adamadi naxee na matandi, e naxa sare xɔrɔxɔɛ sɔtɔ. Xa nee sa sare xɔrɔxɔɛ sɔtɔ,"},{"book":"Hebrews","chapter":"2","verse":"3","text":"won tan go? Xa won kisi xungbe rabolo, won ma fe fa luma di? Won Marigi yati nan singe a masenxi won bɛ, mixi naxee a xui mɛxi e fan bara findi na seedee ra."},{"book":"Hebrews","chapter":"2","verse":"4","text":"Ala bara e xa seedeɲɔxɔya fari isa tɔnxumae ra, fe magaaxuxie, kaabanako mɔɔli birin, nun buɲae ra Xaxili Sɛniyɛnxi naxee fixi e ma a waxɔnki."},{"book":"Hebrews","chapter":"2","verse":"5","text":"Ala mu mangɛya fima malekɛe ma tina e xa duniɲa yamari, muxu duniɲa naxan xa fe falafe wo bɛ yi ki."},{"book":"Hebrews","chapter":"2","verse":"6","text":"Yi seedeɲɔxɔya sɛbɛxi Kitaabui kui:"},{"book":"Hebrews","chapter":"2","verse":"7","text":"I bara a ragoro malekɛe bun ma waxati dondoronti kui."},{"book":"Hebrews","chapter":"2","verse":"8","text":"i bara se birin lu a sanyi bun ma.»"},{"book":"Hebrews","chapter":"2","verse":"9","text":"Won munse toma? Ala naxa Isa ragoro malekɛe bun ma waxati dondoronti kui, kɔnɔ Isa xa faxɛ naxa findi xunnakeli nun binyɛ ra a bɛ. Na kui, Ala naxa hinnɛ won na, a Isa faxa adamadi birin ɲɔxɔɛ ra."},{"book":"Hebrews","chapter":"2","verse":"10","text":"Ala nan se birin daaxi, se birin na a tan nan bɛ. A man wama adamadi gbegbe xa so a xa nɔrɛ kui. Na kui, a nu lanma a xa e Rakisima xa fe rakamali tɔɔrɛ ra."},{"book":"Hebrews","chapter":"2","verse":"11","text":"Naxan adamadie rasɛniyɛnma, nun naxee rasɛniyɛnxi, e birin fatanxi Baba keren nan na. Na kui, a mu yaagi e xilide a ngaxakerenyie."},{"book":"Hebrews","chapter":"2","verse":"12","text":"A naxa a masen, «N i xili masenma nɛ n ngaxakerenyie bɛ, n i matɔxɔma nɛ ɲama tagi.»"},{"book":"Hebrews","chapter":"2","verse":"13","text":"A man naxa a masen, «N nan n ma lanlanteya sama Ala nan ma.» A man naxa a masen, «N na be, muxu nun die Ala naxee fixi n ma.»"},{"book":"Hebrews","chapter":"2","verse":"14","text":"Na die to findi fate nun fasɛ ra, Isa fan naxa a yɛtɛ misaali e ra, alako a xa nɔ Ibulisa xun nakanade a yɛtɛ xa faxɛ saabui ra. Faxɛ sɛnbɛ nu na Ibulisa nan yi ra."},{"book":"Hebrews","chapter":"2","verse":"15","text":"Isa naxa a yɛtɛ misaali a ngaxakerenyie ra alako a xa e ratanga faxɛ xa gaaxui ma e xa duniɲɛigiri kui, naxan luxi alɔ konyiya."},{"book":"Hebrews","chapter":"2","verse":"16","text":"A na birin naba Iburahima bɔnsɔɛ nan malife ra, a mu a raba malekɛe xa bɛ."},{"book":"Hebrews","chapter":"2","verse":"17","text":"Na nan a toxi a naxa a yɛtɛ maniya a ngaxakerenyie ra, alako a xa nɔ sɛrɛxɛdubɛ kuntigi wali rabade kinikini nun tinxinyi ra Ala bɛ, a fa findi ɲama xa yunubie xafarima ra."},{"book":"Hebrews","chapter":"2","verse":"18","text":"Isa fata mixie malide e xa maratantanyi kui, barima a fan maratantanyi nun tɔɔrɛ kolon nɛ."}]}