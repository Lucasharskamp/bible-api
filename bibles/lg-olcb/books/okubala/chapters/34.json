{"data":[{"book":"Okubala","chapter":"34","verse":"1","text":"Mukama Katonda n’agamba Musa nti,"},{"book":"Okubala","chapter":"34","verse":"2","text":"“Lagira abaana ba Isirayiri ng’obagamba nti, ‘Bwe muyingiranga mu Kanani, gye mbawa okuba ensi yammwe ey’obutaka bwammwe obw’enkalakkalira, zino ze ziribeera ensalo zaayo:"},{"book":"Okubala","chapter":"34","verse":"3","text":"“ ‘Ku bukiikaddyo, ensalo yammwe erizingiramu Eddungu lya Zini n’ekibira ku mabbali ga Edomu. Ku luuyi lw’ebuvanjuba, ensalo yammwe ey’oku bukiikaddyo eritandikira ku Nnyanja ey’Omunnyo w’ekoma ku luuyi olw’ebuvanjuba,"},{"book":"Okubala","chapter":"34","verse":"4","text":"n’eyambukira ku Kkubo lya Akulabbimu, n’eraga ku Zini n’ekoma ku bukiikaddyo obwa Kadesubanea. Eriraga e Kazala Dali n’etuuka e Yazimoni,"},{"book":"Okubala","chapter":"34","verse":"5","text":"awo w’eriwetera n’egenda ku mugga Wadi ogw’e Misiri n’ekoma ku Nnyanja Ennene."},{"book":"Okubala","chapter":"34","verse":"6","text":"Ku ludda olw’ebugwanjuba, olubalama lw’Ennyanja Ennene lwe lulibeera ensalo yammwe. Eyo y’eriba ensalo yammwe ey’ebugwanjuba."},{"book":"Okubala","chapter":"34","verse":"7","text":"Ku ludda olw’obukiikakkono, ensalo yammwe egenda kuva ku Nnyanja Ennene erage ku Lusozi Koola;"},{"book":"Okubala","chapter":"34","verse":"8","text":"eve e Koola erage w’oyingirira Kamasi. Ensalo olwo eriraga e Zedada,"},{"book":"Okubala","chapter":"34","verse":"9","text":"ne yeeyongerayo okutuuka e Zifuloni, n’ekoma mu Kazalenooni. Eyo y’eriba ensalo yammwe ey’oku bukiikakkono."},{"book":"Okubala","chapter":"34","verse":"10","text":"Ensalo yammwe ey’ebuvanjuba erigoberera olunyiriri oluva e Kazalenooni okutuuka e Sefamu."},{"book":"Okubala","chapter":"34","verse":"11","text":"Ensalo n’eserengeta okuva e Sefamu okutuuka e Libula ku ludda olw’ebuvanjuba bwa Yaini, n’ebalama amabbali g’ensozi ku ludda olw’ebuvanjuba bw’Ennyanja y’e Kinneresi, y’ey’e Ggaliraaya."},{"book":"Okubala","chapter":"34","verse":"12","text":"Olwo ensalo n’egendera ku mugga Yoludaani n’ekoma ku Nnyanja ey’Omunnyo."},{"book":"Okubala","chapter":"34","verse":"13","text":"Awo Musa n’alagira abaana ba Isirayiri nti, “Ensi eyo muligibawa okubeera obutaka bwabwe obw’enkalakkalira nga mukuba akalulu. Mukama alagidde ensi eyo egabanibwe ebika omwenda n’ekitundu,"},{"book":"Okubala","chapter":"34","verse":"14","text":"kubanga ab’empya z’ekika kya Gaadi n’ekya Lewubeeni, n’ab’empya z’ekitundu ky’ekika kya Manase, baamala okugabana obutaka bwabwe."},{"book":"Okubala","chapter":"34","verse":"15","text":"Ebika ebyo ebibiri n’ekitundu byamala okugabana obutaka bwabyo ku ludda olw’ebuvanjuba olw’Omugga Yoludaani ogwa Yeriko okutunuulira enjuba gy’eva.”"},{"book":"Okubala","chapter":"34","verse":"16","text":"Mukama Katonda n’agamba Musa nti,"},{"book":"Okubala","chapter":"34","verse":"17","text":"“Gano ge mannya g’abasajja abalibagabanyizaamu ensi eyo okubeera obutaka bwammwe: Eriyazaali kabona ne Yoswa mutabani wa Nuuni."},{"book":"Okubala","chapter":"34","verse":"18","text":"Era ojja kulonda mu buli kika omukulembeze omu okuyamba mu kugabana ensi."},{"book":"Okubala","chapter":"34","verse":"19","text":"“Gano ge mannya gaabwe:"},{"book":"Okubala","chapter":"34","verse":"20","text":"Semweri mutabani wa Ammikudi ng’ava mu kika kya Simyoni."},{"book":"Okubala","chapter":"34","verse":"21","text":"Eridaadi mutabani wa Kisuloni ng’ava mu kika kya Benyamini."},{"book":"Okubala","chapter":"34","verse":"22","text":"Buki mutabani wa Yoguli ng’ava mu kika kya Ddaani."},{"book":"Okubala","chapter":"34","verse":"23","text":"Kanieri mutabani wa Efodi ng’ava mu kika kya Manase mutabani wa Yusufu."},{"book":"Okubala","chapter":"34","verse":"24","text":"Kemueri mutabani wa Sifutani ng’ava mu kika kya Efulayimu mutabani wa Yusufu."},{"book":"Okubala","chapter":"34","verse":"25","text":"Erizafani mutabani wa Palunaki nga ye mukulembeze okuva mu kika kya Zebbulooni."},{"book":"Okubala","chapter":"34","verse":"26","text":"Palutiyeri mutabani wa Azani"},{"book":"Okubala","chapter":"34","verse":"27","text":"ne Akikuda mutabani wa Seromi nga ye mukulembeze okuva mu kika kya Aseri,"},{"book":"Okubala","chapter":"34","verse":"28","text":"ne Pedakeri mutabani wa Ammikudi nga ye mukulembeze okuva mu kika kya Nafutaali.”"},{"book":"Okubala","chapter":"34","verse":"29","text":"Abo be basajja Mukama be yalagira okugabanyaamu ensi ya Kanani okubeera obutaka bw’abaana ba Isirayiri."}]}