{"data":[{"book":"2 Samuel","chapter":"10","verse":"1","text":"Toen enige tijd later de koning der Ammonieten te overlijden kwam, en door zijn zoon Chanoen werd opgevolgd,"},{"book":"2 Samuel","chapter":"10","verse":"2","text":"dacht David: Laat mij vriendschappelijke betrekkingen aanknopen met Chanoen, den zoon van Nachasj, zoals zijn vader dat met mij heeft gedaan. Daarom liet David hem door enige afgevaardigden zijn deelneming betuigen met zijn vader. Maar toen de afgevaardigden van David in het land der Ammonieten waren aangekomen,"},{"book":"2 Samuel","chapter":"10","verse":"3","text":"zeiden de hooggeplaatste Ammonieten tot Chanoen, hun heer: Denkt gij, dat David uw vader wil eren, omdat hij u zijn deelneming laat betuigen? Neen, David stuurt u zijn mensen alleen maar, om de stad te verspieden, haar geheimen uit te vorsen, en haar later te kunnen verwoesten."},{"book":"2 Samuel","chapter":"10","verse":"4","text":"Daarop liet Chanoen de afgevaardigden van David gevangen nemen, hun baarden voor de helft wegscheren, hun kleding halverwege, tot aan het zitvlak, afknippen, en stuurde ze zo weg."},{"book":"2 Samuel","chapter":"10","verse":"5","text":"Toen dat aan David bekend werd, zond hij die zwaar beledigde mannen boden tegemoet, en liet hun zeggen: Blijft in Jericho, totdat uw baard weer is aangegroeid, en komt dan terug."},{"book":"2 Samuel","chapter":"10","verse":"6","text":"Daar de Ammonieten wel begrepen, dat ze het bij David verbruid hadden, gingen ze onderhandelen, en namen Aram van Bet-Rechob en Aram van Soba met twintigduizend man voetvolk in hun dienst, en de koningen van Maäka en Tob met twaalfduizend man."},{"book":"2 Samuel","chapter":"10","verse":"7","text":"Toen David dat vernam, zond hij Joab met heel zijn leger en het keurkorps er op uit."},{"book":"2 Samuel","chapter":"10","verse":"8","text":"Ook de Ammonieten rukten uit, en stelden zich op voor de poort van hun stad, terwijl de Arameën van Soba en Rechob met de manschappen van Tob en Maäka een afzonderlijke groep vormden in het open veld."},{"book":"2 Samuel","chapter":"10","verse":"9","text":"Daar Joab bemerkte, dat hem zowel van voren als van achteren een aanval dreigde, koos hij een deel van Israëls krijgers uit, en stelde die op tegen de Arameën,"},{"book":"2 Samuel","chapter":"10","verse":"10","text":"terwijl hij de rest van de manschappen aan zijn broer Abisjai toevertrouwde en tegen de Ammonieten opstelde."},{"book":"2 Samuel","chapter":"10","verse":"11","text":"Hij zeide: Als de Arameën mij te sterk worden, moet ge mij helpen; worden de Ammonieten u te sterk, dan zal ik u te hulp komen."},{"book":"2 Samuel","chapter":"10","verse":"12","text":"Wees flink, en laat ons dapper zijn voor ons volk en onzen God, en Jahweh zal doen wat Hem goeddunkt."},{"book":"2 Samuel","chapter":"10","verse":"13","text":"Daarop bond Joab met zijn manschappen de strijd aan met de Arameën, en dezen sloegen voor hem op de vlucht."},{"book":"2 Samuel","chapter":"10","verse":"14","text":"En toen de Ammonieten bemerkten, dat de Arameën gevlucht waren, sloegen ook zij voor Abisjai op de vlucht en trokken zich terug in de stad. Daarom staakte Joab de strijd tegen de Ammonieten, en keerde naar Jerusalem terug."},{"book":"2 Samuel","chapter":"10","verse":"15","text":"Toen de Arameën zagen, dat ze door Israël waren verslagen, trokken zij al hun krachten tezamen,"},{"book":"2 Samuel","chapter":"10","verse":"16","text":"en liet Hadadézer zelfs de Arameën van de overzijde der Rivier uitrukken. En met Sjobek, den legeroverste van Hadadézer, aan hun spits, trokken ze naar Chelam op."},{"book":"2 Samuel","chapter":"10","verse":"17","text":"Toen David dit vernam, riep hij geheel Israël op, trok over de Jordaan en bereikte Chelam. De Arameën stelden zich op tegen David en streden met hem,"},{"book":"2 Samuel","chapter":"10","verse":"18","text":"maar moesten voor Israël wijken. En David doodde zevenhonderd paarden van de Arameën en veertigduizend hunner ruiters; ook Sjobek, hun legeroverste, werd op de plek doodgeslagen."},{"book":"2 Samuel","chapter":"10","verse":"19","text":"Nu begrepen alle koningen, die van Hadadézer afhankelijk waren, dat ze het tegen Israël moesten afleggen; ze sloten dus vrede met Israël en onderwierpen zich. Voortaan wachtte Aram zich wel, om nog eens de Ammonieten te helpen."}]}