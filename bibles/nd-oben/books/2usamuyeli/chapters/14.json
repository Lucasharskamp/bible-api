{"data":[{"book":"2 USamuyeli","chapter":"14","verse":"1","text":"UJowabi indodana kaZeruya wakwazi ukuthi inhliziyo yenkosi yayimkhumbula u-Abhisalomu."},{"book":"2 USamuyeli","chapter":"14","verse":"2","text":"Ngakho uJowabi wathuma umuntu eThekhowa wayabuya khona lowesifazane ohlakaniphileyo. Wathi kuye, “Yenza angathi uyalila. Gqoka izigqoko zokulila. Ungagcobi amagcobo okubukeka. Yenza njengowesifazane oseqede insuku ezinengi elilela ofileyo."},{"book":"2 USamuyeli","chapter":"14","verse":"3","text":"Uye enkosini ukhulume amazwi la kuyo.” UJowabi wasemfunza lawomazwi."},{"book":"2 USamuyeli","chapter":"14","verse":"4","text":"Kwathi owesifazane owavela eThekhowa esefikile enkosini wathi mbo phansi ngobuso eyihlonipha, wasesithi, “Ake ungisize, awu nkosi!”"},{"book":"2 USamuyeli","chapter":"14","verse":"5","text":"Inkosi yambuza yathi, “Kuyini okukuhluphayo?”"},{"book":"2 USamuyeli","chapter":"14","verse":"6","text":"Mina ncekukazi yakho ngangilamadodana amabili. Alwa egangeni njalo akulamuntu owayelapho ukuba awalamule. Enye yatshaya enye yayibulala."},{"book":"2 USamuyeli","chapter":"14","verse":"7","text":"Manje-ke bonke abosendo sebevukele incekukazi yakho, bathi, ‘Sinike lowo owabulala umfowabo ukuze simbulale ngenxa yempilo yomfowabo ambulalayo; lapho-ke sizasusa lendlalifa futhi.’ Bazacitsha ilahle lami elivuthayo eliyilo lodwa engilalo eliseleyo, umkami asale engaselabizo loba inzalo ebusweni bomhlaba.”"},{"book":"2 USamuyeli","chapter":"14","verse":"8","text":"Inkosi yasisithi kowesifazane lowo, “Buyela ekhaya, ngizakhupha umlayo ngimele wena.”"},{"book":"2 USamuyeli","chapter":"14","verse":"9","text":"Kodwa owesifazane waseThekhowa wathi kuyo, “Mhlekazi wami, nkosi, umlandu kawube kimi lakwabendlu kababa, kuthi inkosi lesihlalo sayo sobukhosi kungabi lacala.”"},{"book":"2 USamuyeli","chapter":"14","verse":"10","text":"Inkosi yaphendula yathi, “Nxa loba ngubani esitsho loba yini kuwe, mlethe kimi, njalo kasoze akuhluphe futhi.”"},{"book":"2 USamuyeli","chapter":"14","verse":"11","text":"Wasesithi, “Inkosi kayincenge uThixo uNkulunkulu wayo ukuba avimbele umphindiseli wegazi ekwengezeleleni incithakalo, ukuze indodana yami ingabhujiswa.”"},{"book":"2 USamuyeli","chapter":"14","verse":"12","text":"Lapho-ke owesifazane wasesithi, “Vumela incekukazi yakho ikhulume ilizwi enkosini yami.”"},{"book":"2 USamuyeli","chapter":"14","verse":"13","text":"Owesifazane wasesithi, “Pho kungani ucebe into enje ngabantu bakaNkulunkulu na? Nxa inkosi isitsho lokhu kayizidlisi ngecala na, ngoba inkosi kayiyibuyisanga indodana yayo eyaxotshwayo."},{"book":"2 USamuyeli","chapter":"14","verse":"14","text":"Njengamanzi achithekele phansi, angeke abuthwe, kanjalo kumele sife. Kodwa uNkulunkulu kakususi ukuphila, esikhundleni salokho yena uceba izindlela zokuthi umuntu oxotshiweyo angehlukaniswa laye kokuphela."},{"book":"2 USamuyeli","chapter":"14","verse":"15","text":"Ngilande ukuzakutsho lokhu kumhlekazi wami inkosi, ngoba abantu sebengethusile. Incekukazi yakho icabange yathi, ‘Ngizakhuluma lenkosi, engxenye izakwenza lokho okucelwa yincekukazi yayo."},{"book":"2 USamuyeli","chapter":"14","verse":"16","text":"Engxenye inkosi izavuma ukuhlenga incekukazi yayo esandleni somuntu ozama ukungisusa mina lendodana yami elifeni esaliphiwa nguNkulunkulu.’"},{"book":"2 USamuyeli","chapter":"14","verse":"17","text":"Khathesi incekukazi yakho ithi, ‘Sengathi izwi lomhlekazi wami, uThixo lingangilethela ukuphumula, ngoba umhlekazi wami, inkosi unjengengilosi kaNkulunkulu ekuphawuleni okuhle lokubi. Sengathi uThixo uNkulunkulu wakho angaba lawe.’ ”"},{"book":"2 USamuyeli","chapter":"14","verse":"18","text":"Inkosi yasisithi kowesifazane lowo, “Ungangifihleli impendulo kulokhu engizakubuza khona.”"},{"book":"2 USamuyeli","chapter":"14","verse":"19","text":"Inkosi yasibuza yathi, “Isandla sikaJowabi kasilawe yini kukho konke lokhu na?”"},{"book":"2 USamuyeli","chapter":"14","verse":"20","text":"Inceku yakho uJowabi yenze lokhu ukuba iguqule umumo okhona khathesi. Inkosi yami ilenhlakanipho efana leyengilosi kaNkulunkulu yazi konke okwenzakalayo elizweni.”"},{"book":"2 USamuyeli","chapter":"14","verse":"21","text":"Inkosi yasisithi kuJowabi, “Kulungile, ngizakwenza lokho. Hamba uyebuya lalo ijaha u-Abhisalomu.”"},{"book":"2 USamuyeli","chapter":"14","verse":"22","text":"UJowabi wathi mbo phansi ngobuso eyihlonipha, waseyibonga inkosi. UJowabi wasesithi, “Lamhla inceku yakho isikwazi ukuthi isithole umusa emehlweni akho, mhlekazi wami, nkosi, ngoba inkosi isivumile isicelo senceku yayo.”"},{"book":"2 USamuyeli","chapter":"14","verse":"23","text":"Emva kwalokho uJowabi waya eGeshuri wayabuya lo-Abhisalomu eJerusalema."},{"book":"2 USamuyeli","chapter":"14","verse":"24","text":"Kodwa inkosi yathi, “Kaye endlini yakhe, akumelanga abone ubuso bami.” Ngakho u-Abhisalomu waya endlini yakhe akaze abubona ubuso benkosi."},{"book":"2 USamuyeli","chapter":"14","verse":"25","text":"Kulolonke elako-Israyeli kakho umuntu owayebatshazwa kakhulu ngobuhle bakhe njengo-Abhisalomu. Kusukela ekhanda lakhe kusiya ephangweni lonyawo lwakhe kwakungekho sici kuye."},{"book":"2 USamuyeli","chapter":"14","verse":"26","text":"Kwakusithi lapho egele inwele zekhanda lakhe wayejwayele ukuzigela inwele zakhe kanye ngomnyaka nxa zasezimsinda kakhulu, wayezilinganisa esikalini, isisindo sazo sasingamakhulu amabili amashekeli ngesilinganiso sesikhosini."},{"book":"2 USamuyeli","chapter":"14","verse":"27","text":"U-Abhisalomu wazala amadodana amathathu lendodakazi eyodwa. Ibizo lendodakazi lalinguThamari, owayengumfazi omuhle."},{"book":"2 USamuyeli","chapter":"14","verse":"28","text":"U-Abhisalomu wahlala iminyaka emibili eJerusalema engabuboni ubuso benkosi."},{"book":"2 USamuyeli","chapter":"14","verse":"29","text":"Yikho u-Abhisalomu wabiza uJowabi wamthuma enkosini, kodwa uJowabi wala ukuya kuye. Wathumela okwesibili, kodwa wala ukuza."},{"book":"2 USamuyeli","chapter":"14","verse":"30","text":"Wasesithi ezincekwini zakhe, “Khangelani, insimu kaJowabi iphansi kweyami, njalo kulebhali kiyo. Hambani liyeyithungela ngomlilo.” Ngakho izinceku zika-Abhisalomu zayithungela insimu ngomlilo."},{"book":"2 USamuyeli","chapter":"14","verse":"31","text":"Lapho-ke uJowabi waya endlini ka-Abhisalomu wathi kuye, “Kungani izinceku zakho zithungele insimu yami ngomlilo?”"},{"book":"2 USamuyeli","chapter":"14","verse":"32","text":"U-Abhisalomu wathi kuJowabi, “Khangela, ngithumele ilizwi kuwe ngathi, ‘Woza lapha ukuze ngikuthume enkosini ukuyabuza ukuthi, “Pho ngisukeleni eGeshuri? Kade kuzakuba ngcono kimi aluba ngilokhu ngikhonale!” ’ Khathesi nje, mina ngifuna ukubona ubuso benkosi, nxa ngilecala laloba yini kangibulale.”"},{"book":"2 USamuyeli","chapter":"14","verse":"33","text":"Ngakho uJowabi waya enkosini wayitshela lokhu. Inkosi yambiza u-Abhisalomu, wafika wangena wasesithi mbo phansi ngobuso phambi kwenkosi. Inkosi yamanga u-Abhisalomu."}]}