{"data":[{"book":"Matej","chapter":"25","verse":"1","text":"“Tada će s nebeskim kraljevstvom biti kao kad je deset djevica uzelo svjetiljke i pošlo u susret zaručniku."},{"book":"Matej","chapter":"25","verse":"2","text":"Pet ih je bilo budalastih, a pet mudrih."},{"book":"Matej","chapter":"25","verse":"3","text":"Budalaste djevice ponesu svjetiljke, ali ne i ulja."},{"book":"Matej","chapter":"25","verse":"4","text":"A mudre su skupa sa svjetiljkama ponijele i posude s uljem."},{"book":"Matej","chapter":"25","verse":"5","text":"Kako je zaručnik kasnio, sve one poliježu i zaspu."},{"book":"Matej","chapter":"25","verse":"6","text":"U ponoć se začula vika: ‘Zaručnik stiže! Iziđite pred njega!’"},{"book":"Matej","chapter":"25","verse":"7","text":"Sve djevice ustanu da prirede svjetiljke."},{"book":"Matej","chapter":"25","verse":"8","text":"Budalaste tada zamole mudre: ‘Dajte nam od svojega ulja jer nam svjetiljke trnu.’"},{"book":"Matej","chapter":"25","verse":"9","text":"Ali one im odgovore: ‘Nipošto! Sigurno nema dovoljno i za vas i za nas. Pođite ga radije kupiti.’"},{"book":"Matej","chapter":"25","verse":"10","text":"Kad su ga otišle kupiti, dođe zaručnik te one koje su bile pripravne uđu s njim na svadbu i vrata se zatvore."},{"book":"Matej","chapter":"25","verse":"11","text":"Poslije dođu i ostale djevice i stanu dozivati: ‘Gospodine! Gospodine, otvori nam!’"},{"book":"Matej","chapter":"25","verse":"12","text":"ali on će odgovoriti: ‘Zaista vam kažem: Ne poznajem vas.’"},{"book":"Matej","chapter":"25","verse":"13","text":"Stoga bdijte jer ne znate dan ni čas mojega dolaska!"},{"book":"Matej","chapter":"25","verse":"14","text":"Tada će s nebeskim kraljevstvom biti kao s čovjekom koji je, polazeći na put, pozvao sluge i povjerio im svoj imetak."},{"book":"Matej","chapter":"25","verse":"15","text":"Jednomu je dao pet vreća zlatnika,25:15 U grčkome: pet talenata. Talenat ima 34 kilograma. drugomu dvije, a trećemu jednu—svakome prema sposobnostima. Zatim je otputovao."},{"book":"Matej","chapter":"25","verse":"16","text":"Sluga koji je primio pet vreća zlatnika odmah ode, uloži ih i zaradi još pet vreća."},{"book":"Matej","chapter":"25","verse":"17","text":"Sluga s dvjema vrećama zlatnika također zaradi još dvije."},{"book":"Matej","chapter":"25","verse":"18","text":"Sluga koji je dobio samo jednu, naprotiv, iskopa rupu u zemlji i u nju skrije gospodarov novac."},{"book":"Matej","chapter":"25","verse":"19","text":"Poslije dugog vremena gospodar se vrati i zatraži od slugu da mu polože račun."},{"book":"Matej","chapter":"25","verse":"20","text":"Onaj kojemu je povjerio pet vreća zlatnika donese i drugih pet. ‘Gospodaru, dao si mi pet vreća zlatnika. Zaradio sam, eto, još pet.’"},{"book":"Matej","chapter":"25","verse":"21","text":"Gospodar mu nato reče: ‘Odlično, dobri i vjerni slugo! Bio si vjeran nad malim i zato ću te postaviti nad velikim. Dođi se radovati sa svojim gospodarom!’"},{"book":"Matej","chapter":"25","verse":"22","text":"Zatim priđe sluga koji je primio dvije vreće zlatnika i reče: ‘Gospodaru, meni si dao dvije vreće. Zaradio sam još dvije.’"},{"book":"Matej","chapter":"25","verse":"23","text":"Gospodar mu reče: ‘Odlično, dobri i vjerni slugo! Bio si vjeran nad malim i zato ću te postaviti nad velikim. Dođi se radovati sa svojim gospodarom!’"},{"book":"Matej","chapter":"25","verse":"24","text":"Priđe zatim sluga koji je primio jednu vreću te reče: ‘Gospodaru! Znao sam da si strog čovjek, da žanješ gdje nisi sijao i kupiš gdje nisi vijao."},{"book":"Matej","chapter":"25","verse":"25","text":"Zato sam se prestrašio i skrio tvoju vreću u zemlju. Evo, uzmi ju!’"},{"book":"Matej","chapter":"25","verse":"26","text":"Ali gospodar mu reče: ‘Zli i lijeni slugo! Znao si da žanjem gdje nisam sijao i kupim gdje nisam vijao?"},{"book":"Matej","chapter":"25","verse":"27","text":"Trebao si onda barem uložiti moj novac u banku25:27 U grčkome: kod novčara. pa bih nakon povratka dobio kamate."},{"book":"Matej","chapter":"25","verse":"28","text":"Oduzmite mu novac i dajte ga onome koji ima deset vreća zlatnika!"},{"book":"Matej","chapter":"25","verse":"29","text":"Tko ima, dat će mu se još pa će obilovati, a onome tko nema oduzet će se i ono što ima."},{"book":"Matej","chapter":"25","verse":"30","text":"Bacite beskorisnoga slugu van u tamu. Ondje će biti plač i škrgut zuba.’”"},{"book":"Matej","chapter":"25","verse":"31","text":"“Kad Sin Čovječji dođe u slavi i sa svim svojim anđelima, sjest će na prijestolje svoje slave."},{"book":"Matej","chapter":"25","verse":"32","text":"Tada će se svi narodi okupiti pred njime, a on će, kao što pastir odvaja ovce od koza,"},{"book":"Matej","chapter":"25","verse":"33","text":"pravednike postaviti sebi zdesna, a ostale s lijeve strane."},{"book":"Matej","chapter":"25","verse":"34","text":"Tada će kralj reći onima koji mu budu zdesna: ‘Vi, koje je Otac blagoslovio, dođite primiti u baštinu kraljevstvo pripravljeno za vas od postanka svijeta!"},{"book":"Matej","chapter":"25","verse":"35","text":"Jer ste me nahranili kad sam bio gladan, napojili kad sam bio žedan, primili ste me kad sam bio tuđinac"},{"book":"Matej","chapter":"25","verse":"36","text":"i obukli me kad sam bio gol; posjećivali ste me dok sam bio bolestan i u zatvoru.’"},{"book":"Matej","chapter":"25","verse":"37","text":"Pravednici će ga tada upitati: ‘Gospodine, kada smo te vidjeli gladna i nahranili, kada smo te vidjeli žedna i napojili te?"},{"book":"Matej","chapter":"25","verse":"38","text":"Kada smo ti pružili dobrodošlicu kao tuđincu i obukli te gola?"},{"book":"Matej","chapter":"25","verse":"39","text":"Kada smo te posjetili bolesna ili u tamnici?’"},{"book":"Matej","chapter":"25","verse":"40","text":"A kralj će odgovoriti: ‘Zaista vam kažem, sve što ste učinili jednomu od moje najmanje braće, meni ste učinili!’"},{"book":"Matej","chapter":"25","verse":"41","text":"Zatim će reći onima slijeva: ‘Odlazite od mene, prokleti, u vječni oganj pripravljen za đavla i njegove anđele!"},{"book":"Matej","chapter":"25","verse":"42","text":"Jer bio sam gladan, a niste mi dali jesti; bio sam žedan, a niste mi dali piti;"},{"book":"Matej","chapter":"25","verse":"43","text":"bio sam tuđinac, a vi me niste primili; gol sam bio i niste me obukli; bio sam bolestan i u zatvoru, a niste me posjetili.’"},{"book":"Matej","chapter":"25","verse":"44","text":"Oni će pitati: ‘Gospodine, kad smo te to vidjeli gladna ili žedna, ili kao tuđinca, ili gola, ili bolesna, ili u zatvoru i nismo ti pomogli?’"},{"book":"Matej","chapter":"25","verse":"45","text":"A on će im odgovoriti: ‘Zaista vam kažem, sve što niste učinili jednomu od ovih najmanjih, meni niste učinili!’"},{"book":"Matej","chapter":"25","verse":"46","text":"Tako će oni otići u vječnu patnju, a pravednici u vječni život.”"}]}