{"data":[{"book":"1 AmaKhosi","chapter":"7","verse":"1","text":"Kwathatha uSolomoni iminyaka elitshumi lantathu ukuqeda ukwakha isigodlo sakhe."},{"book":"1 AmaKhosi","chapter":"7","verse":"2","text":"Wakha isiGodlo seGusu leLebhanoni saba side okwezingalo ezilikhulu, lamatshumi amahlanu ububanzi lamatshumi amathathu ukuyaphezulu, sakhelwe phezu kwezinsika zemisedari eziyimizila emine, kulamapulanka omsedari phezu kwayo."},{"book":"1 AmaKhosi","chapter":"7","verse":"3","text":"Sasifulelwe ngamapulanka omsedari ayephezu kwezinsika ezingamatshumi amane lanhlanu, ziyimizila emithathu, umzila ulezinsika ezilitshumi lanhlanu."},{"book":"1 AmaKhosi","chapter":"7","verse":"4","text":"Kwakulemizila emithathu yamafasitela, ayeqondene."},{"book":"1 AmaKhosi","chapter":"7","verse":"5","text":"Yonke iminyango yayimiswe yaba magumbi mane; yayimiswe ngaphambili ngamithathu, ikhangelene."},{"book":"1 AmaKhosi","chapter":"7","verse":"6","text":"Wasesakha lendlu yezinsika, ubude bayo buzingalo ezingamatshumi amahlanu, ububanzi bayo bungezingamatshumi amathathu. Phambi kwayo kulekhulusi elilezinsika phambili, lophahla."},{"book":"1 AmaKhosi","chapter":"7","verse":"7","text":"Wasesakha lendlu yesihlalo sobukhosi, iNkundla Yokwahlulela, lapho ayezathonisela khona amacala, wayendlala ngemisedari kusukela phansi kusiya ephahleni."},{"book":"1 AmaKhosi","chapter":"7","verse":"8","text":"Isigodlo sakhe ayezahlala kuso sasisegumeni elingemuva kwendlu yokuthonisela amacala, yayakhiwe ngokufananayo. USolomoni wakhela indodakazi kaFaro ayeyithethe, isigodlo esifanana lendlu yenkundla."},{"book":"1 AmaKhosi","chapter":"7","verse":"9","text":"Zonke lezizakhiwo, kusukela ngaphandle kuze kuyefika egumeni elikhulu phakathi kanye lokusuka esisekelweni kusiya esihlothini, zazakhiwe ngamatshe aqakathekileyo ayebazwe ngesilinganiso esahiwe kuhle ngaphakathi langaphandle kwawo."},{"book":"1 AmaKhosi","chapter":"7","verse":"10","text":"Izisekelo zakhiwa ngamatshe amakhulu aqinileyo, amanye ayezingalo ezilitshumi amanye njalo ezingalo eziyisificaminwembili."},{"book":"1 AmaKhosi","chapter":"7","verse":"11","text":"Ngaphezulu kwakulamatshe aqinileyo, ebazwe ngesilinganiso, kanye lemijabo yomsedari."},{"book":"1 AmaKhosi","chapter":"7","verse":"12","text":"Iguma elikhulu lalibiyelwe ngomduli wemithando emithathu yamatshe yelekene kanye lalowomsedari obazwe kuhle, kanti kwakunjalo lasegumeni lethempeli likaThixo lekhulusini lakhona."},{"book":"1 AmaKhosi","chapter":"7","verse":"13","text":"INkosi uSolomoni yathumela eThire ukuba kulethwe uHuramu."},{"book":"1 AmaKhosi","chapter":"7","verse":"14","text":"Unina wayengumfelokazi owesizwe sakoNafithali ezalwa yindoda eyayingeyeThire njalo eyayiyingcitshi ekubazeni ithusi. UHuramu wayengumuntu ohlakaniphileyo elokuqedisisa njalo wayelobuciko leminwe ekubazeni ithusi. Waya enkosini uSolomoni wafika wenza yonke imisebenzi ayeyiphiwe."},{"book":"1 AmaKhosi","chapter":"7","verse":"15","text":"Wabumba insika ezimbili zethusi ezazizinde okuzingalo eziyisificaminwembili ukuyaphezulu njalo ubundingilizi bazo zazizingalo ezilitshumi lambili ngomzila."},{"book":"1 AmaKhosi","chapter":"7","verse":"16","text":"Wabumba njalo iziduku ezimbili zethusi ukuze zifakwe engqongeni yezinsika zona ezazizingalo ezinhlanu ukuyaphezulu inye ngayinye."},{"book":"1 AmaKhosi","chapter":"7","verse":"17","text":"Amambule amaketane ayephothene acecisa iziduku ezaziphezu kwezinsika eziyisikhombisa esidukwini sinye ngasinye."},{"book":"1 AmaKhosi","chapter":"7","verse":"18","text":"Wenza imizila emibili yomceciso wamaphomegranathi, igqagqele amambule ukucecisa iziduku phezu kwezinsika. Wenza okufanayo esidukwini sinye ngasinye."},{"book":"1 AmaKhosi","chapter":"7","verse":"19","text":"Iziduku ezaziphezu kwezinsika ekhulusini zazibunjwe okwemiduze, ziphakeme okwezingalo ezine."},{"book":"1 AmaKhosi","chapter":"7","verse":"20","text":"Phezu kweziduku ensikeni zombili, ngaphezu kwesigaba esiyingubhe phansi kwamambule, kungamaphomegranathi angamakhulu amabili emizileni inxa zonke."},{"book":"1 AmaKhosi","chapter":"7","verse":"21","text":"Wakha lezonsika ekhulusini lethempeli. Insika eseningizimu wayibiza ngokuthi nguJakhini kwathi esenyakatho wayithi nguBhowazi."},{"book":"1 AmaKhosi","chapter":"7","verse":"22","text":"Iziduku ezaziphezulu zazibunjwe okwemiduze. Wapheleliswa kanjalo umsebenzi wezinsika."},{"book":"1 AmaKhosi","chapter":"7","verse":"23","text":"Wasesenza uLwandle ngensimbi encibilikisiweyo, luyisigombolozi, luyizingalo ezilitshumi ukusuka emphethweni kusiya emphethweni luphakeme okwezingalo ezinhlanu. Ukulinganisa leyondingilizi kwakuthatha intambo ezingalo ezingamatshumi amathathu ukuyizingelezela."},{"book":"1 AmaKhosi","chapter":"7","verse":"24","text":"Ngaphansi komphetho, kungamaqhagana agqagqeleyo, elitshumi engalweni eyodwa. Amaqhagana la ayebunjwe aba yimizila emibili ensimbininye loLwandle."},{"book":"1 AmaKhosi","chapter":"7","verse":"25","text":"ULwandle lwalumi phezu kwenkunzi ezilitshumi lambili, ezintathu zikhangele enyakatho, ezintathu zikhangele entshonalanga, ezintathu zikhangele eningizimu kuthi ezintathu zikhangele empumalanga. ULwandle lwalugxile phezu kwazo, imilenze yazo igobele phakathi."},{"book":"1 AmaKhosi","chapter":"7","verse":"26","text":"Uhlonzi lwalulingana ububanzi besandla, umphetho ufanana lomphetho wenkomitsho, kufanana lokuqhakaza kweluba. Lwalungena izikhelelo ezizinkulungwane ezimbili."},{"book":"1 AmaKhosi","chapter":"7","verse":"27","text":"Wenza njalo amathala ethusi alitshumi aphakamisekayo ubude bawo buzingalo ezine, lobubanzi buzingalo ezine, ukuphakama kuzingalo ezintathu lilinye."},{"book":"1 AmaKhosi","chapter":"7","verse":"28","text":"Amathala ayenziwe ngalindlela: Kwakulezisekelo eziya phezulu emaceleni zinanyathiselwe."},{"book":"1 AmaKhosi","chapter":"7","verse":"29","text":"Kulezozisekelo phakathi kwezinsika eziya phezulu kubunjelwe izilwane, inkunzi lamakherubhi, kuthi kulezonsika eziya phezulu kufanane njalo. Ngaphezulu langaphansi kwezilwane lenkunzi kulezinkatha ezikhandiweyo."},{"book":"1 AmaKhosi","chapter":"7","verse":"30","text":"Inqodlana nganye ilamavili lama-ekseli ethusi, njalo nganye ilomganu phezu kwezinsika ziceciswe ngemithando ekhandelwe inxa zonke."},{"book":"1 AmaKhosi","chapter":"7","verse":"31","text":"Ngaphakathi kwenqodlana yinye nganye kuvulekile kuyisigombolozi esitshona okwengalo eyodwa. Isikhala lesi siyisigombolozi ngaphansi kwaso siyingalo elengxenye. Emlonyeni kukhona okwabazelwayo kungumceciso. Okubaziweyo emaceleni kulingana inxa zonke zone, kungayisiyo indingilizi."},{"book":"1 AmaKhosi","chapter":"7","verse":"32","text":"Amavili womane engaphansi kwamapulanka, lama-ekseli amavili ebotshelwe enqodlaneni. Ububanzi bendingilizi yevili ngalinye bulingana ingalo eyodwa elengxenye."},{"book":"1 AmaKhosi","chapter":"7","verse":"33","text":"Amavili akhona enziwe njengawenqola yempi, ama-ekseli, amarimu, lezipokisi zawo lamahabha awo enziwe ngensimbi ezitshisiweyo."},{"book":"1 AmaKhosi","chapter":"7","verse":"34","text":"Inqodlana nganye yayilezibambo ezine, esisodwa sisegumbini linye, sigxile enqodlaneni."},{"book":"1 AmaKhosi","chapter":"7","verse":"35","text":"Phezu kwenqodlana kulomthando oyisizingelezi esitshona okwengxenye yengalo. Izisekelo lamapulanka kuxhume phezu kwenqodlana."},{"book":"1 AmaKhosi","chapter":"7","verse":"36","text":"Wabazela khona amakherubhi, izilwane kanye lezihlahla zamalala kuyo yonke indawo ebonakalayo lomceciso inxa zonke."},{"book":"1 AmaKhosi","chapter":"7","verse":"37","text":"Yiyo-ke le indlela ayenze ngayo izinqodlana ezilitshumi. Zazenziwe ngomkhando munye zilingana ubukhulu zilesimo sinye."},{"book":"1 AmaKhosi","chapter":"7","verse":"38","text":"Wasebumba imiganu elitshumi ngethusi, umunye uthatha izikhelelo ezingamatshumi amane ububanzi bayo buzingalo ezine, kusithi umganu owodwa ubekwa phezu kwenqodlana nganye yezilitshumi."},{"book":"1 AmaKhosi","chapter":"7","verse":"39","text":"Wasemisa inqodlana ezinhlanu zazo ngeningizimu yethempeli kwathi ezinhlanu zema enyakatho. ULwandle walubeka eningizimu, ejikweni laseningizimu yempumalanga kwethempeli."},{"book":"1 AmaKhosi","chapter":"7","verse":"40","text":"Wabumba njalo imiganu lamafotsholo lemiganu yesichelo."},{"book":"1 AmaKhosi","chapter":"7","verse":"41","text":"Izinsika ezimbili;"},{"book":"1 AmaKhosi","chapter":"7","verse":"42","text":"amaphomegranathi angamakhulu amane amambule womabili (imbule linye lilemizila emibili yamaphomegranathi, acecise iziduku eziyingubhe eziphezu kwezinsika);"},{"book":"1 AmaKhosi","chapter":"7","verse":"43","text":"izinqodlana ezilitshumi lenkonxa zazo ezilitshumi;"},{"book":"1 AmaKhosi","chapter":"7","verse":"44","text":"uLwandle lenkunzi ezilitshumi lambili ngaphansi kwalo;"},{"book":"1 AmaKhosi","chapter":"7","verse":"45","text":"imbiza, amafotsholo lemiganu yesichelo."},{"book":"1 AmaKhosi","chapter":"7","verse":"46","text":"Inkosi yalungiselela ukuthi zonke zibunjwe ngesithombe somdaka emagcekeni aseJodani phakathi kwaseSukhothi laseZarethani."},{"book":"1 AmaKhosi","chapter":"7","verse":"47","text":"USolomoni wayekela konke lokhu kungalinganiswanga isisindo sakho, ngenxa yokuthi kwakukunengi kakhulu; ubunzima bensimbi yethusi bungazanga bulinganiswe."},{"book":"1 AmaKhosi","chapter":"7","verse":"48","text":"USolomoni wenza yonke imiceciso eyayisethempelini likaThixo:"},{"book":"1 AmaKhosi","chapter":"7","verse":"49","text":"izinti zezibane zegolide elicengekileyo (ezinhlanu zazo ngakwesokudla njalo zinhlanu langakwesokhohlo, phambi kwesiphephelo esingaphakathi);"},{"book":"1 AmaKhosi","chapter":"7","verse":"50","text":"imiganu yegolide elicengekileyo, izibane, imiganu yokuchelisa, izinditshi leyempepha;"},{"book":"1 AmaKhosi","chapter":"7","verse":"51","text":"Kwathi usuphelile wonke umsebenzi owawenziwe yinkosi uSolomoni ekwakheni kwakhe ithempeli likaThixo, waletha lezompahla ezazinikelwe nguyise uDavida, isiliva legolide layo yonke imiceciso, konke lokhu wakufaka endlini yenotho ethempelini likaThixo."}]}