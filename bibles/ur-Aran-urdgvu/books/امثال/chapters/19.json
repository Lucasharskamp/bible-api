{"data":[{"book":"امثال","chapter":"19","verse":"1","text":"جو غریب بےالزام زندگی گزارے وہ ٹیڑھی باتیں کرنے والے احمق سے کہیں بہتر ہے۔"},{"book":"امثال","chapter":"19","verse":"2","text":"اگر علم ساتھ نہ ہو تو سرگرمی کا کوئی فائدہ نہیں۔ جلدباز غلط راہ پر آتا رہتا ہے۔"},{"book":"امثال","chapter":"19","verse":"3","text":"گو انسان کی اپنی حماقت اُسے بھٹکا دیتی ہے توبھی اُس کا دل رب سے ناراض ہوتا ہے۔"},{"book":"امثال","chapter":"19","verse":"4","text":"دولت مند کے دوستوں میں اضافہ ہوتا ہے، لیکن غریب کا ایک دوست بھی اُس سے الگ ہو جاتا ہے۔"},{"book":"امثال","chapter":"19","verse":"5","text":"جھوٹا گواہ سزا سے نہیں بچے گا، جو جھوٹی گواہی دے اُس کی جان نہیں چھوٹے گی۔"},{"book":"امثال","chapter":"19","verse":"6","text":"متعدد لوگ بڑے آدمی کی خوشامد کرتے ہیں، اور ہر ایک اُس آدمی کا دوست ہے جو تحفے دیتا ہے۔"},{"book":"امثال","chapter":"19","verse":"7","text":"غریب کے تمام بھائی اُس سے نفرت کرتے ہیں، تو پھر اُس کے دوست اُس سے کیوں دُور نہ رہیں۔ وہ باتیں کرتے کرتے اُن کا پیچھا کرتا ہے، لیکن وہ غائب ہو جاتے ہیں۔"},{"book":"امثال","chapter":"19","verse":"8","text":"جو حکمت اپنا لے وہ اپنی جان سے محبت رکھتا ہے، جو سمجھ کی پرورش کرے اُسے کامیابی ہو گی۔"},{"book":"امثال","chapter":"19","verse":"9","text":"جھوٹا گواہ سزا سے نہیں بچے گا، جھوٹی گواہی دینے والا تباہ ہو جائے گا۔"},{"book":"امثال","chapter":"19","verse":"10","text":"احمق کے لئے عیش و عشرت سے زندگی گزارنا موزوں نہیں، لیکن غلام کی حکمرانوں پر حکومت کہیں زیادہ غیرمناسب ہے۔"},{"book":"امثال","chapter":"19","verse":"11","text":"انسان کی حکمت اُسے تحمل سکھاتی ہے، اور دوسروں کے جرائم سے درگزر کرنا اُس کا فخر ہے۔"},{"book":"امثال","chapter":"19","verse":"12","text":"بادشاہ کا طیش جوان شیرببر کی دہاڑوں کی مانند ہے جبکہ اُس کی منظوری گھاس پر شبنم کی طرح تر و تازہ کرتی ہے۔"},{"book":"امثال","chapter":"19","verse":"13","text":"احمق بیٹا باپ کی تباہی اور جھگڑالو بیوی مسلسل ٹپکنے والی چھت ہے۔"},{"book":"امثال","chapter":"19","verse":"14","text":"موروثی گھر اور ملکیت باپ دادا کی طرف سے ملتی ہے، لیکن سمجھ دار بیوی رب کی طرف سے ہے۔"},{"book":"امثال","chapter":"19","verse":"15","text":"سُست ہونے سے انسان گہری نیند سو جاتا ہے، لیکن ڈھیلا شخص بھوکے مرے گا۔"},{"book":"امثال","chapter":"19","verse":"16","text":"جو وفاداری سے حکم پر عمل کرے وہ اپنی جان محفوظ رکھتا ہے، لیکن جو اپنی راہوں کی پروا نہ کرے وہ مر جائے گا۔"},{"book":"امثال","chapter":"19","verse":"17","text":"جو غریب پر مہربانی کرے وہ رب کو اُدھار دیتا ہے، وہی اُسے اجر دے گا۔"},{"book":"امثال","chapter":"19","verse":"18","text":"جب تک اُمید کی کرن باقی ہو اپنے بیٹے کی تادیب کر، لیکن اِتنے جوش میں نہ آ کہ وہ مر جائے۔"},{"book":"امثال","chapter":"19","verse":"19","text":"جو حد سے زیادہ طیش میں آئے اُسے جرمانہ دینا پڑے گا۔ اُسے بچانے کی کوشش مت کر ورنہ اُس کا طیش اَور بڑھے گا۔"},{"book":"امثال","chapter":"19","verse":"20","text":"اچھا مشورہ اپنا اور تربیت قبول کر تاکہ آئندہ دانش مند ہو۔"},{"book":"امثال","chapter":"19","verse":"21","text":"انسان دل میں متعدد منصوبے باندھتا رہتا ہے، لیکن رب کا ارادہ ہمیشہ پورا ہو جاتا ہے۔"},{"book":"امثال","chapter":"19","verse":"22","text":"انسان کا لالچ اُس کی رُسوائی کا باعث ہے، اور غریب دروغ گو سے بہتر ہے۔"},{"book":"امثال","chapter":"19","verse":"23","text":"رب کا خوف زندگی کا منبع ہے۔ خدا ترس آدمی سیر ہو کر سکون سے سو جاتا اور مصیبت سے محفوظ رہتا ہے۔"},{"book":"امثال","chapter":"19","verse":"24","text":"کاہل اپنا ہاتھ کھانے کے برتن میں ڈال کر اُسے منہ تک نہیں لا سکتا۔"},{"book":"امثال","chapter":"19","verse":"25","text":"طعنہ زن کو مار تو سادہ لوح سبق سیکھے گا، سمجھ دار کو ڈانٹ تو اُس کے علم میں اضافہ ہو گا۔"},{"book":"امثال","chapter":"19","verse":"26","text":"جو اپنے باپ پر ظلم کرے اور اپنی ماں کو نکال دے وہ والدین کے لئے شرم اور رُسوائی کا باعث ہے۔"},{"book":"امثال","chapter":"19","verse":"27","text":"میرے بیٹے، تربیت پر دھیان دینے سے باز نہ آ، ورنہ تُو علم و عرفان کی راہ سے بھٹک جائے گا۔"},{"book":"امثال","chapter":"19","verse":"28","text":"شریر گواہ انصاف کا مذاق اُڑاتا ہے، اور بےدین کا منہ آفت کی خبریں پھیلاتا ہے۔"},{"book":"امثال","chapter":"19","verse":"29","text":"طعنہ زن کے لئے سزا اور احمق کی پیٹھ کے لئے کوڑا تیار ہے۔"}]}