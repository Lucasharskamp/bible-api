{"data":[{"book":"Sang'hano","chapter":"3","verse":"1","text":"Siku dimoja saa tisa ya imisi kipindi cha kumpula Mulungu, Petulo na Yohana wakala wochola kuna Ing'anda ya Mulungu."},{"book":"Sang'hano","chapter":"3","verse":"2","text":"Kipindi acho wanhu wakala wampapile munhu imoja mbetembete toka viyavumbuke. Kila siku wakala womwika munhu ayo hana ulwivi lwa Ng'anda ya Mulungu lukemigwe, “Lwivi lunogile” muladi yapule sente kwa wanhu wakalile wokwingila Mng'anda ya Mulungu."},{"book":"Sang'hano","chapter":"3","verse":"3","text":"Viyawone Petulo na Yohana wokwingila Mng'anda ya Mulungu, kawapula wamgwee kinhu chochose."},{"book":"Sang'hano","chapter":"3","verse":"4","text":"Nao wamulola munhu ayo bunhuu. Petulo kamulongela, “Tulole tweye!”"},{"book":"Sang'hano","chapter":"3","verse":"5","text":"Avo kawalola bunhuu, kuno kotamanila kupata kinhu chochose kulawa kumwao."},{"book":"Sang'hano","chapter":"3","verse":"6","text":"Lakini Petulo kamulongela, “Nabule sente, ila nokugwaa kija kinilinacho, kwa twaga da Yesu Kilisito wa Nazaleti, nokulagiza ima wima utembele!”"},{"book":"Sang'hano","chapter":"3","verse":"7","text":"Abaho kamgoga kwa mkono wake wa kudila kamwinula. Na bahaja mige ya magulu gake igangamala."},{"book":"Sang'hano","chapter":"3","verse":"8","text":"Kenuka, kema kwa magulu gake, kasonga kutembela. Abaho kengila Mng'anda ya Mulungu hamoja nao, kuno kozumha zumha na kumtogola Mulungu."},{"book":"Sang'hano","chapter":"3","verse":"9","text":"Wanhu wose viwamone kotembela na komtogola Mulungu,"},{"book":"Sang'hano","chapter":"3","verse":"10","text":"wamjuwa kamba heyo yakalile yopula hana, “Ulwivi Lunogile,” avo wose wakanganya kija kimulawilile munhu ayo."},{"book":"Sang'hano","chapter":"3","verse":"11","text":"Kuno munhu ayo yang'hali kowawinza Petulo na Yohana hana, “Uluhelengo lwa Sulemani,” kamba vilukemigwe, wanhu wose wakanganya na wasonga kuwakimbilila."},{"book":"Sang'hano","chapter":"3","verse":"12","text":"Petulo viyawone wanhu, kawalongela, “Ndugu zangu wa Izilaeli, habali moikanganya mbuli ino, habali motubunhulila meso? Vino mogelegeza mbuli ino ilawilila kwa udahi wetu kumtenda munhu ino yatembele hebu kwavija tweye tomtambikila Mulungu?"},{"book":"Sang'hano","chapter":"3","verse":"13","text":"Mulungu wa Abulahamu na Isaka na Yakobo na Mulungu wa wahenga zetu, kamgwaa ukulu mtumigwa wake Yesu. Lakini mumgela mmakono ga iwakulu, mumulema haulongozi ha Pilato, hata Pilato viyalondile kumulekesa."},{"book":"Sang'hano","chapter":"3","verse":"14","text":"Kakala yang'alile na yanogile, lakini mweye mumulema, mumpula Pilato yawatendele vimulonda, yawafungulile munhu mkomaji."},{"book":"Sang'hano","chapter":"3","verse":"15","text":"Mumkoma ayo yakalile chanduso cha ugima, lakini Mulungu kamzilibula kulawa kwa wafile na tweye tuyona mbuli ayo."},{"book":"Sang'hano","chapter":"3","verse":"16","text":"Udahi wa twaga da Yesu awo umgwelele nguvu munhu ino mbetembete. Kino kimona na kukijuwa kitendigwa kwa kutamanila kwa twaga jake. Kumtamanila Yesu ako kumtendile munhu ino yahonyigwe, kamba mose vimona."},{"book":"Sang'hano","chapter":"3","verse":"17","text":"“Sambi, ndugu zangu, nojuwa kija kimumtendele Yesu mweye na wakulu zenu mukala hamkijuwile."},{"book":"Sang'hano","chapter":"3","verse":"18","text":"Mulungu kalonga mbuli ino toka mwaka ilawilile kubitila watula ndagu zake wose, kamba Kilisito wake Mkombola kolondeka yadununzike, na vino vivo ili."},{"book":"Sang'hano","chapter":"3","verse":"19","text":"Lelo lekeni nzambi zenu mumbwelele Mulungu, muladi Mulungu yazigele kumgongo nzambi zenu."},{"book":"Sang'hano","chapter":"3","verse":"20","text":"Mwahatenda avo, kipindi cha kuhozigwa moyo chokwiza kulawa kwa Mndewa, na komtuma Yesu, yeli Kilisito Mkombola yasaguligwe mbuli yenu."},{"book":"Sang'hano","chapter":"3","verse":"21","text":"Kolondeka yasigale kuulanga mbaka kipindi kivike cha kugatenda gose gawe ga sambi, kamba viyalongile Mulungu kubitila watula ndagu zake wang'alile wakalile kuko umwaka."},{"book":"Sang'hano","chapter":"3","verse":"22","text":"Kwavija Musa kalonga, ‘Mndewa Mulungu wenu kowagalileni mtula ndagu wake, kamba viyanhumile niye, kokuwa imoja wa wanhu zenu. Mutogole chochose chonda yawalongeleni."},{"book":"Sang'hano","chapter":"3","verse":"23","text":"Munhu yoyose yolema kumtegeleza mtula ndagu ayo wa Mulungu kobaguligwa mna iwanhu wa Mulungu na kokomigwa.’"},{"book":"Sang'hano","chapter":"3","verse":"24","text":"Na watula ndagu wa Mulungu wose wakalile na usenga, kusongela Samweli na wayagwe wezile kumwande, vivija walonga vinhu vilawilila mzisiku zino."},{"book":"Sang'hano","chapter":"3","verse":"25","text":"Lagano da Mulungu kubitila watula ndagu zake ni jenu, na mweye mwamgati mna idilagano da Mulungu yaditendile kwa wahenga zenu. Kamba viyalongile kwa Abulahamu, ‘Kubitila lukolo lwako nowatenda wanhu wose wa mwiisi wamwede.’"},{"book":"Sang'hano","chapter":"3","verse":"26","text":"Avo Mulungu viyamzilibule mtumigwa wake, tanhu kamtuma kumwenu, mumwede na kuwatenda mweye muleke nzambi zenu.”"}]}