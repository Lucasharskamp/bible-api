{"data":[{"book":"1 Wakorintho","chapter":"12","verse":"1","text":"Basi ndugu zangu, kuhusu karama za rohoni, sitaki mkose kufahamu."},{"book":"1 Wakorintho","chapter":"12","verse":"2","text":"Mnajua kwamba mlipokuwa watu wasiomjua Mungu, kwa njia moja au ingine mlishawishika na kupotoshwa mkielekezwa kwa sanamu zisizonena."},{"book":"1 Wakorintho","chapter":"12","verse":"3","text":"Kwa hiyo nawaambieni ya kuwa hakuna mtu anayeongozwa na Roho wa Mungu anayeweza kusema, “Yesu na alaaniwe.” Pia hakuna mtu awezaye kusema, “Yesu ni Bwana,” isipokuwa ameongozwa na Roho Mtakatifu."},{"book":"1 Wakorintho","chapter":"12","verse":"4","text":"Kuna aina mbalimbali za karama, lakini Roho ni yule yule."},{"book":"1 Wakorintho","chapter":"12","verse":"5","text":"Kuna huduma za aina mbalimbali, lakini Bwana ni yule yule."},{"book":"1 Wakorintho","chapter":"12","verse":"6","text":"Kisha kuna tofauti za kutenda kazi, lakini ni Mungu yule yule atendaye kazi zote kwa watu wote."},{"book":"1 Wakorintho","chapter":"12","verse":"7","text":"Basi kila mmoja hupewa ufunuo wa Roho kwa faida ya wote."},{"book":"1 Wakorintho","chapter":"12","verse":"8","text":"Maana mtu mmoja kwa Roho hupewa neno la hekima na mwingine neno la maarifa kwa Roho huyo huyo."},{"book":"1 Wakorintho","chapter":"12","verse":"9","text":"Mtu mwingine imani kwa huyo Roho na mwingine karama za kuponya kwa huyo Roho mmoja."},{"book":"1 Wakorintho","chapter":"12","verse":"10","text":"Kwa mwingine matendo ya miujiza, kwa mwingine unabii kwa mwingine kupambanua roho, kwa mwingine aina mbalimbali za lugha, na kwa mwingine bado, tafsiri za lugha."},{"book":"1 Wakorintho","chapter":"12","verse":"11","text":"Haya yote hufanywa na huyo huyo Roho mmoja, Roho naye humgawia kila mtu, kama apendavyo."},{"book":"1 Wakorintho","chapter":"12","verse":"12","text":"Kama vile mwili ulivyo mmoja nao una viungo vingi, navyo viungo vyote vya mwili ingawa ni vingi, ni mwili mmoja, vivyo hivyo na Kristo."},{"book":"1 Wakorintho","chapter":"12","verse":"13","text":"Kwa maana katika Roho mmoja wote tulibatizwa katika mwili mmoja, kama ni Wayahudi au Wayunani, kama ni watumwa au watu huru, nasi sote tulinyweshwa Roho mmoja."},{"book":"1 Wakorintho","chapter":"12","verse":"14","text":"Basi mwili si kiungo kimoja, bali ni viungo vingi."},{"book":"1 Wakorintho","chapter":"12","verse":"15","text":"Kama mguu ungesema, “Kwa kuwa mimi si mkono basi mimi si wa mwili,” hiyo isingefanya huo mguu usiwe sehemu ya mwili."},{"book":"1 Wakorintho","chapter":"12","verse":"16","text":"Na kama sikio lingesema, “Kwa kuwa mimi si jicho, basi mimi si wa mwili,” hiyo isingefanya hilo sikio lisiwe sehemu ya mwili."},{"book":"1 Wakorintho","chapter":"12","verse":"17","text":"Kama mwili wote ungelikuwa jicho, kusikia kungekuwa wapi? Au kama mwili wote ungelikuwa sikio, kunusa kungekuwa wapi?"},{"book":"1 Wakorintho","chapter":"12","verse":"18","text":"Lakini kama ilivyo, Mungu ameweka viungo katika mwili, kila kimoja kama alivyopenda."},{"book":"1 Wakorintho","chapter":"12","verse":"19","text":"Kama vyote vingekuwa kiungo kimoja, mwili ungekuwa wapi?"},{"book":"1 Wakorintho","chapter":"12","verse":"20","text":"Kama ulivyo, una viungo vingi, lakini mwili ni mmoja."},{"book":"1 Wakorintho","chapter":"12","verse":"21","text":"Jicho haliwezi kuuambia mkono, “Sina haja nawe!” Wala kichwa hakiwezi kuiambia miguu, “Sina haja na ninyi!”"},{"book":"1 Wakorintho","chapter":"12","verse":"22","text":"Lakini badala yake, vile viungo vya mwili vinavyoonekana kuwa dhaifu, ndivyo ambavyo ni vya muhimu sana."},{"book":"1 Wakorintho","chapter":"12","verse":"23","text":"Navyo vile viungo tunavyoviona havina heshima, ndivyo tunavipa heshima maalum. Vile viungo vya mwili ambavyo havina uzuri, tunavipa heshima ya pekee;"},{"book":"1 Wakorintho","chapter":"12","verse":"24","text":"wakati vile viungo vyenye uzuri havihitaji utunzaji wa pekee. Lakini Mungu ameviweka pamoja viungo vya mwili na akavipa heshima zaidi vile vilivyopungukiwa,"},{"book":"1 Wakorintho","chapter":"12","verse":"25","text":"ili pasiwe na mafarakano katika mwili, bali viungo vyote vihudumiane kwa usawa kila kimoja na mwenzake."},{"book":"1 Wakorintho","chapter":"12","verse":"26","text":"Kama kiungo kimoja kikiumia, viungo vyote huumia pamoja nacho, kama kiungo kimoja kikipewa heshima, viungo vyote hufurahi pamoja nacho."},{"book":"1 Wakorintho","chapter":"12","verse":"27","text":"Sasa ninyi ni mwili wa Kristo na kila mmoja wenu ni sehemu ya huo mwili."},{"book":"1 Wakorintho","chapter":"12","verse":"28","text":"Mungu ameweka katika kanisa, kwanza mitume, pili manabii, tatu walimu, kisha watenda miujiza, pia karama za kuponya, karama za kusaidiana, karama za uongozi, aina mbalimbali za lugha."},{"book":"1 Wakorintho","chapter":"12","verse":"29","text":"Je, wote ni mitume? Je, wote ni manabii? Je, wote ni walimu? Je, wote wanatenda miujiza?"},{"book":"1 Wakorintho","chapter":"12","verse":"30","text":"Je, wote wana karama ya kuponya? Je, wote hunena kwa lugha mpya? Je, wote wanatafsiri?"},{"book":"1 Wakorintho","chapter":"12","verse":"31","text":"Basi tamanini sana karama zilizo kuu."}]}