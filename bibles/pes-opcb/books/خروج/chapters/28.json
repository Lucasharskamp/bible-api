{"data":[{"book":"خروج","chapter":"28","verse":"1","text":"«برادر خود هارون و پسرانش ناداب، ابیهو، العازار و ایتامار را از سایر مردم اسرائیل جدا کرده، به مقام کاهنی تعیین کن تا مرا خدمت کنند."},{"book":"خروج","chapter":"28","verse":"2","text":"لباسهای مخصوصی برای هارون تهیه کن تا معلوم باشد که او برای خدمت من جدا شده است. لباسهای او زیبا و برازندهٔ کار مقدّس او باشد."},{"book":"خروج","chapter":"28","verse":"3","text":"به کسانی که استعداد و مهارت دوزندگی داده‌ام دستور بده لباسهای هارون را تهیه کنند لباسهایی که با لباسهای سایر مردم فرق داشته باشد و معلوم شود که او در مقام کاهنی به من خدمت می‌کند."},{"book":"خروج","chapter":"28","verse":"4","text":"لباسهایی که باید دوخته شوند اینها هستند: سینه‌پوش، ایفود28‏:4 نگاه کنید به ۲۵‏:۷.، ردا، پیراهن نقشدار، دستار و شال کمر. برای برادرت هارون و پسرانش هم باید از همین لباسها دوخت تا بتوانند در مقام کاهنی به من خدمت کنند."},{"book":"خروج","chapter":"28","verse":"5","text":"پس طلا و نخهای آبی، ارغوانی و قرمز، و نیز کتان ریزبافت به آنها بده."},{"book":"خروج","chapter":"28","verse":"6","text":"«صنعتگران باید ایفود را از کتان ریزبافت تابیده تهیه کرده، آن را ماهرانه با طلا، نخهای آبی، ارغوانی و قرمز گلدوزی کنند."},{"book":"خروج","chapter":"28","verse":"7","text":"«این جلیقهٔ بلند از دو قسمت، جلو و پشت، که روی شانه‌ها با دو بند به هم می‌پیوندند، تشکیل شود."},{"book":"خروج","chapter":"28","verse":"8","text":"بند کمر ایفود هم باید متصل به آن و از جنس خودش باشد، یعنی از رشته‌های طلا و کتان تابیده ریز‌بافت و نخهای آبی، ارغوانی و قرمز."},{"book":"خروج","chapter":"28","verse":"9","text":"«دو سنگ جزع تهیه کن و نامهای دوازده قبیلهٔ بنی‌اسرائیل را روی آنها حک کن."},{"book":"خروج","chapter":"28","verse":"10","text":"یعنی روی هر سنگ شش نام به ترتیب سن آنها."},{"book":"خروج","chapter":"28","verse":"11","text":"مثل یک خاتم‌کار و حکاک ماهر نامها را روی سنگها حک کن و آنها را در قابهای طلا بگذار."},{"book":"خروج","chapter":"28","verse":"12","text":"سپس آنها را روی شانه‌های ایفود نصب کن تا بدین ترتیب هارون نامهای قبایل بنی‌اسرائیل را به حضور من بیاورد و من به یاد آنها باشم."},{"book":"خروج","chapter":"28","verse":"13","text":"همچنین قابهای طلایی بساز"},{"book":"خروج","chapter":"28","verse":"14","text":"و دو زنجیر تابیده از طلای خالص درست کن و آنها را به قابهای طلایی که روی شانه‌های ایفود است وصل کن."},{"book":"خروج","chapter":"28","verse":"15","text":"«برای کاهن یک سینه‌پوش جهت پی بردن به خواست خداوند درست کن. آن را مانند ایفود از کتان ریز‌بافت تابیده، نخهای آبی، ارغوانی و قرمز و رشته‌های طلا بساز و روی آن را با دقت گلدوزی کن."},{"book":"خروج","chapter":"28","verse":"16","text":"این سینه‌پوش باید دولا و مثل یک کیسه چهارگوش به ضلع یک وجب باشد."},{"book":"خروج","chapter":"28","verse":"17","text":"چهار ردیف سنگ قیمتی روی آن نصب کن. ردیف اول عقیق سرخ، یاقوت زرد و یاقوت آتشی باشد."},{"book":"خروج","chapter":"28","verse":"18","text":"ردیف دوم زمرد، یاقوت کبود و الماس."},{"book":"خروج","chapter":"28","verse":"19","text":"ردیف سوم فیروزه، عقیق یمانی و یاقوت بنفش."},{"book":"خروج","chapter":"28","verse":"20","text":"ردیف چهارم زبرجد، جزع و یشم. همهٔ آنها باید قابهای طلا داشته باشند."},{"book":"خروج","chapter":"28","verse":"21","text":"هر یک از این سنگها علامت یکی از دوازده قبیلهٔ بنی‌اسرائیل خواهد بود و نام آن قبیله روی آن سنگ حک خواهد شد."},{"book":"خروج","chapter":"28","verse":"22","text":"«برای وصل کردن سینه‌پوش به ایفود، زنجیرهایی تابیده از طلای خالص درست کن."},{"book":"خروج","chapter":"28","verse":"23","text":"سپس دو حلقۀ طلایی بساز و آنها را بر دو گوشۀ سینه‌پوش بگذار."},{"book":"خروج","chapter":"28","verse":"24","text":"دو زنجیر را در حلقه‌های دو گوشۀ سینه‌پوش بگذار،"},{"book":"خروج","chapter":"28","verse":"25","text":"و دو سر دیگر زنجیرها را از جلو به قابهای طلای روی شانه‌ها وصل کن."},{"book":"خروج","chapter":"28","verse":"26","text":"دو حلقهٔ طلای دیگر نیز درست کن و آنها را به دو گوشهٔ پایینی سینه‌پوش، روی لایهٔ زیرین، ببند."},{"book":"خروج","chapter":"28","verse":"27","text":"دو حلقهٔ طلای دیگر هم درست کن و آنها را در قسمت جلوی ایفود و کمی بالاتر از بند کمر نصب کن."},{"book":"خروج","chapter":"28","verse":"28","text":"بعد حلقه‌های سینه‌پوش را با نوار آبی رنگ به حلقه‌های ایفود که بالاتر از بند کمر قرار دارد ببند تا سینه‌پوش از ایفود جدا نشود."},{"book":"خروج","chapter":"28","verse":"29","text":"«به این ترتیب وقتی هارون به قدس وارد می‌شود، نامهای تمام قبایل بنی‌اسرائیل را که روی سینه‌پوش کنده شده، با خود حمل خواهد کرد تا به این وسیله قوم همیشه در نظر خداوند باشند."},{"book":"خروج","chapter":"28","verse":"30","text":"اوریم و تُمّیم28‏:30 «اوریم و تُمّیم» احتمالاً دو سنگ بودند که کاهنان از طریق آنها ارادۀ خدا را تشخیص می‌دادند. را داخل سینه‌پوش بگذار تا وقتی هارون به حضور من می‌آید آنها همیشه روی قلب او باشند و او بتواند خواست مرا در مورد قوم اسرائیل دریابد."},{"book":"خروج","chapter":"28","verse":"31","text":"«ردایی که زیر ایفود است باید از پارچهٔ آبی باشد."},{"book":"خروج","chapter":"28","verse":"32","text":"شکافی برای سر، در آن باشد. حاشیهٔ این شکاف باید با دست بافته شود تا پاره نگردد."},{"book":"خروج","chapter":"28","verse":"33","text":"با نخهای آبی، ارغوانی و قرمز، منگوله‌هایی به شکل انار درست کن و دور تا دور لبهٔ دامن ردا بیاویز و زنگوله‌هایی از طلا بین آنها قرار بده."},{"book":"خروج","chapter":"28","verse":"34","text":"زنگوله‌های طلا و انارها باید یکی در میان، دور تا دور لبۀ دامن ردا باشند."},{"book":"خروج","chapter":"28","verse":"35","text":"هارون در موقع خدمت خداوند باید ردا را بپوشد تا وقتی که به حضور من به قدس وارد می‌شود یا از آن بیرون می‌رود، صدای زنگوله‌ها شنیده شود، مبادا بمیرد."},{"book":"خروج","chapter":"28","verse":"36","text":"«یک نیم تاج از طلای خالص بساز و این کلمات را مانند مُهر، روی آن حک کن:"},{"book":"خروج","chapter":"28","verse":"37","text":"این نیم تاج را با یک نوار آبی رنگ به دستارِ هارون ببند به‌طوری که در جلوی دستار قرار گیرد."},{"book":"خروج","chapter":"28","verse":"38","text":"این نیم تاج باید بر پیشانی هارون باشد تا او بار هر خطایی را که ممکن است بنی‌اسرائیل در حین تقدیم قربانیهای مقدّس انجام دهند، بر خود حمل کند. هارون باید همیشه این نیم تاج را روی پیشانی خود داشته باشد تا آن قربانیها مقبول خداوند واقع شوند."},{"book":"خروج","chapter":"28","verse":"39","text":"«پیراهن هارون را از کتان ریزبافت بباف؛ همچنین دستار را. شال کمر گلدوزی شده نیز برای او درست کن."},{"book":"خروج","chapter":"28","verse":"40","text":"«برای پسران هارون نیز پیراهن، شال کمر و کلاه تهیه کن. این لباسها باید زیبا و برازنده کار مقدّس ایشان باشند."},{"book":"خروج","chapter":"28","verse":"41","text":"این لباسها را به هارون و پسرانش بپوشان. با روغن زیتون آنها را مسح کن و ایشان را برای خدمت کاهنی تعیین و تقدیس28‏:41 تقدیس یعنی جدا کردن، اختصاص دادن و مقدّس ساختن. نما."},{"book":"خروج","chapter":"28","verse":"42","text":"برای پوشاندن برهنگی لگن تا ران ایشان، لباس زیر از جنس کتان بدوز که اندازهٔ آن از کمر تا بالای زانو باشد."},{"book":"خروج","chapter":"28","verse":"43","text":"هارون و پسرانش، وقتی به خیمۀ ملاقات داخل می‌شوند، یا نزدیک مذبح می‌آیند تا در قدس خدمت کنند، باید این لباسها را بپوشند، مبادا متحمل گناه شده، بمیرند. این آیین برای هارون و نسل او یک قانون جاودانی خواهد بود."}]}