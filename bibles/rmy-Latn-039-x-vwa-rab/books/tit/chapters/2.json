{"data":[{"book":"Tit","chapter":"2","verse":"1","text":"A tu, Tite, vaćer okova so složini pe e saste sikavibnaja:"},{"book":"Tit","chapter":"2","verse":"2","text":"o purane te oven trezvena, cenime, razumna, saste ani vera, ano manglipe hem ani strpljivost."},{"book":"Tit","chapter":"2","verse":"3","text":"Ađahar hem o puranja te ponašinen pe sar so avela ano redo okolenđe kolai sveta: te na ogovorinen hem te na robujinen e pibnase, nego te sikaven okova soi šukar,"},{"book":"Tit","chapter":"2","verse":"4","text":"te sikaven e terne đuvljen te mangen pumare romen hem e čhaven."},{"book":"Tit","chapter":"2","verse":"5","text":"Te oven razumna, moralno čista, bućarne ano čher, šukar, pokorna pumare romenđe – te na kaljari pe e Devlesoro lafi."},{"book":"Tit","chapter":"2","verse":"6","text":"Ađahar hem, hrabrin e terne muršen te oven razumna."},{"book":"Tit","chapter":"2","verse":"7","text":"Ano sa ov lenđe primer ćerindoj šukar ćeriba. Ano to sikaviba mothov čačikanipe hem ozbiljnost."},{"book":"Tit","chapter":"2","verse":"8","text":"To sikaviba nek ovel sasto, te našti niko te vaćeri protiv oleste, te ovel lađardo to protivniko, adalese so nane le ništa bišukar te vaćeri amendar."},{"book":"Tit","chapter":"2","verse":"9","text":"Sikav e robonen ko sa te pokorinen pe pumare gospodarenđe, te ugodinen lenđe hem te na irinen lenđe lafija,"},{"book":"Tit","chapter":"2","verse":"10","text":"te na čoren lendar, nego te mothoven pe sar manuša kolenđe šaj te verujini pe, te šaj o sikaviba amare Spasiteljesoro, e Devlesoro, ko sa te ovel mothovdo dai šukar."},{"book":"Tit","chapter":"2","verse":"11","text":"Adalese so o Devel mothovđa pli milost savi šaj spasini sa e manušen."},{"book":"Tit","chapter":"2","verse":"12","text":"Adaja milost sikaj amen te odreknina amen e biedevlesere dživdipnastar hem akala phuvjakere požudendar, te živina ano akava sveto razumno, pravedno hem pobožno,"},{"book":"Tit","chapter":"2","verse":"13","text":"adžićerindoj o blagoslovime dive savese nadinaja amen hem o slavno mothojba amare bare Devlesoro hem e Spasiteljesoro, e Isuse Hristesoro."},{"book":"Tit","chapter":"2","verse":"14","text":"Ov dinđa korkoro pes zako amenđe te otkupini amen taro đijekh bezakonje hem te očistini pese e narodo savo preperela lese, savoi željno te ćerel okova soi šukar."},{"book":"Tit","chapter":"2","verse":"15","text":"Akava valjani te sikave. Hrabrin hem ukorin ano sa o autoritet. Niko te na dikhel tut po tele!"}]}