{"data":[{"book":"Nyaɖeɖefia","chapter":"1","verse":"1","text":"Esia nye Yesu Kristo ƒe ɖeɖefia si Mawu nae be wòaɖe afia eƒe dɔlawo tso nu si ava dzɔ kpuie la ŋuti. Edɔ eƒe mawudɔla ɖa be wòaɖe nu siawo afia Yohanes, ame si nye eƒe dɔla."},{"book":"Nyaɖeɖefia","chapter":"1","verse":"2","text":"Yohanes ɖi ɖase le nu siwo katã wòkpɔ la ŋu, nu siwo nye Mawu ƒe nya kple ɖaseɖiɖi tso Yesu Kristo ŋu la."},{"book":"Nyaɖeɖefia","chapter":"1","verse":"3","text":"Woayra ame si xlẽ nyagblɔɖi sia me nyawo, woayra ame siwo see, eye wotsɔ emenyawo de woƒe dzi me la, elabena ɣeyiɣi la tu aƒe."},{"book":"Nyaɖeɖefia","chapter":"1","verse":"4","text":"Agbalẽ sia tso Yohanes gbɔ na hame adre siwo le Asia nuto me:"},{"book":"Nyaɖeɖefia","chapter":"1","verse":"5","text":"kple Yesu Kristo, ame si nye ɖaseɖila anukwaretɔ, ame gbãtɔ si fɔ tso ku me, eye wònye anyigbadzifiawo dzi ɖula la gbɔ na mi."},{"book":"Nyaɖeɖefia","chapter":"1","verse":"6","text":"eya ame si wɔ mí be míanye fiaɖuƒe kple nunɔla siwo asubɔ eƒe Mawu kple Fofoa, eya tɔ nanye ŋutikɔkɔe kple ŋusẽ tso mavɔ me yi ɖe mavɔ me! Amen."},{"book":"Nyaɖeɖefia","chapter":"1","verse":"7","text":"“Kpɔ ɖa, Egbɔna; lilikpowo aƒo xlãe,”"},{"book":"Nyaɖeɖefia","chapter":"1","verse":"8","text":"“Nyee nye Alfa kple Omega, gɔmedzedze kple nuwuwu, ame si nɔ anyi, eye wòli, eye wògale vava ge, ame si nye Ŋusẽkatãtɔ.” Aƒetɔ Mawue gblɔe."},{"book":"Nyaɖeɖefia","chapter":"1","verse":"9","text":"Nye, mia nɔvi Yohanes, ame si kpe fu kpli mi le Aƒetɔ la ta lae le agbalẽ sia ŋlɔm na mi. Nye hã mekpɔ gome le dzidodo si Mawu nana la me, eye miakpɔ gome le eƒe fiaɖuƒe la hã me! Menɔ Patmo Ƒukpo dzi. Woɖe aboyom yi afi ma le Mawu ƒe nya kple Yesu Kristo ŋuti ɖaseɖiɖi ta."},{"book":"Nyaɖeɖefia","chapter":"1","verse":"10","text":"Esime menɔ gbɔgbɔ me le Aƒetɔ la ƒe ŋkekea dzi la, mese gbe sesẽ aɖe le megbenye abe kpẽ ƒe ɖiɖi ene."},{"book":"Nyaɖeɖefia","chapter":"1","verse":"11","text":"Enɔ gbɔgblɔm be, “Ŋlɔ nu sia nu si nèkpɔ la da ɖi, eye nàɖo agbalẽ la ɖe hame adre siwo le Efeso, Smirna, Pergamo, Tiatira, Sardis, Filadelfia kple Laodikea.”"},{"book":"Nyaɖeɖefia","chapter":"1","verse":"12","text":"Esi metrɔ be makpɔ ame si nɔ nu ƒom la, kasia mekpɔ sikakaɖiti adre."},{"book":"Nyaɖeɖefia","chapter":"1","verse":"13","text":"Ame aɖe tsi tsitre ɖe wo dome si ɖi Amegbetɔ Vi la. Edo awu ʋlaya aɖe, eye wòtsɔ sikalidziblaka aɖe bla akɔta."},{"book":"Nyaɖeɖefia","chapter":"1","verse":"14","text":"Eƒe taɖa fu tititi abe alẽfu alo ɖetifu ene. Eƒe ŋkuwo le abe dzo ƒe aɖewo ene."},{"book":"Nyaɖeɖefia","chapter":"1","verse":"15","text":"Eƒe afɔwo biã hẽe abe akɔbli si wode kpodzo me ene, eye eƒe gbe le abe tɔsisi geɖewo ƒe hoowɔwɔ ene."},{"book":"Nyaɖeɖefia","chapter":"1","verse":"16","text":"Elé ɣletivi adre ɖe nuɖusi, eye yi ɖaɖɛ nuevee do go tso eƒe nu me. Eƒe mo nɔ keklẽm abe ɣe ƒe keklẽ ene."},{"book":"Nyaɖeɖefia","chapter":"1","verse":"17","text":"Esi mekpɔe la, medze anyi ɖe eƒe afɔ nu abe ame kuku ene. Tete wòtsɔ eƒe nuɖusi da ɖe dzinye, eye wògblɔ be, “Mègavɔ̃ o. Nyee nye Gɔmedzedze kple Nuwuwu."},{"book":"Nyaɖeɖefia","chapter":"1","verse":"18","text":"Nyee nye Ame si le agbe; meku kpɔ, gake kpɔ ɖa, mele agbe tso mavɔ me yi ɖe mavɔ me! Eye ku kple tsiẽƒe ƒe safuiwo le asinye."},{"book":"Nyaɖeɖefia","chapter":"1","verse":"19","text":"“Eya ta ŋlɔ nu siwo nèkpɔ fifia kple nu siwo le vava ge emegbe la."},{"book":"Nyaɖeɖefia","chapter":"1","verse":"20","text":"Nu ɣaɣla si le ɣletivi adre siwo nèkpɔ melé ɖe nuɖusi kple sikakaɖiti adreawo me lae nye esi: Ɣletivi adreawo nye hame adreawo ƒe mawudɔlawo, eye sikakaɖiti adreawo nye hame adreawo."}]}