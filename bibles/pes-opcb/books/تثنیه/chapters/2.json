{"data":[{"book":"تثنیه","chapter":"2","verse":"1-2","text":"آنگاه طبق دستور خداوند بازگشتیم و از راهی که به سوی دریای سرخ می‌رود به بیابان رفتیم. سالهای زیادی در اطراف ناحیهٔ کوه سعیر سرگردان بودیم. سرانجام خداوند فرمود:"},{"book":"تثنیه","chapter":"2","verse":"3","text":"«به اندازهٔ کافی در این کوهستان سرگردان بوده‌اید. حال به سمت شمال بروید."},{"book":"تثنیه","chapter":"2","verse":"4","text":"به قوم بگو که ایشان از مرز سرزمینی خواهند گذشت که به برادرانشان ادومی‌ها تعلق دارد. (ادومی‌ها از نسل عیسو هستند و در سعیر زندگی می‌کنند.) آنها از شما خواهند ترسید،"},{"book":"تثنیه","chapter":"2","verse":"5","text":"ولی شما با ایشان نجنگید، چون من تمام سرزمین کوهستانی سعیر را به عنوان ملک دائمی به ایشان داده‌ام و حتی یک وجب از زمین ایشان را به شما نخواهم داد."},{"book":"تثنیه","chapter":"2","verse":"6","text":"در آنجا به ازای آب و غذایی که مصرف می‌کنید، پول بپردازید."},{"book":"تثنیه","chapter":"2","verse":"7","text":"خداوند، خدایتان در تمام چهل سالی که در این بیابان بزرگ سرگردان بوده‌اید با شما بوده و قدم به قدم از شما مراقبت نموده است. او در تمام کارهایتان به شما برکت داده و شما هیچوقت محتاج به چیزی نبوده‌اید.»"},{"book":"تثنیه","chapter":"2","verse":"8","text":"بنابراین ما از کنار سعیر که برادرانمان از نسل عیسو در آنجا زندگی می‌کردند گذشتیم و جاده‌ای را که به سمت جنوب به اِیلَت و عصیون جابر می‌رود قطع نموده، رو به شمال به طرف بیابان موآب کوچ کردیم."},{"book":"تثنیه","chapter":"2","verse":"9","text":"آنگاه خداوند به ما چنین هشدار داد: «با موآبی‌ها که از نسل لوط هستند کاری نداشته باشید و با ایشان وارد جنگ نشوید. من شهر عار را به ایشان داده‌ام و هیچ زمینی را از سرزمین ایشان به شما نخواهم داد.»"},{"book":"تثنیه","chapter":"2","verse":"10","text":"(ایمی‌ها که قبیلهٔ بسیار بزرگی بودند قبلاً در آن ناحیه سکونت داشتند و مثل غولهای عناقی بلند قد بودند."},{"book":"تثنیه","chapter":"2","verse":"11","text":"ایمی‌ها و عناقی‌ها غالباً رفائی خوانده می‌شوند، ولی موآبی‌ها ایشان را ایمی می‌خوانند."},{"book":"تثنیه","chapter":"2","verse":"12","text":"در روزگار پیشین حوری‌ها در سعیر سکونت داشتند، ولی ادومی‌ها یعنی قوم عیسو آنها را بیرون رانده، جایشان را گرفتند، همان‌طور که اسرائیل مردم کنعان را که خداوند سرزمینشان را به اسرائیل بخشیده بود، بیرون راندند.)"},{"book":"تثنیه","chapter":"2","verse":"13","text":"خداوند فرمود: «اکنون برخیزید و از رود زارَد بگذرید.» ما چنین کردیم."},{"book":"تثنیه","chapter":"2","verse":"14","text":"سی و هشت سال پیش، ما قادش را ترک گفته بودیم. همان‌طور که خداوند فرموده بود، در این مدت تمام جنگجویان ما از بین رفتند."},{"book":"تثنیه","chapter":"2","verse":"15","text":"خداوند بر ضد آنها بود و سرانجام همهٔ آنها را از بین برد."},{"book":"تثنیه","chapter":"2","verse":"16","text":"پس از اینکه تمام جنگجویان مردند"},{"book":"تثنیه","chapter":"2","verse":"17","text":"خداوند به من فرمود:"},{"book":"تثنیه","chapter":"2","verse":"18","text":"«امروز باید از شهر عار که در مرز موآب است بگذرید."},{"book":"تثنیه","chapter":"2","verse":"19","text":"وقتی به سرزمین عمونی‌ها که از نسل لوط هستند نزدیک شدید با آنها کاری نداشته باشید و با ایشان وارد جنگ نشوید، زیرا هیچ زمینی را از سرزمینی که به ایشان بخشیده‌ام، به شما نخواهم داد.»"},{"book":"تثنیه","chapter":"2","verse":"20","text":"(آن ناحیه نیز زمانی محل سکونت رفائی‌ها که عمونی‌ها ایشان را زَمزُمی می‌خوانند، بود."},{"book":"تثنیه","chapter":"2","verse":"21","text":"آنها قبیلهٔ بسیار بزرگی بودند و مثل عناقی‌ها قد بلندی داشتند، ولی خداوند ایشان را هنگام ورود عمونی‌ها از بین برد و عمونی‌ها به جای ایشان در آنجا سکونت کردند."},{"book":"تثنیه","chapter":"2","verse":"22","text":"خداوند به همین گونه به قوم عیسو در کوه سعیر کمک کرده بود و آنها حوری‌ها را که قبل از ایشان در آنجا سکونت داشتند از بین برده و تا امروز به جای ایشان ساکن شده‌اند."},{"book":"تثنیه","chapter":"2","verse":"23","text":"وضع مشابه دیگر، زمانی اتفاق افتاد که مردم کفتور به قبیلهٔ عِوی‌ها که تا حدود غزه در دهکده‌های پراکنده‌ای سکونت داشتند حمله نموده، آنها را هلاک کردند و به جای ایشان ساکن شدند.)"},{"book":"تثنیه","chapter":"2","verse":"24","text":"آنگاه خداوند فرمود: «از رود ارنون گذشته، به سرزمین سیحونِ اموری، پادشاه حشبون داخل شوید. من او را و سرزمینش را به شما داده‌ام. با او بجنگید و سرزمین او را به تصرف خود درآورید."},{"book":"تثنیه","chapter":"2","verse":"25","text":"از امروز ترس شما را بر دل مردم سراسر جهان می‌گذارم. آنها آوازهٔ شما را می‌شنوند و به وحشت می‌افتند.»"},{"book":"تثنیه","chapter":"2","verse":"26","text":"سپس از صحرای قدیموت سفیرانی با پیشنهاد صلح نزد سیحون، پادشاه حِشبون فرستادم."},{"book":"تثنیه","chapter":"2","verse":"27","text":"پیشنهاد ما این بود: «اجازه دهید از سرزمین شما عبور کنیم. از جادهٔ اصلی خارج نخواهیم شد و به طرف مزارع اطراف آن نخواهیم رفت."},{"book":"تثنیه","chapter":"2","verse":"28","text":"هنگام عبور برای هر لقمه نانی که بخوریم و هر جرعه آبی که بنوشیم، پول خواهیم داد. تنها چیزی که می‌خواهیم، اجازهٔ عبور از سرزمین شماست."},{"book":"تثنیه","chapter":"2","verse":"29","text":"ادومی‌های نسل عیسو که ساکن سعیرند اجازهٔ عبور از سرزمین خود را به ما دادند. موآبی‌ها هم که پایتختشان در عار است همین کار را کردند. ما از راه اردن به سرزمینی که خداوند، خدایمان به ما داده است می‌رویم.»"},{"book":"تثنیه","chapter":"2","verse":"30","text":"ولی سیحون پادشاه حِشبون موافقت نکرد، زیرا خداوند، خدای شما او را سختدل گردانید تا او را به دست اسرائیل نابود کند، همچنانکه الان شده است."},{"book":"تثنیه","chapter":"2","verse":"31","text":"آنگاه خداوند به من فرمود: «اکنون به تدریج سرزمین سیحون پادشاه را به شما می‌دهم. پس شروع به تصرف و تصاحب این سرزمین کن.»"},{"book":"تثنیه","chapter":"2","verse":"32","text":"آنگاه سیحون پادشاه به ما اعلان جنگ داد و نیروهایش را در یاهص بسیج کرد."},{"book":"تثنیه","chapter":"2","verse":"33-34","text":"ولی خداوند، خدایمان او را به ما تسلیم نمود و ما او را با تمام پسران و افرادش کشتیم و تمامی شهرهایش را به تصرف خود درآورده، همهٔ مردان و زنان و اطفال را از بین بردیم."},{"book":"تثنیه","chapter":"2","verse":"35","text":"به غیر از گله‌هایشان، موجود دیگری را زنده نگذاشتیم. این گله‌ها را هم با غنایمی که از تسخیر شهرها به چنگ آورده بودیم با خود بردیم."},{"book":"تثنیه","chapter":"2","verse":"36","text":"ما از عروعیر که در کنارهٔ درهٔ ارنون است تا جلعاد، همهٔ شهرها را به تصرف خود درآوردیم. حتی یک شهر هم در برابر ما قادر به مقاومت نبود، زیرا خداوند، خدایمان تمامی آنها را به ما داده بود."},{"book":"تثنیه","chapter":"2","verse":"37","text":"ولی ما به سرزمین بنی‌عمون و به رود یبوق و شهرهای کوهستانی یعنی جاهایی که خداوند، خدایمان قدغن فرموده بود، نزدیک نشدیم."}]}