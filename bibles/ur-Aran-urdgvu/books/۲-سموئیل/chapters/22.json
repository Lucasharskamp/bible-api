{"data":[{"book":"۲-سموئیل","chapter":"22","verse":"1","text":"جس دن رب نے داؤد کو تمام دشمنوں اور ساؤل کے ہاتھ سے بچایا اُس دن بادشاہ نے گیت گایا،"},{"book":"۲-سموئیل","chapter":"22","verse":"2","text":"”رب میری چٹان، میرا قلعہ اور میرا نجات دہندہ ہے۔"},{"book":"۲-سموئیل","chapter":"22","verse":"3","text":"میرا خدا میری چٹان ہے جس میں مَیں پناہ لیتا ہوں۔ وہ میری ڈھال، میری نجات کا پہاڑ، میرا بلند حصار اور میری پناہ گاہ ہے۔ تُو میرا نجات دہندہ ہے جو مجھے ظلم و تشدد سے بچاتا ہے۔"},{"book":"۲-سموئیل","chapter":"22","verse":"4","text":"مَیں رب کو پکارتا ہوں، اُس کی تمجید ہو! تب وہ مجھے دشمنوں سے چھٹکارا دیتا ہے۔"},{"book":"۲-سموئیل","chapter":"22","verse":"5","text":"موت کی موجوں نے مجھے گھیر لیا، ہلاکت کے سیلاب نے میرے دل پر دہشت طاری کی۔"},{"book":"۲-سموئیل","chapter":"22","verse":"6","text":"پاتال کے رسّوں نے مجھے جکڑ لیا، موت نے میرے راستے میں اپنے پھندے ڈال دیئے۔"},{"book":"۲-سموئیل","chapter":"22","verse":"7","text":"جب مَیں مصیبت میں پھنس گیا تو مَیں نے رب کو پکارا۔ مَیں نے مدد کے لئے اپنے خدا سے فریاد کی تو اُس نے اپنی سکونت گاہ سے میری آواز سنی، میری چیخیں اُس کے کان تک پہنچ گئیں۔"},{"book":"۲-سموئیل","chapter":"22","verse":"8","text":"تب زمین لرز اُٹھی اور تھرتھرانے لگی، آسمان کی بنیادیں رب کے غضب کے سامنے کانپنے اور جھولنے لگیں۔"},{"book":"۲-سموئیل","chapter":"22","verse":"9","text":"اُس کی ناک سے دھواں نکل آیا، اُس کے منہ سے بھسم کرنے والے شعلے اور دہکتے کوئلے بھڑک اُٹھے۔"},{"book":"۲-سموئیل","chapter":"22","verse":"10","text":"آسمان کو جھکا کر وہ نازل ہوا۔ جب اُتر آیا تو اُس کے پاؤں کے نیچے اندھیرا ہی اندھیرا تھا۔"},{"book":"۲-سموئیل","chapter":"22","verse":"11","text":"وہ کروبی فرشتے پر سوار ہوا اور اُڑ کر ہَوا کے پَروں پر منڈلانے لگا۔"},{"book":"۲-سموئیل","chapter":"22","verse":"12","text":"اُس نے اندھیرے کو اپنی چھپنے کی جگہ بنایا، بارش کے کالے اور گھنے بادل خیمے کی طرح اپنے ارد گرد لگائے۔"},{"book":"۲-سموئیل","chapter":"22","verse":"13","text":"اُس کے حضور کی تیز روشنی سے شعلہ زن کوئلے پھوٹ نکلے۔"},{"book":"۲-سموئیل","chapter":"22","verse":"14","text":"رب آسمان سے کڑکنے لگا، اللہ تعالیٰ کی آواز گونج اُٹھی۔"},{"book":"۲-سموئیل","chapter":"22","verse":"15","text":"اُس نے اپنے تیر چلا دیئے تو دشمن تتر بتر ہو گئے۔ اُس کی بجلی اِدھر اُدھر گرتی گئی تو اُن میں ہل چل مچ گئی۔"},{"book":"۲-سموئیل","chapter":"22","verse":"16","text":"رب نے ڈانٹا تو سمندر کی وادیاں ظاہر ہوئیں، جب وہ غصے میں گرجا تو اُس کے دم کے جھونکوں سے زمین کی بنیادیں نظر آئیں۔"},{"book":"۲-سموئیل","chapter":"22","verse":"17","text":"بلندیوں پر سے اپنا ہاتھ بڑھا کر اُس نے مجھے پکڑ لیا، گہرے پانی میں سے کھینچ کر مجھے نکال لایا۔"},{"book":"۲-سموئیل","chapter":"22","verse":"18","text":"اُس نے مجھے میرے زبردست دشمن سے بچایا، اُن سے جو مجھ سے نفرت کرتے ہیں، جن پر مَیں غالب نہ آ سکا۔"},{"book":"۲-سموئیل","chapter":"22","verse":"19","text":"جس دن مَیں مصیبت میں پھنس گیا اُس دن اُنہوں نے مجھ پر حملہ کیا، لیکن رب میرا سہارا بنا رہا۔"},{"book":"۲-سموئیل","chapter":"22","verse":"20","text":"اُس نے مجھے تنگ جگہ سے نکال کر چھٹکارا دیا، کیونکہ وہ مجھ سے خوش تھا۔"},{"book":"۲-سموئیل","chapter":"22","verse":"21","text":"رب مجھے میری راست بازی کا اجر دیتا ہے۔ میرے ہاتھ صاف ہیں، اِس لئے وہ مجھے برکت دیتا ہے۔"},{"book":"۲-سموئیل","chapter":"22","verse":"22","text":"کیونکہ مَیں رب کی راہوں پر چلتا رہا ہوں، مَیں بدی کر نے سے اپنے خدا سے دُور نہیں ہوا۔"},{"book":"۲-سموئیل","chapter":"22","verse":"23","text":"اُس کے تمام احکام میرے سامنے رہے ہیں، مَیں اُس کے فرمانوں سے نہیں ہٹا۔"},{"book":"۲-سموئیل","chapter":"22","verse":"24","text":"اُس کے سامنے ہی مَیں بےالزام رہا، گناہ کرنے سے باز رہا ہوں۔"},{"book":"۲-سموئیل","chapter":"22","verse":"25","text":"اِس لئے رب نے مجھے میری راست بازی کا اجر دیا، کیونکہ اُس کی آنکھوں کے سامنے ہی مَیں پاک صاف ثابت ہوا۔"},{"book":"۲-سموئیل","chapter":"22","verse":"26","text":"اے اللہ، جو وفادار ہے اُس کے ساتھ تیرا سلوک وفاداری کا ہے، جو بےالزام ہے اُس کے ساتھ تیرا سلوک بےالزام ہے۔"},{"book":"۲-سموئیل","chapter":"22","verse":"27","text":"جو پاک ہے اُس کے ساتھ تیرا سلوک پاک ہے۔ لیکن جو کج رَو ہے اُس کے ساتھ تیرا سلوک بھی کج رَوی کا ہے۔"},{"book":"۲-سموئیل","chapter":"22","verse":"28","text":"تُو پست حالوں کو نجات دیتا ہے، اور تیری آنکھیں مغروروں پر لگی رہتی ہیں تاکہ اُنہیں پست کریں۔"},{"book":"۲-سموئیل","chapter":"22","verse":"29","text":"اے رب، تُو ہی میرا چراغ ہے، رب ہی میرے اندھیرے کو روشن کرتا ہے۔"},{"book":"۲-سموئیل","chapter":"22","verse":"30","text":"کیونکہ تیرے ساتھ مَیں فوجی دستے پر حملہ کر سکتا، اپنے خدا کے ساتھ دیوار کو پھلانگ سکتا ہوں۔"},{"book":"۲-سموئیل","chapter":"22","verse":"31","text":"اللہ کی راہ کامل ہے، رب کا فرمان خالص ہے۔ جو بھی اُس میں پناہ لے اُس کی وہ ڈھال ہے۔"},{"book":"۲-سموئیل","chapter":"22","verse":"32","text":"کیونکہ رب کے سوا کون خدا ہے؟ ہمارے خدا کے سوا کون چٹان ہے؟"},{"book":"۲-سموئیل","chapter":"22","verse":"33","text":"اللہ مجھے قوت سے کمربستہ کرتا، وہ میری راہ کو کامل کر دیتا ہے۔"},{"book":"۲-سموئیل","chapter":"22","verse":"34","text":"وہ میرے پاؤں کو ہرن کی سی پُھرتی عطا کرتا، مجھے مضبوطی سے میری بلندیوں پر کھڑا کرتا ہے۔"},{"book":"۲-سموئیل","chapter":"22","verse":"35","text":"وہ میرے ہاتھوں کو جنگ کرنے کی تربیت دیتا ہے۔ اب میرے بازو پیتل کی کمان کو بھی تان لیتے ہیں۔"},{"book":"۲-سموئیل","chapter":"22","verse":"36","text":"اے رب، تُو نے مجھے اپنی نجات کی ڈھال بخش دی ہے، تیری نرمی نے مجھے بڑا بنا دیا ہے۔"},{"book":"۲-سموئیل","chapter":"22","verse":"37","text":"تُو میرے قدموں کے لئے راستہ بنا دیتا ہے، اِس لئے میرے ٹخنے نہیں ڈگمگاتے۔"},{"book":"۲-سموئیل","chapter":"22","verse":"38","text":"مَیں نے اپنے دشمنوں کا تعاقب کر کے اُنہیں کچل دیا، مَیں باز نہ آیا جب تک وہ ختم نہ ہو گئے۔"},{"book":"۲-سموئیل","chapter":"22","verse":"39","text":"مَیں نے اُنہیں تباہ کر کے یوں پاش پاش کر دیا کہ دوبارہ اُٹھ نہ سکے بلکہ گر کر میرے پاؤں تلے پڑے رہے۔"},{"book":"۲-سموئیل","chapter":"22","verse":"40","text":"کیونکہ تُو نے مجھے جنگ کرنے کے لئے قوت سے کمربستہ کر دیا، تُو نے میرے مخالفوں کو میرے سامنے جھکا دیا۔"},{"book":"۲-سموئیل","chapter":"22","verse":"41","text":"تُو نے میرے دشمنوں کو میرے سامنے سے بھگا دیا، اور مَیں نے نفرت کرنے والوں کو تباہ کر دیا۔"},{"book":"۲-سموئیل","chapter":"22","verse":"42","text":"وہ مدد کے لئے چیختے چلّاتے رہے، لیکن بچانے والا کوئی نہیں تھا۔ وہ رب کو پکارتے رہے، لیکن اُس نے جواب نہ دیا۔"},{"book":"۲-سموئیل","chapter":"22","verse":"43","text":"مَیں نے اُنہیں چُور چُور کر کے گرد کی طرح ہَوا میں اُڑا دیا۔ مَیں نے اُنہیں گلی میں مٹی کی طرح پاؤں تلے روند کر ریزہ ریزہ کر دیا۔"},{"book":"۲-سموئیل","chapter":"22","verse":"44","text":"تُو نے مجھے میری قوم کے جھگڑوں سے بچا کر اقوام پر میری حکومت قائم رکھی ہے۔ جس قوم سے مَیں ناواقف تھا وہ میری خدمت کرتی ہے۔"},{"book":"۲-سموئیل","chapter":"22","verse":"45","text":"پردیسی دبک کر میری خوشامد کرتے ہیں۔ جوں ہی مَیں بات کرتا ہوں تو وہ میری سنتے ہیں۔"},{"book":"۲-سموئیل","chapter":"22","verse":"46","text":"وہ ہمت ہار کر کانپتے ہوئے اپنے قلعوں سے نکل آتے ہیں۔"},{"book":"۲-سموئیل","chapter":"22","verse":"47","text":"رب زندہ ہے! میری چٹان کی تمجید ہو! میرے خدا کی تعظیم ہو جو میری نجات کی چٹان ہے۔"},{"book":"۲-سموئیل","chapter":"22","verse":"48","text":"وہی خدا ہے جو میرا انتقام لیتا، اقوام کو میرے تابع کر دیتا"},{"book":"۲-سموئیل","chapter":"22","verse":"49","text":"اور مجھے میرے دشمنوں سے چھٹکارا دیتا ہے۔ یقیناً تُو مجھے میرے مخالفوں پر سرفراز کرتا، مجھے ظالموں سے بچائے رکھتا ہے۔"},{"book":"۲-سموئیل","chapter":"22","verse":"50","text":"اے رب، اِس لئے مَیں اقوام میں تیری حمد و ثنا کروں گا، تیرے نام کی تعریف میں گیت گاؤں گا۔"},{"book":"۲-سموئیل","chapter":"22","verse":"51","text":"کیونکہ رب اپنے بادشاہ کو بڑی نجات دیتا ہے، وہ اپنے مسح کئے ہوئے بادشاہ داؤد اور اُس کی اولاد پر ہمیشہ تک مہربان رہے گا۔“"}]}