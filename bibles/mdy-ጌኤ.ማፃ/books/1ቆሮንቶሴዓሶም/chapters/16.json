{"data":[{"book":"1 ቆሮንቶሴ ዓሶም","chapter":"16","verse":"1","text":"ኪሪስቶሴ ጉሙርቃ ዓሶም ኬሲንታ ሚኢሾ ዛሎኮ ጋላቲያ ዓጫ ዓኣ፥ ኪሪስቶሴ ጉሙርቃ ዓሶም ታ ዓይሤ ጎይፆ፥ ዒንሢያ ያዺ ማዹዋቴ። 16፡1 ሮሜ 15፡25-26።"},{"book":"1 ቆሮንቶሴ ዓሶም","chapter":"16","verse":"2","text":"ታኣኒ ሙኬም ዒንሢ ሚኢሾ ኬሱዋጉዲ፤ ቃልሾ ኬሎ ጋራ ቢያ ዉዴ ዉዴ ፔቴ ፔቴሢ ሚኢሾ ዴንቃ ጎይፆ ሚኢሻፓ ፔኤኮ ዱማሲ ኬሲ ኬሲ ጌሦንጎ።"},{"book":"1 ቆሮንቶሴ ዓሶም","chapter":"16","verse":"3","text":"ታኣኒ ዒንሢ ኮይላ ሙካዖ ዒንሢ ዶኦራንዳ ዓሳ፥ ሚኢሾ ዬሩሳላሜ ዔኪ ዓኣዻንዳጉዲ ዋርቃታ ፃኣፒ ዔያቶና ዳካንዳኔ።"},{"book":"1 ቆሮንቶሴ ዓሶም","chapter":"16","verse":"4","text":"ታ ዓኣዻንዳያ ኮይሳያ ማዔቴ ታኣና ዎላ ዔያታ ዓኣዻንዳኔ።"},{"book":"1 ቆሮንቶሴ ዓሶም","chapter":"16","verse":"5","text":"ሜቄዶኒያ ጊዴና ጌዒ ዓኣዻኒ ታ ማሌሢሮ ዒኢና ዓኣዻዖ ዒንሢ ኮይላ ታ ሙካንዳኔ። 16፡5 ዳኪ. ማዾ 19፡21።"},{"book":"1 ቆሮንቶሴ ዓሶም","chapter":"16","verse":"6","text":"ታኣኒ ዴንዳ ቤዞ ቢያኮ ጎይፆም ማዓ ማኣዶ ዒንሢ ታኣም ማዻንዳጉዲ ጎዖንቴ ታ ዒንሢ ኮራ ዴዒ፥ ባርጎዋ ታ ዒኢካ ዓኣሣንዳያ ናንዳኔ፤"},{"book":"1 ቆሮንቶሴ ዓሶም","chapter":"16","verse":"7","text":"ሃሢ ዴንዶ ዴንዳዖ ታ ዒንሢ ዻካና ዛጋኒቱዋንቴ ጎዳ ጌዔቴ ዻካ ዖዶሲ ዎዴ ታ ዒንሢና ዴዓንዳኔ ጌዒ ሃጊ ማዓንዳ ዎዛ ታ ጌሣኔ።"},{"book":"1 ቆሮንቶሴ ዓሶም","chapter":"16","verse":"8","text":"ጋዓንቴ ጴንፄቆስፄ ጌይንታ ቦንቾ ኬሎ ሄላንዳኣና ዔፕሶኔይዳ ታ ዴዓንዳኔ። 16፡8 ሌዊ. ዓኬ 23፡15-21፤ ላሚ. ዎማ 16፡9-11።"},{"book":"1 ቆሮንቶሴ ዓሶም","chapter":"16","verse":"9","text":"ዓይጎሮ ጌዔቴ ሚርጌ ማዾኮ ካራ ታኣም ቡሊንቴኔ፤ ታና ዒፂ ማካ ዓሳ ጋዓንቴ ሚርጌኬ። 16፡9 ዳኪ. ማዾ 19፡8-10።"},{"book":"1 ቆሮንቶሴ ዓሶም","chapter":"16","verse":"10","text":"ፂሞቴዎሴ ዒንሢ ኮይላ ሙኬቴ ሂርጋ ባኣያ ዒንሢ ኮይላ ዒ ዴዓንዳጉዲ ዒዛ ማኣዱዋቴ፤ ዓይጎሮ ጌዔቴ ዒዚ ታጉዲ ጎዳ ዬሱሴ ዓይሤ ማዾ ማዻያታሢሮኬ። 16፡10 1ቆሮ. 4፡17።"},{"book":"1 ቆሮንቶሴ ዓሶም","chapter":"16","verse":"11","text":"ዬያሮ ዖኦኒያ ዒዛ ቦሁዋጉዲ፤ ዒዚ ዒሾንሢና ዎላ ታ ኮራ ማዒ ሙካንዳኔ ጌዒ ታ ካፓያታሢሮ፥ ታ ኮይላ ዒ ኮሺና ሙካንዳጉዲ ጎይፆኮ ዒዛም ኮይሳ ባኣዚ ማኣዲሢና ዎዛሲ ዳኩዋቴ።"},{"book":"1 ቆሮንቶሴ ዓሶም","chapter":"16","verse":"12","text":"ኑ ዒሻሢ ዓጲሎሴ፥ ሜሌ ዒሾንሢና ዎላ ዒንሢ ኮይላ ዓኣዻንዳጉዲ ሚርጌና ታ ሺኢቄንቴ ዒዚ ሃሢ ዒንሢ ኮይላ ሙካኒ ዳንዳዒባኣሴ፤ ዒዛም ጊኢጌ ዎዴና ጋዓንቴ ዒንሢ ኮይላ ዒ ሙካንዳኔ።"},{"book":"1 ቆሮንቶሴ ዓሶም","chapter":"16","verse":"13","text":"ጴጩዋቴ፤ ጉቤ ዒናፓ ኪሪስቶሴ ጉሙርቁዋቴ፤ ዶዱዋቴ፤"},{"book":"1 ቆሮንቶሴ ዓሶም","chapter":"16","verse":"14","text":"ዒንሢ ማዻ ባኮ ቢያ ናሹሞና ማዹዋቴ።"},{"book":"1 ቆሮንቶሴ ዓሶም","chapter":"16","verse":"15","text":"ታ ዒሾንሦ! ታ ሚሾንሦ! ዒስፂፓኖሴ ማኣሮ ዓሳ ዓካይያይዳ ቤርታሲ ኪሪስቶሴ ጉሙርቃ ዓሲ ማዔሢና ፆኦሲ ዓሶ ማኣዳኒ ዒናፓ ናሽካያ ማዔሢ ዒንሢ ዔራኔ። 16፡15 1ቆሮ. 1፡16።"},{"book":"1 ቆሮንቶሴ ዓሶም","chapter":"16","verse":"16","text":"ዬያቶጉዴ ዓሶና ዔያቶና ዎላ ማዺ ማዺ ላባዞንሢም ቢያ ዒንሢ ዓይሢንታንዳጉዲ ታ ኬኤዛኔ።"},{"book":"1 ቆሮንቶሴ ዓሶም","chapter":"16","verse":"17","text":"ዒስፂፓኖሴንታ ፔርዶናፆሴንታ ዓካይቆሴንታ ታ ኮራ ሙኬሢሮ ታ ኮሺ ዎዛዼኔ፤ ዓይጎሮ ጌዔቴ ዒንሢ ታ ኮይላ ባኣያ ማዒፆና ታኣም ፓጬ ባኮ ዔያታ ኩንሤኔ።"},{"book":"1 ቆሮንቶሴ ዓሶም","chapter":"16","verse":"18","text":"ዔያታ ታናንታ ዒንሢንታኮ ዒኖ ሃውሺሴኔ። ዬያሮ ዬኖጉዴ ዓሳ ጋዓ ባኮ ዋይዙዋቴ።"},{"book":"1 ቆሮንቶሴ ዓሶም","chapter":"16","verse":"19","text":"ዒሲያ ዓጮይዳ ዓኣ፥ ኪሪስቶሴ ጉሙርቃ ዓሳ ዒንሢ «ኮሺዳ?» ጋዓኔ፤ ሃሣ ዓቂላና ጲሪስቂላና ዬያጉዲ ዔያቶ ማኣራ ቡኪንታ፥ ኪሪስቶሴ ጉሙርቃ ዓሳ ቢያ ጎዳ ዬሱሴ ሱንፆና ሚርጌና ዒንሢ «ኮሺዳ?» ጌዔኔ። 16፡19 ዳኪ. ማዾ 18፡2።"},{"book":"1 ቆሮንቶሴ ዓሶም","chapter":"16","verse":"20","text":"ሃይካ ዓኣ፥ ኪሪስቶሴ ጉሙርቃ ዓሳኣ ቢያ ዒንሢ «ኮሺዳ?» ጋዓኔ፤ ዎሊኮ ጌርሲንሢጉዲ፥ ናሹሞና ሄርቂ ሄርቂ ዎሊ ዔኤሉዋቴ።"},{"book":"1 ቆሮንቶሴ ዓሶም","chapter":"16","verse":"21","text":"ታኣኒ፥ ጳውሎሴ ሃያ ሳራሢፆ ኪኢቶ ዒንሢም ታ ኩቻ ፃኣፔያኬ።"},{"book":"1 ቆሮንቶሴ ዓሶም","chapter":"16","verse":"22","text":"ጎዳ ናሽኩዋ ዓሲ ዓኣቶ ጋዳንቂንቴያ ማዖንጎ፤ ኑ ጎዳሢዮ፥ ሙኬ!16፡22 ጎዳሢዮ ሙኬ!፦ ጋዓዛ ዓራማይኬ ሙኡቺና «ማኣራናታ!» ጌይንታኔ።"},{"book":"1 ቆሮንቶሴ ዓሶም","chapter":"16","verse":"23","text":"ጎዳ ዬሱሴኮ ኮሹማ ዒንሢና ዎላ ማዖንጎ።"},{"book":"1 ቆሮንቶሴ ዓሶም","chapter":"16","verse":"24","text":"ዬሱስ ኪሪስቶሴ ሱንፆና ዒንሢ ቢያሢ ታ ናሽካኔ።"}]}