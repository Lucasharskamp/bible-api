{"data":[{"book":"Yihuudaa","chapter":"1","verse":"1","text":"Yihuudaa obboleessa Yaaqoob garbicha Yesuus Kiristoos irraa,"},{"book":"Yihuudaa","chapter":"1","verse":"2","text":"Araarri, nagaanii fi jaalalli isiniif haa baayʼatu."},{"book":"Yihuudaa","chapter":"1","verse":"3","text":"Yaa michoota, ani waaʼee fayyina nu walii wajjin qooddannu kanaa isiniif barreessuuf guddisee nan hawwan ture; garuu akka isin amantii yeroo tokko bara baraan qulqulloota Waaqaatti imaanaa kenname sanaaf jabaattanii loltaniif isiniif barreessee isin gorsuun barbaachisaa natti fakkaate."},{"book":"Yihuudaa","chapter":"1","verse":"4","text":"Namoonni bara dheeraan dura murtii kanaaf murteeffaman tokko tokko looʼanii gidduu keessan seenaniiruutii. Isaanis namoota Waaqaaf hin bulle, warra ayyaana Waaqa keenyaa gara halalummaatti geeddaran kanneen Gooftaa Ol aanaa tokkicha jechuunis Gooftaa keenya Yesuus Kiristoosin gananii dha."},{"book":"Yihuudaa","chapter":"1","verse":"5","text":"Yoo isin duraanuu waan kana hunda beektan illee, ani akka Gooftaan yeroo tokko saba isaa Gibxii baasee ergasii immoo warra hin amanin balleesse isin yaadachiisuu nan barbaada."},{"book":"Yihuudaa","chapter":"1","verse":"6","text":"Innis ergamoota sadarkaa taayitaa isaanii irra hin turin, kanneen lafa jireenya isaanii dhiisan sana foncaa bara baraatiin hidhee hamma murtii Guyyaa guddaa sanaatti dukkana keessa turseera."},{"book":"Yihuudaa","chapter":"1","verse":"7","text":"Sodoomii fi Gomoraan, magaalaawwan naannoo isaanii jiranis akkasuma halalummaa fi hawwii foonii kan haala uumamaatiin ala taʼetti dabarsanii of kennaniiru. Isaanis warra adaba ibidda bara baraatiin adabamaniif fakkeenya taʼaniiru."},{"book":"Yihuudaa","chapter":"1","verse":"8","text":"Haaluma wal fakkaatuunis namoonni abjootan kunneen foon ofii isaanii xureessu; gooftummaa ni tuffatu; ulfina qabeeyyii illee ni arrabsu."},{"book":"Yihuudaa","chapter":"1","verse":"9","text":"Garuu Miikaaʼel hangafni1:9 hangafni ergamaa hangafa yookaan bulchaa ergamootaa – ergamoota kanneen keessaa jaʼa 1 Henok 20:2‑7 keessatti eeramaniiru. Maqaan isaaniis “Rufaaʼel, Reʼuuʼeel, Miikaaʼel, Saaraaqeel, Gabriʼeelii fi Raamaaʼeel” feʼa. Miikaaʼel kitaaba Dan 12:1 irratti akka Israaʼeloota eegu ibsameera. Inni jalqabatti akka ergamaa saba Israaʼel irraa humna diiyaabiloos eegu tokkootti ilaalama ture. Mul 12:7 irratti Miikaaʼel akka waldoota Kiristaanaa irraa boficha seexana jedhamu sana eegu ibsameera. ergamoota Waaqaa iyyuu yeroo waaʼee reeffa Musee1:9 Reeffa Musee – oduun kun Kakuu Moofaa keessatti hin argamu. Kakuun Moofaan akka namni tokko iyyuu lafa Museen itti awwaalame hin beekne dubbata (KeD 34:6). Garuu yeroo Museen duʼeetti akka inni reeffa Musee awwaaluuf akka itti gaafatamni Miikaaʼelitti kenname namichi Orgeen jedhamu tokko Waggaa Araaraa keessa waggaa jalqabaatti barreessee ture. Taʼus diiyaabiloos waan bulchaa addunyaa tureef reeffa Musee irratti gooftummaa ofii argisiisuu yaale. Yommuu Miikaaʼel reeffa Musee kennuufii didetti immoo sababii Museen nama Gibxi tokko ajjeeseef isa himachuuf dubbii barbaade (Bau 2:12). Miikaaʼel garuu seexana abaaruudhaan deebii hin kennine; qooda kanaa harkuma ofiitiin Musee awwaale. irratti diiyaabiloosiin walitti falmanitti, “Gooftaan si haa ifatu!” jedhe malee isa arrabsuudhaan itti muruuf ija hin jabaanne."},{"book":"Yihuudaa","chapter":"1","verse":"10","text":"Namoonni kunneen garuu waanuma hin hubanne arrabsu; waan isaan akkuma bineensota waa yaaduu hin dandeenyeetti miiraan hubatantu isaan balleessa."},{"book":"Yihuudaa","chapter":"1","verse":"11","text":"Isaaniif wayyoo! Isaan karaa Qaayin irra deeman; faayidaa argachuuf jedhanii dogoggora Balaʼaam keessa of buusan; fincila Qooraahiitiinis1:11 fincila Qooraahiitiinis – Qooraahi tajaajila lubummaa keessatti qooda qabaachuu jedhee namoota biraa 250 wajjin dura buʼummaa Museetii fi Aroon irratti fincile. Dhuma irratti warri fincilan hundinuu miseensota maatii isaanii hunda wajjin lafa afaan banatteen liqimfaman (Lak 16:1‑35). ni barbadaaʼan."},{"book":"Yihuudaa","chapter":"1","verse":"12","text":"Namoonni kunneen utuma xuraaʼoo taʼanii jiranuu qaanii tokko malee cidha jaalalaa1:12 Cidha jaalalaa – waldaa kiristaanaa kan durii keessatti yeroo miseensonni tokkummaa isaanii kan Waaqaa fi walii isaaniitiif qaban ibsuuf walitti dhufanitti irbaata halkaniitu ture. “Cidhi jaalalaa” yeroo hunda irbaata tokkummaatiin hobbaʼa. isin wajjin nyaatu; isaan tiksoota ofuma isaanii qofa sooranii dha. Isaan akkuma duumessa bokkaa hin qabne kan bubbeen asii fi achi oofuu ti; akkuma muka yeroo itti ija naqachuu qabutti ija dhabee buqqifamee dachaa lama duʼee ti."},{"book":"Yihuudaa","chapter":"1","verse":"13","text":"Isaan warra akka dambalii galaanaa hoomacha qaanii isaanii baasanii dha; akkuma urjiiwwan asii fi achi jooran kanneen dukkanni limixiin hamma bara baraatti isaanii kaaʼamee ti."},{"book":"Yihuudaa","chapter":"1","verse":"14","text":"Henook inni Addaam irraa jalqabee torbaffaa ture sun akkana jedhee waaʼee namoota kanaa raajii dubbateera: “Kunoo, Gooftaan qulqulloota isaa kumaatama wajjin ni dhufa;"},{"book":"Yihuudaa","chapter":"1","verse":"15","text":"innis nama hundatti muruuf, warra Waaqaaf hin bulle kanneen karaa Waaqni hin jaallanneen waan Waaqni hin jaallanne hojjetan hundaa fi dubbii hamaa cubbamoonni Waaqaaf hin bulle hundinuu isa irratti dubbatan hundatti isaan gaafachuuf ni dhufa.”"},{"book":"Yihuudaa","chapter":"1","verse":"16","text":"Namoonni kunneen yeroo hunda ni guungumu; komiis ni qabaatu; hawwii isaanii isa hamaa duukaa buʼu; of jaju; faayidaa argachuuf jedhaniis nama saadu."},{"book":"Yihuudaa","chapter":"1","verse":"17","text":"Yaa michoota, isin garuu waan ergamoonni Gooftaa keenya Yesuus Kiristoos duraan dursanii himan sana yaadadhaa."},{"book":"Yihuudaa","chapter":"1","verse":"18","text":"Isaanis, “Qoostonni hawwii fedhii Waaqaatiin ala taʼe duukaa buʼan bara dhumaa keessa ni dhufu” isiniin jedhan."},{"book":"Yihuudaa","chapter":"1","verse":"19","text":"Namoonni kunneen warra gargar baʼuu uuman, warra hawwii foonii duukaa buʼanii fi warra Hafuura Qulqulluu hin qabnee dha."},{"book":"Yihuudaa","chapter":"1","verse":"20","text":"Isin garuu yaa michoota, amantii keessan kan waan hunda irra qulqulluu taʼe sana irratti of ijaaraa; Hafuura Qulqulluudhaanis kadhadhaa."},{"book":"Yihuudaa","chapter":"1","verse":"21","text":"Araarri Gooftaa keenya Yesuus Kiristoos jireenya bara baraatti akka isin geessu eeggachaa jaalala Waaqaatiin of eegaa."},{"book":"Yihuudaa","chapter":"1","verse":"22","text":"Warra shakkii qabaniif garaa laafaa;"},{"book":"Yihuudaa","chapter":"1","verse":"23","text":"Warra kaan ibidda keessaa butaatii oolchaa; kaan immoo uffata hawwii fooniitiin xureeffame iyyuu balfaatii sodaadhaan isaan maaraa."},{"book":"Yihuudaa","chapter":"1","verse":"24","text":"Isa gufachuu isin oolchuu dandaʼuu fi isa fuula ulfina isaa duratti hirʼina malee, gammachuu guddaadhaan isin dhiʼeessuu dandaʼu sanaaf,"},{"book":"Yihuudaa","chapter":"1","verse":"25","text":"Fayyisaa keenya Waaqa tokkichaaf ulfinni, surraan, humnii fi taayitaan karaa Gooftaa keenya Yesuus Kiristoosiin bara hundumaan dura, amma, bara baraanis haa taʼu! Ameen."}]}