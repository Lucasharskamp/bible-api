{"data":[{"book":"Apocalipsis","chapter":"5","verse":"1","text":"Pa ri uwiqiqꞌabꞌ ri tꞌuyul pa ri tꞌuyulibꞌal xinwil jun bꞌotom wuj tzꞌibꞌatalik cho ukobꞌchal uwach ri wuj tzꞌapitalik rukꞌ wuqubꞌ tzꞌapibꞌal."},{"book":"Apocalipsis","chapter":"5","verse":"2","text":"Xuqujeꞌ xinwilo jun ángel ri sibꞌalaj kꞌo uchuqꞌabꞌ, kuraqaqej uchiꞌ kubꞌij: ¿Jachin ri kꞌo ukwinem chutꞌoqopixik ri tꞌiqbꞌal rech jeriꞌ kujaqo ri wuj ri bꞌottalik?"},{"book":"Apocalipsis","chapter":"5","verse":"3","text":"Man kꞌo ta kꞌu jun pa ri kaj, pa ri ulew, chuxeꞌ ri ulew, man kꞌo ta jun kakwinik kusol ri wuj xuqujeꞌ kusolij rij ri kꞌo chupam we wuj riꞌ."},{"book":"Apocalipsis","chapter":"5","verse":"4","text":"Ri in sibꞌalaj xinoqꞌik rumal cher man xriqitaj taj jachinaq ri taqal che kusol ri wuj xuqujeꞌ kusolij rij ri kꞌo chupam."},{"book":"Apocalipsis","chapter":"5","verse":"5","text":"Jun chike ri kꞌamal bꞌe, xubꞌij chwe: Man katoqꞌ ta chik, rumal xchꞌekenik ri koj rech ri jupuq winaq ubꞌiꞌnam Judá, ri Rijaꞌl ri David, areꞌ kakwinik kusol ri wuj bꞌottalik xuqujeꞌ kakwinik kujaqo ri wuqubꞌ tꞌiqbꞌal."},{"book":"Apocalipsis","chapter":"5","verse":"6","text":"Kꞌa te xinwilo jun laj chij ri bꞌantal kꞌax che, kꞌo chikixoꞌl ri e kajibꞌ kꞌaslik taq winaqil xuqujeꞌ chikixoꞌl ri e kꞌamal taq bꞌe, we alaj chij riꞌ kꞌo wuqubꞌ rukꞌaꞌ, xuqujeꞌ wuqubꞌ ubꞌoqꞌoch: Are waꞌ ri wuqubꞌ uxlabꞌal rech ri Dios ri e taqtal bꞌik cho ronojel ri uwachulew.5:6 Ri ajilabꞌal 7 kel kubꞌij chi jun jastaq tzꞌaqat. 7 ukꞌa ri kel kubꞌij chi kꞌo ronojel kwinem pa uqꞌabꞌ, 7 bꞌoqꞌochaj ri karil ronojel ri kakꞌulmatajik, 7 Uxlabꞌal re ri Dios ri kipetik pa ronojel ri uwachulew."},{"book":"Apocalipsis","chapter":"5","verse":"7","text":"Ri alaj chij xukꞌam ri wuj ri bꞌottalik pa ri uwiqiqꞌabꞌ ri tꞌuyul pa ri tem."},{"book":"Apocalipsis","chapter":"5","verse":"8","text":"Are xkꞌamtaj ri wuj rumal, ri e kajibꞌ e kꞌaslik taq winaqil e kachiꞌl ri juwinaq kajibꞌ kꞌamal taq bꞌe xexukiꞌk cho ri kꞌin laj chij. Chkijujunal kꞌo jujun arkuꞌ qꞌojom xuqujeꞌ kukꞌam jun kꞌolibꞌal nojinaq che incienso ri kukꞌutwachij ri kichꞌawem ri utinimit ri Dios."},{"book":"Apocalipsis","chapter":"5","verse":"9","text":"Konojel kakibꞌixoj jun kꞌakꞌ bꞌix ri kubꞌij:"},{"book":"Apocalipsis","chapter":"5","verse":"10","text":"Xbꞌan la chike we winaq riꞌ kuꞌx jun ajawarem, xuqujeꞌ e chꞌawenelabꞌ pa kiwiꞌ ri winaq rech jeriꞌ kakipatanij ri qaDios kabꞌan kꞌu na ke puꞌwiꞌ ri uwachulew."},{"book":"Apocalipsis","chapter":"5","verse":"11","text":"Kꞌa te riꞌ xinta ri kichꞌabꞌal e kꞌi angelibꞌ ri kisutim rij ri tꞌuyulibꞌal, sibꞌalaj e kꞌi e kꞌi millón angelibꞌ, e kachiꞌl ri e kajibꞌ kꞌaslik taq winaqil xuqujeꞌ ri e juwinaq kajibꞌ kꞌamal taq bꞌe."},{"book":"Apocalipsis","chapter":"5","verse":"12","text":"Kakiraqaqej kichiꞌ kakibꞌij:"},{"book":"Apocalipsis","chapter":"5","verse":"13","text":"Xuqujeꞌ xinta ri kakibꞌij konojel ri e jastaq ri e tiktal pa ri kaj, pa ri ulew, chuxeꞌ ri ulew xuqujeꞌ pa ri plo, konojel kebꞌixonik kakibꞌij:"},{"book":"Apocalipsis","chapter":"5","verse":"14","text":"Ri e kajibꞌ kꞌaslik taq winaqil xkibꞌij: Jeriꞌ."}]}