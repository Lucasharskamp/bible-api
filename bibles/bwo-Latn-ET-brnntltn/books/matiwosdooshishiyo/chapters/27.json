{"data":[{"book":"Matiwos Dooshishiyo","chapter":"27","verse":"1","text":"Guur datsgatson kahni naashwotsnat dats eenash jametswots Iyesus ats b́k'iritwok'o angshosh boshiyeyi."},{"book":"Matiwos Dooshishiyo","chapter":"27","verse":"2","text":"Maniyak Iyesusi tipdek' amt dats k'eezirwo P'ilat'ossh beshidek't boími."},{"book":"Matiwos Dooshishiyo","chapter":"27","verse":"3","text":"Iyesusats angshetsok'o b́ bek'tsok'on bín beshi dek't imtso Yhud b́goyni, shaash t'agoronowere kahni naashwotsnat eenashwotssh hank'o ett aani b́k'ri,"},{"book":"Matiwos Dooshishiyo","chapter":"27","verse":"4","text":"«Ash s'ayino k'irosh beshidek'at t imtsotse morro finere.» Boomó «Eshe noon eege giri! man n took kis'e!» boet."},{"book":"Matiwos Dooshishiyo","chapter":"27","verse":"5","text":"Bíwere shaash t'agarman Ik' moots bad'ik'rat, bowoke k'az b́keshi, amtnwe guuk'at k'ir b́úwts."},{"book":"Matiwos Dooshishiyo","chapter":"27","verse":"6","text":"Kahani naashwotswere shaash t'agar man k'aaúdek't «Ambaran s'atsi giz b́wottsotse Ik' mootse ko'íyeyiru gizots eeko nemon baziyeke» boet."},{"book":"Matiwos Dooshishiyo","chapter":"27","verse":"7","text":"Mansh bo shiyeyakon ibwotsi dukosh b́ wotisha ett shal wozirwooke datso bokeewi."},{"book":"Matiwos Dooshishiyo","chapter":"27","verse":"8","text":"27:3-8 Wosh. 1:18-19  Manatse tuutson datsman andish bodt «S'ats datsa» ett b́s'egeyiri."},{"book":"Matiwos Dooshishiyo","chapter":"27","verse":"9","text":"Han jangatse tuutson «Esra'el nanaúwots bo k'oortsok'on bísh wotitwo shaash t'agaro bodek',"},{"book":"Matiwos Dooshishiyo","chapter":"27","verse":"10","text":"27:9-10 Zek. 11:12-13; Erm. 32:6-10  Doonzonwe taan bíazaztsok'on shal wozet datsi k'awntso dashbok'ri» ett nebiyo Ermiyas bek'on b́keewtso b́s'eeni."},{"book":"Matiwos Dooshishiyo","chapter":"27","verse":"11","text":"Manoor Iyesus dats k'eeziru P'ilat'os shinats b́t'iini, dats k'ezirwonwere «Nee ayhudiyots naasho neeneya?» Ett bíaati, Iyesuswere «Nee ni'ettsok'oyiye» ett bí aani."},{"book":"Matiwos Dooshishiyo","chapter":"27","verse":"12","text":"Ernmó kahni naashwotsnat eenashwotsn bín s'amiyosh bo etor eegor aaniratse."},{"book":"Matiwos Dooshishiyo","chapter":"27","verse":"13","text":"Maniyak P'ilat'os «Ay keewon neen bos'amirúwan shiyatsneya?» bí eti."},{"book":"Matiwos Dooshishiyo","chapter":"27","verse":"14","text":"Iyesusmó dats k'eezirwo ayidek't bí adfetsosh bín bos'aamiru keewosh eegoru aaniratse."},{"book":"Matiwos Dooshishiyo","chapter":"27","verse":"15","text":"Dats k'eezirwo woriwot woriwoton ayhudiyots fazigi worwot baloyon tipetswotsitse noosh bishowe err boaatfwotsitse iko b́shde'e faksho bo nema b́tesh."},{"book":"Matiwos Dooshishiyo","chapter":"27","verse":"16","text":"Manoor «Barbani»27:16 Ik ik kishon gut'tetswots Iyesus Barbani Etirwo dabfno.  eteets gond finon daneets tipetso fa'e b́ tesh."},{"book":"Matiwos Dooshishiyo","chapter":"27","verse":"17","text":"Manoor ashuwots ko'ebowtsere P'ilat'os, «Koni itsh t biitse it geyi? Berbannemó Krstosi eteyrwo Iyesusne?» ett boon bí aati."},{"book":"Matiwos Dooshishiyo","chapter":"27","verse":"18","text":"Hank'o b́ etts jangonwee okooron bín beshidek't boimirwok'o b́ dantsosha b́ teshi."},{"book":"Matiwos Dooshishiyo","chapter":"27","verse":"19","text":"Manoor P'ilat'os b́ angshi jooratse b́ befere b́ moo gen, «B́ jangosh hmbets t'ú taa gúmotse aydek'at tikic'tsotse ash s'aynmanats eegoru nk'alrawok'owa» etaat bwoshi."},{"book":"Matiwos Dooshishiyo","chapter":"27","verse":"20","text":"Manoor kahani naashwotsnat eenash eenashwotsn «Barban bishowe! Iyesus úd'ewe!» err bo aatitwok'o ashuwotssh boizi."},{"book":"Matiwos Dooshishiyo","chapter":"27","verse":"21","text":"Dats k'ezirwonu, «Gitetswotsitse aawi itsh t bitsishe itgeyri?» ett ashuwotsi b́ aati. «Bowere Berbani noosh bíshe» bo eti."},{"book":"Matiwos Dooshishiyo","chapter":"27","verse":"22","text":"P'lat'oswere «Eshe Krstosi eteetso Iyesusi aak'owe nok'aliti?» bíet. Jamwotswere «Jitewe!» ett boaani."},{"book":"Matiwos Dooshishiyo","chapter":"27","verse":"23","text":"Dats k'ezirwonu eegishe? «Bí b́ t'afitso eebi?» bíet. Boomó «Jitewe!» ett aydek't bokuhi."},{"book":"Matiwos Dooshishiyo","chapter":"27","verse":"24","text":"27:24 Iwi. 21:6-9  Hansh P'ilat'os keewan faye b́tiziti bako egoshoru b́ k'alrawok'o b́ bek'tsotse, manoor aatso de'eweetwok'o k'alt «Taa ashaan s'atsotse s'ayn taane, b́ s'atso it tokatse?» ett ashuwots shinatse b́kisho b́mashi."},{"book":"Matiwos Dooshishiyo","chapter":"27","verse":"25","text":"Ash jamwotswere «B́ s'atso noonat nona'ats wotowe» boet."},{"book":"Matiwos Dooshishiyo","chapter":"27","verse":"26","text":"Manoor P'lat'os Barbani bitsdek't faksh b́k'r, Iyesusnmó b́ jot'iyakon b́ jiteyish beshidek't boosh b́ ími."},{"book":"Matiwos Dooshishiyo","chapter":"27","verse":"27","text":"Manoor dats k'eezirwo kes'fwots Iyesusi dats k'eziruman múlo maantsan dek't boami, kes'f jamwots Iyesusi gúrdek't ko'eebowtsi."},{"book":"Matiwos Dooshishiyo","chapter":"27","verse":"28","text":"B́ tahono kishbazt tah bíro takbok'ri."},{"book":"Matiwos Dooshishiyo","chapter":"27","verse":"29","text":"Angitson shordek't dozets akliliya eteetso b́ tookats jip'ii bok'ri, b́ k'ani kishats gumbo detsik'rat, b́shinats tuk'mal dek't «Ayhudiyotsko nugusono! jeeno neesh wotowe!» ett bí ats nic'o bokaashi."},{"book":"Matiwos Dooshishiyo","chapter":"27","verse":"30","text":"Bos'udono bíats bos'udfera boteshi, b́ kishatsenowere gumbo k'aaúdek't b́ took tookats bojot'fera botesh."},{"book":"Matiwos Dooshishiyo","chapter":"27","verse":"31","text":"Bíats tirgic'o bo kaashiyakono tah biro kishbazt b́took taho takdek't, jitosh dek't bo ami."},{"book":"Matiwos Dooshishiyo","chapter":"27","verse":"32","text":"Dats keewirwo múúlotse keshoke bobefere Simoni eteefo K'erena eteets dats asho daatsdek't Iyesus mask'aliyo shefdek't b́kuritwok'o bowshi."},{"book":"Matiwos Dooshishiyo","chapter":"27","verse":"33","text":"Maniyere il b́bitsonwere «Took k'oola» eteef beyokok bobodi."},{"book":"Matiwos Dooshishiyo","chapter":"27","verse":"34","text":"Maniyeokon úmonton eekets weyni biro b́ úshetwok'o Iyesussh t'ints bok'ri, ernmó bí fadbek't úsho geeratse b́tesh."},{"book":"Matiwos Dooshishiyo","chapter":"27","verse":"35","text":"27:35 Dub. 22:18  Iyesusi bojitiyakon b́ tahats it'o shap't kaybodek'i."},{"book":"Matiwos Dooshishiyo","chapter":"27","verse":"36","text":"Manoknowere bedek'tni bín bokotfere botesh."},{"book":"Matiwos Dooshishiyo","chapter":"27","verse":"37","text":"Bín s'amiyetsok'o kitsitwo, «Han ayhdiwots nugúso Iyesusiye?» Etirwo guut'etso b́ mask'aliy k'oyok gedbok'ri."},{"book":"Matiwos Dooshishiyo","chapter":"27","verse":"38","text":"Manoor Iyesusnton git wonbedewotsi iko k'ano maants iko giro maants jit bok'ri."},{"book":"Matiwos Dooshishiyo","chapter":"27","verse":"39","text":"B́ ganoke beshefts teshts ashuwotswere gac'on botoko shek'efetst"},{"book":"Matiwos Dooshishiyo","chapter":"27","verse":"40","text":"27:40 26:61; Yoh. 2:19  «Nee Ik' k'oni moo gaahr keez aawotse agetuwonoo! aab n tooko kashiwe! Ik'o naayi n wotiyal aab mask'aliyatse ood'e!» eton bíats bokashfera botesh."},{"book":"Matiwos Dooshishiyo","chapter":"27","verse":"41","text":"Mank'o kahniy naashwots nemo danifwotsntoonat eenashwotsnton hank'o ett bíats bokaashfere botesh."},{"book":"Matiwos Dooshishiyo","chapter":"27","verse":"42","text":"«K'oshwotsi kashire, b́tooknmó kashiyo falratse! bí Israe'el nugúsoni wotiyal aab mask'aliyatse ood'e, noowere bín amanone!"},{"book":"Matiwos Dooshishiyo","chapter":"27","verse":"43","text":"27:43 Dub. 22:8  Bí Ik'ats amanere, ‹Ik'o naay taane› etre, eshe Ik'o bín shunfee wotiyal and aab bín fariwe!»"},{"book":"Matiwos Dooshishiyo","chapter":"27","verse":"44","text":"Ando mank'o bínton jitets wombediwots bín boc'ashfera botesh."},{"book":"Matiwos Dooshishiyo","chapter":"27","verse":"45","text":"Shirt sa'aton b́tuutso jed'isa'ato b́ borfetso dats jamatse t'alu wotb́gutsi."},{"book":"Matiwos Dooshishiyo","chapter":"27","verse":"46","text":"Jed'i sa'at b́ wottsok'oon Iyesus, «Elohe! elohe! lama sebek'tani?» eton k'aari eenon b́ kuhi, b́bitsonwere «T Ik'ono! t Ik'ono! eegishe taan k'aznk'ri?» eta."},{"book":"Matiwos Dooshishiyo","chapter":"27","verse":"47","text":"Manoke need'dek't teshts ashuwotsitse man shisht «Hanwo Eliyasiye b́ s'eegiri!» boet."},{"book":"Matiwos Dooshishiyo","chapter":"27","verse":"48","text":"27:48 Dub. 69:21  Manoor boyitsi iko sefnegiya eteetso dek'wat shash keewo bíts s'eentsdek't gumbats geddek't Iyesus b́úshetwok'o t'intsb́k'ri."},{"book":"Matiwos Dooshishiyo","chapter":"27","verse":"49","text":"K'oshwotsmó «Need'owe aab́ Eliyas waar bín kashitwe wotiyal be'one!» boet."},{"book":"Matiwos Dooshishiyo","chapter":"27","verse":"50","text":"Iyesus aaniy een k'ááron kuhat b́ kasho b́ ími."},{"book":"Matiwos Dooshishiyo","chapter":"27","verse":"51","text":"Manoor Ik'i meyitsi magarajiwo dambe dek't dash b́ borfetso gaad'at gitoko kayb́wts, datsonwere shek'eb́wtsi, shúts s'aalwotswere kap'ebowtsi,"},{"book":"Matiwos Dooshishiyo","chapter":"27","verse":"52","text":"Dowwotswere bok'eshere k'irt teshts S'ayin ash aywots k'irotse botuwi."},{"book":"Matiwos Dooshishiyo","chapter":"27","verse":"53","text":"Dowootse keshtnwere Iyesus k'irotse b́ tuwiyakon S'ayn kitu Iyerusalemits bokindi, manokno ay ashuwotsats bobe'eyi."},{"book":"Matiwos Dooshishiyo","chapter":"27","verse":"54","text":"Balatsi naashonat bínton beyirwotsn Iyesusi kotirowots dats giwonat manoke wotts jamman bobek'tsok'on aydek't shatt «Arikon han Ik'o naayiye b́ teshi!» boet."},{"book":"Matiwos Dooshishiyo","chapter":"27","verse":"55","text":"Wokoon wotdek't man s'iliru ay máátswots manoke fa'ano botesh, boowere Geliln tuut Iyesussh finefetst b́ shutsats bosha'efera boteshi."},{"book":"Matiwos Dooshishiyo","chapter":"27","verse":"56","text":"27:56 Luk'. 8:2-3  Boyitsnowere megdelawiti eteetsu Mariyamna Yak'obnat Yosef ind mariymna Zebdiyos nanaúwots indna manoke fa'úwotsi."},{"book":"Matiwos Dooshishiyo","chapter":"27","verse":"57","text":"Datso b́ iliyakono Yosefi eteets asho Armatiyas eteets kitutse gaalets ash iko manok b́weyi, bíwere Iyesus danifwotsitska b́ tesh."},{"book":"Matiwos Dooshishiyo","chapter":"27","verse":"58","text":"Ashmanwere, P'ilat'os maantsan amt Iyesus duuno b́ k'oni, P'ilat'oswere duunman bísh imetwok'o b́azazi."},{"book":"Matiwos Dooshishiyo","chapter":"27","verse":"59","text":"Manoor Yosef duunman orshdekt shemi s'aynon k'odb́k'r."},{"book":"Matiwos Dooshishiyo","chapter":"27","verse":"60","text":"B́ tookish shúts s'alotse k'ewdek't b́dozts doowi handrots duukb́k'r, shúts eeno kukulshdek't doowi fengeshats is'k'rat kazbíami."},{"book":"Matiwos Dooshishiyo","chapter":"27","verse":"61","text":"Megdelawi dats ashu Mariyamnat k'oshu Mariyamn, manoke doowi shinatse bobefere boteshi."},{"book":"Matiwos Dooshishiyo","chapter":"27","verse":"62","text":"K'andek'i aawoniyere yaatsok'o guur, kahni naashwotsnat feresawiyotsn ik wotdek' P'ilat'os maantsan amt hank'o boeti,"},{"book":"Matiwos Dooshishiyo","chapter":"27","verse":"63","text":"«Doonzono! dariifmań kashon befetst ‹Keez aawoniye okoon k'irotse tuwitwe› bíettso gawdek'rone."},{"book":"Matiwos Dooshishiyo","chapter":"27","verse":"64","text":"Mansh b́ danifuwots amr úmp'de ashuwotssh ‹Hamb k'irotse tuure› boerawok'o doowman keez aawo b́ borfetso kotetwok'o azazowe, man wotob́k'azal ili b́dariytwo shintsoniyere ayide gonde b́ wotiti.»"},{"book":"Matiwos Dooshishiyo","chapter":"27","verse":"65","text":"P'ilat'oswer «Hambe, kotet kes'fwots fa'ane, de'amr it dantsok'on kotiwere» bíet."},{"book":"Matiwos Dooshishiyo","chapter":"27","verse":"66","text":"Mansh amt shútsmanats matabon togk'rat doowman kes'fuwotsn bokoti."}]}