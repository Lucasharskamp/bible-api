{"data":[{"book":"Lukáš","chapter":"4","verse":"1","text":"Ježíš pak, pln jsa Ducha svatého, vrátil se od Jordánu, a puzen jest v Duchu na poušť."},{"book":"Lukáš","chapter":"4","verse":"2","text":"A za čtyřidceti dní pokoušín byl od ďábla, a nic nejedl v těch dnech. A když se skonali dnové ti, potom zlačněl."},{"book":"Lukáš","chapter":"4","verse":"3","text":"I řekl jemu ďábel: Jestliže jsi Syn Boží, rci kamenu tomuto, ať jest chléb."},{"book":"Lukáš","chapter":"4","verse":"4","text":"I odpověděl jemu Ježíš: Psánoť jest: Že ne samým chlebem živ bude člověk, ale každým slovem Božím."},{"book":"Lukáš","chapter":"4","verse":"5","text":"I vedl jej ďábel na horu vysokou, a ukázal mu všecka království okršlku země pojednou."},{"book":"Lukáš","chapter":"4","verse":"6","text":"A řekl jemu ďábel: Toběť dám tuto všecku moc i slávu těchto království, nebo mně dána jest, a komuž bych koli chtěl, dám ji."},{"book":"Lukáš","chapter":"4","verse":"7","text":"Protož ty pokloníš-li se přede mnou, budeť všecko tvé."},{"book":"Lukáš","chapter":"4","verse":"8","text":"I odpověděv Ježíš, řekl jemu: Jdi pryč ode mne, satanáši; neboť psáno jest: Pánu Bohu svému budeš se klaněti a jemu samému sloužiti."},{"book":"Lukáš","chapter":"4","verse":"9","text":"Tedy vedl jej do Jeruzaléma, a postavil ho na vrchu chrámu, a řekl mu: Jsi-li Syn Boží, pusť se odtud dolů."},{"book":"Lukáš","chapter":"4","verse":"10","text":"Nebo psáno jest: Že andělům svým přikáže o tobě, aby tě ostříhali,"},{"book":"Lukáš","chapter":"4","verse":"11","text":"A že tě na ruce uchopí, abys neurazil o kámen nohy své."},{"book":"Lukáš","chapter":"4","verse":"12","text":"A odpovídaje, dí mu Ježíš: Povědínoť jest: Nebudeš pokoušeti Pána Boha svého."},{"book":"Lukáš","chapter":"4","verse":"13","text":"A dokonav všecka pokušení ďábel, odšel od něho až do času."},{"book":"Lukáš","chapter":"4","verse":"14","text":"I navrátil se Ježíš v moci Ducha do Galilee, a vyšla pověst o něm po vší té okolní krajině."},{"book":"Lukáš","chapter":"4","verse":"15","text":"A on učil v školách jejich, a slaven byl ode všech."},{"book":"Lukáš","chapter":"4","verse":"16","text":"I přišel do Nazaréta, kdež byl vychován, a všel podle obyčeje svého v den sobotní do školy. I vstal, aby četl."},{"book":"Lukáš","chapter":"4","verse":"17","text":"I dána jemu kniha Izaiáše proroka. A otevřev knihu, nalezl místo, kdež bylo napsáno:"},{"book":"Lukáš","chapter":"4","verse":"18","text":"Duch Páně nade mnou, protože pomazal mne, kázati evangelium chudým poslal mne, a uzdravovati zkroušené srdcem, zvěstovati jatým propuštění a slepým vidění, a propustiti soužené v svobodu,"},{"book":"Lukáš","chapter":"4","verse":"19","text":"A zvěstovati léto Páně vzácné."},{"book":"Lukáš","chapter":"4","verse":"20","text":"A zavřev knihu a vrátiv služebníku, posadil se. A všech v škole oči byly obráceny naň."},{"book":"Lukáš","chapter":"4","verse":"21","text":"I počal mluviti k nim: Že dnes naplnilo se písmo toto v uších vašich."},{"book":"Lukáš","chapter":"4","verse":"22","text":"A všickni jemu posvědčovali, a divili se libým slovům, pocházejícím z úst jeho, a pravili: Zdaliž tento není syn Jozefův?"},{"book":"Lukáš","chapter":"4","verse":"23","text":"I dí k nim: Zajisté díte mi toto podobenství: Lékaři, uzdrav se sám. Které věci slyšeli jsme, žes činil v Kafarnaum, učiň také i zde v své vlasti."},{"book":"Lukáš","chapter":"4","verse":"24","text":"I řekl jim: Amen pravím vám, žeť žádný prorok není vzácen v vlasti své."},{"book":"Lukáš","chapter":"4","verse":"25","text":"Ale v pravdě pravím vám, že mnoho vdov bylo za dnů Eliáše v lidu Izraelském, kdyžto zavříno bylo nebe za tři léta a za šest měsíců, takže byl hlad veliký po vší zemi,"},{"book":"Lukáš","chapter":"4","verse":"26","text":"Však Eliáš k nižádné z nich není poslán, než toliko do Sarepty Sidonské k ženě vdově."},{"book":"Lukáš","chapter":"4","verse":"27","text":"A mnoho malomocných bylo v lidu Izraelském za Elizea proroka, a žádný z nich není očištěn, než Náman Syrský."},{"book":"Lukáš","chapter":"4","verse":"28","text":"I naplněni jsou všickni v škole hněvem, slyšíce to."},{"book":"Lukáš","chapter":"4","verse":"29","text":"A povstavše, vyvedli jej ven z města, a vedli ho až na vrch hory, na nížto město jejich bylo vzděláno, aby jej dolů sstrčili."},{"book":"Lukáš","chapter":"4","verse":"30","text":"Ale on bera se prostředkem jich, ušel."},{"book":"Lukáš","chapter":"4","verse":"31","text":"I sstoupil do Kafarnaum, města Galilejského, a tu učil je ve dny sobotní."},{"book":"Lukáš","chapter":"4","verse":"32","text":"I divili se velmi učení jeho, nebo mocná byla řeč jeho."},{"book":"Lukáš","chapter":"4","verse":"33","text":"Byl pak tu v škole člověk jeden, mající ducha ďábelství nečistého. I zvolal hlasem velikým,"},{"book":"Lukáš","chapter":"4","verse":"34","text":"Řka: Ach, což jest tobě do nás, Ježíši Nazaretský? Přišel jsi zatratiti nás? Znám tě, kdo jsi, že jsi ten svatý Boží."},{"book":"Lukáš","chapter":"4","verse":"35","text":"I přimluvil jemu Ježíš, řka: Umlkniž a vyjdi od něho. A povrha jej ďábel mezi ně, vyšel od něho, a nic mu neuškodil."},{"book":"Lukáš","chapter":"4","verse":"36","text":"I přišel strach na všecky, a rozmlouvali vespolek, řkouce: Jaké jest toto slovo, že v moci a síle přikazuje nečistým duchům, a vycházejí?"},{"book":"Lukáš","chapter":"4","verse":"37","text":"I rozcházela se o něm pověst po všem okolí té krajiny."},{"book":"Lukáš","chapter":"4","verse":"38","text":"Vstav pak Ježíš ze školy, všel do domu Šimonova. Svegruše pak Šimonova trápena byla těžkou zimnicí. I prosili ho za ni."},{"book":"Lukáš","chapter":"4","verse":"39","text":"Tedy stoje nad ní, přimluvil zimnici, i přestala jí. A ona hned vstavši, posluhovala jim."},{"book":"Lukáš","chapter":"4","verse":"40","text":"Při západu pak slunce všickni, kteříž měli nemocné rozličnými neduhy, vodili je k němu, a on na jednoho každého z nich ruce vzkládav, uzdravoval je."},{"book":"Lukáš","chapter":"4","verse":"41","text":"Od mnohých také ďábelství vycházela, křičící a říkající: Ty jsi Kristus, Syn Boží. Ale on přimlouvaje, nedopouštěl jim mluviti; nebo věděli, že jest on Kristus."},{"book":"Lukáš","chapter":"4","verse":"42","text":"A jakž byl den, vyšed, bral se na pusté místo. I hledali ho zástupové, a přišli až k němu, a zdržovali ho, aby neodcházel od nich."},{"book":"Lukáš","chapter":"4","verse":"43","text":"On pak řekl jim: I jinýmť městům musím zvěstovati království Boží; nebo na to poslán jsem."},{"book":"Lukáš","chapter":"4","verse":"44","text":"I kázal v školách Galilejských."}]}