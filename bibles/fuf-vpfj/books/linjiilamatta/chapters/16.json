{"data":[{"book":"LINJIILA MATTA","chapter":"16","verse":"1","text":"Onsay *Fariisiyaaɓe ɓen e *Sadduusiyaaɓe ɓen ɓadii mo kanko Iisaa fii ndarndagol mo, ɓe torii mo yo o hollu ɓe maande iwrunde ka kammu."},{"book":"LINJIILA MATTA","chapter":"16","verse":"2","text":"Iisaa jaabii ɓe, wi'i: «Kiikiiɗe on wi'ay: ‹Yaasi on hentoto, fii ko kammu ngun wojji kon.›"},{"book":"LINJIILA MATTA","chapter":"16","verse":"3","text":"Bimbi kadi wi'on: ‹Hande wundinay, ko fii kammu ngun no wojji ɓawli.› Hiɗon waawi faamude fii ko feeɲi ka kammu kon, kono on waawataa faamude fii maandeeji saa'iiji ɗin?"},{"book":"LINJIILA MATTA","chapter":"16","verse":"4","text":"Jamaanu bonngu jinoowu no ɗaɓɓa maande, kono ngu jonnetaake maande goo, si hinaa sifa ndee nde Yuunusa.» Onsay o acci ɓe ɗon, o yahi."},{"book":"LINJIILA MATTA","chapter":"16","verse":"5","text":"Ko ɓe lumbitata, taalibaaɓe ɓen yejjiti ƴettorde bireedi."},{"book":"LINJIILA MATTA","chapter":"16","verse":"6","text":"Iisaa wi'i ɓe: «Reenee fota e lewen Fariisiyaaɓe ɓen e Sadduusiyaaɓe ɓen!»"},{"book":"LINJIILA MATTA","chapter":"16","verse":"7","text":"Taalibaaɓe ɓen wi'indiri: «Ko o wi'iri ɗun, ko fii en ƴettaali bireedi.»"},{"book":"LINJIILA MATTA","chapter":"16","verse":"8","text":"Ɓay Iisaa andii ɗun, o wi'i ɓe: «Ko fii honɗun wi'anɗon ɗun, onon ɓee fanɗa-gomɗinalɓe? Ko fii on ƴettaali bireedi?"},{"book":"LINJIILA MATTA","chapter":"16","verse":"9","text":"Jaka on faamaali haa jooni, on anditaali fii bireediije jowi senditananooɗe worɓe guluuje njowo ɗen, e ko debeeje jelu artirnoɗon ko lutti?"},{"book":"LINJIILA MATTA","chapter":"16","verse":"10","text":"E bireediije ɗen jeeɗiɗi senditananooɗe worɓe guluuje nayo ɗen, e yeru debeeje ko artirnoɗon ko lutti?"},{"book":"LINJIILA MATTA","chapter":"16","verse":"11","text":"Ko honno woniri on faamaali wonde hinaa fii bireedi mi wowlani on? Kono reenee e lewen Fariisiyaaɓe ɓen e Sadduusiyaaɓe ɓen!»"},{"book":"LINJIILA MATTA","chapter":"16","verse":"12","text":"Onsay ɓe faami ko o inni yo ɓe reeno, ko e jannde Fariisiyaaɓe ɓen e Sadduusiyaaɓe ɓen, hinaa e lewen waɗeteeɗo e bireedi."},{"book":"LINJIILA MATTA","chapter":"16","verse":"13","text":"Nde Iisaa naatunoo Seezariiya-Filiipu, o landii taalibaaɓe makko ɓen ngal landal ɗoo, o wi'i: «E wi'i yimɓe ɓen, ko hombo woni *Ɓii-Aaden on?»"},{"book":"LINJIILA MATTA","chapter":"16","verse":"14","text":"Ɓe jaabii mo, ɓe wi'i: «Woɓɓe no wi'a ko onon woni Yaayaa lootaynooɗo on, woɓɓe kadi no wi'a ko onon woni Iiliiya, woɓɓe goo kadi no wi'a ko onon woni Yeremiiya maa goɗɗo goo e annabaaɓe ɓen.»"},{"book":"LINJIILA MATTA","chapter":"16","verse":"15","text":"O wi'i ɓe: «Onon non wi'uɗon ko hombo woni lan min?»"},{"book":"LINJIILA MATTA","chapter":"16","verse":"16","text":"Sim'uunu Petruusu jaabii mo wi'i: «Ko onon woni *Almasiihu on, on *Ɓiɗɗo Alla Wuuruɗo on!»"},{"book":"LINJIILA MATTA","chapter":"16","verse":"17","text":"Iisaa ƴettiti haala kan, wi'i mo: «A malii, yo Sim'uunu mo Yuunusa, ko fii hinaa ɓandu e ƴiiƴan feɲɲinan-maa ɗun, kono ko Ben an, on Wonɗo ka kammu."},{"book":"LINJIILA MATTA","chapter":"16","verse":"18","text":"Min non mi wi'ii an Petruusu, ko a fetere."},{"book":"LINJIILA MATTA","chapter":"16","verse":"19","text":"Awa kadi mi jonnoyte saabiije laamateeri kammu ngun: ko toŋuɗaa ka leydi woo haray toŋaama ka kammu, ko jaɓuɗaa ka leydi woo haray jaɓaama ka kammu.»"},{"book":"LINJIILA MATTA","chapter":"16","verse":"20","text":"Onsay o yamiri taalibaaɓe ɓen, o tentini, wota ɓe wowlan hay gooto wonde ko kanko woni Almasiihu on."},{"book":"LINJIILA MATTA","chapter":"16","verse":"21","text":"Gila nden ɲande, Iisaa fuɗɗii hollude taalibaaɓe mun ɓen wonde ko bee o yaha Yerusalaam, o tampinoyee fota immorde e mawɓe ɓen e hooreeɓe *yottinooɓe sadaka ɓen e jannooɓe fii Sariya on ɓen, o waree, o immintinoyee ka ɲalaande tammere."},{"book":"LINJIILA MATTA","chapter":"16","verse":"22","text":"Onsay Petruusu pottini mo sera, o woni mo e felugol wi'a: «Yo Allaahu on reenu on, yo Koohoojo, hara ɗun hewtaali on!»"},{"book":"LINJIILA MATTA","chapter":"16","verse":"23","text":"Kono Iisaa yeƴƴitii, wi'i Petruusu: «Yilto ɓaawo an, yo Ibuliisa, ɓay an ko a fegginoowo lan! Ko fii miijooji maa ɗin hinaa ɗi Alla, kono ko ɗi yimɓe ɓen!»"},{"book":"LINJIILA MATTA","chapter":"16","verse":"24","text":"Onsay Iisaa wi'i taalibaaɓe mun ɓen: «Kala faalaaɗo jokkude lan, yo o hayfintino, o ƴetta *leggal makko altindiraangal ngal,"},{"book":"LINJIILA MATTA","chapter":"16","verse":"25","text":"Kala faalaaɗo dandude ngurndan mun, ɗan hayriray mo, kono kala non mo ngurndan mun hayriraa sabu an min, o hettay ɗan."},{"book":"LINJIILA MATTA","chapter":"16","verse":"26","text":"E ko nafa honɗun woodani neɗɗo heɓugol aduna on fow, hayra wonkii mun kin? Maa ko honɗun neɗɗo ittata fii sottugol wonkii mun kin?"},{"book":"LINJIILA MATTA","chapter":"16","verse":"27","text":"Ko fii Ɓii-Aaden on ardoyay e mangural Ben mun ngal, wondude e malaa'ikaaɓe mun ɓen, o jonnita mo kala njoddi kuuɗe mun."},{"book":"LINJIILA MATTA","chapter":"16","verse":"28","text":"Ka haqiiqa mi andinii on, no woodi woɓɓe e mon onon wonɓe ɗoo ɓen, ɓe maayataa ado ɓe yi'ude Ɓii-Aaden on no arda e laamu mun ngun.»"}]}