{"data":[{"book":"আদিপুস্তক","chapter":"8","verse":"1","text":"আর ঈশ্বর নোহকে ও জাহাজে অবস্থিত তাঁর সঙ্গী পশু যাবতীয় প্রাণীকে স্মরণ করলেন, ঈশ্বর পৃথিবীতে বাতাস বহালেন, তাতে জল থামল।"},{"book":"আদিপুস্তক","chapter":"8","verse":"2","text":"আর গভীর জলের উনুই ও আকাশের জানালা সকল বন্ধ এবং আকাশের মহাবৃষ্টি থামল।"},{"book":"আদিপুস্তক","chapter":"8","verse":"3","text":"আর জল ক্রমশঃ মাটির ওপর থেকে সরে গিয়ে একশো পঞ্চাশ দিনের র শেষে কমে গেল।"},{"book":"আদিপুস্তক","chapter":"8","verse":"4","text":"তাতে সপ্তম মাসে, সতেরো দিনের অরারটের পর্বতের ওপরে জাহাজ লেগে থাকল।"},{"book":"আদিপুস্তক","chapter":"8","verse":"5","text":"পরে দশ মাস পর্যন্ত জল কমতে থাকল, ঐ দশ মাসের প্রথম দিনের পর্বতের শৃঙ্গ দেখা গেল।"},{"book":"আদিপুস্তক","chapter":"8","verse":"6","text":"আর চল্লিশ দিন পরে নোহ নিজের বানানো জাহাজের জানালা খুলে, একটা দাঁড়কাক ছেড়ে দিলেন;"},{"book":"আদিপুস্তক","chapter":"8","verse":"7","text":"তাতে সে উড়ে ভূমির উপরের জল শুকনো না হওয়া পর্যন্ত এখানে ওখানে ঘোরাফেরা করতে লাগলো।"},{"book":"আদিপুস্তক","chapter":"8","verse":"8","text":"আর মাটির ওপরে জল কমেছে কি না, তা জানবার জন্য তিনি নিজের কাছ থেকে এক ঘুঘু ছেড়ে দিলেন।"},{"book":"আদিপুস্তক","chapter":"8","verse":"9","text":"তাতে সমস্ত পৃথিবী জলে ভরে থাকাতে ঘুঘু নামার জায়গা পেল না, তাই জাহাজে তাঁর কাছে ফিরে আসল। তখন তিনি হাত বাড়িয়ে তাকে ধরলেন ও জাহাজের ভিতরে নিজের কাছে রাখলেন।"},{"book":"আদিপুস্তক","chapter":"8","verse":"10","text":"পরে তিনি আর সাত দিন অপেক্ষা করে জাহাজ থেকে সেই ঘুঘু আবার ছেড়ে দিলেন"},{"book":"আদিপুস্তক","chapter":"8","verse":"11","text":"এবং ঘুঘুটি সন্ধ্যাবেলায় তাঁর কাছে ফিরে এল; আর দেখ, তার ঠোঁটে জিতগাছের একটা নতুন পাতা ছিল; এতে নোহ বুঝলেন, মাটির ওপরে জল কমেছে।"},{"book":"আদিপুস্তক","chapter":"8","verse":"12","text":"পরে তিনি আর সাত দিন অপেক্ষা করে সেই ঘুঘু ছেড়ে দিলেন, তখন সে তাঁর কাছে আর ফিরে এল না।"},{"book":"আদিপুস্তক","chapter":"8","verse":"13","text":"[নোহের বয়সের] ছয়শো এক বছরের প্রথম মাসের প্রথম দিনের পৃথিবীর ওপরে জল শুকনো হল; তাতে নোহ জাহাজের ছাদ খুলে দেখলেন, আর দেখ, মাটিতে জল নেই।"},{"book":"আদিপুস্তক","chapter":"8","verse":"14","text":"পরে দ্বিতীয় মাসের সাতাশ দিনের ভূমি শুকনো হল।"},{"book":"আদিপুস্তক","chapter":"8","verse":"15","text":"পরে ঈশ্বর নোহকে বললেন,"},{"book":"আদিপুস্তক","chapter":"8","verse":"16","text":"তুমি নিজের বউ, ছেলেদের ও ছেলের বউদেরকে সঙ্গে নিয়ে জাহাজ থেকে বাইরে যাও।"},{"book":"আদিপুস্তক","chapter":"8","verse":"17","text":"আর তোমার সঙ্গী পশু, পাখি ও মাটিতে চলা সরীসৃপ প্রভৃতি মাংসিক যত জীবজন্তু আছে, সেই সমস্ত কিছুকে তোমার সঙ্গে বাইরে আন, তারা পৃথিবীতে প্রাণীময় করুক এবং পৃথিবীতে ফলবান ও বহুবংশ হোক।"},{"book":"আদিপুস্তক","chapter":"8","verse":"18","text":"তখন নোহ নিজের ছেলেদের এবং নিজের স্ত্রী ও ছেলের স্ত্রীদেরকে সঙ্গে নিয়ে বের হলেন।"},{"book":"আদিপুস্তক","chapter":"8","verse":"19","text":"আর নিজের নিজের জাতি অনুসারে প্রত্যেক পশু, সরীসৃপ জীব ও পাখি, সমস্ত মাটিতে চলনশীল প্রাণী জাহাজ থেকে বের হল।"},{"book":"আদিপুস্তক","chapter":"8","verse":"20","text":"পরে নোহ সদাপ্রভুর উদ্দেশ্যে যজ্ঞবেদি নির্মাণ করলেন এবং সমস্ত রকমের শুচি পশুর ও সমস্ত রকমের শুচি পাখির মধ্যে কতকগুলি নিয়ে বেদির ওপরে হোম করলেন।"},{"book":"আদিপুস্তক","chapter":"8","verse":"21","text":"তাতে সদাপ্রভু তার সুগন্ধ গ্রহণ করলেন, আর সদাপ্রভু মনে মনে বললেন, “আমি মানুষের জন্য মাটিকে আর অভিশাপ দেব না, কারণ বাল্যকাল পর্যন্ত মানুষের মনের কল্পনা দুষ্ট; যেমন করলাম, তেমন আর কখনও সকল প্রাণীকে ধ্বংস করব না।"},{"book":"আদিপুস্তক","chapter":"8","verse":"22","text":"যতদিন পৃথিবী থাকবে, ততদিন শস্য বোনার ও শস্য কাটার দিন এবং শীত ও উত্তাপ এবং গ্রীষ্মকাল ও হেমন্তকাল এবং দিন ও রাত, এই সমস্ত থেমে যাবে না।”"}]}