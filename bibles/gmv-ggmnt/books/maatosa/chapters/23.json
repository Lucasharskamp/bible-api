{"data":[{"book":"Maatosa","chapter":"23","verse":"1","text":"Qassekka Yesusay derezasine bena kalizatas hiz gidees;"},{"book":"Maatosa","chapter":"23","verse":"2","text":"Musse woga tamarsizaytinne Parsaweti Musse wonbara bolla utida"},{"book":"Maatosa","chapter":"23","verse":"3","text":"Hessa gish isti intess yotizaysa wursi othitene nagite gido attin isti dunan hasa7izaysa mala othon besonta gish inte ista otho kalofite."},{"book":"Maatosa","chapter":"23","verse":"4","text":"Hessathokka assi tookanas danda7onta dexo toho qachidi asa hashe bolla wothetes shin bess gidkko biradhe xerankka bochetena."},{"book":"Maatosa","chapter":"23","verse":"5","text":"Ista otho wursi assi beyana mala othetes, ba ashenkintabe (maxafa garsappe xafi ekida issi issi xiqisista kitabe sikidi liphe bolla woykko kushen qachizaz) oothetees. Be mayo macara adusetees."},{"book":"Maatosa","chapter":"23","verse":"6","text":"Gibizay dizason boncho so mukurabenkka sinthara utana dosetes."},{"book":"Maatosa","chapter":"23","verse":"7","text":"Hesathokka giya gidon saro getistanasine asay issta astamarento gana mala koyetees."},{"book":"Maatosa","chapter":"23","verse":"8","text":"Inte gidikko astamare geteti xegetoppitte, inte astamarey issa xala gidishin inte wurikka issay issas ishnta."},{"book":"Maatosa","chapter":"23","verse":"9","text":"Salon intess aaaway xala diza gish bitta bolla onakka awa gidi xegoppitte."},{"book":"Maatosa","chapter":"23","verse":"10","text":"Inte astemarey issi kirstosa xala gidida gish inte “astemarento” getopitte."},{"book":"Maatosa","chapter":"23","verse":"11","text":"Inte garsan wursoppe adhizadey intess othizade gidana."},{"book":"Maatosa","chapter":"23","verse":"12","text":"Bena dhoqisizadey kawuyana, bena kawushizadey bonchetana."},{"book":"Maatosa","chapter":"23","verse":"13","text":"Inteno qodheppe qomoto Musse woga tamarsizayte, inteno Parsaweto asay Xoossa kawoteth gelonta mala asa bolla inte penge gordiza gish intena aye? Inte intes gelekistane gelanas koyzaytakka gelthekista."},{"book":"Maatosa","chapter":"23","verse":"14","text":"Inteno qodheppe qomoto Musse woga tamarsizayto qassekka Parsaweto intena aye! azinay baynda macashata ketha kalosishe asa ayfe sinthan adusa wossa inte wosiza gish inte iita pirda pirdistana."},{"book":"Maatosa","chapter":"23","verse":"15","text":"Inteno qodheppe qomoto (dunan cimzayto) Musse woga tamarsizayto qasseka Parsaweto issi ura ayhude amanon gelthanas abba bollarane bitta bollara yuyi daburdine amanthida asa intefe nam7u kushe athidi ganame na inte kesiza gish intena aye."},{"book":"Maatosa","chapter":"23","verse":"16","text":"Inteno intees qoqi utidi harata kalethizayto intena aye! Onikka maqidassen caqiko aykoy ba gido attin maqidasse gido diza worqan caqiko caqo gomey gakana gista."},{"book":"Maatosa","chapter":"23","verse":"17","text":"Inteno qoqidayto baletidayto worqafene worqa dumathida awaysi adhize?"},{"book":"Maatosa","chapter":"23","verse":"18","text":"Hesathokka onikka yarsho yarshizaso bolla caqiko aykoy ba shin yarshizaso diza yarsho bolla caqikko caqoy gomes gista."},{"book":"Maatosa","chapter":"23","verse":"19","text":"Inteno qoqeto yarshoppene yarsho shishizasoppe awaysse adhizay?"},{"book":"Maatosa","chapter":"23","verse":"20","text":"Hessa gish yarsho shishizaso bolla caqizadey yarsho soza bollane yarshizaso bolla diza miish wurson caqess."},{"book":"Maatosa","chapter":"23","verse":"21","text":"Hessathokka maqidasseza bolla caqiday maqidasanine iza gidon aqizaysan"},{"book":"Maatosa","chapter":"23","verse":"22","text":"Salon caqizadeykka Xoossa alganine algga bolla utidaysan caqees."},{"book":"Maatosa","chapter":"23","verse":"23","text":"Inteno qodheppe qomoto Musse woga tamarsizayto Parsaweto intena aye! Assotappene anugappe katkal7appe tamappe issino immista shin wogatappe wanatizayta heytikka tuma firda, marotethine ammaneteth gidikko kadhidista. Heyta agonta dishe haytanta inte othanas intes besess shin agidista."},{"book":"Maatosa","chapter":"23","verse":"24","text":"Inteno qoqe kalethoto u7e gaccidi uyista shin gamela mume mitista."},{"book":"Maatosa","chapter":"23","verse":"25","text":"Inteno qodheppe qomon hanizayto Musse woga tamarsizaytone Parsaweto intena aye! Xu7asine keres bolla baga qucista shin iza gidon dizaysa inte bonqanine uzetethan shisidista."},{"book":"Maatosa","chapter":"23","verse":"26","text":"Neno qoqe Parsawezo koyrotada xu7asine keres garsa baga gesha, hessappe guye kare bagay kesh gidana."},{"book":"Maatosa","chapter":"23","verse":"27","text":"Inteno qodheppe qomoto Musse woga tamarsizayto qasse Parsaweto bolla baga norara meshetidi lo7izayti gidoy gidikko hayqidayta meqethine daro tunanetethan kumida dufota milatiza gish intena aye!"},{"book":"Maatosa","chapter":"23","verse":"28","text":"Intekka bolla bagara asaas xilo asata milatista, inte gidoy gidikko dumma cimonine itatethan kumidess."},{"book":"Maatosa","chapter":"23","verse":"29","text":"Inteno dunan cimizayto Musse woga astemareto qsekka Parsaweto inetena aye! Nabista dufo lo7othizayto xillo asata dufo hawultera gigisizato,"},{"book":"Maatosa","chapter":"23","verse":"30","text":"Nu awati nagista wodhiza wode nu dizakko istara zuppetokoko shin,"},{"book":"Maatosa","chapter":"23","verse":"31","text":"Inte nabeta wodhida asata nayta gididaysa inte dunara interka inte inte bolla markatista."},{"book":"Maatosa","chapter":"23","verse":"32","text":"Histikko othetishe poletonta ogge bolla diza inte aawata otho politte,"},{"book":"Maatosa","chapter":"23","verse":"33","text":"Inteno dukiza ita shosha nayto ganame tamma pirdappe inte wani atane?"},{"book":"Maatosa","chapter":"23","verse":"34","text":"Hessa gish nabetane eranchata astamaristakka ta intess yedana, inte ista garsappe issi issi asata wodhana, bagayta inte kaqana, bagyta inte mukuraben garafanane ha katamappe hara inte godana."},{"book":"Maatosa","chapter":"23","verse":"35","text":"Hessa gish xillo Abele suthafe ha simin maqidasenine yarsho so gidon inte wodhida Barakiyo na Zakarasa sutha gakanas bitta bolla gukida xillota sutha wursos inte oychistana."},{"book":"Maatosa","chapter":"23","verse":"36","text":"Ta intess tumu gays kasse adhida yo wursos haysi ha yeletay oychistana."},{"book":"Maatosa","chapter":"23","verse":"37","text":"Hane Yursalame nabeta wodhizare neekko kitetidayta shuchara cadizare cadizare hanne Yurusalemekuto aya ba ciyista ba qefe gido shishiza mala ta ne nayta shishanas apun wode koyadina shin inte gidikko koybeykista."},{"book":"Maatosa","chapter":"23","verse":"38","text":"Hekko inte kethi kays gidi atana."},{"book":"Maatosa","chapter":"23","verse":"39","text":"Ta intess tumu gays inte Goda sunthan yizadey anjetidade gana wodey gakanas nmm7antho tana beyekista."}]}