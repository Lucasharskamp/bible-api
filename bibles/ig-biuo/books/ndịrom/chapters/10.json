{"data":[{"book":"Ndị Rom","chapter":"10","verse":"1","text":"Ụmụnna m, ihe na-agụ nnọọ obi m agụụ nke ukwu na ekpere m na-ekpe nye Chineke bụ ịhụ na a zọpụtara ha."},{"book":"Ndị Rom","chapter":"10","verse":"2","text":"Ana m agba akaebe na ihe banyere Chineke na-anụ ha ọkụ nʼobi nke ukwuu. Kama ịnụ ọkụ nʼobi ha abụghị site na mmazu Chineke."},{"book":"Ndị Rom","chapter":"10","verse":"3","text":"Ebe ha na-amaghị ezi omume nke si na Chineke bịa kama ha chọrọ ihiwe nke onwe ha, ha ewedaghị onwe ha nʼokpuru ezi omume nke Chineke."},{"book":"Ndị Rom","chapter":"10","verse":"4","text":"Kraịst bụ ọgwụgwụ iwu. Ya mere, ezi omume ga-adịrị onye ọbụla nke kwere."},{"book":"Ndị Rom","chapter":"10","verse":"5","text":"Mosis si otu a dee banyere ezi omume nke sitere nʼiwu, “Onye ọbụla na-eme ihe ndị a ga-adị ndụ site na ha.”10:5 Lev 18:5"},{"book":"Ndị Rom","chapter":"10","verse":"6","text":"Ma ezi omume ahụ nke sitere nʼokwukwe na-asị, “Asịla nʼime obi gị, ‘onye ga-arịgo nʼime eluigwe?’ ”10:6 Dit 30:12 (nke bụ, ikudata Kraịst)"},{"book":"Ndị Rom","chapter":"10","verse":"7","text":"“maọbụ, ‘Onye ga-arịda nʼime ili?’ ”10:7 Dit 30:13 (nke a bụ, ịkpọlite Kraịst site na ndị nwụrụ anwụ)."},{"book":"Ndị Rom","chapter":"10","verse":"8","text":"Ma gịnị ka ọ na-ekwu? “Okwu ahụ nọ gị nso, ọ dị nʼọnụ gị dịrịkwa nʼobi gị,”10:8 Dit 30:14 ọ bụ ya, bụ okwu okwukwe ahụ anyị na-ekwusa."},{"book":"Ndị Rom","chapter":"10","verse":"9","text":"Ma ọ bụrụ na ị ga-eji ọnụ gị kwupụta, na “Jisọs bụ Onyenwe anyị,” kwerekwa nʼime obi gị na Chineke kpọlitere ya site nʼọnwụ, a ga-azọpụta gị."},{"book":"Ndị Rom","chapter":"10","verse":"10","text":"Nʼihi na ọ bụ obi gị ka ị ga-eji kwere; a gụọ gị nʼonye ezi omume, ọ bụkwa ọnụ gị ka ị ga-eji kwupụta, a zọpụta gị."},{"book":"Ndị Rom","chapter":"10","verse":"11","text":"Dịka akwụkwọ nsọ kwuru, “Onye ọbụla kweere na ya, agaghị eme ka ihere mee ya.”10:11 Aịz 28:16"},{"book":"Ndị Rom","chapter":"10","verse":"12","text":"Nʼihi na o nweghị ihe dị iche nʼetiti onye Juu na onye mba ọzọ, otu Onyenwe anyị ahụ bụ Onye nwe mmadụ niile, ọ na-agọzibigakwa ndị na-akpọku ya oke."},{"book":"Ndị Rom","chapter":"10","verse":"13","text":"Nʼihi na, “Onye ọbụla nke na-akpọku aha Onyenwe anyị, ka a ga-azọpụta.”10:13 Jul 2:32"},{"book":"Ndị Rom","chapter":"10","verse":"14","text":"Ma olee otu ha ga-esi kpọkuo aha ya ma ọ bụrụ na ha ekwereghị na ya? Olee otu ha ga-esikwa kwere nʼonye ahụ ha anụbeghị ihe gbasara ya? Olee otu ha ga-esi nụkwa ma ọ bụrụ na ndị nkwusa adịghị?"},{"book":"Ndị Rom","chapter":"10","verse":"15","text":"Oleekwanụ otu ha ga-esi pụọ gaa kwusaa, ma ọ bụrụ na o nweghị ndị zipụrụ ha? Dịka e dere ya nʼakwụkwọ nsọ, sị, “Lee, ka ha si maa mma bụ ụkwụ ndị na-eweta oziọma.”10:15 Aịz 52:7"},{"book":"Ndị Rom","chapter":"10","verse":"16","text":"Ma ọ bụghị mmadụ niile nabatara oziọma ahụ. Nʼihi na Aịzaya kwuru, “Onyenwe anyị, onye kweere ozi anyị?”10:16 Aịz 53:1"},{"book":"Ndị Rom","chapter":"10","verse":"17","text":"Ma ọ bụ ihe doro anya na ọ bụ site nʼige ntị nʼoziọma a ka mmadụ ji enweta okwukwe, oziọma ahụ a na-anụ bụ site nʼokwu Kraịst."},{"book":"Ndị Rom","chapter":"10","verse":"18","text":"Ma ana m ajụ, Ọ ga-abụ na ha anụghị? Ha nụrụ ya nʼezie."},{"book":"Ndị Rom","chapter":"10","verse":"19","text":"Ọzọkwa, ana m ajụ, ọ bụ na Izrel aghọtaghị? Na mbụ, Mosis sịrị,"},{"book":"Ndị Rom","chapter":"10","verse":"20","text":"Ma Aịzaya jiri nkwuwa okwu sị,"},{"book":"Ndị Rom","chapter":"10","verse":"21","text":"O kwuru banyere ndị Izrel,"}]}