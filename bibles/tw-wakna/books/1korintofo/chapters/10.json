{"data":[{"book":"1 Korintofo","chapter":"10","verse":"1","text":"Anuanom, mepɛ sɛ metwe mo adwene ba nsɛm a ɛtoo yɛn nenanom a wodii Mose akyi no so. Omununkum bɔɔ wɔn nyinaa ho ban maa wɔn nyinaa faa Po Kɔkɔɔ no mu asomdwoe mu."},{"book":"1 Korintofo","chapter":"10","verse":"2","text":"Wɔbɔɔ wɔn nyinaa asu sɛ Mose akyidifo wɔ omununkum ne po no mu."},{"book":"1 Korintofo","chapter":"10","verse":"3","text":"Wɔn nyinaa dii honhom fam aduan"},{"book":"1 Korintofo","chapter":"10","verse":"4","text":"na wɔnom honhom fam anonne. Wɔnom honhom botan a na ɔne wɔn nam no mu nsu; na saa ɔbotan no yɛ Kristo no ankasa."},{"book":"1 Korintofo","chapter":"10","verse":"5","text":"Eyinom nyinaa akyi no, na Onyankopɔn ani nsɔ wɔn mu pii, enti na wɔn amu guguu basaa wɔ sare no so hɔ."},{"book":"1 Korintofo","chapter":"10","verse":"6","text":"Mprempren, eyinom nyinaa yɛ nhwɛso ma yɛn na ɛbɔ yɛn kɔkɔ nso sɛ, ɛnsɛ sɛ yedi bɔne akyi sɛnea wɔyɛɛ no,"},{"book":"1 Korintofo","chapter":"10","verse":"7","text":"na ɛnsɛ sɛ yɛsom ahoni sɛnea wɔn mu bi yɛe no. Sɛnea Kyerɛwsɛm no ka se, “Nnipa no tenaa ase, didi nomee, na wogoruu abosongoru, yɛɛ ahuhude.”"},{"book":"1 Korintofo","chapter":"10","verse":"8","text":"Ɛnsɛ sɛ yɛbɔ aguaman, sɛnea wɔn mu bi yɛe no na da koro wɔn mu mpem aduonu abiɛsa wuwui no."},{"book":"1 Korintofo","chapter":"10","verse":"9","text":"Ɛnsɛ sɛ yɛsɔ Awurade hwɛ sɛnea wɔn mu bi yɛ maa awɔ kekaa wɔn kunkum wɔn no."},{"book":"1 Korintofo","chapter":"10","verse":"10","text":"Ɛnsɛ sɛ munwiinwii sɛnea wɔn mu bi yɛ maa ɔsɛe bɔfo sɛe wɔn no."},{"book":"1 Korintofo","chapter":"10","verse":"11","text":"Eyinom nyinaa baa wɔn so de yɛɛ nhwɛso maa afoforo. Na wɔkyerɛw guu hɔ sɛ kɔkɔbɔ maa yɛn. Efisɛ yɛte hɔ sɛ ɛrenkyɛ na bere no aba awiei."},{"book":"1 Korintofo","chapter":"10","verse":"12","text":"Obiara a osusuw sɛ ogyina hɔ no, ɔnhwɛ yiye na wanhwe ase."},{"book":"1 Korintofo","chapter":"10","verse":"13","text":"Sɔhwɛ biara a aba wʼakwan mu no yɛ nea ɛba nnipa akwan mu. Esiane sɛ Onyankopɔn di ne bɔhyɛ so nti, ɔremma ho kwan mma sɔhwɛ a ɛboro wʼahoɔden so nto wo. Sɛ sɔhwɛ ba wo so a ɔbɛma wo ahoɔden ama woatumi agyina ano na woanya ho nyansa nso."},{"book":"1 Korintofo","chapter":"10","verse":"14","text":"Enti me nnamfo pa, montwe mo ho mfi ahonisom ho."},{"book":"1 Korintofo","chapter":"10","verse":"15","text":"Mekasa kyerɛ mo sɛ anyansafo. Asɛm a meka no mummua mfa."},{"book":"1 Korintofo","chapter":"10","verse":"16","text":"Sɛ yɛnom kuruwa a wɔahyira so no ano a, na ɛnyɛ Kristo mogya ayɔnkofa no ana? Brodo a yebubu mu no nso, sɛ yedi a, na ɛnyɛ Kristo nipadua ayɔnkoyɛ ana?"},{"book":"1 Korintofo","chapter":"10","verse":"17","text":"Esiane sɛ brodo no yɛ baako na yedi no wɔ ɔhonam koro mu nti, ɛwɔ mu sɛ yɛdɔɔso de, nanso yɛn nyinaa yɛ nnipa baako."},{"book":"1 Korintofo","chapter":"10","verse":"18","text":"Monhwɛ Israelman. Wɔn a wodi afɔre aduan no ne afɔremuka no wɔ ayɔnkoyɛ."},{"book":"1 Korintofo","chapter":"10","verse":"19","text":"Mibisa se, afɔrebɔde a wɔde ama ohoni no yɛ biribi anaa ohoni no na ɔyɛ biribi?"},{"book":"1 Korintofo","chapter":"10","verse":"20","text":"Dabi, asɛm a mereka ne sɛ, nea wɔde abɔ afɔre wɔ ɔbosonsomni afɔremuka so no, wɔde ama ahonhommɔne na ɛnyɛ Onyankopɔn. Mempɛ sɛ mode mo ho bɛhyehyɛ ahonhommɔne."},{"book":"1 Korintofo","chapter":"10","verse":"21","text":"Morentumi nnom Awurade kuruwa ano na monsan nnom ahonhommɔne kuruwa ano. Saa ara na morentumi nnidi wɔ Awurade pon so na monsan nnidi wɔ ahonhommɔne pon nso so."},{"book":"1 Korintofo","chapter":"10","verse":"22","text":"Anaa mopɛ sɛ yɛma Awurade twe ninkunu? Yegye di sɛ yɛyɛ den sen no ana?"},{"book":"1 Korintofo","chapter":"10","verse":"23","text":"Wɔka se, “Woama yɛn ho kwan sɛ yɛnyɛ biribiara a yɛyɛ.” Nanso ɛnyɛ biribiara na eye. “Wɔama yɛn ho kwan sɛ yɛnyɛ biribiara.” Nanso ɛnyɛ biribiara na etumi boa yɛn."},{"book":"1 Korintofo","chapter":"10","verse":"24","text":"Ɛnsɛ sɛ obiara pɛ ne nko ne yiyedi na mmom, ɛsɛ sɛ ɔhwehwɛ afoforo nso yiyedi."},{"book":"1 Korintofo","chapter":"10","verse":"25","text":"Tiboa nti mutumi tɔ biribiara a wɔtɔn wɔ gua so di a mummisa ho asɛm biara."},{"book":"1 Korintofo","chapter":"10","verse":"26","text":"Efisɛ Kyerɛwsɛm no ka se, “Asase ne nea ɛwɔ so nyinaa yɛ Awurade dea.”"},{"book":"1 Korintofo","chapter":"10","verse":"27","text":"Obi a ɔnyɛ ogyidini frɛ wo adidi na woyɛ wʼadwene sɛ wobɛkɔ a, tiboa nti, aduan a ɔde bɛma wo biara no, di a wummisa ho asɛm biara."},{"book":"1 Korintofo","chapter":"10","verse":"28","text":"Nanso sɛ obi ka kyerɛ wo se, “Wɔde saa aduan yi maa ahoni” a, esiane nea ɔbɔɔ wo saa amanneɛ no tiboa nti, nni saa aduan no."},{"book":"1 Korintofo","chapter":"10","verse":"29","text":"Ɛno nyɛ wo tiboa, na ɛyɛ onipa a ɔbɔɔ wo saa amanneɛ no tiboa. Obi bebisa se, “Adɛn nti na obi tiboa siw mʼahofadi ho kwan?"},{"book":"1 Korintofo","chapter":"10","verse":"30","text":"Sɛ meda Awurade ase wɔ mʼaduan ho a, adɛn nti na aduan a mada ho ase no obi ka ho asɛm?”"},{"book":"1 Korintofo","chapter":"10","verse":"31","text":"Biribiara a mobɛyɛ no, sɛ moredidi o, sɛ morenom o, monyɛ mfa nhyɛ Onyankopɔn anuonyam."},{"book":"1 Korintofo","chapter":"10","verse":"32","text":"Monnyɛ biribiara mfa nhaw Yudafo anaa amanamanmufo anaa Onyankopɔn asafo."},{"book":"1 Korintofo","chapter":"10","verse":"33","text":"Monyɛ sɛnea meyɛ no. Mema obiara ani gye nea meyɛ ho a minnwen mʼankasa me yiyedi ho, na mmom midwen yɛn nyinaa yiyedi ho sɛnea ɛbɛyɛ a wobegye wɔn nkwa."}]}