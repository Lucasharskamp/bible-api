{"data":[{"book":"ЁНЫ","chapter":"3","verse":"1","text":"І было слова Гасподняе Ёну другі раз:"},{"book":"ЁНЫ","chapter":"3","verse":"2","text":"«устань, ідзі ў Нінэвію - горад вялікі і прапаведуй у ёй, што Я загадаў табе»."},{"book":"ЁНЫ","chapter":"3","verse":"3","text":"І ўстаў Ёна і пайшоў у Нінэвію па слове Гасподнім; а Нінэвія была горад вялікі ў Бога, на тры дні хады."},{"book":"ЁНЫ","chapter":"3","verse":"4","text":"І пачаў Ёна хадзіць па горадзе, колькі можна прайсьці за адзін дзень, і прапаведаваў, кажучы: «яшчэ сорак дзён, - і Нінэвія будзе разбурана!»"},{"book":"ЁНЫ","chapter":"3","verse":"5","text":"І паверылі Нінэвіцяне Богу: і абвясьцілі пост і апрануліся ў вярэты, ад вялікага зь іх да малога."},{"book":"ЁНЫ","chapter":"3","verse":"6","text":"Гэтае слова дайшло да цара Нінэвіі, - і ён устаў з трона свайго і зьняў зь сябе царскае адзеньне сваё, і апрануўся ў вярэту і сеў на попеле,"},{"book":"ЁНЫ","chapter":"3","verse":"7","text":"і загадаў абвясьціць і сказаць у Нінэвіі ад імя цара і вяльможаў ягоных, «каб ні людзі, ні быдла, ні валы, ні авечкі нічога ня елі, ні хадзілі на пашу, і вады ня пілі,"},{"book":"ЁНЫ","chapter":"3","verse":"8","text":"і каб пакрытыя былі вярэтай людзі і быдла і моцна галасілі да Бога, і каб кожны адвярнуўся ад ліхога шляху свайго ад гвалту рук сваіх."},{"book":"ЁНЫ","chapter":"3","verse":"9","text":"Хто ведае, можа, яшчэ Бог умілажаліцца і ўхіліць ад нас полымны гнеў Свой, і мы не загінем»."},{"book":"ЁНЫ","chapter":"3","verse":"10","text":"І ўбачыў Бог дзеі іхнія, што яны зьвярнулі ад ліхога шляху свайго, і пашкадаваў Бог за бедства, пра якое сказаў, што навядзе на іх, і не навёў."}]}