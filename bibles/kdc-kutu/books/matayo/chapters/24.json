{"data":[{"book":"Matayo","chapter":"24","verse":"1","text":"Yesu viyakalile kolawa Mng'anda ya Mulungu, wanahina zake wamcholela, wamulagusile ng'anda zili behi na Ng'anda ya Mulungu."},{"book":"Matayo","chapter":"24","verse":"2","text":"Yesu kawauza, “Mogona gano gose? Nowalongela ukweli, haduhu dibwe donda dilekigwe uchanha ya diyagwe, kila dibwe dokwasigwa hasi.”"},{"book":"Matayo","chapter":"24","verse":"3","text":"Yesu viyakalile kuna Ulugongo lwa Mizeituni, wanahina zake weli waiyeka wamgendela, wamuuza, “Tulongele, yolawilila lini? Na choni chondakitendeke kulagusa kwiza kwako na kimambukizo cha isi?”"},{"book":"Matayo","chapter":"24","verse":"4","text":"Yesu kawedika, “Muiteganye, munhu yoyose sekeyawavizile."},{"book":"Matayo","chapter":"24","verse":"5","text":"Kwavija wanhu wengi wokwiza kwa twaga jangu na kulonga, ‘Niye ayo Kilisito!’ Nao wowavizila wanhu wengi."},{"book":"Matayo","chapter":"24","verse":"6","text":"Mohulika ng'hondo na mbuli zake, lakini sekemudumbe, kwavija gano gose golondigwa galawilile, ila kimambukizo king'hali kuvika."},{"book":"Matayo","chapter":"24","verse":"7","text":"Isi yoitowa na isi iyagwe, undewa woitowa na undewa uyagwe. Kila hanhu hokuwa na lufilili lwa nzala na mitigisiko mikulu ya isi."},{"book":"Matayo","chapter":"24","verse":"8","text":"Gano gose kamba mwanduso wa usungu wa kulela mwana."},{"book":"Matayo","chapter":"24","verse":"9","text":"“Abaho mogogigwa, modununzigwa na kukomigwa. Wanhu wa isi zose wowehila mbuli ya niye."},{"book":"Matayo","chapter":"24","verse":"10","text":"Kipindi acho wanhu wengi woleka kutamanila kwao, woihinduka na woihila,"},{"book":"Matayo","chapter":"24","verse":"11","text":"na watula ndagu wengi wa uvizi wolawilila na kuwavizila wanhu wengi."},{"book":"Matayo","chapter":"24","verse":"12","text":"Mbuli ya kongezeka kwa gehile, unogelwa wa wanhu wengi wohunguka,"},{"book":"Matayo","chapter":"24","verse":"13","text":"lakini munhu yonda yafunge umoyo mbaka kukimambukizo kokomboligwa."},{"book":"Matayo","chapter":"24","verse":"14","text":"Na kimambukizo king'hali hakinavika, Mbuli Inogile ya Undewa yopetigwa kwa wanhu wa kabila zose iwe usindila kwa isi zose."},{"book":"Matayo","chapter":"24","verse":"15","text":"“Muhachona, ‘Kinhu kinyolodoke kigala Ubananzi’ kilongigwe na mtula ndagu wa Mulungu Danieli, kima Mng'anda ya Mulungu. Ija yosoma yajuwe."},{"book":"Matayo","chapter":"24","verse":"16","text":"Abaho wanhu weli mwiisi ya Yudea wakimbilile kuna ikigongo.”"},{"book":"Matayo","chapter":"24","verse":"17","text":"Munhu yeli mkiswili cha ng'anda yake, sekeyahumuluke hasi mna ing'anda yake kusola kinhu."},{"book":"Matayo","chapter":"24","verse":"18","text":"Yeli kumgunda sekeyabwele ukae kusola kiwalo chake."},{"book":"Matayo","chapter":"24","verse":"19","text":"Wogaya watwanzi wali na zinda na waja wokong'heza mna izisiku azo."},{"book":"Matayo","chapter":"24","verse":"20","text":"Mpuleni Mulungu muladi sekemukimbile mumsimu wa kihuhwe hebu mna isiku ya Kubwihila!"},{"book":"Matayo","chapter":"24","verse":"21","text":"Kwavija siku ayo kokuwa na magayo makulu, haganalawila toka kuumbigwa kwa isi mbaka sambi na honda galawilile kabili."},{"book":"Matayo","chapter":"24","verse":"22","text":"Mulungu kazihunguza siku azo, maza hazihunguze sambi yahone munhu yoyose. Lakini mbuli ya wanhu zake yawasagule, Mulungu kozihunguza siku azo."},{"book":"Matayo","chapter":"24","verse":"23","text":"“Avo, munhu yoyose yahawalongela, ‘Amweye, Kilisito Mkombola kahano!’ hebu ‘Ka ako!’ sekemutogole."},{"book":"Matayo","chapter":"24","verse":"24","text":"Kwavija wolawilila makilisito na watula ndagu wa uvizi, wotenda unzonza na vilaguso muladi yahadahika wawavizile hata waja wasaguligwe na Mulungu."},{"book":"Matayo","chapter":"24","verse":"25","text":"Tegelezeni! Niwalongela mbuli zino kipindi king'hali hakinavika.”"},{"book":"Matayo","chapter":"24","verse":"26","text":"“Avo munhu yoyose yahawalongela, ‘Loleni, kakuja kuluwala!’ sekemuchole, hebu yahalonga, ‘Loleni, kaifisa hano!’ sekemutogole."},{"book":"Matayo","chapter":"24","verse":"27","text":"Kamba vija lumwesa lumwemwesa ulanga wose kulawa kudilawila zuwa mbaka kudihongela vivo vonda yoneke Mwana wa Munhu yaheza.”"},{"book":"Matayo","chapter":"24","verse":"28","text":"“Kokose kuli na mzoga, baho hoiting'hana mhungu.”"},{"book":"Matayo","chapter":"24","verse":"29","text":"“Gahamala magayo ga siku azo, zuwa dokuwa ziza, mwezi honda umwemwese bule, nhondo zolagala kulawa kuulanga, na vinhu vili kuulanga votigisika."},{"book":"Matayo","chapter":"24","verse":"30","text":"Abaho kilaguso cha Mwana wa Munhu cholawilila kuulanga, wanhu wa mwiisi wolila vonda wamone Mwana wa Munhu kokwiza mna gamawingu ga kuulanga kwa nguvu na ukulu."},{"book":"Matayo","chapter":"24","verse":"31","text":"Mhalati yotoigwa, na kowatuma wasenga zake wa kuulanga mna izibanzi nne za mwiisi, nao woweka hamoja wanhu zake yawasagule kulawa mwambu uno wa isi na uyagwe."},{"book":"Matayo","chapter":"24","verse":"32","text":"“Ifunzeni kubitila mbiki wa mtini, matambi gake gahasonga kuzuka na kwika majani, mujuwe kamba vuli da mmabehi."},{"book":"Matayo","chapter":"24","verse":"33","text":"Vivija, mwahazona mbuli azo, mojuwa kamba kammabehi kwiza."},{"book":"Matayo","chapter":"24","verse":"34","text":"Nowalongeleni ukweli, wanhu wa lukolo luno hawafa wose mbaka gano gose galawilile."},{"book":"Matayo","chapter":"24","verse":"35","text":"Ulanga na isi vobita, lakini mbuli zangu hondazibite ng'o."},{"book":"Matayo","chapter":"24","verse":"36","text":"“Kuduhu yaijuwile siku hebu saa ya kwiza, siyo wasenga wa kuulanga wala Mwana,"},{"book":"Matayo","chapter":"24","verse":"37","text":"Kwiza kwa Mwana wa Munhu kuigala na kija kilawilile kipindi cha Nuhu."},{"book":"Matayo","chapter":"24","verse":"38","text":"Kwavija kipindi kija ing'hali hainatowa mvula ng'hulu wanhu waja na kung'wa, wanhu wasola na kusoligwa, mbaka mna isiku ija Nuhu viyengile mna idisafina."},{"book":"Matayo","chapter":"24","verse":"39","text":"Lakini wanhu hawajuwile chondakilawilile mbaka mvula ng'hulu viitowile na kuwafagila wose. Vivo vondaiwe kipindi Mwana wa Munhu yaheza."},{"book":"Matayo","chapter":"24","verse":"40","text":"Kipindi acho wanhu wabili wokuwa kumgunda, imoja kosoligwa na iyagwe kolekigwa."},{"book":"Matayo","chapter":"24","verse":"41","text":"Watwanzi wabili wokuwa woduga, imoja kosoligwa na iyagwe kolekigwa."},{"book":"Matayo","chapter":"24","verse":"42","text":"“Avo muiteganye, kwavija hamuijuwile siku ya kwiza Mndewa wenu."},{"book":"Matayo","chapter":"24","verse":"43","text":"Lakini mujuwe vino, maza mwene ng'anda yahaijuwile siku ya kwiza mbavi, yahakalile meso na sambi yamuleke mbavi yaitule ng'anda yake."},{"book":"Matayo","chapter":"24","verse":"44","text":"Avo, muitande siku zose, kwavija Mwana wa Munhu kokwiza mna isaa hamuigesile bule."},{"book":"Matayo","chapter":"24","verse":"45","text":"“Nani yeli msang'hanaji yotamaniligwa na yeli na nzewele? Ayo ija mkulu wake kamwika yawalolese goya wasang'hanaji wayagwe na kuwagwaa lujo mna isaa inogile."},{"book":"Matayo","chapter":"24","verse":"46","text":"Kamweda msang'hanaji ija kamba mkulu wake yahabwela komvika kosan'hana vivo!"},{"book":"Matayo","chapter":"24","verse":"47","text":"Nowalongela ukweli, mkulu wake komwika msang'hanaji ayo yawe mulolesaji wa vinhu vake vose."},{"book":"Matayo","chapter":"24","verse":"48","text":"Lakini yahawa msang'hanaji hatamaniligwa, koilongela mwenyego, ‘Mkulu wangu kokawa kubwela,’"},{"book":"Matayo","chapter":"24","verse":"49","text":"na kosonga kuwatowa wasang'hanaji wayage na kuja na kung'wa hamoja na walevi."},{"book":"Matayo","chapter":"24","verse":"50","text":"Abaho mkulu wake kobwela mna isiku msang'hanaji ija haigesile na mna isaa haijuwile bule."},{"book":"Matayo","chapter":"24","verse":"51","text":"Mkulu ayo komtowa ng'hani na kumwika hamoja na wanafiki. Baho kolila na kudafuna meno.”"}]}