{"data":[{"book":"Aghuzir Akaba","chapter":"22","verse":"1","text":"Gumazamiziba ghaze, nɨ gumazir aghuim, ezɨ me ziar ekiam nɨ ganɨdima, arazir kam bar dera. Guizbangɨra, ziar ekiam iniamin arazim, a dagɨar avɨriba iniamin arazim, bar a gafira."},{"book":"Aghuzir Akaba","chapter":"22","verse":"2","text":"Ikiavɨra Itir God gumazamiziba bar adar ingari, gumazamizir dagɨaba izɨvaziba ko gumazamizir onganarazibagh amiba."},{"book":"Aghuzir Akaba","chapter":"22","verse":"3","text":"Gumazir nɨghnɨzir aghuim itim, a gara fo, osɨmtɨzim a bativasava amima, a uabɨ modogha a gita. Ezɨ gumazir nɨghnɨziba puvatɨzim, an osɨmtɨzimɨn garima an an tuavimɨn itima, a ghua a batogha, osɨmtɨzim ateri."},{"book":"Aghuzir Akaba","chapter":"22","verse":"4","text":"Nɨ uabɨ dɨkabɨraghɨva Ikiavɨra Itir Godɨn atiati an apengan ikɨ, dagɨar avɨriba ikɨva, ziar ekiam ini, deraghvɨra ikiam."},{"book":"Aghuzir Akaba","chapter":"22","verse":"5","text":"Bizir gumazamizibagh amima me daighira ikuvim, da gumazamizir arazir kurabagh amibar tuavimɨn iti. Eghtɨ gumazim deragh ikɨsɨ, a deraghvɨra uan darorimɨn ganɨva, bizir kurar kabagh itavɨragh."},{"book":"Aghuzir Akaba","chapter":"22","verse":"6","text":"Nɨ arazir aghuimɨn gɨn mangɨsɨ uan borimɨn sure damutɨ, a tuavir kamɨn mangɨvɨra ikɨ mangɨ a bar ghurigham."},{"book":"Aghuzir Akaba","chapter":"22","verse":"7","text":"Gumazir dagɨaba izɨvaziba gumazir biziba otevezibagh atifa. Ezɨ gumazir pura biziba inigha tɨghar da ikarvaghamiba, me gumazir pura biziba me ganɨdiba, men ingangarir gumazir kɨnibar mɨn iti."},{"book":"Aghuzir Akaba","chapter":"22","verse":"8","text":"Gumazir arazir kuram gamizim, dughiar kuram a bativam, eghtɨ a ua gumazir igharaziba pazɨ me damuan kogham."},{"book":"Aghuzir Akaba","chapter":"22","verse":"9","text":"Gumazir biziba isa gumazir igharazi bagha anɨdiba, me dagheba isa onganarazibagh amibagh anɨdi. Kamaghɨn, Ekiam me bagha bar akongegha deravɨra me gami."},{"book":"Aghuzir Akaba","chapter":"22","verse":"10","text":"Ia gumazir akaba dɨbovir akabav dav geiba, batueghtɨ, akamadariba ko akar kuraba gɨvagham."},{"book":"Aghuzir Akaba","chapter":"22","verse":"11","text":"Gumazim Godɨn damazimɨn zurara zuegh ikɨ, akaba deraghtɨ, atrivim an roroamɨn otogham."},{"book":"Aghuzir Akaba","chapter":"22","verse":"12","text":"Ikiavɨra Itir God deraghavɨra gumazir fofozir aghuim akakazimɨn gara, gumazir ifavaribar akaba, da dɨkabɨri."},{"book":"Aghuzir Akaba","chapter":"22","verse":"13","text":"Gumazir amɨrazim pura dɨpenimɨn apiav ikia kamaghɨn mɨgei, “Laionɨn tam ti tuavimɨn ikiama. Kamaghɨn kɨ tuavimɨn azenan mangɨghtɨ, laion na mɨsueghtɨ kɨ aremegham!”"},{"book":"Aghuzir Akaba","chapter":"22","verse":"14","text":"Amizir akar asuibar gumazibav gɨa me isava me ko akuim, an akam mati mozir mam bar kone. Eghtɨ Ikiavɨra Itir God gumazitamɨn arazir kuraba ikarvaghɨva, an an teghtɨ a mozir kamɨn magɨrɨgham."},{"book":"Aghuzir Akaba","chapter":"22","verse":"15","text":"Boriba onganigha arazir igharagha garibagh ami. Ezɨ kamaghɨn nɨ me akɨrsɨ me mɨsueghtɨ, me arazir kam ategham."},{"book":"Aghuzir Akaba","chapter":"22","verse":"16","text":"Gumazim arazir kuramɨn onganarazibagh amir gumazamizibagh amuava, men biziba isi, ko gumazir dagɨaba izɨvazir gumazim bizir aghuim isa a ganɨdim, gumazir kamaghɨn amimning, uaning gumazir onganarazibagh amimningɨn mɨn ikiam.22:16 Hibrun akam deragha vezɨn kamɨn mɨngarim abɨghizir puvatɨ."},{"book":"Aghuzir Akaba","chapter":"22","verse":"17","text":"Kɨ datɨrɨghɨn gumazir nɨghnɨzir aghuiba ko fofozim itibar akabar nɨn sure damuasa. Nɨ deraghvɨram akar kam baragh, egh a gɨnɨghnɨgh."},{"book":"Aghuzir Akaba","chapter":"22","verse":"18","text":"Nɨghnɨzir kam nɨn navir averiamɨn ikɨtɨ, nɨ an gun gumazir igharazim mɨkɨmtɨ, nɨn navim deragham."},{"book":"Aghuzir Akaba","chapter":"22","verse":"19","text":"Kɨ datɨrɨghɨn akar kamɨn gun mɨkɨmasa, eghtɨ nɨ uabɨ a baraghɨva, guizbangɨra nɨghnɨzir gavgavim Ikiavɨra Itir Godɨn ikiam."},{"book":"Aghuzir Akaba","chapter":"22","verse":"20","text":"Kɨ 30plan akar aghuiba osiri, da deragh nɨn sure damuva nɨghnɨzir aghuim ko fofozim nɨ danɨngam.22:20 Hibrun akam akar otivir kam deragha a gɨfozir puvatɨ, “30plan akar aghuiba.” Gumazir maba kamaghɨn a gɨra, “Akar maba, da bar dera.” Ezɨ marazi ghaze, “Fomɨra itir akaba.”"},{"book":"Aghuzir Akaba","chapter":"22","verse":"21","text":"Kamaghɨn nɨ guizɨn akamɨn mɨngarim gɨfogham. Egh gumaziba nɨ amadaghtɨ nɨ mangɨ fogh, akar manam guizbangɨra, nɨ foghɨva deraghvɨra me geghanam."},{"book":"Aghuzir Akaba","chapter":"22","verse":"22","text":"Nɨ kamaghɨn nɨghnɨghan kogh suam, onganarazibagh amir gumazamiziba me pura gumazir kɨniba, ezɨ nɨ pura men biziba isi. Eghtɨ kamaghɨn me kotiamɨn otoghtɨ, nɨ kotiamɨn me dɨkabɨnan markɨ."},{"book":"Aghuzir Akaba","chapter":"22","verse":"23","text":"Guizbangɨra, Ikiavɨra Itir God me bagh ganɨva egh men akurvagham. Eghtɨ gumazitam pazɨ gumazir onganarazibagh amiba me damightɨ, Ikiavɨra Itir God pazɨ gumazir kam damigham."},{"book":"Aghuzir Akaba","chapter":"22","verse":"24","text":"Nɨ gumazir zuamɨram atara puram anɨngaziba, me ko roroabar amuan markɨ."},{"book":"Aghuzir Akaba","chapter":"22","verse":"25","text":"Nɨ kamaghɨn damu, nɨ men arazim inightɨ, gɨn bizir kuraba azuazimɨn mɨn nɨ mɨsuegh nɨ gasɨghasigham."},{"book":"Aghuzir Akaba","chapter":"22","verse":"26","text":"Gumazim igharazitav dam pura bizim inightɨ, nɨ a ikarvaghsɨ puram akam akɨran markɨ."},{"book":"Aghuzir Akaba","chapter":"22","verse":"27","text":"Nɨ bizir kaba ikaraghan koghtɨ me nɨn biziba bar da inigh, nɨn dakozim uaghan a inigham."},{"book":"Aghuzir Akaba","chapter":"22","verse":"28","text":"Egh nɨn ovaviba bar fomɨra nɨn nguazimɨn mɨtaghniam gatɨzir ababanim gisɨvagh mangan markɨ."},{"book":"Aghuzir Akaba","chapter":"22","verse":"29","text":"Eghtɨ gumazir ingangarir aghuim gamim, an Atrivimɨn ingangarir gumazimɨn otogham. Kamaghɨn amir gumazim, a gumazir ziaba puvatɨzimɨn ingangarir gumazimɨn otivan kogham."}]}