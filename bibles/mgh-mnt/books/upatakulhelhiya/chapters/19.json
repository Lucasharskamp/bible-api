{"data":[{"book":"Upatakulhelhiya","chapter":"19","verse":"1","text":"Yamalheke yayo nkakeewa nlhove naaruma thoko nkhito mulhupalhe wo nlhoko wa attu enchi wiirimu yiiraka, “Atotopelhiye Nlhuku! Noopo ni nthimicho ni machiri phi cha Nlhuku ihu!"},{"book":"Upatakulhelhiya","chapter":"19","verse":"2","text":"“Ukhalhawaya ihukumu awe phi yo ikeekhene ni yo ikekhiaye. Ahonhukumulha nthiyana o ishembwere mulhupalhe aapoteriha attu o velhaponi wo ishembwere awe. Hotwarushiya wo nlhatu wo uweevakacha anamitheko a Nlhuku!”"},{"book":"Upatakulhelhiya","chapter":"19","verse":"3","text":"Ni ayo nkayeera wo nayelhi,"},{"book":"Upatakulhelhiya","chapter":"19","verse":"4","text":"Ni ashulhupalhe makhumi melhi ni acheshe alhe ni owupiya akumi acheshe alhe, nkayaawulhuwa makukhu, nkayanthimicha Nlhuku khanlhe vachulhu ihiche awe yo imwene yiirachaka,"},{"book":"Upatakulhelhiya","chapter":"19","verse":"5","text":"Yamalheke, nkanaakhumelhelha nlhove va ihiche yo imwene niiraka,"},{"book":"Upatakulhelhiya","chapter":"19","verse":"6","text":"Yamalheke nkakeewa ittu thoko nlhove no nlhoko mulhupalhe wa attu yeewania thoko namalhove o maashi menchi ni thoko ithari yo uritima chinene yiiraka,"},{"book":"Upatakulhelhiya","chapter":"19","verse":"7","text":"Nittapelhelheke etu ni ushangarara, ninthimicheke,"},{"book":"Upatakulhelhiya","chapter":"19","verse":"8","text":"Ni ayo ahowarihiya ikuwo yo uthereria yorera, itenlhe, yo waaria!”"},{"book":"Upatakulhelhiya","chapter":"19","verse":"9","text":"Yamalheke nnepa nkawaakiirelha, “Nlhepeke alha malhove alha. ‘Ahoreeriya attu alhalheiye ulhia ikaramu ya arusi o Mwaana o Khondoro!’ ” Tho nkawaakiirelha, “Yayo malhove ayo phi o ikeekhene a Nlhuku.”"},{"book":"Upatakulhelhiya","chapter":"19","verse":"10","text":"Paahi, mii nkakaawulhuwa makukhu ummara mieto chawe kithananaka unthimicha. Nansho nnepa uyo nkawaakiirelha, “Nhiire chiicho! Mii namitheko nkhunaninyu tu thoko inyuva ni ashilhoko inyu, onkhaye ninonhimiechesha Yesu. Munthimicheke Nlhuku!”"},{"book":"Upatakulhelhiya","chapter":"19","verse":"11","text":"Yamalheke, nkakoona irimu ihopatakuwa ni uwo kahomwoona farasi mmoka oteelha. Ammwelha uyo eehaniya “O ukhulhuvelhiya” ni e “Ikekhiaye.” Ukhalhawaya phi nohukumulha we ikekhiaye ni waatakana ikhoto."},{"book":"Upatakulhelhiya","chapter":"19","verse":"12","text":"Miitho awe aari thoko malhimi o mooro, neettunke miphumburu chinchi mmuruni. Aari nalhepiye nchina ninhichuwelhiya ni riyoothe ahikhalheru yoyo mwanene."},{"book":"Upatakulhelhiya","chapter":"19","verse":"13","text":"Aari nawanre ikuwo yaapaphiye mphomeni ni nchina nawe yoyo eehaniya “Nlhove na Nlhuku.”"},{"book":"Upatakulhelhiya","chapter":"19","verse":"14","text":"Miphingo cho manyaasikari o wiirimu chahonttwara anari vachulhu afarasi oteelha, anawanre ikuwo cho uthereria, chootelha choombone."},{"book":"Upatakulhelhiya","chapter":"19","verse":"15","text":"Uphanga wo wiithia waari ukhumaka uwanoni mwawe wiira aakottolhe attu o velhaponi ni yoyo uphanga uyo. Yoyo phi nohalha waashunga wo ikopo yo iyuuma ni uyo phi nonyakathacha izabibu mu nlhikiti no waamelha izabibu no urushiya chinene wa Nlhuku O machiri onkhaye."},{"book":"Upatakulhelhiya","chapter":"19","verse":"16","text":"Vachulhu ikuwo awe ni vamphanjani wawe aari nalhepiye nna nchina nna, “Mwene o mamwene ni Athithi a manyaathithi.”"},{"book":"Upatakulhelhiya","chapter":"19","verse":"17","text":"Yamalheke, nkakoona nnepa mmoka uneemenlhe vachulhu nchuwa, nkawaakhuwelha weerelhaka ashinuni onkhaye yaavava nchulhu wiirimu, “Mmwaacheke! Nthukumaneke vamoka wi ikaramu yulhupalhe ya Nlhuku."},{"book":"Upatakulhelhiya","chapter":"19","verse":"18","text":"Mmwe mwaathowolha iruttu cho mamwene ni iruttu cha olhupalhe o miphingo cha manyaasikari ni iruttu cha attu arii ni machiri ni iruttu cha afarasi ni iruttu cho attu o waawelha aya. Mmwaacheke mmwe mwaathowolha iruttu cha attu onkhaye, iruttu cho aneethi ni cho ipotta, iruttu cha attu akani ni cho attu olhupalhe.”"},{"book":"Upatakulhelhiya","chapter":"19","verse":"19","text":"Yamalheke nkakaamwoona mwannama o ulhuma ulhe vamoka ni mwene o velhaponi ni manyaasikari aya anathukumanne vamoka uthanana yaatakane ikhoto ni uyo aakhanlhe vachulhu ifarasi ulhe vamoka ni mphingo wo manyaasikari awe."},{"book":"Upatakulhelhiya","chapter":"19","verse":"20","text":"Nansho mwannama o ulhuma uyo nkaavariya mateeka vamoka ni namilhohi o woothacha aapangacha ithikineha vakittu vawe. Ithikineha chaathepiacha ni waapoteriha alhe yaattumiye inepo yo mwannama o ulhuma uyo, ni alhe yaathimicha isinyago awe alhe. Mwannama o ulhuma uyo vamoka ni namilhohi uyo onkhaye nkayaatikelhachiya munthapwini nnoparelha mooro wo uka anari akumi."},{"book":"Upatakulhelhiya","chapter":"19","verse":"21","text":"Miphingo chaya chiyo chaheevakachiya ni uphanga waakhumilhe uwanoni wo ulhe nommwelha farasi oteelha ulhe. Ashinuni onkhaye nkayaathowolha iruttu chaya, nkayaawonacha."}]}