{"data":[{"book":"मत्ती","chapter":"14","verse":"1","text":"उस बखत चौथाई देश के गलील परदेस के राजा हेरोदेस नै यीशु का जिक्र सुण्या,"},{"book":"मत्ती","chapter":"14","verse":"2","text":"अर उसनै अपणे नौकरां तै कह्या, “यो यूहन्ना बपतिस्मा देण आळा सै! वो मरे होया म्ह तै जिन्दा उठ्या सै, इस्से करकै उसतै ये सामर्थ के काम दिक्खै सै।”"},{"book":"मत्ती","chapter":"14","verse":"3","text":"यूहन्ना ताहीं पकड़कै बाँधया अर जेळ म्ह गेर दिया था। क्यूँके हेरोदेस नै अपणे भाई फिलिप्पुस के जिन्दा रहन्दे उसकी घरआळी हेरोदियास ताहीं अपणे धोरै राखली थी,"},{"book":"मत्ती","chapter":"14","verse":"4","text":"क्यूँके यूहन्ना नै उसतै कह्या था के इस ताहीं राखणा मूसा के नियम-कायदा कै मुताबिक तेरे खात्तर ठीक कोनी।"},{"book":"मत्ती","chapter":"14","verse":"5","text":"ज्यांतै वो उसनै मारणा चाहवै था, पर माणसां तै डरै था क्यूँके वे यूहन्ना नै नबी मान्नै थे।"},{"book":"मत्ती","chapter":"14","verse":"6","text":"पर जिब हेरोदेस का जन्म दिन आया, तो हेरोदियास की बेट्टी नै त्यौहार म्ह नाच दिखाकै हेरोदेस ताहीं राज्जी करया।"},{"book":"मत्ती","chapter":"14","verse":"7","text":"इसपै उसनै कसम खाकै वचन भर लिया, “जो कुछ तू माँगैगी, मै तन्नै दियुँगा।”"},{"book":"मत्ती","chapter":"14","verse":"8","text":"वा अपणी माँ कै उकसाण तै बोल्ली, “यूहन्ना बपतिस्मा देण आळे का सिर थाळ म्ह उरै मन्नै मँगवा दे।”"},{"book":"मत्ती","chapter":"14","verse":"9","text":"राजा घणा दुखी होया, पर अपणी कसम, अर गेल्या बैठण आळा कै कारण, हुकम दिया के दे दिया जावै।"},{"book":"मत्ती","chapter":"14","verse":"10","text":"अर उसनै जेळ म्ह सैनिकां ताहीं भेजकै यूहन्ना का सिर कटवा दिया।"},{"book":"मत्ती","chapter":"14","verse":"11","text":"अर उसका सिर थाळ म्ह ल्याया गया अर छोरी ताहीं दिया गया, जिस ताहीं वा अपणी माँ धोरै लेगी।"},{"book":"मत्ती","chapter":"14","verse":"12","text":"फेर यूहन्ना के चेल्लें आए अर उसकी लाश ताहीं ले जाकै गाड़ दिया, अर जाकै यीशु ताहीं खबर दी।"},{"book":"मत्ती","chapter":"14","verse":"13","text":"जिब यीशु नै सुण्या, तो वो किस्ती पै चढ़कै ओड़ै तै किसे सुनसान जगहां ताहीं, एकान्त म्ह चल्या गया। माणस न्यू सुणकै नगर-नगर तै पांए-पाँ उसकै पाच्छै हो लिये।"},{"book":"मत्ती","chapter":"14","verse":"14","text":"यीशु किनारे पै पुहुचा तो एक बड्डी भीड़ देक्खी अर उनपै तरस खाया, अर उनके बिमारां ताहीं ठीक करया।"},{"book":"मत्ती","chapter":"14","verse":"15","text":"जिब साँझ होई तो उसकै चेल्यां नै उसकै धोरै आकै कह्या, “या सुनसान जगहां सै, अर वार होरी सै, माणसां ताहीं बिदा करया जावै के वे बस्तियाँ म्ह जाकै अपणे खात्तर खाणा मोल लियावै।”"},{"book":"मत्ती","chapter":"14","verse":"16","text":"पर यीशु नै उनतै कह्या, “उनका जाणा जरूरी कोनी! थमे इन्नै खाण नै द्यो।”"},{"book":"मत्ती","chapter":"14","verse":"17","text":"उननै यीशु तै कह्या, “उरै म्हारै धोरै पाँच रोट्टी अर दो मच्छियाँ नै छोड़कै और कुछ कोनी सै।”"},{"book":"मत्ती","chapter":"14","verse":"18","text":"यीशु बोल्या, “उन ताहीं उरै मेरै धोरै लियाओ।”"},{"book":"मत्ती","chapter":"14","verse":"19","text":"फेर यीशु नै माणसां ताहीं घास पै बैठण खात्तर कह्या, अर उन पाँच रोट्टी अर दो मच्छियाँ ताहीं लिया; सुर्ग कान्ही लखाकै खाणे खात्तर परमेसवर का धन्यवाद करया अर रोट्टी तोड़-तोड़कै चेल्यां ताहीं दी, अर चेल्यां नै माणसां ताहीं।"},{"book":"मत्ती","chapter":"14","verse":"20","text":"जिब सारे खाकै छिकगे, तो चेल्यां नै बचे होए टुकड्या तै भरी होई बारहां टोकरी ठाई।"},{"book":"मत्ती","chapter":"14","verse":"21","text":"अर खाण आळे लुगाईयाँ अर बाळकां नै छोड़कै, पाँच हजार माणसां कै करीबन थे।"},{"book":"मत्ती","chapter":"14","verse":"22","text":"फेर उसनै जिब्बे अपणे चेल्यां ताहीं किस्ती पै चढ़ण कै खात्तर मजबूर करया के वे उसतै पैहल्या पार चले जावै, जिब ताहीं वो अपणे माणसां ताहीं बिदा करै।"},{"book":"मत्ती","chapter":"14","verse":"23","text":"वो माणसां ताहीं बिदा करकै, प्रार्थना करण खात्तर उनतै अलग होकै पहाड़ पै चल्या गया; अर साँझ ताहीं वो ओड़ै एक्ला था।"},{"book":"मत्ती","chapter":"14","verse":"24","text":"तब तक किस्ती समुन्दर कै किनारे तै भोत दूर जा ली थी अर झाल्लां तै थपेड़े खाकै डगमगाण लागरी थी, क्यूँके हवा स्याम्ही की थी।"},{"book":"मत्ती","chapter":"14","verse":"25","text":"यीशु सबेरै तीन बजे कै लोवै-धोवै यीशु समुन्दर पै चाल्दे होए उनकै धोरै आया।"},{"book":"मत्ती","chapter":"14","verse":"26","text":"चेल्लें उस ताहीं समुन्दर पै चाल्दे होए देखकै घबरागे। अर बोल्ले, “यो भूत सै!” अर भय के मारे किल्की मारण लाग्गे।"},{"book":"मत्ती","chapter":"14","verse":"27","text":"फेर यीशु नै जिब्बे उनतै बात करी अर बोल्या, “होसला राक्खो! मै सूं, डरो मतना!”"},{"book":"मत्ती","chapter":"14","verse":"28","text":"पतरस नै उसतै जवाब दिया, “हे प्रभु, जै तू ए सै, तो मन्नै अपणे धोरै पाणी पै चालकै आण का हुकम दे।”"},{"book":"मत्ती","chapter":"14","verse":"29","text":"यीशु बोल्या, “आ!” फेर पतरस किस्ती पै तै उतरकै यीशु कै धोरै जाण ताहीं पाणी पै चाल्लण लाग्या।"},{"book":"मत्ती","chapter":"14","verse":"30","text":"पर हवा नै देखकै डरग्या, अर जिब डूब्बण लाग्या तो किल्की मारकै बोल्या, “हे प्रभु, मन्नै बचा!”"},{"book":"मत्ती","chapter":"14","verse":"31","text":"यीशु नै जिब्बे हाथ बढ़ाकै थाम लिया अर उसतै बोल्या, “हे अल्पबिश्वासी, तन्नै क्यांतै शक करया?”"},{"book":"मत्ती","chapter":"14","verse":"32","text":"जिब वे किस्ती पै चढ़गे, तो हवा थमगी।"},{"book":"मत्ती","chapter":"14","verse":"33","text":"इस घटना नै देखकै उसके चेल्यां नै जो किस्ती पै थे, उसकी बड़ाई करकै कह्या, “साच्चए, तू परमेसवर का बेट्टा सै।”"},{"book":"मत्ती","chapter":"14","verse":"34","text":"वे गलील समुन्दर पार करकै गन्नेसरत परदेस म्ह पोहचे।"},{"book":"मत्ती","chapter":"14","verse":"35","text":"ओड़ै के माणसां नै उस ताहीं पिच्छाण लिया अर लोवै-धोवै के सारे देश म्ह खबर भेज दी, अर सारे बिमारां नै उसकै धोरै ल्याए।"},{"book":"मत्ती","chapter":"14","verse":"36","text":"अर उसतै बिनती करण लाग्गै के वे उननै अपणे लत्ते कै पल्ले तै ए छू लेण दे अर जितन्या नै उस ताहीं छुआ वे ठीक होगे।"}]}