{"data":[{"book":"2 Corinth","chapter":"11","verse":"1","text":"Eina khara panglaba phaobada nakhoina khaangbiba eina pamjei. Nakhoina khangsu khaangbiri."},{"book":"2 Corinth","chapter":"11","verse":"2","text":"Tengban Mapuna khambanba adugumna eina nakhoibu khambanjei. Maramdi nakhoi eina mapuroiba amada haibadi Christta masamakta luhongnabagidamak waroinakhrabi asengbi leisabi amagumbani."},{"book":"2 Corinth","chapter":"11","verse":"3","text":"11:3 Meihou 3:1-5,13Adubu lil adugi singlaba lounam aduna Eve-pu lounambikhiba adugumna nakhoina pukchel tingna amadi sengna Christtabu ningjaba adudagi nakhoigi pukning wakhalbu serannana chingkhigadra haina eina kijei."},{"book":"2 Corinth","chapter":"11","verse":"4","text":"Maramdi kanagumba amana laktuna eikhoina sandoklamba adu nattaba atoppa Jisu ama sandokpada, aduga nakhoina phangkhraba Thawai adu nattaba attoppa thawai ama amadi nakhoina lousinkhraba Aphaba Pao adu nattaba attoppa pao ama nakhoina phangbada nakhoina haraona changjapham pi."},{"book":"2 Corinth","chapter":"11","verse":"5","text":"Adubu nakhoina “Athoiba pakhonchatpa” haina koujaba makhoising adudagi eina tathei haina eina khande."},{"book":"2 Corinth","chapter":"11","verse":"6","text":"Eihak wa ngangbada heithoi singthoidaba ama oirambasu yai adubu khangba adu eingonda lei. Madu eikhoina nakhoida matam pumnamakta amadi phibham pumnamakta mayek sengna phongdokchakhre."},{"book":"2 Corinth","chapter":"11","verse":"7","text":"Eina nakhoida Tengban Mapugi Aphaba Pao adu mamal loudana sandoktuna, nakhoibu chaohannaba ei isana nolukchakhiba adu eina lanba oirabra?"},{"book":"2 Corinth","chapter":"11","verse":"8","text":"Eina nakhoibu thougal tounanabagidamak attoppa singlupsingna pangbirakpasing adu louduna makhoidagi munbire."},{"book":"2 Corinth","chapter":"11","verse":"9","text":"11:9 Phil 4:15-18Aduga eina nakhoiga leiminnaringei, eina awatpa leirakpa matamda eina nakhoida potlum puhankhide, maramdi Macedonia-dagi lakpa ichil-inaosing aduna eigi awatpa khudingmak pubirakkhi. Houkhiba matamda eina keidounungda nakhoida potlum oihankhide, aduga lakkadaba matamdasu keidounungda potlum oihanjaroi."},{"book":"2 Corinth","chapter":"11","verse":"10","text":"Christtagi achumba adu eingonda leibana Achaia-gi lamda leiba kananasu eigi chaothokchaba asibu thingba ngamloi."},{"book":"2 Corinth","chapter":"11","verse":"11","text":"Eina masi nakhoibu nungsidabagi maramna hairibra? Eina nakhoibu nungsi haibadu Tengban Mapuna khang-i."},{"book":"2 Corinth","chapter":"11","verse":"12","text":"Aduga hairiba pakhonchatpasing aduna eikhoina touba thabak adumak makhoinasu chap mannana tou-i haiduna chaothoknabagi maram amata leitanaba eina houjik touriba asimak adumak toukhigani."},{"book":"2 Corinth","chapter":"11","verse":"13","text":"Maramdi hairiba mising asi sengdaba pakhonchatpasingni. Makhoidi minamba thabak touba amadi Christtagi asengba pakhonchatpasinggi sak-ong lousinnabasingni."},{"book":"2 Corinth","chapter":"11","verse":"14","text":"Masida ngakningai karisu leite! Maramdi Satan-maknasu mangalgi dut sajinnei."},{"book":"2 Corinth","chapter":"11","verse":"15","text":"Maram adumakna mahakki manaisingnasu achumba chatpagi manaising sajinnarabadi, maduda ngakningai leite. Makhoigi poloi adu makhoigi thabakki matung-inna oigani."},{"book":"2 Corinth","chapter":"11","verse":"16","text":"Eina amukka hannasu hairi, mi kana amatana eibu apangbani haina khandasanu. Adubu nakhoina khallabasu eina khajiktang oirabasu chaothokchaba phangnanaba nakhoina eibu apangba ama lousinbagumna eibu lousinbaphaobadi lousinbiyu."},{"book":"2 Corinth","chapter":"11","verse":"17","text":"Eina houjik ngangliba asi Ibungona eingonda nanghanningba adu natte, adubu masigi chaothokchabagi maram asida eina apangba amagumna ngangbani."},{"book":"2 Corinth","chapter":"11","verse":"18","text":"Adubu mi kaya amanasu hakchanggi matung-inna chaothokpagi maramna einasu maduga chap mannana chaothokchagani."},{"book":"2 Corinth","chapter":"11","verse":"19","text":"Nakhoina yamna singbanina nakhoina apangbasingbu haraona khaangbi."},{"book":"2 Corinth","chapter":"11","verse":"20","text":"Tasengna hairabada, kanagumba amana nakhoibu minai oihallabasu, nakhoidagi lanna khudongchaba lourabasu, khudongthiba tahallabasu, nakhoibu hanthana yenglabasu aduga nakhajaida tharabasu nakhoina mahakpu khaangbi."},{"book":"2 Corinth","chapter":"11","verse":"21","text":"Madu toubada eikhoi adukki matik solli haina yajabada ei ikaijei."},{"book":"2 Corinth","chapter":"11","verse":"22","text":"Makhoi Hebrew machasingla? Eisuni. Makhoi Israel-gi misingla? Eisuni. Makhoi Abraham-gi chada-naodara? Eisuni."},{"book":"2 Corinth","chapter":"11","verse":"23","text":"11:23 Pakhon 16:23Makhoi Christtagi thougal toubasingla? Eina angaobagum ngangli, adubu makhoidagidi eina yamna helli. Eina thabak henna sui, keisumsangda henna toina leikhi, masing khangdana phubikhi, asibagi thongjinda hanna hanna lepkhi."},{"book":"2 Corinth","chapter":"11","verse":"24","text":"11:24 Aniwa 25:3Jihudisingna eibu mangarak hanna cheising kunthramapal phubikhi;"},{"book":"2 Corinth","chapter":"11","verse":"25","text":"11:25 Pakhon 14:19; 16:22Rome-gi misingna eibu ahumlak phubikhi; aduga amurak eibu nungna thabikhi. Hi kaibada ahumlak yaokhi, aduga ahing nungthil chupna ising ipakta lenkhi."},{"book":"2 Corinth","chapter":"11","verse":"26","text":"11:26 Pakhon 9:23; 14:5Eigi khongchat kayada turel kayadagi khudongthiba, namduna munba huranbasingdagi khudongthiba, ireibak machasingdagi khudongthiba, atoppa phurupsingdagi khudongthiba; saharda khudongthiba, lamjao lamhangda khudongthiba, ithak kallaba ising ipakki khudongthiba, amadi chumdaba ichil-inaosinggidagi khudongthiba nangkhi."},{"book":"2 Corinth","chapter":"11","verse":"27","text":"Suba-nomba amasung awaba khangbada, ahing kaya tumba phangdabada, lamba amadi khourangbada, chaningngai leitabada, ayingba khangbada amadi phi watpada takhi."},{"book":"2 Corinth","chapter":"11","verse":"28","text":"Aduga mapangi oiba pumnamaksing asigi mathakta, singlup pumnamaksinggidamak khanbana potlum oina numit khudinggi ithakta nanthari."},{"book":"2 Corinth","chapter":"11","verse":"29","text":"Kanana sonba matamda eina sondabage? Kanana papta tabada eigi nungda chakkhidabage?"},{"book":"2 Corinth","chapter":"11","verse":"30","text":"Eina chaothokchaba tarabadi, eibu kayada sonbano haiba utpiriba potsaksing adugidamak chaothokchagani."},{"book":"2 Corinth","chapter":"11","verse":"31","text":"Ibungo Jisugi Tengban Mapusu, Mapasu oiriba lomba naidana thagatchagadaba Ibungo mahakna eina minamba ngangde haibasi khangbi."},{"book":"2 Corinth","chapter":"11","verse":"32","text":"11:32,33 Pakhon 9:23-25Eina Damascus-ta leiringeida Ningthou Aretas-ki makhada leiba leingak mapuna eibu phahannabagidamak Damascus-ki misinggi sahar adu ngak-selhallammi."},{"book":"2 Corinth","chapter":"11","verse":"33","text":"Adubu thumok amada eibu happiduna sahargi chekpalgi thongnaodagi thadabiduna eina mahakki makhuttagi nanthokchakhi."}]}