{"data":[{"book":"1 Samuel","chapter":"3","verse":"1","text":"Abarimaa Samuel dii Eli nan ase, somm Awurade. Saa ɛberɛ no na asɛm a wɔte firi Awurade nkyɛn ne anisoadehunu yɛ adeɛ a ɛho yɛ na."},{"book":"1 Samuel","chapter":"3","verse":"2","text":"Anadwo bi, na Eli a nʼani reyɛ afira koraa no kɔdaeɛ nkyɛree koraa."},{"book":"1 Samuel","chapter":"3","verse":"3","text":"Na Onyankopɔn kanea no nnya nnumiiɛ. Saa ɛberɛ no na Samuel da Ahyiaeɛ Ntomadan no mu baabi a ɛbɛn Onyankopɔn adaka no."},{"book":"1 Samuel","chapter":"3","verse":"4","text":"Prɛko pɛ, Awurade frɛɛ sɛ, “Samuel! Samuel!”"},{"book":"1 Samuel","chapter":"3","verse":"5","text":"Na ɔyɛɛ ntɛm kɔɔ Eli nkyɛn kɔka kyerɛɛ no sɛ, “Menie! Wofrɛɛ me?”"},{"book":"1 Samuel","chapter":"3","verse":"6","text":"Awurade sane frɛɛ bio sɛ, “Samuel!”"},{"book":"1 Samuel","chapter":"3","verse":"7","text":"Na Samuel nnya nhunuu Awurade, ɛfiri sɛ, na Awurade asɛm mmaa ne nkyɛn da."},{"book":"1 Samuel","chapter":"3","verse":"8","text":"Enti afei, Awurade frɛɛ Samuel ne mprɛnsa so. Na Samuel yɛɛ ntɛm kɔɔ Eli nkyɛn kɔka kyerɛɛ no sɛ, “Menie! Wofrɛɛ me?”"},{"book":"1 Samuel","chapter":"3","verse":"9","text":"Enti, ɔka kyerɛɛ Samuel sɛ, “Kɔ na kɔda bio, na sɛ wote sɛ obi refrɛ wo a, gye so na ka sɛ, ‘Menie, Awurade kasa na wʼakoa retie.’ ” Enti, Samuel kɔdaa bio."},{"book":"1 Samuel","chapter":"3","verse":"10","text":"Na Awurade ba bɛfrɛɛ bio sɛ, “Samuel! Samuel!”"},{"book":"1 Samuel","chapter":"3","verse":"11","text":"Na Awurade ka kyerɛɛ Samuel sɛ, “Merebɛyɛ akomatuo adeɛ bi wɔ Israel."},{"book":"1 Samuel","chapter":"3","verse":"12","text":"Merebɛyɛ deɛ maka atia Eli ne nʼabusuafoɔ no nyinaa."},{"book":"1 Samuel","chapter":"3","verse":"13","text":"Mabɔ no kɔkɔ mpɛn bebree sɛ, atemmuo reba ɔne nʼabusuafoɔ so, ɛfiri sɛ, ne mmammarima abɔ mmusuo atia Onyankopɔn, nanso wankasa ankyerɛ wɔn."},{"book":"1 Samuel","chapter":"3","verse":"14","text":"Na maka ntam sɛ, Eli ne ne mmammarima bɔne no, sɛ wɔbɔ okum afɔdeɛ anaa aduane afɔdeɛ koraa a, wɔremfa nkyɛ wɔn da.”"},{"book":"1 Samuel","chapter":"3","verse":"15","text":"Samuel daa hɔ ara kɔsii sɛ adeɛ kyeeɛ. Ɔbuebuee ntomadan hɔ mfɛnsere sɛdeɛ ɔtaa yɛ no. Na ɔsuro sɛ ɔbɛka asɛm a Awurade ka kyerɛɛ no no akyerɛ Eli."},{"book":"1 Samuel","chapter":"3","verse":"16","text":"Nanso, Eli frɛɛ no sɛ, “Samuel, me ba.”"},{"book":"1 Samuel","chapter":"3","verse":"17","text":"Eli bisaa no sɛ, “Asɛm bɛn na Awurade ka kyerɛɛ wo? Ka biribiara kyerɛ me. Sɛ wode biribiara sie me a, Onyankopɔn ntwe wʼaso.”"},{"book":"1 Samuel","chapter":"3","verse":"18","text":"Enti, Samuel kaa biribiara kyerɛɛ Eli a wamfa hwee ansie no. Eli ka sɔɔ so sɛ, “Ɛyɛ Awurade pɛ. Ɔnyɛ deɛ ɔsusu sɛ ɛyɛ na ɛfata biara.”"},{"book":"1 Samuel","chapter":"3","verse":"19","text":"Awurade kaa Samuel ho wɔ ne nyiniiɛ mu, na biribiara a Samuel kaeɛ no, na ɛyɛ nyansasɛm a ɛboa."},{"book":"1 Samuel","chapter":"3","verse":"20","text":"Nnipa a wɔwɔ Israelman mu nyinaa, ɛfiri asase no ti kɔsi nʼanafoɔ, na wɔnim sɛ wɔahyɛ Samuel Awurade odiyifoɔ."},{"book":"1 Samuel","chapter":"3","verse":"21","text":"Awurade kɔɔ so daa ne ho adi wɔ Silo, na ɔde nsɛm maa Samuel wɔ ntomadan mu hɔ."}]}