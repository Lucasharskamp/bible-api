{"data":[{"book":"Romans","chapter":"2","verse":"1","text":"Etu karone apuni khan logote bahana kori bole eku nai, O manu, kun dusra ke bisar kore, jitia apuni dusra ke bisar kore, titia apuni nijor logote thaka golti ke bhi bodnam kori ase. Kelemane apuni kunkhan bisar kore, thik utu khan nisena he kore."},{"book":"Romans","chapter":"2","verse":"2","text":"Kintu Isor utu khan ke bisar kore jun khan eneka kaam khan kore aru amikhan jani ase Tai laga bisar to hosa ase."},{"book":"Romans","chapter":"2","verse":"3","text":"Kintu bhabi sabi, apuni khan jun dusra ke bisar kore, utu golti khan nimite juntu apuni khan bhi kore. Tinehoile apnikhan Isor laga bisar pora bachibole paribo naki?"},{"book":"Romans","chapter":"2","verse":"4","text":"Isor laga morom laga dhun juntu apuni khan uporte rakhi kene ase, aru Tai bisi dhorjo kori kene etiya tak saja nadiya karone, apnikhan eitu khan bisi chutu ase koi kene bhabi ase naki? Apuni khan najane naki, Tai laga morom to apuni khan ke mon ghurai lobole nimite ase koi kene?"},{"book":"Romans","chapter":"2","verse":"5","text":"Kintu apuni khan bisi mon tan ase aru mon naghurai kene ase, etu nimite apuni khan nijor laga golti khan Isor laga khong laga din nimite joma kori ase. Aru utu dinte Isor laga hosa bisar sob manu khan ke dikhai dibo."},{"book":"Romans","chapter":"2","verse":"6","text":"Isor pora sob manu laga kaam hisab te taikhan ke dibo2.6 Psa. 62:12, Pro. 24:12.:"},{"book":"Romans","chapter":"2","verse":"7","text":"Jun manu khan bhal kaam korate dhorjo kori kene mohima aru sonman aru biya kaam kora laga jibon bisara nai, taikhan ke Isor pora anonto jibon dibo."},{"book":"Romans","chapter":"2","verse":"8","text":"Kintu jun manu nijor nimite he bhabona kore aru hosa kotha namani kene adharmik phale he mani loi, taikhan karone Isor laga khong aru ghusa ahibo."},{"book":"Romans","chapter":"2","verse":"9","text":"Isor pora paap kora manu khan sob uporte dukh kosto anibo, poila Yehudi khan ke, aru etu pichete Yunani khan uporte bhi."},{"book":"Romans","chapter":"2","verse":"10","text":"Kintu kun pora bhal kaam kori ase, taikhan nimite to mohima, sonman aru shanti thakibo poila Yehudi khan aru etu pichete Yehudi khan nimite bhi."},{"book":"Romans","chapter":"2","verse":"11","text":"Kelemane Isor to sobke eke sai2.11 Deu.10:17, 2 Chr. 19:7. ."},{"book":"Romans","chapter":"2","verse":"12","text":"Kilekoile niyom najani kene kiman jon paap korise taikhan eneka he harai jabo aru kiman jon niyom janikena paap korise taikhan etu niyom hisab pora bisar koribo."},{"book":"Romans","chapter":"2","verse":"13","text":"Kilekoile niyom huna pora Isor age te dharmik nohoi, kintu niyom chola pora he taikhan dharmik hobo."},{"book":"Romans","chapter":"2","verse":"14","text":"Kelemane jitia Porjati khan, kunkhan logot niyom nai, taikhan laga sobhab pora he niyom te ki koi ase etu korise koile, taikhan niyom nathakile bhi taikhan nijor he niyom ase."},{"book":"Romans","chapter":"2","verse":"15","text":"Eneka sobhab thaka pora niyom te ki hukum dise etu taikhan laga monte likhi kene ase eneka dikhai ase. Taikhan laga nijor bhabona pora bhi etu thik ase eneka sakhi di ase, aru taikhan mon pora kitia ba galti diye aru kitia ba thik ase eneka koi."},{"book":"Romans","chapter":"2","verse":"16","text":"Etu hobo utu dinte jitia Isor he manu khan laga lukai kene thaka sob bisar koribo, moi ki susamachar koi ase etu hisab pora hobo, Jisu Khrista dwara."},{"book":"Romans","chapter":"2","verse":"17","text":"Kintu jodi apuni nijorke Yehudi mati ase aru niyom te asha kori ase aru Isor laga manu eneka mon dangor kori ase,"},{"book":"Romans","chapter":"2","verse":"18","text":"aru Tai laga itcha jane aru ki bisi bhal ase etu ke mane kele koile apuni ke niyom pora bujhai dise;"},{"book":"Romans","chapter":"2","verse":"19","text":"aru apuni hosa bhi andha khan nimite nijor bhi ekjon cholawta ase eneka jane, nohoile andhera te thaka khan nimite puhor ase eneka jane,"},{"book":"Romans","chapter":"2","verse":"20","text":"murkho khan nimite hikhok ase eneka jane, bacha khan laga hikhok ase eneka koi, aru apuni logote niyom to gyaan aru hosa ase koile,"},{"book":"Romans","chapter":"2","verse":"21","text":"titia apuni kun dusra ke sikhai ase, apuni nijorke bhi nasikhai naki? Apuni kun chor kora laga bhirodh te prochar kore, apuni chor kore naki2.21 Mat. 23:3.?"},{"book":"Romans","chapter":"2","verse":"22","text":"Apuni koi ase bebichar na koribi kintu apuni bebichar kori ase naki, apuni murti to ghin kori ase kintu mondoli pora chor kori ase naki?"},{"book":"Romans","chapter":"2","verse":"23","text":"Apuni kun pora niyom te phutani kori ase niyom to bhangai kene Isor ke sorom khilai ase naki?"},{"book":"Romans","chapter":"2","verse":"24","text":"Kelemane Shastro te eneka likhi kene ase, “Apnikhan nimite Porjati majote Isor laga naam to ninda kori ase2.24 Isa.52.5, Eze. 36:20. .”"},{"book":"Romans","chapter":"2","verse":"25","text":"Kelemane jodi apuni niyom thik pora manile, sunnot korate labh ase, kintu jodi apuni niyom to bhangai ase koile apuni sunnot nakora nisena he ase2.25 Jer. 4:4.."},{"book":"Romans","chapter":"2","verse":"26","text":"Jodi, ekjon manu sunnot kora nai kintu niyom te thaka sob manile tai asol te sunnot nakorilebi tai sunnot kora nisena nahobo naki?"},{"book":"Romans","chapter":"2","verse":"27","text":"Sunnot nakora khan kun niyom mani ase taikhan pora apuni khan kun sunnot korise aru niyom bhi paikene ase, kintu niyom bhangai ase, apuni khan ke ninda koribo naki? Etu eneka ase kelemane apuni khan logote likhi kene thaka niyom aru sunnot ase, hoilebi apuni khan niyom ke bhangai!"},{"book":"Romans","chapter":"2","verse":"28","text":"Etu pora tai ekjon to Yehudi nohoi jodi khali bahar te he tai Yehudi ase; aru khali dikha bole nimite gaw mangso te sunnot kora to thik nohoi."},{"book":"Romans","chapter":"2","verse":"29","text":"Kintu asol Yehudi to kitab te likhi thaka niyom mani luwa etu ekla nohoi, kintu mon bhitor te sunnot hobo lage, Atma pora. Etu manu nimite stuti to manu pora nahibo, kintu Isor pora ahibo2.29 Phi. 3:3.."}]}