{"data":[{"book":"lūkaḥ","chapter":"4","verse":"1","text":"tataḥ paraṁ yīśuḥ pavitreṇātmanā pūrṇaḥ san yarddananadyāḥ parāvṛtyātmanā prāntaraṁ nītaḥ san catvāriṁśaddināni yāvat śaitānā parīkṣito'bhūt,"},{"book":"lūkaḥ","chapter":"4","verse":"2","text":"kiñca tāni sarvvadināni bhojanaṁ vinā sthitatvāt kāle pūrṇe sa kṣudhitavān|"},{"book":"lūkaḥ","chapter":"4","verse":"3","text":"tataḥ śaitānāgatya tamavadat tvaṁ cedīśvarasya putrastarhi prastarānetān ājñayā pūpān kuru|"},{"book":"lūkaḥ","chapter":"4","verse":"4","text":"tadā yīśuruvāca, lipirīdṛśī vidyate manujaḥ kevalena pūpena na jīvati kintvīśvarasya sarvvābhirājñābhi rjīvati|"},{"book":"lūkaḥ","chapter":"4","verse":"5","text":"tadā śaitān tamuccaṁ parvvataṁ nītvā nimiṣaikamadhye jagataḥ sarvvarājyāni darśitavān|"},{"book":"lūkaḥ","chapter":"4","verse":"6","text":"paścāt tamavādīt sarvvam etad vibhavaṁ pratāpañca tubhyaṁ dāsyāmi tan mayi samarpitamāste yaṁ prati mamecchā jāyate tasmai dātuṁ śaknomi,"},{"book":"lūkaḥ","chapter":"4","verse":"7","text":"tvaṁ cenmāṁ bhajase tarhi sarvvametat tavaiva bhaviṣyati|"},{"book":"lūkaḥ","chapter":"4","verse":"8","text":"tadā yīśustaṁ pratyuktavān dūrī bhava śaitān lipirāste, nijaṁ prabhuṁ parameśvaraṁ bhajasva kevalaṁ tameva sevasva ca|"},{"book":"lūkaḥ","chapter":"4","verse":"9","text":"atha śaitān taṁ yirūśālamaṁ nītvā mandirasya cūḍāyā upari samupaveśya jagāda tvaṁ cedīśvarasya putrastarhi sthānādito lamphitvādhaḥ"},{"book":"lūkaḥ","chapter":"4","verse":"10","text":"pata yato lipirāste, ājñāpayiṣyati svīyān dūtān sa parameśvaraḥ|"},{"book":"lūkaḥ","chapter":"4","verse":"11","text":"rakṣituṁ sarvvamārge tvāṁ tena tvaccaraṇe yathā| na laget prastarāghātastvāṁ dhariṣyanti te tathā|"},{"book":"lūkaḥ","chapter":"4","verse":"12","text":"tadā yīśunā pratyuktam idamapyuktamasti tvaṁ svaprabhuṁ pareśaṁ mā parīkṣasva|"},{"book":"lūkaḥ","chapter":"4","verse":"13","text":"paścāt śaitān sarvvaparīkṣāṁ samāpya kṣaṇāttaṁ tyaktvā yayau|"},{"book":"lūkaḥ","chapter":"4","verse":"14","text":"tadā yīśurātmaprabhāvāt punargālīlpradeśaṁ gatastadā tatsukhyātiścaturdiśaṁ vyānaśe|"},{"book":"lūkaḥ","chapter":"4","verse":"15","text":"sa teṣāṁ bhajanagṛheṣu upadiśya sarvvaiḥ praśaṁsito babhūva|"},{"book":"lūkaḥ","chapter":"4","verse":"16","text":"atha sa svapālanasthānaṁ nāsaratpurametya viśrāmavāre svācārād bhajanagehaṁ praviśya paṭhitumuttasthau|"},{"book":"lūkaḥ","chapter":"4","verse":"17","text":"tato yiśayiyabhaviṣyadvādinaḥ pustake tasya karadatte sati sa tat pustakaṁ vistāryya yatra vakṣyamāṇāni vacanāni santi tat sthānaṁ prāpya papāṭha|"},{"book":"lūkaḥ","chapter":"4","verse":"18","text":"ātmā tu parameśasya madīyopari vidyate| daridreṣu susaṁvādaṁ vaktuṁ māṁ sobhiṣiktavān| bhagnāntaḥ karaṇāllokān susvasthān karttumeva ca| bandīkṛteṣu lokeṣu mukte rghoṣayituṁ vacaḥ| netrāṇi dātumandhebhyastrātuṁ baddhajanānapi|"},{"book":"lūkaḥ","chapter":"4","verse":"19","text":"pareśānugrahe kālaṁ pracārayitumeva ca| sarvvaitatkaraṇārthāya māmeva prahiṇoti saḥ||"},{"book":"lūkaḥ","chapter":"4","verse":"20","text":"tataḥ pustakaṁ badvvā paricārakasya haste samarpya cāsane samupaviṣṭaḥ, tato bhajanagṛhe yāvanto lokā āsan te sarvve'nanyadṛṣṭyā taṁ vilulokire|"},{"book":"lūkaḥ","chapter":"4","verse":"21","text":"anantaram adyaitāni sarvvāṇi likhitavacanāni yuṣmākaṁ madhye siddhāni sa imāṁ kathāṁ tebhyaḥ kathayitumārebhe|"},{"book":"lūkaḥ","chapter":"4","verse":"22","text":"tataḥ sarvve tasmin anvarajyanta, kiñca tasya mukhānnirgatābhiranugrahasya kathābhiścamatkṛtya kathayāmāsuḥ kimayaṁ yūṣaphaḥ putro na?"},{"book":"lūkaḥ","chapter":"4","verse":"23","text":"tadā so'vādīd he cikitsaka svameva svasthaṁ kuru kapharnāhūmi yadyat kṛtavān tadaśrauṣma tāḥ sarvāḥ kriyā atra svadeśe kuru kathāmetāṁ yūyamevāvaśyaṁ māṁ vadiṣyatha|"},{"book":"lūkaḥ","chapter":"4","verse":"24","text":"punaḥ sovādīd yuṣmānahaṁ yathārthaṁ vadāmi, kopi bhaviṣyadvādī svadeśe satkāraṁ na prāpnoti|"},{"book":"lūkaḥ","chapter":"4","verse":"25","text":"aparañca yathārthaṁ vacmi, eliyasya jīvanakāle yadā sārddhatritayavarṣāṇi yāvat jaladapratibandhāt sarvvasmin deśe mahādurbhikṣam ajaniṣṭa tadānīm isrāyelo deśasya madhye bahvyo vidhavā āsan,"},{"book":"lūkaḥ","chapter":"4","verse":"26","text":"kintu sīdonpradeśīyasāriphatpuranivāsinīm ekāṁ vidhavāṁ vinā kasyāścidapi samīpe eliyaḥ prerito nābhūt|"},{"book":"lūkaḥ","chapter":"4","verse":"27","text":"aparañca ilīśāyabhaviṣyadvādividyamānatākāle isrāyeldeśe bahavaḥ kuṣṭhina āsan kintu surīyadeśīyaṁ nāmānkuṣṭhinaṁ vinā kopyanyaḥ pariṣkṛto nābhūt|"},{"book":"lūkaḥ","chapter":"4","verse":"28","text":"imāṁ kathāṁ śrutvā bhajanagehasthitā lokāḥ sakrodham utthāya"},{"book":"lūkaḥ","chapter":"4","verse":"29","text":"nagarāttaṁ bahiṣkṛtya yasya śikhariṇa upari teṣāṁ nagaraṁ sthāpitamāste tasmānnikṣeptuṁ tasya śikharaṁ taṁ ninyuḥ"},{"book":"lūkaḥ","chapter":"4","verse":"30","text":"kintu sa teṣāṁ madhyādapasṛtya sthānāntaraṁ jagāma|"},{"book":"lūkaḥ","chapter":"4","verse":"31","text":"tataḥ paraṁ yīśurgālīlpradeśīyakapharnāhūmnagara upasthāya viśrāmavāre lokānupadeṣṭum ārabdhavān|"},{"book":"lūkaḥ","chapter":"4","verse":"32","text":"tadupadeśāt sarvve camaccakru ryatastasya kathā gurutarā āsan|"},{"book":"lūkaḥ","chapter":"4","verse":"33","text":"tadānīṁ tadbhajanagehasthito'medhyabhūtagrasta eko jana uccaiḥ kathayāmāsa,"},{"book":"lūkaḥ","chapter":"4","verse":"34","text":"he nāsaratīyayīśo'smān tyaja, tvayā sahāsmākaṁ kaḥ sambandhaḥ? kimasmān vināśayitumāyāsi? tvamīśvarasya pavitro jana etadahaṁ jānāmi|"},{"book":"lūkaḥ","chapter":"4","verse":"35","text":"tadā yīśustaṁ tarjayitvāvadat maunī bhava ito bahirbhava; tataḥ somedhyabhūtastaṁ madhyasthāne pātayitvā kiñcidapyahiṁsitvā tasmād bahirgatavān|"},{"book":"lūkaḥ","chapter":"4","verse":"36","text":"tataḥ sarvve lokāścamatkṛtya parasparaṁ vaktumārebhire koyaṁ camatkāraḥ| eṣa prabhāveṇa parākrameṇa cāmedhyabhūtān ājñāpayati tenaiva te bahirgacchanti|"},{"book":"lūkaḥ","chapter":"4","verse":"37","text":"anantaraṁ caturdiksthadeśān tasya sukhyātirvyāpnot|"},{"book":"lūkaḥ","chapter":"4","verse":"38","text":"tadanantaraṁ sa bhajanagehād bahirāgatya śimono niveśanaṁ praviveśa tadā tasya śvaśrūrjvareṇātyantaṁ pīḍitāsīt śiṣyāstadarthaṁ tasmin vinayaṁ cakruḥ|"},{"book":"lūkaḥ","chapter":"4","verse":"39","text":"tataḥ sa tasyāḥ samīpe sthitvā jvaraṁ tarjayāmāsa tenaiva tāṁ jvaro'tyākṣīt tataḥ sā tatkṣaṇam utthāya tān siṣeve|"},{"book":"lūkaḥ","chapter":"4","verse":"40","text":"atha sūryyāstakāle sveṣāṁ ye ye janā nānārogaiḥ pīḍitā āsan lokāstān yīśoḥ samīpam āninyuḥ, tadā sa ekaikasya gātre karamarpayitvā tānarogān cakāra|"},{"book":"lūkaḥ","chapter":"4","verse":"41","text":"tato bhūtā bahubhyo nirgatya cītśabdaṁ kṛtvā ca babhāṣire tvamīśvarasya putro'bhiṣiktatrātā; kintu sobhiṣiktatrāteti te vividuretasmāt kāraṇāt tān tarjayitvā tadvaktuṁ niṣiṣedha|"},{"book":"lūkaḥ","chapter":"4","verse":"42","text":"aparañca prabhāte sati sa vijanasthānaṁ pratasthe paścāt janāstamanvicchantastannikaṭaṁ gatvā sthānāntaragamanārthaṁ tamanvarundhan|"},{"book":"lūkaḥ","chapter":"4","verse":"43","text":"kintu sa tān jagāda, īśvarīyarājyasya susaṁvādaṁ pracārayitum anyāni purāṇyapi mayā yātavyāni yatastadarthameva preritohaṁ|"},{"book":"lūkaḥ","chapter":"4","verse":"44","text":"atha gālīlo bhajanageheṣu sa upadideśa|"}]}