{"data":[{"book":"یوحنا","chapter":"12","verse":"1","text":"شش روز پیش از آغاز عید پِسَح، عیسی وارد بیت‌عنیا شد، همان جایی که ایلعازر مرده را زنده کرده بود."},{"book":"یوحنا","chapter":"12","verse":"2","text":"یک شب در آن دهکده به افتخار عیسی ضیافتی ترتیب دادند. مارتا پذیرایی می‌کرد و ایلعازر با عیسی بر سر سفره نشسته بود."},{"book":"یوحنا","chapter":"12","verse":"3","text":"آنگاه مریم شیشه‌ای از عطر سنبل خالص و گرانبها را برداشته، آن را روی پاهای عیسی ریخت و با گیسوان خود آنها را خشک کرد. خانه از بوی عطر پر شد."},{"book":"یوحنا","chapter":"12","verse":"4","text":"ولی یهودا اسخریوطی که یکی از شاگردان عیسی بود و بعد به او خیانت کرد، گفت:"},{"book":"یوحنا","chapter":"12","verse":"5","text":"«چرا این عطر به سیصد سکه نقره فروخته نشد، تا پولش را به فقرا بدهیم؟»"},{"book":"یوحنا","chapter":"12","verse":"6","text":"البته او در فکر فقرا نبود بلکه در فکر خودش بود، چون مسئول دخل و خرج و نگهداری پول شاگردان بود و اغلب از این پول می‌دزدید."},{"book":"یوحنا","chapter":"12","verse":"7","text":"عیسی جواب داد: «کاری به کار او نداشته باشید! او با این کار، بدن مرا برای دفن آماده کرد."},{"book":"یوحنا","chapter":"12","verse":"8","text":"فقرا همیشه دور و بر شما هستند، ولی مرا همیشه با خود نخواهید داشت.»"},{"book":"یوحنا","chapter":"12","verse":"9","text":"وقتی یهودیان اورشلیم شنیدند که عیسی به آنجا آمده، دسته‌دسته به دیدن او شتافتند. آنان در ضمن بسیار مایل بودند ایلعازر را نیز که عیسی او را زنده کرده بود، ببینند."},{"book":"یوحنا","chapter":"12","verse":"10","text":"پس کاهنان اعظم تصمیم گرفتند ایلعازر را هم بکشند،"},{"book":"یوحنا","chapter":"12","verse":"11","text":"زیرا به خاطر او بعضی از سران قوم یهود نیز ایمان آورده بودند که عیسی همان مسیح است."},{"book":"یوحنا","chapter":"12","verse":"12","text":"روز بعد، در تمام شهر خبر پیچید که عیسی به اورشلیم می‌آید. پس، جمعیت انبوهی که برای مراسم عید آمده بودند،"},{"book":"یوحنا","chapter":"12","verse":"13","text":"با شاخه‌های نخل به پیشواز او رفتند، در حالی که فریاد می‌زدند:"},{"book":"یوحنا","chapter":"12","verse":"14","text":"عیسی نیز کرّه الاغی یافت و بر آن سوار شد، همان‌گونه که نوشته شده است:"},{"book":"یوحنا","chapter":"12","verse":"15","text":"«نترس، ای دختر صهیون،12‏:15 به مردم اورشلیم اشاره دارد. اینک پادشاه تو می‌آید، سوار بر کرّهٔ الاغی!»12‏:15 زکریا ۹‏:۹."},{"book":"یوحنا","chapter":"12","verse":"16","text":"شاگردان او در آن زمان متوجه این پیشگویی نشدند، ولی بعد از این که عیسی به جلال خود در آسمان بازگشت، پی بردند که تمام این چیزها قبلاً دربارۀ او نوشته شده بود، و همان‌گونه نیز بر او واقع شده بود."},{"book":"یوحنا","chapter":"12","verse":"17","text":"در بین جمعیت، کسانی که زنده شدن ایلعازر را به چشم خود دیده بودند، آن را برای دیگران تعریف می‌کردند."},{"book":"یوحنا","chapter":"12","verse":"18","text":"در واقع به خاطر همین نشانۀ معجزه‌آسا بود که مردم با چنان شور و حرارتی به پیشواز او رفتند."},{"book":"یوحنا","chapter":"12","verse":"19","text":"فریسی‌ها به یکدیگر گفتند: «دیگر از ما کاری ساخته نیست. ببینید، تمام دنیا به دنبال او رفته‌اند!»"},{"book":"یوحنا","chapter":"12","verse":"20","text":"عده‌ای یونانی که برای مراسم عید به اورشلیم آمده بودند،"},{"book":"یوحنا","chapter":"12","verse":"21","text":"نزد فیلیپ که اهل بیت‌صیدای جلیل بود، رفتند و گفتند: «آقا، ما می‌خواهیم عیسی را ببینیم.»"},{"book":"یوحنا","chapter":"12","verse":"22","text":"فیلیپ این را با آندریاس در میان گذاشت و هر دو رفتند و به عیسی گفتند."},{"book":"یوحنا","chapter":"12","verse":"23","text":"عیسی جواب داد: «وقت آن رسیده است که پسر انسان12‏:23 «پسر انسان» لقبی است که عیسی برای خود به کار می‌برد. به جلالی که در آسمان داشت بازگردد."},{"book":"یوحنا","chapter":"12","verse":"24","text":"این که می‌گویم عین حقیقت است: اگر دانهٔ گندم در خاک نیفتد و نمیرد، تنها می‌ماند؛ اما اگر بمیرد دانه‌های تازۀ بسیاری تولید می‌کند."},{"book":"یوحنا","chapter":"12","verse":"25","text":"اگر کسی جان خود را دوست بدارد، آن را از دست خواهد داد. اما کسی که در این جهان از جان خود بگذرد، آن را برای حیات جاویدان حفظ خواهد کرد."},{"book":"یوحنا","chapter":"12","verse":"26","text":"«هر که بخواهد مرا خدمت کند، باید به دنبال من بیاید. و هر جا من باشم، خدمتگزارم نیز باید باشد. و پدر، هر کسی را که به من خدمت کند، تکریم خواهد کرد."},{"book":"یوحنا","chapter":"12","verse":"27","text":"اکنون جانم آشفته است. آیا باید دعا کنم که: ”ای پدر، از آنچه می‌خواهد بر من واقع شود، مرا رهایی ده؟“ ولی من برای همین امر به این جهان آمده‌ام!"},{"book":"یوحنا","chapter":"12","verse":"28","text":"پس می‌گویم: ”ای پدر، نام خود را جلال و سرافرازی ده.“»"},{"book":"یوحنا","chapter":"12","verse":"29","text":"وقتی مردم این صدا را شنیدند، بعضی گمان بردند که صدای رعد بود و بعضی دیگر گفتند: «فرشته‌ای با او سخن گفت.»"},{"book":"یوحنا","chapter":"12","verse":"30","text":"ولی عیسی فرمود: «این صدا برای شما بود، نه برای من."},{"book":"یوحنا","chapter":"12","verse":"31","text":"چون وقت آن رسیده است که خدا مردم دنیا را داوری کند و فرمانروای این دنیا، یعنی شیطان را از قدرت بیندازد."},{"book":"یوحنا","chapter":"12","verse":"32","text":"وقتی مرا از زمین بلند کردید، همه را به سوی خود جذب خواهم کرد.»"},{"book":"یوحنا","chapter":"12","verse":"33","text":"عیسی با این گفته، به نوع مرگ خود بر صلیب اشاره کرد."},{"book":"یوحنا","chapter":"12","verse":"34","text":"مردم پرسیدند: «تو از مرگ سخن می‌گویی؟ تا جایی که ما می‌دانیم مسیح باید همیشه زنده بماند و هرگز نمیرد. پس چرا تو می‌گویی که مسیح باید بمیرد؟ اصلاً دربارهٔ که صحبت می‌کنی؟»"},{"book":"یوحنا","chapter":"12","verse":"35","text":"عیسی جواب داد: «نور من فقط تا مدتی کوتاه بر شما خواهد تابید؛ پس تا فرصت هست، در نور راه بروید، تا تاریکی بر شما چیره نشود. آنان که در تاریکی راه می‌روند، نمی‌توانند ببینند به کجا می‌روند."},{"book":"یوحنا","chapter":"12","verse":"36","text":"تا دیر نشده، به نور ایمان آورید تا نورانی شوید.» آنگاه عیسی رفت و خود را از چشم مردم پنهان کرد."},{"book":"یوحنا","chapter":"12","verse":"37","text":"با وجود تمام معجزاتی که عیسی کرد، بسیاری از مردم ایمان نیاوردند که او همان مسیح است."},{"book":"یوحنا","chapter":"12","verse":"38","text":"این درست همان است که اشعیای نبی پیشگویی کرده بود که: «خداوندا، چه کسی پیام ما را باور کرده، و بازوی توانای خداوند بر چه کسی آشکار شده است؟»"},{"book":"یوحنا","chapter":"12","verse":"39","text":"البته ایشان نتوانستند ایمان بیاورند، چون همان‌طور که اشعیا گفته بود:"},{"book":"یوحنا","chapter":"12","verse":"40","text":"«خدا چشمانشان را کور و دلهایشان را سخت کرده است، تا با چشمانشان نبینند و با دلهایشان نفهمند و به سوی خدا باز نگردند تا شفایشان دهد.»12‏:40 اشعیا ۶‏:۱۰."},{"book":"یوحنا","chapter":"12","verse":"41","text":"اشعیا به این دلیل این را گفت که جلال او را دید و دربارۀ او سخن گفت."},{"book":"یوحنا","chapter":"12","verse":"42","text":"با این همه، بعضی از سران قوم یهود ایمان آوردند که او همان مسیح است، ولی به کسی نگفتند چون می‌ترسیدند فریسیان از کنیسه بیرونشان کنند."},{"book":"یوحنا","chapter":"12","verse":"43","text":"در واقع چیزی که برای این اشخاص اهمیت داشت، جلب نظر و احترام مردم بود نه جلب رضای خدا."},{"book":"یوحنا","chapter":"12","verse":"44","text":"پس عیسی با صدای بلند به مردم فرمود: «هر که به من ایمان بیاورد، نه فقط به من، بلکه به کسی نیز ایمان آورده که مرا فرستاده است."},{"book":"یوحنا","chapter":"12","verse":"45","text":"چون آن که مرا دید، گویی فرستندۀ مرا دیده است."},{"book":"یوحنا","chapter":"12","verse":"46","text":"من مثل نوری آمده‌ام تا در این دنیای تاریک بدرخشم تا تمام کسانی که به من ایمان می‌آورند، در تاریکی سرگردان نشوند."},{"book":"یوحنا","chapter":"12","verse":"47","text":"اگر کسی صدای مرا بشنود ولی اطاعت نکند، من از او بازخواست نخواهم کرد، زیرا من نه برای بازخواست بلکه برای نجات جهان آمده‌ام."},{"book":"یوحنا","chapter":"12","verse":"48","text":"ولی تمام کسانی که مرا و سخنان مرا نمی‌پذیرند، در روز قیامت به‌وسیلهٔ کلام من از ایشان بازخواست خواهد شد."},{"book":"یوحنا","chapter":"12","verse":"49","text":"این سخنان از من نیست، بلکه من آنچه را که پدرم خدا گفته است، به شما می‌گویم؛"},{"book":"یوحنا","chapter":"12","verse":"50","text":"و می‌دانم که احکام او انسان را به زندگی جاوید می‌رساند. پس من هر چه می‌گویم، همان است که خدا به من می‌فرماید.»"}]}