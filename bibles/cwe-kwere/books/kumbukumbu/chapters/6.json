{"data":[{"book":"Kumbukumbu","chapter":"6","verse":"1","text":"“Zino ni ndagilizi na malagilizo yaja Mndewa Mulungu, Mulungu wenu kanilagiliza nimfunzeni, muladi muyazindilile vondamwingile muna iisi yondamuisole."},{"book":"Kumbukumbu","chapter":"6","verse":"2","text":"Siku zose za ugima wenu, molondeka mumdumbe Mndewa Mulungu, Mulungu wenu, mweye na welesi wenu, kwa kuzindilila malagilizo yake yose na ndagilizi zake zose zonimwing'hani, muladi mukale siku nyingi."},{"book":"Kumbukumbu","chapter":"6","verse":"3","text":"Tegelezeni mweye Waisilaili na muzindilile malagilizo yano, muladi mupate kongezeka ng'hani muna iisi iyo ili na ulongo unogile, fana Mndewa Mulungu, Mulungu wa wasaho zenu viyamulaganileni."},{"book":"Kumbukumbu","chapter":"6","verse":"4","text":"“Tegelezeni mweye Waisilaili! Mndewa Mulungu, Mulungu wetu kadumwe."},{"book":"Kumbukumbu","chapter":"6","verse":"5","text":"Mulondeni Mndewa Mulungu, Mulungu wenu, kwa mizoyo yenu yose na kwa mihe yenu yose na kwa nguvu zenu zose."},{"book":"Kumbukumbu","chapter":"6","verse":"6","text":"Mbuli zino zonimulagilizileni diyelo zolondeka zikale muna imizoyo yenu,"},{"book":"Kumbukumbu","chapter":"6","verse":"7","text":"na muwafunze wanenu, mwizawasimulila vomuwa muna zikaye zenu hebu vomuwa muna umwanza hebu vomugona hebu vomulamka."},{"book":"Kumbukumbu","chapter":"6","verse":"8","text":"Zifungeni muna yamakono yenu na kuyawala muna ivihanga venu fana lukumbuso."},{"book":"Kumbukumbu","chapter":"6","verse":"9","text":"Molondeka muzandike mbuli zino muna imibiki yamhilile zinyivi za kaye zenu na nyivi za mabululu yenu."},{"book":"Kumbukumbu","chapter":"6","verse":"10","text":"“Fana viya Mndewa Mulungu, Mulungu wenu viyawalahile wasaho zenu, Bulahimu na Isaka na Yakobo, yeye kezamwing'hani isi ili na mabululu makulu na yanogile yaja mweye hamuyazengile bule."},{"book":"Kumbukumbu","chapter":"6","verse":"11","text":"Kaye zizamemezigwa vinhu vinogile viya mweye hamuvikile bule, kwizakuwa na visima hamuvihimbile na migunda ya mizabibu na mizaituni hamuvihandile bule. Vondamuje na kwiguta,"},{"book":"Kumbukumbu","chapter":"6","verse":"12","text":"sekemumzimize Mndewa Mulungu yoyamulavileni kuna iisi ya Misili komukalile watumwa."},{"book":"Kumbukumbu","chapter":"6","verse":"13","text":"Mumdumbe Mndewa Mulungu, Mulungu wenu, mtambikileni yeye muhala na muilahe kwa zina jake."},{"book":"Kumbukumbu","chapter":"6","verse":"14","text":"Sekemutambikile milungu imwenga, milungu yoyose ya wanhu wokala habehi na mweye."},{"book":"Kumbukumbu","chapter":"6","verse":"15","text":"One muhatambikila milungu imwenga, ludoko lwa Mndewa Mulungu lwizamwakilani fana moto na lwizawabanangani, kwaviya Mndewa Mulungu, Mulungu wenu, yeli hagati yenu, ni Mulungu yeli na migongo."},{"book":"Kumbukumbu","chapter":"6","verse":"16","text":"“Sekemumgeze Mndewa Mulungu, Mulungu wenu fana viya vimumgezile kuja Masa."},{"book":"Kumbukumbu","chapter":"6","verse":"17","text":"Sekemuleke kuzindilila malagilizo yose na ndagilizi zose za Mndewa Mulungu, Mulungu wenu, fana viyamulagilizeni."},{"book":"Kumbukumbu","chapter":"6","verse":"18","text":"Molondeka mutende mbuli zoyalongile Mndewa Mulungu zinoga na zigoloka muladi mugendelele vinogile na muisole isi inogile ija Mndewa Mulungu yoyailahile kuweng'ha wasaho zenu."},{"book":"Kumbukumbu","chapter":"6","verse":"19","text":"Kezawawinga wehi wenu, fana viya viyamulaganileni."},{"book":"Kumbukumbu","chapter":"6","verse":"20","text":"“Hamwande wanenu wahamuuzani, ‘Ndagilizi na malagilizo voyamulagilizileni Mndewa Mulungu muvitende fambulo jake choni?’"},{"book":"Kumbukumbu","chapter":"6","verse":"21","text":"Mweye walongeleni, ‘Chikala watumwa wa mfalume wa Misili, mbali Mndewa Mulungu kachilava Misili kwa mkono wake uli na udahi."},{"book":"Kumbukumbu","chapter":"6","verse":"22","text":"Mndewa Mulungu kachilagusila vilaguso na mauzauza makulu yazamile kwa kuigaza isi ya Misili na mfalume wake na kaye yake yose."},{"book":"Kumbukumbu","chapter":"6","verse":"23","text":"Kachilava kuna iisi ya Misili, ivo kezachika muna iisi ino, fana viyawalaganile wasaho zetu."},{"book":"Kumbukumbu","chapter":"6","verse":"24","text":"Maabaho Mndewa Mulungu kachilagiliza chizindilile malagilizo yano yose na kumdumba kwa faida yetu wenyewo, muladi chigendelele kuwa wagima na kukala goya siku zose."},{"book":"Kumbukumbu","chapter":"6","verse":"25","text":"One chihazindilila vinogile malagilizo yano yose haulongozi wa Mndewa Mulungu, Mulungu wetu, fana viyachilagilize, chizakuwa chinoga haulongozi wake.’"}]}