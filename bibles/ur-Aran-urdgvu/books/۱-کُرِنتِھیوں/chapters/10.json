{"data":[{"book":"۱-کُرِنتِھیوں","chapter":"10","verse":"1","text":"بھائیو، مَیں نہیں چاہتا کہ آپ اِس بات سے ناواقف رہیں کہ ہمارے باپ دادا سب بادل کے نیچے تھے۔ وہ سب سمندر میں سے گزرے۔"},{"book":"۱-کُرِنتِھیوں","chapter":"10","verse":"2","text":"اُن سب نے بادل اور سمندر میں موسیٰ کا بپتسمہ لیا۔"},{"book":"۱-کُرِنتِھیوں","chapter":"10","verse":"3","text":"سب نے ایک ہی روحانی خوراک کھائی"},{"book":"۱-کُرِنتِھیوں","chapter":"10","verse":"4","text":"اور سب نے ایک ہی روحانی پانی پیا۔ کیونکہ مسیح روحانی چٹان کی صورت میں اُن کے ساتھ ساتھ چلتا رہا اور وہی اُن سب کو پانی پلاتا رہا۔"},{"book":"۱-کُرِنتِھیوں","chapter":"10","verse":"5","text":"اِس کے باوجود اُن میں سے بیشتر لوگ اللہ کو پسند نہ آئے، اِس لئے وہ ریگستان میں ہلاک ہو گئے۔"},{"book":"۱-کُرِنتِھیوں","chapter":"10","verse":"6","text":"یہ سب کچھ ہماری عبرت کے لئے واقع ہوا تاکہ ہم اُن لوگوں کی طرح بُری چیزوں کی ہَوَس نہ کریں۔"},{"book":"۱-کُرِنتِھیوں","chapter":"10","verse":"7","text":"اُن میں سے بعض کی طرح بُت پرست نہ بنیں، جیسے مُقدّس نوشتوں میں لکھا ہے، ”لوگ کھانے پینے کے لئے بیٹھ گئے اور پھر اُٹھ کر رنگ رلیوں میں اپنے دل بہلانے لگے۔“"},{"book":"۱-کُرِنتِھیوں","chapter":"10","verse":"8","text":"ہم زنا بھی نہ کریں جیسے اُن میں سے بعض نے کیا اور نتیجے میں ایک ہی دن میں 23,000 افراد ڈھیر ہو گئے۔"},{"book":"۱-کُرِنتِھیوں","chapter":"10","verse":"9","text":"ہم خداوند کی آزمائش بھی نہ کریں جس طرح اُن میں سے بعض نے کی اور نتیجے میں سانپوں سے ہلاک ہوئے۔"},{"book":"۱-کُرِنتِھیوں","chapter":"10","verse":"10","text":"اور نہ بڑبڑائیں جس طرح اُن میں سے بعض بڑبڑانے لگے اور نتیجے میں ہلاک کرنے والے فرشتے کے ہاتھوں مارے گئے۔"},{"book":"۱-کُرِنتِھیوں","chapter":"10","verse":"11","text":"یہ ماجرے عبرت کی خاطر اُن پر واقع ہوئے اور ہم اخیر زمانے میں رہنے والوں کی نصیحت کے لئے لکھے گئے۔"},{"book":"۱-کُرِنتِھیوں","chapter":"10","verse":"12","text":"غرض جو سمجھتا ہے کہ وہ مضبوطی سے کھڑا ہے، خبردار رہے کہ گر نہ پڑے۔"},{"book":"۱-کُرِنتِھیوں","chapter":"10","verse":"13","text":"آپ صرف ایسی آزمائشوں میں پڑے ہیں جو انسان کے لئے عام ہوتی ہیں۔ اور اللہ وفادار ہے۔ وہ آپ کو آپ کی طاقت سے زیادہ آزمائش میں نہیں پڑنے دے گا۔ جب آپ آزمائش میں پڑ جائیں گے تو وہ اُس میں سے نکلنے کی راہ بھی پیدا کر دے گا تاکہ آپ اُسے برداشت کر سکیں۔"},{"book":"۱-کُرِنتِھیوں","chapter":"10","verse":"14","text":"غرض میرے پیارو، بُت پرستی سے بھاگیں۔"},{"book":"۱-کُرِنتِھیوں","chapter":"10","verse":"15","text":"مَیں آپ کو سمجھ دار جان کر بات کر رہا ہوں۔ آپ خود میری اِس بات کا فیصلہ کریں۔"},{"book":"۱-کُرِنتِھیوں","chapter":"10","verse":"16","text":"جب ہم عشائے ربانی کے موقع پر برکت کے پیالے کو برکت دے کر اُس میں سے پیتے ہیں تو کیا ہم یوں مسیح کے خون میں شریک نہیں ہوتے؟ اور جب ہم روٹی توڑ کر کھاتے ہیں تو کیا مسیح کے بدن میں شریک نہیں ہوتے؟"},{"book":"۱-کُرِنتِھیوں","chapter":"10","verse":"17","text":"روٹی تو ایک ہی ہے، اِس لئے ہم جو بہت سے ہیں ایک ہی بدن ہیں، کیونکہ ہم سب ایک ہی روٹی میں شریک ہوتے ہیں۔"},{"book":"۱-کُرِنتِھیوں","chapter":"10","verse":"18","text":"بنی اسرائیل پر غور کریں۔ کیا بیت المُقدّس میں قربانیاں کھانے والے قربان گاہ کی رفاقت میں شریک نہیں ہوتے؟"},{"book":"۱-کُرِنتِھیوں","chapter":"10","verse":"19","text":"کیا مَیں یہ کہنا چاہتا ہوں کہ بُتوں کے چڑھاوے کی کوئی حیثیت ہے؟ یا کہ بُت کی کوئی حیثیت ہے؟ ہرگز نہیں۔"},{"book":"۱-کُرِنتِھیوں","chapter":"10","verse":"20","text":"مَیں یہ کہتا ہوں کہ جو قربانیاں وہ گزرانتے ہیں اللہ کو نہیں بلکہ شیاطین کو گزرانتے ہیں۔ اور مَیں نہیں چاہتا کہ آپ شیاطین کی رفاقت میں شریک ہوں۔"},{"book":"۱-کُرِنتِھیوں","chapter":"10","verse":"21","text":"آپ خداوند کے پیالے اور ساتھ ہی شیاطین کے پیالے سے نہیں پی سکتے۔ آپ خداوند کے رفاقتی کھانے اور ساتھ ہی شیاطین کے رفاقتی کھانے میں شریک نہیں ہو سکتے۔"},{"book":"۱-کُرِنتِھیوں","chapter":"10","verse":"22","text":"یا کیا ہم اللہ کی غیرت کو اُکسانا چاہتے ہیں؟ کیا ہم اُس سے طاقت ور ہیں؟"},{"book":"۱-کُرِنتِھیوں","chapter":"10","verse":"23","text":"سب کچھ روا تو ہے، لیکن سب کچھ مفید نہیں۔ سب کچھ جائز تو ہے، لیکن سب کچھ ہماری تعمیر و ترقی کا باعث نہیں ہوتا۔"},{"book":"۱-کُرِنتِھیوں","chapter":"10","verse":"24","text":"ہر کوئی اپنے ہی فائدے کی تلاش میں نہ رہے بلکہ دوسرے کے۔"},{"book":"۱-کُرِنتِھیوں","chapter":"10","verse":"25","text":"بازار میں جو کچھ بِکتا ہے اُسے کھائیں اور اپنے ضمیر کو مطمئن کرنے کی خاطر پوچھ گچھ نہ کریں،"},{"book":"۱-کُرِنتِھیوں","chapter":"10","verse":"26","text":"کیونکہ ”زمین اور جو کچھ اُس پر ہے رب کا ہے۔“"},{"book":"۱-کُرِنتِھیوں","chapter":"10","verse":"27","text":"اگر کوئی غیرایمان دار آپ کی دعوت کرے اور آپ اُس دعوت کو قبول کر لیں تو آپ کے سامنے جو کچھ بھی رکھا جائے اُسے کھائیں۔ اپنے ضمیر کے اطمینان کے لئے تفتیش نہ کریں۔"},{"book":"۱-کُرِنتِھیوں","chapter":"10","verse":"28","text":"لیکن اگر کوئی آپ کو بتا دے، ”یہ بُتوں کا چڑھاوا ہے“ تو پھر اُس شخص کی خاطر جس نے آپ کو آگاہ کیا ہے اور ضمیر کی خاطر اُسے نہ کھائیں۔"},{"book":"۱-کُرِنتِھیوں","chapter":"10","verse":"29","text":"مطلب ہے اپنے ضمیر کی خاطر نہیں بلکہ دوسرے کے ضمیر کی خاطر۔ کیونکہ یہ کس طرح ہو سکتا ہے کہ کسی دوسرے کا ضمیر میری آزادی کے بارے میں فیصلہ کرے؟"},{"book":"۱-کُرِنتِھیوں","chapter":"10","verse":"30","text":"اگر مَیں خدا کا شکر کر کے کسی کھانے میں شریک ہوتا ہوں تو پھر مجھے کیوں بُرا کہا جائے؟ مَیں تو اُسے خدا کا شکر کر کے کھاتا ہوں۔"},{"book":"۱-کُرِنتِھیوں","chapter":"10","verse":"31","text":"چنانچہ سب کچھ اللہ کے جلال کی خاطر کریں، خواہ آپ کھائیں، پئیں یا اَور کچھ کریں۔"},{"book":"۱-کُرِنتِھیوں","chapter":"10","verse":"32","text":"کسی کے لئے ٹھوکر کا باعث نہ بنیں، نہ یہودیوں کے لئے، نہ یونانیوں کے لئے اور نہ اللہ کی جماعت کے لئے۔"},{"book":"۱-کُرِنتِھیوں","chapter":"10","verse":"33","text":"اِسی طرح مَیں بھی سب کو پسند آنے کی ہر ممکن کوشش کرتا ہوں۔ مَیں اپنے ہی فائدے کے خیال میں نہیں رہتا بلکہ دوسروں کے تاکہ بہتیرے نجات پائیں۔"}]}