{"data":[{"book":"१ कुरिन्थियों","chapter":"3","verse":"1","text":"हे भाऊवों-बहिनों, मय तुम सी यो रीति सी बाते नहीं कर सक्यो जसो की उन लोगों सी जिन्म परमेश्वर की आत्मा हय, पर जसो सांसारिक लोगों सी, अऊर उन्को सी जो मसीह म बच्चा हंय।"},{"book":"१ कुरिन्थियों","chapter":"3","verse":"2","text":"३:२ इब्रानियों ५:१२,१३मय न तुम्ख दूध पिलायो, खाना नहीं खिलायो; कहालीकि तुम ओख नहीं खाय सकत होतो; बल्की अब तक भी नहीं खाय सकय हय,"},{"book":"१ कुरिन्थियों","chapter":"3","verse":"3","text":"कहालीकि अब तक तुम शारीरिक लोगों जसो हय। येकोलायी कि जब तुम म जलन अऊर झगड़ा हय, त का तुम सांसारिक लोगों को जसो नहीं? अऊर का आदमी की रीति पर नहीं चलय?"},{"book":"१ कुरिन्थियों","chapter":"3","verse":"4","text":"३:४ १ कुरिन्थियों १:१२कहालीकि जब एक कह्य हय, “मय पौलुस को आय,” अऊर दूसरों, “मय अपुल्लोस को आय,” त का तुम जगत को लोगों को जसो नहाय?"},{"book":"१ कुरिन्थियों","chapter":"3","verse":"5","text":"अपुल्लोस का हय? अऊर पौलुस का हय? केवल सेवक, जिन्को द्वारा तुम न विश्वास करयो, जसो हर एक ख प्रभु न दियो। वसो हम्न काम करन ख होना।"},{"book":"१ कुरिन्थियों","chapter":"3","verse":"6","text":"३:६ प्रेरितों १८:४-११; प्रेरितों १८:२४-२८मय न लगायो, अपुल्लोस न सीच्यो, पर परमेश्वर न बढ़ायो।"},{"book":"१ कुरिन्थियों","chapter":"3","verse":"7","text":"येकोलायी नहीं त लगावन वालो कुछ हय अऊर नहीं सीचन वालो, पर परमेश्वरच सब कुछ हय जो बढ़ावन वालो हय।"},{"book":"१ कुरिन्थियों","chapter":"3","verse":"8","text":"लगावन वालो अऊर सीचन वालो दोयी एक हंय; पर हर एक आदमी ख उन्कोच कामों को अनुसार मजूरी देयेंन।"},{"book":"१ कुरिन्थियों","chapter":"3","verse":"9","text":"कहालीकि हम परमेश्वर को सहकर्मी हंय; तुम परमेश्वर की खेती अऊर परमेश्वर को भवन आय।"},{"book":"१ कुरिन्थियों","chapter":"3","verse":"10","text":"परमेश्वर को ऊ अनुग्रह को अनुसार जो मोख दियो गयो, मय न बुद्धिमान राजमिस्त्री को जसो नीव डाल्यो, अऊर दूसरों ओको पर रद्दा रखय हय। पर हर एक आदमी चौकस रह कि ऊ ओको पर कसो रद्दा रखय हय।"},{"book":"१ कुरिन्थियों","chapter":"3","verse":"11","text":"कहालीकि ऊ नीव ख छोड़ जो पड़ी हय, अऊर ऊ यीशु मसीह आय, कोयी दूसरों पायवा नहीं डाल सकय।"},{"book":"१ कुरिन्थियों","chapter":"3","verse":"12","text":"यदि कोयी यो नीव पर सोना या चांदी या बहुत कीमती वालो गोटा या लकड़ी या घास-फूस को रद्दा रखय,"},{"book":"१ कुरिन्थियों","chapter":"3","verse":"13","text":"त हर एक को काम प्रगट होय जायेंन; कहालीकि न्याय को दिन ओख बतायेंन, येकोलायी कि आगी को संग प्रगट होयेंन अऊर ऊ आगी हर एक को काम परखेंन कि कसो हय।"},{"book":"१ कुरिन्थियों","chapter":"3","verse":"14","text":"जेको काम ऊ पायवा पर बन्यो स्थिर रहेंन, ऊ मजूरी पायेंन।"},{"book":"१ कुरिन्थियों","chapter":"3","verse":"15","text":"यदि कोयी को काम जर जायेंन, त ऊ हानि उठायेंन; पर ऊ खुद बच जायेंन पर ज्वाला।"},{"book":"१ कुरिन्थियों","chapter":"3","verse":"16","text":"का तुम नहीं जानय कि तुम परमेश्वर को मन्दिर आय, अऊर परमेश्वर की आत्मा तुम म सिरय हय?"},{"book":"१ कुरिन्थियों","chapter":"3","verse":"17","text":"यदि कोयी परमेश्वर को मन्दिर ख नाश करेंन त परमेश्वर ओख नाश करेंन; कहालीकि परमेश्वर को मन्दिर पवित्र हय, अऊर ऊ तुम आय।"},{"book":"१ कुरिन्थियों","chapter":"3","verse":"18","text":"कोयी अपनो आप ख नहीं फसाय। यदि तुम म सी कोयी यो जगत म अपनो आप ख ज्ञानी समझय, त ज्ञानी होन लायी मूर्ख बन जाये।"},{"book":"१ कुरिन्थियों","chapter":"3","verse":"19","text":"कहालीकि यो जगत को ज्ञान परमेश्वर को जवर मूर्खता हय, जसो शास्त्र म लिख्यो हय, “ऊ ज्ञानियों ख उन्की चालाकी म फसाय देवय हय,”"},{"book":"१ कुरिन्थियों","chapter":"3","verse":"20","text":"अऊर असो भी कह्य हय, “प्रभु ज्ञानियों को बिचार ख जानय हय कि हि बेकार हंय।”"},{"book":"१ कुरिन्थियों","chapter":"3","verse":"21","text":"येकोलायी आदमियों पर कोयी घमण्ड नहीं करे, कहालीकि सब कुछ तुम्हरो आय:"},{"book":"१ कुरिन्थियों","chapter":"3","verse":"22","text":"का पौलुस, का अपुल्लोस, का कैफा, का जगत, का जीवन, का मरन, का वर्तमान, का भविष्य, सब कुछ तुम्हरो आय,"},{"book":"१ कुरिन्थियों","chapter":"3","verse":"23","text":"तुम मसीह को आय, अऊर मसीह परमेश्वर को आय।"}]}