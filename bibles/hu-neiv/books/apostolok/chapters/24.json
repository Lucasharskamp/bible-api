{"data":[{"book":"Apostolok","chapter":"24","verse":"1","text":"Öt nap múlva aztán elment Anániás főpap a vénekkel és egy Tertullusz nevű prókátorral, akik panaszt tettek a tiszttartónál Pál ellen."},{"book":"Apostolok","chapter":"24","verse":"2","text":"Amikor pedig előszólították, Tertullusz vádolni kezdte:"},{"book":"Apostolok","chapter":"24","verse":"3","text":"„Nagyságos Félix, teljes hálával ismerjük el, hogy általad nagy békességet nyerünk, és gondoskodásod folytán igen jó intézkedések történnek erre a népre nézve, minden tekintetben és mindenütt."},{"book":"Apostolok","chapter":"24","verse":"4","text":"De hogy téged sok ideig ne tartóztassalak, kérlek hallgass meg minket röviden kegyelmességed szerint."},{"book":"Apostolok","chapter":"24","verse":"5","text":"Mi ugyanis úgy találtuk, hogy ez veszedelmes ember, és meghasonlást támaszt a föld kerekségén levő valamennyi zsidó között, és a názáretiek felekezetének feje,"},{"book":"Apostolok","chapter":"24","verse":"6","text":"aki a templomot is meg akarta szentségteleníteni, de elfogtuk őt, és a mi törvényünk szerint akartuk elítélni."},{"book":"Apostolok","chapter":"24","verse":"7","text":"Liziász ezredes azonban, nagy karhatalommal oda jött, és kivette őt kezünkből,"},{"book":"Apostolok","chapter":"24","verse":"8","text":"és azt parancsolta, hogy az ő vádlói hozzád jöjjenek. Tőle te magad, ha kihallgatod, értesülhetsz mindezekről, melyekkel mi őt vádoljuk.“"},{"book":"Apostolok","chapter":"24","verse":"9","text":"A zsidók is helybenhagyták ezt, és bizonygatták, hogy mindez valóban így van."},{"book":"Apostolok","chapter":"24","verse":"10","text":"Miután intett neki a tiszttartó, hogy szóljon, Pál így felelt: „Mivel tudom, hogy te sok esztendő óta vagy ennek a népnek bírája, bátrabban védekezem a magam ügyében,"},{"book":"Apostolok","chapter":"24","verse":"11","text":"mert megtudhatod, hogy nincs tizenkét napnál több, mióta feljöttem imádkozni Jeruzsálembe."},{"book":"Apostolok","chapter":"24","verse":"12","text":"De a templomban sem láttak úgy, hogy valakivel vitatkoztam volna, vagy hogy a népet egybecsődítettem volna, sem a zsinagógákban, sem a városban."},{"book":"Apostolok","chapter":"24","verse":"13","text":"Rám sem bizonyíthatják azokat, amikkel most engem vádolnak."},{"book":"Apostolok","chapter":"24","verse":"14","text":"Azt pedig vallom, hogy én aszerint az út szerint – amelyet eretnekségnek mondanak – , úgy szolgálok az atyáim Istenének, mint aki hiszek mindabban, ami a törvényben és a próféták könyvében meg van írva."},{"book":"Apostolok","chapter":"24","verse":"15","text":"Reménységem van az Istenben, hogy amit ők maguk is várnak, lesz feltámadásuk a halottaknak, mind az igazaknak, mind a hamisaknak."},{"book":"Apostolok","chapter":"24","verse":"16","text":"Ebben gyakorlom magamat, hogy botránkozás nélkül való lelkiismeretem legyen az Isten és emberek előtt mindenkor."},{"book":"Apostolok","chapter":"24","verse":"17","text":"Sok esztendő múltán pedig eljöttem, hogy népemnek alamizsnát hozzak és áldozatokat."},{"book":"Apostolok","chapter":"24","verse":"18","text":"Eközben találtak rám a templomban megtisztulva, néhány Ázsiából való zsidó, nem csődületben, sem pedig háborúság támasztása közben."},{"book":"Apostolok","chapter":"24","verse":"19","text":"Nekik kellett volna eléd jönni, és vádolni engem, ha valami panaszuk volna ellenem."},{"book":"Apostolok","chapter":"24","verse":"20","text":"Vagy ők maguk mondják meg, vajon találtak-e bennem valami hamis cselekedetet, amikor a tanács előtt álltam,"},{"book":"Apostolok","chapter":"24","verse":"21","text":"ha csak nem annak az egy mondatnak tekintetében, amelyet közöttük állva kiáltottam, hogy: A halottak feltámadása miatt vádoltok a mai napon.“"},{"book":"Apostolok","chapter":"24","verse":"22","text":"Amikor pedig Félix ezeket hallotta, elhalasztotta az ügyet, mivel tüzetesebb tudomása volt ennek a szerzetnek a tanítása felől, és ezt mondta: „Amikor Liziasz ezredes eljön, dönteni fogok ügyetekben.“"},{"book":"Apostolok","chapter":"24","verse":"23","text":"Megparancsolta a századosnak, hogy őrizzék Pált, de enyhébb fogságban legyen, és senkit ne tiltsanak el az övéi közül attól, hogy szolgálatára legyen, vagy bemenjen hozzá."},{"book":"Apostolok","chapter":"24","verse":"24","text":"Néhány nap múlva pedig Félix megjelent feleségével Druzillával együtt, aki zsidó asszony volt, és maga elé hívatta Pált, és meghallgatta a Krisztusban való hit felől."},{"book":"Apostolok","chapter":"24","verse":"25","text":"Amikor pedig az igazságról, önmegtartóztatásról és az eljövendő ítéletről beszélt, megrémülve, ezt mondta Félix: „Most eredj el, de mikor alkalmam lesz, ismét magamhoz hívatlak“."},{"book":"Apostolok","chapter":"24","verse":"26","text":"Ugyanakkor azt is remélte, hogy Pál pénzt ad neki, hogy szabadon bocsássa, ezért is gyakrabban hívatta magához, és beszélgetett vele."},{"book":"Apostolok","chapter":"24","verse":"27","text":"Két esztendő elmúltával, Félix utóda Porciusz Fesztusz lett. A zsidóknak kedveskedni akart Félix, és Pált fogságban hagyta."}]}