{"data":[{"book":"Methiu","chapter":"13","verse":"1","text":"Jipha inai shii Isu è hò thoh marui ne khabang ring hà wuii dun, thiisa hà ai dug srane yua."},{"book":"Methiu","chapter":"13","verse":"2","text":"13:2: Lug 5:1-3 Ibrog khrab dun pha ji ne bajo boh habuii ne ai run hà dun ne raidun chiih-è branthek ne bajo leyphiing dun pha ji è ai ne run hà in srane thog dun. Ji shii ibrog yi iring hà riu."},{"book":"Methiu","chapter":"13","verse":"3","text":"Ai è najangthek è ithek shii bajo manathek è yuaphi."},{"book":"Methiu","chapter":"13","verse":"4","text":"Ai è raig shii iriie yi dayiingdayang rek marui, giak yi lumuii hà chiih dun, chiih-è fuiithek wuii srane zab chiing ne chie muii."},{"book":"Methiu","chapter":"13","verse":"5","text":"Giak yi lubao sarong shii chiih dun, ji ne nyiak ìujia bie habuii ne, iriie ji khthiie sieng thog, nyieliieshii nyiak ne muna jam oi ro."},{"book":"Methiu","chapter":"13","verse":"6","text":"Jishii hasiang thog mage shii, misieng nyiu ne shud dun; chiih-è nyieliieshii iriing ijam dab pha acho, jiè misieng ne khthiie gowdun."},{"book":"Methiu","chapter":"13","verse":"7","text":"Giak iriie ne migem biing shii chiih dun. Jipha misieng ne siang jimagunde shii ne giao dun."},{"book":"Methiu","chapter":"13","verse":"8","text":"Jishii giak iriiethek yi nyiak wie shii chiihdun, chiih-è misiengthek ne iwoi woi: giak ne biiriie wieng jia thog pha iwoithek woi, giak ne biiriie sariig thog pha, chiih-è giak ne biiriie sa-uom thog pha woi ruii.”"},{"book":"Methiu","chapter":"13","verse":"9","text":"Isu è yao ched, chiihphado “Nathek shii yoi pha khohthek um arone yoi bo!”"},{"book":"Methiu","chapter":"13","verse":"10","text":"Chiihphado samoythek è Isu shii wuii srane aishii sai, “Na ne branthek shii yua shii nyie rek ne najang è yua phlei?”"},{"book":"Methiu","chapter":"13","verse":"11","text":"Isu è chang, “Hamangkhung pha Sajathua pha miyao ug ne ruii pha ji è nathek shii phijong ro. Jishii ithek shii asi ro.”"},{"book":"Methiu","chapter":"13","verse":"12","text":"13:12: Mth 25:29; Mrg 4:25; Lug 8:18; 19:26 Hanyie shii ìujia um pho shii ne muna phi ruii phro, jiè aishii ne chodang pha um ruii phro; jimagunde hanyie shii nyie oi pho shii ne ìujia um ne de yie dun phro."},{"book":"Methiu","chapter":"13","verse":"13","text":"Gu è najangthek è yao pha chiang ji ne ithek shii riig yi, jimagunde adoh phi; chiih-è ithek ne yoi, jimagunde ithek ne ayoi chiih-è agao phi ro."},{"book":"Methiu","chapter":"13","verse":"14","text":"13:14,15: Aij 6:9,10 (LXX)Ji-è Aijaya chaig è ithek shii yao marui ro;"},{"book":"Methiu","chapter":"13","verse":"15","text":"nyieliieshii, ithek khanithek ne blan ro,"},{"book":"Methiu","chapter":"13","verse":"16","text":"“Nathek ne khama wie ro! Nathek miegthek ne doh dun ro, chiih-è nathek khow ne yoi ro.”"},{"book":"Methiu","chapter":"13","verse":"17","text":"Gu è nathek shii izai yao, chaigthek nane Hamangkhung-aphuii pha branthek è ithek duiine bajo doh pha now shii jimagunde adoh mua phi. Nathek è nyie yoi pha ji yoi pha now shii ayoi phi."},{"book":"Methiu","chapter":"13","verse":"18","text":"Yoi bo, chiihphado wey pha najang pha miyaosiu ne yoi mage bo;"},{"book":"Methiu","chapter":"13","verse":"19","text":"Hanyie è Sajathua pha mua ji yoi ne agao pho ne iriiethek ne lumuii shii chiih pha ji duiine ro. Awie pha jia è wuii srane ithek shii nyie wey pha ji ne zab riao ne yiedun;"},{"book":"Methiu","chapter":"13","verse":"20","text":"chiih-è, lubao sarong shii chiih pha iriiethek ji ne hanyie thek è mua ji bajo wie lised ne khthiie yoi dun."},{"book":"Methiu","chapter":"13","verse":"21","text":"Jishii, hì ne ithek bucho hà akhud mua, chiih-è ishak phiang thog pha arai mua. Ji-è ji pha mua chiang è diig nane diigchiao thog mage shii, ithek ne khthiie thoh muii phro."},{"book":"Methiu","chapter":"13","verse":"22","text":"Migembiing shii chiih pha iriie ne hì ro, hanyie thek è mua ji yoi, jimagunde ichiih pha chai chiang shii samdiig srane bukho rek pha ji miie ne mua shii giao dun, chiih-è ithek ne iwoi awoi mua."},{"book":"Methiu","chapter":"13","verse":"23","text":"Chiih-è nyiak wie shii chiih pha iriie ne hì duiine ro, hanyie è mua ji yoi ne guadun: ithek ne iwoi woi ruii, “giak ne biiriie wieng jia thog pha woi ruii, giak ne biiriie sariig thog pha, giak ne biiriie sa-uom thog pha woi ruii.”"},{"book":"Methiu","chapter":"13","verse":"24","text":"Isu è ithek shii gai najang yao, “Hamangkhung pha Sajathua hì duiine ro” bran jia è awai raig shii iriie wie hai marui."},{"book":"Methiu","chapter":"13","verse":"25","text":"Biu jia, zab men ched dun shii, mak è wuii srane phiug duchoi shii saingthek wey marui ne dun dun."},{"book":"Methiu","chapter":"13","verse":"26","text":"Misiengthek yi sieng ne igam jao ne rey ramuii shii, chiihphado saingthek sieng mage."},{"book":"Methiu","chapter":"13","verse":"27","text":"Jipha khiao è dun srane masdo shii yao, “masdo!” Na ne nawai raig shii ne iriie wie ji hai marui, saingthek ne khi-è thog ruii phlei?"},{"book":"Methiu","chapter":"13","verse":"28","text":"“Hì ne giak shuang pho miihai iwa!” Ai è chang. Na ne gathek shii wuii ne sieg muii bo ne yang bey, “ithek è chang?"},{"book":"Methiu","chapter":"13","verse":"29","text":"Asi, ai è chang, nyieliieshii, nathek è saing ji sieg mage shii ithek rog pha phiugthek de siegdun phro."},{"book":"Methiu","chapter":"13","verse":"30","text":"Ji-è phiug nane saing shii ne yamiing rey pha ishak thog dang pha ò sieng yi bo. Chiihphado gu yamiing rekpho shii yao ne igobi ji pha saingthek sieg yi pha ro, ithek shii pho ne bai hà ziao muii, chiih-è phiug shii khrab srane gu haphuii shii chab muii phro.”"},{"book":"Methiu","chapter":"13","verse":"31","text":"Isu è ithek shii gai najang è yao: “Hamangkhung pha Sajathua ne hì duiine ro! Bran jia è danaro iriie yie srane awai raig shii wey."},{"book":"Methiu","chapter":"13","verse":"32","text":"Hì ne zab pha iriiethek è ìu ro, jimagunde ji sieng mage shii, hì ne zab pha misieng è boh rey dun. Hì ne hingmuii rey, jiè fuiithek wuii ne ji pha idiphak shii irungthek rok.”"},{"book":"Methiu","chapter":"13","verse":"33","text":"Isu è gai najang è yao bamuii: “Hamangkhung pha Sajathua ne ji duiine ro! Hò-amuii è phiia yie srane siiriie sawi muhab shii abog sapho shii ne lua ne raidun.”"},{"book":"Methiu","chapter":"13","verse":"34","text":"Isu è ibrogthek shii hìthek zab yao pha ne najang yao; ai ithek shii najang è ayao pha ne nyie de ayao phi."},{"book":"Methiu","chapter":"13","verse":"35","text":"13:35: Chng 78:2Ai è ji è rek pha ji è chaig è nyie yao marui pha jithek izai rey yi,"},{"book":"Methiu","chapter":"13","verse":"36","text":"Isu è bran ibrogthek shii thoh marui ne iliing hà dun dun, ai samoythek è aishii wuii srane yao, “Saing raig pha najang chiang ji nyie yao phlei ne gathek shii yao riig bo.”"},{"book":"Methiu","chapter":"13","verse":"37","text":"Isu è chang, “Bran hanyie è iriie hai marui pha ji ne Bran Dufuii ji ro;"},{"book":"Methiu","chapter":"13","verse":"38","text":"Raig ji ne sohjambling ro; iriie wie ji ne hanyie Sajathua pha bran ithek ro ro. Saingthek ne hanyie awie pha jia jithek ro,"},{"book":"Methiu","chapter":"13","verse":"39","text":"chiih-è hanyie è saingthek hai pha mak ji ne ibuii ji ro. Yamiing jong pha ishak ji ro, chiih-è, yamiing pha bliapho ne hamangkhliie ro."},{"book":"Methiu","chapter":"13","verse":"40","text":"Saingthek shii khrab ne bai hà fu muii pha duiine, jong pha ishak shii de ji duiine rey ruii phro;"},{"book":"Methiu","chapter":"13","verse":"41","text":"Bran Dufuii è airo Sajathua è fuang pho hanyie è branthek shii layog rek yi ne chiih-è hanyie è awie pha blia rek pho shii khrab pha thoh ge."},{"book":"Methiu","chapter":"13","verse":"42","text":"Ithek shii bai hòi boh shii fen muii phro, ithek ne choh ne sinyin khriig ruii phro."},{"book":"Methiu","chapter":"13","verse":"43","text":"Chiihphado Hamangkhung-aphuii pha branthek ne Aphuii Sajathua hà hasiang duiine chuang ruii phro. Hanyie thek khohthek um pho ne yoi mage bo!"},{"book":"Methiu","chapter":"13","verse":"44","text":"“Hamangkhung pha Sajathua ne hì duiine ro.” Bran jia è raig shii nuruii ug ne ruii pha ji doh. Ai è dinne chaig, chiih-è bajo sang ne dun ne awaishii nyie um pha manathek zab chongjai rek muii srane ji pha idoh wuii srane ji pha raig pheg."},{"book":"Methiu","chapter":"13","verse":"45","text":"“Hamangkhung pha Sajathua ne hì duiine ro, bran jia è wie rishang sow.”"},{"book":"Methiu","chapter":"13","verse":"46","text":"Ai è igong um pha rishang jia doh mage shii, ai ne dun srane awai shii nyie um pha ji liu srane ji pha rishang shii pheg ro."},{"book":"Methiu","chapter":"13","verse":"47","text":"Hamangkhung pha Sajathua ne hì duiine ro, giak ù ua pho è kho shii chiug mua ne ichua ichua ù zum."},{"book":"Methiu","chapter":"13","verse":"48","text":"Jipha chiug ley mage shii, ithek iring shii khia srane dug ne ù gua: wie ji ne sikhen hà chab muii chiih-è wie pha ji shii ne awie pha ji è gua ne fen muii,"},{"book":"Methiu","chapter":"13","verse":"49","text":"hì ne jong pha ishak shii hì duiine rey ruii phro: “hamangkhliiethek wuii srane awie pha branthek shii wie pha branthek duchoi è khrab muii phro."},{"book":"Methiu","chapter":"13","verse":"50","text":"Chiih-è ithek shii ne bai hang shii fen muii phro, thiisa hà ithek ne choh ne shinyin khriieg ruii phro."},{"book":"Methiu","chapter":"13","verse":"51","text":"“Nathek ne hì pha miyao ji gaojong bey?” Isu è ithek shii sai. “Um,” ithek è chang."},{"book":"Methiu","chapter":"13","verse":"52","text":"Ji-è, ai è chang, “chiihphado, hì pha miyaosiu ne Iphey yua pha masdo hanyie è hamangkhung pha Sajathua pha samoy rey dun pho ne, hò muspho hanyie è awai haphuii è iwo nane ihèg manathek yi pha ji duiine ro.”"},{"book":"Methiu","chapter":"13","verse":"53","text":"Isu è najang jithek yao ched dang shii, ai è ji pha ithua thoh muii."},{"book":"Methiu","chapter":"13","verse":"54","text":"Chiih-è awai hò hà idoh dun. Ai è Jewthek misiahò shii yuaphi. Chiih-è hanyie è aishii yoi pho ne wieng dun. “Aishii hì pha khani khi è mua phlei?” Ithek è yao. “Chiih-è hì pha buangthek nyie lei?”"},{"book":"Methiu","chapter":"13","verse":"55","text":"Ai ne zao rek pha dufuii ji asi bey? Ai amuii ne Mery ji asi bey? Ai khuiithek ne Jems, Joseph, Simon nane Judas thek asi bey?"},{"book":"Methiu","chapter":"13","verse":"56","text":"Ai bumuiithek ne ichiih shii rai pha jithek asi bey? Ai ne ji pha manathek ne khi è mua dun phlei?"},{"book":"Methiu","chapter":"13","verse":"57","text":"13:57: Jon 4:44 Chiih-è ithek è aishii snai muii. Isu è ithek shii yao, “Chaig shii ne gai pha ithua thek hà ilab rek phi phro, chiih-è, awai hò pha bajarai nane awai haliingthek è ilab arek phi phro.”"},{"book":"Methiu","chapter":"13","verse":"58","text":"Nyieliieshii, ithek ne aishii lubu è migi arek phi. Ji-è, thiichiih shii ai è buangthek pha blia bajo arek phi."}]}