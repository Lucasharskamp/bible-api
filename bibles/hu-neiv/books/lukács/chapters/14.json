{"data":[{"book":"Lukács","chapter":"14","verse":"1","text":"Történt, amikor bement a farizeusok egyik vezetőjének házába szombaton ebédelni, azok figyelték őt."},{"book":"Lukács","chapter":"14","verse":"2","text":"És íme, egy vízkóros ember volt előtte."},{"book":"Lukács","chapter":"14","verse":"3","text":"Ekkor Jézus megszólalt, és megkérdezte a törvénytudóktól és farizeusoktól: „Szabad-e szombatnapon gyógyítani?“"},{"book":"Lukács","chapter":"14","verse":"4","text":"Azok pedig hallgattak. Erre megfogta azt, meggyógyította és elbocsátotta."},{"book":"Lukács","chapter":"14","verse":"5","text":"Nekik pedig ezt mondta: „Ki az közületek, akinek szamara vagy ökre szombatnapon kútba esik, és nem húzza ki azt azonnal?“"},{"book":"Lukács","chapter":"14","verse":"6","text":"De azok nem tudtak erre mit felelni."},{"book":"Lukács","chapter":"14","verse":"7","text":"Egy példázatot is mondott a meghívottaknak, amikor észrevette, hogyan válogatják a főhelyeket. Ezt mondta nekik:"},{"book":"Lukács","chapter":"14","verse":"8","text":"„Amikor valaki lakodalomba hív, ne ülj a főhelyre, mert talán nálad nagyobb tiszteletben álló embert is meghívott."},{"book":"Lukács","chapter":"14","verse":"9","text":"És odamegy az, aki mind téged, mind azt meghívta, ezt mondja majd neked: Engedd át ennek a helyet! És akkor szégyenkezve az utolsó helyre fogsz ülni."},{"book":"Lukács","chapter":"14","verse":"10","text":"Hanem ha meghívnak, menj el, és ülj le az utolsó helyre, hogy amikor odamegy, aki téged meghívott, ezt mondja neked: Barátom, ülj feljebb! Akkor becsületed lesz azok előtt, akik veled együtt ülnek."},{"book":"Lukács","chapter":"14","verse":"11","text":"Mert mindenki, aki magát felmagasztalja, megaláztatik, aki pedig megalázza magát, felmagasztaltatik.“"},{"book":"Lukács","chapter":"14","verse":"12","text":"Szólt akkor annak is, aki őt meghívta: „Amikor ebédet vagy vacsorát készítesz, ne barátaidat, testvéreidet, rokonaidat, gazdag szomszédaidat hívd meg, hogy majd azok is viszonzásul meghívjanak téged."},{"book":"Lukács","chapter":"14","verse":"13","text":"Hanem amikor lakomát készítesz, hívd meg a szegényeket, csonkabonkákat, sántákat, vakokat,"},{"book":"Lukács","chapter":"14","verse":"14","text":"és boldog leszel, mert azok nem tudják viszonozni, de majd viszonozzák neked az igazak feltámadásakor.“"},{"book":"Lukács","chapter":"14","verse":"15","text":"Amikor ezeket meghallotta valaki, aki vele együtt ült, ezt mondta neki: „Boldog az, aki kenyeret eszik Isten országában.“"},{"book":"Lukács","chapter":"14","verse":"16","text":"Ő pedig ezt mondta annak: „Egy ember nagy vacsorát készített, és sokakat meghívott."},{"book":"Lukács","chapter":"14","verse":"17","text":"És elküldte szolgáját a vacsora idején, hogy mondja meg a meghívottaknak: Jöjjetek, mert már minden kész!"},{"book":"Lukács","chapter":"14","verse":"18","text":"És mindnyájan egyformán kezdték magukat kimenteni. Az első ezt mondta neki: Szántóföldet vettem, és ki kell mennem, hogy megnézzem, kérlek téged, ments ki engem!"},{"book":"Lukács","chapter":"14","verse":"19","text":"A másik ezt mondta: Öt iga ökröt vettem, és elmegyek, hogy azokat kipróbáljam, kérlek téged, ments ki engem!"},{"book":"Lukács","chapter":"14","verse":"20","text":"Megint egy másik ezt mondta: Most nősültem, és azért nem mehetek."},{"book":"Lukács","chapter":"14","verse":"21","text":"Amikor a szolga hazament, megmondta ezeket az ő urának. Akkor megharagudott a gazda, és ezt mondta szolgájának: Eredj hamar a város utjaira, és utcáira és hozd be ide a szegényeket, csonkabonkákat, sántákat és vakokat."},{"book":"Lukács","chapter":"14","verse":"22","text":"És szólt a szolga: Uram, meglett, amint parancsoltad, és mégis van hely."},{"book":"Lukács","chapter":"14","verse":"23","text":"Akkor ezt mondta az úr a szolgának: Eredj el az utakra és a kerítésekhez, és kényszeríts bejönni mindenkit, hogy megteljék az én házam."},{"book":"Lukács","chapter":"14","verse":"24","text":"Mert mondom nektek, hogy azok közül, akiket meghívtam, senki sem kóstolja meg a vacsorámat.“"},{"book":"Lukács","chapter":"14","verse":"25","text":"Nagy sokaság ment vele, és amikor megfordult, ezt mondta nekik:"},{"book":"Lukács","chapter":"14","verse":"26","text":"„Ha valaki hozzám jön, és meg nem gyűlöli az atyját és anyját, feleségét és gyermekeit, fitestvérét és nőtestvérét, sőt még a maga lelkét is, nem lehet az én tanítványom."},{"book":"Lukács","chapter":"14","verse":"27","text":"És aki nem hordozza keresztjét, és nem jön utánam, nem lehet az én tanítványom."},{"book":"Lukács","chapter":"14","verse":"28","text":"„Mert ki az közületek, aki tornyot akar építeni, és először nem ül le, hogy kiszámítsa a költségeket, hogy van-e, amiből befejezze?"},{"book":"Lukács","chapter":"14","verse":"29","text":"Nehogy, miután fundamentumot vetett, és nem tudja befejezni, csúfolni kezdje őt mindenki, aki csak látja."},{"book":"Lukács","chapter":"14","verse":"30","text":"És ezt mondják: Ez az ember elkezdte az építkezést, de nem tudta befejezni!"},{"book":"Lukács","chapter":"14","verse":"31","text":"Vagy ha egy király, amikor háborúba megy, hogy egy másik királlyal harcba szálljon, nem ül-e le először tanácskozni, hogy tízezerrel szembeszállhat-e azzal, aki húszezerrel jön ellene?"},{"book":"Lukács","chapter":"14","verse":"32","text":"Mert különben, amikor az még távol van, követséget küld, és megkérdezi a békefeltételeket."},{"book":"Lukács","chapter":"14","verse":"33","text":"Így tehát, ha valaki búcsút nem vesz minden vagyonától, nem lehet az én tanítványom."},{"book":"Lukács","chapter":"14","verse":"34","text":"Jó a só, de ha a só ízét veszti, mivel sózzák meg?"},{"book":"Lukács","chapter":"14","verse":"35","text":"Sem a földre, sem a trágyára nem alkalmas, tehát kidobják. Akinek van füle a hallásra, hallja!“"}]}