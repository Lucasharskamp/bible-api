{"data":[{"book":"UGenesisi","chapter":"48","verse":"1","text":"Emva kwesikhatshana uJosefa wabikelwa ukuthi, “Uyihlo uyagula.” Ngakho wathatha amadodana akhe womabili, uManase lo-Efrayimi wahamba lawo."},{"book":"UGenesisi","chapter":"48","verse":"2","text":"UJakhobe esetsheliwe kwathiwa, “Indodana yakho uJosefa isifikile kuwe,” u-Israyeli wazibamba ngamandla wavuka embhedeni."},{"book":"UGenesisi","chapter":"48","verse":"3","text":"UJakhobe wathi kuJosefa, “UNkulunkulu uSomandla wabonakala kimi eLuzi elizweni laseKhenani, khonapho wangibusisa."},{"book":"UGenesisi","chapter":"48","verse":"4","text":"Wathi kimi, ‘Ngizakwenza ube lenzalo enengi kakhulu. Ngizalenza libe yisizwe sabantu, njalo ngizakupha izizukulwane zakho lelilizwe libe yilifa lazo elingapheliyo ngemva kwakho.’"},{"book":"UGenesisi","chapter":"48","verse":"5","text":"Zwana-ke, amadodana akho amabili owawazalela eGibhithe ngingakabuyi lapha kuwe azathathwa njengawami; u-Efrayimi loManase bazakuba ngabami, kanjengoba uRubheni loSimiyoni bengabami."},{"book":"UGenesisi","chapter":"48","verse":"6","text":"Labobantwana abazelwe ngemva kwabo bazakuba ngabakho; kulesosigodi esizakuba yilifa labo bazabhaliswa ngaphansi kwamabizo abanewabo."},{"book":"UGenesisi","chapter":"48","verse":"7","text":"Ngathi ngibuya ngivela ePhadani, ngehlelwa lusizi ngafelwa nguRasheli elizweni laseKhenani silokhu sisendleleni, bucwadlana kwe-Efrathi. Ngamngcwaba khonapho eceleni kwendlela eya e-Efrathi” (kutsho eBhethilehema)."},{"book":"UGenesisi","chapter":"48","verse":"8","text":"U-Israyeli wathi ngokubona amadodana kaJosefa wabuza wathi, “Ngobani laba?”"},{"book":"UGenesisi","chapter":"48","verse":"9","text":"UJosefa wathi kuyise, “Ngamadodana uNkulunkulu anginike wona lapha.”"},{"book":"UGenesisi","chapter":"48","verse":"10","text":"Ngalesosikhathi amehlo ka-Israyeli ayesefiphala ngenxa yokuluphala, engasabonisisi. Ngakho uJosefa wasondeza amadodana akhe kuye, uyise wawanga wawagona."},{"book":"UGenesisi","chapter":"48","verse":"11","text":"U-Israyeli wathi kuJosefa, “Ngangingathembi ukuthi ngizaphinda ngibubone ubuso bakho njalo, ikanti manje uNkulunkulu usengivumele ukubona labantwabakho labo.”"},{"book":"UGenesisi","chapter":"48","verse":"12","text":"UJosefa wasebasusa emadolweni ka-Israyeli wakhothamela phansi ngobuso."},{"book":"UGenesisi","chapter":"48","verse":"13","text":"UJosefa wasebathatha bobabili, u-Efrayimi kwesokunene sakhe eqondane lesokhohlo sika-Israyeli, kwathi uManase waba ngakwesokhohlo waqondana lesokunene sika-Israyeli, wabasondeza kuye."},{"book":"UGenesisi","chapter":"48","verse":"14","text":"Kodwa u-Israyeli welula isandla sakhe sokunene wasibeka ekhanda lika-Efrayimi, loba nje yena wayengomncinyane, wasenqumisa izingalo zakhe zaphambana, wabeka isandla sakhe sokhohlo ekhanda likaManase, loba nje uManase wayelizibulo."},{"book":"UGenesisi","chapter":"48","verse":"15","text":"Ngakho wasebusisa uJosefa wathi,"},{"book":"UGenesisi","chapter":"48","verse":"16","text":"iNgilosi engihlengileyo kuzozonke izingozi,"},{"book":"UGenesisi","chapter":"48","verse":"17","text":"Kwathi uJosefa ebona uyise ebeka isandla sakhe sokunene ekhanda lika-Efrayimi akwaze kwamthokozisa; ngakho wasibamba isandla sikayise wasisusa ekhanda lika-Efrayimi ukuthi asibeke kwelikaManase."},{"book":"UGenesisi","chapter":"48","verse":"18","text":"UJosefa wathi kuye, “Hatshi, baba, lo nguye izibulo; beka isandla sakho sokunene kwelakhe ikhanda.”"},{"book":"UGenesisi","chapter":"48","verse":"19","text":"Kodwa uyise wala, wathi, “Ngiyazi, ndodana yami, ngiyazi. Laye njalo uzakuba ngabantu abanengi, njalo laye uzakuba mkhulu. Loba kunjalo, umnawakhe uzakuba mkhulu kulaye lezizukulwane zakhe zizakuba ngamaxuku ezizwe.”"},{"book":"UGenesisi","chapter":"48","verse":"20","text":"Wababusisa ngalolusuku wathi,"},{"book":"UGenesisi","chapter":"48","verse":"21","text":"U-Israyeli wasesithi kuJosefa, “Sengizakufa, kodwa uNkulunkulu uzakuba lani, alibuyisele elizweni labokhokho benu."},{"book":"UGenesisi","chapter":"48","verse":"22","text":"Wena, njengomuntu olawula abanewenu, ngikunika umqolo welizwe engawemuka ama-Amori ngenkemba yami lomtshoko wami.”"}]}