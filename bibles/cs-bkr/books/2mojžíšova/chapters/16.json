{"data":[{"book":"2 Mojžíšova","chapter":"16","verse":"1","text":"Když se pak hnuli z Elim, přišlo všecko množství synů Izraelských na poušť Sin, kteráž jest mezi Elim a Sinai, v patnáctý den druhého měsíce po vyjití z země Egyptské."},{"book":"2 Mojžíšova","chapter":"16","verse":"2","text":"I reptalo všecko shromáždění synů Izraelských proti Mojžíšovi a proti Aronovi na poušti."},{"book":"2 Mojžíšova","chapter":"16","verse":"3","text":"A mluvili jim synové Izraelští: Ó bychom byli zemřeli od ruky Hospodinovy v zemi Egyptské, když jsme sedávali nad hrnci masa, když jsme se najídali chleba do sytosti! A teď vyvedli jste nás na tuto poušť, abyste zmořili všecko shromáždění toto hladem."},{"book":"2 Mojžíšova","chapter":"16","verse":"4","text":"I řekl Hospodin Mojžíšovi: Aj, já dám vám chleba s nebe jako déšť, a vycházeti bude lid a sbírati, což by postačilo na každý den, abych ho zkusil, bude-li choditi v zákoně mém, či nebude."},{"book":"2 Mojžíšova","chapter":"16","verse":"5","text":"V den pak šestý přistrojí sobě to, co přinesou; a bude toho dvakrát více, než toho, což sbírati mají na každý den."},{"book":"2 Mojžíšova","chapter":"16","verse":"6","text":"Tedy mluvil Mojžíš a Aron všechněm synům Izraelským: U večer poznáte, že Hospodin vyvedl vás z země Egyptské."},{"book":"2 Mojžíšova","chapter":"16","verse":"7","text":"A ráno uzříte slávu Hospodinovu; neboť jest slyšel reptání vaše proti Hospodinu. My zajisté co jsme, že repcete proti nám?"},{"book":"2 Mojžíšova","chapter":"16","verse":"8","text":"Mluvil dále Mojžíš: Z toho, pravím, poznáte, když vám dá Hospodin u večer masa, abyste se najedli, a chleba ráno do sytosti, poněvadž slyšel Hospodin reptání vaše, jimiž jste na něj reptali. Nebo my co jsme? Ne proti námť jsou reptání vaše, ale proti Hospodinu."},{"book":"2 Mojžíšova","chapter":"16","verse":"9","text":"I řekl Mojžíš Aronovi: Mluv ke všemu shromáždění synů Izraelských: Přistuptež před oblíčej Hospodinův; neboť jest slyšel reptání vaše."},{"book":"2 Mojžíšova","chapter":"16","verse":"10","text":"Stalo se pak, když mluvil Aron ke všemu shromáždění synů Izraelských, že se obrátili tváří k poušti, a aj, sláva Hospodinova ukázala se v oblaku."},{"book":"2 Mojžíšova","chapter":"16","verse":"11","text":"(A již byl mluvil Hospodin k Mojžíšovi, řka:"},{"book":"2 Mojžíšova","chapter":"16","verse":"12","text":"Slyšelť jsem reptání synů Izraelských. Mluviž jim a pověz: K večerou jísti budete maso, a ráno chlebem nasyceni budete, abyste poznali, že já jsem Hospodin Bůh váš.)"},{"book":"2 Mojžíšova","chapter":"16","verse":"13","text":"Tedy stalo se u večer, že přiletěly křepelky a přikryly tábor; ráno pak spadla rosa okolo táboru."},{"book":"2 Mojžíšova","chapter":"16","verse":"14","text":"A když přestalo padání rosy, aj, ukázalo se po vrchu pouště drobného cosi a okrouhlého, drobného jako jíní na zemi."},{"book":"2 Mojžíšova","chapter":"16","verse":"15","text":"Což vidouce synové Izraelští, řekli jeden druhému: Man jest toto. Nebo nevěděli, co by bylo. Tedy řekl jim Mojžíš: To jest ten chléb, kterýž vám dal Hospodin ku pokrmu."},{"book":"2 Mojžíšova","chapter":"16","verse":"16","text":"To jest, o čemž přikázal Hospodin: Nasbírejte sobě toho každý k svému pokrmu; gomer na jednoho člověka vedlé počtu osob vašich, každý na ty, kteříž jsou v stanu jeho, vezmete."},{"book":"2 Mojžíšova","chapter":"16","verse":"17","text":"I učinili tak synové Izraelští, a nasbírali jiní více, jiní méně."},{"book":"2 Mojžíšova","chapter":"16","verse":"18","text":"Potom měřili na gomer. A nezbylo tomu, kdo nasbíral mnoho, a ten, kdo nasbíral málo, neměl nedostatku; ale každý, což mohl snísti, nasbíral."},{"book":"2 Mojžíšova","chapter":"16","verse":"19","text":"I řekl jim Mojžíš: Žádný ať nic z toho nepozůstavuje k jitru."},{"book":"2 Mojžíšova","chapter":"16","verse":"20","text":"Ale neuposlechli Mojžíše. Nebo někteří zanechali díl z toho až do jitra; i zčervivělo a zsmradilo se. Pročež rozhněval se na ně Mojžíš."},{"book":"2 Mojžíšova","chapter":"16","verse":"21","text":"Tak tedy sbírali to každého jitra, každý což snísti mohl. A když horké bylo slunce, tedy se ta manna rozpouštěla."},{"book":"2 Mojžíšova","chapter":"16","verse":"22","text":"Když pak bylo v den šestý, nasbírali toho chleba dvojnásobně, po dvou gomer na každého; protož přišla všecka knížata toho shromáždění, a pověděli Mojžíšovi."},{"book":"2 Mojžíšova","chapter":"16","verse":"23","text":"Kterýžto řekl jim: Toť jest, což mluvil Hospodin: Odpočinutí soboty svaté Hospodinu bude zítra. Což byste měli péci, pecte, a což byste vařiti měli, vařte dnes; což pak koli zbude, nechte sobě a schovejte to k jitru."},{"book":"2 Mojžíšova","chapter":"16","verse":"24","text":"Protož schovali to do rána, jakž přikázal Mojžíš; a nezsmradilo se, ani v něm červů nebylo."},{"book":"2 Mojžíšova","chapter":"16","verse":"25","text":"I řekl Mojžíš: Jeztež to dnes, poněvadž sobota jest dnes Hospodinu; dnes toho nenaleznete na poli."},{"book":"2 Mojžíšova","chapter":"16","verse":"26","text":"Po šest dní budete to sbírávati, den pak sedmý sobota jest; nebude bývati manny v ní."},{"book":"2 Mojžíšova","chapter":"16","verse":"27","text":"Stalo se pak dne sedmého, že vyšli někteří z lidu sbírat, a nenašli."},{"book":"2 Mojžíšova","chapter":"16","verse":"28","text":"Tedy řekl Hospodin Mojžíšovi: I dokudž zpěčovati se budete přikázaní mých ostříhati a zákonů mých?"},{"book":"2 Mojžíšova","chapter":"16","verse":"29","text":"Viztež, žeť Hospodin vám dal sobotu, a proto on vám dává v den šestý chleba na dva dni. Zůstaňte každý v svém, aniž kdo vycházej z místa svého v den sedmý."},{"book":"2 Mojžíšova","chapter":"16","verse":"30","text":"I odpočinul lid v den sedmý."},{"book":"2 Mojžíšova","chapter":"16","verse":"31","text":"Nazval pak lid Izraelský jméno toho chleba man; kterýž byl jako símě koliandrové, a bílý, a chut jeho jako koláče s medem."},{"book":"2 Mojžíšova","chapter":"16","verse":"32","text":"Řekl také Mojžíš: Toť jest, což přikázal Hospodin: Naplň gomer tou mannou, aby chována byla na budoucí věky vaše, aby viděli pokrm, kterýž jsem vám dával jísti na poušti, když jsem vás vyvedl z země Egyptské."},{"book":"2 Mojžíšova","chapter":"16","verse":"33","text":"I řekl Mojžíš Aronovi: Vezmi jedno věderce, a vsyp do něho plné gomer manny; a nech jí před tváří Hospodinovou, aby chována byla na budoucí věky vaše."},{"book":"2 Mojžíšova","chapter":"16","verse":"34","text":"A protož jakž byl přikázal Hospodin Mojžíšovi, nechal jí Aron před svědectvím, aby tu chována byla."},{"book":"2 Mojžíšova","chapter":"16","verse":"35","text":"Jedli pak synové Izraelští mannu za čtyřidceti let, dokudž nevešli do země, v níž bydliti měli; mannu jedli, dokudž nepřišli k končinám země Kananejské."},{"book":"2 Mojžíšova","chapter":"16","verse":"36","text":"Gomer pak jest desátý díl efi."}]}