{"data":[{"book":"Akaloma","chapter":"4","verse":"1","text":"Tulenga nike nhwalo gwa aokabito ana Ulaimu? Ilebe nike eibapitile mummele?"},{"book":"Akaloma","chapter":"4","verse":"2","text":"Anda Ulaimu akabekigwa kube jwambone nnongi ja Nnoongo, kuilebe yateile, akweti kilebe chukulokeloke, ngiti nnongi ja Nnoongoje."},{"book":"Akaloma","chapter":"4","verse":"3","text":"Majandiko Gachwapi galenga, “Ulaimu nganhwamini Nnoongo, kukutenda yenie Nnoongo ngammona kube jwambone nnongi jakwe.”"},{"book":"Akaloma","chapter":"4","verse":"4","text":"Boa abakamu maengo kulepigwa nchaala, nchaala gwenio ngiti hupoje, nambu chabapaligwa kupata."},{"book":"Akaloma","chapter":"4","verse":"5","text":"Nambu bandu bangahyobalela itendwa yabe, nambu bunhwamini Nnoongo ojwabalekekea akabaja, penia Nnoongo kuliagabala lihyobalelo lya bandu benia na kabona kube bambone nnongi jakwe."},{"book":"Akaloma","chapter":"4","verse":"6","text":"Anda Daudi palenga mbaya jakwe mundu ojwabonekana jwambone nnongi ja Nnoongo, pangalolakea itendwa yakwe,"},{"book":"Akaloma","chapter":"4","verse":"7","text":"“Mbaya baba abalekekeigwe malemwa gabe,"},{"book":"Akaloma","chapter":"4","verse":"8","text":"Mbaya mundu jwajo"},{"book":"Akaloma","chapter":"4","verse":"9","text":"Bo, mbaya jenie jalenga Daudi kwa bandu abainigwe tu? Ije! Andaje pamwe na bandu bangainigwa. Magambu tulengite kutenda, “Ulaimu nganhwamini Nnoongo, gambu gwa kuamini kwakwe Nnoongo ngammona kube jwambone nnongi jakwe.”"},{"book":"Akaloma","chapter":"4","verse":"10","text":"Genia gatendigwa kingobu gani, tango Ulaimu nukuinigwaje? Andaje itendigwa kuboka pa kuinigwa? Tango nukuinigwaje, ngiti kuboka pa kuinigwaje."},{"book":"Akaloma","chapter":"4","verse":"11","text":"Ulaimu ngajeketela kiingi chu kuinigwa kulaya kutenda ajekataligwe kube jwambone nnongi ja Nnoongo, gambu gu kuhyobalela kwakwe tango nu kuinigwaje. Kwa nyenie, Ulaimu nga awawa ba boa abaamine nu kubekigwa kube bambone nnongi ja Nnoongo gambu gukuamini kwabe iganukube bainigweje."},{"book":"Akaloma","chapter":"4","verse":"12","text":"Ulaimu uyo aokabito ba boa abainigwe, nambu ngiti magambu gukuinigwa kwabije, nambu kwa magambu gukengama ndela ujaje ja imani ja aokabito ana Ulaimu ejibakengama tango nu kuinigwaje."},{"book":"Akaloma","chapter":"4","verse":"13","text":"Nnoongo ngalagana na Ulaimu ni ibelei yakwe kube dunia majiba jabe. Nnoongo atela yene ngiti kwa magambu Ulaimu akaagabala Malagilo ga Musaje, nambu magambu gukunhwamini Nnoongo ngammeka kube jwambone nnongi jakwe."},{"book":"Akaloma","chapter":"4","verse":"14","text":"Andaibi lilagano lya Nnoongo libi kwa baba tu ababagakengama Malagilo ga Musa, imani jiba jambonije, uyo lilagano lya Nnoongo liba kile chamboneje."},{"book":"Akaloma","chapter":"4","verse":"15","text":"Malagilo ga Musa galeta lilaka lya Nnoongo, nambu pangabe Malagilo, kubeje kualabia Malagilo."},{"book":"Akaloma","chapter":"4","verse":"16","text":"Nayene lilagilo likiba muimani, kupala lilagilo lyenie libe, lilame nukujendekea andi hupo kuboka ku Nnoongo kwa boa ababi kukibelei cha Ulaimu, ngiti kwa abahyobale Malagilo ga Musa tuje, nambu uyo kwa abaamini andi patenda Ulaimu. Gambu Ulaimu nga awabito bu Uhuke tuboa,"},{"book":"Akaloma","chapter":"4","verse":"17","text":"andi Majandiko Gachwapi pagalenga, “Nammekite mme mawawa ba makabila nduu.” Lilagano lyenie libi kweli nnongi ja Nnoongo nu Ulaimu nganhwamini Nnoongo. Jwenio nga Nnoongo jwabape bwomi bandu abawile, kwa amuli jakwe, ilebe yangabe ibe."},{"book":"Akaloma","chapter":"4","verse":"18","text":"Ulaimu ngaamini gangaoto kugahyobalela, nayenie, ngibe andi Majandiko Gachwapi galenga, “Awawa bi ilambo ijingi na kibelei chinu kiba nduu!”"},{"book":"Akaloma","chapter":"4","verse":"19","text":"Ulaimu akiba okolo abandakila kube nayaka makomi komi, nambu kuamini kwakwe kupolitije iganukube amanyi kube mmeli gwakwe ukiba andi uwile, nu nhwanamundu Sala akiba ntonga."},{"book":"Akaloma","chapter":"4","verse":"20","text":"Ulaimu alipwelije lilagano lya Nnoongo, kuamini kwakwe ngukumpe makakala, ngampe kibumo Nnoongo."},{"book":"Akaloma","chapter":"4","verse":"21","text":"Amanyi pe kutenda Nnoongo malenganakia lilagano lyakwe."},{"book":"Akaloma","chapter":"4","verse":"22","text":"Nga mana Nnoongo ammona kube jwambone nnongi jakwe."},{"book":"Akaloma","chapter":"4","verse":"23","text":"Pilengigwa, “Ngabalangigwa kube jwambone nnongi ja Nnoogo,” ilengigwa magambu gwa jwenio tuje."},{"book":"Akaloma","chapter":"4","verse":"24","text":"Genia gaandikigwa pamwe na twenga uyo tatu jeketeligwe kube tambone tatunhwamini Nnoongo ojwanhyoite Yesu Nngwana jwito kuboka kwa abawile."},{"book":"Akaloma","chapter":"4","verse":"25","text":"Magambu gwa mabaja gito Yesu ngabekigwa akomigwe, ngayoigwa kube mmomi kupala atubeke twe tambone nnongi ja Nnoongo."}]}