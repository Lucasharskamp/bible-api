{"data":[{"book":"Hebreeen","chapter":"4","verse":"1","text":"We moeten er dus wèl bevreesd voor zijn, dat iemand van u bevonden wordt achter te blijven, terwijl de belofte nog voortduurt, om zijn Rust binnen te gaan."},{"book":"Hebreeen","chapter":"4","verse":"2","text":"Immers ook wij hebben de belofte ontvangen, juist zoals zij. Maar hùn heeft het woord, dat ze hoorden, niet gebaat, omdat het horen niet gepaard ging met geloof;"},{"book":"Hebreeen","chapter":"4","verse":"3","text":"want we gaan slechts binnen in de Rust, indien we geloven; zoals Hij heeft gezegd: “Daarom zwoer Ik in mijn toorn: neen, ze zullen niet ingaan in mijn Rust.” —Inderdaad, toen door de schepping der wereld de werken voltooid waren,"},{"book":"Hebreeen","chapter":"4","verse":"4","text":"heeft Hij over de zevende dag ergens aldus gesproken: “En God Rustte op de zevende dag van al zijn werken;”"},{"book":"Hebreeen","chapter":"4","verse":"5","text":"en hier weer: “Neen, ze zullen niet ingaan in mijn Rust.”"},{"book":"Hebreeen","chapter":"4","verse":"6","text":"Welnu, daar het zeker is, dat enigen althans Haar zullen binnengaan, terwijl zij, die het eerst de belofte ontvingen, door ongehoorzaamheid er niet zijn binnengegaan,"},{"book":"Hebreeen","chapter":"4","verse":"7","text":"daarom stelt Hij opnieuw een dag vast: “Heden”, en spreekt Hij zo lange tijd daarna door David, zoals reeds gezegd is: “Als gij heden mijn stem verneemt, verstokt uw harten niet.”"},{"book":"Hebreeen","chapter":"4","verse":"8","text":"Zo Josuë immers de rust had gebracht, dan zou Hij niet van een andere dag spreken, die eerst later zou komen."},{"book":"Hebreeen","chapter":"4","verse":"9","text":"Dus is het volk Gods nog een Sabbat-Rust voorbehouden;"},{"book":"Hebreeen","chapter":"4","verse":"10","text":"want die zijn Rust binnengaat, rust ook zelf van zijn werken, zoals ook God van de zijne."},{"book":"Hebreeen","chapter":"4","verse":"11","text":"Doen wij ons best dus, om binnen te gaan in die Rust, opdat niemand in dit voorbeeld van ongehoorzaamheid mag vervallen."},{"book":"Hebreeen","chapter":"4","verse":"12","text":"Want Gods woord is levend en krachtig, scherper dan elk tweesnijdend zwaard, dóórdringend tussen ziel en geest, gewrichten en merg, rechter ook der neigingen en overdenkingen van het hart."},{"book":"Hebreeen","chapter":"4","verse":"13","text":"En geen schepsel is onzichtbaar voor Hem, maar alles ligt naakt en bloot voor de ogen van Hem, aan wien we verantwoording hebben af te leggen."},{"book":"Hebreeen","chapter":"4","verse":"14","text":"Daar we nu een groten Hogepriester hebben, die in de hemelen is doorgedrongen, Jesus, den zoon van God, zo laat ons vasthouden aan de belijdenis."},{"book":"Hebreeen","chapter":"4","verse":"15","text":"Want we hebben geen Hogepriester, die onze zwakheden niet meevoelen kan, maar Eén, die bekoord werd geheel op dezelfde wijze als wij, behoudens de zonde."},{"book":"Hebreeen","chapter":"4","verse":"16","text":"Laat ons dus met vertrouwen opgaan tot de troon der genade, om barmhartigheid te verkrijgen, en genade te vinden tot tijdige hulp."}]}