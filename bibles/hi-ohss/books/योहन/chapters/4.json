{"data":[{"book":"योहन","chapter":"4","verse":"1","text":"जब मसीह येशु को यह मालूम हुआ कि फ़रीसियों के मध्य उनके विषय में चर्चा हो रही है कि वह योहन से अधिक शिष्य बनाते और बपतिस्मा देते हैं;"},{"book":"योहन","chapter":"4","verse":"2","text":"यद्यपि स्वयं मसीह येशु नहीं परंतु उनके शिष्य बपतिस्मा देते थे,"},{"book":"योहन","chapter":"4","verse":"3","text":"तब वह यहूदिया प्रदेश छोड़कर पुनः गलील प्रदेश को लौटे."},{"book":"योहन","chapter":"4","verse":"4","text":"उन्हें शमरिया प्रदेश में से होकर जाना पड़ा."},{"book":"योहन","chapter":"4","verse":"5","text":"वह शमरिया प्रदेश के सूख़ार नामक नगर पहुंचे. यह नगर उस भूमि के पास है, जो याकोब ने अपने पुत्र योसेफ़ को दी थी."},{"book":"योहन","chapter":"4","verse":"6","text":"याकोब का कुंआ भी वहीं था. यात्रा से थके मसीह येशु कुएं के पास बैठ गए. यह लगभग दिन का बारह बजे4:6 बारह बजे मध्याह्न, मूल में छठे घंटे का समय था."},{"book":"योहन","chapter":"4","verse":"7","text":"उसी समय शमरियावासी एक स्त्री उस कुएं से जल भरने आई. मसीह येशु ने उससे कहा, “मुझे पीने के लिए जल दो.”"},{"book":"योहन","chapter":"4","verse":"8","text":"उस समय मसीह येशु के शिष्य नगर में भोजन लेने गए हुए थे."},{"book":"योहन","chapter":"4","verse":"9","text":"इस पर आश्चर्य करते हुए उस शमरियावासी स्त्री ने मसीह येशु से पूछा, “आप यहूदी होकर मुझ शमरियावासी से जल कैसे मांग रहे हैं?” (यहूदी शमरियावासियों से किसी प्रकार का संबंध नहीं रखते थे.)"},{"book":"योहन","chapter":"4","verse":"10","text":"मसीह येशु ने उत्तर दिया, “यदि तुम परमेश्वर के वरदान को जानतीं और यह पहचानतीं कि वह कौन है, जो तुमसे कह रहा है, ‘मुझे पीने के लिए जल दो,’ तो तुम उससे मांगतीं और वह तुम्हें जीवन का जल देता.”"},{"book":"योहन","chapter":"4","verse":"11","text":"स्त्री ने कहा, “किंतु श्रीमन, आपके पास तो जल निकालने के लिए कोई बर्तन भी नहीं है और कुंआ बहुत गहरा है; जीवन का जल आपके पास कहां से आया!"},{"book":"योहन","chapter":"4","verse":"12","text":"आप हमारे कुलपिता याकोब से बढ़कर तो हैं नहीं, जिन्होंने हमें यह कुंआ दिया, जिसमें से स्वयं उन्होंने, उनकी संतान ने और उनके पशुओं ने भी पिया.”"},{"book":"योहन","chapter":"4","verse":"13","text":"मसीह येशु ने कहा, “कुएं का जल पीकर हर एक व्यक्ति फिर प्यासा होगा."},{"book":"योहन","chapter":"4","verse":"14","text":"किंतु जो व्यक्ति मेरा दिया हुआ जल पिएगा वह आजीवन किसी भी प्रकार से प्यासा न होगा. और वह जल जो मैं उसे दूंगा, उसमें से अनंत काल के जीवन का सोता बनकर फूट निकलेगा.”"},{"book":"योहन","chapter":"4","verse":"15","text":"यह सुनकर स्त्री ने उनसे कहा, “श्रीमन, आप मुझे भी वह जल दीजिए कि मुझे न प्यास लगे और न ही मुझे यहां तक जल भरने आते रहना पड़े.”"},{"book":"योहन","chapter":"4","verse":"16","text":"मसीह येशु ने उससे कहा, “जाओ, अपने पति को यहां लेकर आओ.”"},{"book":"योहन","chapter":"4","verse":"17","text":"स्त्री ने उत्तर दिया, “मेरे पति नहीं है.”"},{"book":"योहन","chapter":"4","verse":"18","text":"सच यह है कि पांच पति पहले ही तुम्हारे साथ रह चुके हैं और अब भी जो तुम्हारे साथ रह रहा है, तुम्हारा पति नहीं है.”"},{"book":"योहन","chapter":"4","verse":"19","text":"यह सुन स्त्री ने उनसे कहा, “श्रीमन, ऐसा लगता है कि आप भविष्यवक्ता हैं."},{"book":"योहन","chapter":"4","verse":"20","text":"हमारे पूर्वज इस पर्वत पर आराधना करते थे किंतु आप यहूदी लोग कहते हैं कि येरूशलेम ही वह स्थान है, जहां आराधना करना सही है.”"},{"book":"योहन","chapter":"4","verse":"21","text":"मसीह येशु ने उससे कहा, “मेरा विश्वास करो कि वह समय आ रहा है जब तुम न तो इस पर्वत पर पिता की आराधना करोगे और न येरूशलेम में."},{"book":"योहन","chapter":"4","verse":"22","text":"तुम लोग तो उसकी आराधना करते हो जिसे तुम जानते नहीं. हम उनकी आराधना करते हैं जिन्हें हम जानते हैं, क्योंकि उद्धार यहूदियों में से ही है."},{"book":"योहन","chapter":"4","verse":"23","text":"वह समय आ रहा है बल्कि आ ही गया है जब सच्चे भक्त पिता की आराधना अपनी अंतरात्मा और सच्चाई में करेंगे क्योंकि पिता अपने लिए ऐसे ही भक्तों की खोज में हैं."},{"book":"योहन","chapter":"4","verse":"24","text":"परमेश्वर आत्मा हैं इसलिये आवश्यक है कि उनके भक्त अपनी आत्मा और सच्चाई में उनकी आराधना करें.”"},{"book":"योहन","chapter":"4","verse":"25","text":"स्त्री ने उनसे कहा, “मैं जानती हूं कि मसीह, जिन्हें ख्रिस्त कहा जाता है, आ रहे हैं. जब वह आएंगे तो सब कुछ साफ़ कर देंगे.”"},{"book":"योहन","chapter":"4","verse":"26","text":"मसीह येशु ने उससे कहा, “जो तुमसे बातें कर रहा है, वही तो मैं ही हूं.”"},{"book":"योहन","chapter":"4","verse":"27","text":"तभी उनके शिष्य आ गए और मसीह येशु को एक स्त्री से बातें करते देख दंग रह गए, फिर भी किसी ने उनसे यह पूछने का साहस नहीं किया कि वह एक स्त्री से बातें क्यों कर रहे थे या उससे क्या जानना चाहते थे."},{"book":"योहन","chapter":"4","verse":"28","text":"अपना घड़ा वहीं छोड़ वह स्त्री नगर में जाकर लोगों को बताने लगी,"},{"book":"योहन","chapter":"4","verse":"29","text":"“आओ, एक व्यक्ति को देखो, जिन्होंने मेरे जीवन की सारी बातें सुना दी हैं. कहीं यही तो मसीह नहीं?”"},{"book":"योहन","chapter":"4","verse":"30","text":"तब नगरवासी मसीह येशु को देखने वहां आने लगे."},{"book":"योहन","chapter":"4","verse":"31","text":"इसी बीच शिष्यों ने मसीह येशु से विनती की, “रब्बी, कुछ खा लीजिए.”"},{"book":"योहन","chapter":"4","verse":"32","text":"मसीह येशु ने उनसे कहा, “मेरे पास खाने के लिए ऐसा भोजन है, जिसके विषय में तुम कुछ नहीं जानते.”"},{"book":"योहन","chapter":"4","verse":"33","text":"इस पर शिष्य आपस में पूछताछ करने लगे, “कहीं कोई गुरु के लिए भोजन तो नहीं लाया?”"},{"book":"योहन","chapter":"4","verse":"34","text":"मसीह येशु ने उनसे कहा, “अपने भेजनेवाले, की इच्छा पूरी करना तथा उनका काम समाप्‍त करना ही मेरा भोजन है."},{"book":"योहन","chapter":"4","verse":"35","text":"क्या तुम यह नहीं कहते कि कटनी में चार महीने बचे हैं? किंतु मैं तुमसे कहता हूं कि खेतों पर दृष्टि डालो. वे कब से कटनी के लिए पक चुके हैं."},{"book":"योहन","chapter":"4","verse":"36","text":"इकट्ठा करनेवाला अपनी मज़दूरी प्राप्‍त कर अनंत काल के जीवन के लिए फसल इकट्ठी कर रहा है कि किसान और इकट्ठा करनेवाला दोनों मिलकर आनंद मनाएं."},{"book":"योहन","chapter":"4","verse":"37","text":"यहां यह कहावत ठीक बैठती है: ‘एक बोए दूसरा काटे.’"},{"book":"योहन","chapter":"4","verse":"38","text":"जिस उपज के लिए तुमने कोई परिश्रम नहीं किया, उसी को काटने मैंने तुम्हें भेजा है. परिश्रम अन्य लोगों ने किया और तुम उनके प्रतिफल में शामिल हो गए.”"},{"book":"योहन","chapter":"4","verse":"39","text":"अनेक शमरियावासियों ने उस स्त्री की इस गवाही के कारण मसीह येशु में विश्वास किया: “आओ, एक व्यक्ति को देखो, जिन्होंने मेरे जीवन की सारी बातें सुना दी हैं.”"},{"book":"योहन","chapter":"4","verse":"40","text":"तब शमरियावासियों की विनती पर मसीह येशु दो दिन तक उनके मध्य रहे"},{"book":"योहन","chapter":"4","verse":"41","text":"और उनका प्रवचन सुनकर अनेकों ने उनमें विश्वास किया."},{"book":"योहन","chapter":"4","verse":"42","text":"उन्होंने उस स्त्री से कहा, “अब हम मात्र तुम्हारे कहने से ही इनमें विश्वास नहीं करते, हमने अब इन्हें स्वयं सुना है और जान गए हैं कि यही वास्तव में संसार के उद्धारकर्ता हैं.”"},{"book":"योहन","chapter":"4","verse":"43","text":"दो दिन बाद मसीह येशु ने गलील प्रदेश की ओर प्रस्थान किया."},{"book":"योहन","chapter":"4","verse":"44","text":"यद्यपि मसीह येशु स्वयं स्पष्ट कर चुके थे कि भविष्यवक्ता को अपने ही देश में सम्मान नहीं मिलता,"},{"book":"योहन","chapter":"4","verse":"45","text":"गलील प्रदेश पहुंचने पर गलीलवासियों ने उनका स्वागत किया क्योंकि वे फ़सह उत्सव के समय येरूशलेम में मसीह येशु द्वारा किए गए काम देख चुके थे."},{"book":"योहन","chapter":"4","verse":"46","text":"मसीह येशु दोबारा गलील प्रदेश के काना नगर में आए, जहां उन्होंने जल को दाखरस में बदला था. कफ़रनहूम नगर में एक राजकर्मचारी था, जिसका पुत्र अस्वस्थ था."},{"book":"योहन","chapter":"4","verse":"47","text":"यह सुनकर कि मसीह येशु यहूदिया प्रदेश से गलील में आए हुए हैं, उसने आकर मसीह येशु से विनती की कि वह चलकर उसके पुत्र को स्वस्थ कर दें, जो मृत्यु-शय्या पर है."},{"book":"योहन","chapter":"4","verse":"48","text":"इस पर मसीह येशु ने उसे झिड़की देते हुए कहा, “तुम लोग तो चिह्न और चमत्कार देखे बिना विश्वास ही नहीं करते!”"},{"book":"योहन","chapter":"4","verse":"49","text":"राजकर्मचारी ने उनसे दोबारा विनती की, “श्रीमन, इससे पूर्व कि मेरे बालक की मृत्यु हो, कृपया मेरे साथ चलें.”"},{"book":"योहन","chapter":"4","verse":"50","text":"मसीह येशु ने उससे कहा, “जाओ, तुम्हारा पुत्र जीवित रहेगा.”"},{"book":"योहन","chapter":"4","verse":"51","text":"जब वह मार्ग में ही था, उसके दास उसे मिल गए और उन्होंने उसे सूचना दी, “स्वामी, आपका पुत्र स्वस्थ हो गया है.”"},{"book":"योहन","chapter":"4","verse":"52","text":"“वह किस समय से स्वस्थ होने लगा था?” उसने उनसे पूछा. उन्होंने कहा, “कल लगभग दोपहर एक बजे4:52 दोपहर एक बजे मूल में सातवें घंटे उसका ज्वर उतर गया.”"},{"book":"योहन","chapter":"4","verse":"53","text":"पिता समझ गया कि यह ठीक उसी समय हुआ जब मसीह येशु ने कहा था, “तुम्हारा पुत्र जीवित रहेगा.” इस पर उसने और उसके सारे परिवार ने मसीह येशु में विश्वास किया."},{"book":"योहन","chapter":"4","verse":"54","text":"यह दूसरा अद्भुत चिह्न था, जो मसीह येशु ने यहूदिया प्रदेश से लौटकर गलील प्रदेश में किया."}]}