{"data":[{"book":"2 Wakolinso","chapter":"12","verse":"1","text":"Nakeduvya hata uneva hina icho nenihokele mwo kukeduvya uko, mna neniwagambileni amaona no ugubulo, nink'higwe ni Zumbe."},{"book":"2 Wakolinso","chapter":"12","verse":"2","text":"Miyaka mlomgo na mine yomboke, kwandaga na mhula ywa Kilisito yumwenga aguhagwa mpaka mbingu ya katatu, hikumanya kugamba, mnt'hu uyo aitaga no umwili wakwe, hegu aitaga kimp'heho, mna Mnungu kavimanya ivo."},{"book":"2 Wakolinso","chapter":"12","verse":"3","text":"Navuzagiza kulonga, himmanya mnt'hu uyu kugamba egalagwa kulanga, navuzagiza kulonga, hikumanya kugamba yandaga kindedi hegu wandaga ulagiswa, Mnungu mwenye niye amanyize"},{"book":"2 Wakolinso","chapter":"12","verse":"4","text":"na uko evaga vint'hu va kinyele, ni vint'hu mnt'hu heekudaha kuvilonga."},{"book":"2 Wakolinso","chapter":"12","verse":"5","text":"Kwa ivo nakeduvila umnt'hu uyu, mna heni keduvye, miye mwenye, mna neni keduvye mwe viya vint'hu vikunilagisa usokezi wangu."},{"book":"2 Wakolinso","chapter":"12","verse":"6","text":"Naungile kukeduvya, hegu hyandile mhezi kwaviya nenilonge ni kindedi, mna henikeduvye kwaviya hikuunga yeyose akaniwona miye ni mkulu kujink'ha ivo akuniyona, na ivo akuniva hulonga."},{"book":"2 Wakolinso","chapter":"12","verse":"7","text":"Mna vileke ninde kuse yo kukeduvya kwe vint'hu ivingi nivione, nigelwa mbagi mo mwili wangu, nikwinga mtumigwa ywa Mwavu, anitumize no kuketenda nise kukeduvya."},{"book":"2 Wakolinso","chapter":"12","verse":"8","text":"Namlombezaga Mnungu nk'hanana nt'hatu, mweidi, no kumuila adilave mo mwili wangu."},{"book":"2 Wakolinso","chapter":"12","verse":"9","text":"Mna uhituzi wakwe wandaga. “Uwedi wangu wakwigusa Kwaviya udahi wangu ukulisa Umwo ukanda kusokela.” Naonesa kinyemi kukeduvila kwo usokezi wangu vileke udahi wa Kilisito wikale mwangu."},{"book":"2 Wakolinso","chapter":"12","verse":"10","text":"Miye neguswa ni usokezi, kuhomola, kukunt'ha, kusulumila, madala, kwa kumzungula Kilisito kwaviya Umwo handa msokezi niho hunda no udahi."},{"book":"2 Wakolinso","chapter":"12","verse":"11","text":"Neketenda enga mhezi, mna nyuwe ninyuwe we mkuleka handa ivo. Mna ni nyuwe nomkawagilwa mnitogole. Hata uneva miye hikint'hu, kwavovose miye hiyo mdodo kwe wegala ulosiwenyu wose wadya wakugambigwa wakulu."},{"book":"2 Wakolinso","chapter":"12","verse":"12","text":"Vihungi vingi na mbuli za kweehela vikunilagisa kugamba miye ni mwigala ulosi vidamanywa mwenyu hamwenga no kufinyiliza kwingi."},{"book":"2 Wakolinso","chapter":"12","verse":"13","text":"Nyuwe mhungukilwai kujink'ha want'hu wamhuwile Kilisito watuhu mna miye hiwazamileni. Nioneleni mbazi kwa idi!"},{"book":"2 Wakolinso","chapter":"12","verse":"14","text":"Aka ni katatu kangu kugamba hikeika lumwe kwiza kuwatalamkilani naho heninde nt'wika dya kwetwika kwenyu. Namiungani nyuwe hiye matundu yenyu. Yakujink'ha ayo wana wadodo hiyo woho wo kuwambiza welesi ila welesi nao wakuungwa kuwambiza wana wawe wadodo."},{"book":"2 Wakolinso","chapter":"12","verse":"15","text":"Neni na kinyemi kutimila vose nnanavo, na miye mwenye, vileke nimyambizeni. No mniunge Kwaviya miye namiungisani?"},{"book":"2 Wakolinso","chapter":"12","verse":"16","text":"Nomzumile naho kugamba, hyamizamileni wamwenga wagamba nehinda mbala no upapala."},{"book":"2 Wakolinso","chapter":"12","verse":"17","text":"Togoleni nehiwadant'hilizani woho nawatumile kwenyu?"},{"book":"2 Wakolinso","chapter":"12","verse":"18","text":"Nihi mlombeza Tito kwiza uko, nuyo natuma na ndugu ywetu mtuhu, mhuwila ywa Kilisito hamwenga na yehe mwadaha kugamba Tito amidant'hilizagani? Miye na yehe hakidamanye yahamwenga, mwa Muye msuntilwa?"},{"book":"2 Wakolinso","chapter":"12","verse":"19","text":"Mafa mwadaha kugamba, suwe chakegombela mwa meso yenyu bule! Chalonga enga viya Kilisito akukikawiila kulonga mwo udahi wa Mnungu, naho kila kikudamanya ni kwa kuwambizani nyuwe wambuya zenyu."},{"book":"2 Wakolinso","chapter":"12","verse":"20","text":"Nogoha kugamba heza kwiza aho, neniiwabwileni kinyume na viya nehaunga nyuwe mnde naho nomnione name kunda vituhu na viya nomkaunga ninde. Nogoha kugamba nenize nibwiile nk'humbizi na finju na maya no kukeunga nyuwe wenye du, kwinuilana mbuli no kutetana weduvi na nk'humbizi."},{"book":"2 Wakolinso","chapter":"12","verse":"21","text":"Nogoha kugamba heza kwiza naho Mnungu wangu naanitende kunda wa hasi mwa meso yenyu, naho nihongeze kwa wadya wengi wadamanyaga wavu aho nk'hongo ni hawaungile kweiila kwe zimbuli zawe ziihiye, no wavu wo uhabwasi."}]}