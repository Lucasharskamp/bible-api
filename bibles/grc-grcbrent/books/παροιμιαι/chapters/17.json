{"data":[{"book":"ΠΑΡΟΙΜΙΑΙ","chapter":"17","verse":"1","text":"Κρείσσων ψωμὸς μεθʼ ἡδονῆς ἐν εἰρήνῃ, ἢ οἶκος πολλῶν ἀγαθῶν καὶ ἀδίκων θυμάτων μετὰ μάχης."},{"book":"ΠΑΡΟΙΜΙΑΙ","chapter":"17","verse":"2","text":"Οἰκέτης νοήμων κρατήσει δεσποτῶν ἀφρόνων, ἐν δὲ ἀδελφοῖς διελεῖται μέρη."},{"book":"ΠΑΡΟΙΜΙΑΙ","chapter":"17","verse":"3","text":"Ὥσπερ δοκιμάζεται ἐν καμίνῳ ἄργυρος καὶ χρυσὸς, οὕτως ἐκλεκταὶ καρδίαι παρὰ Κυρίῳ."},{"book":"ΠΑΡΟΙΜΙΑΙ","chapter":"17","verse":"4","text":"Κακὸς ὑπακούει γλώσσης παρανόμων, δίκαιος δὲ οὐ προσέχει χείλεσι ψευδέσιν."},{"book":"ΠΑΡΟΙΜΙΑΙ","chapter":"17","verse":"5","text":"Ὁ καταγελῶν πτωχοῦ παροξύνει τὸν ποιήσαντα αὐτὸν, ὁ δὲ ἐπιχαίρων ἀπολλυμένῳ οὐκ ἀθωωθήσεται, ὁ δὲ ἐπισπλαγχνιζόμενος ἐλεηθήσεται."},{"book":"ΠΑΡΟΙΜΙΑΙ","chapter":"17","verse":"6","text":"Στέφανος γερόντων τέκνα τέκνων, καύχημα δὲ τέκνων πατέρες αὐτῶν·"},{"book":"ΠΑΡΟΙΜΙΑΙ","chapter":"17","verse":"6a","text":"τοῦ πιστοῦ ὅλος ὁ κόσμος τῶν χρημάτων, τοῦ δὲ ἀπίστου οὐδὲ ὀβολός."},{"book":"ΠΑΡΟΙΜΙΑΙ","chapter":"17","verse":"7","text":"Οὐχ ἁρμόσει ἄφρονι χείλη πιστὰ, οὐδὲ δικαίῳ χείλη ψευδῆ."},{"book":"ΠΑΡΟΙΜΙΑΙ","chapter":"17","verse":"8","text":"Μισθὸς χαρίτων παιδεία τοῖς χρωμένοις, οὗ δʼ ἂν ἐπιστρέψῃ εὐοδωθήσεται."},{"book":"ΠΑΡΟΙΜΙΑΙ","chapter":"17","verse":"9","text":"Ὃς κρύπτει ἀδικήματα, ζητεῖ φιλίαν· ὃς δὲ μισεῖ κρύπτειν, διΐστησι φίλους καὶ οἰκείους."},{"book":"ΠΑΡΟΙΜΙΑΙ","chapter":"17","verse":"10","text":"Συντρίβει ἀπειλὴ καρδίαν φρονίμου, ἄφρων δὲ μαστιγωθεὶς οὐκ αἰσθάνεται."},{"book":"ΠΑΡΟΙΜΙΑΙ","chapter":"17","verse":"11","text":"Ἀντιλογίας ἐγείρει πᾶς κακὸς, ὁ δὲ Κύριος ἄγγελον ἀνελεήμονα ἐκπέμψει αὐτῷ."},{"book":"ΠΑΡΟΙΜΙΑΙ","chapter":"17","verse":"12","text":"Ἐμπεσεῖται μέριμνα ἀνδρὶ νοήμονι, οἱ δὲ ἄφρονες διαλογιοῦνται κακά."},{"book":"ΠΑΡΟΙΜΙΑΙ","chapter":"17","verse":"13","text":"Ὃς ἀποδίδωσι κακὰ ἀντὶ ἀγαθῶν, οὐ κινηθήσεται κακὰ ἐκ τοῦ οἴκου αὐτοῦ."},{"book":"ΠΑΡΟΙΜΙΑΙ","chapter":"17","verse":"14","text":"Ἐξουσίαν δίδωσι λόγοις ἀρχὴ δικαιοσύνης, προηγεῖται δὲ τῆς ἐνδείας στάσις καὶ μάχη."},{"book":"ΠΑΡΟΙΜΙΑΙ","chapter":"17","verse":"15","text":"Ὃς δίκαιον κρίνει τὸν ἄδικον, ἄδικον δὲ τὸν δίκαιον, ἀκάθαρτος καὶ βδελυκτὸς παρὰ Θεῷ."},{"book":"ΠΑΡΟΙΜΙΑΙ","chapter":"17","verse":"16","text":"Ἱνατί ὑπῆρξε χρήματα ἄφρονι; κτήσασθαι γὰρ σοφίαν ἀκάρδιος οὐ δυνήσεται·"},{"book":"ΠΑΡΟΙΜΙΑΙ","chapter":"17","verse":"16a","text":"ὃς ὑψηλὸν ποιεῖ τὸν ἑαυτοῦ οἶκον, ζητεῖ συντριβήν· ὁ δὲ σκολιάζων τοῦ μαθεῖν, ἐμπεσεῖται εἰς κακά."},{"book":"ΠΑΡΟΙΜΙΑΙ","chapter":"17","verse":"17","text":"Εἰς πάντα καιρὸν φίλος ὑπαρχέτω σοι, ἀδελφοὶ δὲ ἐν ἀνάγκαις χρήσιμοι ἔστωσαν, τούτου γὰρ χάριν γεννῶνται."},{"book":"ΠΑΡΟΙΜΙΑΙ","chapter":"17","verse":"18","text":"Ἀνὴρ ἄφρων ἐπικροτεῖ καὶ ἐπιχαίρει ἑαυτῷ, ὡς καὶ ὁ ἐγγυώμενος ἐγγύῃ τῶν ἑαυτοῦ φίλων."},{"book":"ΠΑΡΟΙΜΙΑΙ","chapter":"17","verse":"19","text":"Φιλαμαρτήμων χαίρει μάχαις,"},{"book":"ΠΑΡΟΙΜΙΑΙ","chapter":"17","verse":"20","text":"ὁ δὲ σκληροκάρδιος οὐ συναντᾷ ἀγαθοῖς· ἀνὴρ εὐμετάβολος γλώσσῃ ἐμπεσεῖται εἰς κακὰ,"},{"book":"ΠΑΡΟΙΜΙΑΙ","chapter":"17","verse":"21","text":"καρδία δὲ ἄφρονος ὀδύνη τῷ κεκτημένῳ αὐτήν· οὐκ εὐφραίνεται πατὴρ ἐφʼ υἱῷ ἀπαιδεύτῳ, υἱὸς δὲ φρόνιμος εὐφραίνει μητέρα αὐτοῦ."},{"book":"ΠΑΡΟΙΜΙΑΙ","chapter":"17","verse":"22","text":"Καρδία εὐφραινομένη εὐεκτεῖν ποιεῖ, ἀνδρὸς δὲ λυπηροῦ ξηραίνεται τὰ ὀστᾶ."},{"book":"ΠΑΡΟΙΜΙΑΙ","chapter":"17","verse":"23","text":"Λαμβάνοντος δῶρα ἀδίκως ἐν κόλποις οὐ κατευοδοῦνται ὁδοὶ, ἀσεβὴς δὲ ἐκκλίνει ὁδοὺς δικαιοσύνης."},{"book":"ΠΑΡΟΙΜΙΑΙ","chapter":"17","verse":"24","text":"Πρόσωπον συνετὸν ἀνδρὸς σοφοῦ, οἱ δὲ ὀφθαλμοὶ τοῦ ἄφρονος ἐπʼ ἄκρα γῆς."},{"book":"ΠΑΡΟΙΜΙΑΙ","chapter":"17","verse":"25","text":"Ὀργὴ πατρὶ υἱὸς ἄφρων, καὶ ὀδύνη τῇ τεκούσῃ αὐτόν."},{"book":"ΠΑΡΟΙΜΙΑΙ","chapter":"17","verse":"26","text":"Ζημιοῦν ἄνδρα δίκαιον οὐ καλὸν, οὐδὲ ὅσιον ἐπιβουλεύειν δυνάσταις δικαίοις."},{"book":"ΠΑΡΟΙΜΙΑΙ","chapter":"17","verse":"27","text":"Ὃς φείδεται ῥῆμα προέσθαι σκληρὸν, ἐπιγνώμων· μακρόθυμος δὲ ἀνὴρ φρόνιμος."},{"book":"ΠΑΡΟΙΜΙΑΙ","chapter":"17","verse":"28","text":"Ἀνοήτῳ ἐπερωτήσαντι σοφίαν σοφία λογισθήσεται, ἐνεὸν δέ τις ἑαυτὸν ποιήσας, δόξει φρόνιμος εἶναι."}]}