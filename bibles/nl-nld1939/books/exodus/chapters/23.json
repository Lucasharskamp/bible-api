{"data":[{"book":"Exodus","chapter":"23","verse":"1","text":"Ge moogt geen vals gerucht rondstrooien. Ge moogt hem, die ongelijk heeft, geen hulp verlenen door valse getuigenis."},{"book":"Exodus","chapter":"23","verse":"2","text":"Sluit u in kwade zaken niet bij de meerderheid aan, en richt bij uw antwoorden in een geding u niet naar de meerderheid, als ge daardoor het recht zoudt verkrachten."},{"book":"Exodus","chapter":"23","verse":"3","text":"Kies ook in een rechtsgeding niet de partij van den rijke."},{"book":"Exodus","chapter":"23","verse":"4","text":"Wanneer ge een verdwaalden os of ezel van uw vijand aantreft, moet ge ze terstond naar hem terugbrengen."},{"book":"Exodus","chapter":"23","verse":"5","text":"Wanneer ge een ezel van uw vijand onder zijn last ziet bezwijken, zult ge den man uw hulp niet weigeren, maar hem helpen afladen."},{"book":"Exodus","chapter":"23","verse":"6","text":"Bij een geding moogt ge het recht van den arme niet verkrachten."},{"book":"Exodus","chapter":"23","verse":"7","text":"Ge zult geen oneerlijke uitspraak doen, en geen doodvonnis vellen over een onschuldige, die in zijn recht is; want ook Ik geef geen gelijk aan hem, die niet in zijn recht is."},{"book":"Exodus","chapter":"23","verse":"8","text":"Ge moogt ook geen geschenken aannemen; want geschenken maken zienden blind en verdraaien het recht."},{"book":"Exodus","chapter":"23","verse":"9","text":"Eveneens moogt ge den vreemdeling niet verdrukken; want ge weet, hoe een vreemdeling zich moet voelen, daar ge zelf vreemdeling zijt geweest in het land van Egypte."},{"book":"Exodus","chapter":"23","verse":"10","text":"Zes jaren moogt ge het land bezaaien en de vruchten ervan oogsten;"},{"book":"Exodus","chapter":"23","verse":"11","text":"maar in het zevende jaar moet ge het braak laten liggen en niet bewerken. Dan zullen de armen onder uw volk er van eten, en de rest zal het wild tot voedsel dienen. Zo zult ge ook met uw wijngaard en uw olijventuin doen."},{"book":"Exodus","chapter":"23","verse":"12","text":"Zes dagen moogt ge werken, maar op de zevende dag zult ge rusten, opdat ook uw rund en uw ezel rust mogen hebben, en de zoon van uw slavin en de vreemdeling tot rust kunnen komen."},{"book":"Exodus","chapter":"23","verse":"13","text":"Onderhoudt alles, wat Ik u heb gezegd. De naam van vreemde goden zult ge niet aanroepen; die mag in uw mond niet worden gehoord!"},{"book":"Exodus","chapter":"23","verse":"14","text":"Drie maal per jaar zult ge ter ere van Mij feest vieren."},{"book":"Exodus","chapter":"23","verse":"15","text":"Ge moet het feest der ongedesemde broden vieren. Dan moet ge zeven dagen lang op de vastgestelde tijd in de maand Abib ongedesemde broden eten, zoals Ik u heb bevolen; want in die maand zijt ge uit Egypte getrokken."},{"book":"Exodus","chapter":"23","verse":"16","text":"Verder het oogstfeest, wanneer de eerstelingen van uw arbeid, van wat ge op het veld hebt gezaaid, worden geoogst, en het plukfeest op het eind van het jaar, wanneer ge van het veld de vruchten van uw arbeid binnenhaalt."},{"book":"Exodus","chapter":"23","verse":"17","text":"Deze drie keren in het jaar moeten alle personen van het mannelijk geslacht voor Jahweh, den Heer verschijnen en zij mogen niet met lege handen voor mijn aanschijn komen."},{"book":"Exodus","chapter":"23","verse":"18","text":"Ge moogt het bloed van het dier, dat Mij wordt geofferd, niet tegelijk met gedesemd brood opdragen. Het vet van mijn feestoffer mag niet de nacht door tot de volgende morgen worden bewaard."},{"book":"Exodus","chapter":"23","verse":"19","text":"Het puik der eerstelingen van uw akker zult ge naar het huis van Jahweh, uw God brengen. Gij moogt het geitje niet koken in de melk van zijn moeder."},{"book":"Exodus","chapter":"23","verse":"20","text":"Zie, Ik zend mijn engel voor u uit, om u onderweg te bewaken, en u naar de plaats te leiden, die Ik u heb bereid."},{"book":"Exodus","chapter":"23","verse":"21","text":"Wees voor hem op uw hoede, luister naar hem, en wees niet weerspannig tegen hem. Hij zal uw zonden niet vergeven, want in hem woont mijn Naam."},{"book":"Exodus","chapter":"23","verse":"22","text":"Maar zo ge naar Mij luistert, en alles doet, wat Ik heb gezegd, zal Ik de vijand van uw vijanden zijn en de verdrukker van uw verdrukkers."},{"book":"Exodus","chapter":"23","verse":"23","text":"Waarachtig, dan zal mijn engel voor u uitgaan, en u aanvoeren tegen de Amorieten, Chittieten, Perizzieten, Kanaänieten, Chiwwieten, Jeboesieten, en Ik zal ze vernietigen."},{"book":"Exodus","chapter":"23","verse":"24","text":"Hun goden moogt ge niet aanbidden of dienen, ge moogt hun daden niet navolgen; maar ge moet ze meedogenloos uitroeien en hun wijstenen verbrijzelen."},{"book":"Exodus","chapter":"23","verse":"25","text":"Jahweh, uw God, moet ge dienen! Dan zal Ik uw brood en uw water zegenen, en de ziekte uit uw midden bannen;"},{"book":"Exodus","chapter":"23","verse":"26","text":"geen vrouw in uw land zal een miskraam hebben of onvruchtbaar zijn, en het getal uwer dagen maak Ik vol."},{"book":"Exodus","chapter":"23","verse":"27","text":"Dan zal Ik mijn verschrikking voor u uitzenden, al de volken, waar gij komt, in verwarring brengen en uw vijanden voor u op de vlucht drijven."},{"book":"Exodus","chapter":"23","verse":"28","text":"Dan zal Ik horzels voor u uitzenden, die de Chiwwieten, Kanaänieten en Chittieten voor u zullen opjagen."},{"book":"Exodus","chapter":"23","verse":"29","text":"Maar Ik drijf ze niet in een enkel jaar voor u weg; anders zou het land een woestenij worden en zouden de wilde dieren de overhand krijgen;"},{"book":"Exodus","chapter":"23","verse":"30","text":"slechts langzaam aan drijf Ik hen voor u weg, totdat ge zo zijt aangegroeid, dat ge het land in bezit kunt nemen."},{"book":"Exodus","chapter":"23","verse":"31","text":"Dan zal Ik uw grenzen trekken van de Rode Zee tot aan de zee der Filistijnen, en van de woestijn tot aan de Rivier, en alle bewoners van het land aan u overleveren. Ge moet ze verjagen,"},{"book":"Exodus","chapter":"23","verse":"32","text":"en moogt geen verbond met hen sluiten, noch met hun goden;"},{"book":"Exodus","chapter":"23","verse":"33","text":"ze mogen zelfs niet in uw land blijven wonen. Want anders verleiden ze u tot zonde tegen Mij; zodat gij hun goden zoudt gaan dienen, en die zouden een valstrik voor u worden."}]}