{"data":[{"book":"אגרת פולוס הראשונה אל-טימותיוס","chapter":"6","verse":"1","text":"על מאמינים שהם עבדים לעבוד קשה למען אדוניהם ולכבד אותם, כדי שישמשו דוגמה לחריצות, ולא יחללו את שם האלוהים ואת האמונה."},{"book":"אגרת פולוס הראשונה אל-טימותיוס","chapter":"6","verse":"2","text":"אם אדונם הוא מאמין משיחי, אין זו סיבה להתעצל בעבודה, אלא להיפך – עליהם לעבוד בחריצות כפולה, שכן הם עוזרים לאח מאמין ואהוב."},{"book":"אגרת פולוס הראשונה אל-טימותיוס","chapter":"6","verse":"3","text":"כל מי שילמד אתכם תורה אחרת, ויתכחש לדברי אדוננו ישוע המשיח ולתורתו הבריאה והקדושה,"},{"book":"אגרת פולוס הראשונה אל-טימותיוס","chapter":"6","verse":"4","text":"הוא טיפש וגאה. לאדם כזה יש נטייה חולנית להתפלפל בשאלות האמונה, ולעורר ויכוחי סרק הגורמים לקנאה, למריבות, לגידופים ולחשדות."},{"book":"אגרת פולוס הראשונה אל-טימותיוס","chapter":"6","verse":"5","text":"אנשים כאלה הם חוטאים ורעים, מחוסרי אמונה שמעוררים ויכוחי סרק ומתייחסים אל הקדושה כאל אמצעי להתעשר. התרחקו מאנשים כאלה!"},{"book":"אגרת פולוס הראשונה אל-טימותיוס","chapter":"6","verse":"6","text":"אתה באמת רוצה להתעשר? אם אתה חי ביושר ושמח בחלקך, אתה כבר עשיר!"},{"book":"אגרת פולוס הראשונה אל-טימותיוס","chapter":"6","verse":"7","text":"הלא באנו לעולם בחוסר־כל, ואף כשנמות לא נוכל לקחת איתנו דבר."},{"book":"אגרת פולוס הראשונה אל-טימותיוס","chapter":"6","verse":"8","text":"משום כך, אם יש לנו אוכל ולבוש עלינו להסתפק ולשמוח בחלקנו."},{"book":"אגרת פולוס הראשונה אל-טימותיוס","chapter":"6","verse":"9","text":"אנשים שמשתוקקים להתעשר סוטים עד־מהרה מהדרך הישרה, ומשתמשים באמצעים לא־כשרים להשגת כסף. מעשים אלה מזיקים להם, משחיתים אותם ולבסוף שולחים אותם לגיהינום."},{"book":"אגרת פולוס הראשונה אל-טימותיוס","chapter":"6","verse":"10","text":"כי אהבת הכסף היא שורש כל המעשים הרעים. אנשים רבים שלהוטים אחרי הכסף נטשו את האמונה, ובכך גרמו לעצמם צער וכאב."},{"book":"אגרת פולוס הראשונה אל-טימותיוס","chapter":"6","verse":"11","text":"אולם אתה, טימותיוס, הינך איש אלוהים. ברח מכל הדברים האלה ועשה מעשים טובים; למד לבטוח באדוננו, לאהוב את הזולת ולהתייחס לכולם בסבלנות ובעדינות."},{"book":"אגרת פולוס הראשונה אל-טימותיוס","chapter":"6","verse":"12","text":"המשך להילחם למען אלוהים. אחוז היטב במתנת חיי־הנצח שהעניק לך אלוהים, ושעליהם סיפרת לאנשים רבים כל־כך."},{"book":"אגרת פולוס הראשונה אל-טימותיוס","chapter":"6","verse":"13","text":"אני מצווה עליך לפני האלוהים, שמעניק חיים לכל, ולפני ישוע המשיח, שללא פחד אמר את האמת לפונטיוס פילטוס:"},{"book":"אגרת פולוס הראשונה אל-טימותיוס","chapter":"6","verse":"14","text":"עליך לקיים את המצווה הזאת ללא כל דופי, עד בואו של ישוע המשיח אדוננו."},{"book":"אגרת פולוס הראשונה אל-טימותיוס","chapter":"6","verse":"15","text":"וכשיגיע הזמן המתאים יתגלה המשיח אלינו מהשמים, על־ידי האלוהים המבורך והעליון, מלך המלכים ואדון האדונים;"},{"book":"אגרת פולוס הראשונה אל-טימותיוס","chapter":"6","verse":"16","text":"הוא לבדו בן־אלמוות, וחי באור נשגב שאיש אינו יכול לחזות בו. כל הכבוד, התפארת והגבורה לאלוהינו לעולמים. – אמן."},{"book":"אגרת פולוס הראשונה אל-טימותיוס","chapter":"6","verse":"17","text":"אמור לעשירים שלא יתגאו ושלא יסמכו על עושרם אשר ייעלם בקרוב, אלא שיבטחו באלוהים חיים שמעניק לנו תמיד ברוחב לב כל מה שאנחנו צריכים."},{"book":"אגרת פולוס הראשונה אל-טימותיוס","chapter":"6","verse":"18","text":"עודד אותם לעשות מעשים טובים, להעניק מכספם לנזקקים, ולשתף את האחרים בכל מה שהעניק להם אלוהים."},{"book":"אגרת פולוס הראשונה אל-טימותיוס","chapter":"6","verse":"19","text":"אם כך ינהגו, הם יאגרו לעצמם אוצר אמיתי בשמים אשר יישמר לנצח, וגם יחיו חיים משיחיים פוריים כאן עלי אדמות."},{"book":"אגרת פולוס הראשונה אל-טימותיוס","chapter":"6","verse":"20","text":"טימותיוס, שמור היטב את מה שאלוהים הפקיד בידך. התרחק מוויכוחי סרק עם אלה שמתפארים שהם יודעים הכול, ובכך מוכיחים את בורותם."},{"book":"אגרת פולוס הראשונה אל-טימותיוס","chapter":"6","verse":"21","text":"רבים מאלה החטיאו את העיקר – את האמונה בישוע המשיח!"}]}