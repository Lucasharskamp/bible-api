{"data":[{"book":"Romanthek","chapter":"16","verse":"1","text":"Gu Phoebe nane hanyie è khenchreae pha Charch riig muii pha gu bumuiithek shii jieg."},{"book":"Romanthek","chapter":"16","verse":"2","text":"Hamangkhung-aphuii pha branthek è rek pha duiine, bimi shii de Ithong beng shii choi mage bo; bimi è na shii nyie nong pha chid pha um jine phi mage bo; bimi ji awai ne bajo bran rog shii wie ijak rey yi bo chiih-è gu shii de nong bo."},{"book":"Romanthek","chapter":"16","verse":"3","text":"Gu è gu ijak Masi Isu ro blia rek pha Phrisila chiih-è Akhuila, shii salamthek yao ne thoge;"},{"book":"Romanthek","chapter":"16","verse":"4","text":"ithek ne gu chiang shii awaithek ro chai ne diig hà ruii muii. Gune ithek shii laso phi phro—Gu è jia asi, jishii zab pha Gaibran charchthek è de ithek shii laso phi phro."},{"book":"Romanthek","chapter":"16","verse":"5","text":"Ithek hò shii si pho shii de salamthek ro, Asia pha du-ùa shii zab è igobi hanyie è Isu Masi shii migi rek pha gu ijak Ephaenethus shii de salamthek ro."},{"book":"Romanthek","chapter":"16","verse":"6","text":"Hanyie è nathek chiang shii blia nang è rek pha Mery shii de salamthek ro."},{"book":"Romanthek","chapter":"16","verse":"7","text":"Gu rog shii phatheg hà ò rai pha Andronikhus nane Junias ijak—Jewthek shii de salamthek ro; ithek ne guaphasamoythek duchoi shii wie thieg phro, chiih-è ithek ne gu è arab ba pha ibi shii Masiphothek reyjong ro."},{"book":"Romanthek","chapter":"16","verse":"8","text":"Ithong ro ò pha guro ijak Ambliathus shii de salamthek thoh."},{"book":"Romanthek","chapter":"16","verse":"9","text":"Guro wie ijak Sthachys shii de, chiih-è Masi ro blia rek pha gethek ro ijak Urbanus shii de guro salamthek ro."},{"book":"Romanthek","chapter":"16","verse":"10","text":"Hanyie ro izai è Isu Masi shii khagi rek phi pha Apheles shii de salamthek ro. Aristhobulus pha haliing pho shii de salamthek ro."},{"book":"Romanthek","chapter":"16","verse":"11","text":"Ijak Jewthek, nane Narkhisus haliingthek pha Masipho Herodion shii de salamthek."},{"book":"Romanthek","chapter":"16","verse":"12","text":"Thryphaene nane Thryphoso, hanyie è Ithong blia rek muii pha, chiih-è guro wie ijak hanyie è Ithong blia bajo rek muii pha Phersis shii de salamthek ro."},{"book":"Romanthek","chapter":"16","verse":"13","text":"Gune Rufus shii de hanyie shii wie è Ithong ro blia rek pha, chiih-è hanyie è gu shii awai dufuii duiine rek muii pha ai amuii shii de salamthek ro."},{"book":"Romanthek","chapter":"16","verse":"14","text":"Asynkhrithus, Phlegon, Hermes, Phathrobas, Hermas, chiih-è ai rog shii um pha zab gai Masipho shii de guro salamthek ro."},{"book":"Romanthek","chapter":"16","verse":"15","text":"Philologus chiih-è Julia è yi ne Nereus chiih-è airo bumuii shii, chiih-è Olymphas chiih-è hanyie ai rog shii um pha zab Hamangkhung-aphuii pha bran shii de salamthek ro."},{"book":"Romanthek","chapter":"16","verse":"16","text":"Nawaithek chung so khichiug ne salamthek rai bo. Zab pha Masi ro charchthek è nathek shii salamthek thoge ro."},{"book":"Romanthek","chapter":"16","verse":"17","text":"Gu nathek shii khungdang phro, gu khuiinothek nane bumuiithek: riig bo hanyie è che rek pha chiih-è bran migi shii diig phi pha chiih-è nyie na è mua pha muyua shii buii suang rek ruii phro. Ithek è ruang rai bo!"},{"book":"Romanthek","chapter":"16","verse":"18","text":"Ji rek pha bran ne Ithong Masi ro blia arek ara ro, jishii ithek ne awaithek ro lui pha blia rek. Jishii ithek ro wie miyaogamthek nane khua pha miyao è ichiig oi pha branthek shii khinrin rek ro."},{"book":"Romanthek","chapter":"16","verse":"19","text":"Nathek è muawie shii chuh rai rone yoi jong ro, chiih-è ji pha chiang shii gu ne na shii wie now ro. Gu nathek shii è now ro nyie wie shii ne thieg bo, jishii nyie awie pha ji shii a-ìd rabo."},{"book":"Romanthek","chapter":"16","verse":"20","text":"Chiih-è Hamangkhung-aphuii è gethek ro liijiing pha lumuii è Sakhathong shii chui srane gethek lai bucho shii ruii muii phro."},{"book":"Romanthek","chapter":"16","verse":"21","text":"Guro ijak bliapho, Thimothi; chiih-è Lusius, Jasan, chiih-è Sosiphathar Jewthek-ijak è nathek shii salamthek thoh ge ro."},{"book":"Romanthek","chapter":"16","verse":"22","text":"Gu Therthius, hanyie è jigigam hì zey, Masipho pha salamthek yao ro."},{"book":"Romanthek","chapter":"16","verse":"23","text":"Gu ro muspho Gaius, hanyie ro hò shii Charch rek muii pha è salamthek thoh ge ro; Rajan pha bang ruiipho; Erasthus, chiih-è gathek ro khuiino Khuarthus è de salamthek thoh ge ro."},{"book":"Romanthek","chapter":"16","verse":"24","text":"Gathek ro Ithong pha bushun ne nathek rog shii um bo."},{"book":"Romanthek","chapter":"16","verse":"25","text":"Cho gethek ne Hamangkhung-aphuii shii biisiie phi rai haro! Chiih-è bajo inai è khia ruii pha ji è izai ji ug ne ruii pha duiine, chiih-è gu muyua pha Isu Masi ro Mua Wie ji duiine ai ne gethek shii migi hà chuh è riu pha nyarab mua phro."},{"book":"Romanthek","chapter":"16","verse":"26","text":"Jimagunde thuh shii, chaigthek chiang è izai jine fuang hà yi jong ro; chiih-è idang pha Hamangkhung-aphuii ro muyung è zab pha sohthek shii ìd yi phro, ji è zab è migi rek ne chiih-è nuii bo."},{"book":"Romanthek","chapter":"16","verse":"27","text":"Hanyie shii khani ley um pha ne, Hamangkhung-aphuii awai bie ro, ji è Isu Masi chiang è idang biisiie rek ne rai bo! Amen."}]}