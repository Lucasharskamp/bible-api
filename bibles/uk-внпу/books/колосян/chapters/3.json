{"data":[{"book":"Колосян","chapter":"3","verse":"1","text":"Отже, якщо ви воскресли з Христом, шукайте того, що вгорі, де Христос сидить праворуч від Бога."},{"book":"Колосян","chapter":"3","verse":"2","text":"Думайте про те, що вгорі, а не про те, що на землі,"},{"book":"Колосян","chapter":"3","verse":"3","text":"адже ви померли, і ваше життя заховане разом із Христом у Бозі."},{"book":"Колосян","chapter":"3","verse":"4","text":"Коли з’явиться Христос, ваше життя, тоді й ви з’явитеся разом із Ним у славі."},{"book":"Колосян","chapter":"3","verse":"5","text":"Тому умертвіть ваші земні частини тіла: статеву розпусту, нечистоту, хтивість, згубні прагнення й жадібність, яка є ідолопоклонством."},{"book":"Колосян","chapter":"3","verse":"6","text":"За все це приходить Божий гнів на синів непокори3:6 Слова на синів непокори відсутні в деяких важливих рукописах.."},{"book":"Колосян","chapter":"3","verse":"7","text":"І ви теж так поводились, коли жили поміж ними.3:7 Або: Поміж яких ви також ходили, коли жили серед них."},{"book":"Колосян","chapter":"3","verse":"8","text":"Але зараз позбудьтеся всього: гніву, люті, злості, зневаги, брудного мовлення з ваших уст."},{"book":"Колосян","chapter":"3","verse":"9","text":"Не брешіть одне одному, адже ви скинули з себе стару людину разом з її ділами"},{"book":"Колосян","chapter":"3","verse":"10","text":"й одягнулися в нову людину, оновлену в пізнанні за образом свого Творця."},{"book":"Колосян","chapter":"3","verse":"11","text":"Тут уже не існує ні грека, ні юдея, ні обрізання, ні необрізання, ні варвара, ні скіфа3:11 Скіфи вважалися варварами найнижчої категорії, які за своєю природою призначені бути рабами., ні раба, ні вільного, але Христос – усе й в усьому."},{"book":"Колосян","chapter":"3","verse":"12","text":"Отже, як обрані Богом, святі та улюблені, зодягніться в щире милосердя, доброту, смиренність, лагідність і довготерпіння."},{"book":"Колосян","chapter":"3","verse":"13","text":"Прощайте та приймайте одне одного. Якщо хтось має скаргу на іншого, прощайте, як Господь простив вас."},{"book":"Колосян","chapter":"3","verse":"14","text":"А понад усе це – любов, яка об’єднує всі ці якості в досконалість."},{"book":"Колосян","chapter":"3","verse":"15","text":"Нехай у ваших серцях панує мир Христа, до якого ви були покликані в одному тілі. І будьте вдячні."},{"book":"Колосян","chapter":"3","verse":"16","text":"Нехай Слово Христа щедро перебуває у вас, коли навчаєте й наставляєте одне одного в усій мудрості, із вдячністю співаючи Богові у ваших серцях псалми, гімни та духовні пісні."},{"book":"Колосян","chapter":"3","verse":"17","text":"І що б ви не робили, словом чи ділом, усе робіть в ім’я Господа Ісуса, дякуючи через Нього Богові Отцю."},{"book":"Колосян","chapter":"3","verse":"18","text":"Дружини, підкоряйтеся вашим чоловікам, як личить у Господі."},{"book":"Колосян","chapter":"3","verse":"19","text":"Чоловіки, любіть своїх дружин і не будьте до них суворі."},{"book":"Колосян","chapter":"3","verse":"20","text":"Діти, слухайтеся ваших батьків в усьому, бо це до вподоби Господеві."},{"book":"Колосян","chapter":"3","verse":"21","text":"Батьки, не дратуйте ваших дітей, щоб вони не занепадали духом."},{"book":"Колосян","chapter":"3","verse":"22","text":"Раби, в усьому слухайтеся ваших земних панів, не лише про людське око, як підлабузники, але в щирості серця, боячись Господа."},{"book":"Колосян","chapter":"3","verse":"23","text":"Що б ви не робили, працюйте від душі, як для Господа, а не як для людей,"},{"book":"Колосян","chapter":"3","verse":"24","text":"знаючи, що від Господа отримаєте у нагороду спадщину. Ви служите Господу Христу.3:24 Або: Ви служіть Господу Христу!"},{"book":"Колосян","chapter":"3","verse":"25","text":"Адже той, хто несправедливість чинить, несправедливість і одержить. І немає ніякої упередженості."}]}