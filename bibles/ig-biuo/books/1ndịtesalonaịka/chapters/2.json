{"data":[{"book":"1 Ndị Tesalonaịka","chapter":"2","verse":"1","text":"Unu onwe unu maara, ụmụnna, na ọbịbịa anyị bịakwutere unu abụghị ihe lara nʼiyi."},{"book":"1 Ndị Tesalonaịka","chapter":"2","verse":"2","text":"Anyị tara ahụhụ na mbụ e mekwara anyị ihe ihere na Filipai dịka unu maara, ma site nʼinyeaka Chineke anyị nwere obi ike ịgwa unu oziọma ya, ọ bụladị mgbe a na-eguzogide anyị nʼebe ọ dị ukwuu."},{"book":"1 Ndị Tesalonaịka","chapter":"2","verse":"3","text":"Nʼihi na arịrịọ anyị na-arịọ unu esiteghị na njehie pụta maọbụ nʼọchịchọ nke na-adịghị ọcha ma ọ bụkwanụ nʼaghụghọ."},{"book":"1 Ndị Tesalonaịka","chapter":"2","verse":"4","text":"Nʼaka nke ọzọ, anyị na-ekwu okwu dị ka ndị ozi Chineke nwapụtara, ndị o tinyere ọrụ oziọma a nʼaka na ntụkwasị obi idebe. Anyị adịghị agbalị ime ihe ga-atọ mmadụ ụtọ, kama anyị chọrọ ime ihe ga-atọ Chineke ụtọ, bụ onye na-enyocha echiche obi anyị."},{"book":"1 Ndị Tesalonaịka","chapter":"2","verse":"5","text":"Ọ dịghị mgbe ọbụla, dị ka unu maara, anyị kwuru okwu nrafu maọbụ were ụzọ aghụghọ zoo anya ukwu anyị nwere. Chineke bụ onye akaebe anyị."},{"book":"1 Ndị Tesalonaịka","chapter":"2","verse":"6","text":"Ọ dịghị mgbe anyị chọrọ ka ndị mmadụ ọbụla maọbụ unu, maọbụ ndị ọzọ, too anyị."},{"book":"1 Ndị Tesalonaịka","chapter":"2","verse":"7","text":"Ọ bụ ezie, dị ka ndị ozi Kraịst, anyị gara abụ ibu arụ nye unu."},{"book":"1 Ndị Tesalonaịka","chapter":"2","verse":"8","text":"Nʼihi na anyị hụrụ unu nʼanya nke ukwuu ruo na ọ bụghị naanị na anyị kwusaara unu oziọma Chineke kama anyị nyekwara unu ndụ anyị. Nʼihi na unu dị anyị nʼobi nke ukwu."},{"book":"1 Ndị Tesalonaịka","chapter":"2","verse":"9","text":"Nʼezie ụmụnna m, amaara m na unu ga-echeta otu anyị si rụọ ọrụ hụjuokwa anya nʼetiti unu. Anyị na-arụ ọrụ ehihie na abalị ịhụ na anyị rụtara ego ga-ezuru anyị, nʼihi na anyị achọghị ịbụ oke ibu nye onye ọbụla mgbe anyị na-ezisara unu oziọma Chineke."},{"book":"1 Ndị Tesalonaịka","chapter":"2","verse":"10","text":"Unu onwe unu bụkwa ndị akaebe dị ka Chineke si bụrụ onye akaebe, na mmekọrịta anyị na unu bụ ndị kwere ekwe, bụ nwekọrịta dị ọcha na nke ezi omume, na nke ịta ụta ọbụla na-adịghị na ya."},{"book":"1 Ndị Tesalonaịka","chapter":"2","verse":"11","text":"Nʼihi na anyị mesoro onye ọbụla nʼime unu dị ka nna si emeso ụmụ nke ya,"},{"book":"1 Ndị Tesalonaịka","chapter":"2","verse":"12","text":"na-agba unu ume, na-akasị unu obi, na-akwagidekwa unu na unu kwesiri ibi ndụ kwesiri ụmụ Chineke, onye kpọbatara unu nʼime alaeze ya na ebube ya."},{"book":"1 Ndị Tesalonaịka","chapter":"2","verse":"13","text":"Nʼihi nke a, anyị ga-aga nʼihu na-ekele Chineke na-esepụghị aka, nʼihi na mgbe unu nabatara okwu Chineke, bụ nke unu nụrụ nʼọnụ anyị, unu anabataghị ya dị ka okwu mmadụ, kama otu ọ dịkwa nʼeziokwu, ya bụ okwu Chineke, nke na-arụsikwa2:13 Okwu a na-arụsị ọrụ ike site nʼịgbanwe ndụ ndị mmadụ. ọrụ ike nʼime unu bụ ndị kweere ya."},{"book":"1 Ndị Tesalonaịka","chapter":"2","verse":"14","text":"Unu onwe unu, ụmụnna m, ghọọnụ ndị na-eṅomi nzukọ nke Chineke nʼime Kraịst Jisọs, ndị nọ na Judịa. Nʼihi na unu onwe unu hụkwara otu ụdị ahụhụ ahụ nʼaka ndị ala unu, dị ka ha onwe ha hụrụ nʼaka ndị Juu."},{"book":"1 Ndị Tesalonaịka","chapter":"2","verse":"15","text":"Ndị gburu ndị amụma, gbukwaa Onyenwe anyị Jisọs. Ugbu a ha na-akpagbukwa anyị na-achụpụ anyị. Ha na-emegide Chineke na mmadụ niile"},{"book":"1 Ndị Tesalonaịka","chapter":"2","verse":"16","text":"site nʼigbochi anyị izisara ndị mba ọzọ oziọma ka a ghara ịzọpụta ha. Ha na-esite nʼụzọ dị otu a na-eme ka iko mmehie ha na-eju. Ma ikpe Chineke adakwasịlarị ha."},{"book":"1 Ndị Tesalonaịka","chapter":"2","verse":"17","text":"Otu ọ dị, ụmụnna anyị, mgbe anyị si nʼetiti unu pụọ, nọọ nwa oge nta, ọnọdụ a mere anyị ndị na-enweghị nne na nna (maọbụ na-anụ ahụ ọ bụghị nʼime mmụọ), nʼihi otu unu si gụọ anyị agụụ, anyị gbalịrị ihu unu."},{"book":"1 Ndị Tesalonaịka","chapter":"2","verse":"18","text":"Anyị gbalịsịrị ike ịbịakwute unu, karịsịa, mụ onwe m bụ Pọl gbalịrị, gbalịa ịbịa, ma ekwensu gbochiri anyị."},{"book":"1 Ndị Tesalonaịka","chapter":"2","verse":"19","text":"Nʼihi na olee ihe bụ olileanya anyị, maọbụ ọṅụ anyị, maọbụ okpueze anyị, nke anyị ga-eji nyaa isi mgbe a ga-eme ka anyị niile guzo nʼihu Onyenwe anyị Jisọs Kraịst, mgbe ọ ga-abịa? Ọ bụ na ọ bụghị unu onwe unu?"},{"book":"1 Ndị Tesalonaịka","chapter":"2","verse":"20","text":"Nʼezie, unu onwe unu bụ ọṅụ na otuto anyị."}]}