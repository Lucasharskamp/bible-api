{"data":[{"book":"پیدایش","chapter":"18","verse":"1","text":"هنگامی که ابراهیم در بلوطستان ممری سکونت داشت، خداوند بار دیگر بر او ظاهر شد. شرح واقعه چنین است: ابراهیم در گرمای روز بر در خیمه خود نشسته بود."},{"book":"پیدایش","chapter":"18","verse":"2","text":"ناگهان متوجه شد که سه مرد به طرفش می‌آیند. پس از جا برخاست و به استقبال آنها شتافت. ابراهیم رو به زمین نهاده،"},{"book":"پیدایش","chapter":"18","verse":"3","text":"گفت: «ای سَروَرم، تمنا می‌کنم اندکی توقف کرده،"},{"book":"پیدایش","chapter":"18","verse":"4","text":"در زیر سایه این درخت استراحت کنید. من می‌روم و برای شستن پاهای شما آب می‌آورم."},{"book":"پیدایش","chapter":"18","verse":"5","text":"لقمه نانی نیز خواهم آورد تا بخورید و قوت بگیرید و بتوانید به سفر خود ادامه دهید. شما میهمان من هستید.»"},{"book":"پیدایش","chapter":"18","verse":"6","text":"آنگاه ابراهیم با شتاب به خیمه برگشت و به سارا گفت: «عجله کن! چند نان از بهترین آردی که داری بپز.»"},{"book":"پیدایش","chapter":"18","verse":"7","text":"سپس خودش به طرف گله دویده، یک گوسالهٔ خوب گرفت و به نوکر خود داد تا هر چه زودتر آن را آماده کند."},{"book":"پیدایش","chapter":"18","verse":"8","text":"طولی نکشید که ابراهیم مقداری کره و شیر و کباب برای مهمانان خود آورد و جلوی آنها گذاشت و در حالی که آنها مشغول خوردن بودند، زیر درختی در کنار ایشان ایستاد."},{"book":"پیدایش","chapter":"18","verse":"9","text":"مهمانان از ابراهیم پرسیدند: «همسرت سارا کجاست؟»"},{"book":"پیدایش","chapter":"18","verse":"10","text":"آنگاه یکی از ایشان گفت: «سال بعد در چنین زمانی نزد تو خواهم آمد و سارا پسری خواهد زایید!» (سارا پشت درِ خیمه ایستاده بود و به سخنان آنها گوش می‌داد.)"},{"book":"پیدایش","chapter":"18","verse":"11","text":"در آن وقت ابراهیم و سارا هر دو بسیار پیر بودند و دیگر از سارا گذشته بود که صاحب فرزندی شود."},{"book":"پیدایش","chapter":"18","verse":"12","text":"پس سارا در دل خود خندید و گفت: «آیا زنی به سن و سال من با چنین شوهر پیری می‌تواند بچه‌دار شود؟»"},{"book":"پیدایش","chapter":"18","verse":"13","text":"خداوند به ابراهیم گفت: «چرا سارا خندید و گفت: ”آیا زنی به سن و سال من می‌تواند بچه‌دار شود؟“"},{"book":"پیدایش","chapter":"18","verse":"14","text":"مگر کاری هست که برای خداوند مشکل باشد؟ همان‌طوری که به تو گفتم سال بعد، در چنین زمانی نزد تو خواهم آمد و سارا پسری خواهد زایید.»"},{"book":"پیدایش","chapter":"18","verse":"15","text":"اما سارا چون ترسیده بود، انکار نموده، گفت: «من نخندیدم!» گفت: «چرا خندیدی!»"},{"book":"پیدایش","chapter":"18","verse":"16","text":"آنگاه آن سه مرد برخاستند تا به شهر سدوم بروند و ابراهیم نیز برخاست تا ایشان را بدرقه کند."},{"book":"پیدایش","chapter":"18","verse":"17","text":"اما خداوند گفت: «آیا نقشهٔ خود را از ابراهیم پنهان کنم؟"},{"book":"پیدایش","chapter":"18","verse":"18","text":"حال آنکه از وی قومی بزرگ و قوی پدید خواهد آمد و همهٔ قومهای جهان از او برکت خواهند یافت."},{"book":"پیدایش","chapter":"18","verse":"19","text":"من او را برگزیده‌ام18‏:19 در عبری: «او را شناخته‌ام» که می‌تواند به معنی «ایجاد رابطه» نیز باشد. تا فرزندان و اهل خانهٔ خود را تعلیم دهد که مرا اطاعت نموده، آنچه را که راست و درست است به جا آورند. اگر چنین کنند من نیز آنچه را که به او وعده داده‌ام، انجام خواهم داد.»"},{"book":"پیدایش","chapter":"18","verse":"20","text":"پس خداوند به ابراهیم فرمود: «فریاد علیه ظلمِ مردم سدوم و عموره بلند شده است و گناهان ایشان بسیار زیاد گشته است."},{"book":"پیدایش","chapter":"18","verse":"21","text":"پس به پایین می‌روم تا به فریادی که به گوش من رسیده است، رسیدگی کنم.»"},{"book":"پیدایش","chapter":"18","verse":"22","text":"آنگاه آن دو نفر به جانب شهر سدوم روانه شدند، ولی خداوند نزد ابراهیم ماند."},{"book":"پیدایش","chapter":"18","verse":"23","text":"ابراهیم به او نزدیک شده، گفت: «خداوندا، آیا عادلان را با بدکاران با هم هلاک می‌کنی؟"},{"book":"پیدایش","chapter":"18","verse":"24","text":"شاید پنجاه عادل در آن شهر باشند. آیا به خاطر آنها، از نابود کردن آنجا صرفنظر نخواهی کرد؟"},{"book":"پیدایش","chapter":"18","verse":"25","text":"یقین دارم که تو عادلان را با بدکاران هلاک نخواهی نمود. چطور ممکن است با عادلان و بدکاران یکسان رفتار کنی؟ آیا داور تمام جهان از روی عدل و انصاف داوری نخواهد کرد؟»"},{"book":"پیدایش","chapter":"18","verse":"26","text":"خداوند در پاسخ ابراهیم فرمود: «اگر پنجاه عادل در شهر سدوم پیدا کنم، به خاطر آنها از نابود کردن آنجا صرفنظر خواهم کرد.»"},{"book":"پیدایش","chapter":"18","verse":"27","text":"ابراهیم باز عرض کرد: «به منِ ناچیز و خاکی اجازه بده جسارت کرده، بگویم که"},{"book":"پیدایش","chapter":"18","verse":"28","text":"اگر در شهر سدوم فقط چهل و پنج عادل باشند، آیا برای پنج نفر کمتر، شهر را نابود خواهی کرد؟»"},{"book":"پیدایش","chapter":"18","verse":"29","text":"ابراهیم باز به سخنان خود ادامه داد و گفت: «شاید چهل نفر باشند!»"},{"book":"پیدایش","chapter":"18","verse":"30","text":"ابراهیم عرض کرد: «تمنا اینکه غضبناک نشوی و اجازه دهی سخن گویم. شاید در آنجا سی نفر پیدا کنی!»"},{"book":"پیدایش","chapter":"18","verse":"31","text":"ابراهیم عرض کرد: «جسارت مرا ببخش و اجازه بده بپرسم اگر بیست عادل در آنجا یافت شوند، آیا باز هم آنجا را نابود خواهی کرد؟»"},{"book":"پیدایش","chapter":"18","verse":"32","text":"ابراهیم بار دیگر عرض کرد: «خداوندا، غضبت افروخته نشود! این آخرین سؤال من است. شاید ده نفر عادل در آن شهر یافت شوند!»"},{"book":"پیدایش","chapter":"18","verse":"33","text":"خداوند پس از پایان گفتگو با ابراهیم، از آنجا رفت و ابراهیم به خیمه‌اش بازگشت."}]}