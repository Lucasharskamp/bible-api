{"data":[{"book":"VaHebheru","chapter":"7","verse":"1","text":"Merikizedheki uyu aiva mambo weSaremu, uye aiva muprista waMwari Wokumusoro-soro. Akasangana naAbhurahama pakudzoka kwake achibva kundokunda madzimambo, akamuropafadza,"},{"book":"VaHebheru","chapter":"7","verse":"2","text":"uye Abhurahama akamupa chegumi chezvinhu zvose. Kutanga zita rake rinoreva kuti, “mambo wokururama”; uyezve, “mambo weSaremu” zvinoreva kuti, “mambo woRugare.”"},{"book":"VaHebheru","chapter":"7","verse":"3","text":"Asina baba kana mai, asina madzitateguru, asina mavambo amazuva kana magumo oupenyu, soMwanakomana waMwari anoramba ari muprista nokusingaperi."},{"book":"VaHebheru","chapter":"7","verse":"4","text":"Chingofungai kuti akanga ari mukuru sei. Kunyange natateguru Abhurahama akamupa chegumi chezvaakanga apamba!"},{"book":"VaHebheru","chapter":"7","verse":"5","text":"Zvino murayiro unoti avo vari zvizvarwa zvaRevhi vakava vaprista kuti vatore chegumi kuvanhu, idzo hama dzavo, kunyange zvazvo hama dzavo dziri zvizvarwa zvaAbhurahama."},{"book":"VaHebheru","chapter":"7","verse":"6","text":"Murume uyu, kunyange zvakadaro, akanga asina rudzi runobva pazvizvarwa zvaRevhi, asi akatora chegumi kubva kuna Abhurahama uye akaropafadza iye akanga ane zvipikirwa."},{"book":"VaHebheru","chapter":"7","verse":"7","text":"Uye hapana kukahadzika kuti muduku anoropafadzwa neakamupfuura paukuru."},{"book":"VaHebheru","chapter":"7","verse":"8","text":"Panyaya iyi yokutanga, chegumi chinotorwa navanhu vanofa; asi pane imwe nyaya iyi chinotorwa naiye anonzi mupenyu."},{"book":"VaHebheru","chapter":"7","verse":"9","text":"Mumwe angati Revhi, anotora chegumi, akapawo chegumi kubudikidza naAbhurahama,"},{"book":"VaHebheru","chapter":"7","verse":"10","text":"nokuti Merikizedheki paakasangana naAbhurahama, Revhi akanga achiri muchiuno chatateguru vake."},{"book":"VaHebheru","chapter":"7","verse":"11","text":"Kana kukwaniswa kwaigona kuvapo nenzira youprista hwaRevhi (nokuti vanhu vakapiwa murayiro nokuda kwahwo), ko, mumwe muprista aifanira kuzomuka sei, iye ari worudzi rwaMerikizedheki, asiri worudzi rwaAroni?"},{"book":"VaHebheru","chapter":"7","verse":"12","text":"Nokuti kana uprista huchishandurwa, kunofanirawo kushandurwa murayiro."},{"book":"VaHebheru","chapter":"7","verse":"13","text":"Iye anorehwa zvinhu izvi pamusoro pake ndeworumwe rudzi, uye hakuna mumwe worudzi urwu akamboshumira paaritari."},{"book":"VaHebheru","chapter":"7","verse":"14","text":"Nokuti zviri pachena kuti Ishe wedu akabva kurudzi rwaJudha uye pamusoro porudzi urwu Mozisi haana kumbotaura zvavaprista."},{"book":"VaHebheru","chapter":"7","verse":"15","text":"Uye zvatataura zvinotova pachena kunyanya kana mumwe muprista akaita saMerikizedheki achionekwa,"},{"book":"VaHebheru","chapter":"7","verse":"16","text":"uyo ava muprista kwete nokuda kwomurayiro wenhoroondo yamadzitateguru ake asi nokuda kwesimba roupenyu husingaparadziki."},{"book":"VaHebheru","chapter":"7","verse":"17","text":"Nokuti zvakataurwa zvichinzi:"},{"book":"VaHebheru","chapter":"7","verse":"18","text":"Murau wokutanga wakaiswa padivi nokuti wakanga une utera uye usina maturo"},{"book":"VaHebheru","chapter":"7","verse":"19","text":"(nokuti murayiro hauna chinhu chawakaita kuti chive chakakwana), uye tariro iri nani inoziviswa, yatinoswededzwa nayo pedyo naMwari."},{"book":"VaHebheru","chapter":"7","verse":"20","text":"Uye hazvina kuitwa pasina mhiko! Vamwe vakava vaprista pasina kana mhiko zvayo,"},{"book":"VaHebheru","chapter":"7","verse":"21","text":"asi iye akava muprista ane mhiko, Mwari paakati kwaari:"},{"book":"VaHebheru","chapter":"7","verse":"22","text":"Nokuda kwemhiko yake, Jesu akava rubatso rwesungano inopfuura nokunaka."},{"book":"VaHebheru","chapter":"7","verse":"23","text":"Zvino kwakava navazhinji vavaprista, nokuti rufu rwakavatadzisa kupfuurira mberi paushumiri;"},{"book":"VaHebheru","chapter":"7","verse":"24","text":"asi Jesu, nokuti anogara nokusingaperi, ano uprista huchavapo nokusingaperi."},{"book":"VaHebheru","chapter":"7","verse":"25","text":"Naizvozvo anogona kuponesa zvizere vaya vanouya kuna Mwari kubudikidza naye, nokuti anorarama nokusingaperi achivanyengeterera."},{"book":"VaHebheru","chapter":"7","verse":"26","text":"Muprista mukuru akadai anotipa zvatinoshayiwa, iye mutsvene, asina chaangapomerwa, asina kusvibiswa, akatsaurwa kubva kuvatadzi, akasimudzirwa pamusoro pamatenga."},{"book":"VaHebheru","chapter":"7","verse":"27","text":"Asingafanani navaya vaprista, haafaniri kubayira zvipiriso zuva rimwe nerimwe, kutanga pamusoro pezvivi zvake, pashure pamusoro pezvivi zvavanhu. Akabayira zvivi zvavo kamwe chete zvikapera paakazvipa iye."},{"book":"VaHebheru","chapter":"7","verse":"28","text":"Nokuti murayiro unogadza vanhu vano utera savaprista vakuru; asi mhiko yakauya shure kwomurayiro, yakagadza Mwanakomana, uyo akakwaniswa nokusingaperi."}]}