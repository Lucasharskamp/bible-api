{"data":[{"book":"Olubereberye","chapter":"8","verse":"1","text":"Katonda n’ajjukira Nuuwa n’ensolo zonna ez’awaka n’ez’omu nsiko ezaali naye mu lyato, n’asindika empewo ku nsi, amazzi ne gakendeera;"},{"book":"Olubereberye","chapter":"8","verse":"2","text":"ensulo eza wansi w’ensi n’ebituli eby’eggulu ne biggalibwa, n’enkuba eva mu ggulu n’eziyizibwa,"},{"book":"Olubereberye","chapter":"8","verse":"3","text":"n’amazzi ne geeyongera okukendeera ku nsi. Ku nkomerero y’ennaku kikumi mu ataano amazzi gaali gakalidde;"},{"book":"Olubereberye","chapter":"8","verse":"4","text":"ne mu mwezi ogw’omusanvu, ku lunaku lwagwo olw’ekkumi n’omusanvu, eryato ne litereera ku nsozi eza Alalaati."},{"book":"Olubereberye","chapter":"8","verse":"5","text":"Bwe gatyo amazzi ne geeyongera okukalira okutuusa mu mwezi ogw’ekkumi, ku lunaku olusooka olw’omwezi ogwo entikko z’ensozi ne zirabika."},{"book":"Olubereberye","chapter":"8","verse":"6","text":"Oluvannyuma lw’ennaku amakumi ana Nuuwa n’aggula eddirisa lye yakola ku lyato"},{"book":"Olubereberye","chapter":"8","verse":"7","text":"n’atuma namuŋŋoona n’agenda nga bw’akomawo okutuusa amazzi lwe gaakalira."},{"book":"Olubereberye","chapter":"8","verse":"8","text":"Oluvannyuma n’atuma ejjuba ne liva w’ali okulaba ng’amazzi gakalidde ku nsi;"},{"book":"Olubereberye","chapter":"8","verse":"9","text":"naye ejjuba ne litalaba we lissa kigere kyalyo, ne likomawo gy’ali mu lyato, kubanga amazzi gaali gakyali ku nsi yonna. N’agolola omukono gwe n’alikwata n’aliyingiza mu lyato."},{"book":"Olubereberye","chapter":"8","verse":"10","text":"N’alinda ennaku endala musanvu n’atuma ate ejjuba okuva mu lyato;"},{"book":"Olubereberye","chapter":"8","verse":"11","text":"ne likomawo akawungeezi, era laba, nga lirina mu kamwa kaalyo akakoola akabisi ke liggye ku muti omuzeyituuni. Awo Nuuwa n’ategeera nti amazzi gakendedde ku nsi."},{"book":"Olubereberye","chapter":"8","verse":"12","text":"Ate n’alinda ennaku endala musanvu, n’asindika ejjuba, naye ku mulundi guno teryadda."},{"book":"Olubereberye","chapter":"8","verse":"13","text":"Ku lunaku olw’olubereberye, olw’omwezi ogw’olubereberye nga Nuuwa aweza emyaka lukaaga mu gumu, amazzi gaali gakalidde ku nsi. Awo Nuuwa n’aggyako ekibikka ku lyato n’alaba ng’ensi ekalidde."},{"book":"Olubereberye","chapter":"8","verse":"14","text":"Ku lunaku olw’amakumi abiri mu omusanvu olw’omwezi ogwokubiri ensi yali ekalidde."},{"book":"Olubereberye","chapter":"8","verse":"15","text":"Awo Katonda n’agamba Nuuwa nti,"},{"book":"Olubereberye","chapter":"8","verse":"16","text":"“Vva mu lyato, ggwe, ne mukazi wo, ne batabani bo ne bakazi baabwe."},{"book":"Olubereberye","chapter":"8","verse":"17","text":"Fulumya buli kiramu ekiri naawe: ebinyonyi, n’ensolo, na buli kiramu ekitambula ku ttaka, biryoke bizaale byale ku nsi, byeyongerenga obungi.”"},{"book":"Olubereberye","chapter":"8","verse":"18","text":"Awo Nuuwa n’afuluma ne batabani be, ne mukazi we wamu ne bakazi ba batabani be."},{"book":"Olubereberye","chapter":"8","verse":"19","text":"N’ensolo n’ebitonde byonna ebitambula ku ttaka, n’ebinyonyi byonna, byonna ne biva mu lyato bibiri bibiri mu bibinja."},{"book":"Olubereberye","chapter":"8","verse":"20","text":"Awo Nuuwa n’azimbira Mukama ekyoto, n’addira ku zimu ku nsolo ennongoofu ne ku binyonyi ebirongoofu n’awaayo ekiweebwayo ekyokebwa ku kyoto."},{"book":"Olubereberye","chapter":"8","verse":"21","text":"Mukama n’awulira akawoowo akalungi akamusanyusa, n’ayogera mu mutima gwe nti, “Sikyaddayo kukolimira nsi olw’omuntu, newaakubadde ng’endowooza y’omutima gwe mbi okuva mu buto bwe. Sikyaddayo na kuzikiriza bitonde byonna ebiramu, nga bwe nkoze."},{"book":"Olubereberye","chapter":"8","verse":"22","text":"“Ensi ng’ekyaliwo,"}]}