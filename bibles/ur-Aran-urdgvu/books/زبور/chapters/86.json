{"data":[{"book":"زبور","chapter":"86","verse":"1","text":"داؤد کی دعا۔"},{"book":"زبور","chapter":"86","verse":"2","text":"میری جان کو محفوظ رکھ، کیونکہ مَیں ایمان دار ہوں۔ اپنے خادم کو بچا جو تجھ پر بھروسا رکھتا ہے۔ تُو ہی میرا خدا ہے!"},{"book":"زبور","chapter":"86","verse":"3","text":"اے رب، مجھ پر مہربانی کر، کیونکہ دن بھر مَیں تجھے پکارتا ہوں۔"},{"book":"زبور","chapter":"86","verse":"4","text":"اپنے خادم کی جان کو خوش کر، کیونکہ مَیں تیرا آرزومند ہوں۔"},{"book":"زبور","chapter":"86","verse":"5","text":"کیونکہ تُو اے رب بھلا ہے، تُو معاف کرنے کے لئے تیار ہے۔ جو بھی تجھے پکارتے ہیں اُن پر تُو بڑی شفقت کرتا ہے۔"},{"book":"زبور","chapter":"86","verse":"6","text":"اے رب، میری دعا سن، میری التجاؤں پر توجہ کر۔"},{"book":"زبور","chapter":"86","verse":"7","text":"مصیبت کے دن مَیں تجھے پکارتا ہوں، کیونکہ تُو میری سنتا ہے۔"},{"book":"زبور","chapter":"86","verse":"8","text":"اے رب، معبودوں میں سے کوئی تیری مانند نہیں ہے۔ جو کچھ تُو کرتا ہے کوئی اَور نہیں کر سکتا۔"},{"book":"زبور","chapter":"86","verse":"9","text":"اے رب، جتنی بھی قومیں تُو نے بنائیں وہ آ کر تیرے حضور سجدہ کریں گی اور تیرے نام کو جلال دیں گی۔"},{"book":"زبور","chapter":"86","verse":"10","text":"کیونکہ تُو ہی عظیم ہے اور معجزے کرتا ہے۔ تُو ہی خدا ہے۔"},{"book":"زبور","chapter":"86","verse":"11","text":"اے رب، مجھے اپنی راہ سکھا تاکہ تیری وفاداری میں چلوں۔ بخش دے کہ مَیں پورے دل سے تیرا خوف مانوں۔"},{"book":"زبور","chapter":"86","verse":"12","text":"اے رب میرے خدا، مَیں پورے دل سے تیرا شکر کروں گا، ہمیشہ تک تیرے نام کی تعظیم کروں گا۔"},{"book":"زبور","chapter":"86","verse":"13","text":"کیونکہ تیری مجھ پر شفقت عظیم ہے، تُو نے میری جان کو پاتال کی گہرائیوں سے چھڑایا ہے۔"},{"book":"زبور","chapter":"86","verse":"14","text":"اے اللہ، مغرور میرے خلاف اُٹھ کھڑے ہوئے ہیں، ظالموں کا جتھا میری جان لینے کے درپَے ہے۔ یہ لوگ تیرا لحاظ نہیں کرتے۔"},{"book":"زبور","chapter":"86","verse":"15","text":"لیکن تُو، اے رب، رحیم اور مہربان خدا ہے۔ تُو تحمل، شفقت اور وفا سے بھرپور ہے۔"},{"book":"زبور","chapter":"86","verse":"16","text":"میری طرف رجوع فرما، مجھ پر مہربانی کر! اپنے خادم کو اپنی قوت عطا کر، اپنی خادمہ کے بیٹے کو بچا۔"},{"book":"زبور","chapter":"86","verse":"17","text":"مجھے اپنی مہربانی کا کوئی نشان دکھا۔ مجھ سے نفرت کرنے والے یہ دیکھ کر شرمندہ ہو جائیں کہ تُو رب نے میری مدد کر کے مجھے تسلی دی ہے۔"}]}