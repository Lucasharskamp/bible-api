{"data":[{"book":"1 AmaKhosi","chapter":"2","verse":"1","text":"Kwathi isikhathi sokuthi uDavida afe sesisondele, walaya indodana yakhe uSolomoni."},{"book":"1 AmaKhosi","chapter":"2","verse":"2","text":"Wathi, “Sengiseduze ukuyiphetha indlela yemhlabeni. Ngakho qina, zitshengisele ubudoda bakho,"},{"book":"1 AmaKhosi","chapter":"2","verse":"3","text":"unanzelele lokho okufunwa nguThixo uNkulunkulu wakho: Ukuhamba endleleni yakhe, ugcine imilayo leziqondiso zakhe, imithetho yakhe kanye lezilayezelo zayo: Hamba ezindleleni zakhe, ugcine izimiso zakhe leziqondiso zakhe, imithetho yakhe lokulotshiweyo ngokoMthetho kaMosi, ukuze uphumelele kukho konke okwenzayo kanye lalapho oya khona,"},{"book":"1 AmaKhosi","chapter":"2","verse":"4","text":"ngalokho uThixo uzagcina isithembiso sakhe kimi: ‘Nxa isizukulwane sakho sizananzelela izindlela zokuphila kwaso, njalo sizahamba ngobuqotho phambi kwami ngezinhliziyo zaso lasemoyeni waso, awuyikwehluleka uswele indoda ezahlala esihlalweni sobukhosi ko-Israyeli.’"},{"book":"1 AmaKhosi","chapter":"2","verse":"5","text":"Wena ngokwakho uyakwazi ukuthi uJowabi indodana kaZeruya wenzani kimi lekubulaweni kwabalawuli bamabutho ako-Israyeli, u-Abhineri indodana kaNeri lo-Amasa indodana kaJetha. Wababulala, wachitha igazi ngesikhathi sokuthula kwangathi kusempini, ngalokho igazi langcolisa uzwezwe okhalweni lwakhe lenyathelo ezinyaweni zakhe."},{"book":"1 AmaKhosi","chapter":"2","verse":"6","text":"Yenza lokho obona kufanele kuye, kodwa ikhanda lakhe elimpunga ungavumeli lingcwatshwe ngokuthula."},{"book":"1 AmaKhosi","chapter":"2","verse":"7","text":"Kodwa ube lomusa emadodaneni kaBhazilayi weGiliyadi babengabanye balabo abazakudla kanye lawe ethaleni lakho. Bona bema kanye lami nxa ngangibalekela umfowenu u-Abhisalomu."},{"book":"1 AmaKhosi","chapter":"2","verse":"8","text":"Njalo ukhumbule ukuthi, wena ulendodana kaGera uShimeyi ongowakoBhenjamini oweBhahurimi owangithuka kabuhlungu mhla ngisiya kuMahanayimi. Wathi lapho ezongihlangabeza eJodani, ngafunga ngoThixo ngathi: ‘Angiyikukubulala ngenkemba.’"},{"book":"1 AmaKhosi","chapter":"2","verse":"9","text":"Kodwa loba kunjalo ungabonakana ukuthi umsulwa. Uyindoda elengqondo ekhaliphileyo, kumele ukwazi ozakwenza kuye. Yethula ikhanda lakhe elimpunga liye emangcwabeni ligcwele igazi.”"},{"book":"1 AmaKhosi","chapter":"2","verse":"10","text":"Kwaba yikwedlula kukaDavida esesiya kubokhokho bakhe abafayo wayangcwatshwa eMzini kaDavida."},{"book":"1 AmaKhosi","chapter":"2","verse":"11","text":"Wayesebuse okweminyaka engamatshumi amane ko-Israyeli, iminyaka eyisikhombisa eHebhroni kwathi engamatshumi amathathu lemithathu eJerusalema."},{"book":"1 AmaKhosi","chapter":"2","verse":"12","text":"Ngakho uSolomoni wahlala esihlalweni sobukhosi sikayise uDavida, umbuso wakhe wagxila waqina."},{"book":"1 AmaKhosi","chapter":"2","verse":"13","text":"Kwathi u-Adonija, indodana kaHagithi, waya kuBhathishebha, unina kaSolomoni. UBhathishebha wambuza wathi, “Kambe uza ngokuthula na?”"},{"book":"1 AmaKhosi","chapter":"2","verse":"14","text":"Waqhubekela phambili wathi, “Kukhona engifisa ukukutsho kuwe.”"},{"book":"1 AmaKhosi","chapter":"2","verse":"15","text":"“Njengoba usazi ukuthi ubukhosi bebungobami. U-Israyeli ubekhangele ukuthi yimi inkosi yabo. Kodwa izinto seziguqukile, ubukhosi sebuthethwe ngumfowethu, ngoba yena ubuphiwe nguThixo."},{"book":"1 AmaKhosi","chapter":"2","verse":"16","text":"Pho khathesi ngilesicelo engiza ngaso kuwe. Ungabokwala.”"},{"book":"1 AmaKhosi","chapter":"2","verse":"17","text":"Yena waqhubekela phambili wathi, “Ngicelela inkosi uSolomoni anginike u-Abhishagi umShunami ukuze abe ngumkami, ngiyazi ngeke ale kuwe.”"},{"book":"1 AmaKhosi","chapter":"2","verse":"18","text":"UBhathishebha waphendula wathi, “Yebo kambe, ngizakukhulumela ngikubike enkosini.”"},{"book":"1 AmaKhosi","chapter":"2","verse":"19","text":"Kwathi uBhathishebha esiyakhulumela u-Adonija enkosini uSolomoni, inkosi yaphakama yamhlangabeza yamkhothamela yasihlala esihlalweni sayo sobukhosi. Yathi kabalethele unina isihlalo sesikhosini, unina wasehlala esandleni sayo sokudla."},{"book":"1 AmaKhosi","chapter":"2","verse":"20","text":"Unina wathi, “Ungabokwala, ngilesicelo esincane engizasethula kuwe.”"},{"book":"1 AmaKhosi","chapter":"2","verse":"21","text":"Unina wasesithi, “Yekela u-Abhishagi umShunami abe ngumfazi womfowenu u-Adonija.”"},{"book":"1 AmaKhosi","chapter":"2","verse":"22","text":"INkosi uSolomoni ephendula unina wathi, “Kungani ucelela u-Adonija u-Abhishagi umShunami? Kuyafanana lokuthi umcelela ubukhosi, kanti njalo yena ngokwakhe umnewethu umdala kulami kanye laku-Abhiyathari umphristi loJowabi indodana kaZeruya!”"},{"book":"1 AmaKhosi","chapter":"2","verse":"23","text":"Ngakho inkosi uSolomoni yasifunga ngoThixo yathi: “Kungani uNkulunkulu angangijezisa mina, loba kabuhlungu kanganani, nxa u-Adonija engasahlawulanga ngokufela lesisicelo esinje!"},{"book":"1 AmaKhosi","chapter":"2","verse":"24","text":"Khathesi-ke, ngeqiniso likaThixo ophilayo, yena kanye ongibeke wangizinzisa esihlalweni sobukhosi bukababa uDavida wangidalela indlu yesikhosini njengokuthembisa kwakhe, u-Adonija uzabulawa lamhlanje!”"},{"book":"1 AmaKhosi","chapter":"2","verse":"25","text":"Ngakho iNkosi uSolomoni yakhipha ilizwi yathuma uBhenaya indodana kaJehoyada, lakanye wamlahla phansi u-Adonija kwahle kwaba yikufa kwakhe."},{"book":"1 AmaKhosi","chapter":"2","verse":"26","text":"Ku-Abhiyathari umphristi iNkosi yathi, “Buyela emasimini akho e-Anathothi. Kufanele ufe kodwa angiyikukubulala khathesi, ngoba wathwala ibhokisi lesivumelwano sikaThixo Wobukhosi phambi kukababa uDavida waba kanye lobaba esebunzimeni.”"},{"book":"1 AmaKhosi","chapter":"2","verse":"27","text":"Ngakho uSolomoni wasusa u-Abhiyathari esihlalweni sobuphristi bukaThixo, kwagcwaliseka lelolizwi likaThixo alikhuluma eShilo ekhuluma ngendlu ka-Eli."},{"book":"1 AmaKhosi","chapter":"2","verse":"28","text":"UJowabi ekuzweni lelilizwi, njengoba yena wayekade ebambene lo-Adonija engazange enze lokho lo-Abhisalomu, wabalekela ethenteni likaThixo wafika wadumela impondo ze-alithare."},{"book":"1 AmaKhosi","chapter":"2","verse":"29","text":"Inkosi uSolomoni yatshelwa ukuthi uJowabi ubalekele ethenteni likaThixo lapha afike wazisondeza e-alithareni. Ngalokho uSolomoni wathi kuBhenaya indodana kaJehoyada, “Hamba uyemtshaya umbhuqe.”"},{"book":"1 AmaKhosi","chapter":"2","verse":"30","text":"Lakanye uBhenaya wangena ethenteni likaThixo wathi kuJowabi, “Inkosi ithi, ‘Phuma phandle!’ ”"},{"book":"1 AmaKhosi","chapter":"2","verse":"31","text":"Ngalokho inkosi yathi kuBhenaya, “Yenza njengokutsho kwakhe. Umtshaye umbhuqe, uhle umngcwabe, ukuze ungigeze mina kanye lendlu kababa kulowomlandu wegazi elingelacala elachithwa nguJowabi."},{"book":"1 AmaKhosi","chapter":"2","verse":"32","text":"UThixo uzamjezisa ngegazi alichithayo, ngoba wahlasela wabulala amadoda amabili ngenkemba ubaba inkosi uDavida engakwazi. Bobabili u-Abhineri indodana kaNeri, umlawuli wamabutho ako-Israyeli, kanye lo-Amasa indodana kaJetha, umlawuli wamabutho akoJuda, babengamadoda angcono beqotho kulaye."},{"book":"1 AmaKhosi","chapter":"2","verse":"33","text":"Kungani umlandu waleligazi labo ungahlala phezu kukaJowabi labenzalo yakhe kuze kube nini lanini. Kodwa inkosi uDavida lenzalo yakhe, lendlu yakhe lesihlalo sobukhosi sakhe, angathi ingehlelwa yikuthula okungapheliyo kukaThixo.”"},{"book":"1 AmaKhosi","chapter":"2","verse":"34","text":"UBhenaya indodana kaJehoyada wakhwela wafika wamtshaya uJowabi wambulala wayangcwatshwa esiqintini sakhe enkangala."},{"book":"1 AmaKhosi","chapter":"2","verse":"35","text":"Inkosi yabeka uBhenaya indodana kaJehoyada ukuba abe ngumlawuli webutho esikhundleni sikaJowabi kwathi esikhundleni sika-Abhiyathari yabeka uZadokhi umphristi."},{"book":"1 AmaKhosi","chapter":"2","verse":"36","text":"Ngakho inkosi yathi kayibizelwe uShimeyi yasisithi kuye. “Zakhele indlu eJerusalema uhlale khonale, kodwa ungayi ndawo."},{"book":"1 AmaKhosi","chapter":"2","verse":"37","text":"Mhla uzake usuke uchaphe uye eziHotsheni zeKhidironi, uhle wazi ngeqiniso ukuthi uzakufa, igazi lakho lizabizwa phezu kwakho.”"},{"book":"1 AmaKhosi","chapter":"2","verse":"38","text":"UShimeyi wayiphendula inkosi wathi, “Lokho okutshoyo kuqondile. Inceku yakho izakwenza njengoba inkosi yayo itshilo.” Ngakho uShimeyi wahlala eJerusalema isikhathi eside."},{"book":"1 AmaKhosi","chapter":"2","verse":"39","text":"Kodwa kwathi sekwedlule iminyaka emithathu, izigqili zikaShimeyi ezimbili zabalekela ku-Akhishi indodana kaMahakha, inkosi yeGathi, njalo uShimeyi watshelwa ukuthi, “Izigqili zakho ziseGathi.”"},{"book":"1 AmaKhosi","chapter":"2","verse":"40","text":"Ekuzwa lokhu, wethesa ubabhemi wakhe waya ku-Akhishi eGathi esiyadinga izigqili zakhe. Ngakho uShimeyi wabuya lazo izigqili zakhe evela eGathi."},{"book":"1 AmaKhosi","chapter":"2","verse":"41","text":"USolomoni esetsheliwe ukuthi uShimeyi wayesuke eJerusalema waya eGathi waze waphenduka,"},{"book":"1 AmaKhosi","chapter":"2","verse":"42","text":"inkosi yambiza uShimeyi yathi kuye, “Angizange ngikufungise ngoThixo njalo ngakuqonqonsela ukuthi, ‘Mhla uzake usuke uye kwenye indawo uhle wazi ukuthi ngempela uzakufa na?’ Ngalesosikhathi wathi kimi, ‘Okutshoyo kuqotho. Ngizalalela.’"},{"book":"1 AmaKhosi","chapter":"2","verse":"43","text":"Pho kungani ungagcinanga isifungo sakho kuThixo ulalele isiqondiso engakunika sona?”"},{"book":"1 AmaKhosi","chapter":"2","verse":"44","text":"Inkosi njalo yathi kuShimeyi, “Uyakwazi enhliziyweni yakho konke ukona owakwenza kubaba uDavida. Khathesi uThixo uzakujezisa ngokona kwakho."},{"book":"1 AmaKhosi","chapter":"2","verse":"45","text":"Kodwa iNkosi uSolomoni izabusiswa, isihlalo sobukhosi sikaDavida sizahlala siqinile ngokuzinza phambi kukaThixo kuze kube nini lanini.”"},{"book":"1 AmaKhosi","chapter":"2","verse":"46","text":"Ngakho yakhupha isiqondiso kuBhenaya indodana kaJehoyada, yena waphuma wafika wamnqonda uShimeyi wamlahla phansi wahle wambulala."}]}