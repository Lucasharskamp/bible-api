{"data":[{"book":"Genesisi","chapter":"4","verse":"1","text":"Adhamu akarara nomukadzi wake Evha, uye akava nemimba akabereka Kaini. Akati, “Norubatsiro rwaJehovha, ndabereka murume.”"},{"book":"Genesisi","chapter":"4","verse":"2","text":"Mushure akabereka mununʼuna wake Abheri."},{"book":"Genesisi","chapter":"4","verse":"3","text":"Mukufamba kwenguva, Kaini akauya nezvimwe zvezvibereko zvevhu sechipiriso kuna Jehovha."},{"book":"Genesisi","chapter":"4","verse":"4","text":"Asi Abheri akauya nomugove wamafuta aibva mumhongora dzamakwai. Jehovha akagamuchira Abheri nechipiriso chake,"},{"book":"Genesisi","chapter":"4","verse":"5","text":"asi Kaini nechipiriso chake haana kumugamuchira. Saka Kaini akatsamwa zvikuru, uye chiso chake chikaunyana."},{"book":"Genesisi","chapter":"4","verse":"6","text":"Ipapo Jehovha akati kuna Kaini, “Wakatsamweiko? Seiko chiso chako chakaunyana?"},{"book":"Genesisi","chapter":"4","verse":"7","text":"Kana ukaita zvakanaka, haungagamuchirwi here? Asi kana usingaiti zvakanaka, chivi chakakuvandira pamukova wako; chinoda kukubata, asi iwe unofanira kuchikunda.”"},{"book":"Genesisi","chapter":"4","verse":"8","text":"Zvino Kaini akati kumununʼuna wake, “Ngatimbobuda tiende kumunda.” Uye vakati vari mumunda Kaini akarwisa mununʼuna wake Abheri akamuuraya."},{"book":"Genesisi","chapter":"4","verse":"9","text":"Ipapo Jehovha akati kuna Kaini, “Aripiko mununʼuna wako Abheri?”"},{"book":"Genesisi","chapter":"4","verse":"10","text":"Jehovha akati, “Waiteiko? Inzwa! Ropa romununʼuna wako riri kudanidzira kwandiri richibva muvhu."},{"book":"Genesisi","chapter":"4","verse":"11","text":"Zvino watukwa uye wadzingwa panyika yazarura muromo wayo kuti imedze ropa romununʼuna wako kubva paruoko rwako."},{"book":"Genesisi","chapter":"4","verse":"12","text":"Paunorima ivhu, harichazombokuberekeri zvibereko zvaro. Uchava mudzungairi asingatongozorori panyika.”"},{"book":"Genesisi","chapter":"4","verse":"13","text":"Kaini akati kuna Jehovha, “Kurangwa kwangu kunopfuura zvandinokwanisa kutakura."},{"book":"Genesisi","chapter":"4","verse":"14","text":"Nhasi muri kundidzinga kubva panyika, uye ndichavanzwa pamberi penyu; ndichava mudzungairi asina zororo panyika, uye ani naani achandiwana achandiuraya.”"},{"book":"Genesisi","chapter":"4","verse":"15","text":"Asi Jehovha akati kwaari, “Kwete hazvingadaro; kana munhu upi zvake akauraya Kaini, achatsiviwa kanomwe.” Ipapo Jehovha akaisa rupau pana Kaini kuitira kuti kurege kuva nomunhu anenge amuwana angazomuuraya."},{"book":"Genesisi","chapter":"4","verse":"16","text":"Saka Kaini akabva pamberi paJehovha akandogara munyika yeNodhi, kumabvazuva kweEdheni."},{"book":"Genesisi","chapter":"4","verse":"17","text":"Kaini akarara nomukadzi wake, akava nemimba akamuberekera Enoki. Ipapo Kaini akanga achivaka guta, uye akaritumidza zita romwanakomana wake Enoki."},{"book":"Genesisi","chapter":"4","verse":"18","text":"Enoki akaberekerwa Iradhi, uye Iradhi akanga ari baba vaMehujaeri, uye Mehujaeri akanga ari baba vaMetushaeri, uye Metushaeri akanga ari baba vaRameki."},{"book":"Genesisi","chapter":"4","verse":"19","text":"Rameki akawana vakadzi vaviri, mumwe ainzi Adha uye mumwe ainzi Zira."},{"book":"Genesisi","chapter":"4","verse":"20","text":"Adha akabereka Jabhari, ndiye akanga ari baba vavaya vanogara mumatende vaichengeta zvipfuwo."},{"book":"Genesisi","chapter":"4","verse":"21","text":"Zita romununʼuna wake rainzi Jubhari; akanga ari baba wavose vanoridza rudimbwa nenyere."},{"book":"Genesisi","chapter":"4","verse":"22","text":"Zira akanga ane mwanakomana, Tubhari-Kaini, aigadzira nhumbi dzemhando dzose dzendarira nedzesimbi. Hanzvadzi yaTubhari-Kaini yainzi Naama."},{"book":"Genesisi","chapter":"4","verse":"23","text":"Rameki akati kuvakadzi vake,"},{"book":"Genesisi","chapter":"4","verse":"24","text":"Kana Kaini achitsiviwa kanomwe,"},{"book":"Genesisi","chapter":"4","verse":"25","text":"Adhamu akararazve nomukadzi wake, akabereka mwanakomana akamutumidza zita rokuti Seti, achiti, “Mwari andipa mumwe mwana panzvimbo yaAbheri, sezvo Kaini akamuuraya.”"},{"book":"Genesisi","chapter":"4","verse":"26","text":"Setiwo akava nomwanakomana, akamutumidza zita rokuti Enoshi."}]}