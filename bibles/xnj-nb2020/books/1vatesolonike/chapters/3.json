{"data":[{"book":"1 Vatesolonike","chapter":"3","verse":"1","text":"Ndava ya genago tangahotola kusindimala neju. Ndi taamwili kusigalila ku Atene tavete,"},{"book":"1 Vatesolonike","chapter":"3","verse":"2","text":"na kumtuma kwinu mlongo witu Timoti, ndi muhenga lihengu muyitu ndava ya Chapanga mukukokosa Lilovi la Bwina la Kilisitu. Tamtumili ndava ya kuvakangamalisa na kuvasangalusa,"},{"book":"1 Vatesolonike","chapter":"3","verse":"3","text":"muni taganili mundu yoyoha akotoka kuwuya mumbele ndava ya sadika pagati yinu yikoto kuyaga ndava ya mang'ahiso ago. Nyenye mmanyili maganu ga Chapanga ting'ahiswai."},{"book":"1 Vatesolonike","chapter":"3","verse":"4","text":"Muni patavili pamonga na nyenye tavajovili yati ting'ahiswa, ndi ngati chammanyili, ndi chagahumalili."},{"book":"1 Vatesolonike","chapter":"3","verse":"5","text":"Ndava yeniyo namtumili Timoti kwinu. Nasindilimalili lepi neju, ndi namtumili muni nimanyai mambu ga sadika yinu. Yikoto kuvya pangi Setani avalingili na lihengu loha leatakitili pagati yitu liyagili waka!"},{"book":"1 Vatesolonike","chapter":"3","verse":"6","text":"Hinu Timoti amali kuwuya, na atipelili malovi ga kusangalusa kuvala sadika na uganu winu. Atijovili kuvya mukutiholalela neju, na kuvya mna mnogo wa kutilola tete ngati na tete chatinogela kuvalola nyenye."},{"book":"1 Vatesolonike","chapter":"3","verse":"7","text":"Hinu, valongo vitu mambu getiyuwini kuvala sadika yinu, yikangamalisa mitima mukung'ahika na mang'ahiso gitu goha,"},{"book":"1 Vatesolonike","chapter":"3","verse":"8","text":"Ndava muni hinu titama kwa uchakaka yikavya nyenye muyima chakukangamala mukuwungana na BAMBU."},{"book":"1 Vatesolonike","chapter":"3","verse":"9","text":"Hinu tihotola kumsengusa Chapanga witu ndava yinu. Tikumsengusa kwa luheku lwetuvili nawu palongolo yaki ndava yinu."},{"book":"1 Vatesolonike","chapter":"3","verse":"10","text":"Tiyendelela kumuyupa Chapanga kilu na muhi kwa mtima witu woha muni atipela fwasi ya kuvalola mihu kwa mihu muni tihotola kuvatangatila mumsadika Chapanga kwa makakala neju."},{"book":"1 Vatesolonike","chapter":"3","verse":"11","text":"Tikumuyupa Chapanga, Dadi witu mwene, na BAMBU witu Yesu, atidindulila njila ya kubwela kwinu."},{"book":"1 Vatesolonike","chapter":"3","verse":"12","text":"BAMBU avahotosa kuganana na mmemeswa uganu wa kuvagana vandu vangi voha, ngati tete chatikuvagana nyenye."},{"book":"1 Vatesolonike","chapter":"3","verse":"13","text":"Ndi yati yikangamalisa mitima yinu, na nyenye yati mwivya mwangabuda kangi mwivya vamsopi vandu va Chapanga, pemwiyima palongolo ya Chapanga mweavili Dadi witu lukumbi BAMBU witu Yesu peibwela na voha vevavili vaki."}]}