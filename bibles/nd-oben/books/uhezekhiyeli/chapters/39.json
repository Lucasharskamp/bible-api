{"data":[{"book":"UHezekhiyeli","chapter":"39","verse":"1","text":"“Ndodana yomuntu, phrofetha kubi ngoGogi uthi, ‘Nanku okutshiwo nguThixo Wobukhosi: Ngimelana lawe, wena Gogi, nkosana enkulu yaseMesheki kanye laseThubhali."},{"book":"UHezekhiyeli","chapter":"39","verse":"2","text":"Ngizakutshibilikisa ngikuhudule. Ngizakuthatha khatshana enyakatho ngikuse ekumelaneni lezintaba zako-Israyeli."},{"book":"UHezekhiyeli","chapter":"39","verse":"3","text":"Lapho-ke ngizatshaya idandili lakho esandleni senxele ngenze imitshoko yakho iwe esandleni sakho sokudla."},{"book":"UHezekhiyeli","chapter":"39","verse":"4","text":"Phezu kwezintaba zako-Israyeli uzakuwa, wena lamabutho akho kanye lezizwe ezilawe. Ngizakunikela kuzozonke izinhlobo zezinyoni ezidla ingcuba kanye lasezinyamazaneni zeganga."},{"book":"UHezekhiyeli","chapter":"39","verse":"5","text":"Uzafela egangeni, ngoba sengikhulumile, kutsho uThixo Wobukhosi."},{"book":"UHezekhiyeli","chapter":"39","verse":"6","text":"Ngizathumela umlilo eMagogi lakulabo abahlezi ngokuvikeleka emazweni angasolwandle, njalo bazakwazi ukuthi mina nginguThixo."},{"book":"UHezekhiyeli","chapter":"39","verse":"7","text":"Ngizakwenza ibizo lami elingcwele lazakale phakathi kwabantu bami u-Israyeli. Kangisayikuyekela ibizo lami elingcwele lingcoliswa futhi, lezizwe zizakwazi ukuthi mina Thixo ngingoNgcwele ka-Israyeli."},{"book":"UHezekhiyeli","chapter":"39","verse":"8","text":"Kuyeza! Kuzakwenzakala impela, kutsho uThixo Wobukhosi. Lolu yilo usuku engakhuluma ngalo."},{"book":"UHezekhiyeli","chapter":"39","verse":"9","text":"Lapho-ke labo abahlala emadolobheni ako-Israyeli bazaphuma basebenzise izikhali njengenkuni bazibase zitshe amahawu amancane lamakhulu, amadandili lemitshoko, izagila zempi kanye lemikhonto. Bazazisebenzisa ekubaseni umlilo iminyaka eyisikhombisa."},{"book":"UHezekhiyeli","chapter":"39","verse":"10","text":"Akuyikusweleka ukuba batheze inkuni egangeni loba bazigamule emahlathini, ngoba bazabasa izikhali. Njalo bazaphanga labo ababaphangayo bathathele lalabo ababathathelayo, kutsho uThixo Wobukhosi."},{"book":"UHezekhiyeli","chapter":"39","verse":"11","text":"Ngalolosuku uGogi ngizamupha indawo yokungcwabela ko-Israyeli, esigodini salabo abahamba besiya empumalanga beqonde elwandle. Sizavimba indlela yezihambi, ngoba uGogi lamaxuku akhe wonke bazangcwatshwa khonapho. Ngakho sizabizwa ngokuthi yisiGodi sikaHamoni Gogi."},{"book":"UHezekhiyeli","chapter":"39","verse":"12","text":"Indlu ka-Israyeli izabangcwaba izinyanga eziyisikhombisa ukuze kuhlanjululwe ilizwe."},{"book":"UHezekhiyeli","chapter":"39","verse":"13","text":"Abantu bonke belizwe bazabangcwaba, njalo usuku engizadunyiswa ngalo luzakuba lusuku olukhunjulwayo kubo, kutsho uThixo Wobukhosi."},{"book":"UHezekhiyeli","chapter":"39","verse":"14","text":"Abantu bazakuba beqhatshwa ngezikhathi ukuba bahlambulule ilizwe. Abanye bazahamba ilizwe lonke njalo, phezu kwabo, abanye bazangcwaba labo abasala phezu komhlabathi."},{"book":"UHezekhiyeli","chapter":"39","verse":"15","text":"Behamba phakathi kwelizwe omunye wabo angabona ithambo lomuntu, uzamisa isibonakaliso phansi kwalo abagebhi bamangcwaba baze balimbele esiGodini sikaHamoni Gogi."},{"book":"UHezekhiyeli","chapter":"39","verse":"16","text":"Idolobho elithiwa yiHamona lalo lizakuba khonapho. Ilizwe bazalihlambulula kanjalo.’"},{"book":"UHezekhiyeli","chapter":"39","verse":"17","text":"Ndodana yomuntu, nanku okutshiwo nguThixo Wobukhosi: Memezela kuzozonke inhlobo zezinyoni lakuzo zonke izinyamazana zeganga uthi: ‘Buthanani livela ezindaweni zonke lize ndawonye emhlatshelweni engililungisela wona, umhlatshelo omkhulu phezu kwezintaba zako-Israyeli. Lapho lizakudla inyama linathe igazi."},{"book":"UHezekhiyeli","chapter":"39","verse":"18","text":"Lizakudla inyama yamadoda alamandla linathe legazi lezikhulu zasemhlabeni kube angathi bebezinqama lamawundlu, imbuzi lenkunzi, konke kuyizifuyo ezinonisiweyo ezivela eBhashani."},{"book":"UHezekhiyeli","chapter":"39","verse":"19","text":"Emhlatshelweni engililungisela wona, lizakudla amahwahwa lize lisuthisise njalo linathe legazi lize lidakwe."},{"book":"UHezekhiyeli","chapter":"39","verse":"20","text":"Etafuleni lami lizakudla lisuthe amabhiza labagadi, amadoda alamandla kanye lamabutho ezinhlobo zonke,’ ” kutsho uThixo Wobukhosi."},{"book":"UHezekhiyeli","chapter":"39","verse":"21","text":"“Ngizabonakalisa inkazimulo yami phakathi kwezizwe, njalo izizwe zonke zizasibona isijeziso engisilethayo lesandla engisibeka phezu kwabo."},{"book":"UHezekhiyeli","chapter":"39","verse":"22","text":"Kusukela ngalolosuku kusiya phambili indlu ka-Israyeli izakwazi ukuthi mina nginguThixo uNkulunkulu wabo."},{"book":"UHezekhiyeli","chapter":"39","verse":"23","text":"Lezizwe zizakwazi ukuthi abantu bako-Israyeli bathunjwa ngenxa yesono sabo, ngoba ngabanikela ezitheni zabo, njalo bonke babulawa ngenkemba."},{"book":"UHezekhiyeli","chapter":"39","verse":"24","text":"Ngabaphatha ngokufanele ukungcola kwabo kanye leziphambeko zabo, njalo ngabafihlela ubuso bami."},{"book":"UHezekhiyeli","chapter":"39","verse":"25","text":"Ngakho-ke nanku okutshiwo nguThixo Wobukhosi: Khathesi sengizambuyisa uJakhobe evela ekuthunjweni njalo ngizatshisekela ibizo lami elingcwele."},{"book":"UHezekhiyeli","chapter":"39","verse":"26","text":"Bazalikhohlwa ihlazo labo lakho konke ukungathembeki abakwenza kimi lapho babehlezi bevikelekile elizweni labo engekho owayengabenza besabe."},{"book":"UHezekhiyeli","chapter":"39","verse":"27","text":"Lapho sengibabuyisile bevela ezizweni njalo sengibaqoqile bevela emazweni ezitha zabo, ngizazibonakalisa ngingcwele ngabo phambi kwezizwe ezinengi."},{"book":"UHezekhiyeli","chapter":"39","verse":"28","text":"Lapho-ke bazakwazi ukuthi mina nginguThixo uNkulunkulu wabo, ngoba lanxa ngabasa ekuthunjweni phakathi kwezizwe, ngizabaqoqela elizweni labo, ngingatshiyi lamunye emuva."},{"book":"UHezekhiyeli","chapter":"39","verse":"29","text":"Kangisayikubafihlela ubuso bami futhi, ngoba ngizathululela uMoya wami phezu kwendlu ka-Israyeli, kutsho uThixo Wobukhosi.”"}]}