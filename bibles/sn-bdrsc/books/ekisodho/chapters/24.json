{"data":[{"book":"Ekisodho","chapter":"24","verse":"1","text":"Ipapo akati kuna Mozisi, “Kwira kuna Jehovha, iwe naAroni, Nadhabhi naAbhihu, navakuru vavaIsraeri makumi manomwe. Munamate muri chinhambwe,"},{"book":"Ekisodho","chapter":"24","verse":"2","text":"asi Mozisi oga ndiye anofanira kuswedera kuna Jehovha; vamwe havafaniri kuswedera pedyo. Uye vanhu havangakwiri naye.”"},{"book":"Ekisodho","chapter":"24","verse":"3","text":"Mozisi akati aenda kundoudza vanhu mashoko ose nemirayiro yose yaJehovha, ivo vakati nenzwi rimwe chete, “Tichaita zvinhu zvose zvakarehwa naJehovha.”"},{"book":"Ekisodho","chapter":"24","verse":"4","text":"Ipapo Mozisi akanyora zvinhu zvose zvakanga zvarehwa naJehovha."},{"book":"Ekisodho","chapter":"24","verse":"5","text":"Ipapo akatuma majaya avaIsraeri, uye vakapa zvipiriso zvinopiswa uye vakabayira hando duku sezvipiriso zvokuwadzana kuna Jehovha."},{"book":"Ekisodho","chapter":"24","verse":"6","text":"Mozisi akatora hafu yeropa akariisa mumidziyo, uye imwe hafu akaisasa paaritari."},{"book":"Ekisodho","chapter":"24","verse":"7","text":"Ipapo akatora Bhuku reSungano akariverengera vanhu. Ivo vakati, “Tichaita zvinhu zvose zvakarehwa naJehovha; tichazviteerera.”"},{"book":"Ekisodho","chapter":"24","verse":"8","text":"Ipapo Mozisi akatora ropa, akarisasa pamusoro pavanhu uye akati, “Iri iropa resungano yaitwa naJehovha nemi maererano namashoko aya ose.”"},{"book":"Ekisodho","chapter":"24","verse":"9","text":"Mozisi naAroni, Nadhabhi naAbhihu uye navakuru makumi manomwe vavaIsraeri vakakwira"},{"book":"Ekisodho","chapter":"24","verse":"10","text":"uye vakaona Mwari waIsraeri. Pasi petsoka dzake pakanga pane chimwe chinhu chakaita sechivakwa chesafire, chakanga chichionekwa sedenga pacharo."},{"book":"Ekisodho","chapter":"24","verse":"11","text":"Asi Mwari haana kusimudza ruoko rwake pamusoro pavatungamiri vavaIsraeri ava; vakaona Mwari, uye vakadya vakanwa."},{"book":"Ekisodho","chapter":"24","verse":"12","text":"Jehovha akati kuna Mozisi, “Kwira kuno kwandiri pamusoro pegomo ugare pano, ndigokupa mahwendefa amabwe, ane mirayiro nemitemo zvandanyora kuti varayirwe.”"},{"book":"Ekisodho","chapter":"24","verse":"13","text":"Ipapo Mozisi akasimuka naJoshua mubatsiri wake, uye Mozisi akakwira mugomo raMwari."},{"book":"Ekisodho","chapter":"24","verse":"14","text":"Akati kuvakuru, “Timirirei pano kusvikira tadzoka kwamuri. Aroni naHuri vanemi, uye ani naani zvake anopesana nomumwe anogona kuenda kwavari.”"},{"book":"Ekisodho","chapter":"24","verse":"15","text":"Mozisi akati akwira mugomo, gore rakarifukidza,"},{"book":"Ekisodho","chapter":"24","verse":"16","text":"uye kubwinya kwaJehovha kwakagara pamusoro peGomo reSinai. Gore rakafukidza gomo iro kwamazuva matanhatu, uye pazuva rechinomwe, Jehovha akadana Mozisi ari mukati megore."},{"book":"Ekisodho","chapter":"24","verse":"17","text":"KuvaIsraeri, kubwinya kwaJehovha kwairatidzika somoto unoparadza uri pamusoro pegomo."},{"book":"Ekisodho","chapter":"24","verse":"18","text":"Ipapo akapinda mugore paakanga achikwira mugomo. Uye akagara mugomo kwamazuva makumi mana nousiku huna makumi mana."}]}