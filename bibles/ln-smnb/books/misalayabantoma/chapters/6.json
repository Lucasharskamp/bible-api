{"data":[{"book":"Misala ya Bantoma","chapter":"6","verse":"1","text":"Na mikolo wana, motango ya bayekoli ezalaki kaka kobakisama. Bayuda oyo bazalaki koloba lokota ya Greki bakomaki koyimayima mpo na kotelemela Bayuda oyo bazalaki koloba lokota ya Ebre, pamba te basi na bango oyo bakufisa mibali bazalaki kozangela na tango ya kokabola bilei ya mokolo na mokolo."},{"book":"Misala ya Bantoma","chapter":"6","verse":"2","text":"Boye, bantoma zomi na mibale basangisaki bayekoli nyonso mpe balobaki na bango :"},{"book":"Misala ya Bantoma","chapter":"6","verse":"3","text":"Yango wana bandeko, bopona mibali sambo kati na bino, oyo bayebana na bizaleli na bango ya malamu, oyo batonda na Molimo Mosantu mpe na bwanya mpo ete topesa bango mokumba yango."},{"book":"Misala ya Bantoma","chapter":"6","verse":"4","text":"Boye, biso tokomipesa na mabondeli mpe na mosala ya koteya Liloba na Nzambe."},{"book":"Misala ya Bantoma","chapter":"6","verse":"5","text":"Likanisi yango esepelisaki lisanga mobimba. Boye, baponaki Etieni, moto oyo atonda na kondima mpe na Molimo Mosantu ; Filipo, Prokore, Nikanori, Timoni, Parimenasi mpe Nikola, moto ya Antioshe, oyo akotaki na lingomba ya Bayuda."},{"book":"Misala ya Bantoma","chapter":"6","verse":"6","text":"Balakisaki bango epai ya Bantoma ; Bantoma basambelaki mpo na bango mpe batiaki bango maboko."},{"book":"Misala ya Bantoma","chapter":"6","verse":"7","text":"Boye, Liloba na Nzambe ezalaki kokoba kopanzana, motango ya bayekoli ezalaki mpe kobakisama makasi na Yelusalemi mpe Banganga-Nzambe ebele bakomaki kondimela Yesu."},{"book":"Misala ya Bantoma","chapter":"6","verse":"8","text":"Nzokande, Etieni, moto oyo atondaki na ngolu mpe na nguya ya Nzambe, azalaki kosala bikamwa mpe bilembo minene kati na bato."},{"book":"Misala ya Bantoma","chapter":"6","verse":"9","text":"Bongo bato mosusu ya ndako ya mayangani oyo ebengamaka Ndako ya mayangani ya bansomi : Bayuda ya Sirene, ya Alekizandri, ya bituka ya Silisi mpe ya Azia ; bakomaki kotia tembe na miso ya Etieni."},{"book":"Misala ya Bantoma","chapter":"6","verse":"10","text":"Kasi bazangaki makoki ya kotelemela bwanya mpe Molimo oyo azalaki kotinda ye koloba."},{"book":"Misala ya Bantoma","chapter":"6","verse":"11","text":"Bongo, bapesaki kanyaka epai ya bato mpo ete baloba : « Toyokaki Etieni koloba maloba ya kofinga Moyize mpe Nzambe. »"},{"book":"Misala ya Bantoma","chapter":"6","verse":"12","text":"Batombokisaki bato, bakambi mpe balakisi ya Mobeko. Boye, bayaki kokanga Etieni na mbalakata mpe bamemaki ye na Likita-Monene."},{"book":"Misala ya Bantoma","chapter":"6","verse":"13","text":"Kuna, babimisaki batatoli ya lokuta oyo balobaki :"},{"book":"Misala ya Bantoma","chapter":"6","verse":"14","text":"pamba te toyokaki ye koloba ete Yesu ya Nazareti akobuka Tempelo oyo mpe akobongola bizaleli oyo Moyize atikela biso."},{"book":"Misala ya Bantoma","chapter":"6","verse":"15","text":"Bato nyonso oyo bavandaki na Likita-Monene batalaki Etieni malamu penza, mpe bamonaki ete elongi na ye ekomaki lokola elongi ya anjelu."}]}