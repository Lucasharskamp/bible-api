{"data":[{"book":"Fe Fɔlɔ Fɔlɛ","chapter":"15","verse":"1","text":"Na xanbi Alatala naxa mini Iburama ma, a naxa a masen a bɛ, «Iburama i naxa gaaxu, n tan nan na i kantama ra. I sare xungbe sɔtɔma nɛ.»"},{"book":"Fe Fɔlɔ Fɔlɛ","chapter":"15","verse":"2","text":"Iburama naxa a yaabi, «Marigi Alatala, i munse ɲanigexi n bɛ a fife ra n ma? N to yi ki, di yo mu na n bɛ. Mixi mu na n bɛ naxan n kɛ tongoma fo n ma walikɛ Eliyeseri Damasi."},{"book":"Fe Fɔlɔ Fɔlɛ","chapter":"15","verse":"3","text":"I mu di yo fixi n tan ma. Naxan barixi n ma banxi kui, na nan findima n kɛ tongoma ra.»"},{"book":"Fe Fɔlɔ Fɔlɛ","chapter":"15","verse":"4","text":"Alatala naxa a yaabi, «Ade, na mu findima i kɛ tongoma ra de. I bari di yati nan fama findide i kɛ tongoma ra.»"},{"book":"Fe Fɔlɔ Fɔlɛ","chapter":"15","verse":"5","text":"Alatala naxa Iburama ramini a xa kiri banxi bun ma, a naxa a masen a bɛ, «I ya rate koore ma. I xa tunbuie kɔnti xa i nɔma e kɔnti kolonde.» A man naxa a masen a bɛ, «Tunbuie gboxi ki naxɛ koore ma, i bɔnsɔɛ fan wuyama na ki nɛ.»"},{"book":"Fe Fɔlɔ Fɔlɛ","chapter":"15","verse":"6","text":"Iburama naxa la Alatala ra. Alatala fan naxa na findi tinxinyi ra a bɛ."},{"book":"Fe Fɔlɔ Fɔlɛ","chapter":"15","verse":"7","text":"Ala naxa a masen a bɛ, «N tan nan na Alatala ra, naxan i raminixi Uru taa kui Babilɔn bɔxi ma. N bara i xanin bɔxi ma, n dɛnnaxɛ fixi i ma.»"},{"book":"Fe Fɔlɔ Fɔlɛ","chapter":"15","verse":"8","text":"Iburama naxa a Marigi Alatala maxɔrin, «N na kolonma di, n fama na sɔtɔde?»"},{"book":"Fe Fɔlɔ Fɔlɛ","chapter":"15","verse":"9","text":"Alatala naxa a masen a bɛ, «Fa ninge ginɛ, si ginɛ, nun yɛxɛɛ kontonyi ra, naxee bara ɲɛ saxan saxan sɔtɔ. I man xa fa ganbɛ nun kolokonde lanma ra.»"},{"book":"Fe Fɔlɔ Fɔlɛ","chapter":"15","verse":"10","text":"Iburama naxa fa na subee ra. A naxa ninge, si ginɛ, nun yɛxɛɛ kontonyi ixaba a tagi. A naxa na sube bolonyie sa e boore ya i, kɔnɔ a mu na xɔnie tan ixaba."},{"book":"Fe Fɔlɔ Fɔlɛ","chapter":"15","verse":"11","text":"Yubɛe naxa fa, e goro na sube faxaxi yire, kɔnɔ Iburama naxa e birin keri naa."},{"book":"Fe Fɔlɔ Fɔlɛ","chapter":"15","verse":"12","text":"Soge to nu dulafe, xi xɔli naxa dangi Iburama ma dungbɛn. Dimi naxa sin a ma, gaaxui xungbe naxa a suxu."},{"book":"Fe Fɔlɔ Fɔlɛ","chapter":"15","verse":"13","text":"Alatala naxa a masen a bɛ, «A kolon, i bɔnsɔɛ fama sigade bɔxi gbɛtɛ ma e xɔnyi mu dɛnnaxɛ ra. E findima nɛ konyie ra na bɔxi ma. E fe xɔnɛ mɔɔli birin sɔtɔma nɛ mɛnni ɲɛ kɛmɛ naani bun ma."},{"book":"Fe Fɔlɔ Fɔlɛ","chapter":"15","verse":"14","text":"Kɔnɔ n fama nɛ na bɔxikae makiitide, i bɔnsɔɛ findima konyie ra dɛnnaxɛ. Na dangi xanbi, i bɔnsɔɛ kelima nɛ naa, e fa naafuli xungbe xanin e xun ma."},{"book":"Fe Fɔlɔ Fɔlɛ","chapter":"15","verse":"15","text":"I tan fama nɛ bɔɲɛsa sɔtɔde, i man simaya xɔnkuye sɔtɔma nɛ, han i sa ragatama tɛmui naxɛ."},{"book":"Fe Fɔlɔ Fɔlɛ","chapter":"15","verse":"16","text":"Amorikae xa yunubi na gbo yɛ tɛmui naxɛ, i bɔnsɔɛ tolontolonyie fama gbilende kelife e xa konyiya kui.»"},{"book":"Fe Fɔlɔ Fɔlɛ","chapter":"15","verse":"17","text":"Soge to bara dula, kuye bara ifɔɔrɔ, tuuri nun tɛ naxa dangi sube bolonyie tagi."},{"book":"Fe Fɔlɔ Fɔlɛ","chapter":"15","verse":"18","text":"Na lɔxɔɛ, Alatala naxa yi saatɛ tongo Iburama bɛ, «N bara yi bɔxi fi i bɔnsɔɛ ma, keli Misira xure ma, sa dɔxɔ Efirati xure belebele ra.»"},{"book":"Fe Fɔlɔ Fɔlɛ","chapter":"15","verse":"19","text":"Si dɔxɔ wuyaxi nan nu na na bɔxi ma. Na sie nan ya: Keni, Kenisi, Kadamon,"},{"book":"Fe Fɔlɔ Fɔlɛ","chapter":"15","verse":"20","text":"Xiti, Perisi, Refa,"},{"book":"Fe Fɔlɔ Fɔlɛ","chapter":"15","verse":"21","text":"Amori, Kanaan, Girigasa, nun Yebusu."}]}