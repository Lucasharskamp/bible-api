{"data":[{"book":"زبور","chapter":"85","verse":"1","text":"قورح کی اولاد کا زبور۔ موسیقی کے راہنما کے لئے۔"},{"book":"زبور","chapter":"85","verse":"2","text":"پہلے تُو نے اپنی قوم کا قصور معاف کیا، اُس کا تمام گناہ ڈھانپ دیا۔ (سِلاہ)"},{"book":"زبور","chapter":"85","verse":"3","text":"جو غضب ہم پر نازل ہو رہا تھا اُس کا سلسلہ تُو نے روک دیا، جو قہر ہمارے خلاف بھڑک رہا تھا اُسے چھوڑ دیا۔"},{"book":"زبور","chapter":"85","verse":"4","text":"اے ہماری نجات کے خدا، ہمیں دوبارہ بحال کر۔ ہم سے ناراض ہونے سے باز آ۔"},{"book":"زبور","chapter":"85","verse":"5","text":"کیا تُو ہمیشہ تک ہم سے غصے رہے گا؟ کیا تُو اپنا قہر پشت در پشت قائم رکھے گا؟"},{"book":"زبور","chapter":"85","verse":"6","text":"کیا تُو دوبارہ ہماری جان کو تازہ دم نہیں کرے گا تاکہ تیری قوم تجھ سے خوش ہو جائے؟"},{"book":"زبور","chapter":"85","verse":"7","text":"اے رب، اپنی شفقت ہم پر ظاہر کر، اپنی نجات ہمیں عطا فرما۔"},{"book":"زبور","chapter":"85","verse":"8","text":"مَیں وہ کچھ سنوں گا جو خدا رب فرمائے گا۔ کیونکہ وہ اپنی قوم اور اپنے ایمان داروں سے سلامتی کا وعدہ کرے گا، البتہ لازم ہے کہ وہ دوبارہ حماقت میں اُلجھ نہ جائیں۔"},{"book":"زبور","chapter":"85","verse":"9","text":"یقیناً اُس کی نجات اُن کے قریب ہے جو اُس کا خوف مانتے ہیں تاکہ جلال ہمارے ملک میں سکونت کرے۔"},{"book":"زبور","chapter":"85","verse":"10","text":"شفقت اور وفاداری ایک دوسرے کے گلے لگ گئے ہیں، راستی اور سلامتی نے ایک دوسرے کو بوسہ دیا ہے۔"},{"book":"زبور","chapter":"85","verse":"11","text":"سچائی زمین سے پھوٹ نکلے گی اور راستی آسمان سے زمین پر نظر ڈالے گی۔"},{"book":"زبور","chapter":"85","verse":"12","text":"اللہ ضرور وہ کچھ دے گا جو اچھا ہے، ہماری زمین ضرور اپنی فصلیں پیدا کرے گی۔"},{"book":"زبور","chapter":"85","verse":"13","text":"راستی اُس کے آگے آگے چل کر اُس کے قدموں کے لئے راستہ تیار کرے گی۔"}]}