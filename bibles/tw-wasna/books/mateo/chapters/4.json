{"data":[{"book":"Mateo","chapter":"4","verse":"1","text":"Yei akyi no, Honhom Kronkron faa Yesu kɔɔ ɛserɛ so sɛ ɔbonsam nkɔsɔ no nhwɛ."},{"book":"Mateo","chapter":"4","verse":"2","text":"Saa ɛberɛ no mu, Yesu dii mmuada adaduanan awia ne anadwo. Yei maa ɛkɔm dee no."},{"book":"Mateo","chapter":"4","verse":"3","text":"Ɔbonsam baa Yesu nkyɛn bɛka kyerɛɛ no sɛ, “Sɛ wone Onyankopɔn Ba no a, ka na saa aboɔ yi nnane aduane.”"},{"book":"Mateo","chapter":"4","verse":"4","text":"Yesu buaa no sɛ, “Wɔatwerɛ sɛ, ‘Ɛnyɛ aduane nko ara na ɛho hia onipa wɔ nʼasetena mu, na mmom, deɛ ɛhia titire ne Onyankopɔn asɛm.’ ”"},{"book":"Mateo","chapter":"4","verse":"5","text":"Afei, ɔbonsam de Yesu kɔɔ Yerusalem de no kɔgyinaa asɔredan a ɛwɔ hɔ no atifi pɛɛ,"},{"book":"Mateo","chapter":"4","verse":"6","text":"na ɔka kyerɛɛ no sɛ, “Sɛ wone Onyankopɔn Ba no ampa ara a, huri firi deɛ wogyina hɔ si fam, ɛfiri sɛ, wɔatwerɛ sɛ,"},{"book":"Mateo","chapter":"4","verse":"7","text":"Yesu buaa bio sɛ, “Wɔatwerɛ sɛ, ‘Nsɔ Awurade wo Onyankopɔn nhwɛ.’ ”"},{"book":"Mateo","chapter":"4","verse":"8","text":"Yei akyi no, ɔbonsam de Yesu kɔɔ bepɔ tenten bi apampam. Ɔde nʼani kari kyerɛɛ no ewiase ahennie ahodoɔ ne emu animuonyam nyinaa."},{"book":"Mateo","chapter":"4","verse":"9","text":"Afei, ɔka kyerɛɛ Yesu sɛ, “Sɛ wobɛkoto asom me a, mede deɛ wohunu yi nyinaa bɛma wo.”"},{"book":"Mateo","chapter":"4","verse":"10","text":"Ɛhɔ ara na Yesu buaa sɛ, “Firi me so, Ɔbonsam! Hunu sɛ, wɔatwerɛ sɛ ‘Koto som Awurade, wo Onyankopɔn, na ɔno nko ara na som no.’ ”"},{"book":"Mateo","chapter":"4","verse":"11","text":"Yesu ano siiɛ no, ɔbonsam gyaa no hɔ kɔeɛ. Ɛno akyi, abɔfoɔ baa Yesu nkyɛn bɛsom no."},{"book":"Mateo","chapter":"4","verse":"12","text":"Yesu tee sɛ wɔakyere Yohane no, ɔkɔɔ Galilea."},{"book":"Mateo","chapter":"4","verse":"13","text":"Ɔduruu Galilea no, wantena Nasaret, na mmom, ɔtwaam Nasaret hɔ kɔtenaa Kapernaum a ɛwɔ Galilea mpoano no, Sebulon ne Naftali ahyeɛ so."},{"book":"Mateo","chapter":"4","verse":"14","text":"Yei maa deɛ Odiyifoɔ Yesaia kaeɛ sɛ,"},{"book":"Mateo","chapter":"4","verse":"15","text":"“Sebulon asase ne Naftali asase,"},{"book":"Mateo","chapter":"4","verse":"16","text":"nnipa a wɔte sum mu no,"},{"book":"Mateo","chapter":"4","verse":"17","text":"Ɛfiri saa ɛberɛ no, Yesu firii nʼasɛnka ase sɛ, “Monnu mo ho, momfa mo ho mma Onyankopɔn na ɔsoro ahennie no abɛn.”"},{"book":"Mateo","chapter":"4","verse":"18","text":"Ɛda bi a Yesu nam Galilea mpoano no, ɔhunuu anuanom baanu bi a wɔn nyinaa yɛ afarefoɔ sɛ wɔregu asau ɛpo no mu. Saa anuanom yi mu baako din de Simon a ne din foforɔ nso de Petro. Ɔbaako no nso din de Andrea."},{"book":"Mateo","chapter":"4","verse":"19","text":"Yesu ka kyerɛɛ wɔn sɛ, “Mommɛdi mʼakyi na mɛkyerɛ mo ɛkwan a wɔfa so yi nnipa kra.”"},{"book":"Mateo","chapter":"4","verse":"20","text":"Ɛhɔ ara, wɔgyaa wɔn asau no guu hɔ bɛdii nʼakyi ne no kɔeɛ."},{"book":"Mateo","chapter":"4","verse":"21","text":"Ɔkɔɔ nʼanim kakra no, ɔhunuu Sebedeo mma baanu a wɔfrɛ ɔbaako Yohane ɛnna ɔbaako nso din de Yakobo, sɛ wɔne wɔn agya te kodoɔ mu retuatua wɔn asau mu. Yesu frɛɛ wɔn nso sɛ wɔmmɛdi nʼakyi."},{"book":"Mateo","chapter":"4","verse":"22","text":"Ntɛm ara, wɔgyaa wɔn agya ne kodoɔ no hɔ bɛdii nʼakyi."},{"book":"Mateo","chapter":"4","verse":"23","text":"Yesu kyinkyinii Galileaman mu nyinaa kaa ahennie no ho asɛmpa wɔ Yudafoɔ hyiadan mu. Ɔsaa nyarewa ahodoɔ a wɔde baa nʼanim nyinaa nso."},{"book":"Mateo","chapter":"4","verse":"24","text":"Yesu anwanwadeɛ a ɔyɛeɛ yi trɛ kɔduruu Siriaman mu nyinaa. Yei maa wɔde wɔn a ahonhommɔne wɔ wɔn so, wɔn a wɔtwa, wɔn a wɔyare mmubuiɛ ne wɔn a nyarewa ahodoɔ ha wɔn no nyinaa firi Siriaman mu brɛɛ no ma ɔsaa wɔn nyinaa yadeɛ."},{"book":"Mateo","chapter":"4","verse":"25","text":"Anwanwadeɛ a Yesu yɛeɛ yi maa nnipakuo a wɔfiri Galilea ne Nkuro Edu “Dekapoli” no mu ne Yerusalem ne Yordan agya tu dii nʼakyi."}]}