{"data":[{"book":"Kutoka","chapter":"2","verse":"1","text":"Basi mtu mmoja wa nyumba ya Lawi akaoa mwanamke Mlawi,"},{"book":"Kutoka","chapter":"2","verse":"2","text":"naye mwanamke huyo akapata mimba, akazaa mtoto wa kiume. Alipoona mtoto huyo ni mzuri, akamficha kwa miezi mitatu."},{"book":"Kutoka","chapter":"2","verse":"3","text":"Lakini alipoona hawezi kumficha zaidi, akamtengenezea kisafina cha mafunjo, akakipaka lami. Kisha akamweka huyo mtoto ndani yake, akakificha katikati ya matete kando ya ukingo wa Mto Naili."},{"book":"Kutoka","chapter":"2","verse":"4","text":"Dada ya huyo mtoto akasimama mbali ili kuona kitakachompata mtoto."},{"book":"Kutoka","chapter":"2","verse":"5","text":"Ndipo binti Farao akateremka mtoni Naili kuoga, nao wahudumu wake wakawa wanatembea ukingoni mwa mto. Binti mfalme akaona kisafina katikati ya manyasi, akamtuma mmoja wa watumwa wake wa kike kukichukua."},{"book":"Kutoka","chapter":"2","verse":"6","text":"Alifungua kisafina akaona mtoto ndani yake. Mtoto alikuwa akilia, akamhurumia. Akasema, “Huyu ni mmoja wa watoto wa Kiebrania.”"},{"book":"Kutoka","chapter":"2","verse":"7","text":"Ndipo dada wa huyo mtoto akamuuliza binti Farao, “Je, niende nikakutafutie mmoja wa wanawake wa Kiebrania akulelee huyu mtoto?”"},{"book":"Kutoka","chapter":"2","verse":"8","text":"Binti Farao akamjibu, “Ndiyo, nenda.” Yule msichana akaenda akamleta mama wa mtoto."},{"book":"Kutoka","chapter":"2","verse":"9","text":"Binti Farao akamwambia, “Mchukue huyu mtoto unisaidie kumlea, nami nitakulipa.” Basi yule mwanamke akamchukua mtoto na kumlea."},{"book":"Kutoka","chapter":"2","verse":"10","text":"Mtoto alipokua, akampeleka kwa binti Farao, naye akawa mwanawe. Akamwita jina lake Mose akisema, “Nilimtoa kwenye maji.”"},{"book":"Kutoka","chapter":"2","verse":"11","text":"Siku moja, baada ya Mose kukua, akaondoka kwenda walikokuwa watu wake, na akachunguza jinsi walivyokuwa wakifanya kazi ngumu. Akamwona Mmisri akimpiga Mwebrania, mmojawapo wa watu wake."},{"book":"Kutoka","chapter":"2","verse":"12","text":"Mose akatazama huku na huko asione mtu yeyote, akamuua yule Mmisri, akamficha mchangani."},{"book":"Kutoka","chapter":"2","verse":"13","text":"Kesho yake akatoka, akaona Waebrania wawili wakipigana. Akamuuliza yule aliyekosa, “Mbona unampiga Mwebrania mwenzako?”"},{"book":"Kutoka","chapter":"2","verse":"14","text":"Yule mtu akamjibu, “Ni nani aliyekufanya mtawala na mwamuzi juu yetu? Je, unataka kuniua kama ulivyomuua yule Mmisri?” Ndipo Mose akaogopa na kuwaza, “Jambo lile nililofanya lazima limefahamika.”"},{"book":"Kutoka","chapter":"2","verse":"15","text":"Farao aliposikia jambo hili, alijaribu kumuua Mose, lakini Mose akamkimbia Farao na kwenda kuishi katika nchi ya Midiani, akaketi kando ya kisima."},{"book":"Kutoka","chapter":"2","verse":"16","text":"Kuhani wa Midiani alikuwa na binti saba, nao wakaja kisimani ili kuchota maji na kujaza hori kwa ajili ya kunyweshea mifugo ya baba yao."},{"book":"Kutoka","chapter":"2","verse":"17","text":"Baadhi ya wachungaji wakaja wakawafukuza hao wasichana. Ndipo Mose akainuka, akawasaidia na kunywesha mifugo yao."},{"book":"Kutoka","chapter":"2","verse":"18","text":"Hao wasichana waliporudi nyumbani kwa Reueli baba yao, akawauliza, “Imekuwaje leo mmerudi mapema hivyo?”"},{"book":"Kutoka","chapter":"2","verse":"19","text":"Wakamjibu, “Mmisri mmoja alituokoa kutoka mikononi mwa wachungaji. Pia mtu huyo alituchotea maji na kunywesha mifugo.”"},{"book":"Kutoka","chapter":"2","verse":"20","text":"Akawauliza binti zake, “Yuko wapi? Mbona mmemwacha? Mkaribisheni ale chakula.”"},{"book":"Kutoka","chapter":"2","verse":"21","text":"Mose akakubali kukaa kwa huyo mtu, ambaye alimpa Mose binti yake aliyeitwa Sipora amwoe."},{"book":"Kutoka","chapter":"2","verse":"22","text":"Sipora alizaa mtoto wa kiume, naye Mose akamwita Gershomu, akisema, “Nimekuwa mgeni katika nchi ya kigeni.”"},{"book":"Kutoka","chapter":"2","verse":"23","text":"Baada ya muda mrefu, mfalme wa Misri akafa. Waisraeli wakalia kwa huzuni katika utumwa wao, walilia na kilio chao cha kutaka msaada kwa ajili ya utumwa kikamfikia Mungu."},{"book":"Kutoka","chapter":"2","verse":"24","text":"Mungu akasikia kilio chao cha huzuni, akakumbuka Agano alilofanya na Abrahamu pamoja na Isaki na Yakobo."},{"book":"Kutoka","chapter":"2","verse":"25","text":"Kwa hiyo Mungu akawaangalia Waisraeli na kuwahurumia."}]}