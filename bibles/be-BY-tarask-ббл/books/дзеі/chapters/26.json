{"data":[{"book":"ДЗЕІ","chapter":"26","verse":"1","text":"Агрыпа сказаў Паўлу: дазваляецца табе гаварыць за сябе. Тады Павал, прасьцёршы руку, пачаў гаварыць у сваю абарону:"},{"book":"ДЗЕІ","chapter":"26","verse":"2","text":"цару Агрыпе! лічу сябе шчасьлівым, што сёньня магу бараніцца перад табою ва ўсім, у чым вінавацяць мяне Юдэі,"},{"book":"ДЗЕІ","chapter":"26","verse":"3","text":"тым болей, што ты ведаеш усе звычаі і спрэчныя думкі Юдеяў. Таму прашу цябе выслухаць мяне шчырадушна."},{"book":"ДЗЕІ","chapter":"26","verse":"4","text":"Жыцьцё маё зь юнацтва майго, якое спачатку праводзіў я сярод народу майго ў Ерусаліме, ведаюць усе Юдэі;"},{"book":"ДЗЕІ","chapter":"26","verse":"5","text":"яны здаўна ведаюць пра мяне, калі захочуць засьведчыць, што я жыў фарысэем паводле найстражэйшага ў нашым веравызнаньні вучэньня."},{"book":"ДЗЕІ","chapter":"26","verse":"6","text":"І сёньня я стаю перад судом за надзею на абяцаньне, дадзенае ад Бога нашым бацькам,"},{"book":"ДЗЕІ","chapter":"26","verse":"7","text":"выкананьне якога спадзяюцца пабачыць нашыя дванаццаць родаў, рупліва служачы Богу дзень і ноч: за гэтую вось надзею, цару Агрыпе, вінавацяць мяне Юдэі."},{"book":"ДЗЕІ","chapter":"26","verse":"8","text":"Што ж? Няўжо вы за неверагоднае ўважаеце, што Бог уваскрашае мёртвых?"},{"book":"ДЗЕІ","chapter":"26","verse":"9","text":"Праўда, і я быў думаў, што мне трэба шмат дзейнічаць супраць імя Ісуса Назарэя;"},{"book":"ДЗЕІ","chapter":"26","verse":"10","text":"гэта я і рабіў у Ерусаліме; атрымаўшы ўладу ад першасьвятароў, я многіх сьвятых замыкаў у цямніцу і, калі забівалі іх, я падаваў за тое свой голас;"},{"book":"ДЗЕІ","chapter":"26","verse":"11","text":"і ва ўсіх сынагогах я шмат разоў мучыў іх і прымушаў зьневажаць Ісуса і, бязь меры лютуючы супраць іх, прасьледаваў нават і ў чужых гарадах."},{"book":"ДЗЕІ","chapter":"26","verse":"12","text":"Дзеля гэтага ідучы ў Дамаск з уладаю і даручэньнем ад першасьвятароў,"},{"book":"ДЗЕІ","chapter":"26","verse":"13","text":"сярод белага дня на дарозе я ўбачыў, цару, зь неба сьвятло, большае за сонечнае зьзяньне, якое азарыла мяне і ўсіх, што ішлі са мною."},{"book":"ДЗЕІ","chapter":"26","verse":"14","text":"Усе мы ўпалі на зямлю, і я пачуў голас, які гаварыў мне па-Габрэйску: Саўле! Саўле! што ты гоніш Мяне? цяжка табе ісьці супраць ражна."},{"book":"ДЗЕІ","chapter":"26","verse":"15","text":"Я сказаў: хто Ты, Госпадзе? Ён сказаў: я Ісус, Якога ты гоніш."},{"book":"ДЗЕІ","chapter":"26","verse":"16","text":"Але ўстань і стань на ногі твае; бо Я на тое і зьявіўся табе, каб паставіць цябе слугою і сьведкам таго, што ты бачыў і што я адкрыю табе,"},{"book":"ДЗЕІ","chapter":"26","verse":"17","text":"вызваляючы цябе ад народу Юдэйскага і язычнікаў, да якіх Я цяпер пасылаю цябе"},{"book":"ДЗЕІ","chapter":"26","verse":"18","text":"адкрыць вочы ім, каб яны навярнуліся зь цемры ў сьвятло і ад улады сатаны да Бога, і празь веру ў Мяне атрымалі дараваньне грахоў і долю з асьвечанымі."},{"book":"ДЗЕІ","chapter":"26","verse":"19","text":"Таму, цару Агрыпе, я не супрацівіўся нябеснай уяве,"},{"book":"ДЗЕІ","chapter":"26","verse":"20","text":"а спачатку жыхарам Дамаска і Ерусаліма, потым усёй зямлі Юдэйскай і язычнікам прапаведаваў, каб яны пакаяліся і навярнуліся да Бога, учыняючы дзеі, вартыя пакаяньня."},{"book":"ДЗЕІ","chapter":"26","verse":"21","text":"За гэта схапілі мяне Юдэі ў храме і спрабавалі разарваць."},{"book":"ДЗЕІ","chapter":"26","verse":"22","text":"Але, атрымаўшы дапамогу ад Бога, я да сёньня стаю, сьведчачы малому і вялікаму, нічога ня кажучы, акрамя таго, пра што прарокі і Майсей казалі, што гэта будзе,"},{"book":"ДЗЕІ","chapter":"26","verse":"23","text":"гэта значыцца, што Хрыстос меў адпакутаваць і, паўстаўшы першы зь мёртвых, абвясьціць сьвятло народу Юдэйскаму і язычнікам."},{"book":"ДЗЕІ","chapter":"26","verse":"24","text":"Калі ён так бараніўся, Фест гучным голасам сказаў: шалееш ты, Паўле! вялікая вучонасьць даводзіць цябе да вар'яцтва."},{"book":"ДЗЕІ","chapter":"26","verse":"25","text":"Не, глыбокашаноўны Фесьце, сказаў ён, я не шалею, а кажу словы ісьціны і здаровага сэнсу:"},{"book":"ДЗЕІ","chapter":"26","verse":"26","text":"бо ведае пра гэта цар, перад якім і гавару сьмела; я зусім ня веру, каб ад яго было што-небудзь з гэтага ўтоена; бо гэта не ў закутку адбывалася;"},{"book":"ДЗЕІ","chapter":"26","verse":"27","text":"ці верыш, цару Агрыпе, прарокам? Ведаю, што верыш."},{"book":"ДЗЕІ","chapter":"26","verse":"28","text":"Агрыпа сказаў Паўлу: ты мала што не ўгаворваеш мяне зрабіцца хрысьціянінам."},{"book":"ДЗЕІ","chapter":"26","verse":"29","text":"Павал сказаў: маліў бы я Бога, каб хай меней, хай болей, ня толькі ты, а і ўсе, хто слухае мяне сёньня, зрабіліся такімі, як я, але бяз гэтых кайданаў."},{"book":"ДЗЕІ","chapter":"26","verse":"30","text":"Калі ён сказаў гэта, цар і правіцель, Вэрэніка і, хто зь імі сядзеў, усталі"},{"book":"ДЗЕІ","chapter":"26","verse":"31","text":"і, адышоўшыся ўбок, казалі паміж сабою, што гэты чалавек нічога вартага сьмерці альбо кайданаў ня чыніць."},{"book":"ДЗЕІ","chapter":"26","verse":"32","text":"І сказаў Агрыпа Фесту: можна было б вызваліць гэтага чалавека, калі б ён не дамагаўся суду ў кесара. Таму і рашыўся правіцель паслаць яго да кесара."}]}