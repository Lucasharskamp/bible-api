{"data":[{"book":"ПЕСЬНЯ","chapter":"2","verse":"1","text":"Я - раўнінны нарцыс Саронскі, я - лілея з даліны!"},{"book":"ПЕСЬНЯ","chapter":"2","verse":"2","text":"Як лілея сярод бадзякоў - каханая сярод сябровак!"},{"book":"ПЕСЬНЯ","chapter":"2","verse":"3","text":"Як яблыня сярод лясных дрэў - каханы мой сярод хлопцаў. У шатах яе люблю я сядзець, і плады зь яе рот мне салодзяць."},{"book":"ПЕСЬНЯ","chapter":"2","verse":"4","text":"Увёў ён мяне ў дом піру, нада мной яго сьцяг - каханьне!"},{"book":"ПЕСЬНЯ","chapter":"2","verse":"5","text":"Падмацуйце мяне віном, яблыкамі асьвяжэце мяне, бо я зьнемагла ад каханьня."},{"book":"ПЕСЬНЯ","chapter":"2","verse":"6","text":"Яго левая - пад маёй галавою, а правай рукою мяне абдымае."},{"book":"ПЕСЬНЯ","chapter":"2","verse":"7","text":"Заклінаю вас, Ерусалімскія дочкі, сарнамі ці палявымі ланямі: ня будзеце і ня турбуйце каханай, пакуль не прачнецца сама!"},{"book":"ПЕСЬНЯ","chapter":"2","verse":"8","text":"Голас каханага майго! вось, ён ідзе, скача па горах, перабягае па ўзгорках, -"},{"book":"ПЕСЬНЯ","chapter":"2","verse":"9","text":"мілы падобны да сарны, да маладога аленя. Вось, ён стаіць у нас за сьцяною, заглядваючы ў акно, мільгаціць за рашоткай."},{"book":"ПЕСЬНЯ","chapter":"2","verse":"10","text":"Каханы мой загаварыў да мяне: устань, мая любасная, мая гожая, выйдзі!"},{"book":"ПЕСЬНЯ","chapter":"2","verse":"11","text":"Вось, і зіма адышла; дождж перастаў, мінуўся;"},{"book":"ПЕСЬНЯ","chapter":"2","verse":"12","text":"кветкамі зацьвітае зямля, час песьняў птушыных настаў, і горлінка ў нашым краі засьпявала,"},{"book":"ПЕСЬНЯ","chapter":"2","verse":"13","text":"налівае смакоўніца пупышкі, вінаградныя лозы пахнуць у квецені. Устань, мая любасная, мая гожая выйдзі!"},{"book":"ПЕСЬНЯ","chapter":"2","verse":"14","text":"Горлінка ў горнай цясьніне, пад паветкаю скалаў! Пакажы мне свой тварык, дай мне пачуць твой галасок; бо твой голас - салодкі, бо мне тварык твой вабны!"},{"book":"ПЕСЬНЯ","chapter":"2","verse":"15","text":"Лавіце нам лісянятак і лісак лавіце, што мне вінаграднік марнуюць; а вінаграднікі ж нашыя ў цьвеце!"},{"book":"ПЕСЬНЯ","chapter":"2","verse":"16","text":"Каханы аддадзены мне, я - яму; ён пасьвіць сярод лілеяў."},{"book":"ПЕСЬНЯ","chapter":"2","verse":"17","text":"Пакуль не астыў яшчэ дзень, не паслаліся цені, пасьпяшайся назад, як сарна, мой мілы, ці як алень малады на вышынях Бэтэр."}]}