{"data":[{"book":"2 Madzimambo","chapter":"21","verse":"1","text":"Manase akanga ava namakore gumi namaviri paakava mambo, uye akatonga muJerusarema kwamakore makumi mashanu namashanu. Zita ramai vake rainzi Hefizibha."},{"book":"2 Madzimambo","chapter":"21","verse":"2","text":"Akaita zvakaipa pamberi paJehovha, achitevera zvinonyangadza zvendudzi dzakadzingwa pamberi pavaIsraeri naJehovha."},{"book":"2 Madzimambo","chapter":"21","verse":"3","text":"Akavakazve matunhu akakwirira akanga aparadzwa nababa vake Hezekia; uye akavaka aritari dzaBhaari akaita danda raAshera, sezvakanga zvaitwa naAhabhu mambo weIsraeri. Akapfugamira nyeredzi dzose dzedenga akadzinamata."},{"book":"2 Madzimambo","chapter":"21","verse":"4","text":"Akavaka aritari mutemberi yaJehovha, makanga manzi naJehovha, “Ndichaisa zita rangu muJerusarema.”"},{"book":"2 Madzimambo","chapter":"21","verse":"5","text":"Muzvivanze zvose zviri zviviri zvetemberi yaJehovha, akavakira nyeredzi dzose dzokudenga aritari."},{"book":"2 Madzimambo","chapter":"21","verse":"6","text":"Akabayira mwanakomana wake mumoto, akaita uroyi nokuvuka, akabvunza masvikiro navavuki. Akaita zvakaipa zvakawanda pamberi paJehovha, akamutsa hasha dzake."},{"book":"2 Madzimambo","chapter":"21","verse":"7","text":"Akatora mufananidzo waAshera wakavezwa waakanga aita akauisa mutemberi, yakanga yanzi naJehovha kuna Dhavhidhi nokumwanakomana wake Soromoni, “Mutemberi iyi nomuJerusarema, mandakasarudza pakati pamarudzi ose aIsraeri, ndichaisamo Zita rangu nokusingaperi."},{"book":"2 Madzimambo","chapter":"21","verse":"8","text":"Handichaitizve kuti tsoka dzavaIsraeri dzidzungaire kubva munyika yandakapa madzitateguru avo, kana vakangochenjera chete kuita zvose zvandakavarayira uye vakachengeta Murayiro wose wavakapiwa nomuranda wangu Mozisi.”"},{"book":"2 Madzimambo","chapter":"21","verse":"9","text":"Asi vanhu havana kuteerera. Manase akavatsausa, zvokuti vakanyanya kuita zvakaipa kupfuura dzimwe ndudzi dzakaparadzwa pamberi pavaIsraeri naJehovha."},{"book":"2 Madzimambo","chapter":"21","verse":"10","text":"Jehovha akataura kubudikidza navaranda vake ivo vaprofita akati,"},{"book":"2 Madzimambo","chapter":"21","verse":"11","text":"“Manase mambo weJudha aita zvivi zvinonyangadza izvi. Aita zvakaipa zvakawanda kupfuura vaAmori vakamutangira uye atungamirira Judha muzvivi nezvifananidzo zvake."},{"book":"2 Madzimambo","chapter":"21","verse":"12","text":"Naizvozvo zvanzi naJehovha, Mwari waIsraeri: Ndichauyisa dambudziko pamusoro peJerusarema neJudha zvokuti nzeve dzomumwe nomumwe achanzwa nezvazvo dzichaunga."},{"book":"2 Madzimambo","chapter":"21","verse":"13","text":"Ndichatambanudzira kuJerusarema tambo yokuyeresa yandakayera nayo Samaria nerwodzi rwandakashandisa kuyera narwo imba yaAhabhu. Ndichapukuta Jerusarema somunhu anonopukuta ndiro, anoipukuta uye agoitsindikira."},{"book":"2 Madzimambo","chapter":"21","verse":"14","text":"Ndichafuratira vakasara venhaka yangu uye ndichavapa kuvavengi vavo. Vachabirwa uye vachapambwa navavengi vavo,"},{"book":"2 Madzimambo","chapter":"21","verse":"15","text":"nokuti vakaita zvakaipa pamberi pangu vakanditsamwisa kubva pazuva rakabuda madzitateguru avo kubva muIjipiti kusvikira zuva ranhasi.”"},{"book":"2 Madzimambo","chapter":"21","verse":"16","text":"Pamusoro pezvo, Manase akateura ropa risina mhosva rakawanda zvokuti akazadza Jerusarema kubva kuno rumwe rutivi kusvika kuno rumwe, zvisiri izvozvo chete, asi nezvivi zvaakaita kuti Judha iite, zvokuti vakaita zvakaipa pamberi paJehovha."},{"book":"2 Madzimambo","chapter":"21","verse":"17","text":"Kana zviri zvimwe zvakaitika panguva yokutonga kwaManase, nezvose zvaakaita, pamwe chete nechivi chaakaita, hazvina kunyorwa here mubhuku renhoroondo dzamadzimambo eJudha?"},{"book":"2 Madzimambo","chapter":"21","verse":"18","text":"Manase akazorora namadzibaba ake akavigwa mubindu romumuzinda wake, bindu raUza. Uye Amoni mwanakomana wake akamutevera paumambo."},{"book":"2 Madzimambo","chapter":"21","verse":"19","text":"Amoni akanga ava namakore makumi maviri namaviri paakava mambo, uye akatonga muJerusarema kwamakore maviri. Zita ramai vake rainzi Meshuremeti mwanasikana waHaruzi; akanga achibva kuJotibha."},{"book":"2 Madzimambo","chapter":"21","verse":"20","text":"Akaita zvakaipa pamberi paJehovha, sezvakanga zvaita Manase baba vake."},{"book":"2 Madzimambo","chapter":"21","verse":"21","text":"Akafamba munzira dzose dzababa vake; akanamata zvifananidzo zvakanga zvanamatwa nababa vake, akazvipfugamira."},{"book":"2 Madzimambo","chapter":"21","verse":"22","text":"Akafuratira Jehovha, Mwari wamadzibaba ake, haana kufamba munzira yaJehovha."},{"book":"2 Madzimambo","chapter":"21","verse":"23","text":"Vabati vaAmoni vakamumukira vakauraya mambo mumuzinda wake."},{"book":"2 Madzimambo","chapter":"21","verse":"24","text":"Ipapo vanhu venyika vakauraya vose vakanga vamukira Mambo Amoni, vakagadza mwanakomana wake Josia kuti ave mambo panzvimbo yake."},{"book":"2 Madzimambo","chapter":"21","verse":"25","text":"Kana zviri zvimwe zvakaitika panguva yokutonga kwaAmoni, nezvaakaita, hazvina kunyorwa here mubhuku renhoroondo dzamadzimambo eJudha?"},{"book":"2 Madzimambo","chapter":"21","verse":"26","text":"Akavigwa muguva rake mubindu raUza. Josia mwanakomana wake akamutevera paumambo."}]}