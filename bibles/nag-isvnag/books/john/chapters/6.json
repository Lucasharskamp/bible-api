{"data":[{"book":"John","chapter":"6","verse":"1","text":"Eitu khan huwa pichete, Jisu Galilee Nodi laga dusra phale jai jaise, juntu ke Tiberias Samundar bhi koi."},{"book":"John","chapter":"6","verse":"2","text":"Titia bisi manu Tai piche kori ahise, kelemane Tai bemari khan ke asurit chihna kaam kori diya karone."},{"book":"John","chapter":"6","verse":"3","text":"Aru Jisu tilla te uthise, aru Tai chela khan logote ta te bohi jaise."},{"book":"John","chapter":"6","verse":"4","text":"-Aru titia Yehudi khan laga Nistar purbb punchi asele.-"},{"book":"John","chapter":"6","verse":"5","text":"Jitia Jisu Tai laga suku uthaikene saise, Tai phale dangor bhir ahi thaka dikhise, aru Tai Philip ke koise, “Manu khan pora khabo karone amikhan kot pora roti kinibo paribo?”"},{"book":"John","chapter":"6","verse":"6","text":"-Kintu Tai Philip laga mon sabole tineka he koisele, kelemane Tai nijor ki koribo lage sob jane.-"},{"book":"John","chapter":"6","verse":"7","text":"Philip Taike jowab dise, “Duisoh dinari6.7 Ek dinarius to ek din laga hajira thakisele. laga roti pora ekjon ke olop-olop dile bhi naponchibo.”"},{"book":"John","chapter":"6","verse":"8","text":"Tai chela pora ekjon Simon Peter laga bhai, Andrew Taike koise."},{"book":"John","chapter":"6","verse":"9","text":"Yate ekjon lora ase, tai logote pansta roti aru duita huru maas ase, kintu iman bisi manu karone etu pora ki koribo paribo?"},{"book":"John","chapter":"6","verse":"10","text":"Titia Jisu koise, “Manu khan ke bohai dibi.”- Etu jagah te ghas bisi thakisele. Karone manu khan ke bohai dise, aru eitu khan ginti korise aru pans hajar nisena thakise."},{"book":"John","chapter":"6","verse":"11","text":"Titia Jisu roti loi kene dhanyavad dise aru chela khan ke sob logot bhag kori bole dise, aru tineka maas ke bhi, aru jiman lage iman taikhan ke dise."},{"book":"John","chapter":"6","verse":"12","text":"Jitia taikhan khai loise Tai laga chela khan ke koise, “Bachi juwa kha-luwa ke joma kori lobi, kelemane eku bhi nuksan hobo nalage.”"},{"book":"John","chapter":"6","verse":"13","text":"Karone taikhan joma kori loise, aru pans-ta roti khai kene tukra bachi thaka ke baroh-ta tukri bhorta joma kori loise."},{"book":"John","chapter":"6","verse":"14","text":"Titia manu khan Tai asurit kaam kori diya ke dikhi kene koise, “Etu duniya te ahibole thaka bhabobadi to hosa te bhi etu ase.”"},{"book":"John","chapter":"6","verse":"15","text":"Karone manu khan ahi Taike joborjosti dhori kene raja bonai dibole bhabi thaka Tai jani kene ekbar aru Tai ekla pahar te jai jaise."},{"book":"John","chapter":"6","verse":"16","text":"Jitia saam hoise, Tai chela khan nodi kinar te jaise."},{"book":"John","chapter":"6","verse":"17","text":"Aru naw te jai kene nodi paar Capernaum town phale jaise, etu somoi andhera hoise, aru Jisu titia bhi taikhan logote aha nai."},{"book":"John","chapter":"6","verse":"18","text":"Titia andhi karone samundar te hawa mari bole lagise."},{"book":"John","chapter":"6","verse":"19","text":"Jitia taikhan laga naw to tin nohoile chari mile nisena chari jaise titia taikhan Jisu panite khujkari kene naw usorte aha dikhise aru taikhan bhoi khaise."},{"book":"John","chapter":"6","verse":"20","text":"Kintu Jisu taikhan ke koise, “Moi ase! Bhoi nokoribi.”"},{"book":"John","chapter":"6","verse":"21","text":"Titia taikhan Taike naw te lobole taiyar hoise, aru joldi etu naw kot te jabole ase ta te punchi jaise."},{"book":"John","chapter":"6","verse":"22","text":"Aru dusra din bhi manu khan samundar paar te thaki jaise, taikhan ta te ekta naw he dikhise, aru Jisu to taikhan logote etu naw te ja-a nai, khali chela khan he jaise."},{"book":"John","chapter":"6","verse":"23","text":"Hoilebi, Tiberias phale pora dusra nawkhan bisi ahise, kun to jagate Probhu he roti loi Isor ke dhanyavad dikene taikhan roti khai sele."},{"book":"John","chapter":"6","verse":"24","text":"Jitia manu khan ta te Jisu aru chela khan ke pa-a nai, taikhan aru naw te uthijaise, aru Jisu ke bisari kene Capernaum phale ahise."},{"book":"John","chapter":"6","verse":"25","text":"Aru nodi paar te Taike paikene koise, “Rabbi, Apuni kitia yate ahi jaise?”"},{"book":"John","chapter":"6","verse":"26","text":"Jisu taikhan ke jowab dise, “Moi Tumikhan ke hosa kobo, tumikhan chihna dikha karone nohoi, kintu tumikhan pet bhorta roti khabo para karone Moike bisari ase.”"},{"book":"John","chapter":"6","verse":"27","text":"Nost hobole laga kha luwa karone kaam na koribi, kintu juntu kha luwa anondo jibon tak thakibo, jun to Manu laga Putro he Tumikhan ke dibole ase, etu karone porishram koribi, kelemane Baba Isor he Tai uporte mohor lagai loise.”"},{"book":"John","chapter":"6","verse":"28","text":"Titia taikhan Taike koise, “Isor laga kaam kori bole amikhan ki koribo lage?”"},{"book":"John","chapter":"6","verse":"29","text":"Jisu taikhan ke jowab te koise, “Etu he Isor laga kaam ase: Junke Tai pathaise, Taike biswas koribi.”"},{"book":"John","chapter":"6","verse":"30","text":"Karone taikhan Taike koise, “Tinehoile Apuni amikhan ke ki chihna dikha bo, juntu saikene amikhan Apuni ke biswas kori lobo? Apuni ki koribo?"},{"book":"John","chapter":"6","verse":"31","text":"Amikhan laga baba khan jongol te manna khaise, ‘Tai he khabole sorgo pora dise, Shastro te eneka likha ase.’”"},{"book":"John","chapter":"6","verse":"32","text":"Titia Jisu taikhan ke koise, “Moi tumikhan ke hosa kobo, sorgo pora roti tumikhan ke diya to Moses nohoi, kintu Moi laga Baba he hosa laga roti tumikhan ke dise."},{"book":"John","chapter":"6","verse":"33","text":"Kelemane Isor laga roti etu ase, jun sorgo pora ahi kene duniya ke jibon di thake.”"},{"book":"John","chapter":"6","verse":"34","text":"Titia taikhan Taike koise, “Sahab, etu roti hodai amikhan ke di thakibi.”"},{"book":"John","chapter":"6","verse":"35","text":"Aru Jisu taikhan ke koise, “Moi he jibon roti ase; jun Moi logote ahe tai kitia bhi bhukh nalagibo, aru jun Moike biswas koribo tai kitia bhi aru pyasa nohobo."},{"book":"John","chapter":"6","verse":"36","text":"Kintu tumikhan Moike dikhi paise, kintu biswas nakore, etu Moi tumikhan ke koi dise."},{"book":"John","chapter":"6","verse":"37","text":"Baba pora jun khan Moike dise, taikhan sob Moi logote ahibo aru kun Moi logote ahibo, taike Moi kitia bhi nacharibo."},{"book":"John","chapter":"6","verse":"38","text":"Kelemane Moi nijor itcha te nohoi, kintu Moike pathai diya laga itcha pora kori bole Moike sorgo pora niche anise."},{"book":"John","chapter":"6","verse":"39","text":"Aru Moike pathai diya Jon laga itcha etu ase, Tai kun pora Moike ki dise, eitu khan ekjon bhi naharaikena, hekh dinte sobke uthabo."},{"book":"John","chapter":"6","verse":"40","text":"Kelemane Ami laga Baba laga itcha etu ase, jun Putro ke dikhibo, aru Taike biswas koribo, etu anondo jibon pabo aru Moi hekh dinte taike uthai lobo.”"},{"book":"John","chapter":"6","verse":"41","text":"Titia Yehudi khan Tai bhirodh kotha korise, kelemane Tai koise, “Sorgo pora aha roti Moi he ase.”"},{"book":"John","chapter":"6","verse":"42","text":"Aru taikhan majote eneka hudi thakise, “Etu Joseph laga chokra Jisu nohoi, jun laga ama baba amikhan jane? Tai kele eneka koi ase, ‘Moi sorgo pora ahise’?”"},{"book":"John","chapter":"6","verse":"43","text":"Karone Jisu taikhan ke koise, “Tumikhan apaste kotha na koribi."},{"book":"John","chapter":"6","verse":"44","text":"Moike pathai diya Moi laga Baba he loi ani nadile, kun bhi Moi logote ahibo na paribo, aru Moi hekh dinte taike uthai dibo."},{"book":"John","chapter":"6","verse":"45","text":"Bhabobadi khan pora likha eneka ase, ‘Aru taikhan sobke Isor pora sikhai lobo.’ Kun pora Baba laga kotha hunise aru sikhi loise taikhan he Moi logote ahibo6.45 Isa. 54:13. ."},{"book":"John","chapter":"6","verse":"46","text":"Kun bhi Baba ke dikha nai, khali Tai Jun Isor pora ahise- Tai he Baba ke dikhise."},{"book":"John","chapter":"6","verse":"47","text":"Moi tumikhan ke hosa kobo, jun Moike biswas koribo, tai anonto jibon pabo."},{"book":"John","chapter":"6","verse":"48","text":"Jibon laga roti Moi ase."},{"book":"John","chapter":"6","verse":"49","text":"Tumi baba laga baba khan jongol te manna khaise, aru morise."},{"book":"John","chapter":"6","verse":"50","text":"Etu roti to sorgo pora nichete ahise, aru manu khan etu khabo hoile bhi namoribo."},{"book":"John","chapter":"6","verse":"51","text":"Sorgo pora aha jibon laga roti Moi ase. Jodi kunba etu roti khabo, tai anondo jibon pabo, aru ki roti jibon karone Moi duniya ke dibole ase, etu Moi laga mangso ase.”"},{"book":"John","chapter":"6","verse":"52","text":"Etu huni kene Yehudi khan apaste kotha namila hoise, “Etu manu kineka kori Tai mangso amikhan ke khabole dibo paribo?”"},{"book":"John","chapter":"6","verse":"53","text":"Titia Jisu taikhan ke koise, “Moi tumikhan ke hosa kobo, tumikhan Manu laga Putro laga mangso aru Tai laga khun jodi nakhabo, tinehoile tumikhan logote jibon nathakibo."},{"book":"John","chapter":"6","verse":"54","text":"Jun Moi laga mangso khabo, aru Moi laga khun khabo, anonto jibon tai laga ase, aru Moi hekh dinte taike uthai lobo."},{"book":"John","chapter":"6","verse":"55","text":"Kelemane Moi laga mangso he asol kha luwa ase, aru Moi laga khun bhi asol laga khun ase."},{"book":"John","chapter":"6","verse":"56","text":"Jun Moi laga mangso khabo aru Moi laga khun khabo tai Moi logote ase, aru Moi tai logote ase."},{"book":"John","chapter":"6","verse":"57","text":"Jivit Baba he Moike pathaise, aru Moi Baba karone jivit ase, tineka jun Moike khabo, tai bhi Moi karone jivit hobo."},{"book":"John","chapter":"6","verse":"58","text":"Etu to sorgo pora aha roti ase, tumikhan laga baba khan manna khaise aru mori jaise, jun bhi etu roti khabo, tai anonto tak jinda thakibo.”"},{"book":"John","chapter":"6","verse":"59","text":"Tai etu kotha khan sob Capernaum laga mondoli te thaka somoite manu khan ke sikhai thakise."},{"book":"John","chapter":"6","verse":"60","text":"Karone Tai chela khan jitia etu hunise taikhan koise, “Etu kotha to bisi digdar kotha ase, eitu khan to kun mani bole paribo?"},{"book":"John","chapter":"6","verse":"61","text":"Jitia Tai chela khan etu kotha patise, Jisu jani kene taikhan ke koise, “Etu kotha karone tumikhan thogar lagise?"},{"book":"John","chapter":"6","verse":"62","text":"Aru jodi Manu laga Putro age te thaka jagate wapas uporte juwa tumikhan dikhile kineka hobo?"},{"book":"John","chapter":"6","verse":"63","text":"Jibon di thaka to Atma ase, gaw to eku labh nai, Moi tumikhan ke kowa khan to atma ase, aru jibon bhi ase."},{"book":"John","chapter":"6","verse":"64","text":"Kintu tumikhan majote kunba biswas nakora ase.” Kelemane Jisu he shuru pora jani ase, kun biswas nakore aru kun Taike thogai dibole ase."},{"book":"John","chapter":"6","verse":"65","text":"Aru tai koise, “Etu karone, Moi tumikhan ke koise, jitia tak Baba pora bordan nadibo kun bhi Moi logote ahibo na paribo.”"},{"book":"John","chapter":"6","verse":"66","text":"Etu kotha karone Tai chela khan bisi Taike chari kene wapas jai jaise."},{"book":"John","chapter":"6","verse":"67","text":"Titia Jisu pora baroh jonke koise, “Tumikhan bhi wapas jabole mon kora nai na?”"},{"book":"John","chapter":"6","verse":"68","text":"Kintu Simon Peter Taike jowab dise, “Probhu amikhan kun logote jabo? Anondo jibon laga vachan to Apuni logote ase,"},{"book":"John","chapter":"6","verse":"69","text":"aru amikhan biswas kori ase, aru jani ase, Apuni he Isor laga Pobitro Jon ase.”"},{"book":"John","chapter":"6","verse":"70","text":"Jisu taikhan ke jowab dise, “Moi he tumikhan baroh jonke basi loise nohoi, aru tumikhan majote ekjon saitan ase?”"},{"book":"John","chapter":"6","verse":"71","text":"Tai Simon laga chokra Iscariot Judas laga kotha koi asele, kelemane tai he Taike thogai dibole jon ase, baroh jon majote ekjon tai asele."}]}