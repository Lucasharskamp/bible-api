{"data":[{"book":"ዔፕሶኔ ዓሶም","chapter":"3","verse":"1","text":"ዬያሮ፡ ዒንሢ፥ ዓይሁዴ ማዒባኣ ዓሶም ዬሱስ ኪሪስቶሴ ዛሎ''ና ማዻሢሮ ቱኡቲ ዓኣ፥ ታኣኒ ጳውሎሴ' ፆኦሲ ሺኢቃኔ።"},{"book":"ዔፕሶኔ ዓሶም","chapter":"3","verse":"2","text":"ዒንሢም ታ ማኣዳ''ንዳ ማዾ'' ኮሹሞ ዒንጊፆና ፆኦሲ ታኣም ዒንጌሢ ዒንሢ ዋይዜኔ።"},{"book":"ዔፕሶኔ ዓሶም","chapter":"3","verse":"3","text":"ቤርታ ታ ዒንሢም ዻካ''ና ፃኣፔሢጉዲ ፆኦሲ ዓኣሺንቴ ባኣዚ'' ታና ፔጋሲ ዻዌኔ።"},{"book":"ዔፕሶኔ ዓሶም","chapter":"3","verse":"4","text":"ሃሢ ታ ዒንሢም ፃኣፔሢ ዒንሢ ናባቤቶ ኪሪስቶሴ ዛሎ'' ዓኣሺንቴ ባኮ ታ ዔሬያ ማዔሢ ዒንሢም ጴዻንዳኔ።"},{"book":"ዔፕሶኔ ዓሶም","chapter":"3","verse":"5","text":"ዬይ ዓኣሺንቴ ባካ ፆኦሲ ዓያኖ ዛሎ''ና ፆኦሲም ዱማዼ፥ ዒዛ ማዾ''ም ዳኪንቴዞንሢና ዒዛኮ ማሊፆ ኬኤዛዞንሢም ሃሢ ጴዼ ጎይፆ ሚናኣ ዎዶ''ና ዓኣ ዓሶም ጴዺባኣሴ።"},{"book":"ዔፕሶኔ ዓሶም","chapter":"3","verse":"6","text":"ዬይያ፦ ኮዦ ሃይሶ ዛሎ''ና ዓይሁዴ ማዒባኣ ዓሳ ዓይሁዶ ዓሶና ዎላ'' ፆኦሲ ዒንጋ ዓንጆ ዔካያ፥ ፔቴ'' ዑሢኮ ዱማ ዱማ ቤዞጉዲ ማዓያ ሃሣ ፆኦሲ ዬሱስ ኪሪስቶሴ ዛሎ''ና ዒንጌ ሃጊ ማዓንዳ ዎዞ'' ዎላ'' ዔካያ ማዔሢ ዔያቶም ጴዺባኣሴ ጌይሢኬ።"},{"book":"ዔፕሶኔ ዓሶም","chapter":"3","verse":"7","text":"ፆኦሲ ፔ ዎልቆና ማዻ ጎይፆ ታኣም ዒንጌ ኮሹሞ ዒንጊፆና ሓያ ኮዦ ሃይሶ ማዾ'' ታ ማዻያ ማዔኔ።"},{"book":"ዔፕሶኔ ዓሶም","chapter":"3","verse":"8","text":"ዎዚ ታኣኒ ፆኦሲም ዱማዼ ዓሶይዳፓ ላኣፓ ማዔቴያ ዛጳባኣ ኪሪስቶሴኮ ዖርጎቹሞ ዓይሁዴ ማዒባኣ ዓሶም ታ ኬኤዛንዳጉዲ ሃይ ኮሹሞ ዒንጊፆ ማዻ'' ታኣም ዒንጊንቴኔ።"},{"book":"ዔፕሶኔ ዓሶም","chapter":"3","verse":"9","text":"ዬያጉዲ ሃሣ ቢያ ባኮ ማዤ ፆኦዛሢ' ሓያኮ ቤርታኣ ዎዶ''ይዳ ዓኣቺ ጌሢ ዓኣ ዒዛኮ ማሊፃ ዓይጎ ማዔቴያ ቢያሢም ታ ዔርዛንዳጉዲ ሃይ ኮሹሞ ዒንጊፆ ማዻ'' ታኣም ዒንጊንቴኔ።"},{"book":"ዔፕሶኔ ዓሶም","chapter":"3","verse":"10","text":"ዬይ ማዔሢ' ሓሣኣ ዎዶ'' ሺኢጲፆ ማኣሮ ዓሶ ዛሎ''ና ጫሪንጫ ዓኣ ሱኡጎና ቢታንታ ዓኣ ማዢንቶና ፆኦሲኮ ዔራቶዋ ዱማ ዱማ ጎይሢና ዔራንዳጉዲኬ።"},{"book":"ዔፕሶኔ ዓሶም","chapter":"3","verse":"11","text":"ኑ ጎዳ፥ ዬሱስ ኪሪቶስቶሴ ዛሎ''ና ፆኦሲ ዬያ ማዼሢ ቤርታፓ ዓርቃዖ ማዻኒ ማሌ ጎይፆናኬ።"},{"book":"ዔፕሶኔ ዓሶም","chapter":"3","verse":"12","text":"ኪሪስቶሴ ኑ ጉሙርቄ ጎይፆና ፆኦሲ ቤርቶ ዒጊቹሞ ባኣያ ዶዲ ኪሪስቶሴና ኑ ሙካኒ ዳንዳዓኔ።"},{"book":"ዔፕሶኔ ዓሶም","chapter":"3","verse":"13","text":"ዬያሮ ሓይ ታና ዒንሢ ዛሎ''ሮ ሄሌ'' ሜታሢ' ዒንሢኮ ቦንቾ ማዔሢሮ ሃጋኣ ዎዛ ባኣያ ዒንሢ ማዑዋጉዲ ታ ዒንሢ ሺኢቃኔ።"},{"book":"ዔፕሶኔ ዓሶም","chapter":"3","verse":"14","text":"ዓካሪ ፆኦሲ፥ ዓዳሢ ቤርታ ጉምዓቲ ታ ሺኢቃሢ ዬያ ዛሎ''ኬ።"},{"book":"ዔፕሶኔ ዓሶም","chapter":"3","verse":"15","text":"ጫሪንጮና ሳዖናይዳ ዓኣ ፔቴ'' ማኣሮ ዓሳ ሱ'ንፆ ዴንቃንዳሢ ፆኦሲዳፓኬ።"},{"book":"ዔፕሶኔ ዓሶም","chapter":"3","verse":"16","text":"ዒንሢኮ ጋሮ ዒኖ ዶዲሻ ዎልቄ፥ ዓያኖ ዛሎ''ና ፆኦሲ ፔኤኮ ቦንቾ ዼኤፑማፓ ዒንሢም ዒንጋንዳጉዲ ታ ሺኢቃኔ።"},{"book":"ዔፕሶኔ ዓሶም","chapter":"3","verse":"17","text":"ዬያጉዲ ሃሣ ዒንሢኮ ጉሙርቂፆና ኪሪስቶሴ ዒንሢ ዒና'' ናንጋንዳጉዲ፤ ሃሣ ዒንሢኮ ፃጶና ዓይፆና ናሹሞና ዶዲ ማዓንዳጉዲ ታ ሺኢቃኔ።"},{"book":"ዔፕሶኔ ዓሶም","chapter":"3","verse":"18","text":"ሃሣ ጊንሣ ኪሪስቶሴ ናሹሞኮ ዳልጉሞ፥ ዖዶሱሞ፥ ዼ'ጉሞ፥ ሊካ ዔታዺፃኣ ዎማዒታቴ ፆኦሲም ዱማዼዞንሢንታ ቢያ ዒንሢ ዔራንዳጉዲና፥"},{"book":"ዔፕሶኔ ዓሶም","chapter":"3","verse":"19","text":"ዔርታያፓ ዑሣ ዓኣዼ ማዔ፥ ኪሪስቶሴኮ ናሹሞ ዒንሢ ዔራንዳጉዲና ፆኦሲ ፓጬ ባኣዚ'' ባኣያ ማዔሢጉዲ ዒንሢያ ያዺ ማዓንዳጉዲ ፆኦሲ ታ ሺኢቃኔ።"},{"book":"ዔፕሶኔ ዓሶም","chapter":"3","verse":"20","text":"ዬያሮ ኑጊዳ ማዻ ዎልቆ ዛሎ''ና ኑ ሺኢቃሢና ማላሢናይዳፓ ዑሣ ዓኣዼ ማዻኒ ዳንዳዓ ፆኦዛሢም፥"},{"book":"ዔፕሶኔ ዓሶም","chapter":"3","verse":"21","text":"ሺኢጲፆ ማኣሮ ዓሶና ዬሱስ ኪሪስቶሴ ዛሎ''ና ዎዶ'' ቢያይዳ ቦንቾ ዒዛም ማዖንጎ።"}]}