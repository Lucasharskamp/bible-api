{"data":[{"book":"Jenesis","chapter":"35","verse":"1","text":"Chineke sịrị Jekọb, “Bilie, gaa Betel, birikwa nʼebe ahụ. Wuo ebe ịchụ aja nye Chineke, onye mere ka ị hụ ya mgbe ị na-agbanarị Ịsọ nwanne gị nwoke.”"},{"book":"Jenesis","chapter":"35","verse":"2","text":"Ya mere, Jekọb gwara ndị ezinaụlọ ya na ndị niile so ya sị, “Wezuganụ chi ndị ala ọzọ dị nʼetiti unu. Doonụ onwe unu ọcha, gbanweekwanụ uwe unu."},{"book":"Jenesis","chapter":"35","verse":"3","text":"Bilienụ, ka anyị gaa Betel, ebe m ga-ewu ebe ịchụ aja nye Chineke, onye zara m oku nʼụbọchị nsogbu m, ma nọnyekwara m na njem nke m gara.”"},{"book":"Jenesis","chapter":"35","verse":"4","text":"Ya mere, ha nyere Jekọb chi ndị ala ọzọ niile ha ji nʼaka, na ọla35:4 Nʼoge ahụ, ndị mmadụ kwenyere na ọlantị ha na-eyi bụ ihe na-echekwa ha. niile dị ha na ntị. Jekọb chịịrị ha niile lie ha nʼokpuru osisi ook dị na Shekem."},{"book":"Jenesis","chapter":"35","verse":"5","text":"Ha biliri ije. Egwu Chineke dakwasịrị obodo niile gbara ha gburugburu. Ọ dịghị ndị chụsoro ha."},{"book":"Jenesis","chapter":"35","verse":"6","text":"Jekọb na ndị niile so ya rutere Luz, nke a na-akpọkwa Betel nke dị na Kenan."},{"book":"Jenesis","chapter":"35","verse":"7","text":"Jekọb wuru ebe ịchụ aja nʼebe a, kpọọ aha ebe ahụ El Betel, nʼihi na ọ bụ nʼebe ahụ ka Chineke gosiri ya onwe ya mgbe ọ na-agbanarị Ịsọ nwanne ya nwoke."},{"book":"Jenesis","chapter":"35","verse":"8","text":"Mgbe nke a gasịrị, Debọra, nwanyị lekọtara Ribeka mgbe ọ bụ nwantakịrị, nwụrụ. E liri ya nʼokpuru osisi ook dị na Betel. A kpọkwara ebe ahụ, “Osisi ook ebe ịkwa akwa.”"},{"book":"Jenesis","chapter":"35","verse":"9","text":"Chineke gosiri Jekọb onwe ya ọzọ, mgbe o sitere na Padan Aram pụta, gọziekwa ya."},{"book":"Jenesis","chapter":"35","verse":"10","text":"Chineke sịrị ya, “Aha gị bụ Jekọb ma a gaghị akpọkwa gị Jekọb ọzọ, kama aha gị ga-abụ Izrel.” Ya mere ọ kpọrọ ya Izrel."},{"book":"Jenesis","chapter":"35","verse":"11","text":"Chineke sịrị ya, “Abụ m Chineke onye pụrụ ime ihe niile. Mụọ ọmụmụ, baakwa ụba nʼọnụọgụgụ. Otu mba na igwe mba ga-esi na gị pụta. Ndị eze ga-esitekwa gị nʼahụ pụta."},{"book":"Jenesis","chapter":"35","verse":"12","text":"Ala ahụ m nyere Ebraham na Aịzik ka m na-enyekwa gị. Aga m enyekwa ya ụmụ ụmụ gị ndị ga-esote gị.”"},{"book":"Jenesis","chapter":"35","verse":"13","text":"Emesịa, Chineke si nʼebe ahụ ha nọ kparịtaa ụka pụọ."},{"book":"Jenesis","chapter":"35","verse":"14","text":"Jekọb wuru ogidi nkume nʼebe ahụ Chineke nọ gwa ya okwu. Ọ wụsara onyinye ihe ọṅụṅụ wụkwasịkwa mmanụ nʼelu ogidi nkume ahụ."},{"book":"Jenesis","chapter":"35","verse":"15","text":"Jekọb kpọrọ ebe ahụ ya na Chineke nọ kparịtaa ụka Betel."},{"book":"Jenesis","chapter":"35","verse":"16","text":"Ha biliri ije, site na Betel. Ma mgbe ha ka nọ ebe dị anya site nʼobodo Efrat, Rechel mụrụ nwa, ma o nwere ihe mgbu ka ọ na-amụ nwa."},{"book":"Jenesis","chapter":"35","verse":"17","text":"Mgbe o sitere nʼoke ihe mgbu na-amụpụta nwa ahụ, nwanyị na-aghọ nwa gwara ya, “Atụla egwu, nʼihi na ọ bụ nwa nwoke ọzọ ka ị mụtara.”"},{"book":"Jenesis","chapter":"35","verse":"18","text":"Ma tupu Rechel ekuo ume ikpeazụ, nʼihi na ọ na-anwụ, ọ kpọrọ aha nwa ọhụrụ ahụ Ben-Oni, ma nna ya kpọrọ ya Benjamin."},{"book":"Jenesis","chapter":"35","verse":"19","text":"Rechel nwụrụ, e lie ya nʼakụkụ ụzọ gara Efrat, nke a na-akpọkwa Betlehem."},{"book":"Jenesis","chapter":"35","verse":"20","text":"Jekọb wuru ogidi nʼelu ili ya, nke na-eguzokwa ruo taa, igosi ebe e liri Rechel."},{"book":"Jenesis","chapter":"35","verse":"21","text":"Izrel malitere ije ya, tutu ruo ebe o wuru ebe izuike ya nʼala dị nʼofe ọzọ nke Migdal Eda."},{"book":"Jenesis","chapter":"35","verse":"22","text":"Mgbe Izrel bi nʼala ahụ, Ruben gara dinakwuru Bilha, iko nwanyị nna ya. E mekwara ka Izrel nụ ihe a Ruben mere."},{"book":"Jenesis","chapter":"35","verse":"23","text":"Ụmụ Lịa bụ,"},{"book":"Jenesis","chapter":"35","verse":"24","text":"Ụmụ Rechel bụ,"},{"book":"Jenesis","chapter":"35","verse":"25","text":"Ụmụ Bilha, odibo nwanyị Rechel bụ,"},{"book":"Jenesis","chapter":"35","verse":"26","text":"Ụmụ Zilpa, odibo nwanyị Lịa bụ,"},{"book":"Jenesis","chapter":"35","verse":"27","text":"Nʼikpeazụ, Jekọb bịakwutere nna ya Aịzik na Mamre nke dị nso na Kiriat Arba (ebe a na-akpọ Hebrọn). Ebe ahụ ka Ebraham na Aịzik biri na mbụ."},{"book":"Jenesis","chapter":"35","verse":"28","text":"Nʼoge ahụ Aịzik gbara narị afọ na iri afọ asatọ."},{"book":"Jenesis","chapter":"35","verse":"29","text":"Ọ dịkwaghị anya site nʼoge a, Aịzik nwụrụ, mgbe o mere nnọọ agadi. Ụmụ ya ndị ikom abụọ, Ịsọ na Jekọb, liri ya."}]}