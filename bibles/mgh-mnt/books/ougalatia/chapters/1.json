{"data":[{"book":"o Ugalatia","chapter":"1","verse":"1","text":"Mii Paolo, karumiya kihiihaniye mena urumiya wo machiri a attu, nansho wo wooria wa Yesu Kuristo ni Nlhuku Athumwanihu anhihimunshe Yesu"},{"book":"o Ugalatia","chapter":"1","verse":"2","text":"vamoka ni ashilhoko aka onkhaye o vaa, anolhutaana ni mii uuwiherani isalamu mwaatti attu anrumelhenlhe Kuristo o Ugalatiya uwo."},{"book":"o Ugalatia","chapter":"1","verse":"3","text":"Kinoulhapelhelhani nnema ni mpuha ukhuma wa Nlhuku Athumwanihu ni Athithi Yesu Kuristo."},{"book":"o Ugalatia","chapter":"1","verse":"4","text":"Kuristo aheelheva mwanene wo nlhatu no uwonya wihu ni uttwaraana ni uthanana wa Nlhuku athumwanihu wiira anoopolhe mu ilhapo yo uhilhoka ilha."},{"book":"o Ugalatia","chapter":"1","verse":"5","text":"Nthimicho ukhalhe wa Nlhuku mahuku o uhimalha ni uhimalha! Aye."},{"book":"o Ugalatia","chapter":"1","verse":"6","text":"Kinoushangani mwaatti! Woona wiira vahipincheru chinene nhonrukunuwa Nlhuku owihanneni wo iphiro yo nnema wa Kuristo nkamwaatwara Malhove Orera makina."},{"book":"o Ugalatia","chapter":"1","verse":"7","text":"Wo ikeekhene khaawo Malhove Orera makina. Kinoolhumacha chiicho ukhalhawaya ahawo attu anokukureehani, alhikachaka uthweelhelhiha Malhove Orera a Kuristo."},{"book":"o Ugalatia","chapter":"1","verse":"8","text":"Nansho yakhalhaka hii naashinene ama minepa ukhuma wiirimu nouhimiacherakani mwaattiva Nlhove nikina nimmwalhaana ni alhe yaahimmianche ihu, yoyo Nlhuku anlhaveke!"},{"book":"o Ugalatia","chapter":"1","verse":"9","text":"Nahomalha uhimeriani khalhayi, ni mii kinoohokolhelha uhimia tho, ntu riyoothe ahimiachaka Nlhove ninomwalhaana ni nne nipochenre inyu, yoyo Nlhuku anlhaveke!"},{"book":"o Ugalatia","chapter":"1","verse":"10","text":"Paahi etu, kinothanana ittu yaani, urumelhelhiya ni attu ama ni Nlhuku? Ama kinlhikacha waateelhiha attu? Kuhiwe mena! Keeraka chiicho kakinkalha namitheko a Kuristo."},{"book":"o Ugalatia","chapter":"1","verse":"11","text":"Ashilhoko aka, kinothanana nchuwelheke wiira Malhove Orera kinohimiachaka kahiwe nttenga ukhumme wa ntu."},{"book":"o Ugalatia","chapter":"1","verse":"12","text":"Mena akaapochenre ukhuma wa ntu, mena akettuchihiye ni ntu, nansho Yesu Kuristo mwanene phi akipatakulhenlhe."},{"book":"o Ugalatia","chapter":"1","verse":"13","text":"Nheewa meetelho aka o khalhayi, vaari aka kitwaraka meettuchiho a Ayahudi, cheera aka wo waatwarusha attu arumelhenlhe Athithi wo ushilhilhi chinene kithananaka wiira kaarimeelhihe lhakalhaka."},{"book":"o Ugalatia","chapter":"1","verse":"14","text":"Ni mii kahovarechesha chinene meettuchiho a Ayahudi, waapwaha attu akina o malhipa aka mu nikosho naka, nkakaavara chinene ikano cha manyaapwiiya ihu."},{"book":"o Ugalatia","chapter":"1","verse":"15","text":"Nansho, Nlhuku wo nnema wawe ahokithanlha toka anumwanaka ahinakiyara, nkaakiihana wiira kinkavihe ntheko awe."},{"book":"o Ugalatia","chapter":"1","verse":"16","text":"Yaphiyeke ikatema yaathananne awe ukipatakulhelha Mwaamwanawe, wiira kihimiache Malhove Orera wa attu ahiri Ayahudi, akaarweelhe vavawovavawo ulhepelhani nlhove ukhuma wa ntu riyoothe,"},{"book":"o Ugalatia","chapter":"1","verse":"17","text":"mena akaarwelhe Uyerusalemu woonani akarumiya aakiholhenlhe, nansho kaarweelhe ilhapo yo Uarabia. Kamalheke nkakaahokolhia tho iwani yo Udameski."},{"book":"o Ugalatia","chapter":"1","verse":"18","text":"Chamalheke iyaakha taaru, phi arwelhe aka Uyerusalemu wiira kakumaane ni Nakefa, nkakaakhalha uwannyaya mahuku khumi na nthanu."},{"book":"o Ugalatia","chapter":"1","verse":"19","text":"Nansho wowo akoonne akarumiya akina tho ahikhalhe Nayakhobo mwanhima aya Athithi Yesu."},{"book":"o Ugalatia","chapter":"1","verse":"20","text":"Malhove kinolhepa aka alha arii e ikekhiaye. Nlhuku nokirumelhelha wiira akinoothacha!"},{"book":"o Ugalatia","chapter":"1","verse":"21","text":"Kaanyuma aya nkakaarwaa ilhapo cho Usiriya ni Ukilikiya."},{"book":"o Ugalatia","chapter":"1","verse":"22","text":"Yayo mahuku ayo attu anrumelhenlhe Kuristo o Uyudea yaari ahinakichuwelha."},{"book":"o Ugalatia","chapter":"1","verse":"23","text":"Ittu yaachuwelha aya yaari weewa tu attu eeraka, “Ulhe ntu aanitwarusha khalhayi ulhe vano nohimiacha malhove o nrima waarimelhiha awe!”"},{"book":"o Ugalatia","chapter":"1","verse":"24","text":"Paahi wo yoyo nlhatu waka uyo, attu yahonthimicha Nlhuku."}]}