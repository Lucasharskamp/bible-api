{"data":[{"book":"زەکەریا","chapter":"2","verse":"1","text":"ئینجا چاوم هەڵبڕی و پیاوێکم لەبەردەمم بینی گوریسی پێوانەی بەدەستەوە بوو."},{"book":"زەکەریا","chapter":"2","verse":"2","text":"لێم پرسی: «بۆ کوێ دەچیت؟»"},{"book":"زەکەریا","chapter":"2","verse":"3","text":"لەو کاتەدا ئەو فریشتەیەی قسەی لەگەڵ دەکردم هاتە دەرەوە، فریشتەیەکی دیکەش بەرەوپیری هاتە دەرەوە و"},{"book":"زەکەریا","chapter":"2","verse":"4","text":"پێی گوت: «ڕاکە و بەو گەنجە2‏:4 بەو گەنجە مەبەستی لە زەکەریایە.‏ بڵێ: ”ئۆرشەلیم دەبێتە شارێکی بێ شوورا، لەبەر زۆری خەڵک و ئاژەڵی ماڵی تێیدا."},{"book":"زەکەریا","chapter":"2","verse":"5","text":"منیش بۆی دەبمە شوورای ئاگرین لە هەر چواردەوری، دەبمە شکۆ لە ناوەڕاستی.“» ئەوە فەرمایشتی یەزدانە."},{"book":"زەکەریا","chapter":"2","verse":"6","text":"یەزدان دەفەرموێت: «هۆی، هۆی! لە خاکی باکوور هەڵێن، چونکە وەک چوار بایەکەی ئاسمان پەرتەوازەم کردوون.» ئەوە فەرمایشتی یەزدانە."},{"book":"زەکەریا","chapter":"2","verse":"7","text":"«هۆی، دەرباز بە، ئەی خەڵکی سییۆن کە لە بابل دەژین!»"},{"book":"زەکەریا","chapter":"2","verse":"8","text":"چونکە یەزدانی سوپاسالار ئەمە دەفەرموێت: «لەدوای ئەوەی خودای شکۆدار منی نارد بۆ ئەو نەتەوانەی ئێوەیان تاڵان کرد، چونکە ئەوەی دەستتان لێدەدات، دەست لە بیلبیلەی چاوی دەدات،"},{"book":"زەکەریا","chapter":"2","verse":"9","text":"بێگومان من دەستیان لێ دەوەشێنم و دەبنە تاڵانی بۆ کۆیلەکانیان. ئینجا دەزانن کە یەزدانی سوپاسالار منی ناردووە."},{"book":"زەکەریا","chapter":"2","verse":"10","text":"«ئەی دانیشتووانی ئۆرشەلیم، گۆرانی بڵێن و دڵخۆش بن، چونکە من دێم و لەنێوتاندا نیشتەجێ دەبم.» ئەوە فەرمایشتی یەزدانە."},{"book":"زەکەریا","chapter":"2","verse":"11","text":"«لەو ڕۆژەدا زۆرێک لە نەتەوەکان دێنە پاڵ یەزدان و دەبنە گەلی من. لەنێو ئێوەدا نیشتەجێ دەبم و دەزانن کە یەزدانی سوپاسالار منی بۆ لای ئێوە ناردووە."},{"book":"زەکەریا","chapter":"2","verse":"12","text":"یەزدان یەهودا دەکاتە میراتی خۆی، بەشی خۆی لەسەر خاکی پیرۆز، دووبارە ئۆرشەلیم هەڵدەبژێرێتەوە."},{"book":"زەکەریا","chapter":"2","verse":"13","text":"ئەی هەموو ئادەمیزاد، لەبەردەم یەزدان بێدەنگ بن، چونکە لە نشینگە پیرۆزەکەیەوە هەستا!»"}]}