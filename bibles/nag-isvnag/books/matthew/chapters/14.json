{"data":[{"book":"Matthew","chapter":"14","verse":"1","text":"Utu din khan te, raja Herod Jisu laga khobor huni bole paise."},{"book":"Matthew","chapter":"14","verse":"2","text":"Tai laga daruga khan ke koise, “Etu Baptizma diya John ase; tai mora pora jinda hoise. Etu karone etu hokti khan tai logote kaam kori ase.”"},{"book":"Matthew","chapter":"14","verse":"3","text":"Kilekoile Herod to John ke dhurikena thakise, taike bandi se aru bondhi ghor te Herodias, tai laga bhai Philip laga maiki pora kowa nimite rakhise."},{"book":"Matthew","chapter":"14","verse":"4","text":"Kilekoile John pora taike koise, “Apuni etu maiki ke lobole niyom hisab te nai.”"},{"book":"Matthew","chapter":"14","verse":"5","text":"Herod to John ke morai dibole mon thakise, kintu tai manu khan ke bhoi lagi thakise, kele koile manu khan pora John to ekjon bhabobadi ase koi kene mani thakise."},{"book":"Matthew","chapter":"14","verse":"6","text":"Kintu jitia Herod raja laga jonom din ahisele, Herodias laga chukri sob manu majote nach kori kene Herod raja ke khushi kori dise."},{"book":"Matthew","chapter":"14","verse":"7","text":"Etu dikhi kene, Herod raja kosom khaise tai ki mangibo etu sob taike dibo."},{"book":"Matthew","chapter":"14","verse":"8","text":"Herodias pora tai laga chukri ke age pora ki mangibo etu sob sikhai dise, etu chukri Herod ke koise, “Moike ekta thali te Baptizma diya John laga matha dibi.”"},{"book":"Matthew","chapter":"14","verse":"9","text":"Herod etu huni kene bisi mon dukh hoise, kintu tai sob manu age te kosom kha nimite, tai ki mangise etu taike di dibole hukum di dise."},{"book":"Matthew","chapter":"14","verse":"10","text":"Herod pora manu ke pathaise aru John laga matha kati dise."},{"book":"Matthew","chapter":"14","verse":"11","text":"Aru John laga matha thali te rakhi kene etu chukri ke dise kun jai kene tai laga ama ke dise."},{"book":"Matthew","chapter":"14","verse":"12","text":"Etu pichete John laga chela khan ahi kene tai laga gaw loi jaise aru mati bhitor te hali dise. Aru taikhan jai kene ki hoise etu sob Jisu ke koi dise."},{"book":"Matthew","chapter":"14","verse":"13","text":"Jitia Jisu etu khobor hunise, tai utu jaga pora ulaikena naw te kunbi nathaka jagate Tai ekla jai jaise. Jitia manu khan etu huni paise, taikhan laga sheher chari kene theng pora Jisu laga piche kori jaise."},{"book":"Matthew","chapter":"14","verse":"14","text":"Aru Jisu manu laga dangor bhir thaka dikhise. Taikhan ke bisi morom lagise aru bemar khan ke bhal korise."},{"book":"Matthew","chapter":"14","verse":"15","text":"Jitia saam hobole shuru hoise, Tai laga chela khan Taike koi, “Etu jagate kunbi nathake aru eku bhi napai, aru ene bhi deri hoise. Manu khan ke jabole dibi, titia taikhan nijor bosti te jai kene kha luwa khabole kini lobo.”"},{"book":"Matthew","chapter":"14","verse":"16","text":"Kintu Jisu taikhan ke koise, “Taikhan najaile bhi hobo. Taikhan ke kiba khabole dibi.”"},{"book":"Matthew","chapter":"14","verse":"17","text":"Tai laga chela khan Taike koise, “Amikhan logote eku bhi nai, khali pansta roti aru duita maas he ase.”"},{"book":"Matthew","chapter":"14","verse":"18","text":"Jisu koise, “Eitu khan loi kene anibi.”"},{"book":"Matthew","chapter":"14","verse":"19","text":"Etu pichete Jisu manu khan ke olop ghas thaka jagate bohi bole koise. Tai etu pansta roti aru duita maas loise, aru sorgo phale saikene, asirbad dise aru etu roti bhangai kene Tai laga chela khan ke dise, aru taikhan pora sob manu khan ke bhag kori dise."},{"book":"Matthew","chapter":"14","verse":"20","text":"Aru sob pet bhorta khaise. Pichete chela khan jai kene bachi kene thaka roti baroh ta tukri te joma korise."},{"book":"Matthew","chapter":"14","verse":"21","text":"Ta te 5,000 manu nisena mota manu khan khaise, bacha aru maiki khan ke chari kene."},{"book":"Matthew","chapter":"14","verse":"22","text":"Aru etu huwa loge-loge, Tai laga chela khan ke naw bhitor te bohibo dise aru taikhan ke nodi laga dusra phale pathai dise. Aru Jisu to taikhan logot najai kene manu khan ke nijor ghor te jai jabole koise."},{"book":"Matthew","chapter":"14","verse":"23","text":"Jitia Tai sob manu khan ke pathai dise, Tai ekla pahar uporte jaise aru prathana korise. Tai saam tak etu jagate ekla thakise."},{"book":"Matthew","chapter":"14","verse":"24","text":"Kintu utu somoite hawa bisi mara nimite naw to nodi laga majote punchi jaise, kele koile etu hawa to ulta phale mari thakise."},{"book":"Matthew","chapter":"14","verse":"25","text":"Ekdum phojurte Jisu nodi uporte berai kene taikhan logote ahise."},{"book":"Matthew","chapter":"14","verse":"26","text":"Kitia Tai laga chela khan Taike pani uporte bera dikhise, taikhan bisi bhoi khai kene koise, “Etu ekjon bhoot ase,” aru bisi bhoi pora hala korise."},{"book":"Matthew","chapter":"14","verse":"27","text":"Kintu Jisu taikhan ke koise, “Mon dangor koribi, etu Moi ase! Bhoi na koribi.”"},{"book":"Matthew","chapter":"14","verse":"28","text":"Peter pora Jisu ke jowab dise aru koise, “Probhu, jodi etu Apuni ase, titia amike pani upor pora Apuni logot ahibole hukum dibi.”"},{"book":"Matthew","chapter":"14","verse":"29","text":"Jisu koise, “Ahibi.” Titia Peter naw pora uthise aru Jisu usorte pani uporte berai kene jaise."},{"book":"Matthew","chapter":"14","verse":"30","text":"Kintu jitia Peter pora dangor hawa mara dikhise, tai bhoi khai jaise. Jitia tai dubi bole shuru hoise, tai hala kori kene koise, “Probhu, amike bacha bhi!”"},{"book":"Matthew","chapter":"14","verse":"31","text":"Loge-loge te Jisu Tai laga hath sida korise, aru Peter ke dhuri loise, aru taike koise, “Tumi komti biswas manu, tumi kele chinta korise?”"},{"book":"Matthew","chapter":"14","verse":"32","text":"Etu pichete Jisu aru Peter naw bhitor te jaise, aru hawa mara to rukhi jaise."},{"book":"Matthew","chapter":"14","verse":"33","text":"Etu pichete naw bhitor te chela khan Jisu ke aradhana korise, eneka koi kene, “Hosa pora bhi Apuni to Isor laga Putro ase.”"},{"book":"Matthew","chapter":"14","verse":"34","text":"Jitia taikhan nodi paar kori loise, taikhan Gennesaret town koi kene ekta jagate ahise."},{"book":"Matthew","chapter":"14","verse":"35","text":"Jitia ta te laga manu khan Jisu ke chini loise, taikhan usorte thaka sob manu khan ke khobor kori dise, aru sob bemar manu khan ke Jisu logot loi anise."},{"book":"Matthew","chapter":"14","verse":"36","text":"Taikhan Jisu laga kapra chubo nimite bhik mangi kene Taike hudise, aru jiman manu Taike chuise, taikhan sob bhal hoi jaise."}]}