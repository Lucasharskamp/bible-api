{"data":[{"book":"Efežanima","chapter":"5","verse":"1","text":"Slijedite Božji primjer u svemu što činite jer ste njegova ljubljena djeca."},{"book":"Efežanima","chapter":"5","verse":"2","text":"Živite u ljubavi, kao što je i Krist vas ljubio. Položio je svoj život kao žrtvu ugodnu Bogu5:2 U grčkome: Bogu na ugodan miris. da nas očisti od grijeha."},{"book":"Efežanima","chapter":"5","verse":"3","text":"O bludu, kojekakvim prljavštinama i pohlepi neka među vama ne bude ni govora."},{"book":"Efežanima","chapter":"5","verse":"4","text":"Klonite se prostota, bedastoća i prostačkih šala jer vam to ne dolikuje. Radije zahvaljujte Bogu!"},{"book":"Efežanima","chapter":"5","verse":"5","text":"Budite sigurni u ovo: u Božje Kristovo kraljevstvo neće ući nijedan bludnik, ili nečist čovjek, ili pohlepnik. Jer takvi su ljudi idolopoklonici—klanjaju se stvarima ovoga svijeta."},{"book":"Efežanima","chapter":"5","verse":"6","text":"Nemojte da vas tko prevari ispraznim riječima jer će neposlušne ljude snaći Božji gnjev."},{"book":"Efežanima","chapter":"5","verse":"7","text":"S takvima se nemojte čak ni družiti!"},{"book":"Efežanima","chapter":"5","verse":"8","text":"Jer iako su vam srca nekoć bila puna tame, sada ste ispunjeni Gospodnjim svjetlom pa zato tako trebate i živjeti."},{"book":"Efežanima","chapter":"5","verse":"9","text":"Plod te svjetlosti je svaka vrsta dobrote, pravednost i istina."},{"book":"Efežanima","chapter":"5","verse":"10","text":"Trudite se činiti što je Gospodinu ugodno."},{"book":"Efežanima","chapter":"5","verse":"11","text":"Ne sudjelujte u jalovim djelima tame, nego ih, naprotiv, razotkrivajte!"},{"book":"Efežanima","chapter":"5","verse":"12","text":"Sramotno je i govoriti što bezbožnici potajno čine."},{"book":"Efežanima","chapter":"5","verse":"13","text":"Ali kad ih obasja svjetlost, jasno se vidi da su te stvari zle."},{"book":"Efežanima","chapter":"5","verse":"14","text":"Zato se kaže:"},{"book":"Efežanima","chapter":"5","verse":"15","text":"Pazite zato kako živite! Ne kao ludi, nego kao mudri."},{"book":"Efežanima","chapter":"5","verse":"16","text":"Koristite svaku prigodu da činite dobro jer su ova vremena zla."},{"book":"Efežanima","chapter":"5","verse":"17","text":"Ne budite nepromišljeni, nego se trudite razumjeti što je volja Gospodnja!"},{"book":"Efežanima","chapter":"5","verse":"18","text":"Ne opijajte se vinom jer će vas to odvesti u propast, nego pustite da vas ispuni i nadzire Sveti Duh."},{"book":"Efežanima","chapter":"5","verse":"19","text":"Govorite jedni drugima psalme, hvalospjeve i duhovne pjesme. Pjevajte i slavite Gospodina u srcu."},{"book":"Efežanima","chapter":"5","verse":"20","text":"Uvijek i za sve zahvaljujte Bogu Ocu u ime našega Gospodina Isusa Krista."},{"book":"Efežanima","chapter":"5","verse":"21","text":"Pokoravajte se jedno drugomu iz poštovanja prema Kristu."},{"book":"Efežanima","chapter":"5","verse":"22","text":"Žene, pokoravajte se svojim muževima kao Gospodinu."},{"book":"Efežanima","chapter":"5","verse":"23","text":"Jer muž je glava ženi kao što je i Krist, Spasitelj, glava svojemu Tijelu, Crkvi."},{"book":"Efežanima","chapter":"5","verse":"24","text":"Kao što se Crkva pokorava Kristu, tako se i žena u svemu mora pokoravati svojemu mužu."},{"book":"Efežanima","chapter":"5","verse":"25","text":"Muževi, volite svoje žene kao što je Krist ljubio Crkvu. Dao je za nju život"},{"book":"Efežanima","chapter":"5","verse":"26","text":"da ju očisti i učini svetom perući ju vodom uz Riječ;"},{"book":"Efežanima","chapter":"5","verse":"27","text":"da ju privede preda se kao slavnu Crkvu bez ijedne mrlje ili bore, svetu i neporočnu."},{"book":"Efežanima","chapter":"5","verse":"28","text":"Muž je dakle dužan voljeti svoju ženu kao vlastito tijelo. Tko voli svoju ženu, sebe voli."},{"book":"Efežanima","chapter":"5","verse":"29","text":"Nitko ne mrzi svoje tijelo, nego ga hrani i njeguje kao i Krist svoje Tijelo, Crkvu."},{"book":"Efežanima","chapter":"5","verse":"30","text":"A mi smo udovi njegova Tijela!"},{"book":"Efežanima","chapter":"5","verse":"31","text":"U Svetome pismu piše: “Čovjek će ostaviti oca i majku da bi se sjedinio sa svojom ženom, i njih će dvoje biti jedno tijelo.”5:31 Postanak 2:24."},{"book":"Efežanima","chapter":"5","verse":"32","text":"Velika je to tajna i slikovit prikaz načina na koji su sjedinjeni Krist i Crkva."},{"book":"Efežanima","chapter":"5","verse":"33","text":"Ponovno vam napominjem, neka muž ljubi svoju ženu kao samoga sebe; a žena neka poštuje svojega muža."}]}