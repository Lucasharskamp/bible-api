{"data":[{"book":"Misala ya Bantoma","chapter":"20","verse":"1","text":"Tango mobulu esilaki, Polo abengisaki bayekoli mpe alendisaki bango. Sima na yango, apesaki bango mbote ya suka mpe akendeki na Masedwane."},{"book":"Misala ya Bantoma","chapter":"20","verse":"2","text":"Wana azalaki kotambola kati na etuka yango, azalaki kolendisa bandimi na mateya ya ndenge na ndenge kino akomaki na Grese"},{"book":"Misala ya Bantoma","chapter":"20","verse":"3","text":"epai wapi awumelaki basanza misato. Kaka na tango Polo alingaki kozwa masuwa mpo na kokende na Siri, Bayuda basalelaki ye likita. Boye, azwaki mokano ya kozongela na nzela ya Masedwane."},{"book":"Misala ya Bantoma","chapter":"20","verse":"4","text":"Tala bato oyo bakendeki na ye elongo : Sopatere, mwana ya Pirisi, moto ya Bere ; Arisitarke mpe Sekundusi, bato ya Tesalonika ; Gayusi, moto ya Derbe ; Timote, Tishike mpe Trofime, bato ya etuka ya Azia."},{"book":"Misala ya Bantoma","chapter":"20","verse":"5","text":"Bango nde bakendeki liboso mpo na kozela biso na Troasi."},{"book":"Misala ya Bantoma","chapter":"20","verse":"6","text":"Kasi biso tozwaki masuwa kati na engumba Filipi, sima na feti ya Mapa ezanga levire. Sima na biso kotambola mikolo mitano na mayi, tokutaki bango na Troasi epai wapi tosalaki mikolo sambo."},{"book":"Misala ya Bantoma","chapter":"20","verse":"7","text":"Na mokolo ya liboso ya poso, wana tosanganaki mpo na kolia elambo, Polo, oyo asengelaki kokende na mobembo, mokolo oyo elandaki, asololaki na bandimi mpe abendaki masolo molayi penza kino na ngonga ya midi ya butu."},{"book":"Misala ya Bantoma","chapter":"20","verse":"8","text":"Tosanganaki kati na shambre ya likolo, oyo ezalaki na minda ebele."},{"book":"Misala ya Bantoma","chapter":"20","verse":"9","text":"Nzokande, elenge mobali moko avandaki na lininisa ; kombo na ye ezalaki Etikisi. Lokola Polo azalaki kaka kokoba koloba, pongi makasi ekangaki Etikisi, mpe, mbala moko, akweyaki na mabele wuta na etaje ya misato. Tango batombolaki ye, bamonaki ete asili kokufa."},{"book":"Misala ya Bantoma","chapter":"20","verse":"10","text":"Polo akitaki, atiaki litoyi na ye na tolo ya Etikisi, akamataki Etikisi na maboko na ye mpe alobaki :"},{"book":"Misala ya Bantoma","chapter":"20","verse":"11","text":"Amataki lisusu na etaje, abukaki lipa, aliaki yango mpe akobaki koloba kino na tongo, sima nde akendeki."},{"book":"Misala ya Bantoma","chapter":"20","verse":"12","text":"Bongo, bazongisaki ya bomoi, elenge mobali epai na bango, mpe bango nyonso balendisamaki makasi."},{"book":"Misala ya Bantoma","chapter":"20","verse":"13","text":"Tokendeki liboso, mpe tozwaki masuwa oyo ememaki biso na Asosi epai wapi Polo asengelaki komatela na masuwa. Azwaki mokano wana, pamba te alingaki kokende kuna na makolo."},{"book":"Misala ya Bantoma","chapter":"20","verse":"14","text":"Tango akutanaki na biso na mboka Asosi, amataki na masuwa elongo na biso, mpe tokendeki na Mitilena."},{"book":"Misala ya Bantoma","chapter":"20","verse":"15","text":"Longwa wana, tozwaki masuwa mpo na kokende, mpe tokomaki liboso ya Shio, mokolo oyo elandaki. Sima na mokolo moko, tokomaki na Samosi, mpe, mokolo oyo elandaki, tokomaki na Mile."},{"book":"Misala ya Bantoma","chapter":"20","verse":"16","text":"Polo azwaki mokano ya kotelema te na Efeso mpe ya kolekisa tango te na mokili ya Azia, pamba te azalaki na posa, soki akolonga, ya kokoma noki na Yelusalemi mpo ete azala na mokolo ya Pantekoti."},{"book":"Misala ya Bantoma","chapter":"20","verse":"17","text":"Wuta na Mile, Polo abengisaki bakambi ya Lingomba ya Efeso."},{"book":"Misala ya Bantoma","chapter":"20","verse":"18","text":"Tango bakutanaki na ye, alobaki na bango :"},{"book":"Misala ya Bantoma","chapter":"20","verse":"19","text":"Nasalelaki Nkolo lokola mowumbu, na komikitisa nyonso mpe na mpinzoli, kati na komekama makasi mpo ete Bayuda bazalaki kosalela ngai makita."},{"book":"Misala ya Bantoma","chapter":"20","verse":"20","text":"Nzokande, boyebi malamu ete nazalaki na somo te ya koteya makambo nyonso oyo ekokaki kosunga bino. Nateyaki bino, ezala na esika ya bato ebele to na ndako ya moko na moko."},{"book":"Misala ya Bantoma","chapter":"20","verse":"21","text":"Nazalaki tango nyonso kosenga, ezala na Bayuda to na bato ya Grese, ete bazongela Nzambe na nzela ya kobongola mitema, mpe batia kondima na bango kati na Yesu, Nkolo na biso."},{"book":"Misala ya Bantoma","chapter":"20","verse":"22","text":"Boye sik’oyo, na etinda ya Molimo, nakeyi na Yelusalemi, kasi nayebi te likambo nini ekokomela ngai kuna."},{"book":"Misala ya Bantoma","chapter":"20","verse":"23","text":"Eloko moko kaka nayebi : Molimo Mosantu azali kokebisa ngai ete boloko mpe minyoko ya ndenge na ndenge ezali kozela ngai na bingumba nyonso oyo nakokota."},{"book":"Misala ya Bantoma","chapter":"20","verse":"24","text":"Nzokande, nazali komona bomoi na ngai lokola eloko pamba ; eloko oyo eleki motuya mpo na ngai ezali : kosukisa malamu momekano na ngai ya kopota mbangu mpe kokokisa lotomo oyo Nkolo Yesu apesaki ngai : kosakola Sango Malamu ya ngolu ya Nzambe."},{"book":"Misala ya Bantoma","chapter":"20","verse":"25","text":"Mpe sik’oyo, nayebi ete bokomona elongi ngai lisusu te, bino nyonso oyo nalekaki kati na bino mpo na koteya sango ya Bokonzi ya Nzambe."},{"book":"Misala ya Bantoma","chapter":"20","verse":"26","text":"Yango wana, nalobi na bino yango lelo ete nazali na ngambo ya makila ya moto moko te kati na bato nyonso,"},{"book":"Misala ya Bantoma","chapter":"20","verse":"27","text":"pamba te nayebisaki bino mabongisi nyonso ya Nzambe mpe nabombelaki bino ata eloko moko te."},{"book":"Misala ya Bantoma","chapter":"20","verse":"28","text":"Bomibatela malamu mpe bobatela etonga nyonso oyo kati na yango Molimo Mosantu atiaki bino lokola bakengeli ; bobatela Lingomba ya Nzambe, pamba te asombaki yango na makila na Ye moko."},{"book":"Misala ya Bantoma","chapter":"20","verse":"29","text":"Nayebi malamu ete, sima na ngai kokende, bambwa ya zamba ekokota kati na bino mpe ekoyokela etonga mawa te."},{"book":"Misala ya Bantoma","chapter":"20","verse":"30","text":"Ezala kati na bino, bato mosusu bakobima, bakoteya mateya ya lokuta mpo na kopengwisa bayekoli ete bazala na ngambo na bango."},{"book":"Misala ya Bantoma","chapter":"20","verse":"31","text":"Yango wana, bosenzela ! Bokanisa malamu ete mibu misato mobimba, butu mpe moyi, natikaki te kokebisa moko na moko na bino, mpe tango mosusu elongo na mpinzoli."},{"book":"Misala ya Bantoma","chapter":"20","verse":"32","text":"Sik’oyo, nazali kokaba bino na maboko ya Nzambe mpe na Liloba na Ye ya ngolu. Nzambe azali na makoki ya kolendisa bino mpe ya kopesa bino libula kati na bato nyonso oyo babulisama."},{"book":"Misala ya Bantoma","chapter":"20","verse":"33","text":"Nalulaki te palata to wolo to elamba ya moto moko."},{"book":"Misala ya Bantoma","chapter":"20","verse":"34","text":"Bino moko boyebi malamu ete ezali maboko na ngai oyo, nde epesaki ngai biloko oyo nazalaki na bosenga na yango mpo na ngai moko, mpe oyo baninga na ngai bazalaki na bosenga na yango."},{"book":"Misala ya Bantoma","chapter":"20","verse":"35","text":"Kati na nyonso, natalisaki bino ete tosengeli kosala misala makasi ya lolenge oyo mpe kosunga bato bakelela, na kokanisa Maloba oyo Ye moko Nkolo Yesu aloba : « Esengo ya kokaba eleki esengo ya kozwa. »"},{"book":"Misala ya Bantoma","chapter":"20","verse":"36","text":"Sima na Polo koloba bongo, afukamaki mpe asambelaki elongo na bango."},{"book":"Misala ya Bantoma","chapter":"20","verse":"37","text":"Bango nyonso bakomaki kolela, bayambaki Polo mpe bapesaki ye beze ;"},{"book":"Misala ya Bantoma","chapter":"20","verse":"38","text":"bayokaki mawa mingi koleka mpo alobaki na bango ete bakomona elongi na ye lisusu te. Bongo bakendeki kotika ye kino na masuwa."}]}