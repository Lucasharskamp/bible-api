{"data":[{"book":"Maatosa","chapter":"7","verse":"1","text":"Inte bola pirdetonta mala hara asa bolla pirdofitte."},{"book":"Maatosa","chapter":"7","verse":"2","text":"Inte pirdida mala inte bola pirdistana. Inte makkida mishara intes makistana."},{"book":"Maatosa","chapter":"7","verse":"3","text":"Ne ayfen diza gita miththa beyonta dashe ne isha ayfen diza qeri bura aazas xelay?"},{"book":"Maatosa","chapter":"7","verse":"4","text":"Ne ayfen gita mith dishin ne isha “ane ta ne ayfeppe qeri buuryo kesays” ganas wana danda7ay?"},{"book":"Maatosa","chapter":"7","verse":"5","text":"Neno qodheppe qommon hanizayso kasistada ne ayfen diza gita miththa kesa gida hessafe kalada ne isha ayfen diza bura kesanas lo7otha xelandasa."},{"book":"Maatosa","chapter":"7","verse":"6","text":"Be ton yedhonta malane simidi intena saxi dakerethonta mala anjetidaysa kanata sinthanine Worqa gudunthata sinthan yegopitte."},{"book":"Maatosa","chapter":"7","verse":"7","text":"wosite intes imistana, koyte inte demana kare qoxitte intes doyistana."},{"book":"Maatosa","chapter":"7","verse":"8","text":"Wosidades wursos imistana koyza uray demana qoxizades karey doyistana."},{"book":"Maatosa","chapter":"7","verse":"9","text":"inte gidoppe isadenay uketh wosikko shuchu immiza aaway dandde?"},{"book":"Maatosa","chapter":"7","verse":"10","text":"woykko mole wosikko shoshu imizadey dande?"},{"book":"Maatosa","chapter":"7","verse":"11","text":"Histin inte itata gidi utidi inte naytas lo7o miish immo erizayta gidikko inte salo away iza wosizaytas waanidi adhiza lo7o miish imane?"},{"book":"Maatosa","chapter":"7","verse":"12","text":"Hessa gish hara assi intes othana mala inte koyzaysa mala intekka haratas othite. Musse wogayne nabeti hayssan kuuyetes."},{"book":"Maatosa","chapter":"7","verse":"13","text":"Xuntha pengera gelitte, dhaysana efiza oggey gita, pengeykka aho, daro asay he pengezara geles."},{"book":"Maatosa","chapter":"7","verse":"14","text":"deyos gathiza ogey gidiko xuntha, pengeykka xuntha, gelanaytikka guuthata xalala."},{"book":"Maatosa","chapter":"7","verse":"15","text":"istas garssa bagay *sudhume /kana suyqqe/ mala* giidi utidine dorssa ite mayidi inte gido gelid garssara oothiza wordo nabetappe naagetite."},{"book":"Maatosa","chapter":"7","verse":"16","text":"inte ista ista oothon erandista. Aguntha worappe woyney, qum7ude agunthafe etha ayfey maxetizee?"},{"book":"Maatosa","chapter":"7","verse":"17","text":"Hessathokka lo7o mithi wuri lo7o ayfes iita mithika iita ayfe ayfees."},{"book":"Maatosa","chapter":"7","verse":"18","text":"lo7o mithi iita ayfe ayfanas danda7ontaysa mala iita mithi lo7o ayfe ayfanas danda7ena."},{"book":"Maatosa","chapter":"7","verse":"19","text":"lo7o ayfe ayfonta mithi wurikka qannxxistanane taman yegistana."},{"book":"Maatosa","chapter":"7","verse":"20","text":"hesssa gish inte ista ista ayfen erana."},{"book":"Maatosa","chapter":"7","verse":"21","text":"salon diza ta aawa shene polonta dishe tana ‘godo godo’ gizay wuri salo kawotethi gelena."},{"book":"Maatosa","chapter":"7","verse":"22","text":"he gelas daroti “godo godo nuni ne sunthan buro hananaysa yootibeykoni? ne sunthan daydanthi kesibeykoni? ne sunthan daro malata oothibeykoni?” gaana shin"},{"book":"Maatosa","chapter":"7","verse":"23","text":"he wode ta istas “ta intena mulekka erabeykke inte iitati taape haakite” gaada qoncera ta istas yootana."},{"book":"Maatosa","chapter":"7","verse":"24","text":"histikko hayssa ta qaala siyidi oothon peyshizadey ba keeth zaala bolla keexizade milatees."},{"book":"Maatosa","chapter":"7","verse":"25","text":"Handzidze iray bukin haroykka gogides carkoyka carkides, keethaka sugides, shin zaala bolla keexetida gish kundibena."},{"book":"Maatosa","chapter":"7","verse":"26","text":"Haysa ta qaala siyidi oothonta uray gidiko ba keeth ace bolla keexxida eeya ura mala."},{"book":"Maatosa","chapter":"7","verse":"27","text":"Handzidze iray bukin haroyka harotides, carkoyka carkides, he keethaka sugides keethayka iita kundethi kundides."},{"book":"Maatosa","chapter":"7","verse":"28","text":"Yesuusay tamarsi wursin asay iza timirtezan malaletides."},{"book":"Maatosa","chapter":"7","verse":"29","text":"Gasoyka Musse wogga tamarsizayta mala gidonta izi godatethi diza asa mala tamarsida gishasa."}]}