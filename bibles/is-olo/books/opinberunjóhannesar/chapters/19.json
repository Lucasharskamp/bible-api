{"data":[{"book":"Opinberun Jóhannesar","chapter":"19","verse":"1","text":"Eftir þetta heyrði ég mikinn fjölda á himnum hrópa og segja: „Hallelúja! Dýrð sé Guði! Hjálpin kemur frá Guði. Hans er mátturinn og dýrðin,"},{"book":"Opinberun Jóhannesar","chapter":"19","verse":"2","text":"því að dómar hans eru réttlátir og sannir. Hann refsaði skækjunni miklu, sem spillti jörðinni með syndum sínum, og hann hefur hefnt fyrir morðin á þjónum sínum.“"},{"book":"Opinberun Jóhannesar","chapter":"19","verse":"3","text":"Aftur og aftur var endurtekið: „Dýrð sé Guði! Reykurinn frá rústum hennar mun stíga upp um alla eilífð!“"},{"book":"Opinberun Jóhannesar","chapter":"19","verse":"4","text":"Öldungarnir tuttugu og fjórir og verurnar fjórar féllu fram og tilbáðu Guð, sem sat í hásætinu, og sögðu: „Amen! Hallelúja! Dýrð sé Guði!“"},{"book":"Opinberun Jóhannesar","chapter":"19","verse":"5","text":"Þá sagði rödd, sem kom frá hásætinu: „Lofið Guð allir þjónar hans, stórir og smáir, allir þið, sem óttist hann.“"},{"book":"Opinberun Jóhannesar","chapter":"19","verse":"6","text":"Síðan heyrði ég undursamlegan hljóm, eins og söng frá miklum mannfjölda, líkastan brimgný við klettótta strönd eða þrumugný: „Lofið Drottin! Nú hefur Drottinn Guð hinn almáttki tekið völdin."},{"book":"Opinberun Jóhannesar","chapter":"19","verse":"7","text":"Gleðjumst, fögnum og tignum hann, því að nú er brúðkaupsveisla lambsins að hefjast og brúðurin hefur búið sig."},{"book":"Opinberun Jóhannesar","chapter":"19","verse":"8","text":"Hún á rétt á að klæðast því hreinasta, hvítasta og dýrasta líni sem til er.“ Dýra línið táknar góðverkin sem börn Guðs hafa unnið."},{"book":"Opinberun Jóhannesar","chapter":"19","verse":"9","text":"Engillinn bað mig nú að skrifa eftirfarandi setningu: „Sælir eru þeir, sem boðnir eru í brúðkaupsveislu lambsins.“ Síðan sagði hann: „Þetta eru orð Guðs sjálfs.“"},{"book":"Opinberun Jóhannesar","chapter":"19","verse":"10","text":"Þá féll ég til fóta honum til þess að tilbiðja hann, en hann sagði: „Nei! Gerðu þetta ekki! Ég er þjónn Guðs, rétt eins og þú og hinir kristnu meðbræður þínir sem vitna um trú sína á Krist. Tilbið Guð einan, því að tilgangur spádómanna og alls þess, sem ég hef sýnt þér, er sá að benda á Jesú.“"},{"book":"Opinberun Jóhannesar","chapter":"19","verse":"11","text":"Síðan sá ég himininn opinn og hvítan hest standa þar. Sá sem á hestinum sat heitir „trúr og sannur“ og hann berst og refsar með réttvísi."},{"book":"Opinberun Jóhannesar","chapter":"19","verse":"12","text":"Augu hans eru sem eldslogar og á höfðinu ber hann margar kórónur. Nafn er á enni hans, en hann einn veit merkingu þess."},{"book":"Opinberun Jóhannesar","chapter":"19","verse":"13","text":"Föt hans eru blóði drifin og hann er nefndur „orð Guðs“."},{"book":"Opinberun Jóhannesar","chapter":"19","verse":"14","text":"Hersveitir himnanna fylgdu honum á hvítum hestum, en þær voru klæddar dýru líni, hvítu og hreinu."},{"book":"Opinberun Jóhannesar","chapter":"19","verse":"15","text":"Í munni sínum hefur hann beitt sverð til þess að höggva þjóðirnar með og hann stjórnar þeim með járnaga. Hann treður og pressar vínþrúgurnar í þró, sem kallast „heiftarreiði Guðs hins útvalda“."},{"book":"Opinberun Jóhannesar","chapter":"19","verse":"16","text":"Á skikkju hans og mitti er skrifað nafn: KONUNGUR KONUNGA OG DROTTINN DROTTNA."},{"book":"Opinberun Jóhannesar","chapter":"19","verse":"17","text":"Þá sá ég engil sem stóð á sólinni. Hann kallaði hárri röddu til fuglanna: „Komið! Komið hingað til kvöldmáltíðar hins mikla Guðs!"},{"book":"Opinberun Jóhannesar","chapter":"19","verse":"18","text":"Komið og etið hold konunga, kappa og háttsettra hershöfðingja, hesta og knapa þeirra og allra manna, bæði hárra og lágra, frjálsra og ánauðugra.“"},{"book":"Opinberun Jóhannesar","chapter":"19","verse":"19","text":"Eftir það sá ég að dýrið, hið illa, safnaði saman valdamönnum heimsins og herjum þeirra til stríðs gegn honum, sem á hestinum sat, og hersveitum hans."},{"book":"Opinberun Jóhannesar","chapter":"19","verse":"20","text":"Og dýrið var handtekið ásamt falsspámanninum, þeim sem gat gert mikil kraftaverk, ef dýrið var viðstatt – kraftaverk sem blekktu þá sem höfðu látið setja á sig merki dýrsins og tilbáðu líkneski þess. Þeim báðum – dýrinu og falsspámanninum – var fleygt lifandi í eldsdíkið, sem kraumar af logandi brennisteini."},{"book":"Opinberun Jóhannesar","chapter":"19","verse":"21","text":"Herir þeirra voru stráfelldir með beitta sverðinu sem gekk út af munni þess, sem sat á hvíta hestinum, og fuglar himinsins átu sig sadda af hræjum þeirra."}]}