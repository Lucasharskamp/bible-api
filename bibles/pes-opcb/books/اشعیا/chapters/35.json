{"data":[{"book":"اشعیا","chapter":"35","verse":"1","text":"بیابان به وجد خواهد آمد، صحرا پر از گل خواهد شد"},{"book":"اشعیا","chapter":"35","verse":"2","text":"و سرود و شادی همه جا را پر خواهد ساخت. بیابانها مانند کوههای لبنان سبز و خرم خواهند شد و صحراها همچون چراگاههای کرمل و چمنزارهای شارون حاصلخیز خواهند گردید. خداوند شکوه و زیبایی خود را نمایان خواهد ساخت و همه آن را خواهند دید."},{"book":"اشعیا","chapter":"35","verse":"3","text":"مردم دلسرد و مأیوس را با این خبر شاد کنید."},{"book":"اشعیا","chapter":"35","verse":"4","text":"به آنانی که می‌ترسند، قوت قلب دهید و بگویید: «دلیر باشید و نترسید، زیرا خدای شما می‌آید تا از دشمنانتان انتقام بگیرد و آنها را به سزای اعمالشان برساند.»"},{"book":"اشعیا","chapter":"35","verse":"5","text":"وقتی او بیاید چشمهای کوران را بینا و گوشهای کران را شنوا خواهد ساخت."},{"book":"اشعیا","chapter":"35","verse":"6","text":"لنگ مانند آهو جست و خیز خواهد کرد و لال سرود خواهد خواند. در بیابان، چشمه‌ها و در صحرا، نهرها جاری خواهند شد."},{"book":"اشعیا","chapter":"35","verse":"7","text":"شوره‌زار به برکه، و زمین خشک و تشنه به چشمه تبدیل خواهند گردید. آنجا که شغالها در آن می‌خوابیدند از علف و بوریا و نی پر خواهد شد."},{"book":"اشعیا","chapter":"35","verse":"8","text":"در زمین ویران راهی باز خواهد شد و آن را «شاهراه مقدّس» خواهند نامید و هیچ شخص بدکار از آن عبور نخواهد کرد. در آنجا خداوند همراه شما خواهد بود و کسانی که در آن گام بردارند اگرچه جاهل باشند گمراه نخواهند شد."},{"book":"اشعیا","chapter":"35","verse":"9","text":"در کنار آن راه نه شیری کمین خواهد کرد و نه حیوان درندۀ دیگری. نجات یافتگان در آن سفر خواهند کرد."},{"book":"اشعیا","chapter":"35","verse":"10","text":"و کسانی که خداوند آزادشان کرده، سرودخوانان با شادی جاودانی، از آن راه به اورشلیم خواهند آمد. غم و نالهٔ آنان برای همیشه پایان خواهد یافت و جای خود را به شادی و سرود خواهد داد."}]}