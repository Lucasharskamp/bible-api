{"data":[{"book":"Romans","chapter":"14","verse":"1","text":"Benebene ina tangada dela e bagege dono hagadonu. Hudee hai baahi gi nia maanadu a maa.14.1 Colossians 2.16"},{"book":"Romans","chapter":"14","verse":"2","text":"Di hagadonu o tangada e hai a mee gi miami noo, gei tangada dela e bagege dono hagadonu, le e gai hua nia huwa laagau."},{"book":"Romans","chapter":"14","verse":"3","text":"Tangada dela e miami noo, hudee de hiihai gi tangada dela e hilihili ana mee gai. Tangada dela e gai hua nia huwa laagau, hudee hagi aga ina tangada dela e miami hua noo idimaa, God e donu hua gi mee."},{"book":"Romans","chapter":"14","verse":"4","text":"Goe koai dela bolo goe e hagi aga di hege o tuai dangada? Di tagi donu o maa dela e iloo be mee e gila be hagalee gila. Gei mee ga gila laa, idimaa, Tagi le e mee di hai a mee gii gila."},{"book":"Romans","chapter":"14","verse":"5","text":"Dahi dangada e hagamaanadu bolo di laangi i golo e mada hagalabagau i hunu laangi. Tuai dangada i golo e hagamaanadu bolo nia laangi huogodoo le e hai be di mee e dahi. Tangada nei mo tangada nei gii bida hagamaanadu ina di mee dela e humalia, ga daudali."},{"book":"Romans","chapter":"14","verse":"6","text":"Tangada dela e hagalabagau di laangi e dahi laa hongo nia laangi ala i golo, le e hagalaamua Tagi. Tangada dela e miami hua noo, le e hagalaamua Tagi, idimaa, mee e danggee ang gi God i nia meegai. Tangada dela e hilihili meegai, le e hagalaamua Tagi, mee e danggee ang gi God."},{"book":"Romans","chapter":"14","verse":"7","text":"Deai tangada i gidaadou e bida mouli i deia ai, ge deai tangada i gidaadou e bida made hua ang gi deia ai."},{"book":"Romans","chapter":"14","verse":"8","text":"Maa gidaadou e mouli, go Tagi dela e mouli ginai gidaadou. Maa gidaadou e mmade, go Tagi dela e mmade ginai gidaadou. Maa gidaadou e mouli be e mmade, gidaadou nia daangada ni Tagi."},{"book":"Romans","chapter":"14","verse":"9","text":"Idimaa, Christ ne made, ga mouli aga belee hai di Tagi ni digau mouli mo digau mmade."},{"book":"Romans","chapter":"14","verse":"10","text":"Goodou ala e gai hua nia huwa laagau, goodou e aha ala e hagi aga godou duaahina? Gei goodou ala e gai nia mee huogodoo, goodou e aha ala e hagahuaidu godou duaahina? Gidaadou huogodoo la gaa tuu i mua o God e hagi aga go Mee.14.10 2 Corinthians 5.10"},{"book":"Romans","chapter":"14","verse":"11","text":"Idimaa, di Beebaa Dabu e helekai,"},{"book":"Romans","chapter":"14","verse":"12","text":"Deenei laa, tangada nei mo tangada nei i gidaadou le e hai gi hagi aga gi God di hai o dono mouli."},{"book":"Romans","chapter":"14","verse":"13","text":"Malaa gidaadou gaa dugu tadau hagadau hagi aga gidaadou. Goodou hilihilia di mee dela e hagalee hai godou duaahina gii tinga, be gii too gi lodo di huaidu."},{"book":"Romans","chapter":"14","verse":"14","text":"Dogu buni anga gi tadau Dagi go Jesus Christ, le e hai au gi iloo bolo nia meegai e gulugulua ai, gei maa iai tangada i golo e hai bolo nia meegai aanei e gulugulua, nia meegai aanei le e gulugulua hua ang gi tangada deelaa."},{"book":"Romans","chapter":"14","verse":"15","text":"Maa goe ga haga manawa gee do duaahina i au mee ala e gai, malaa, goe guu hai be tangada do aloho ai. Goe hudee dumaalia gi au mee ala e gai gi hagahuaidu ina tangada dela ne made ginai a Christ."},{"book":"Romans","chapter":"14","verse":"16","text":"Goodou hudee haga ingoo ina di humalia gi di huaidu."},{"book":"Romans","chapter":"14","verse":"17","text":"Idimaa, Teenua King o God la hagalee go nia mee e gai mono mee ala e inu, gei go di tonu, di aumaalia mo di tenetene mai di Hagataalunga Dabu."},{"book":"Romans","chapter":"14","verse":"18","text":"Maa tangada e hai hegau gi Christ i di ala beenei, geia e haga tenetene di manawa o God, gei e donu ginai nia daangada ala i golo."},{"book":"Romans","chapter":"14","verse":"19","text":"Malaa, gidaadou gi hagamahi i nia madagoaa huogodoo gi nia mee ala e hai gidaadou gii noho i di aumaalia, gei e hagadau hagamaaloo aga gidaadou."},{"book":"Romans","chapter":"14","verse":"20","text":"Goodou hudee oho ina nia mee a God ne hai i di gili nia meegai. Gidaadou e humalia e gai nia mee huogodoo, malaa e huaidu go tangada dela ma gaa gai nia mee ala e hai ono ehoo gii too gi lodo di hala."},{"book":"Romans","chapter":"14","verse":"21","text":"Di mee dela e donu di hai le hagalee gai nia goneiga, hagalee inu nia waini, hagalee hai di ingoo hua di mee dela e hai godou duaahina gii too gi lodo di huaidu."},{"book":"Romans","chapter":"14","verse":"22","text":"Daahia hua au mee ala ne hagadonu i di gili nia mee aanei i gulu mehanga mo God. E maluagina go tangada dela hagalee hagahuaidu ia gi ana mee ala e hai bolo e donu."},{"book":"Romans","chapter":"14","verse":"23","text":"Maa tangada e manawa lua i ana mee e gai, God ga hagi aga a mee, idimaa, di haihai o tangada deelaa la hagalee ne mau mai i di hagadonu. Nia mee huogodoo ala hagalee mau mai i di hagadonu, la di huaidu."}]}