{"data":[{"book":"2 Letopisu","chapter":"35","verse":"1","text":"Slavil také Joziáš v Jeruzalémě velikunoc Hospodinu, a zabili beránka velikonočního čtrnáctého dne měsíce prvního."},{"book":"2 Letopisu","chapter":"35","verse":"2","text":"A postaviv kněží v strážech jejich, utvrdil je v přisluhování domu Hospodinova."},{"book":"2 Letopisu","chapter":"35","verse":"3","text":"I řekl Levítům, kteříž připravovali za všecken lid Izraelský věci svaté Hospodinu: Vneste truhlu svatosti do domu, kterýž ustavěl Šalomoun syn Davidův, král Izraelský. Nebudeť vám břemenem na ramenou. A tak nyní služte Hospodinu Bohu svému a lidu jeho Izraelskému."},{"book":"2 Letopisu","chapter":"35","verse":"4","text":"A připravte se po čeledech otců svých, po třídách svých, tak jakž nařídil David král Izraelský, a podlé nařízení Šalomouna syna jeho."},{"book":"2 Letopisu","chapter":"35","verse":"5","text":"A stůjte v svatyni podlé rozdílu čeledí otcovských, bratří národu svého, a podlé rozdělení každé čeledi otcovské Levítů."},{"book":"2 Letopisu","chapter":"35","verse":"6","text":"A tak zabíte beránka, a posvěťte se, a připravte bratřím svým, chovajíce se vedlé slova Hospodinova vydaného skrze Mojžíše."},{"book":"2 Letopisu","chapter":"35","verse":"7","text":"Daroval pak Joziáš všemu množství z stáda beránků a kozelců, vše k obětem velikonočním, podlé toho všeho, jakž postačovalo, v počtu třidcet tisíců, a skotů tři tisíce, to vše z statku královského."},{"book":"2 Letopisu","chapter":"35","verse":"8","text":"Knížata jeho také k lidu, kněžím i Levítům štědře se ukázali: Helkiáš, Zachariáš a Jechiel, přední v domě Božím, dali kněžím k obětem velikonočním dva tisíce a šest set bravů a skotů tři sta."},{"book":"2 Letopisu","chapter":"35","verse":"9","text":"Konaniáš pak s Semaiášem a Natanaelem bratřími svými, též Chasabiáš, Jehiel, Jozabad, přední z Levítů, darovali jiným Levítům k obětem velikonočním pět tisíc bravů a skotů pět set."},{"book":"2 Letopisu","chapter":"35","verse":"10","text":"A když připraveno bylo všecko k službě, stáli kněží na místě svém, a Levítové v třídách svých, podlé rozkazu královského."},{"book":"2 Letopisu","chapter":"35","verse":"11","text":"I zabíjeli beránky velikonoční, kněží pak kropili krví, berouce z rukou jejich, a Levítové vytahovali z koží."},{"book":"2 Letopisu","chapter":"35","verse":"12","text":"Tedy oddělili zápal, aby dali lidu podlé rozdělení domů čeledí otcovských, tak aby obětováno bylo Hospodinu, jakž psáno jest v knize Mojžíšově. Tolikéž i s voly učinili."},{"book":"2 Letopisu","chapter":"35","verse":"13","text":"I pekli beránky velikonoční ohněm podlé obyčeje, ale jiné věci posvěcené vařili v hrncích, v kotlících a v pánvicích, a rozdávali rychle všemu lidu."},{"book":"2 Letopisu","chapter":"35","verse":"14","text":"Potom pak připravili sobě a kněžím. Nebo kněží, synové Aronovi, zápaly a tuky až do noci obětovali, protož Levítové připravili sobě i kněžím, synům Aronovým."},{"book":"2 Letopisu","chapter":"35","verse":"15","text":"Též i zpěváci, synové Azafovi, stáli na místě svém podlé rozkázaní Davidova Azafovi, Hémanovi i Jedutunovi, proroku královskému, vydaného. Vrátní také při jedné každé bráně neměli odcházeti od své povinnosti, pročež bratří jejich Levítové jiní strojili jim."},{"book":"2 Letopisu","chapter":"35","verse":"16","text":"A tak nastrojena byla všecka služba Hospodinova v ten den, v slavení hodu beránka a obětování oběti zápalné na oltáři Hospodinovu, podlé rozkázaní krále Joziáše."},{"book":"2 Letopisu","chapter":"35","verse":"17","text":"I slavili synové Izraelští, což se jich našlo, hod beránka v ten čas a slavnost přesnic za sedm dní."},{"book":"2 Letopisu","chapter":"35","verse":"18","text":"Nebyla pak slavena velikanoc té podobná v Izraeli ode dnů Samuele proroka, aniž který z králů Izraelských slavil hodu beránka podobného tomu, kterýž slavil Joziáš s kněžími a Levíty, i se vším lidem Judským a Izraelským, což se ho našlo, i s obyvateli Jeruzalémskými."},{"book":"2 Letopisu","chapter":"35","verse":"19","text":"Osmnáctého léta kralování Joziášova slaven byl ten hod beránka."},{"book":"2 Letopisu","chapter":"35","verse":"20","text":"Potom po všem, když již spravil Joziáš dům Boží, přitáhl Nécho král Egyptský, aby bojoval proti Charkemis podlé Eufraten, Joziáš pak vytáhl proti němu."},{"book":"2 Letopisu","chapter":"35","verse":"21","text":"Kterýž ač poslal k němu posly, řka: Já nic nemám s tebou činiti, králi Judský. Ne proti tobě, slyš ty, dnes táhnu, ale proti domu, kterýž se mnou bojuje, kamž mi rozkázal Bůh, abych pospíšil. Nebojuj s Bohem, kterýž se mnou jest, ať tě neshladí:"},{"book":"2 Letopisu","chapter":"35","verse":"22","text":"Joziáš však neodvrátil tváři své od něho, ale aby bojoval s ním, změnil oděv svůj, aniž uposlechl slov Néchových, pošlých z úst Božích. A tak přitáhl, aby se s ním potýkal na poli Mageddo."},{"book":"2 Letopisu","chapter":"35","verse":"23","text":"I postřelili střelci krále Joziáše. Tedy řekl král služebníkům svým: Odvezte mne, neboť jsem velmi nemocen."},{"book":"2 Letopisu","chapter":"35","verse":"24","text":"Takž přenesli jej služebníci jeho z toho vozu, a vložili ho na druhý vůz, kterýž měl, a dovezli jej do Jeruzaléma. I umřel a pochován jest v hrobích otců svých. I plakal všecken Juda a Jeruzalém nad Joziášem."},{"book":"2 Letopisu","chapter":"35","verse":"25","text":"Naříkal také i Jeremiáš nad Joziášem, a zpívávali všickni zpěváci a zpěvakyně v naříkáních svých o Joziášovi až do dnešního dne, kteráž uvedli v obyčej Izraeli. A ta jsou zapsána v pláči Jeremiášovu."},{"book":"2 Letopisu","chapter":"35","verse":"26","text":"Jiné pak věci Joziášovy, i pobožnost jeho, jakž napsáno jest v zákoně Hospodinově,"},{"book":"2 Letopisu","chapter":"35","verse":"27","text":"I skutkové jeho první i poslední, to vše zapsáno jest v knize o králích Izraelských a Judských."}]}