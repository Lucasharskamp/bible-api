{"data":[{"book":"Mateo","chapter":"20","verse":"1","text":"“Nokuti umambo hwokudenga hwakafanana nomuridzi womunda akabuda mangwanani-ngwanani kundotsvaka vanhu vokuti vazoshanda mumunda wake wemizambiringa."},{"book":"Mateo","chapter":"20","verse":"2","text":"Akabvumirana navo kuti aizovapa dhinari pazuva, ndokubva avaendesa mumunda wake wemizambiringa."},{"book":"Mateo","chapter":"20","verse":"3","text":"“Nenguva inenge yechitatu akabuda ndokuona vamwe vamire pamusika vasina chavaiita."},{"book":"Mateo","chapter":"20","verse":"4","text":"Akati kwavari, ‘Nemiwo endai mundoshanda mumunda wangu wemizambiringa, ndichakupai zvakakodzera.’"},{"book":"Mateo","chapter":"20","verse":"5","text":"Saka vakaenda."},{"book":"Mateo","chapter":"20","verse":"6","text":"Nenguva inenge yegumi neimwe akabuda akawanazve vamwe vamire. Akavabvunza achiti, ‘Seiko, maswera makangomira pano zuva rose musina chamuri kuita?’"},{"book":"Mateo","chapter":"20","verse":"7","text":"“Vakapindura vachiti, ‘Nokuti hapana munhu atipa basa.’"},{"book":"Mateo","chapter":"20","verse":"8","text":"“Akati ava madekwana, muridzi womunda wemizambiringa akati kumutariri wake, ‘Dana vashandi ugovapa mubayiro wavo, uchitanga navapedzisira kupiwa basa kusvikira kune vokutanga.’"},{"book":"Mateo","chapter":"20","verse":"9","text":"“Vashandi vainge vaenda kundoshanda nenguva inenge yegumi neimwe vakauya uye mumwe nomumwe wavo akagamuchira dhinari."},{"book":"Mateo","chapter":"20","verse":"10","text":"Saka pakasvika vaya vakanga vatanga kushanda, vakatarisira kupiwa zvakawanda. Asi mumwe nomumwe wavo akapiwa dhinari."},{"book":"Mateo","chapter":"20","verse":"11","text":"Vakati vagamuchira mari iyi vakatanga kutsutsumwira muridzi womunda."},{"book":"Mateo","chapter":"20","verse":"12","text":"Vakati, ‘Varume ava vapedzisira vangoshanda awa imwe chete, asi mavaenzanisa nesu tatakura mutoro webasa uye tikapiswa nezuva.’"},{"book":"Mateo","chapter":"20","verse":"13","text":"“Asi akapindura mumwe wavo achiti, ‘Shamwari, handina chandakukanganisira. Ko, hauna kutenderana neni kushandira dhinari here?"},{"book":"Mateo","chapter":"20","verse":"14","text":"Tora mubayiro wako uende. Ndinoda kupa munhu ashanda kwokupedzisira zvakafanana nezvandakupa."},{"book":"Mateo","chapter":"20","verse":"15","text":"Ko, handina kodzero here yokuita zvandinoda nemari yangu? Kana kuti iwe une godo nokuda kwokupa kwangu zvakawanda.’"},{"book":"Mateo","chapter":"20","verse":"16","text":"“Saka vokupedzisira vachava vokutanga uye vokutanga vachava vokupedzisira.”"},{"book":"Mateo","chapter":"20","verse":"17","text":"Zvino Jesu paakanga achikwira kuenda kuJerusarema, akatora vadzidzi vake gumi navaviri parutivi akati kwavari,"},{"book":"Mateo","chapter":"20","verse":"18","text":"“Tiri kukwira kuenda kuJerusarema, uye Mwanakomana woMunhu achaiswa kuvaprista vakuru navadzidzisi vomurayiro. Vachamutongera rufu"},{"book":"Mateo","chapter":"20","verse":"19","text":"uye vagomuisa kune veDzimwe Ndudzi kuti asekwe agorohwa uye arovererwe pamuchinjikwa. Pazuva retatu achamutswa kuti ave mupenyu!”"},{"book":"Mateo","chapter":"20","verse":"20","text":"Ipapo mai vavanakomana vaZebhedhi vakauya kuna Jesu navanakomana vavo, vakapfugama pamberi pake vaine chikumbiro."},{"book":"Mateo","chapter":"20","verse":"21","text":"Akabvunza akati, “Munodeiko?”"},{"book":"Mateo","chapter":"20","verse":"22","text":"Jesu akati, kwavari, “Hamuzivi zvamuri kukumbira. Mungagona kunwa mukombe wandichazonwa here?”"},{"book":"Mateo","chapter":"20","verse":"23","text":"Jesu akati kwavari, “Zvirokwazvo muchanwa mumukombe wangu, asi zvokuti mugare kurudyi kana kuruboshwe rwangu, handisini ndinopa. Nzvimbo idzi ndedzaavo vakadzigadzirirwa naBaba vangu.”"},{"book":"Mateo","chapter":"20","verse":"24","text":"Vane gumi vakati vanzwa izvi vakatsamwira mukoma nomununʼuna ava."},{"book":"Mateo","chapter":"20","verse":"25","text":"Jesu akavadana pamwe chete uye akati, “Munoziva kuti vatongi veveDzimwe Ndudzi vanobata ushe pamusoro pavo uye machinda avo makuru anoshandisa simba pamusoro pavo."},{"book":"Mateo","chapter":"20","verse":"26","text":"Ngazvirege kudaro kwamuri. Asi ani naani anoda kuva mukuru pakati penyu anofanira kuva muranda wenyu,"},{"book":"Mateo","chapter":"20","verse":"27","text":"uye ani naani anoda kuva wokutanga anofanira kuva nhapwa yenyu,"},{"book":"Mateo","chapter":"20","verse":"28","text":"sezvazvakangoita kuti Mwanakomana woMunhu haana kuuya kuzoshandirwa asi kuzoshandira, nokupa upenyu hwake sorudzikinuro rwavazhinji.”"},{"book":"Mateo","chapter":"20","verse":"29","text":"Jesu navadzidzi vake pavakabva kuJeriko, vanhu vazhinji kwazvo vakamutevera."},{"book":"Mateo","chapter":"20","verse":"30","text":"Varume vaviri vaiva mapofu vakanga vagere parutivi rwenzira, pavakanzwa kuti Jesu ainge opfuura nepo vakadanidzira vachiti, “Ishe, Mwanakomana waDhavhidhi, tinzwireiwo ngoni!”"},{"book":"Mateo","chapter":"20","verse":"31","text":"Vanhu vazhinji vakavatsiura vakavarayira kuti vanyarare, asi ivo vakanyanya kudanidzira vachiti, “Ishe, Mwanakomana waDhavhidhi, tinzwireiwo ngoni!”"},{"book":"Mateo","chapter":"20","verse":"32","text":"Jesu akamira akavadana, akavabvunza achiti, “Munoda kuti ndikuitireiko?”"},{"book":"Mateo","chapter":"20","verse":"33","text":"Vakapindura vachiti, “Ishe, tinoda kuona.”"},{"book":"Mateo","chapter":"20","verse":"34","text":"Jesu akavanzwira tsitsi uye akabata meso avo. Pakarepo vakabva vaona uye vakamutevera."}]}