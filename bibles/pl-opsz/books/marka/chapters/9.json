{"data":[{"book":"Marka","chapter":"9","verse":"1","text":"—Zapewniam was: Niektórzy z obecnych tu—mówił dalej do uczniów—jeszcze za swojego życia ujrzą potęgę nadchodzącego królestwa Bożego!"},{"book":"Marka","chapter":"9","verse":"2","text":"Sześć dni później Jezus wziął ze sobą na szczyt pewnej góry Piotra, Jakuba i Jana. Poza nimi nie było tam nikogo. Nagle, na ich oczach, przemienił się:"},{"book":"Marka","chapter":"9","verse":"3","text":"Jego płaszcz zalśnił taką nieziemską bielą, jakiej nie zdołałby osiągnąć żaden farbiarz."},{"book":"Marka","chapter":"9","verse":"4","text":"Potem zjawili się Eliasz i Mojżesz, którzy zaczęli z Nim rozmawiać."},{"book":"Marka","chapter":"9","verse":"5","text":"—Nauczycielu, jak dobrze, że tu jesteśmy!—wykrzyknął Piotr do Jezusa. —Jeśli chcesz, zbuduję trzy szałasy: dla Ciebie, dla Mojżesza i dla Eliasza."},{"book":"Marka","chapter":"9","verse":"6","text":"Powiedział tak, gdyż—podobnie jak pozostali—był sparaliżowany strachem i nie wiedział, co mówić."},{"book":"Marka","chapter":"9","verse":"7","text":"Ale zanim skończył, otoczył ich jasny obłok, z którego rozległ się głos:"},{"book":"Marka","chapter":"9","verse":"8","text":"Po chwili, gdy się rozejrzeli, stwierdzili, że poza Jezusem nie ma już nikogo."},{"book":"Marka","chapter":"9","verse":"9","text":"Schodząc z góry, Jezus nakazał im, aby do czasu Jego zmartwychwstania nikomu nie opowiadali o tym, co widzieli."},{"book":"Marka","chapter":"9","verse":"10","text":"Zatrzymali to więc dla siebie, ale często rozmawiali o tym we własnym gronie i zastanawiali się, co Jezus miał na myśli, mówiąc o zmartwychwstaniu."},{"book":"Marka","chapter":"9","verse":"11","text":"Zapytali Go też, dlaczego przywódcy religijni twierdzą, że przed przyjściem Mesjasza musi pojawić się Eliasz."},{"book":"Marka","chapter":"9","verse":"12","text":"—Mają rację—odparł Jezus. —Eliasz musi przyjść i wszystko przygotować. A co prorocy napisali o Mnie, Synu Człowieczym? Mam cierpieć i być odrzucony!"},{"book":"Marka","chapter":"9","verse":"13","text":"Mówię wam: Eliasz już przyszedł, ale—zgodnie z tym, co przepowiedzieli prorocy—został haniebnie potraktowany!"},{"book":"Marka","chapter":"9","verse":"14","text":"U podnóża góry zastali ogromny tłum, otaczający pozostałych dziewięciu uczniów, żywo dyskutujących z przywódcami religijnymi."},{"book":"Marka","chapter":"9","verse":"15","text":"Ludzie, uradowani widokiem Jezusa, przybiegli Go powitać."},{"book":"Marka","chapter":"9","verse":"16","text":"—O co chodzi?—zapytał."},{"book":"Marka","chapter":"9","verse":"17","text":"—Nauczycielu!—odezwał się ktoś z tłumu. —Przyprowadziłem tu mojego syna, żebyś go uzdrowił. Opanował go zły duch i nie może mówić."},{"book":"Marka","chapter":"9","verse":"18","text":"Gdy go napada, chłopiec rzuca się na ziemię z pianą na ustach, zgrzyta zębami i sztywnieje. Prosiłem Twoich uczniów, żeby wypędzili demona, lecz oni nie potrafili."},{"book":"Marka","chapter":"9","verse":"19","text":"—Dlaczego wciąż brakuje wam wiary?—zwrócił się do nich Jezus. —Jak długo jeszcze muszę być z wami, żebyście wreszcie uwierzyli? Jak długo mam was znosić? Przyprowadźcie tu chłopca!"},{"book":"Marka","chapter":"9","verse":"20","text":"Ujrzawszy Jezusa, demon rzucił chłopca na ziemię tak gwałtownie, że ten wił się w konwulsjach, z pianą na ustach."},{"book":"Marka","chapter":"9","verse":"21","text":"—Jak długo na to cierpi?—zapytał Jezus ojca."},{"book":"Marka","chapter":"9","verse":"22","text":"Zły duch często usiłuje go zabić, rzucając go w ogień lub wodę. Zmiłuj się nad nami i jeśli możesz, zrób coś!"},{"book":"Marka","chapter":"9","verse":"23","text":"—„Jeśli możesz”?—powtórzył Jezus. —Dla tego, kto wierzy, wszystko jest możliwe!"},{"book":"Marka","chapter":"9","verse":"24","text":"—Wierzę!—gorąco zapewnił ojciec. —Ale, proszę, pomóż mi wierzyć jeszcze mocniej!"},{"book":"Marka","chapter":"9","verse":"25","text":"A ponieważ tłum gęstniał coraz bardziej, Jezus zwrócił się do demona:"},{"book":"Marka","chapter":"9","verse":"26","text":"Demon przeraźliwie krzyknął, targnął chłopcem i wyszedł z niego, pozostawiając go leżącego nieruchomo i bezwładnie, jak gdyby był martwy. Przez tłum przebiegł szmer:"},{"book":"Marka","chapter":"9","verse":"27","text":"Lecz Jezus wziął go za rękę i podniósł. Chłopiec był całkowicie uzdrowiony!"},{"book":"Marka","chapter":"9","verse":"28","text":"Później, gdy Jezus znalazł się w domu sam na sam z uczniami, zapytali Go:"},{"book":"Marka","chapter":"9","verse":"29","text":"—Takiego rodzaju złych duchów nie uda się wypędzić bez modlitwy—odpowiedział."},{"book":"Marka","chapter":"9","verse":"30","text":"Gdy opuścili to miejsce, przemierzali dalej Galileę, lecz Jezus unikał tłumów. Chciał bowiem poświęcić czas przygotowaniu uczniów na to, co miało nastąpić."},{"book":"Marka","chapter":"9","verse":"31","text":"Mówił im:"},{"book":"Marka","chapter":"9","verse":"32","text":"Uczniowie nie rozumieli tego, lecz bali się prosić Go o wyjaśnienie."},{"book":"Marka","chapter":"9","verse":"33","text":"Tak doszli do Kafarnaum. Gdy rozgościli się w domu, gdzie ich przyjęto, Jezus zapytał:"},{"book":"Marka","chapter":"9","verse":"34","text":"Lecz oni wstydzili się odpowiedzieć, ponieważ spierali się o to, który z nich jest najważniejszy."},{"book":"Marka","chapter":"9","verse":"35","text":"Wtedy Jezus usiadł, zebrał Dwunastu wokół siebie i rzekł:"},{"book":"Marka","chapter":"9","verse":"36","text":"Postawił wśród nich dziecko i obejmując je ramieniem powiedział:"},{"book":"Marka","chapter":"9","verse":"37","text":"—Każdy, kto ze względu na Mnie przyjmie nawet takie małe dziecko, Mnie przyjmie; a kto Mnie przyjmie—przyjmie samego Ojca, który Mnie posłał."},{"book":"Marka","chapter":"9","verse":"38","text":"Niedługo potem Jan—jeden z uczniów—zwrócił się do Jezusa:"},{"book":"Marka","chapter":"9","verse":"39","text":"—Nie zabraniajcie mu—odparł Jezus. —Kto w moim imieniu czyni cuda, nieprędko wystąpi przeciwko Mnie."},{"book":"Marka","chapter":"9","verse":"40","text":"Każdy, kto nie jest nam przeciwny, jest naszym sprzymierzeńcem."},{"book":"Marka","chapter":"9","verse":"41","text":"Zapewniam was, że jeśli ktoś poda wam choćby kubek wody—dlatego, że należycie do Mnie—nie ominie go nagroda!"},{"book":"Marka","chapter":"9","verse":"42","text":"Lecz jeśli z czyjegoś powodu upadnie choćby jeden z najmniejszych moich uczniów, to lepiej byłoby, aby takiemu człowiekowi przywiązano do szyi kamień młyński i wrzucono go do morza."},{"book":"Marka","chapter":"9","verse":"43-44","text":"Jeśli więc twoja własna ręka skłania cię do grzechu—odetnij ją; lepiej bowiem wejść do nieba z jedną ręką, niż mając dwie znaleźć się w ogniu piekielnym, który nigdy nie gaśnie."},{"book":"Marka","chapter":"9","verse":"45-46","text":"Podobnie, jeśli twoja noga skłania cię do grzechu—odetnij ją; lepiej jest dla ciebie kalekim wejść do nieba, niż z obiema nogami zostać wrzuconym do piekła."},{"book":"Marka","chapter":"9","verse":"47","text":"Jeśli twoje oko skłania cię do grzechu—wyłup je; lepiej bowiem wejść do królestwa Bożego z jednym okiem, niż z dwojgiem oczu być wrzuconym do piekła,"},{"book":"Marka","chapter":"9","verse":"48","text":"gdzie udręka się nie kończy i ogień nigdy nie gaśnie."},{"book":"Marka","chapter":"9","verse":"49","text":"Tam wszyscy zostaną „posoleni” ogniem cierpień."},{"book":"Marka","chapter":"9","verse":"50","text":"Sól jest dobra; lecz jeśli utraci swój smak, staje się bezwartościowa. Nie utraćcie więc i wy swoich właściwości, ale zachowajcie pokój między sobą."}]}