{"data":[{"book":"ЭКЛЕЗІЯСТА","chapter":"7","verse":"1","text":"Імя добрае лепш за масьць дарагую, а дзень сьмерці - за дзень нараджэньня."},{"book":"ЭКЛЕЗІЯСТА","chapter":"7","verse":"2","text":"Лепей хадзіць у дом жалобы па мёртвым, чым у харомы банкету; бо такі ёсьць канец усякаму чалавеку, і жывы бярэ гэта да сэрца свайго."},{"book":"ЭКЛЕЗІЯСТА","chapter":"7","verse":"3","text":"Смутак лепшы за сьмех; бо пры скрусе аблічча сэрца робіцца лепшым."},{"book":"ЭКЛЕЗІЯСТА","chapter":"7","verse":"4","text":"Сэрцы мудрых - у доме плачу а сэрцы бязглуздых - у доме вясёлым."},{"book":"ЭКЛЕЗІЯСТА","chapter":"7","verse":"5","text":"Лепей слухаць дакоры ад мудрага, чым слухаць пахвалы ад неразумных;"},{"book":"ЭКЛЕЗІЯСТА","chapter":"7","verse":"6","text":"бо сьмех неразумных ёсьць тое, што й трэск сухога ядлоўцу пад горшчыкам. І гэта - марнасьць!"},{"book":"ЭКЛЕЗІЯСТА","chapter":"7","verse":"7","text":"Уціскаючы іншых, разумны дурнее, і хабар сэрца псуе."},{"book":"ЭКЛЕЗІЯСТА","chapter":"7","verse":"8","text":"Канец працы лепшы за пачатак яе; цярплівы лепшы за пыхлівага."},{"book":"ЭКЛЕЗІЯСТА","chapter":"7","verse":"9","text":"Не сьпяшайся да гневу духам тваім, бо гняздуецца гнеў у сэрцы бязглуздых."},{"book":"ЭКЛЕЗІЯСТА","chapter":"7","verse":"10","text":"Не кажы: «чаму гэта колісь было лепей, чым сёньня?» - не зь вялікага розуму ты папытаўся пра гэта."},{"book":"ЭКЛЕЗІЯСТА","chapter":"7","verse":"11","text":"Добрая мудрасьць - як і добрая спадчына, асабліва ж бо тым, што сонца бачаць:"},{"book":"ЭКЛЕЗІЯСТА","chapter":"7","verse":"12","text":"бо пад шатамі мудрасьці, як пад шатамі срэбра; а перавага пазнаньня ў тым, што мудрасьць жыцьцё зьберагае таму, хто яе мае."},{"book":"ЭКЛЕЗІЯСТА","chapter":"7","verse":"13","text":"Прыгледзься да дзеяў Божых: хто можа выправіць тое, што Ён зрабіў крывым."},{"book":"ЭКЛЕЗІЯСТА","chapter":"7","verse":"14","text":"У добрыя дні карыстайся з дабротаў, а ў ліхія дні разважай: і тое і іншае стварыў Бог, каб ня мог чалавек нічога сказаць пасьля сябе."},{"book":"ЭКЛЕЗІЯСТА","chapter":"7","verse":"15","text":"Нагледзеўся я ў дні марноты сваёй усялякага ўдосыць: справядлівы гіне ў сваёй справядлівасьці; бязбожны доўга жыве ў бязбожнасьці сваёй."},{"book":"ЭКЛЕЗІЯСТА","chapter":"7","verse":"16","text":"Ня будзь лішне строгі, і не выстаўляйся залішне мудрым; навошта табе нішчыць сябе?"},{"book":"ЭКЛЕЗІЯСТА","chapter":"7","verse":"17","text":"Не ўпадай у грахі і ня будзь шалёны; навошта табе паміраць заўчасна?"},{"book":"ЭКЛЕЗІЯСТА","chapter":"7","verse":"18","text":"Добра, калі трымацьмешся толькі аднога і не адымеш рукі ад другога; бо хто богабаязны, той пазьбегне ўсяго благога."},{"book":"ЭКЛЕЗІЯСТА","chapter":"7","verse":"19","text":"Мудрасьць робіць мудрага мацнейшым за дзесяць уладароў, якія ў горадзе."},{"book":"ЭКЛЕЗІЯСТА","chapter":"7","verse":"20","text":"Няма чалавека справядлівага на зямлі, які рабіў бы дабро і не грашыў;"},{"book":"ЭКЛЕЗІЯСТА","chapter":"7","verse":"21","text":"таму не на ўсякае сказанае слова зважай, каб не пачуць табе, як твой раб цябе ганіць."},{"book":"ЭКЛЕЗІЯСТА","chapter":"7","verse":"22","text":"Бо многа выпадкаў ведае сэрца тваё, калі сам ты ганіў іншых."},{"book":"ЭКЛЕЗІЯСТА","chapter":"7","verse":"23","text":"Я ўсё гэта мудрасьцю выпрабаваў; я сказаў: «буду я мудры»; але мудрасьць далёка ад мяне."},{"book":"ЭКЛЕЗІЯСТА","chapter":"7","verse":"24","text":"Далёка тое, што ёсьць, і глыбока-глыбока: хто дастане яго?"},{"book":"ЭКЛЕЗІЯСТА","chapter":"7","verse":"25","text":"І паклаў я на сэрца помысел мой, каб дазнацца, дасьледаваць, і знайсьці мудрасьць і розум, і каб ведаць бязбожнасьць дурноты, невуцтва і шаленства."},{"book":"ЭКЛЕЗІЯСТА","chapter":"7","verse":"26","text":"І знайшоў я, што горш за сьмерць жанчына, таму што яна - сетка, і сэрца ў яе - пастка, рукі ў яе - кайданы; любасны Богу ўратуецца ад яе, а грэшніка схопіць яна."},{"book":"ЭКЛЕЗІЯСТА","chapter":"7","verse":"27","text":"Вось гэта знайшоў я, сказаў Эклезіяст, выпрабоўваючы адно за адным."},{"book":"ЭКЛЕЗІЯСТА","chapter":"7","verse":"28","text":"Чаго яшчэ шукала душа мая, і я не знайшоў? Мужчыну аднаго з тысячы я знайшоў, а жанчыны сярод іх усіх не знайшоў."},{"book":"ЭКЛЕЗІЯСТА","chapter":"7","verse":"29","text":"Толькі гэта знайшоў я, што Бог стварыў чалавека праведнага, а людзі кінуліся ў вымудры ўсякія."}]}