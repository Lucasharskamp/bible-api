{"data":[{"book":"ایوب","chapter":"8","verse":"1","text":"آنگاه بلدد شوحی پاسخ داد:"},{"book":"ایوب","chapter":"8","verse":"2","text":"ای ایوب، تا به کی به این حرفها ادامه می‌دهی؟ حرفهای تو باد هواست!"},{"book":"ایوب","chapter":"8","verse":"3","text":"آیا خدای قادر مطلق عدالت و انصاف را زیر پا می‌گذارد؟"},{"book":"ایوب","chapter":"8","verse":"4","text":"فرزندانت به خدا گناه کردند و او به حق، ایشان را مجازات نمود."},{"book":"ایوب","chapter":"8","verse":"5","text":"ولی اکنون تو به درگاه خدای قادر مطلق دعا کن."},{"book":"ایوب","chapter":"8","verse":"6","text":"اگر آدم پاک و خوبی باشی، او دعایت را می‌شنود و تو را اجابت می‌کند و خانهٔ تو را برکت می‌دهد."},{"book":"ایوب","chapter":"8","verse":"7","text":"عاقبت تو آنچنان از خیر و برکت سرشار خواهد شد که زندگی گذشته‌ات در برابر آن ناچیز به نظر خواهد آمد."},{"book":"ایوب","chapter":"8","verse":"8","text":"از سالخوردگان بپرس تا از تجربهٔ خود به تو بیاموزند."},{"book":"ایوب","chapter":"8","verse":"9","text":"ما آنقدر زندگی نکرده‌ایم که همه چیز را بدانیم."},{"book":"ایوب","chapter":"8","verse":"10","text":"تو می‌توانی از حکمت گذشتگان درس عبرت بگیری و آنها به تو خواهند گفت که"},{"book":"ایوب","chapter":"8","verse":"11","text":"آیا گیاه پاپیروس می‌تواند خارج از مرداب بروید؟ آیا علف مرداب بدون آب نمی‌میرد؟"},{"book":"ایوب","chapter":"8","verse":"12","text":"آیا در حالی که هنوز سبز است و آماده بریدن نیست پژمرده نمی‌شود؟"},{"book":"ایوب","chapter":"8","verse":"13","text":"همچنین است سرنوشت آنانی که خدا را فراموش می‌کنند. امید شخص بی‌خدا ناپایدار است."},{"book":"ایوب","chapter":"8","verse":"14","text":"شخص بی‌خدا مانند کسی است که به تار عنکبوت اعتماد کند."},{"book":"ایوب","chapter":"8","verse":"15","text":"اگر به آن تکیه نماید، می‌افتد و اگر از آن آویزان شود، آن تار او را نگه نمی‌دارد."},{"book":"ایوب","chapter":"8","verse":"16","text":"او مانند گیاهی است که صبحگاهان تر و تازه می‌شود و شاخه‌هایش در باغ گسترده می‌گردند."},{"book":"ایوب","chapter":"8","verse":"17","text":"در میان سنگها ریشه می‌دواند و خود را محکم نگه می‌دارد."},{"book":"ایوب","chapter":"8","verse":"18","text":"ولی وقتی آن را از ریشه می‌کنند دیگر کسی آن را به یاد نمی‌آورد،"},{"book":"ایوب","chapter":"8","verse":"19","text":"و گیاهان دیگری روییده جای آن را می‌گیرند. چنین است عاقبت شخص بی‌خدا."},{"book":"ایوب","chapter":"8","verse":"20","text":"ولی بدان که خدا نیکان را ترک نمی‌گوید و بدکاران را کامیاب نمی‌گرداند."},{"book":"ایوب","chapter":"8","verse":"21","text":"او بار دیگر دهانت را از خنده و فریادهای شادی پر خواهد کرد،"},{"book":"ایوب","chapter":"8","verse":"22","text":"و دشمنانت را رسوا و خانهٔ شریران را خراب خواهد نمود."}]}