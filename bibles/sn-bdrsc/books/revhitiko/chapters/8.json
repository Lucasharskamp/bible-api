{"data":[{"book":"Revhitiko","chapter":"8","verse":"1","text":"Jehovha akati kuna Mozisi,"},{"book":"Revhitiko","chapter":"8","verse":"2","text":"“Uya naAroni navanakomana vake, nguo dzavo, mafuta okuzodza nawo, hando yechipiriso chechivi, makondobwe maviri nedengu rine chingwa chisina mbiriso,"},{"book":"Revhitiko","chapter":"8","verse":"3","text":"ugounganidza ungano yose pamusuo weTende Rokusangana.”"},{"book":"Revhitiko","chapter":"8","verse":"4","text":"Mozisi akaita sezvaakaudzwa naJehovha, uye ungano ikaungana pamusuo weTende Rokusangana."},{"book":"Revhitiko","chapter":"8","verse":"5","text":"Mozisi akati kuungano, “Izvi ndizvo zvarayirwa naJehovha kuti zviitwe.”"},{"book":"Revhitiko","chapter":"8","verse":"6","text":"Ipapo Mozisi akauya naAroni navanakomana vake mberi akavashambidza nemvura."},{"book":"Revhitiko","chapter":"8","verse":"7","text":"Akapfekedza Aroni nguo akamusunga bhanhire, akamupfekedza jasi, uye akamupfekedza efodhi. Akasungirirawo efodhi paari nendaza yakanga yakasonwa nounyanzvi; saka yakasungirirwa paari."},{"book":"Revhitiko","chapter":"8","verse":"8","text":"Akaisa chidzitiro chepachipfuva paari uye akaisa Urimi neTumimi pachidzitiro chepachipfuva."},{"book":"Revhitiko","chapter":"8","verse":"9","text":"Ipapo akaisa nguwani pamusoro waAroni, nechemberi akaisa hwendefa regoridhe, iyo korona tsvene, sezvakanga zvarayirwa Mozisi naJehovha."},{"book":"Revhitiko","chapter":"8","verse":"10","text":"Ipapo Mozisi akatora mafuta okuzodza akazodza tabhenakeri nezvose zvakanga zvirimo, naizvozvo akazvitsaura."},{"book":"Revhitiko","chapter":"8","verse":"11","text":"Akasasa mamwe mafuta paaritari kanomwe, achizodza aritari nemidziyo yayo yose nedhishi nechigadziko charo kuti azvitsaure."},{"book":"Revhitiko","chapter":"8","verse":"12","text":"Akadurura mamwe mafuta okuzodza pamusoro waAroni, akamuzodza achimutsaura."},{"book":"Revhitiko","chapter":"8","verse":"13","text":"Ipapo akauya navanakomana vaAroni mberi, akavapfekedza nguo, akavasunga zviuno namabhanhire akavapfekedza nguwani mumusoro sezvakarayirwa Mozisi naJehovha."},{"book":"Revhitiko","chapter":"8","verse":"14","text":"Akazouya nehando yechipiriso chechivi, Aroni navanakomana vake vakaisa maoko avo pamusoro wayo."},{"book":"Revhitiko","chapter":"8","verse":"15","text":"Mozisi akabaya hando akatora rimwe ropa rayo, akariisa panyanga dzose dzearitari kuti achenese aritari. Akadurura rimwe ropa rose mujinga mearitari. Naizvozvo akaitsaura kuti aiyananisire."},{"book":"Revhitiko","chapter":"8","verse":"16","text":"Mozisi akatora mafuta ose akanga akafukidza nhengo dzomukati, akanga akafukidza chiropa, neitsvo mbiri namafuta adzo, akazvipisa paaritari."},{"book":"Revhitiko","chapter":"8","verse":"17","text":"Asi hando nedehwe rayo nenyama nezvomukati akazvipisa kunze kwomusasa sezvakarayirwa Mozisi naJehovha."},{"book":"Revhitiko","chapter":"8","verse":"18","text":"Akauya zvino negondobwe sechipiriso chinopiswa, Aroni navanakomana vake vakaisa maoko avo pamusoro waro."},{"book":"Revhitiko","chapter":"8","verse":"19","text":"Ipapo Mozisi akauraya gondobwe akasasa ropa raro paaritari kumativi ose."},{"book":"Revhitiko","chapter":"8","verse":"20","text":"Akacheka gondobwe kuita zvidimbu uye akapisa musoro, zvidimbu namafuta."},{"book":"Revhitiko","chapter":"8","verse":"21","text":"Akasuka ura namakumbo nemvura uye akapisa gondobwe rose paaritari sechipiriso chinopiswa, chinonhuhwira zvinofadza, chipiriso chinoitirwa Jehovha nomoto, sezvakarayirwa Mozisi naJehovha."},{"book":"Revhitiko","chapter":"8","verse":"22","text":"Akauya zvino nerimwe gondobwe, gondobwe rokugadza, uye Aroni navanakomana vake vakaisa maoko avo pamusoro waro."},{"book":"Revhitiko","chapter":"8","verse":"23","text":"Mozisi akauraya gondobwe akatora rimwe ropa raro akariisa pamucheto wenzeve yaAroni yokurudyi napamunwe wake woruoko rwokurudyi napagunwe guru retsoka yake yokurudyi."},{"book":"Revhitiko","chapter":"8","verse":"24","text":"Mozisi akauyawo navanakomana vaAroni mberi akaisa ropa pamucheto wezasi wenzeve dzavo dzokurudyi, paminwe mikuru yamaoko avo okurudyi napazvigunwe zvikuru zvamakumbo avo okurudyi. Akasasa ropa paaritari kumativi ose."},{"book":"Revhitiko","chapter":"8","verse":"25","text":"Akatora mafuta, chimuswe chakakora, mafuta ose akafukidza ura, akafukidza chiropa, itsvo mbiri namafuta adzo nechidya chokurudyi."},{"book":"Revhitiko","chapter":"8","verse":"26","text":"Ipapo kubva mudengu rechingwa chisina mbiriso raiva pamberi paJehovha, akatora chingwa, keke rakabikwa namafuta nekeke dete, akaisa izvi panzvimbo dzina mafuta pamusoro pebandauko rokurudyi."},{"book":"Revhitiko","chapter":"8","verse":"27","text":"Akaisa zvose mumaoko aAroni neevanakomana vake uye vakazvininira kuna Jehovha sechipiriso chokuninira."},{"book":"Revhitiko","chapter":"8","verse":"28","text":"Ipapo Mozisi akazvitora kubva mumaoko avo akazvipisa paaritari pamusoro pechipiriso chinopiswa sechipiriso chokugadza, chinonhuhwira zvinofadza, chipiriso chinoitirwa Jehovha nomoto."},{"book":"Revhitiko","chapter":"8","verse":"29","text":"Akatorawo chityu, mugove waMozisi pagondobwe rokugadza, akazvininira kuna Jehovha sechipiriso chokuninira sezvakarayirwa Mozisi naJehovha."},{"book":"Revhitiko","chapter":"8","verse":"30","text":"Ipapo Mozisi akatora mamwe mafuta okuzodza nerimwe ropa kubva paaritari akarisasa pana Aroni navanakomana vake nenguo dzavo. Saizvozvo, akatsaura Aroni nenguo dzake navanakomana vake nenguo dzavo."},{"book":"Revhitiko","chapter":"8","verse":"31","text":"Ipapo Mozisi akati kuna Aroni navanakomana vake, “Bikai nyama pamusuo weTende Rokusangana mugoidyira ipapo nechingwa chomudengu rezvipiriso zvokugadzwa sezvandakarayira ndichiti, ‘Aroni navanakomana vake vanofanira kuchidya.’"},{"book":"Revhitiko","chapter":"8","verse":"32","text":"Ipapo mugopisa zvose zvasara panyama nechingwa."},{"book":"Revhitiko","chapter":"8","verse":"33","text":"Musabva pamusuo weTende Rokusangana kwamazuva manomwe kusvikira mazuva okugadzwa kwenyu apera, nokuti kugadzwa kwenyu kuchapedza mazuva manomwe."},{"book":"Revhitiko","chapter":"8","verse":"34","text":"Zvaitwa nhasi zvakarayirwa naJehovha kuti akuyananisirei."},{"book":"Revhitiko","chapter":"8","verse":"35","text":"Munofanira kugara pamusuo weTende Rokusangana usiku namasikati kwamazuva manomwe mugoita zvinoda Jehovha kuti musafe nokuti ndizvo zvandarayirwa.”"},{"book":"Revhitiko","chapter":"8","verse":"36","text":"Saka Aroni navanakomana vake vakaita zvose zvakarayirwa naJehovha kubudikidza naMozisi."}]}