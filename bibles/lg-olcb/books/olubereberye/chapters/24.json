{"data":[{"book":"Olubereberye","chapter":"24","verse":"1","text":"Ibulayimu yawangaala n’akaddiwa nnyo; era Mukama yamuwa emikisa mingi mu byonna."},{"book":"Olubereberye","chapter":"24","verse":"2","text":"Awo Ibulayimu n’agamba omuddu asinga obukulu mu nnyumba ye, eyali afuga byonna Ibulayimu bye yalina nti, “Teeka omukono gwo wansi w’ekisambi kyange24:2 wansi w’ekisambi kyange amakulu nti ekirayiro ekyo kyali kitwaliramu ne bazzukulu ba Ibulayimu."},{"book":"Olubereberye","chapter":"24","verse":"3","text":"ndyoke nkulayize mu maaso ga Mukama Katonda w’eggulu era Katonda w’ensi, nga toliwasiza mutabani wange mukazi kuva mu bawala ba nsi ya Bakanani, mwe mbeera,"},{"book":"Olubereberye","chapter":"24","verse":"4","text":"wabula ng’oligenda mu nsi yange mu bantu bange n’owasiza mutabani wange Isaaka omukazi.”"},{"book":"Olubereberye","chapter":"24","verse":"5","text":"Omuddu kwe ku mubuuza nti, “Omukazi bw’ataliyagala kujja nange mu nsi eno, ndizzaayo mutabani wo mu nsi mwe wava?”"},{"book":"Olubereberye","chapter":"24","verse":"6","text":"Ibulayimu n’addamu nti, “Togezanga n’ozzaayo mutabani wange."},{"book":"Olubereberye","chapter":"24","verse":"7","text":"Mukama, Katonda w’eggulu, eyanzigya mu nnyumba ya kitange, mu nsi mwe nazaalibwa eyayogera nange era n’andayirira nti, ‘Ezadde lyo ndiriwa ensi eno,’ alituma malayika we n’akukulembera owasirize mutabani wange omukazi era omuggyeyo."},{"book":"Olubereberye","chapter":"24","verse":"8","text":"Naye omukazi bw’aligaana okujja naawe, olwo ekirayiro kino kiriba tekikyakusiba. Kyokka togezanga n’ozzaayo omwana wange.”"},{"book":"Olubereberye","chapter":"24","verse":"9","text":"Awo omuddu kwe kuteeka omukono gwe wansi w’ekisambi kya mukama we Ibulayimu."},{"book":"Olubereberye","chapter":"24","verse":"10","text":"Awo omuddu n’atwala ku ŋŋamira za mukama we n’agenda ng’atutte buli ngeri ya kirabo okuva ku bya mukama we. N’ayimuka n’agenda e Mesopotamiya mu kibuga kya Nakoli."},{"book":"Olubereberye","chapter":"24","verse":"11","text":"Obudde bwe bwawungeera n’atuuka ebweru w’ekibuga n’afukamiza awo eŋŋamira okumpi n’oluzzi obudde nga buwungedde abakazi we bagendera okukima amazzi."},{"book":"Olubereberye","chapter":"24","verse":"12","text":"N’asaba nti, “Ayi Mukama Katonda wa mukama wange Ibulayimu mpa obuwanguzi leero nkwegayiridde, olage mukama wange Ibulayimu okwagala kwo okutaggwaawo."},{"book":"Olubereberye","chapter":"24","verse":"13","text":"Laba nnyimiridde okumpi n’oluzzi, ne bawala b’abantu ab’omu kibuga bajja okusena amazzi."},{"book":"Olubereberye","chapter":"24","verse":"14","text":"Kale omuwala gwe nnaagamba nti, ‘Nkwegayiridde mpa ku mazzi ag’omu nsuwa yo nnyweko,’ n’amala agamba nti, ‘Kale nnywa, era n’eŋŋamira zo nnaazinywesa,’ oyo y’aba abeera gw’olonze okuba mukazi w’omuddu wo Isaaka. Ku kino kwe nnaategeerera nti olaze mukama wange ekisa kyo ekitaggwaawo.”"},{"book":"Olubereberye","chapter":"24","verse":"15","text":"Laba, bwe yali nga tannamaliriza kusaba, Lebbeeka muwala wa Besweri mutabani wa Mirika muka Nakoli, muganda wa Ibulayimu, n’ajja ng’atadde ensuwa ye ey’amazzi ku kibegabega kye."},{"book":"Olubereberye","chapter":"24","verse":"16","text":"Omuwala oyo yali mulungi okulabako nga muwala mbeerera, n’akka mu luzzi n’ajjuza ensuwa ye n’avaayo."},{"book":"Olubereberye","chapter":"24","verse":"17","text":"Awo omuddu n’ayanguwa n’amusisinkana, n’amugamba nti, “Nkusaba ompe ku tuzzi ku nsuwa yo.”"},{"book":"Olubereberye","chapter":"24","verse":"18","text":"N’amuddamu nti, “Nywako mukama wange.” Amangwago n’assa ensuwa mu mikono gye, n’agikwata mu mukono gwe n’amuwa amazzi."},{"book":"Olubereberye","chapter":"24","verse":"19","text":"Bwe yamala okumuwa amazzi, n’amugamba nti, “N’eŋŋamira zo nazo nnaazisenera amazzi okutuusa lwe zinaamala okunywa.”"},{"book":"Olubereberye","chapter":"24","verse":"20","text":"Bw’atyo n’ayanguwa n’ayiwa ensuwa ye ey’amazzi n’agimalira mu kyesero, n’adduka n’asena amalala agaali gamala eŋŋamira ze zonna,"},{"book":"Olubereberye","chapter":"24","verse":"21","text":"omusajja ng’asirise ng’amwekaliriza amaaso okumanya obanga Mukama awadde olugendo lwe omukisa oba nedda."},{"book":"Olubereberye","chapter":"24","verse":"22","text":"Eŋŋamira bwe zaamala okunywa, omusajja n’addira empeta ya zaabu ey’oku matu erimu gulaamu ttaano n’obutundu musanvu n’ebikomo ebya zaabu bibiri eby’oku mikono bya gulamu kikumi mu kkumi na ttaano n’abiwa omuwala abyenaanike."},{"book":"Olubereberye","chapter":"24","verse":"23","text":"N’amubuuza nti, “Oli muwala w’ani? Mu nnyumba ya kitaawo mulimu ekisenge mwe tuyinza okusuzibwa?”"},{"book":"Olubereberye","chapter":"24","verse":"24","text":"N’amuddamu nti, “Ndi muwala wa Besweri, mutabani wa Mirika gwe yazaalira Nakoli.”"},{"book":"Olubereberye","chapter":"24","verse":"25","text":"N’ayongerako nti, “Tulina omuddo omukalu n’emmere endala ebimala, era n’ekisenge eky’okusulamu tukirina.”"},{"book":"Olubereberye","chapter":"24","verse":"26","text":"Awo omusajja n’akutamya omutwe gwe n’asinza Mukama."},{"book":"Olubereberye","chapter":"24","verse":"27","text":"N’agamba nti, “Yeebazibwe Mukama Katonda wa mukama wange Ibulayimu atalese kisa kye ekitaggwaawo n’obwesigwa bwe eri mukama wange. Era nze ku lwange Mukama ankulembedde mu kkubo n’antuusa mu nnyumba ya booluganda lwa mukama wange.”"},{"book":"Olubereberye","chapter":"24","verse":"28","text":"Awo omuwala n’adduka n’ategeeza ab’ennyumba ya nnyina ebintu ebyo byonna."},{"book":"Olubereberye","chapter":"24","verse":"29","text":"Lebbeeka yalina mwannyina, Labbaani, eyayanguwa okulaga ku luzzi eri omusajja,"},{"book":"Olubereberye","chapter":"24","verse":"30","text":"Labbaani bwe yalaba empeta n’ebikomo ku mikono gya mwannyina, era bwe yawulira ebigambo bya mwannyina ng’omusajja bw’amugambye, n’agenda eri omusajja. Laba omusajja yali ng’ayimiridde awali eŋŋamira ku luzzi."},{"book":"Olubereberye","chapter":"24","verse":"31","text":"Labbaani n’amugamba nti, “Jjangu gwe aweereddwa Mukama omukisa. Lwaki obeera eno? Ntegesse ennyumba era n’ekifo ky’eŋŋamira.”"},{"book":"Olubereberye","chapter":"24","verse":"32","text":"Awo, omusajja n’alaga ku nnyumba, n’asumulula eŋŋamira, ne baziwa essubi n’ebyokulya ne bamuleetera n’amazzi ye n’abasajja be yali nabo banaabe ebigere."},{"book":"Olubereberye","chapter":"24","verse":"33","text":"Oluvannyuma ne bamuleetera emmere alye. Kyokka ye n’agamba nti, “Sijja kulya nga sinnayogera kindeese.”"},{"book":"Olubereberye","chapter":"24","verse":"34","text":"Awo n’agamba nti, “Ndi muddu wa Ibulayimu."},{"book":"Olubereberye","chapter":"24","verse":"35","text":"Mukama yawa mukama wange emikisa mingi, era afuuse mukulu, amuwadde ebisibo by’endiga n’amagana g’ente, ne ffeeza ne zaabu, abaweereza abasajja n’abaweereza abakazi era n’eŋŋamira awamu n’endogoyi."},{"book":"Olubereberye","chapter":"24","verse":"36","text":"Era Saala muka mukama wange bwe yali ng’akaddiye yamuzaalira omwana owoobulenzi, era mukama wange awadde oyo byonna by’alina."},{"book":"Olubereberye","chapter":"24","verse":"37","text":"Mukama wange yandayiza n’aŋŋamba nti, ‘Towasizanga mutabani wange mukazi ava mu Bakanani ba nnyini nsi mwe mbeera."},{"book":"Olubereberye","chapter":"24","verse":"38","text":"Wabula oligenda mu nnyumba ya kitange, mu bantu bange, n’owasiza mutabani wange omukazi okuva omwo.’"},{"book":"Olubereberye","chapter":"24","verse":"39","text":"“Ne mbuuza mukama wange nti, ‘Omukazi bw’atalikkiriza kujja nange?’"},{"book":"Olubereberye","chapter":"24","verse":"40","text":"“Ye n’anziramu nti, ‘Mukama oyo gwe ntambulira mu maaso ge alikutumira malayika we mu lugendo lwo era alikuwa omukisa, n’owasiza mutabani wange omukazi okuva mu bantu bange, era mu nnyumba ya kitange."},{"book":"Olubereberye","chapter":"24","verse":"41","text":"Naye ekirayiro kyange tekirikubaako bw’olituuka mu bantu bange ne batamukuwa, nga ggwe toliiko musango.’"},{"book":"Olubereberye","chapter":"24","verse":"42","text":"“Leero bwe ntuuse ku luzzi, ne ŋŋamba nti, ‘Ayi Mukama, Katonda wa mukama wange Ibulayimu, obanga onoowa omukisa olugendo luno lwe ndiko,"},{"book":"Olubereberye","chapter":"24","verse":"43","text":"laba, nnyimiridde awali oluzzi, kale omuwala anajja okusena amazzi, ne mugamba nti, “Nkusaba ku tuzzi mu nsuwa yo nyweko,”"},{"book":"Olubereberye","chapter":"24","verse":"44","text":"n’anziramu nti, “Nnywa, era n’eŋŋamira zo nazo nzija kuzisenera,” oyo y’aba abeera omukazi Mukama gw’alondedde mutabani wa mukama wange.’"},{"book":"Olubereberye","chapter":"24","verse":"45","text":"“Laba, bwe nabadde nga nkyayogera mu mutima gwange, Lebbeeka n’avaayo n’ensuwa ye ng’eri ku kibegabega kye, n’aserengeta ku luzzi n’asena amazzi. Ne mugamba nti, ‘Nkusaba ompe nyweko.’"},{"book":"Olubereberye","chapter":"24","verse":"46","text":"“Nassa mangu ensuwa ye okuva ku kibegabega kye, n’agamba nti, ‘Nnywa, era nnaanywesa n’eŋŋamira zo.’"},{"book":"Olubereberye","chapter":"24","verse":"47","text":"“Kwe ku mubuuza nti, ‘Oli muwala w’ani?’ N’anziramu nti, ‘Ndi muwala wa Besweri, mutabani wa Nakoli, Mirika gwe yamuzaalira.’ Ne nteeka empeta ku nnyindo ye n’ebikomo ku mikono gye."},{"book":"Olubereberye","chapter":"24","verse":"48","text":"Awo ne nkutamya omutwe gwange ne nsinza Mukama ne muwa ekitiibwa, Katonda wa mukama wange Ibulayimu eyankulembera nannuŋŋamya mu lugendo lwange okuwasiriza mutabani wa mukama wange omukazi okuva mu bantu ba mukama wange."},{"book":"Olubereberye","chapter":"24","verse":"49","text":"Kale kaakano obanga mu mazima munaakolera mukama wange ebyekisa, mumbuulire, era obanga si bwe kityo mumbuulire; ndyoke mmanye eky’okukola.”"},{"book":"Olubereberye","chapter":"24","verse":"50","text":"Awo Labbaani ne Besweri ne baddamu nti, “Kino kivudde wa Mukama, tetuyinza kukuddamu kino oba kiri."},{"book":"Olubereberye","chapter":"24","verse":"51","text":"Laba, Lebbeeka wuuyo, mutwale, agende abeere muka mutabani wa mukama wo, nga Mukama bw’alagidde.”"},{"book":"Olubereberye","chapter":"24","verse":"52","text":"Omuddu wa Ibulayimu bwe yawulira ebigambo byabwe n’avuunama wansi mu maaso ga Mukama."},{"book":"Olubereberye","chapter":"24","verse":"53","text":"N’aggyayo eby’obugagga ebya ffeeza ne zaabu, n’ebyambalo n’abiwa Lebbeeka, era n’awa mwannyina ne nnyina ebirabo eby’omuwendo omungi."},{"book":"Olubereberye","chapter":"24","verse":"54","text":"Awo ye n’abasajja be yali nabo ne balyoka balya era ne banywa; ne basulayo ekiro ekyo."},{"book":"Olubereberye","chapter":"24","verse":"55","text":"Mwannyina ne nnyina ne bamuddamu nti, “Leka omuwala abeereko naffe akaseera, wakiri ennaku kkumi, olwo mulyoke mugende.”"},{"book":"Olubereberye","chapter":"24","verse":"56","text":"Ye n’abaddamu nti, “Temundwisa, kubanga Mukama awadde olugendo lwange omukisa.”"},{"book":"Olubereberye","chapter":"24","verse":"57","text":"Ne bagamba nti, “Ka tuyite omuwala tumubuuze.”"},{"book":"Olubereberye","chapter":"24","verse":"58","text":"Ne bayita Lebbeeka, ne bamubuuza nti, “Onoogenda n’omusajja ono?” N’addamu nti, “Nnaagenda.”"},{"book":"Olubereberye","chapter":"24","verse":"59","text":"Awo ne basiibula Lebbeeka mwannyinaabwe, n’omuweereza we omuwala, n’omuweereza wa Ibulayimu omusajja awamu n’abasajja be."},{"book":"Olubereberye","chapter":"24","verse":"60","text":"Ne basabira Lebbeeka omukisa ne bamugamba nti,"},{"book":"Olubereberye","chapter":"24","verse":"61","text":"Awo Lebbeeka n’abaweereza be ne basituka ne beebagala eŋŋamira ne bagenda n’omuweereza wa Ibulayimu omusajja, bw’atyo omuddu n’atwala Lebbeeka ne bagenda."},{"book":"Olubereberye","chapter":"24","verse":"62","text":"Olwo Isaaka yali ng’avudde e Beerirakayiroyi ng’ali mu Negevu."},{"book":"Olubereberye","chapter":"24","verse":"63","text":"Awo bwe yali ng’atambula nga bw’afumiitiriza mu nnimiro akawungeezi, n’ayimusa amaaso ge n’alengera eŋŋamira nga zijja."},{"book":"Olubereberye","chapter":"24","verse":"64","text":"Ne Lebbeeka n’ayimusa amaaso ge. Bwe yalengera Isaaka n’ava ku ŋŋamira,"},{"book":"Olubereberye","chapter":"24","verse":"65","text":"n’abuuza omuddu nti, “Ani oyo gwe nnengera mu nnimiro ajja okutusisinkana?”"},{"book":"Olubereberye","chapter":"24","verse":"66","text":"Awo omuddu n’ategeeza Isaaka byonna nga bwe byagenda."},{"book":"Olubereberye","chapter":"24","verse":"67","text":"Awo Isaaka n’atwala Lebbeeka n’amuyingiza mu weema eyali eya Saala nnyina, n’afuuka mukazi we n’amwagala. Isaaka n’alyoka afuna essanyu kasookedde afiirwa nnyina.24:67 Waali wayiseewo emyaka esatu nga Saala afudde (17:17; 23:1; 25:20)."}]}