{"data":[{"book":"Matteus","chapter":"3","verse":"1","text":"Meðan þau bjuggu í Nasaret tók Jóhannes skírari að predika í óbyggðum Júdeu. Kjarninn í boðskap hans var þessi:"},{"book":"Matteus","chapter":"3","verse":"2","text":"„Snúið ykkur frá syndinni og til Guðs, því ríki himnanna er nálægt.“"},{"book":"Matteus","chapter":"3","verse":"3","text":"Jesaja spámaður sagði þannig fyrir um starf Jóhannesar mörgum öldum áður: „Ég heyri hrópað í auðninni: Ryðjið Drottni veg – gjörið beinar brautir hans.“"},{"book":"Matteus","chapter":"3","verse":"4","text":"Klæðnaður Jóhannesar var ofinn úr úlfaldahári, og hann notaði leðurbelti. Hann lifði á engisprettum og villihunangi."},{"book":"Matteus","chapter":"3","verse":"5","text":"Fólk streymdi frá Jerúsalem, allri Júdeu og úr Jórdandalnum til þess að hlusta á hann."},{"book":"Matteus","chapter":"3","verse":"6","text":"Þá sem játuðu syndir sínar skírði hann í ánni Jórdan."},{"book":"Matteus","chapter":"3","verse":"7","text":"Margir farísear og saddúkear komu til að láta skírast hjá Jóhannesi. Þegar hann sá þá koma ásakaði hann þá opinberlega og sagði:"},{"book":"Matteus","chapter":"3","verse":"8","text":"Áður en þið látið skírast verðið þið að sýna í verki að þið hafið snúið ykkur frá syndinni."},{"book":"Matteus","chapter":"3","verse":"9","text":"Þið skuluð ekki halda að þið getið sloppið með því að segja: „Það er allt í lagi með okkur, við erum Gyðingar – afkomendur Abrahams“ það er engin trygging í því. Guð gæti breytt grjótinu hérna í Gyðinga, ef hann vildi."},{"book":"Matteus","chapter":"3","verse":"10","text":"Nú þegar hefur öxi Guðs verið reidd til höggs, því að dómurinn er skammt undan og hvert það tré sem ekki ber ávöxt verður upp höggvið og brennt í eldi."},{"book":"Matteus","chapter":"3","verse":"11","text":"Þá sem iðrast synda sinna skíri ég í vatni, en sá sem kemur á eftir mér er mér svo miklu æðri að ég er ekki einu sinni verður þess að halda á skónum hans!"},{"book":"Matteus","chapter":"3","verse":"12","text":"Hann mun skilja hismið frá kjarnanum og safna korninu í hlöðuna en brenna hismið í óslökkvandi eldi.“"},{"book":"Matteus","chapter":"3","verse":"13","text":"Þá kom Jesús frá Galíleu til árinnar Jórdan til þess að skírast hjá Jóhannesi,"},{"book":"Matteus","chapter":"3","verse":"14","text":"en Jóhannes færðist undan að skíra hann og sagði:"},{"book":"Matteus","chapter":"3","verse":"15","text":"„Láttu þetta samt eftir mér því þá gerum við það sem rétt er,“ sagði Jesús."},{"book":"Matteus","chapter":"3","verse":"16","text":"Þegar Jesús steig upp úr vatninu að skírninni lokinni, opnuðust himnarnir yfir honum og hann sá anda Guðs koma niður yfir sig, í dúfulíki,"},{"book":"Matteus","chapter":"3","verse":"17","text":"og rödd af himni sagði: „Þessi er minn elskaði sonur sem ég hef velþóknun á.“"}]}