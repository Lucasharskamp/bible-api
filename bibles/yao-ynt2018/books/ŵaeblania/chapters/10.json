{"data":[{"book":"Ŵaeblania","chapter":"10","verse":"1","text":"Nti ila Malajisyo igatite chiwilili pe, cha indu yambone yaikwika, ni ngaŵa indu isyene yaitite kuŵa. Yeleyo usyene ikulosya kwa kanandi pe yakuti, indu yaikwika ngaikukombola kwakulupusya ŵandu mu sambi syao, kwa litala lya kutyosya mbopesi chaka ni chaka ni kwatenda aŵe ŵamalile."},{"book":"Ŵaeblania","chapter":"10","verse":"2","text":"Ikaliji apali ŵandu ŵakwapopelela Akunnungu ni sambi syao kuswejekwa kusyene, ngakaliwone sooni akwete sambi, ni mbopesi syo syose sikalesikwe kutyochekwa."},{"book":"Ŵaeblania","chapter":"10","verse":"3","text":"Nambo pamalo pakwe kwa litala lya mbopesi syo sikwakumbusya ŵandu sambi syao chaka ni chaka."},{"book":"Ŵaeblania","chapter":"10","verse":"4","text":"Ligongo miasi ja mikambaku ja ng'ombe ni mbusi ngajikombola kusityosya sambi."},{"book":"Ŵaeblania","chapter":"10","verse":"5","text":"Kwa ligongo lyo Kilisito paŵaiche pachilambo ŵasalile Akunnungu,"},{"book":"Ŵaeblania","chapter":"10","verse":"6","text":"Mbopesi sya kocha namose mbopesi sya kulechelesya sambi nganinnonyelwa nasyo."},{"book":"Ŵaeblania","chapter":"10","verse":"7","text":"Pelepo natite, ‘Ndili pelepa,"},{"book":"Ŵaeblania","chapter":"10","verse":"8","text":"Kundanda Kilisito ŵatite, “Mbopesi ni sadaka ni mbopesi sya kocha namose mbopesi sya kulechelesya sambi nganinsaka atamuno nganinnonyelwa nasyo.” Ŵatite yeleyo namuno mbopesi syo syosye sikutyochekwa malinga ni Malajisyo."},{"book":"Ŵaeblania","chapter":"10","verse":"9","text":"Sooni ŵatite “Uneji Ndili pelepa, Alakwe Akunnungu iiche kukulitenda lisosa lyenu.” Kwapele Akunnungu atyosisye mbopesi syakalakala, pamalo pakwe ŵammisile Kilisito aŵe mbopesi jimo pe."},{"book":"Ŵaeblania","chapter":"10","verse":"10","text":"Pakuŵa Che Yesu Kilisito achitesile achila chasachile Akunnungu, uweji tupatile uswejelo kwa litala lya chiilu chao chaachityosisye mbopesi kamo pe kwa liŵamba lya ŵandu wose."},{"book":"Ŵaeblania","chapter":"10","verse":"11","text":"Jwambopesi jwalijose akwima paujo pa Akunnungu lyuŵa ni lyuŵa achitumichilaga ni kutyosya kaŵili kaŵili mbopesi silasila, syangasikukombola kose kusityosya sambi."},{"book":"Ŵaeblania","chapter":"10","verse":"12","text":"Nambo Kilisito ŵatyosisye mbopesi jimo pe kwa kusityosya sambi, mbopesi jajili ni machili moŵa gose pangali mbesi, nipele ŵatemi peuto pakuchimbichikwa kundyo kwa Akunnungu."},{"book":"Ŵaeblania","chapter":"10","verse":"13","text":"Chitandilile katema ko akulindilila ŵammagongo ŵakwe wose aŵichikwe ni Akunnungu paasi pa sajo syao."},{"book":"Ŵaeblania","chapter":"10","verse":"14","text":"Pakuŵa kwa mbopesi jimo pe akwatenda aŵe ŵamalilwe kwa moŵa gose pangali mbesi ŵele wose ŵakuswejechekwa sambi syao."},{"book":"Ŵaeblania","chapter":"10","verse":"15","text":"Nombe Mbumu jwa Akunnungu akuŵalanga umboni nkati yeleyo. Kundanda akuti,"},{"book":"Ŵaeblania","chapter":"10","verse":"16","text":"“Alili ni lilangano lichindaŵe nawo"},{"book":"Ŵaeblania","chapter":"10","verse":"17","text":"Nombejo akupunda kusala, “Ni une ngangumbuchila sooni sambi syao, namose yangalumbana yao yatesile.”"},{"book":"Ŵaeblania","chapter":"10","verse":"18","text":"Nipele, sambi syamalaga kulecheleswa, ngapagwa sooni kutyosya mbopesi kwa ligongo lya kusityosya sambi."},{"book":"Ŵaeblania","chapter":"10","verse":"19","text":"Nipele, achalongo achinjangu, kwa miasi ji Che Yesu tukwete ntima wangali woga wa kupajinjila Peuto Papaswela Nnope."},{"book":"Ŵaeblania","chapter":"10","verse":"20","text":"Jwelejo atugopolele litala lyasambano, lyalikupitila pa ajila nguo ja lusasa, malumbo gakwe chiilu chakwe nsyene."},{"book":"Ŵaeblania","chapter":"10","verse":"21","text":"Nipele, tukwete Jwambopesi Jwankulu jwakwete ulamusi pa nyuumba jose ja Akunnungu."},{"book":"Ŵaeblania","chapter":"10","verse":"22","text":"Kwayele twaŵandichile Akunnungu kwa ntima wa usyene ni chikulupi chemalilwe, kwa mitima jeswejechekwe, jangajikunlamula kuti nkwete sambi kwa iilu yejosyekwe kwa meesi gakusalala."},{"book":"Ŵaeblania","chapter":"10","verse":"23","text":"Tuchikamulisye chilolelo chetu chitukuchisala kwa kang'wa syetu, pakuŵa Akunnungu juŵatupele chilanga ali jwakulupichika."},{"book":"Ŵaeblania","chapter":"10","verse":"24","text":"Tukamuchisyane jwine ni jwine kuti tuchisyane mu unonyelo ni masengo gambone."},{"book":"Ŵaeblania","chapter":"10","verse":"25","text":"Tukaleka kusongangana pamo mpela yaitite pakuŵa masyoŵelelo ga ŵane. Nambo tujamukangane ni kupunda nnope pankuliwona lyuŵa lya Ambuje lilinkuŵandichila."},{"book":"Ŵaeblania","chapter":"10","verse":"26","text":"Pakuŵa twajendelechelaga kutendekanya sambi melepe tuli tuumanyilile usyene, ngajipagwa mbopesi jiine jajikukombola kutyosyekwa sooni kwa ligongo lya kusityosya sambi syetu."},{"book":"Ŵaeblania","chapter":"10","verse":"27","text":"Chachikusigalila kuli kulindilila mu woga kulamulikwa ni Akunnungu, kwa mooto wakalipa uchiwajonanje wose ŵakwakanila Akunnungu."},{"book":"Ŵaeblania","chapter":"10","verse":"28","text":"Mundu jwalijose jwanyosisye Malajisyo, akuulajikwa pangali chanasa, kwaŵaga ni umboni wa ŵandu ŵaŵili pane ŵatatu."},{"book":"Ŵaeblania","chapter":"10","verse":"29","text":"Ana mundu jwakunnyosya Mwana jwa Akunnungu ni kujiwona miasi ja lilangano lya Akunnungu jiŵaswejechekwe najo kuŵa ngaŵa chindu, ni kuntukana Mbumu jwa Akunnungu jwakwikanawo umbone, nganisye ana ngakusachilwa kupegwa lijamuko lyalikulungwa?"},{"book":"Ŵaeblania","chapter":"10","verse":"30","text":"Pakuŵa tukummanyilila jwelejo juŵatite, “Kuuchisya magambo kuli kwangune, uneji chiuchisye.” Sooni ŵatite, “Ambuje chachalamula ŵandu ŵakwe.”"},{"book":"Ŵaeblania","chapter":"10","verse":"31","text":"Kugwilila mmakono mwa Akunnungu ŵajumi chili chindu chakogoya nnope!"},{"book":"Ŵaeblania","chapter":"10","verse":"32","text":"Nkumbuchilanje iyakopochele mmoŵa gandanda go, pamwatandite kuumanyilila usyene wa Akunnungu. Namuno mwapatile masausyo gamakulungwa, nambo mwajimi mwakulimbila nganinlepela."},{"book":"Ŵaeblania","chapter":"10","verse":"33","text":"Katema kane mwatukenwe ni kunyeluswa pelanga, ni katema kane mwakundile kwakamuchisya aŵala ŵaŵatendelwe yeleyo."},{"book":"Ŵaeblania","chapter":"10","verse":"34","text":"Mwaatendele chanasa ŵelewo ŵataŵikwe, sooni mwakundile kunsumulanga ipanje yenu, ni mwapililile kwa lukondwa, pakuŵa mwaimanyi kuti nkwete indu yejinji yambone nnope yaikulonjela."},{"book":"Ŵaeblania","chapter":"10","verse":"35","text":"Kwayele nkakujasa kulimbangana kwenu pakuŵa chikumpe ntulilo weukulungwa."},{"book":"Ŵaeblania","chapter":"10","verse":"36","text":"Nkusachilwa kupililila kuti nkombole kulitendekanya lisosa lya Akunnungu ni sooni chimpegwe aila iŵalanjile."},{"book":"Ŵaeblania","chapter":"10","verse":"37","text":"Pakuŵa mpela yagakuti kusala Malembelo ga Akunnungu,"},{"book":"Ŵaeblania","chapter":"10","verse":"38","text":"Mundu jwali jwambone paujo pangu, chakulupilile ni kutama kwa chikulupi,"},{"book":"Ŵaeblania","chapter":"10","verse":"39","text":"Uweji nganituŵa ŵandu ŵakuchileka chikulupi ni kusoŵa, nambo uwe tuli ŵandu ŵakukulupilila ni kukulupuswa."}]}