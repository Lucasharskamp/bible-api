{"data":[{"book":"عِسِرَيِلَ مَنفّيٍ ١","chapter":"10","verse":"1","text":"سٍيبَ مَنفّ فِنّ تٌ سُلٍمَنِ شِلِ فبٍ مّ عَلَتَلَ شِلِ شَ قٍ رَ، عَ نَشَ سِفَ مَشْرِنيِ شْرْشْييٍ تِدٍ عَ مَ."},{"book":"عِسِرَيِلَ مَنفّيٍ ١","chapter":"10","verse":"2","text":"عَ نَشَ سِفَ دَرِ سَلَمُ، عَ سَنبَسٍ فبٍفبٍ شَنِن عَ شُن مَ حْشْمّيٍ قَرِ عَلْ لَبُندّ، شّيمَ، نُن فّمّ تٌقَنيِيٍ. عَ نَشَ عَ شَ مَشْرِنيِ بِرِن تِ سُلٍمَنِ مَ."},{"book":"عِسِرَيِلَ مَنفّيٍ ١","chapter":"10","verse":"3","text":"مَنفّ سُلٍمَنِ نَشَ عَ شَ مَشْرِنيِيٍ بِرِن يَابِ، نَ بِرِن نَشَ سْونّيَ عَ بّ."},{"book":"عِسِرَيِلَ مَنفّيٍ ١","chapter":"10","verse":"4","text":"سٍيبَ مَنفّ فِنّ تٌ فّ سُلٍمَنِ شَ لْننِ تٌدٍ، عَ نُن عَ شَ بَنشِيٍ عَ نَشٍيٍ تِ،"},{"book":"عِسِرَيِلَ مَنفّيٍ ١","chapter":"10","verse":"5","text":"عَ شَ دٌنسٍيٍ، عَ شَ وَلِكّيٍ نُن عٍ وَلِ كِ، عٍ شَ دُفِيٍ، عٍ لُدٍيٍ، نَ قٍ بِرِن نَشَ عَ دّ عِشَرَ."},{"book":"عِسِرَيِلَ مَنفّيٍ ١","chapter":"10","verse":"6","text":"عَ نَشَ عَ قَلَ مَنفّ بّ، «ﭑ قٍ نَشٍيٍ بِرِن مّشِ ﭑ مَ بْشِ مَ عِ شَ مَسٍنيِيٍ نُن عِ شَ لْننِ شَ قٍ رَ، نَ بِرِن قِندِشِ نْندِ نَن نَ."},{"book":"عِسِرَيِلَ مَنفّيٍ ١","chapter":"10","verse":"7","text":"بٍينُن ﭑ شَ بٍ تٌ ﭑ يّتّ رَ، ﭑ مُ لَ عٍ شَ مَسٍنيِ رَ. كْنْ يَكْسِ ﭑ بَرَ عَ كٌلٌن عِ شَ لْننِ فبٌ دَنفِقٍ عٍ نَشَن مَسٍنشِ ﭑ بّ. عِ قٍ نَشَن بِرِن تَفِ رَبَشِ ﭑ بّ نُن عِ شَ نَاقُلِ، نَ دَنفِ عِ شِلِ رَ."},{"book":"عِسِرَيِلَ مَنفّيٍ ١","chapter":"10","verse":"8","text":"حّلّشِنيِ نَ عِ شَ مِشِيٍ بّ، حّلّشِنيِ نَ عِ شَ كٌنيِيٍ بّ، بَرِ مَ عٍ نَ عِ سّيتِ مَ تّمُي بِرِن عِ شَ لْننِ رَ مّقٍ رَ."},{"book":"عِسِرَيِلَ مَنفّيٍ ١","chapter":"10","verse":"9","text":"تَنتُي نَ عِ مَرِفِ عَلَتَلَ بّ، نَشَن هِننّشِ عِ رَ، عَ قَ عِ دْشْ عِسِرَيِلَ مَنفّ كِبَنيِ كُي. عِ مَرِفِ عَلَ نَ رَبَ نّ بَرِ مَ عِسِرَيِلَ رَقَن عَ مَ عَبَدَن. عَ عِ قِندِشِ نّ عٍ شَ مَنفّ رَ عَلَكٌ عِ شَ عٍ يَمَرِ تِنشِنيِ نُن نْندِ رَ.»"},{"book":"عِسِرَيِلَ مَنفّيٍ ١","chapter":"10","verse":"10","text":"عَ نَشَ شّيمَ كِلٌ وُلُ نَانِ قِ مَنفّ مَ، عَ نُن لَبُندّ فبٍفبٍ، نُن فّمّ تٌقَنيِيٍ. كَبِ نَ تّمُي، سٍيبَ مَنفّ فِنّ لَبُندّ شَسَبِ نَشَن قِ مَنفّ سُلٍمَنِ مَ نَ حْندْن مُ تٌ عِسِرَيِلَ بْشِ مَ سْنْن."},{"book":"عِسِرَيِلَ مَنفّيٍ ١","chapter":"10","verse":"11","text":"شِرَ مِ نُن سُلٍمَنِ شَ وَلِكّيٍ نَشٍيٍ قَ شّيمَ رَ كٍلِقٍ عٌقِرِ بْشِ مَ، نٍيٍ مَن نَشَ قَ وُرِ نُن فّمّ تٌقَنيِيٍ رَ."},{"book":"عِسِرَيِلَ مَنفّيٍ ١","chapter":"10","verse":"12","text":"مَنفّ نَشَ نَ وُرِ رَوَلِ عَلَتَلَ شَ هْرْ مْبَنشِ سٌدٍ دّ رَ، عَ نُن مَنفّ شَ بَنشِ سٌدٍ دّ رَ. عَ مَن نَشَ نَ وُرِ رَوَلِ كْرَيٍ يَءِلَنقٍ رَ بّيتِبَيٍ بّ. نَ وُرِ مْولِ مُ نُ تٌشِ يُدَيَ سِندٍن."},{"book":"عِسِرَيِلَ مَنفّيٍ ١","chapter":"10","verse":"13","text":"مَنفّ سُلٍمَنِ نَشَ سٍيبَ مَنفّ فِنّ وَشْنسٍ بِرِن سٌ عَ يِ رَ دَنفِقٍ عَ نَشَن نَسَنبَشِ عَ مَ. نَ شَنبِ، عَ نَشَ فبِلٍن عَ شَ بْشِ مَ، عَ تَن نُن عَ شَ مِشِيٍ."},{"book":"عِسِرَيِلَ مَنفّيٍ ١","chapter":"10","verse":"14","text":"حّ يٌ حّ سُلٍمَنِ نُ شّيمَ كِلٌ وُلُ مْشْحّن نُن قِرِن، كِلٌ كّمّ سٍننِ تٌنفٌ نَانِ نُن نَانِ سْتْمَ،"},{"book":"عِسِرَيِلَ مَنفّيٍ ١","chapter":"10","verse":"15","text":"بَقٍ عَ نَشَن سْتْ يُلّيَ دُوتِ رَ. عَ مَن نُ شّيمَ نُن فبٍتِ سْتْمَ مَنفّيٍ نُن فٌمِنَيٍ رَ عَرَبُ بْشِ مَ."},{"book":"عِسِرَيِلَ مَنفّيٍ ١","chapter":"10","verse":"16","text":"مَنفّ سُلٍمَنِ نَشَ سْورِ مَكَنتَسٍ كّمّ قِرِن يَءِلَن شّيمَ رَ، كَنكَن يَءِلَنشِ شّيمَ كِلٌ سٌلٌقٍرٍ نَن نَ."},{"book":"عِسِرَيِلَ مَنفّيٍ ١","chapter":"10","verse":"17","text":"عَ مَن نَشَ سْورِ مَكَنتَسٍ شُنشُرِ كّمّ سَشَن يَءِلَن شّيمَ رَ، كَنكَن يَءِلَنشِ شّيمَ كِلٌ سَشَن نَن نَ. عَ نَشَ عٍ فبَكُ بَنشِ كُي نَشَن شِلِ قَلَمَ لِبَن قْتْن بَنشِ."},{"book":"عِسِرَيِلَ مَنفّيٍ ١","chapter":"10","verse":"18","text":"مَنفّ نَشَ كِبَنيِ شُنفبٍ يَءِلَن سِلِ حِنيِ رَ، عَ قَ شّيمَ قَنيِ مَسٌ عَ مَ."},{"book":"عِسِرَيِلَ مَنفّيٍ ١","chapter":"10","verse":"19","text":"سَنتِدٍ سٍننِ نُ نَ نَ كِبَنيِ مَ. عَ شَنبِ رَدِفِلِنشِ، بّلّشّ سَدٍ قِرِن نُ نَ عَ سّيتِيٍ مَ، يّتّ مَسٌلِشِ قِرِن قَن نُ نَ عَ سّيتِيٍ مَ."},{"book":"عِسِرَيِلَ مَنفّيٍ ١","chapter":"10","verse":"20","text":"يّتّ قُ نُن قِرِن قَن مَسٌلِشِ نُ نَ سَنتِدٍيٍ سّيتِيٍ مَ، سٍننِ نُ نَ يِرٍقَنيِ مَ، سٍننِيٍ نُ نَ كْولَ مَ. نَ كِبَنيِ مَنِيّ مُ نُ نَ مَنفَتَا يٌ كُي سِندٍن."},{"book":"عِسِرَيِلَ مَنفّيٍ ١","chapter":"10","verse":"21","text":"مَنفّ سُلٍمَنِ شَ ثْوتِ بِرِن نُن لِبَن قْتْن بَنشِ شَ ثِلٍتِ بِرِن نُ يَءِلَنشِ شّيمَ نَن نَ. عَ مُ نُ فبٍتِ رَوَلِمَ قٍقٍ مَ، عَ تِدٍ مُ فبٌ عَ بّ."},{"book":"عِسِرَيِلَ مَنفّيٍ ١","chapter":"10","verse":"22","text":"كُنكُييٍ نُ نَ مَنفّ يِ رَ نَشٍيٍ نُ سِفَمَ تَرَ سِسِ حّ سَشَن يٌ حّ سَشَن شّيمَ، فبٍتِ، سِلِ حِنيِ، كُلٍ، نُن شْنِ تٌقَنيِيٍ تٌنفٌدٍ. شِرَ مِ شَ وَلِكّيٍ نُ عَ مَلِمَ نَ وَلِ كُي."},{"book":"عِسِرَيِلَ مَنفّيٍ ١","chapter":"10","verse":"23","text":"مَنفّ سُلٍمَنِ شَ بَننَيَ نُن عَ شَ لْننِ نَشَ فبٌ يّ دَنفِ بْشِ مَنفّ بِرِن نَ."},{"book":"عِسِرَيِلَ مَنفّيٍ ١","chapter":"10","verse":"24","text":"بْشِ مَنفّ بِرِن نُ وَ مَ سُلٍمَنِ شَ لْننِ رَ مّقٍ عَلَ نَشَن سَشِ عَ شَشِلِ مَ."},{"book":"عِسِرَيِلَ مَنفّيٍ ١","chapter":"10","verse":"25","text":"نٍيٍ بِرِن نُ مَنفّ سَنبَمَ فبٍتِ، شّيمَ، دُفِيٍ، فٍرٍ سٌسٍيٍ، لَبُندّيٍ، سٌي، نُن سٌقَلٍيٍ رَ حّ يٌ حّ."},{"book":"عِسِرَيِلَ مَنفّيٍ ١","chapter":"10","verse":"26","text":"سُلٍمَنِ نَشَ سْورِ رَفِسٍيٍ نُن سٌي رَفِيٍ مَلَن. سْورِ رَفِسٍ وُلُ كٍرٍن كّمّ نَانِ، نُن سٌي رَفِيٍ وُلُ قُ نُن قِرِن نَن نُ نَ مَنفَتَا دَرِ سَلَمُ نُن تَا مَكَنتَشِ فبّتّيٍ."},{"book":"عِسِرَيِلَ مَنفّيٍ ١","chapter":"10","verse":"27","text":"مَنفّ نَشَ عَ نِيَ فبٍتِ شَ وُيَ دَرِ سَلَمُ دَنفِقٍ فّمّ شْرِ رَ. وُرِ قَنيِ قَن نَشَن شِلِ سّدِرِ نَشَ وُيَ دَنفِقٍ سِكٌمٌرٌ وُرِ رَ نَشٍيٍ نَ سٍقٍلَ بْشِ مَ."},{"book":"عِسِرَيِلَ مَنفّيٍ ١","chapter":"10","verse":"28","text":"سُلٍمَنِ نُ سٌي سَرَ مَ مِسِرَ نُن كٌوَ بْشِ نَن مَ. مَنفّ شَ يُلّيٍ نُ سِفَمَ عٍ تٌنفٌدٍ."},{"book":"عِسِرَيِلَ مَنفّيٍ ١","chapter":"10","verse":"29","text":"عٍ سْورِ رَفِسٍ سَرَ فبٍتِ كِلٌ سٌلٌقٍرٍ رَ، عٍ سٌي سَرَ فبٍتِ كِلٌ كٍرٍن نُن عَ تَفِ. عٍ نَ مْولِ سَرَ شِتِ نُن عَرَ مِ مَنفّيٍ قَن بّ."}]}