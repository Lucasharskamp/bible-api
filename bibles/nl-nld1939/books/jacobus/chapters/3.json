{"data":[{"book":"Jacobus","chapter":"3","verse":"1","text":"Laat er onder u niet velen als leermeesters optreden, mijn broeders; want we weten, dat we dan een strenger oordeel zullen ondergaan."},{"book":"Jacobus","chapter":"3","verse":"2","text":"Allen toch struikelen we op vele punten. Zo iemand in het spreken niet struikelt, dan is hij een volmaakt man; want dan kan hij ook heel het lichaam beteugelen."},{"book":"Jacobus","chapter":"3","verse":"3","text":"Wanneer we de paarden het gebit in de bek steken, om ze ons te doen gehoorzamen, dan mennen we ook heel hun lijf."},{"book":"Jacobus","chapter":"3","verse":"4","text":"Ziet ook eens naar de schepen: hoe groot ze ook zijn, en door wat onstuimige winden ze worden gedreven, door een heel klein roer worden ze gewend, waarheen de stuurman het wil."},{"book":"Jacobus","chapter":"3","verse":"5","text":"Zo ook is de tong slechts een klein lid, maar ze bezit een grote invloed. Ziet, hoe een klein vuurtje een heel bos in brand steekt!"},{"book":"Jacobus","chapter":"3","verse":"6","text":"Ook de tong is een vuur: een wereld van ongerechtigheid. Onder onze leden is het de tong, die heel het lichaam bezoedelt, en ons levensrad in brand steekt, zelf in vlam gezet door de hel."},{"book":"Jacobus","chapter":"3","verse":"7","text":"Inderdaad, alle soorten van beesten en vogels, kruipende dieren en beesten der zee, worden getemd en zijn getemd door het menselijk geslacht;"},{"book":"Jacobus","chapter":"3","verse":"8","text":"maar de tong: geen mens kan haar temmen; rusteloos kwaad, vol dodelijk venijn."},{"book":"Jacobus","chapter":"3","verse":"9","text":"Met haar zegenen we den Heer en den Vader, met haar ook vervloeken we de mensen, naar Gods beeld geschapen;"},{"book":"Jacobus","chapter":"3","verse":"10","text":"uit dezelfde mond komt zegen en vloek. —Neen mijn broeders, dit moet zó niet zijn!"},{"book":"Jacobus","chapter":"3","verse":"11","text":"Of laat soms een bron uit dezelfde ader zoet en bitter water opborrelen?"},{"book":"Jacobus","chapter":"3","verse":"12","text":"Of is het mogelijk, mijn broeders, dat een vijg olijven draagt, en een wijnstok vijgen? Ook kan een zoute bron geen zoet water geven."},{"book":"Jacobus","chapter":"3","verse":"13","text":"Wie is er onder u wijs en verstandig? Hij tone door eerzame wandel zijn werken, met wijze zachtmoedigheid gepaard."},{"book":"Jacobus","chapter":"3","verse":"14","text":"Maar zo ge bittere naijver en twist ronddraagt in uw hart, zet gij u dan niet op tegen de waarheid, en liegt gij dan niet tegen haar?"},{"book":"Jacobus","chapter":"3","verse":"15","text":"Zo’n wijsheid komt niet van boven, maar is aards, zinnelijk en duivels;"},{"book":"Jacobus","chapter":"3","verse":"16","text":"want waar naijver heerst en twist, daar is onrust en allerlei kwaad."},{"book":"Jacobus","chapter":"3","verse":"17","text":"De wijsheid, die van boven komt, is vóór alles rein, maar ook vredelievend, inschikkelijk, gezeggelijk, vol barmhartigheid en goede vruchten, onpartijdig, ongeveinsd;"},{"book":"Jacobus","chapter":"3","verse":"18","text":"en de vredevrucht der gerechtigheid wordt gezaaid door hen, die de vrede bewaren."}]}