{"data":[{"book":"Luka","chapter":"14","verse":"1","text":"I ko jekh savato, o Isus inele vičime ko čher nesave farisejengere vođasoro te hal maro, i dželo. Sare so inele adari, šukar ine posmatrinena le,14,1 posmatrinena le Mangle te dikhen ka šaj li te tužinen le zako nesavo bišukar ćeriba."},{"book":"Luka","chapter":"14","verse":"2","text":"adalese so anglo leste inele nesavo manuš kasere vasta hem o pre inele pherde pani."},{"book":"Luka","chapter":"14","verse":"3","text":"I o Isus pučlja e učiteljen e Zakonestar hem e farisejen: “Palo e Mojsijasoro zakoni, tromal pe li te sasljari pe namborme manuše ko savato ili na?”"},{"book":"Luka","chapter":"14","verse":"4","text":"A on ništa na phende. Tegani o Isus čhivđa plo vas upro namborme manuš, sasljarđa le hem muklja le te džal."},{"book":"Luka","chapter":"14","verse":"5","text":"A olenđe phenđa: “So mislinena tumaro čhavo ili tumaro guruv ko savato perela ano bunari, ini sigate ine ka ikalen le adathar?”"},{"book":"Luka","chapter":"14","verse":"6","text":"I na inolen so te phenen ko adava."},{"book":"Luka","chapter":"14","verse":"7","text":"Kad o Isus dikhlja sar o gostija kola ale te han rodenafse anglune thana bešibnase, phenđa lenđe:"},{"book":"Luka","chapter":"14","verse":"8","text":"“Kad injan vičime nekase ko bijav, ma beš ko najšukar than, adalese so šaj maškaro vičime isi nesavo manuš kovai po baro tutar."},{"book":"Luka","chapter":"14","verse":"9","text":"Tegani okova so vičinđa tut ka phenel će: ‘De o than akalese.’ Tegani ka ove lađardo, i ka dža te dole o najpaluno than."},{"book":"Luka","chapter":"14","verse":"10","text":"Nego, kad injan vičime, dža hem beš ko najpaluno than. Kad ka dikhel tut okova so vičinđa tut ka phenel će: ‘Amala, ava beš ko po šukar than!’ Tegani sa o gostija ka dikhen kobor injan poštujime."},{"book":"Luka","chapter":"14","verse":"11","text":"Adalese, ko pes povazdela, ka ovel peravdo; a o ponizna ka oven povazdime.”"},{"book":"Luka","chapter":"14","verse":"12","text":"Tegani o Isus phenđa okolese so vičinđa le: “Kad vičineja gostonen ko ručko ili ki večera, ma vičin samo te amalen, te phraljen, te jerje, hem te barvale komšijen. Te vičinđan olen, hem on tut ka vičinen ko hajba kora pumende te irinen će."},{"book":"Luka","chapter":"14","verse":"13","text":"Nego, kad vičineja ko hajba, vičin e čororen, e sakatimen, e bangen hem e kororen."},{"book":"Luka","chapter":"14","verse":"14","text":"Tegani ka ove blagoslovime, adalese so olen nane sar te irinen će. A o Devel ka irini će tegani kad ka vazdel e pravednikonen taro mule.”"},{"book":"Luka","chapter":"14","verse":"15","text":"Kad adava šunđa jekh okolendar so beštine uzalo astali, phenđa e Isusese: “Bahtaloi okova kova ka hal maro ano carstvo e Devlesoro!”"},{"book":"Luka","chapter":"14","verse":"16","text":"A ko adava, o Isus phenđa lese: “Nesavo manuš ćerđa bari gozba hem vičinđa bute manušen."},{"book":"Luka","chapter":"14","verse":"17","text":"I kad sa inele ćerdo hajbnase, bičhalđa ple sluga te phenel e vičimenđe: ‘Sai akana ćerdo hajbnase. Aven!’"},{"book":"Luka","chapter":"14","verse":"18","text":"Ali jekh pala avereste lelje te phenen lese sose našti te aven. O prvo phenđa lese: ‘Činđum njiva i valjani te džav te dikhav la. Molinava tut, vaćer te gospodarese da adalese našti te avav.’14,18 vaćer te gospodarese da adalese našti te avav Ko original terđola: “izvinin man”."},{"book":"Luka","chapter":"14","verse":"19","text":"O dujto phenđa: ‘Samo so činđum deše guruven14,19 deše guruven Ko original terđola: “pandž jarmija e guruvencar”. i džava te dikhav sar ka orinen. Molinava tut, vaćer te gospodarese da adalese našti te avav.’14,19 vaćer te gospodarese da adalese našti te avav Ko original terđola: “izvinin man”."},{"book":"Luka","chapter":"14","verse":"20","text":"O trito phenđa: ‘Samo so leljum romnja i adalese našti te avav.’14,20 Adala manuša kola inele vičime ki gozba uvredinde e caro. Zaki gozba inele pana angleder obavestime, a akana, kad alo o vreme te aven, on izmislinena hovavne hem smešna izgovorija. Sose neko ka činel ine njiva savi nikad ni na dikhlja ili te činel guruven saven na dikhlja, ili te ovel čhere pe romnjaja sa o vreme? On smatrinena dai lengoro imanje hem lengiri porodica po bitno e gospodarestar. O Isus upozorinđa dai o love, o imanje hem i porodica nikad na valjani te oven po bitna e Devlestar (dikh o stihija 25-33 tele)."},{"book":"Luka","chapter":"14","verse":"21","text":"I o sluga irinđa pe hem phenđa sa adava ple gospodarese. Tegani o gospodari holjanđa i phenđa ple slugase: ‘Siđar, ikljov ko droma e dizjakere hem ko trgija i ana akari e čororen, e sakatimen, e kororen hem e bangen.’"},{"book":"Luka","chapter":"14","verse":"22","text":"Kad o sluga ćerđa adava, phenđa: ‘Gospodarona, ćerđum ađahar sar so phenđan, ali pana isi thana.’"},{"book":"Luka","chapter":"14","verse":"23","text":"I o gospodari phenđa lese: ‘Ikljov avri tari diz ko droma hem ko staze hem terin e manušen te aven te ovel pherdo mlo čher."},{"book":"Luka","chapter":"14","verse":"24","text":"Vaćerava tumenđe da nijekh okole prvone manušendar kolai vičime naka hal adava so ćerđum hajbnase.’”"},{"book":"Luka","chapter":"14","verse":"25","text":"I but manuša džana ine dromeja palo Isus. Ov irinđa pe nakoro lende hem phenđa lenđe:"},{"book":"Luka","chapter":"14","verse":"26","text":"“Te neko mangela te ovel mlo učeniko, valjani te volini man but više nego ple dade hem pla daja, pla romnja hem ple čhaven, ple phraljen hem ple phenjen, više nego plo dživdipe.14,26 valjani te volini man but više nego ple dade hem pla daja Ko original terđola: “valjani te mrzini ple dade hem pla daja …” Akatei o “te mrzinen” preuveličavanje zako po tikoro manglipe.  Te na ćerđa ađahar, našti te ovel mlo učeniko."},{"book":"Luka","chapter":"14","verse":"27","text":"Ko na akhari plo krsto14,27 akhari plo krsto Akaja metafora značini da valjani te pokorinen pe e Devlese hem te oven spremna te patinen ko bilo savo način sar te šaj oven e Isusesere učenici, hem te oven spremna te valjanđa hem te meren zbog o Isus. O Isus na mislini da đijekh hrišćanin valjani te ovel kovime ko krsto. O Rimljanja but puti terinde e manušen te akharen pumare krstija angleder so kovinde len upro lende sar znako da pokorinena pe e Rimese.  hem na džala pala mande, našti te ovel mlo učeniko."},{"book":"Luka","chapter":"14","verse":"28","text":"Adalese so nijekh tumendar naka lel ine te vazdel kula, a angleder adalestar te na bešel te računini o troško te dikhel ka šaj li te završini la.14,28 Averčhane: Ma aven pala mande te na džanđen kobor adava ka koštini tumen."},{"book":"Luka","chapter":"14","verse":"29","text":"Te samo čhivđa o temelji, i na ačhola le love te završini đi o kraj, sare kola ka dikhen adava ka asan lese"},{"book":"Luka","chapter":"14","verse":"30","text":"hem ka phenen: ‘Akava manuš lelja te vazdel kula, a našti ine te završini la!’"},{"book":"Luka","chapter":"14","verse":"31","text":"Ili, kova caro kad džala te arakhi pe ko mariba avere caronencar, angleder adalestar na bešela te razmislini šukar ka šaj li ple deše hiljadencar te marel pe adaleja kova avela protiv leste ple biše hiljadencar?"},{"book":"Luka","chapter":"14","verse":"32","text":"Te našti, ka bičhali ple manušen koro aver caro, sar pana na alo paše, te pučen le savei o uslovija zako mir."},{"book":"Luka","chapter":"14","verse":"33","text":"Ađahar da đijekh tumendar kova na mukela sa so isi le, našti te ovel mlo učeniko.”14,33 Šukari kad neko mangela te ovel e Isusesoro učeniko, ali te pokušinđa te džal palo Isus bizo te akhari plo krsto hem te ačhaj sa so isi le, ov ka ovel beskorisno sar o graditelji kova našti ine te završini i kula ili sar o caro kova dželo ko mariba savo našti ine te pobedini."},{"book":"Luka","chapter":"14","verse":"34","text":"Tegani o Isus phenđa: “Šukari o lon. Ali te našalđa plo londipe, soja ov ka lonđari pe?"},{"book":"Luka","chapter":"14","verse":"35","text":"Esavko nane šukar ni zaki phuv ni zako đubrivo, i frdela pe. Phraven tumare kana te šunen!”14,35 Phraven tumare kana te šunen! Ko original terđola: “Kas isi kana te šunel, nek šunel!”"}]}