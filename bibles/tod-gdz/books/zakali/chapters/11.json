{"data":[{"book":"Zakali","chapter":"11","verse":"1","text":"Liɓan, ɗa-laaiti daalao,"},{"book":"Zakali","chapter":"11","verse":"2","text":"Sipɛlɛ guluiti, à ɓalakpala ɠoozu,"},{"book":"Zakali","chapter":"11","verse":"3","text":"Nu ɠa baala makɛ nuiti kpala gooi mɛnisu,"},{"book":"Zakali","chapter":"11","verse":"4","text":"Nà-GALAGI, Ɠɔoɠɔ GALAGI wooi ɠaa: «Ɠɛ ga baalagi tɛiti makɛ nui, niiti ti leveai na saai ma."},{"book":"Zakali","chapter":"11","verse":"5","text":"Tɛigiti ti ti ɠeyazu, ti ɗa ti ʋaa wafuun, ti ʋɔdi nuiti ti ɗa ɠɛ ma: ‹Mamagi ɠa Ɠɔoɠɔ GALAGI ʋɛ, mazɔlɔɔ gè ɓɛtɛa!› Ti makɛ nu ɓɔɠɔiti ti la vɔlɔ ti maawɔinɠaazu."},{"book":"Zakali","chapter":"11","verse":"6","text":"Gè la mɔ zooi nii zu nuɓusɛiti maawɔinɠaa pɛ. Mazɔlɔɔ nà nuiti zɛsu ɓɔɠɔ yeezu, tanigaa ti ɗa ti-waiti suziɠa, gè ti yɛ ta-masagiti zeezu. Ta-masagiti ta zooi ɠoloɠolo, kɛlɛ gè la nu nɔpɛ kula ti ya,» Ɠɔoɠɔ GALAGI wooi ɠana."},{"book":"Zakali","chapter":"11","verse":"7","text":"Gè tɔɔzeini ga baalagi naati makɛga, niiti ti leveai na saai ma, ma un ge daa ma mɛɛ ga zɔiti ti maawɔinni baala kpulugi zaama. Gè baala makɛ tukpɔ felegɔ vaaɠɛɛni ɓɔɠɔ ʋɛ. Gè ma mɔungi laasei pɛɛ ga «Zaalai», gè felesiɛi laasei pɛ ga «Gilibai». Gè zɛba gè ɗa ɠaaɓa baalagiti ma."},{"book":"Zakali","chapter":"11","verse":"8","text":"Alu gilagi laawu, gè makɛ nu saʋagɔiti kpɛɛni. Naa ʋoluma, zìi la ɠɛni lɔɔni baalagiti bu, tiya ɓalaagi wɔ̀inzeɠe ti ma."},{"book":"Zakali","chapter":"11","verse":"9","text":"Gè ɠɛni baalagiti ma: «Gè la mɔ wo ɠɔnɔkula pɛ! Zɔi é zaazu, naa za! Zɔi ta ɠɛ paazu, naa ɓɔɠɔ yɛ ná, ti paa! Zɔiti ta yɛ vulua, naati ti ɗa ɓɔɠɔ mi yɔɠɔzu.»"},{"book":"Zakali","chapter":"11","verse":"10","text":"Gè nà-tukpɔi zoni, nii daa ga «Zaalai», gè galeɠale, naa ɠɛ ga nà-minazeɠegi ɠoloɠologa, nii é ɠɛa gi yɔɠɔzu gá ziiti pɛ."},{"book":"Zakali","chapter":"11","verse":"11","text":"Minazeɠegi naa ɠoloɠoloni naama voloi nɔ. Baalagi niiti ti wola maawɔinɗai, ti ɠɛni wɛlɛzu bà, naati ti kwɛɛni ga, Ɠɔoɠɔ GALAGI ɠa é ɓɔɛzu ga niima vaiti maaʋele."},{"book":"Zakali","chapter":"11","verse":"12","text":"Gè ɠɛni ti ma: «Ni wa kaana ga soloo faa ʋe, a sàlai ve zèa, ɓaa wo zɛ ná.» Ti wali ɠae ʋuusaʋagɔi (30) ɠaaluni, ti fe ga sàlai."},{"book":"Zakali","chapter":"11","verse":"13","text":"Ɠɔoɠɔ GALAGI ɠɛni mà: «Walii é ti ɠaazu ga ma ʋagɔi, naa ʋili ya pɔlɔ liɠi lo nui ma, nii ti kaai ga nɔ̀un sɔngɔi.» Gè wali ɠae ʋuusaʋagɔi (30) zeɠeni, gè pili ya Ɠɔoɠɔ GALAGI zei ʋɛlɛi ma ɠoizuʋɛ, pɔlɔ liɠi lo nui ma vaa ma."},{"book":"Zakali","chapter":"11","verse":"14","text":"Naa ʋoluma gè nà-tukpɔi velesiɛi «Gilibai» ɠaleɠaleni, naa ɠɛ ga kɛɛɠɛlounlai ɠoloɠologa Zuda ta Izilayɛle yɔɠɔzu."},{"book":"Zakali","chapter":"11","verse":"15","text":"Ɠɔoɠɔ GALAGI ɠɛni mà: «Ɓɔɠɔ maaɠili niina ga baala makɛ nui ná-sɔɔlaiti, nii é ɠɛɛzu ga ɠimalala nui."},{"book":"Zakali","chapter":"11","verse":"16","text":"Mazɔlɔɔ nà baala makɛ nu ɠila buzeɠezu zooi nii zu, nii é la yiizoolɛa ga baalagiti, ti ɠɛɛzu ti za, é la baala goiti gaiziaa, nii maawanaai é la naa ʋaloa, nii kɛdɛgai é la naa ɠɔnɔkula. Kɔnɔgi ɠa ɠɛ ga togani niiti ti wulɔai naati ma zuaiti, é ɗa ti-ʋolokagiti baliʋali.»"},{"book":"Zakali","chapter":"11","verse":"17","text":"Maanɔɠɔ ɠa ɠimalala ʋaala makɛ nui ʋɛ,"}]}