{"data":[{"book":"הבשורה על-פי מתי","chapter":"27","verse":"1","text":"לפנות בוקר שוב התכנסו ראשי הכוהנים וזקני העם, כדי להתייעץ כיצד לשכנע את המושל הרומאי להוציא את ישוע להורג."},{"book":"הבשורה על-פי מתי","chapter":"27","verse":"2","text":"הם כבלו אותו ושלחו אותו לפילטוס, המושל הרומאי."},{"book":"הבשורה על-פי מתי","chapter":"27","verse":"3","text":"כאשר ראה יהודה הבוגד שישוע נידון למוות, התחרט על המעשה שעשה והחזיר את הכסף לראשי הכוהנים והזקנים."},{"book":"הבשורה על-פי מתי","chapter":"27","verse":"4","text":"”חטאתי“, הכריז יהודה. ”בגדתי באדם חף מפשע.“"},{"book":"הבשורה על-פי מתי","chapter":"27","verse":"5","text":"יהודה זרק את הכסף על הרצפה במקדש, והלך לתלות את עצמו."},{"book":"הבשורה על-פי מתי","chapter":"27","verse":"6","text":"ראשי הכוהנים אספו את הכסף מהרצפה ואמרו: ”איננו יכולים להכניס את הכסף לאוצר, כי התורה אוסרת קבלת כסף דמים.“"},{"book":"הבשורה על-פי מתי","chapter":"27","verse":"7","text":"הם התייעצו ביניהם, ולבסוף החליטו לקנות בכסף זה את שדה היוצר בירושלים, שהשתמשו בו לקבורת גויים."},{"book":"הבשורה על-פי מתי","chapter":"27","verse":"8","text":"משום כך נקרא השדה ההוא עד היום הזה: ”שדה הדם“."},{"book":"הבשורה על-פי מתי","chapter":"27","verse":"9-10","text":"בזאת התקיימה נבואת זכריה: ”הם לקחו את שלושים שקלי הכסף – המחיר שבו העריכו אותו בני ישראל – וקנו שדה מאת הקדר, כפי שהדריך אותי ה׳.“27‏.9‏-10 כז 9‏-10 תרגום חופשי של זכריה יא 12‏-13"},{"book":"הבשורה על-פי מתי","chapter":"27","verse":"11","text":"ישוע עמד לפני פילטוס, המושל הרומאי, וזה שאל אותו: ”האם אתה מלך היהודים?“"},{"book":"הבשורה על-פי מתי","chapter":"27","verse":"12","text":"אולם כאשר ראשי הכוהנים והזקנים האשימו אותו, ישוע לא אמר דבר."},{"book":"הבשורה על-פי מתי","chapter":"27","verse":"13","text":"”האם אינך שומע את מה שהם אומרים?“ שאל פילטוס."},{"book":"הבשורה על-פי מתי","chapter":"27","verse":"14","text":"אך להפתעתו הרבה של המושל לא אמר ישוע דבר."},{"book":"הבשורה על-פי מתי","chapter":"27","verse":"15","text":"כל שנה, לכבוד חג הפסח, נהג המושל לשחרר אסיר יהודי אחד לפי בחירת העם."},{"book":"הבשורה על-פי מתי","chapter":"27","verse":"16","text":"באותה שנה היה בכלא אסיר ידוע לשמצה בשם ישוע בר־אבא."},{"book":"הבשורה על-פי מתי","chapter":"27","verse":"17","text":"כאשר התאסף באותו בוקר המון רב לפני ביתו של פילטוס, הוא שאל: ”את מי אשחרר לכם, את ישוע בר־אבא, או את ישוע הנקרא משיח?“"},{"book":"הבשורה על-פי מתי","chapter":"27","verse":"18","text":"כי פילטוס ידע היטב שמסרו את ישוע מתוך קנאה."},{"book":"הבשורה על-פי מתי","chapter":"27","verse":"19","text":"באותו זמן, כשישב פילטוס על כסאו בבית־הדין, שלחה אליו אשתו הודעה: ”עזוב את האיש הטוב הזה לנפשו, כי בלילה האחרון חלמתי עליו חלום נורא.“"},{"book":"הבשורה על-פי מתי","chapter":"27","verse":"20","text":"בינתיים הספיקו ראשי הכוהנים והזקנים לשכנע את ההמון לדרוש את שחרורו של בר־אבא, ואת הוצאתו להורג של ישוע."},{"book":"הבשורה על-פי מתי","chapter":"27","verse":"21","text":"וכך כשחזר המושל ושאל: ”את מי מהשניים אשחרר לכם?“ צעק הקהל: ”את בר־אבא!“"},{"book":"הבשורה על-פי מתי","chapter":"27","verse":"22","text":"”אם כך, מה אעשה עם ישוע הנקרא משיח?“ שאל פילטוס."},{"book":"הבשורה על-פי מתי","chapter":"27","verse":"23","text":"”מדוע? מה עשה?“ שאל פילטוס."},{"book":"הבשורה על-פי מתי","chapter":"27","verse":"24","text":"כשראה פילטוס שאין טעם להמשיך ושעלולה לפרוץ מהומה, דרש שיביאו אליו קערת מים. הוא רחץ את ידיו לעיני הקהל ואמר: ”הידיים שלי נקיות מדמו של האיש הצדיק הזה. האחריות מוטלת עליכם!“"},{"book":"הבשורה על-פי מתי","chapter":"27","verse":"25","text":"וההמון השיב בצעקה: ”דמו עלינו ועל בנינו!“"},{"book":"הבשורה על-פי מתי","chapter":"27","verse":"26","text":"אז שחרר להם פילטוס את בר־אבא, ולאחר שהלקה את ישוע בשוטים מסרו לידי החיילים הרומאים, כדי שיקחו אותו לצליבה."},{"book":"הבשורה על-פי מתי","chapter":"27","verse":"27","text":"אולם לפני כן הם לקחו אותו אל ארמון המושל וקראו לכל חיילי המשמר."},{"book":"הבשורה על-פי מתי","chapter":"27","verse":"28","text":"הם הפשיטוהו והלבישוהו גלימת ארגמן."},{"book":"הבשורה על-פי מתי","chapter":"27","verse":"29","text":"לאחר מכן שזרו זר מקוצים ארוכים והניחו על ראשו ככתר, בידו הימנית שמו מקל כשרביט, כרעו ברך לפניו בלגלוג והתגרו בו בקריאות לעג: ”יחי מלך היהודים!“"},{"book":"הבשורה על-פי מתי","chapter":"27","verse":"30","text":"הם ירקו בפניו, חטפו מידו את המקל והכוהו על ראשו."},{"book":"הבשורה על-פי מתי","chapter":"27","verse":"31","text":"לאחר שסיימו החיילים להתלוצץ ולצחוק עליו, הפשיטו מעליו את הגלימה והלבישו אותו בבגדיו, והוציאו אותו החוצה לצליבה."},{"book":"הבשורה על-פי מתי","chapter":"27","verse":"32","text":"בדרך למקום הצליבה הם פגשו את שמעון מקירניה ואילצו אותו לסחוב את הצלב של ישוע."},{"book":"הבשורה על-פי מתי","chapter":"27","verse":"33","text":"הם המשיכו בדרכם עד שהגיעו למקום הנקרא ”גלגלתא“, או ”מקום הגולגולת“."},{"book":"הבשורה על-פי מתי","chapter":"27","verse":"34","text":"החיילים נתנו לו יין מסומם, אולם לאחר שטעם ממנו סרב לשתות אותו."},{"book":"הבשורה על-פי מתי","chapter":"27","verse":"35","text":"לאחר הצליבה הפילו החיילים גורל, כדי לחלק ביניהם את בגדיו של ישוע."},{"book":"הבשורה על-פי מתי","chapter":"27","verse":"36","text":"ואז התיישבו והביטו בישוע על הצלב."},{"book":"הבשורה על-פי מתי","chapter":"27","verse":"37","text":"מעל ראשו הם תלו שלט: ”זהו ישוע מלך היהודים.“"},{"book":"הבשורה על-פי מתי","chapter":"27","verse":"38","text":"יחד עם ישוע נצלבו גם שני פושעים – אחד לימינו ואחד לשמאלו."},{"book":"הבשורה על-פי מתי","chapter":"27","verse":"39","text":"העוברים ושבים קללו אותו, לעגו לו וקראו:"},{"book":"הבשורה על-פי מתי","chapter":"27","verse":"40","text":"”נו, אתה יכול להרוס את בית המקדש ולבנותו מחדש בשלושה ימים? אם אתה בן־אלוהים, מדוע אינך יורד מהצלב ומציל את עצמך?“"},{"book":"הבשורה על-פי מתי","chapter":"27","verse":"41","text":"גם ראשי הכוהנים, הסופרים והזקנים חרפו אותו ולעגו לו:"},{"book":"הבשורה על-פי מתי","chapter":"27","verse":"42","text":"”הוא יכול להושיע את כולם חוץ מאשר את עצמו!“ צחקו. ”משיח שכמוהו!“ קראו. ”מלך ישראל, הבה נראה אותו יורד מהצלב, ואז נאמין בו!"},{"book":"הבשורה על-פי מתי","chapter":"27","verse":"43","text":"הרי בטח באלוהים, נראה אם אלוהים באמת יציל אותו. הרי אמר שהוא בן־אלוהים!“"},{"book":"הבשורה על-פי מתי","chapter":"27","verse":"44","text":"גם הפושעים שנצלבו לידו העליבו אותו בצורה דומה."},{"book":"הבשורה על-פי מתי","chapter":"27","verse":"45","text":"בשעה שתים־עשרה בצהריים כיסה חושך את כל הארץ למשך שלוש שעות."},{"book":"הבשורה על-פי מתי","chapter":"27","verse":"46","text":"בשעה שלוש אחר־הצהריים זעק ישוע זעקת שבר:27‏.46 כז 46 בארץ ישראל בתקופה הזו היהודים דיברו בעברית ובארמית. כאשר מופיע תעתיק ביוונית המקורית בברית החדשה, מלבד מקרים בודדים (התגלות ט 11, טז 16), הציטוט מובא בארמית ולא בעברית. עובדה זו מומחשת במעשי השליחים א 19: ”הדבר הזה נודע לכל יושבי ירושלים ולפיכך נקרא אותו שדה בלשונם ’חקל דמא‘, שפירושו שדה הדם“. ”אלי, אלי, למה שבקתני?“ (כלומר: ”אלי, אלי, למה עזבתני?“)"},{"book":"הבשורה על-פי מתי","chapter":"27","verse":"47","text":"אחדים מהנוכחים חשבו שהוא קורא לאליהו הנביא."},{"book":"הבשורה על-פי מתי","chapter":"27","verse":"48","text":"אחד מהם רץ והביא ספוג טבול בחומץ, שם אותו בקצה מקל והושיטו לישוע כדי שישתה."},{"book":"הבשורה על-פי מתי","chapter":"27","verse":"49","text":"אך יתר האנשים אמרו: ”עזוב אותו. הבה נראה אם אליהו באמת יבוא להציל אותו!“"},{"book":"הבשורה על-פי מתי","chapter":"27","verse":"50","text":"אז זעק ישוע שנית ונפח את נשמתו."},{"book":"הבשורה על-פי מתי","chapter":"27","verse":"51","text":"באותו רגע הפרוכת שלפני קודש הקודשים בבית־המקדש נקרעה לשניים – מלמעלה עד למטה. האדמה רעדה, סלעים נבקעו,"},{"book":"הבשורה על-פי מתי","chapter":"27","verse":"52","text":"קברים נפתחו, וצדיקים רבים קמו לתחייה."},{"book":"הבשורה על-פי מתי","chapter":"27","verse":"53","text":"לאחר תחייתו של ישוע, אלה עזבו את בית־הקברות, נכנסו לירושלים והופיעו לפני אנשים רבים."},{"book":"הבשורה על-פי מתי","chapter":"27","verse":"54","text":"קצין רומאי והחיילים שהיו ליד הצלב, נבהלו מאוד מרעידת האדמה ומכל מה שקרה, וקראו: ”איש זה באמת היה בן־אלוהים!“"},{"book":"הבשורה על-פי מתי","chapter":"27","verse":"55","text":"נשים רבות שבאו עם ישוע מהגליל, כדי לשרתו, עמדו מרחוק והתבוננו."},{"book":"הבשורה על-פי מתי","chapter":"27","verse":"56","text":"ביניהן היו מרים המגדלית, מרים אמם של יעקב ויוסף, ואמם של יעקב ויוחנן (בני זבדי)."},{"book":"הבשורה על-פי מתי","chapter":"27","verse":"57-58","text":"בערב ניגש אל פילטוס יוסף מן־הרמתיים, שהיה אדם עשיר ותלמיד של ישוע, וביקש את גופתו. פילטוס ציווה לשחרר את הגופה ולהעביר אותה ליוסף."},{"book":"הבשורה על-פי מתי","chapter":"27","verse":"59","text":"יוסף לקח את הגופה, עטף אותה בסדין לבן,"},{"book":"הבשורה על-פי מתי","chapter":"27","verse":"60","text":"הניח אותה בתוך קבר חדש שחצב בשביל עצמו, סתם את הפתח באבן גדולה והלך לדרכו."},{"book":"הבשורה על-פי מתי","chapter":"27","verse":"61","text":"מרים המגדלית ומרים השנייה ישבו במרחק והסתכלו."},{"book":"הבשורה על-פי מתי","chapter":"27","verse":"62","text":"למחרת, בתום טקסי החג, באו ראשי הכוהנים והפרושים אל פילטוס"},{"book":"הבשורה על-פי מתי","chapter":"27","verse":"63","text":"ואמרו: ”אדוננו, השקרן הזה אמר פעם שלאחר שלושה ימים ישוב ויקום לתחייה."},{"book":"הבשורה על-פי מתי","chapter":"27","verse":"64","text":"משום כך אנחנו מבקשים ממך לחתום את הקבר עד לאחר היום השלישי, כדי שתלמידיו לא יגנבו את הגופה ויפיצו את השמועה שהוא קם מן המתים. אחרת תהיה התרמית גרועה מזו הראשונה.“"},{"book":"הבשורה על-פי מתי","chapter":"27","verse":"65","text":"פילטוס אמר להם: ”יש לכם משמר שלכם, אתם יודעים איך לטפל בזה כמו שצריך“."},{"book":"הבשורה על-פי מתי","chapter":"27","verse":"66","text":"וכך הם חתמו את הקבר והציבו שומרים."}]}