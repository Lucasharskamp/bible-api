{"data":[{"book":"Dzieje","chapter":"6","verse":"1","text":"Wraz z szybkim wzrostem liczby uczniów podnosiły się głosy niezadowolenia. Ci, którzy mówili po grecku, narzekali, że wierzący, którzy mówili po hebrajsku, pomijają ich wdowy przy codziennym podziale żywności dla potrzebujących."},{"book":"Dzieje","chapter":"6","verse":"2","text":"Wtedy Dwunastu zwołało wszystkich uczniów i rzekło:"},{"book":"Dzieje","chapter":"6","verse":"3","text":"Rozejrzyjcie się więc, drodzy przyjaciele, i wybierzcie spośród siebie siedmiu zaufanych, mądrych i napełnionych Duchem Świętym mężczyzn. Im zlecimy to zajęcie."},{"book":"Dzieje","chapter":"6","verse":"4","text":"My zaś całkowicie poświęcimy się modlitwie i głoszeniu słowa Bożego."},{"book":"Dzieje","chapter":"6","verse":"5","text":"Wszystkim spodobała się ta propozycja. Wybrali więc Szczepana—człowieka o wyjątkowej wierze i pełnego Ducha Świętego, Filipa, Prochora, Nikanora, Tymona, Parmenasa i Mikołaja z Antiochii, który wcześniej był poganinem nawróconym na judaizm."},{"book":"Dzieje","chapter":"6","verse":"6","text":"Przedstawiono ich apostołom, ci zaś modlili się za nich i posłali ich do tej służby, kładąc na nich ręce."},{"book":"Dzieje","chapter":"6","verse":"7","text":"Tymczasem wpływ słowa Bożego był coraz większy i liczba uczniów w Jerozolimie szybko wzrastała i nawet wielu kapłanów przyjmowało wiarę w Jezusa."},{"book":"Dzieje","chapter":"6","verse":"8","text":"Szczepan, jeden z Siedmiu, człowiek obdarzony przez Boga szczególną łaską i mocą, dokonywał na oczach ludzi wielkich cudów."},{"book":"Dzieje","chapter":"6","verse":"9","text":"Ale niektórzy członkowie Synagogi Wyzwolonych—byłych niewolników, pochodzących z Cyreny, Aleksandrii, Cylicji oraz Azji—chcieli go skompromitować w dyskusji."},{"book":"Dzieje","chapter":"6","verse":"10","text":"Nie byli jednak w stanie dorównać jego mądrości i Duchowi, pod wpływem którego Szczepan przemawiał."},{"book":"Dzieje","chapter":"6","verse":"11","text":"Podstawili więc fałszywych świadków, którzy zeznali:"},{"book":"Dzieje","chapter":"6","verse":"12","text":"W ten sposób zbuntowali przeciwko Szczepanowi cały tłum ludzi oraz starszych i przywódców religijnych. Następnie aresztowali go i postawili przed Wysoką Radą."},{"book":"Dzieje","chapter":"6","verse":"13","text":"Wtedy świadkowie ponownie fałszywie zeznali:"},{"book":"Dzieje","chapter":"6","verse":"14","text":"Słyszeliśmy nawet, jak mówił, że Jezus z Nazaretu zburzy świątynię i zmieni zwyczaje, przekazane nam przez Mojżesza."},{"book":"Dzieje","chapter":"6","verse":"15","text":"W tym momencie wszyscy zgromadzeni skierowali wzrok na Szczepana, jego twarz była bowiem podobna do twarzy anioła."}]}