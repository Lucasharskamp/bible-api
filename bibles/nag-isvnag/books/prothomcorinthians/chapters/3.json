{"data":[{"book":"Prothom Corinthians","chapter":"3","verse":"1","text":"Bhai khan, moi apnikhan ke atma te thaka manu khan nisena kotha kobole na paribo, kintu mangso te thaka manu nisena kobole lagibo, kele koile apnikhan Khrista te etiya bhi ekta chutu bacha nisena ase."},{"book":"Prothom Corinthians","chapter":"3","verse":"2","text":"Moi apnikhan ke dudh he khilai ase, aru tan bhat khila nohoi, kele koile apnikhan chabai kene bhat khabole para nai. Hoi, etiya tak bhi apnikhan etu khabole na paribo."},{"book":"Prothom Corinthians","chapter":"3","verse":"3","text":"Kilekoile apnikhan etiya bhi mangso te ase. Apnikhan ekjon-ekjon ke suku juli thake, aru apnikhan khali kotha pora jhagara kori thake. Eneka hoile apnikhan mangso te he ase nohoi, aru dusra manu nisena berai nohoi?"},{"book":"Prothom Corinthians","chapter":"3","verse":"4","text":"Kunba pora koi, “Moi Paul logote ase,” aru dusra pora koi, “Moi Apollos logote ase,” titia hoile apnikhan mangso itcha te ase nohoi?"},{"book":"Prothom Corinthians","chapter":"3","verse":"5","text":"Apollos to kun ase? Aru Paul to kun ase? Ami duijon dwara apnikhan biswas te ahise, kintu amikhan to Isor laga noukar khan he ase, aru ami duijon to Isor pora diya kaam he kori ase."},{"book":"Prothom Corinthians","chapter":"3","verse":"6","text":"Moi bijon hali se, aru Apollos pora pani hali se, kintu Isor pora he etu ghas ke dangor hobole dise."},{"book":"Prothom Corinthians","chapter":"3","verse":"7","text":"Tinehoile, jun bijon hali se aru jun pani hali se etu to dorkar nai, kintu Isor jun pora etu ghas ke dangor hobole dise Tai he dorkar ase."},{"book":"Prothom Corinthians","chapter":"3","verse":"8","text":"Etiya, jun bijon hali se aru jun pani hali se etu duijon laga kaam to eke ase, aru duijon bhi taikhan laga kaam hisab te inam pabo."},{"book":"Prothom Corinthians","chapter":"3","verse":"9","text":"Kilekoile amikhan Isor laga kaam kora manu ase. Apnikhan to Tai laga kheti kora manu ase, aru Tai laga ghor ase."},{"book":"Prothom Corinthians","chapter":"3","verse":"10","text":"Isor laga anugrah hisab te juntu Tai pora amike ekta pucca ghor bona mistiri hobole dise, moi pora ekta bhal ghor bona bole bhetimul dise aru dusra khan to etu uporte he ghor bonai uthaise. Kintu taikhan ke hoshiar pora ghor to uthabole dibi."},{"book":"Prothom Corinthians","chapter":"3","verse":"11","text":"Kilekoile juntu bhetimul bonai kene rakhi loise, etu uporte aru notun ekta bhetimul bona bole na paribo, etu to Jisu Khrista ase3.11 Isa. 28:16.."},{"book":"Prothom Corinthians","chapter":"3","verse":"12","text":"Etiya, jodi kunba manu etu ghor laga asol pathor uporte suna, chandi, daam pathor, khuri, nohoile bhi kher laga ghor khan bonai koile,"},{"book":"Prothom Corinthians","chapter":"3","verse":"13","text":"sob kisim kaam khan to dikhibo paribo, kele koile etu din3.13 Bisar kora laga din. laga ujala te sob dikhe, kelemane etu to jui pora he dikhai dibo. Jui nijor pora he eitu khan ke julai kene bhal-biya kaam khan sob janai dibo."},{"book":"Prothom Corinthians","chapter":"3","verse":"14","text":"Jun manu laga kaam to jui pora jula nai, tai laga kaam nimite inam pabo;"},{"book":"Prothom Corinthians","chapter":"3","verse":"15","text":"kintu jun manu laga kaam to jui pora julai diye, tai laga kaam khan sob nuksan hobo, hoile bhi tai to bachi jabo, jineka ekjon manu jui jula pora polaikene bachi jai."},{"book":"Prothom Corinthians","chapter":"3","verse":"16","text":"Apnikhan najane naki apnikhan to Isor laga ghor ase aru apnikhan bhitor te Tai laga Atma thake?"},{"book":"Prothom Corinthians","chapter":"3","verse":"17","text":"Jun manu Isor laga ghor ke biya kori diye, Isor pora etu manu ke khotom kori dibo. Kilekoile Isor laga ghor to pobitro ase, juntu apuni he ase."},{"book":"Prothom Corinthians","chapter":"3","verse":"18","text":"Kun bhi nije ke nijor pora nathoka bhi. Jun etu jamana te apuni khan majote nijorke buddhi thaka manu bhabe, taike “murkho” hobole dibi titia tai buddhi thaka manu hoi jabo."},{"book":"Prothom Corinthians","chapter":"3","verse":"19","text":"Kilekoile etu prithibi laga buddhiman to Isor nimite murkho ase. Kile mane te Shastro te likhi kene ase,"},{"book":"Prothom Corinthians","chapter":"3","verse":"20","text":"Arubi eneka likhi kene ase,"},{"book":"Prothom Corinthians","chapter":"3","verse":"21","text":"Etu karone, etu prithibi te kunke bhi manu khan karone phutani kori bole nadibo. Kilekoile eitu khan sob apnikhan laga he ase,"},{"book":"Prothom Corinthians","chapter":"3","verse":"22","text":"Paul hoile bhi, Apollos hoile bhi, Cephas hoile bhi, nohoile etu prithibi, aru jibon hoile bhi, nohoile mora, nohoile etu somoite thaka, nohoile ahibole thaka somoi. Eitu khan sob apnikhan laga he ase,"},{"book":"Prothom Corinthians","chapter":"3","verse":"23","text":"aru apnikhan to Khrista laga ase, aru Khrista to Isor laga ase."}]}