{"data":[{"book":"Apostolien teot","chapter":"22","verse":"1","text":"»Hyvät veljet, antakaa minun sanoa jotain puolustuksekseni.»"},{"book":"Apostolien teot","chapter":"22","verse":"2","text":"Kun ihmiset tajusivat hänen puhuvan hepreaa, hiljaisuus syveni entisestään."},{"book":"Apostolien teot","chapter":"22","verse":"3","text":"»Olen juutalainen, kotoisin kilikialaisesta Tarson kaupungista», hän selitti. »Olin Jerusalemissa Gamalielin oppilaana ja opin tarkkaan juutalaisten lait ja tavat. Halusin innokkaasti tehdä kaiken Jumalan kunniaksi; siihenhän tekin olette pyrkineet tänään."},{"book":"Apostolien teot","chapter":"22","verse":"4","text":"Henkeen ja vereen asti vainosin kristittyjä ja panin tyrmään sekä miehiä että naisia."},{"book":"Apostolien teot","chapter":"22","verse":"5","text":"Ylipappi tai kuka muu kansanjohtaja tahansa voi todistaa tämän. Pyysin nimittäin heiltä kirjeet Damaskon juutalaisten johtomiehille, että nämä antaisivat minun pidättää sikäläiset kristityt ja tuoda Jerusalemiin rangaistaviksi."},{"book":"Apostolien teot","chapter":"22","verse":"6","text":"Matkalla lähellä Damaskoa leimahti ympärilläni keskipäivän aikaan äkkiä valtavan kirkas valo."},{"book":"Apostolien teot","chapter":"22","verse":"7","text":"Kaaduin maahan ja kuulin äänen: ’Saul, miksi vainoat minua?’"},{"book":"Apostolien teot","chapter":"22","verse":"8","text":"’Kuka oikein olet?’ kysyin puhujalta. Hän vastasi: ’Olen Jeesus Nasaretilainen, jota vainoat.’"},{"book":"Apostolien teot","chapter":"22","verse":"9","text":"Matkatoverini näkivät valon, mutta eivät kuulleet Jeesuksen ääntä."},{"book":"Apostolien teot","chapter":"22","verse":"10","text":"Vastasin hänelle: ’Herra, mitä minun pitäisi tehdä?’ Hän sanoi: ’Mene Damaskoon, niin saat kuulla siellä, millaisia tehtäviä sinulle on varattu.’"},{"book":"Apostolien teot","chapter":"22","verse":"11","text":"Olin tullut sokeaksi kirkkaasta valosta, ja tovereideni piti taluttaa minut Damaskoon."},{"book":"Apostolien teot","chapter":"22","verse":"12,13","text":"Luokseni tuli kaupungissa eräs Ananias-niminen mies. Hän oli lakia tarkoin noudattava juutalainen, jota muut juutalaiset pitivät suuressa arvossa. Hän sanoi minulle: ’Saul, veljeni, nyt sinä pystyt taas näkemään!’ Samalla hetkellä näköni palasi."},{"book":"Apostolien teot","chapter":"22","verse":"14","text":"Sitten hän selitti minulle: ’Isiemme Jumala on valinnut sinut: saat oppia tuntemaan hänen tahtonsa, saat nähdä Messiaan22:14 Sananmukaisesti: »vanhurskaan». ja kuulla hänen äänensä."},{"book":"Apostolien teot","chapter":"22","verse":"15","text":"Sinun on julistettava sanomaa hänestä kaikkialla ja kerrottava ihmisille, mitä olet nähnyt ja kuullut."},{"book":"Apostolien teot","chapter":"22","verse":"16","text":"Mene nyt heti kastettavaksi, anna pestä pois syntisi ja rukoile Herran nimeen.’"},{"book":"Apostolien teot","chapter":"22","verse":"17,18","text":"Kun palasin Jerusalemiin, vaivuin temppelissä rukoillessani unentapaiseen tilaan. Herra sanoi minulle näyssä: ’Lähde pian Jerusalemista, sillä täällä ihmiset eivät usko, kun puhut heille minusta.’"},{"book":"Apostolien teot","chapter":"22","verse":"19","text":"Minä sanoin: ’Mutta Herra, kyllähän he tietävät, miten olen vanginnut ja lyönyt synagogissa niitä, jotka uskovat sinuun."},{"book":"Apostolien teot","chapter":"22","verse":"20","text":"Olin mukana, kun todistajasi Stefanus murhattiin ja hyväksyin sen: vartioin kivittäjien vaatteita.’"},{"book":"Apostolien teot","chapter":"22","verse":"21","text":"Mutta Jumala sanoi minulle: ’Lähde Jerusalemista, sillä minä lähetän sinut kauas pakanoiden luo.’»"},{"book":"Apostolien teot","chapter":"22","verse":"22","text":"Tähän asti väkijoukko oli kuunnellut Paavalia. Nyt ihmiset alkoivat huutaa kuin yhdestä suusta: »Pois tuo mies! Tuollaisella ei ole oikeutta elää!»"},{"book":"Apostolien teot","chapter":"22","verse":"23","text":"He kirkuivat, heittelivät vaatekappaleita ja viskoivat hiekkaa ilmaan."},{"book":"Apostolien teot","chapter":"22","verse":"24","text":"Komentaja käski viedä Paavalin sisään ja lyödä häntä, että hän tunnustaisi rikoksensa. Hän halusi saada selville, miksi ihmiset olivat noin raivoissaan."},{"book":"Apostolien teot","chapter":"22","verse":"25","text":"Paavali sidottiin ruoskittavaksi. Silloin hän kysyi vieressä seisovalta upseerilta: »Antaako laki teidän ruoskia Rooman kansalaista ilman oikeudenkäyntiä?»"},{"book":"Apostolien teot","chapter":"22","verse":"26","text":"Upseeri meni kysymään komentajalta: »Mitä aiot tehdä? Mies on Rooman kansalainen.»"},{"book":"Apostolien teot","chapter":"22","verse":"27","text":"Komentaja tuli kysymään Paavalilta: »Oletko tosiaan Rooman kansalainen?»"},{"book":"Apostolien teot","chapter":"22","verse":"28","text":"»Niin olen minäkin», vastasi komentaja. »Tosin sain maksaa siitä paljon.»"},{"book":"Apostolien teot","chapter":"22","verse":"29","text":"Sotilaat, joiden piti ruoskia Paavalia, hävisivät äkkiä paikalta. Komentajakin pelästyi tajutessaan, että oli määrännyt Rooman kansalaisen sidottavaksi."},{"book":"Apostolien teot","chapter":"22","verse":"30","text":"Seuraavana päivänä komentaja irrotti Paavalin kahleet ja käski ylipappien kokoontua juutalaisten neuvoston istuntoon. Hän vei Paavalin tutkittavaksi, sillä hän halusi saada selville, mistä koko jutussa oikein oli kysymys."}]}