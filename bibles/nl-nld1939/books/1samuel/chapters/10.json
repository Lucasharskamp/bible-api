{"data":[{"book":"1 Samuel","chapter":"10","verse":"1","text":"Toen nam Samuël een pul met olie, goot die leeg over zijn hoofd, omhelsde hem en sprak: Hiermede heeft Jahweh u gezalfd tot leider van zijn volk Israël. Gij zijt het, die het volk van Jahweh moet beschermen en het bevrijden uit de macht van zijn vijandige buren. En dit is het teken. dat Jahweh u tot leider van zijn erfdeel gezalfd heeft:"},{"book":"1 Samuel","chapter":"10","verse":"2","text":"Als ge zo aanstonds van mij zijt vertrokken, zult ge tegen de middag dicht bij het graf van Rachel op het grondgebied van Benjamin twee mannen ontmoeten. Zij zullen u zeggen: De ezelinnen, die ge waart gaan zoeken, zijn terecht; uw. vader heeft dat geval van de ezelinnen al vergeten, maar hij maakt zich ongerust over u en vraagt zich af: Wat kan ik voor mijn zoon doen?"},{"book":"1 Samuel","chapter":"10","verse":"3","text":"Als ge vandaar verder trekt en de eik van Debora bereikt, zullen u daar drie mannen tegemoet komen, die opgaan naar God te Betel: de een met drie lammeren, de ander met drie ronde broden en de derde met een zak wijn."},{"book":"1 Samuel","chapter":"10","verse":"4","text":"Ze zullen u groeten en u twee broden aanbieden, die gij van hen moet aannemen."},{"book":"1 Samuel","chapter":"10","verse":"5","text":"Daarna moet ge naar Giba van God gaan, waar de stadhouder der Filistijnen woont; zodra ge de stad binnenkomt, zult ge een troep profeten ontmoeten, die met harpen en tamboerijnen, met fluiten en citers voorop, van de hoogte afkomen en aan het profeteren zijn."},{"book":"1 Samuel","chapter":"10","verse":"6","text":"Dan zal de geest van Jahweh zich van u meester maken, zodat ge met hen gaat profeteren en een ander mens wordt."},{"book":"1 Samuel","chapter":"10","verse":"7","text":"Wanneer nu deze tekenen zijn uitgekomen, kunt ge voorlopig doen, wat u het beste lijkt; want God is met u."},{"book":"1 Samuel","chapter":"10","verse":"8","text":"Daarna moet ge mij voorgaan naar Gilgal, waar ik naar u toe zal komen, om brandoffers op te dragen en vredeoffers te brengen. Zeven dagen lang moet ge mijn komst afwachten; dan zal ik u mededelen, wat ge moet doen."},{"book":"1 Samuel","chapter":"10","verse":"9","text":"Zodra hij zich had omgekeerd en van Samuël was heengegaan, maakte God van hem een ander mens, en kwamen al die tekenen nog diezelfde dag uit."},{"book":"1 Samuel","chapter":"10","verse":"10","text":"En toen hij verder naar Giba ging, kwam hem een groep profeten tegemoet. Nu maakte de geest Gods zich van hem meester, en hij begon in hun kring te profeteren."},{"book":"1 Samuel","chapter":"10","verse":"11","text":"En allen, die hem van vroeger kenden en zagen, dat hij zowaar met de profeten meedeed, vroegen elkander: Wat is er nu met den zoon van Kisj gebeurd? Behoort ook Saul bij de profeten?"},{"book":"1 Samuel","chapter":"10","verse":"12","text":"Maar een van hen gaf ten antwoord: Maar wat betekent hun vader dan wel? Daarom werd het een spreekwoord: “Behoort ook Saul bij de profeten.”"},{"book":"1 Samuel","chapter":"10","verse":"13","text":"Toen hij opgehouden had met profeteren, en in Giba was teruggekomen,"},{"book":"1 Samuel","chapter":"10","verse":"14","text":"vroeg de oom van Saul aan hem en zijn knecht: Waar zijt gij geweest? Hij antwoordde: De ezelinnen zoeken; en toen we zagen, dat ze nergens te vinden waren, zijn we naar Samuël gegaan."},{"book":"1 Samuel","chapter":"10","verse":"15","text":"De oom van Saul hernam: Vertel me eens, wat Samuël u gezegd heeft."},{"book":"1 Samuel","chapter":"10","verse":"16","text":"Saul gaf zijn oom ten antwoord: Hij heeft ons verzekerd, dat de ezelinnen terecht waren. Maar de geschiedenis van het koningschap, waarover Samuël gesproken had, vertelde hij hem niet."},{"book":"1 Samuel","chapter":"10","verse":"17","text":"Nu riep Samuël het volk bijeen naar Jahweh in Mispa,"},{"book":"1 Samuel","chapter":"10","verse":"18","text":"en hij sprak tot de Israëlieten: Zo spreekt Jahweh, Israëls God! Ik heb Israël uit Egypte geleid, en u bevrijd uit de macht van de Egyptenaren en van alle koninkrijken, die u verdrukten."},{"book":"1 Samuel","chapter":"10","verse":"19","text":"Maar gij hebt heden den God miskend, die u verloste van al uw plagen en rampen; want gij hebt geroepen: Neen, stel een koning over ons aan! Het zij zo; treedt volgens uw stammen en families voor het aanschijn van Jahweh."},{"book":"1 Samuel","chapter":"10","verse":"20","text":"Eerst liet Samuël dus alle Israëlietische stammen aantreden; en aangewezen werd de stam Benjamin."},{"book":"1 Samuel","chapter":"10","verse":"21","text":"Daarna liet hij de families van de stam Benjamin aantreden; en aangewezen werd de familie Matri. Tenslotte de familie Matri, man voor man; en aangewezen werd Saul, de zoon van Kisj. Men ging hem zoeken, maar hij was nergens te vinden."},{"book":"1 Samuel","chapter":"10","verse":"22","text":"Daarom raadpleegde men Jahweh andermaal: Is de man wel hierheen gekomen? En Jahweh antwoordde: Hij zit verborgen bij de legertros."},{"book":"1 Samuel","chapter":"10","verse":"23","text":"Ze haalden hem er vlug vandaan. En toen ze hem in het midden van het volk hadden geplaatst, en hij met kop en schouder boven al het volk uitstak,"},{"book":"1 Samuel","chapter":"10","verse":"24","text":"sprak Samuël tot geheel het volk: Ziet gij niet, wien Jahweh heeft uitverkoren; hij heeft zijns gelijke niet onder heel het volk! En heel het volk begon te juichen en te roepen: Leve de koning!"},{"book":"1 Samuel","chapter":"10","verse":"25","text":"En nadat Samuël voor het volk het koningsrecht had uiteengezet en het in een boek had opgeschreven, dat hij voor Jahweh neerlegde, liet hij het volk naar zijn woonplaatsen terugkeren."},{"book":"1 Samuel","chapter":"10","verse":"26","text":"Ook Saul ging huiswaarts naar Giba. En de dapperen, die Jahweh daartoe had aangezet, sloten zich bij hem aan."},{"book":"1 Samuel","chapter":"10","verse":"27","text":"Maar de Belialskinderen meenden: Hoe zou die ons kunnen bevrijden? En omdat ze hem minachtten, brachten ze hem geen geschenken."}]}