{"data":[{"book":"اشعیا","chapter":"64","verse":"1","text":"ای کاش آسمانها را می‌شکافتی و پایین می‌آمدی! حضور تو کوهها را می‌جنبانید"},{"book":"اشعیا","chapter":"64","verse":"2","text":"و آنها را مانند آبی که بر روی آتش بجوش می‌آید، می‌لرزانید. ای کاش می‌آمدی و قدرت خود را به دشمنانت نشان می‌دادی و حضور تو آنها را به لرزه می‌انداخت."},{"book":"اشعیا","chapter":"64","verse":"3","text":"زمانی تو این کار را کردی؛ هنگامی که انتظار آن را نداشتیم تو آمدی و با حضور خود کوهها را لرزاندی."},{"book":"اشعیا","chapter":"64","verse":"4","text":"از آغاز جهان تا به حال، نه کسی دیده و نه کسی شنیده که خدای دیگری غیر از تو برای پرستندگانش چنین کارهایی بکند."},{"book":"اشعیا","chapter":"64","verse":"5","text":"تو کسانی را نزد خود می‌پذیری که با خوشحالی آنچه را که راست است انجام می‌دهند. ولی ما آنچه را که راست است انجام ندادیم و تو بر ما غضبناک شدی. آیا برای ما که مدت زیادی در گناه غوطه‌ور بوده‌ایم امیدی هست؟"},{"book":"اشعیا","chapter":"64","verse":"6","text":"همهٔ ما گناهکاریم؛ حتی کارهای خوب ما نیز تمام به گناه آلوده است. گناهانمان ما را مانند برگهای پاییزی خشک کرده، و خطایای ما همچون باد ما را با خود می‌برد و پراکنده می‌کند."},{"book":"اشعیا","chapter":"64","verse":"7","text":"کسی نیست که دست دعا به سوی تو دراز کند و از تو یاری خواهد. تو روی خود را از ما برگردانیده‌ای و به سبب گناهانمان، ما را ترک کرده‌ای."},{"book":"اشعیا","chapter":"64","verse":"8","text":"اما ای خداوند، تو پدر ما هستی. ما گل هستیم و تو کوزه‌گر. همهٔ ما ساختهٔ دست تو هستیم."},{"book":"اشعیا","chapter":"64","verse":"9","text":"پس، ای خداوند، تا این حد بر ما خشمگین نباش و گناهان ما را تا به ابد به خاطر نسپار. بر ما نظر لطف بیفکن، زیرا ما قوم تو هستیم."},{"book":"اشعیا","chapter":"64","verse":"10","text":"شهرهای مقدّس تو ویران شده‌اند. اورشلیم مانند بیابان متروک شده است."},{"book":"اشعیا","chapter":"64","verse":"11","text":"عبادتگاه مقدّس و زیبای ما که اجدادمان در آن تو را عبادت می‌کردند، سوخته و تمام گنجینه‌های ما از بین رفته است."},{"book":"اشعیا","chapter":"64","verse":"12","text":"ای خداوند، آیا پس از این همه مصیبت باز ساکت می‌مانی و می‌گذاری بیش از طاقت خود رنج بکشیم؟"}]}