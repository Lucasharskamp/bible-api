{"data":[{"book":"استر","chapter":"3","verse":"1","text":"چندی بعد، خشایارشا به یکی از وزیران خود به نام هامان، پسر همداتای اجاجی3‏:1 اجاج: یکی از پادشاهان عمالیقی بود. عمالیقی‌ها دشمن دیرینه قوم اسرائیل بودند.، ارتقاء مقام داده او را رئیس وزرای خود ساخت."},{"book":"استر","chapter":"3","verse":"2","text":"به دستور پادشاه همهٔ مقامات دربار در حضور هامان سر تعظیم فرود می‌آوردند؛ ولی مردخای به او تعظیم نمی‌کرد."},{"book":"استر","chapter":"3","verse":"3","text":"درباریان به مردخای گفتند: «چرا تو از فرمان پادشاه سرپیچی می‌کنی؟» او در جواب گفت: «من یک یهودی هستم و نمی‌توانم به هامان تعظیم کنم.»"},{"book":"استر","chapter":"3","verse":"4","text":"هر چند آنها هر روز از او می‌خواستند این کار را بکند، ولی او قبول نمی‌کرد. پس ایشان موضوع را به هامان اطلاع دادند تا ببینند چه تصمیمی خواهد گرفت، زیرا به ایشان گفته بود که او یهودی است."},{"book":"استر","chapter":"3","verse":"5","text":"وقتی هامان فهمید که مردخای از تعظیم نمودن او خودداری می‌کند، خشمگین شد؛"},{"book":"استر","chapter":"3","verse":"6","text":"و چون دریافت که مردخای یهودی است تصمیم گرفت نه فقط او را بکشد، بلکه تمام یهودیانی را نیز که در قلمرو سلطنت خشایارشا بودند، نابود کند."},{"book":"استر","chapter":"3","verse":"7","text":"در سال دوازدهم سلطنت خشایارشا در ماه نیسان که ماه اول سال است، هامان دستور داد قرعه (که به آن «پور» می‌گفتند) بیاندازند تا تاریخ قتل عام یهودیان معلوم شود. قرعه روز سیزدهم ماه اَدار یعنی ماه دوازدهم را نشان داد."},{"book":"استر","chapter":"3","verse":"8","text":"سپس هامان نزد پادشاه رفت و گفت: «قومی در تمام قلمرو سلطنتی‌تان پراکنده‌اند که قوانین‌شان با قوانین سایر قومها فرق دارد. آنها از قوانین پادشاه سرپیچی می‌کنند. بنابراین، زنده ماندنشان به نفع پادشاه نیست."},{"book":"استر","chapter":"3","verse":"9","text":"اگر پادشاه را پسند آید فرمانی صادر کنند تا همهٔ آنها کشته شوند و من ده هزار وزنهٔ نقره3‏:9 معادل سیصد و چهل هزار کیلو. بابت هزینهٔ این کار به خزانهٔ سلطنتی خواهم پرداخت.»"},{"book":"استر","chapter":"3","verse":"10","text":"پادشاه انگشترش را بیرون آورده به هامان که دشمن یهود بود، داد و گفت:"},{"book":"استر","chapter":"3","verse":"11","text":"«این قوم و دارایی‌شان در اختیار تو هستند، هر طور صلاح می‌دانی با آنها عمل کن.»"},{"book":"استر","chapter":"3","verse":"12","text":"پس در روز سیزدهم ماه اول، هامان کاتبان دربار را احضار نمود. آنها به دستور هامان نامه‌هایی به خطها و زبانهای رایج مملکت برای حاکمان، استانداران و مقامات سراسر مملکت نوشتند. این نامه‌ها به اسم پادشاه نوشته و با انگشتر مخصوص او مهر شد"},{"book":"استر","chapter":"3","verse":"13","text":"و به‌وسیلۀ قاصدان به تمام استانها فرستاده شد، با این دستور که باید تمام یهودیان، زن و مرد، پیر و جوان در روز سیزدهم ماه اَدار قتل عام شوند و دارایی آنها به غنیمت گرفته شود."},{"book":"استر","chapter":"3","verse":"14","text":"محتوای این نامه‌ها می‌بایست در هر استان به اطلاع تمام مردم می‌رسید تا همه در روز تعیین شده آماده شوند."},{"book":"استر","chapter":"3","verse":"15","text":"این دستور در شوش اعلام شد و قاصدان به فرمان پادشاه آن را به سرعت به سراسر مملکت رساندند. آنگاه پادشاه و هامان مشغول عیش و نوش شدند ولی شهر شوش در پریشانی فرو رفت."}]}