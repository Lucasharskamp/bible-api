{"data":[{"book":"ኮኦኪንሢ ማፃኣፔ","chapter":"27","verse":"1","text":"ኬሊ ዔኪ ሙካ ባኣዚ ዔርቱዋኣሢሮ ዚሮ ማዓንዳ ባኣዚና ሄርሺንቲፖ። 27፡1 ያይ. 4፡13-16።"},{"book":"ኮኦኪንሢ ማፃኣፔ","chapter":"27","verse":"2","text":"ሜሌ ዓሲ ኔና ጋላታንዳኣፓዓቴም ኔኤኒ ኔና ጋላቲፖ፤ ዓሲ ኔ ዛሎ ማርካዻንዳኣፓዓቴም ኔኤኒ ኔ ዛሎ ኮሹሞ ኬኤዚፖ።"},{"book":"ኮኦኪንሢ ማፃኣፔ","chapter":"27","verse":"3","text":"ሹቺና ማኣሻላና ዴኤሢኬ፤ ዔኤያ ዓሲ ዔቂሳ ዻጋ ጋዓንቴ ዬያይዳፓ ባሼ ዴኤፃኔ።"},{"book":"ኮኦኪንሢ ማፃኣፔ","chapter":"27","verse":"4","text":"ዻጋ ሚጪንቲሢ ባኣያ፥ ሃሣ ሮኦጋዻያ ማሃኔ፤ ቂኢሩሞ ጋዓንቴ ዻጋፓ ባሼኬ።"},{"book":"ኮኦኪንሢ ማፃኣፔ","chapter":"27","verse":"5","text":"ፔጌና ጎሪ ኬኤዚንታ ዞሮ ዓኣሺንቴ ናሹሞይዳፓ ቃራኬ።"},{"book":"ኮኦኪንሢ ማፃኣፔ","chapter":"27","verse":"6","text":"ላጌኮ ጌኤሲና ዖዪሲሢ ኮሹሞምኬ፤ ሞርኬኮ ሄሢ ጋዓንቴ ባይዛኒኬ።"},{"book":"ኮኦኪንሢ ማፃኣፔ","chapter":"27","verse":"7","text":"ሚሺ ዓሲ ዔኤሲ ናሹዋሴ፤ ናይዼ ዓሲም ጋዓንቴ ጫንቺባኣዚታዖ ዓዓኣፃኔ።"},{"book":"ኮኦኪንሢ ማፃኣፔ","chapter":"27","verse":"8","text":"ፔ ማኣሮፓ ሃኪ ዓኣዻ ዓሲ ማኣራፓ ሃኪ ዴንዲ ጉሪ ባራኒ ሺራ ካፒ ማዓኔ።"},{"book":"ኮኦኪንሢ ማፃኣፔ","chapter":"27","verse":"9","text":"ሳውቃ ቲሺና ቃራ ሳውሞ ዓኣ ዑንጄና ዓሲም ኮሽካሢጉዲ ላጌኮ ዞሮ ዬያጉዲ ዎዛሳኔ።"},{"book":"ኮኦኪንሢ ማፃኣፔ","chapter":"27","verse":"10","text":"ኔ ላጌ ማዔያ፥ ሃሣ ኔኤኮ ዓዶ ላጌ ማዔያ ዋሊፖ፤ ሜታ ኔና ሄላዛ ኔ ጌርሲ ኔና ማኣዶም ኮዒ ዓኣዺፖ፤ ሃኬ ዓኣ ጌርሲዳፓ ዑኬ ዓኣ ዓሺኒ ማማኣዳኔ።"},{"book":"ኮኦኪንሢ ማፃኣፔ","chapter":"27","verse":"11","text":"ታ ናዓሢዮ! ዔራ ኔ ማዔቴ ታና ዎዛሳኔ፤ ታና ጫሽካሢም ቢያ ታኣኒ ማሂ ኬኤዛ ባኣዚ ዓኣኔ።"},{"book":"ኮኦኪንሢ ማፃኣፔ","chapter":"27","verse":"12","text":"ጪንጫ ዓሲ ሜታ ሙካሢ ዛጋዖ ዓዓኣሺንታኔ፤ ማሊ ጶቂሥሢ ፓጬ ዓሲ ጋዓንቴ ዬያ ሜቶይዳ ጌሌስካፓ ጊንፃ ዖያኔ።"},{"book":"ኮኦኪንሢ ማፃኣፔ","chapter":"27","verse":"13","text":"ዓይጎ ዓሲያ ዔርቱዋ ዓሲም ዋኣሴ ጌሌቴ ማኣዓሢ ዒዛኮ ዔኬ፤ ዬያ ዔርቱዋ ዓሢኮ ዓይሢ ባኣዚ ማዓንዳጉዲ ኔ ኮይላ ጌሤ።"},{"book":"ኮኦኪንሢ ማፃኣፔ","chapter":"27","verse":"14","text":"ጉቴ ዓሚ ዼግ ጌዔ ዑኡሲና ፔኤኮ ዓሺኖ ዔኤሎ ዔኤሊሢ ዓዳ ጋዳማ ማዒ ፓይዲንታኔ።"},{"book":"ኮኦኪንሢ ማፃኣፔ","chapter":"27","verse":"15","text":"ጎሪንቲ ሺራ ማቻ ፆዻ ማኣሪጉዲኬ፤"},{"book":"ኮኦኪንሢ ማፃኣፔ","chapter":"27","verse":"16","text":"ዢባሬ ቃዛኒ፥ ጊንሣ ሃሣ ዛይቴ ቲሺያ ኩቺና ዱኡሚ ዓርቂንቱዋኣሢጉዲ ዬኖ ላኣሌሎ ዚቲዳኒ ዳንዳዒንቱዋሴ።"},{"book":"ኮኦኪንሢ ማፃኣፔ","chapter":"27","verse":"17","text":"ዓንጊ ዓንጊ ዴንሣሢጉዲ ዓሲያኣ ፔቴይ ባጋሢዳፓ ዔኤቢ ዔራኔ።"},{"book":"ኮኦኪንሢ ማፃኣፔ","chapter":"27","verse":"18","text":"ቤሌሴ ሚፆ ኮሺ ዛጊ ኔኤኒ ዓርቄቴ ዒዞኮ ዓኣፖ ኔኤኒ ሙዓንዳኔ፤ ፔኤኮ ዎይሣሢኮ ቶኦኮ ዛጋ ማዻሢያ ቦንቺንታንዳኔ።"},{"book":"ኮኦኪንሢ ማፃኣፔ","chapter":"27","verse":"19","text":"ዋኣሢ ሌማሌኤሼጉዲ ዓኣፖ ካሮ ኔኤኮ ቤኤዛሢጉዲ ኔኤኮ ዒና ሌማሌኤሼ ማዒ ኔና ማሂ ዻዋኔ።"},{"book":"ኮኦኪንሢ ማፃኣፔ","chapter":"27","verse":"20","text":"ሃይቢና ዱኡፒና ኑኡም ጊዴኔ ጎዑዋኣሢጉዲ ዓሲ ማሊሢያ ዒማጉዲኬ።"},{"book":"ኮኦኪንሢ ማፃኣፔ","chapter":"27","verse":"21","text":"ዎርቄንታ ቢሮ ዓንጎንታ ታሚና ዛጊንቲ ዔያቶኮ ጌኤሹማ ዔርታሢጉዲ ዓሲኮዋ ኮሹማ ዒዛ ጋላቲንታ ጋላቶ ዔካ ጎይፆና ዛጊንቲ ዔርታኔ።"},{"book":"ኮኦኪንሢ ማፃኣፔ","chapter":"27","verse":"22","text":"ሃኣኮ ዑዳይዳ ዑዲንታሢጉዲ ዔኤያ ዓሲ ሃይቃንዳያ ሄላንዳኣና ጳርቄቴያ ዔኤያቶ ዒዛይዳፓ ባይዛኒ ኔኤኒ ዳንዳዑዋሴ።"},{"book":"ኮኦኪንሢ ማፃኣፔ","chapter":"27","verse":"23","text":"ማራቶ ኔኤኮ ኮሺ ዛጊ ዔሬ፤ ባኣቶኮዋ ኔኤኮ ቶኦኮ ኮሺ ዛጌ።"},{"book":"ኮኦኪንሢ ማፃኣፔ","chapter":"27","verse":"24","text":"ቆሎ ቢያ ዎዴ ናንጋ ባኣዚቱዋሴ፤ ሃሣ ካኣታኣ ናንጊና ናንጋያቱዋሴ።"},{"book":"ኮኦኪንሢ ማፃኣፔ","chapter":"27","verse":"25","text":"ማኣታ ባቃሊ ኬስኩዋንቴ ሃንጎ ማኣቶ ዎዼ፥ ዹኮይዳ ዋርቂ ዓኣ ማኣቶዋ ዎዺ ዔኪ ዬይ ቡኩሴ፤"},{"book":"ኮኦኪንሢ ማፃኣፔ","chapter":"27","verse":"26","text":"ኔ ዬያይዴቴ ማራታ ኔኤኮ ዓፒላ ኮሾንዶ ጋፓኔ ኔኤም ኬሳንዳኔ፤ ዋኣሮይዳፓኣ ዛላ ሻንቺ ጎሺ ሻንቆንዶ ሚኢሼ ኔኤኒ ዴንቃንዳኔ።"},{"book":"ኮኦኪንሢ ማፃኣፔ","chapter":"27","verse":"27","text":"ዓቴ ዋኣራ ኔኤና ኔ ማኣሮ ዓሶናም፤ ጊንሣ ሃሣ ማዾ ማዻ ላኣሎማኣ ጊዳንዳ ዲኢቂ ሶርቃንዳኔ።"}]}