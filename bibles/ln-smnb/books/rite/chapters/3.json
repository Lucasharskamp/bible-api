{"data":[{"book":"Rite","chapter":"3","verse":"1","text":"Mokolo moko, Naomi, mama-bokilo ya Rite, alobaki na ye :"},{"book":"Rite","chapter":"3","verse":"2","text":"Pamba te oyebi malamu ete Boazi, oyo osalaki elongo na basali na ye ya basi, azali ndeko na biso. Na pokwa ya lelo, akoyungola orje oyo basilaki kosopa na etando."},{"book":"Rite","chapter":"3","verse":"3","text":"Boye, sukola malamu nzoto na yo, pakola mafuta mpe lata bilamba na yo, oyo eleki kitoko. Bongo, okokende na etando epai wapi akobeta orje na ye ; kasi sala ete Boazi ayeba te ete ozali na esika yango kino akosilisa kolia mpe komela."},{"book":"Rite","chapter":"3","verse":"4","text":"Tango akokende kolala, okotala malamu esika nini akozala. Sima, okopusana, okolongola elamba oyo ezipi makolo na ye mpe okomilalisa wana, na makolo na ye. Ye moko akoyebisa yo makambo oyo osengeli kosala."},{"book":"Rite","chapter":"3","verse":"5","text":"Rite azongiselaki ye :"},{"book":"Rite","chapter":"3","verse":"6","text":"Bongo Rite akendeki na etando mpe asalaki makambo nyonso oyo mama-bokilo na ye ayebisaki ye."},{"book":"Rite","chapter":"3","verse":"7","text":"Tango Boazi asilisaki kolia mpe komela, motema na ye ezalaki na esengo ; akendeki kolala na suka ya mipiku ya orje. Bongo Rite apusanaki malembe-malembe, alongolaki elamba oyo ezipaki makolo ya Boazi mpe amilalisaki wana."},{"book":"Rite","chapter":"3","verse":"8","text":"Na kati-kati ya butu, tango Boazi ayokaki malili, aminyololaki mpe amonaki mwasi alali na makolo na ye."},{"book":"Rite","chapter":"3","verse":"9","text":"Atunaki ye :"},{"book":"Rite","chapter":"3","verse":"10","text":"Boazi azongiselaki ye :"},{"book":"Rite","chapter":"3","verse":"11","text":"Mpe sik’oyo mwana na ngai ya mwasi, kobanga te ; nakosalela yo nyonso oyo okosenga, pamba te bato nyonso ya esika oyo bayebi ete ozali mwasi ya malonga."},{"book":"Rite","chapter":"3","verse":"12","text":"Sik’oyo, atako solo nazali na ndingisa ya kosikola, kasi ezali na mosikoli mosusu oyo azali pene na yo koleka ngai."},{"book":"Rite","chapter":"3","verse":"13","text":"Boye, lekisa butu awa ; bongo lobi na tongo, tokotala soki moto yango akolinga kosikola yo. Soki akolinga, wana tika ye asikola yo ; kasi soki aboyi, nalaki yo na Kombo na Yawe ete ngai nakosikola yo. Boye liboso ete tongo etana, lala awa."},{"book":"Rite","chapter":"3","verse":"14","text":"Boye Rite alalaki na makolo na ye mpe alamukaki na tongo-tongo, wana molili ezalaki nanu kopekisa bato komonana malamu ; pamba te Boazi alobaki : « Moto moko te ayeba ete mwasi moko ayaki na etando oyo. »"},{"book":"Rite","chapter":"3","verse":"15","text":"Liboso ete akende, Boazi ayebisaki ye : « Pesa ngai elamba oyo olati, simba yango malamu. » Wana Rite asimbaki yango malamu, Boazi atielaki ye bakilo pene tuku mibale ya orje mpe asungaki ye mpo na kotombola mpe kotia yango na moto. Mpe Rite azongaki na engumba."},{"book":"Rite","chapter":"3","verse":"16","text":"Tango Rite akomaki epai ya mama-bokilo na ye, Naomi atunaki ye :"},{"book":"Rite","chapter":"3","verse":"17","text":"Mpe abakisaki : « Apesaki ngai kutu bakilo tuku mibale ya orje oyo, pamba te ayebisaki ngai : ‹ Kozonga maboko pamba te epai ya mama-bokilo na yo. › »"},{"book":"Rite","chapter":"3","verse":"18","text":"Bongo Naomi alobaki na ye :"}]}