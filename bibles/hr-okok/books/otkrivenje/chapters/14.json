{"data":[{"book":"Otkrivenje","chapter":"14","verse":"1","text":"Ugledam zatim Jaganjca kako stoji na gori Sionu i s njim sto četrdeset četiri tisuće koji na čelima imaju napisano njegovo ime i ime njegova Oca."},{"book":"Otkrivenje","chapter":"14","verse":"2","text":"Začujem s neba zvuk poput huke velikog vodopada i tutnjavu silna groma, sličnu svirki mnoštva citara."},{"book":"Otkrivenje","chapter":"14","verse":"3","text":"Pjevali su novu pjesmu pred Božjim prijestoljem, pred četirima bićima i pred starješinama. Nitko nije mogao naučiti tu pjesmu osim tih sto četrdeset četiri tisuće otkupljenih sa zemlje."},{"book":"Otkrivenje","chapter":"14","verse":"4","text":"Oni su čisti jer se nisu okaljali sa ženama. Prate Jaganjca kamo god pođe. Otkupljeni su od ljudi kao posvećeni Bogu i Jaganjcu."},{"book":"Otkrivenje","chapter":"14","verse":"5","text":"Preko njihovih usta nije prešla laž. Besprijekorni su."},{"book":"Otkrivenje","chapter":"14","verse":"6","text":"Ugledam još jednog anđela kako leti nebom noseći vječnu Radosnu vijest stanovnicima zemlje—svakome narodu i plemenu, jeziku i puku."},{"book":"Otkrivenje","chapter":"14","verse":"7","text":"“Bojte se Boga!” vikao je. “Dajte mu slavu jer je došao čas njegova suda! Poklonite se njemu koji je stvorio zemlju i nebo, more i izvore!”"},{"book":"Otkrivenje","chapter":"14","verse":"8","text":"Za njim je letio drugi anđeo govoreći: “Pao je! Pao je veliki Babilon koji je sve narode opio vinom gnjeva i svojega bluda.”"},{"book":"Otkrivenje","chapter":"14","verse":"9","text":"Za njima je išao i treći anđeo glasno vičući: “Tko god se klanja Zvijeri i njezinu kipu i tko primi žig na čelo ili na ruku,"},{"book":"Otkrivenje","chapter":"14","verse":"10","text":"pit će nerazvodnjeno vino Božjega gnjeva—već je natočeno u čašu njegove srdžbe. Bit će mučen ognjem i gorućim sumporom pred svetim anđelima i pred Jaganjcem."},{"book":"Otkrivenje","chapter":"14","verse":"11","text":"Dim njihovih muka diže se u vijeke vjekova. Ni danju ni noću nemaju počinka oni koji se klanjaju Zvijeri i njezinu kipu i koji su primili žig s njezinim imenom."},{"book":"Otkrivenje","chapter":"14","verse":"12","text":"U tomu je postojanost svetih, onih koji su poslušni Božjim zapovijedima i vjeruju u Isusa.”"},{"book":"Otkrivenje","chapter":"14","verse":"13","text":"Začujem glas s neba: “Zapiši: odsad su blaženi oni koji umiru u Gospodinu. Da, tako kaže Duh: otpočinut će od svojih napora jer ih prate njihova djela.”"},{"book":"Otkrivenje","chapter":"14","verse":"14","text":"Ugledam zatim nekoga sličnog čovjeku14:14 U grčkome: sličnoga sinu čovječjemu. kako sjedi na bijelom oblaku, sa zlatnim vijencem na glavi i s oštrim srpom u ruci."},{"book":"Otkrivenje","chapter":"14","verse":"15","text":"Drugi anđeo iziđe iz hrama i dovikne jakim glasom onomu na oblaku: “Zamahni srpom i žanji! Kucnuo je čas. Zemaljska je žetva sazrela.”"},{"book":"Otkrivenje","chapter":"14","verse":"16","text":"Anđeo na oblaku zamahne srpom prema zemlji i cijela je zemlja požnjevena."},{"book":"Otkrivenje","chapter":"14","verse":"17","text":"Iz nebeskoga hrama iziđe još jedan anđeo. I on je u ruci imao oštar srp."},{"book":"Otkrivenje","chapter":"14","verse":"18","text":"Njemu pak dovikne anđeo na žrtveniku, koji ima vlast nad ognjem: “Zamahni srpom i poberi grožđe u zemaljskom vinogradu jer je sazrelo za Sud!”"},{"book":"Otkrivenje","chapter":"14","verse":"19","text":"Anđeo zamahne srpom prema zemlji i obere zemaljski vinograd. Ubrano grožđe ubaci u tijesak Božjega gnjeva."},{"book":"Otkrivenje","chapter":"14","verse":"20","text":"Gnječilo se u tijesku izvan grada, a krv iz tijeska poteče tristo kilometara14:20 U grčkome: 1 600 stadija. daleko. Bila je konjima do uzda."}]}