{"data":[{"book":"Upatakulhelhiya","chapter":"4","verse":"1","text":"Kamalheke woona yayo nkakoona itora ikina, nkhora uhohulhiya wiirimu nkakeewa nlhove neewilhe aka mpacho naari thoko nipalhapata nne, nuulhumachaka niiraka, “Mmwelheke uchulhu uno ni mii kinowoonihani mwaha unlhoha ukhumelhelha baada ya alha.”"},{"book":"Upatakulhelhiya","chapter":"4","verse":"2","text":"Wo uhipicha, kahokelhiya Iphumu ya Nlhuku, nkakoona ihiche yo imwene ineeshiye wiirimu ni mmoka nakhanlhe vachulhu waya."},{"book":"Upatakulhelhiya","chapter":"4","verse":"3","text":"Uyo khalhenlhe vachulhu uyo aari thoko nlhuku norera no alumasi nokhwilha naapharelha. Nikhwii nahorukureria yeyo ihiche yo imwene iyo kila mpatta."},{"book":"Upatakulhelhiya","chapter":"4","verse":"4","text":"Ni ihiche makhumi melhi khuwa ncheshe chahothathiya urukureria ihiche yo Imwene iyo, ni vachulhu waya akhalhaka ashulhupalhe makhumi melhi khuwa ncheshe aawarelhanche ikuwo chitakatifu ni miphumburu cho idhahabu mmiuruni."},{"book":"Upatakulhelhiya","chapter":"4","verse":"5","text":"Ukhuma vahicheni vo imwene vawo, wahoverunya nkawaaritima ithari. Uholho wo yeyo ihiche yo imwene iyo ikhandiri saba chaari chipharelhaka, chikhalhaka phi iphumu saba cha Nlhuku."},{"book":"Upatakulhelhiya","chapter":"4","verse":"6","text":"Uholho wo ihiche yo imwene ilhe kahoona ittu thoko ibahari yo kioo, yoonia nkwee thoko nlhuku no theka chinene."},{"book":"Upatakulhelhiya","chapter":"4","verse":"7","text":"Owupiya nkumi o upacha aari thoko kharamu, o nayelhi aari thoko ing'ope, o neraru oonia thoko ikhove ya ntu ni o necheshe aari thoko iwuku inovava."},{"book":"Upatakulhelhiya","chapter":"4","verse":"8","text":"Owupiya akumi acheshe ayo kila mmoka aari ni mapupha sita, acharaka miitho, vathe ni nhina. Uhiyu ni uthana, wo uhiittuwa, eepachaka,"},{"book":"Upatakulhelhiya","chapter":"4","verse":"9","text":"Kila ikatema owupiya akumi acheshe ayo vanthimicha aya ni unshukuru khanlhe vahicheni yo imwene nkumi mahuku o uhimalha uyo,"},{"book":"Upatakulhelhiya","chapter":"4","verse":"10","text":"ashulhupalhe makhumi melhi khuwa ncheshe alhe yahooroma mmiholho wo uyo khalhenlhe ihiche yo imwene uyo ni unthimicha uyo nolhokelha mahuku o uhimalha, ni weeshacha miphumburu chaya uholho wo ihiche yo imwene yeerachaka,"},{"book":"Upatakulhelhiya","chapter":"4","verse":"11","text":"“Nhophwanelhiya inyu Thithi ni Nlhuku ihu,"}]}