{"data":[{"book":"Máté","chapter":"27","verse":"1","text":"Amikor pedig reggel lett, tanácsot tartottak mind a főpapok és a nép vénei Jézus ellen, hogy őt megöljék."},{"book":"Máté","chapter":"27","verse":"2","text":"Megkötözték, elvitték és átadták Poncius Pilátusnak, a helytartónak."},{"book":"Máté","chapter":"27","verse":"3","text":"Akkor látta Júdás, aki őt elárulta, hogy elítélték, megbánta tettét, és visszavitte a harminc ezüstpénzt a főpapoknak és a véneknek,"},{"book":"Máté","chapter":"27","verse":"4","text":"és ezt mondta: „Vétkeztem, hogy elárultam az ártatlan vért.“ Azok pedig ezt mondták: „Mi közünk hozzá? A te dolgod!“"},{"book":"Máté","chapter":"27","verse":"5","text":"Ő pedig eldobta az ezüstpénzeket a templomban, eltávozott, elment, és felakasztotta magát."},{"book":"Máté","chapter":"27","verse":"6","text":"A főpapok pedig felszedték az ezüstpénzeket, és ezt mondták: „Nem szabad ezeket a templom kincsei közé tennünk, mert vér díja.“"},{"book":"Máté","chapter":"27","verse":"7","text":"Tanácsot ültek, és megvásárolták azon a Fazekasmezőt, idegenek számára temetőnek."},{"book":"Máté","chapter":"27","verse":"8","text":"Ezért hívják ezt a mezőt Vérmezőnek mind a mai napig."},{"book":"Máté","chapter":"27","verse":"9","text":"Ekkor teljesedett be Jeremiás próféta mondása, aki így szólott:"},{"book":"Máté","chapter":"27","verse":"10","text":"És adták a Fazekasmezőért, amint az Úr rendelte nékem.“"},{"book":"Máté","chapter":"27","verse":"11","text":"Jézus pedig ott állt a helytartó előtt, aki ezt kérdezte tőle: „Te vagy-e a zsidók királya?“ Jézus pedig ezt mondta neki: „Te mondod.“"},{"book":"Máté","chapter":"27","verse":"12","text":"És amikor a főpapok és a vének vádolták őt, semmit sem felelt."},{"book":"Máté","chapter":"27","verse":"13","text":"Akkor ezt mondta neki Pilátus: „Nem hallod, milyen sok mindent vallanak ellened?“"},{"book":"Máté","chapter":"27","verse":"14","text":"És nem felelt neki egyetlen szóra sem, úgyhogy a helytartó igen elcsodálkozott."},{"book":"Máté","chapter":"27","verse":"15","text":"Ünnepenként pedig egy foglyot szokott szabadon bocsátani a helytartó a sokaság kedvéért, akit akarnak."},{"book":"Máté","chapter":"27","verse":"16","text":"Volt akkor egy nevezetes foglyuk, akit Barabbásnak hívtak."},{"book":"Máté","chapter":"27","verse":"17","text":"Mikor ezért egybegyűltek, ezt mondta nekik Pilátus: „Melyiket akarjátok, hogy elbocsássam nektek: Barabbást vagy Jézust, akit Krisztusnak hívnak?“"},{"book":"Máté","chapter":"27","verse":"18","text":"Mert jól tudta, hogy irigységből adták őt kezére."},{"book":"Máté","chapter":"27","verse":"19","text":"Amint pedig az ítélőszékben ült, küldött jött hozzá feleségétől, aki ezt üzente: „Ne avatkozz ennek az igaz embernek dolgába, mert sokat szenvedtem ma álmomban miatta.“"},{"book":"Máté","chapter":"27","verse":"20","text":"A főpapok és vének pedig rábeszélték a sokaságot, hogy Barabbást kérjék ki, Jézust pedig veszítsék el."},{"book":"Máté","chapter":"27","verse":"21","text":"A helytartó megkérdezte tőlük: „A kettő közül melyiket akarjátok, hogy elbocsássam nektek?“ Azok pedig ezt mondták: „Barabbást.“"},{"book":"Máté","chapter":"27","verse":"22","text":"Pilátus ezt mondta nekik: „Mit cselekedjem hát Jézussal, akit Krisztusnak hívnak?“ Mindnyájan ezt mondták: „Feszíttessék meg!“"},{"book":"Máté","chapter":"27","verse":"23","text":"A helytartó ezután ezt mondta: „Mert mi rosszat cselekedett?“ Azok pedig még inkább kiáltoztak: „Feszíttessék meg!“"},{"book":"Máté","chapter":"27","verse":"24","text":"Pilátus pedig látva, hogy semmit sem használ, hanem még nagyobb háborúság támad, vizet hozatott, megmosta kezeit a sokaság előtt, és ezt mondta: „Ártatlan vagyok ennek az igaz embernek vérétől. Ti lássátok!“"},{"book":"Máté","chapter":"27","verse":"25","text":"Az egész nép ezt mondta: „Az ő vére mirajtunk és magzatainkon!“"},{"book":"Máté","chapter":"27","verse":"26","text":"Akkor elbocsátotta nekik Barabbást, Jézust pedig megostoroztatta, és kezükbe adta, hogy feszítsék meg."},{"book":"Máté","chapter":"27","verse":"27","text":"Akkor a helytartó vitézei elvitték Jézust az őrházba, és odagyűjtötték hozzá az egész csapatot."},{"book":"Máté","chapter":"27","verse":"28","text":"Levetkőztették, bíborpalástot adtak rá,"},{"book":"Máté","chapter":"27","verse":"29","text":"tövisből font koronát tettek fejére, és nádszálat a jobb kezébe, és térdet hajtva előtte csúfolták őt, ezt mondva: „Üdvözlégy, zsidóknak királya!“"},{"book":"Máté","chapter":"27","verse":"30","text":"Amikor megköpdösték őt, elvették tőle a nádszálat, és fejéhez verdesték."},{"book":"Máté","chapter":"27","verse":"31","text":"Miután megcsúfolták, levették róla a palástot, maga ruháiba felöltöztették, és elvitték, hogy keresztre feszítsék őt."},{"book":"Máté","chapter":"27","verse":"32","text":"Kifele menet pedig találkoztak egy cirénei emberrel, akit Simonnak hívtak, ezt kényszerítették, hogy vigye az ő keresztjét."},{"book":"Máté","chapter":"27","verse":"33","text":"Amikor eljutottak arra a helyre, amit Golgotának, azaz Koponya-helynek neveztek,"},{"book":"Máté","chapter":"27","verse":"34","text":"méreggel kevert ecetet adtak neki inni. De amikor megízlelte azt, nem akart inni."},{"book":"Máté","chapter":"27","verse":"35","text":"Miután pedig megfeszítették őt, elosztották ruháit, sorsot vetve, hogy beteljesedjék a próféta mondása: „Megosztoznak ruháimon, és köntösömre sorsot vetnek.“"},{"book":"Máté","chapter":"27","verse":"36","text":"Azután leültek ott, és őrizték őt."},{"book":"Máté","chapter":"27","verse":"37","text":"Feje fölé illesztették elítélésének okát, ez volt odaírva: „Ez Jézus, a zsidók királya.“"},{"book":"Máté","chapter":"27","verse":"38","text":"Akkor megfeszítettek vele együtt két latrot is, egyiket jobb kéz felől, a másikat bal kéz felől."},{"book":"Máté","chapter":"27","verse":"39","text":"Az arra menők pedig szidalmazták őt, fejüket csóválva,"},{"book":"Máté","chapter":"27","verse":"40","text":"és ezt mondták: „Te, aki lerontod a templomot, és harmadnapra felépíted, szabadítsd meg magadat; ha Isten Fia vagy, szállj le a keresztről!“"},{"book":"Máté","chapter":"27","verse":"41","text":"Hasonlóképpen csúfolódtak a főpapok az írástudókkal és vénekkel együtt, és ezt mondták:"},{"book":"Máté","chapter":"27","verse":"42","text":"„Másokat megtartott, magát nem tudja megtartani. Ha Izrael királya, szálljon le most a keresztről, és hiszünk neki."},{"book":"Máté","chapter":"27","verse":"43","text":"Bízott az Istenben: mentse meg most őt, ha akarja; hiszen azt mondta: Isten Fia vagyok.“"},{"book":"Máté","chapter":"27","verse":"44","text":"Akiket vele együtt feszítettek meg, a latrok is ugyanazt hányták szemére."},{"book":"Máté","chapter":"27","verse":"45","text":"Hat órától kezdve sötétség lett mind az egész földön, kilenc óráig."},{"book":"Máté","chapter":"27","verse":"46","text":"Kilenc óra körül pedig hangosan kiáltott Jézus: „Éli, Éli! Lamá sabaktáni?“ azaz: „Én Istenem, én Istenem! Miért hagytál el engemet?“"},{"book":"Máté","chapter":"27","verse":"47","text":"Némelyek pedig az ott állók közül, amint ezt hallották, ezt mondták: „Illést hívja.“"},{"book":"Máté","chapter":"27","verse":"48","text":"Egy közülük azonnal odafutott, fogott egy szivacsot, megtöltötte ecettel, és egy nádszálra tűzte, majd inni adott neki."},{"book":"Máté","chapter":"27","verse":"49","text":"A többiek pedig ezt mondták: „Hagyd el, lássuk, eljön-e Illés, hogy megszabadítsa őt?“"},{"book":"Máté","chapter":"27","verse":"50","text":"Jézus pedig ismét hangosan felkiáltott, és kiadta lelkét."},{"book":"Máté","chapter":"27","verse":"51","text":"És íme, a templom kárpitja felülről az aljáig kettéhasadt, a föld megrendült, és a kősziklák megrepedeztek."},{"book":"Máté","chapter":"27","verse":"52","text":"A sírok megnyíltak, és sok elhunyt szentnek a teste feltámadt."},{"book":"Máté","chapter":"27","verse":"53","text":"És kijöttek a sírokból, és Jézus feltámadása után bementek a szent városba, és sokaknak megjelentek."},{"book":"Máté","chapter":"27","verse":"54","text":"A százados pedig és akik vele őrizték Jézust, látva a földrengést, és amik történtek, igen megrémültek, és ezt mondták: „Bizony Istennek Fia volt ez!“"},{"book":"Máté","chapter":"27","verse":"55","text":"Sok asszony volt ott, akik távolról szemlélődtek, akik Galileából követték Jézust, szolgálva neki."},{"book":"Máté","chapter":"27","verse":"56","text":"Ezek közt volt a magdalai Mária és Mária, Jakab és József anyja és a Zebedeus fiainak anyja."},{"book":"Máté","chapter":"27","verse":"57","text":"Amikor pedig beesteledett, eljött egy gazdag ember Arimátiából, név szerint József, aki maga is tanítványa volt Jézusnak."},{"book":"Máté","chapter":"27","verse":"58","text":"Ez elment Pilátushoz, és elkérte Jézus testét. Akkor megparancsolta Pilátus, hogy adják át neki."},{"book":"Máté","chapter":"27","verse":"59","text":"És magához vette József a testet, begöngyölte tiszta gyolcsba,"},{"book":"Máté","chapter":"27","verse":"60","text":"és elhelyezte a maga új sírjába, amelyet a sziklába vágatott. A sír szájára egy nagy követ hengerített, és elment."},{"book":"Máté","chapter":"27","verse":"61","text":"Ott volt pedig a magdalai Mária és a másik Mária, akik a sírral szemben ültek."},{"book":"Máté","chapter":"27","verse":"62","text":"Másnap pedig, amely péntek után következik, összegyűltek a főpapok és a farizeusok Pilátushoz,"},{"book":"Máté","chapter":"27","verse":"63","text":"és ezt mondták: „Uram, emlékszünk rá, hogy az a csaló még életében azt mondta: Harmadnapra föltámadok."},{"book":"Máté","chapter":"27","verse":"64","text":"Parancsold meg ezért, hogy őrizzék a sírt harmadnapig, nehogy a tanítványai odamenve éjjel, ellopják őt, és azt mondják a népnek: Feltámadott a halálból. Ez az utolsó hitetés még gonoszabb lenne az elsőnél.“"},{"book":"Máté","chapter":"27","verse":"65","text":"Pilátus pedig ezt mondta nekik: „Van őrségetek, menjetek, őriztessétek, ahogyan tudjátok.“"},{"book":"Máté","chapter":"27","verse":"66","text":"Ők pedig elmentek, lepecsételték a követ, és az őrséggel őrizet alá helyezték a sírt."}]}