{"data":[{"book":"Itendwa","chapter":"19","verse":"1","text":"Apolo apakiba ku Kolinto, Paulo ngajenda kupete kujomo ngaika ku Efeso. Kwenio ngabakolela akinapunji bange"},{"book":"Itendwa","chapter":"19","verse":"2","text":"na ngabakonya angweto, “Mangwetumwe mpokilinge Uhuke jwa Chwapi kuboka pukube makaumini?”"},{"book":"Itendwa","chapter":"19","verse":"3","text":"Paulo ngabakonya, “Mmatichigwe ku ubaticho gani?”"},{"book":"Itendwa","chapter":"19","verse":"4","text":"Paulo ngabalengela, “Ubaticho gwa Yohana ulaya kutenda bandu balapite malemwa gabe, na Yohana balengala bandu bunhwamini ojwapa kuika yaani, Yesu.”"},{"book":"Itendwa","chapter":"19","verse":"5","text":"Apabajoa genie, ngababatichigwa na ubaticho ku liina lya Angwana ana Yesu."},{"book":"Itendwa","chapter":"19","verse":"6","text":"Paulo ngabeka maboko gakwe panani ja angweto, nu Uhuke jwa Chwapi ngabaulukila, ngabatumbu kulonge kilonge kiyono na uyo kutangacha nhwalo gwa Nnoongo."},{"book":"Itendwa","chapter":"19","verse":"7","text":"Ngababe jumula bandu komi na abena."},{"book":"Itendwa","chapter":"19","verse":"8","text":"Paulo ngajenda ku nyumba ja kugongalela na kwa myei mitatu akiba akalongela na bandu panga jogopa, ngabe akataukana na angweto na ngatumbu kalanduli kingwana cha Nnoongo kupala baamini."},{"book":"Itendwa","chapter":"19","verse":"9","text":"Nambu bange bakiba na mitau ngabakana kuamini, na nnongi ja kikuta choa ngabatumbu kulongela ilebe ibaja nhwalo gwa ndela ja Angwana. Kuyene Paulo ngabaleka angweto nu kube na akinapunji, kila machoba ngalonge nabo munyumba ji kubola ja mundu ojwakemigwa Tulano."},{"book":"Itendwa","chapter":"19","verse":"10","text":"Minhalo jenie ngijijendekea kwa yaka ibena, yene bandu boa abatama kuilambo ya Asia, boa pamwe na Akayahudi na Akagiliki, ngibilijoa lilobe lya Angwana."},{"book":"Itendwa","chapter":"19","verse":"11","text":"Nnoongo ngakamula ikobo ikolongwa muno kupete Paulo."},{"book":"Itendwa","chapter":"19","verse":"12","text":"Bandu bakiba bakatola mikunge na ngobo yenge ya maengo eikiba itumiigwe na Paulo, ngibipeleka kwa akatamwe, nangweto ngabalamiigwa itamwe yabe, ni michepela mibaja ngijaboka abakiba ni michepela jenie."},{"book":"Itendwa","chapter":"19","verse":"13","text":"Akayahudi bange abajenda bakatindila kongo na kongo, ngabajiga kujibenga michepela kutumia liina lya Angwana ana Yesu. Ngibijilenge michepela mibaja, “Nunhwamulicha kwa liina lya Yesu, ojwantangacha Paulo.”"},{"book":"Itendwa","chapter":"19","verse":"14","text":"Ingota saba, eikiba ingota ya Nhyahudi nkung'i nkolongwa ojwakemigwa Sikewa, abateilinge genia."},{"book":"Itendwa","chapter":"19","verse":"15","text":"Nambu nchepela mmaja ngugwakonya, “Numanyi Yesu, na numanyi Paulo, nambu mangwetomwe makinabene?”"},{"book":"Itendwa","chapter":"19","verse":"16","text":"Penia mundu ojwakiba na nchepela mmaja ngabagolekela angweto ngabapeta kwa makakala na kaputa. Ningota ya Sekewa ngipita panja mbelo, kongo babi makengele na mabanga."},{"book":"Itendwa","chapter":"19","verse":"17","text":"Akayahudi boa na bandu banga Akagiliki abatamanga ku Efeso apabajoa genia, boa ngababe na mbwele, na liina lya Angwana ana Yesu ngililumbigwa muno."},{"book":"Itendwa","chapter":"19","verse":"18","text":"Abaamine ajingi ngabaika, ngabalenga pukongolou ilebe yoa eibakiba bakamulinge."},{"book":"Itendwa","chapter":"19","verse":"19","text":"Na bandu ajingi abakiba akahabe ngabaleta itabu yabe ngabapamba mwoto nnongi ja bandu boa. Ngababalanga bei ja itabu yenie kube iotwi kuika ipandi yuloi elufu amsini."},{"book":"Itendwa","chapter":"19","verse":"20","text":"Ku ndela jenie lilobe lya Angwana ngilijendeke kwela kila paali nu kube na makakala muno."},{"book":"Itendwa","chapter":"19","verse":"21","text":"Kuboka pa ilebe yenie kupitila, Paulo ngaamu umwojo kujenda Kuyelusalemu kupete Kamakedonia na Kuakaya. Ngalenga, “Anda nyabwile kwenio mpaka nyende kabona ku Loma.”"},{"book":"Itendwa","chapter":"19","verse":"22","text":"Kuyene ngabakinga akabena Timoteo na Elasto, kati ja akajangati bakwe, ka Makedonia, kingobu jwombe abi tango ku ilambo ya Asia."},{"book":"Itendwa","chapter":"19","verse":"23","text":"Kingobu chenie nga apakiba na kijonga muno ku Efeso magambu gwa ndela ja Angwana."},{"book":"Itendwa","chapter":"19","verse":"24","text":"Kukiba na pundi jwa uloi jumwe ojwakemigwa Demetilio, ojwakiba na liengo lya kubacha inyago ya madini ga ela agabachigwe ibe inyago ya nyumba ja nnongo munkege ojwakemigwa Atemi. Liengo lyakwe lyenie ngilyape mapundi bakwe nyonjakea ngolongwa."},{"book":"Itendwa","chapter":"19","verse":"25","text":"Demetio ngabakongolanga benia akakamwa maengo pamwe na bange abakiba na liengo anda lyenie, ngabalengela, “Akakola kilambo, mmanyange kube nyonjekea jito jiboke na kutenda biachala jenje."},{"book":"Itendwa","chapter":"19","verse":"26","text":"Ngoe, nhwotolinge kujoa na kulola mmenimangweto ilebe eyakamula Paulo, pambatuje pa Efeso, nambu ku Asia kwoa. Jwombe ngabalengela bagalambuya bandu ngabajeketela kube milongo jaje ejitengenechigwe na bandu milonguje ata kachoko."},{"book":"Itendwa","chapter":"19","verse":"27","text":"Yene liengo lito libakubembuligwa nu kube na liina libaja. Yenetuje, nambu nhwalo gwenio uotwi kujibeka nyumba ja nnongo Atemi kube kilebe changa mbone. Penia kulumbaligwa kwa jwenio na kugongaligwa kwajwenio ku bandu ba Asia na dunia joa kubakupela!”"},{"book":"Itendwa","chapter":"19","verse":"28","text":"Nkenga gwa bandu pujoa malobe genia, nguchimwa nukutumbu kuchobela, “Atemi nga nkolongwa ku Efeso!”"},{"book":"Itendwa","chapter":"19","verse":"29","text":"Pannyini poa ngapabe na kijonga. Kikuta ngikinnyingili Gayo na Alistako, bandu ba Makedonia abatyanga pamwe na Paulo, ngabatila nabo mpaka kukibanja cha kuina ng'oma."},{"book":"Itendwa","chapter":"19","verse":"30","text":"Paulo mwene apala kujenda nnongi jankengeni gwa bandu kuchindana nabo, nambu akinapunji ngabankanakia."},{"book":"Itendwa","chapter":"19","verse":"31","text":"Akiilongoi bange bilambu yenie, abakiba akaganjamundu, uyo ngabannagi nhwalo kutenda akikilayaje pikibanja."},{"book":"Itendwa","chapter":"19","verse":"32","text":"Kingobu chenie abakongine boa bakiba bakakwaja, bange nyenela na bange nyenela, magambu ajingi kati jabe bamanyije angweto baikilinga kutenda nike."},{"book":"Itendwa","chapter":"19","verse":"33","text":"Bange bandu bapemelela kutenda Alekizanda nga jwenio, mpaka Akayahudi pabannengela ajendi nnongi. Kubokapenia Alekizanda ngatondobe luboko kwa bandu kupala batamange nuu, na ngatumbu kukikombola."},{"book":"Itendwa","chapter":"19","verse":"34","text":"Nambu angweto pabamanya Alekizanda nga Nhyahudi angweto boa ngabachobela pamwe kilebe ucho kwa kingobu cha masaa mabena, “Atemi nga nkolongwa ku Efeso!”"},{"book":"Itendwa","chapter":"19","verse":"35","text":"Penia kalani jukilambo chenie ngaoto kakotoya. Kulenga, “Makajango buku Efeso, kila mundu amanyi kutenda kilambo chenje cha Efeso nga cha ulenda cha nyumba ja nnongo Atemi na nnendei jwa inyago yae ejigwa kuboka ku mbengu."},{"book":"Itendwa","chapter":"19","verse":"36","text":"Abije mundu ojwaotwi kana nhwalo gwenio. Kwa yene nkotokange makapotekanaje."},{"book":"Itendwa","chapter":"19","verse":"37","text":"Maletangite bandu aba pamba baganu kube bijitukinije nyumba ja nnoongo wala nnoongo jwito munkege."},{"book":"Itendwa","chapter":"19","verse":"38","text":"Anda Demetilio na akakamwa maengo bakwe bakweti lukumbi na mundu jwajoa, tukweti amuli na machoba ga kongana piitamo yito ngumbi baotwi kupeleka kwenio."},{"book":"Itendwa","chapter":"19","verse":"39","text":"Nambu anda nkwetangite minhalo jenge mpelekanga pangongano ejipaligwa ja bandu."},{"book":"Itendwa","chapter":"19","verse":"40","text":"Kwa magambu gwa ganga, agapitile leleno butulekaje kututakiana, matukolaje majango ga kajanga.”"},{"book":"Itendwa","chapter":"19","verse":"41","text":"Kuboka pa kulonge genia lukumbi ngulupela."}]}