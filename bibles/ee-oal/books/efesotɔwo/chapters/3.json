{"data":[{"book":"Efesotɔwo","chapter":"3","verse":"1","text":"Le esia ta la, nye Paulo, Kristo Yesu ƒe dɔla, mele gaxɔ me le mi ame siwo menye Yudatɔwo o la ta."},{"book":"Efesotɔwo","chapter":"3","verse":"2","text":"Mexɔe se be miese Mawu ƒe amenuveve, si wònam le mia ta,"},{"book":"Efesotɔwo","chapter":"3","verse":"3","text":"le esia me be Mawu na menya eƒe ɖoɖo ɣaɣla la be ame siwo menye Yudatɔwo o hã nakpɔ amenuveve. Megblɔ nya sia na mi do ŋgɔ kpuie to agbalẽŋɔŋlɔ na mi me."},{"book":"Efesotɔwo","chapter":"3","verse":"4","text":"Ne miexlẽ agbalẽ sia la, miase ale si mewɔ nya Kristo ƒe nya ɣaɣla siawo gɔme."},{"book":"Efesotɔwo","chapter":"3","verse":"5","text":"Le blema la, Mawu meɖe eƒe ɖoɖo sia fia eƒe amewo o, gake fifia la, eɖee fia eƒe apostolo kɔkɔewo kple nyagblɔɖilawo to Gbɔgbɔ Kɔkɔe la dzi."},{"book":"Efesotɔwo","chapter":"3","verse":"6","text":"Azɔ nya ɣaɣla lae nye be: to nyanyui la gbɔgblɔ me la, ame siwo menye Yudatɔwo o la hã azu domenyilawo abe Israelviwo ene; wozu ƒometɔwo kple ŋutilã ɖeka, eye woakpɔ gome le ŋugbedodo si le Kristo Yesu me la me."},{"book":"Efesotɔwo","chapter":"3","verse":"7","text":"Mezu nyanyui la ƒe dɔla to Mawu ƒe nunana kple amenuveve si tso eƒe ŋusẽ ƒe dɔwɔwɔ me la me."},{"book":"Efesotɔwo","chapter":"3","verse":"8","text":"Togbɔ be nyemesɔ kple ame gblɔetɔ kekeake le Mawu ƒe amewo dome o hã la, etsɔ amenuveve sia nam be magblɔ Kristo ƒe nyanyui la na ame siwo menye Yudatɔwo o,"},{"book":"Efesotɔwo","chapter":"3","verse":"9","text":"eye maɖe nya ɣaɣla sia gɔme na ame sia ame. Le blema la, wodzra nya sia ɖo ɖe Mawu, ame si wɔ nuwo katã la me."},{"book":"Efesotɔwo","chapter":"3","verse":"10","text":"Eƒe susue nye be fifia la, to hame la dzi la, woaɖe Mawu ƒe nunya afia dziɖulawo kple ŋusẽtɔwo le dziƒonutowo me,"},{"book":"Efesotɔwo","chapter":"3","verse":"11","text":"le eƒe ɖoɖo mavɔ si ŋu dɔ wòwɔ to Kristo Yesu, míaƒe Aƒetɔ me la nu."},{"book":"Efesotɔwo","chapter":"3","verse":"12","text":"Azɔ la, míate ŋu ado ɖe Mawu ŋkume le xɔse, ablɔɖe kple dzideƒotɔ me."},{"book":"Efesotɔwo","chapter":"3","verse":"13","text":"Eya ta dzi megaɖe le mia ƒo ɖe nye fukpekpewo ta o, ke boŋ mitsɔe be enye bubudede mia ŋu."},{"book":"Efesotɔwo","chapter":"3","verse":"14","text":"Susu sia ta medzea klo doa gbe ɖa na Fofo la,"},{"book":"Efesotɔwo","chapter":"3","verse":"15","text":"ame si gbɔ xɔsetɔwo ƒe ƒomeawo katã, esiwo le dziƒo kple anyigba dzi la kpɔa woƒe ŋkɔ tsona."},{"book":"Efesotɔwo","chapter":"3","verse":"16","text":"Medoa gbe ɖa be tso eƒe ŋutikɔkɔe ƒe kesinɔnu gbogboawo me la, wòana ŋusẽ tɔxɛ mi to eƒe Gbɔgbɔ la dzi,"},{"book":"Efesotɔwo","chapter":"3","verse":"17","text":"be Kristo nanɔ miaƒe dziwo me to xɔse me. Eye medoa gbe ɖa be miali ke ɖe eƒe lɔlɔ̃ la me,"},{"book":"Efesotɔwo","chapter":"3","verse":"18","text":"be wòana ŋusẽ mi abe ame kɔkɔewo katã ene, eye miate ŋu ase Kristo ƒe lɔlɔ̃ ƒe kekeme, eƒe didime, eƒe kɔkɔme kple eƒe goglome gɔme,"},{"book":"Efesotɔwo","chapter":"3","verse":"19","text":"be mianya be Kristo ƒe lɔlɔ̃ sia ƒo gɔmesesewo katã ta, be Mawu ƒe agbɔsɔsɔ la katã nayɔ mi fũu."},{"book":"Efesotɔwo","chapter":"3","verse":"20","text":"Azɔ hena eya ame si tea ŋu wɔa nu geɖe wu nu siwo katã míebiana alo susuna, le eƒe ŋusẽ si le dɔ wɔm le mía me la,"},{"book":"Efesotɔwo","chapter":"3","verse":"21","text":"eya tɔe nye ŋutikɔkɔe le hamea me kple Kristo Yesu me le dzidzimewo katã me, tso mavɔ me yi mavɔ me! Amen."}]}