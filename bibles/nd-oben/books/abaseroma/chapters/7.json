{"data":[{"book":"AbaseRoma","chapter":"7","verse":"1","text":"Kalazi yini bazalwane, ngoba ngikhuluma ebantwini abawaziyo umthetho, ukuthi umthetho ulamandla phezu komuntu nxa esaphila kuphela na?"},{"book":"AbaseRoma","chapter":"7","verse":"2","text":"Njengesibonelo, ngomthetho owesifazane owendileyo ubotshelwe kumkakhe nxa esaphila, kodwa umkakhe angafa, uyakhululwa emthethweni wokuthathana."},{"book":"AbaseRoma","chapter":"7","verse":"3","text":"Kungakho-ke, angendela kwenye indoda umkakhe esaphila uthiwa yisifebe. Kodwa umkakhe angafa, uyakhululwa kulowomthetho angabi yisifebe, lanxa esesendela kwenye indoda."},{"book":"AbaseRoma","chapter":"7","verse":"4","text":"Ngakho-ke, bazalwane bami, lani lafela emthethweni ngomzimba kaKhristu, ukuze libe ngabomunye, kuye owavuswa kwabafileyo, ukuze sithele izithelo kuNkulunkulu."},{"book":"AbaseRoma","chapter":"7","verse":"5","text":"Ngoba sisabuswa yimvelo elesono, izinkanuko zesono ezavuswa ngumthetho zazisebenza emzimbeni yethu, okwenza sathelela ukufa izithelo."},{"book":"AbaseRoma","chapter":"7","verse":"6","text":"Kodwa khathesi, ngokufela kulokho okwake kwasibopha, sesikhululiwe emthethweni ukuze sikhonze ngendlela entsha yoMoya hatshi ngendlela endala yezimiso ezilotshiweyo."},{"book":"AbaseRoma","chapter":"7","verse":"7","text":"Ngakho sizakuthini na? Umthetho uyisono na? Ngempela kawusiso! Ngeqiniso mina ngangingasoze ngazi ukuthi isono siyini kungesiwo umthetho. Ngoba ngangingayikwazi ukuthi ukuhawukela ngempela kuyini aluba umthetho ungatshongo ukuthi, “Ungahawukeli.”7.7 U-Eksodasi 20.17; UDutheronomi 5.21"},{"book":"AbaseRoma","chapter":"7","verse":"8","text":"Kodwa isono, sathatha ithuba elalethwa ngumlayo, saveza kimi inhlobo zonke zenkanuko yokuhawukela. Ngoba ngaphandle komthetho, isono sifile."},{"book":"AbaseRoma","chapter":"7","verse":"9","text":"Mina ngake ngaphila ngaphandle komthetho; kodwa kwathi ekufikeni komlayo, isono savuka saphila, mina ngafa."},{"book":"AbaseRoma","chapter":"7","verse":"10","text":"Ngathola ukuthi umlayo lowo owawuhlose ukuletha ukuphila waletha ukufa."},{"book":"AbaseRoma","chapter":"7","verse":"11","text":"Ngoba isono sathatha ithuba elalethwa ngumlayo, sangikhohlisa, kwathi ngomthetho sangibulala."},{"book":"AbaseRoma","chapter":"7","verse":"12","text":"Ngakho-ke, umthetho ungcwele, lomlayo ungcwele, ulungile njalo muhle."},{"book":"AbaseRoma","chapter":"7","verse":"13","text":"Kanti lokho okuhle kube yikufa kimi na? Akunjalo! Kodwa ukuze isono sibonakale siyisono, saletha ukufa kimi ngalokho okwakukuhle, ukuze kuthi ngomlayo isono sibe yisono esipheleleyo."},{"book":"AbaseRoma","chapter":"7","verse":"14","text":"Siyakwazi ukuthi umthetho ungokomoya; kodwa mina ngingowenyama, ngathengiswa esonweni njengesigqili."},{"book":"AbaseRoma","chapter":"7","verse":"15","text":"Engikwenzayo angikuzwisisi. Ngoba lokho engifuna ukukwenza angikwenzi, kodwa lokho engikuzondayo ngiyakwenza."},{"book":"AbaseRoma","chapter":"7","verse":"16","text":"Ngakho nxa ngisenza lokho engingafuni kukwenza, ngiyavuma ukuthi umthetho ulungile."},{"book":"AbaseRoma","chapter":"7","verse":"17","text":"Njengoba kunje, akuseyimi uqobo okwenzayo, kodwa isono esihlala kimi."},{"book":"AbaseRoma","chapter":"7","verse":"18","text":"Ngiyakwazi ukuthi akulalutho oluhle oluhlala kimi, okutsho imvelo yami elesono. Ngoba ngilesifiso sokwenza okuhle, kodwa angingeke ngikufeze."},{"book":"AbaseRoma","chapter":"7","verse":"19","text":"Ngoba engikwenzayo akusikho okuhle engifuna ukukwenza; hatshi, okubi engingafuniyo ukukwenza, lokhu ngiqhubeka ngikwenza."},{"book":"AbaseRoma","chapter":"7","verse":"20","text":"Nxa ngisenza engingafuni kukwenza, akuseyimi okwenzayo, kodwa yisono esihlala kimi esikwenzayo."},{"book":"AbaseRoma","chapter":"7","verse":"21","text":"Ngakho ngithola umthetho lo usebenza ukuthi: Lapho ngifuna ukwenza okuhle, okubi kulami khonapho."},{"book":"AbaseRoma","chapter":"7","verse":"22","text":"Ngoba ebuntwini bami bangaphakathi ngiyathokoza ngomthetho kaNkulunkulu;"},{"book":"AbaseRoma","chapter":"7","verse":"23","text":"kodwa ngibona omunye umthetho usebenza ezithweni zami, usilwa lomthetho wengqondo yami ungenza ngibe yisibotshwa somthetho wesono osebenzayo ezithweni zami."},{"book":"AbaseRoma","chapter":"7","verse":"24","text":"Yeka isinothongwana esengiyiso sona. Ngubani ozangihlenga kulo umzimba wokufa?"},{"book":"AbaseRoma","chapter":"7","verse":"25","text":"Kabongwe uNkulunkulu ngoJesu Khristu iNkosi yethu!"}]}