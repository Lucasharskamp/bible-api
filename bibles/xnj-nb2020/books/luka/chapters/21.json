{"data":[{"book":"Luka","chapter":"21","verse":"1","text":"Yesu pealolokesa takataka, avawene vandu vevana vindu vyamahele chevisopa luteta muchijomela cha Nyumba ya Chapanga."},{"book":"Luka","chapter":"21","verse":"2","text":"Mewa amuwene lipwela mngangu isopa mashonga sendi zivili."},{"book":"Luka","chapter":"21","verse":"3","text":"Akajova, “Chakaka nikuvajovela, uyu lipwela mngangu asopili neju kuliku voha."},{"book":"Luka","chapter":"21","verse":"4","text":"Muni, vangi voha vasopili luteta, muvindu vyavi vyeviyonjokisi, nambu mau uyu pamonga na ungangu waki asopili chindu cheavi nachu ndava ya wumi waki.”"},{"book":"Luka","chapter":"21","verse":"5","text":"Vandu vangi valongelelayi malovi ga kuyivala Nyumba ya Chapanga, cheyinyambwisi bwina kwa maganga ga mashonga gamahele, na luteta zezasopiwi kwa Chapanga kangi Yesu akajova."},{"book":"Luka","chapter":"21","verse":"6","text":"“Goha aga gemkugawona galabwela magono kawaka hati liganga limonga lelisigalila panani ya liganga lingi, kila chindu yati chidenyekana.”"},{"book":"Luka","chapter":"21","verse":"7","text":"Ndi vakamkota, “Muwula mambu, genago yati gihumila ndali? Hinu ulangisu woki weulangisa papipi pagihumila mambu genago?”"},{"book":"Luka","chapter":"21","verse":"8","text":"Yesu akavayangula, “Mujiyangalilayi, mkoto kukongiwa muni vamahele yati vibwela na kulihengela liina langu. Kuni kila mmonga yati ijova kuvya ‘Mwene ndi Kilisitu msangula!’ ‘Lukumbi luhikili!’ Nambu nyenye mkoto kuvalanda."},{"book":"Luka","chapter":"21","verse":"9","text":"Hinu, pamwiyuwana malovi ga ngondo na mng'anamukanu nakuyogopa, muni yiganikwa genago gahumila hoti, nambu pamwishu wene wakona.”"},{"book":"Luka","chapter":"21","verse":"10","text":"Kangi akayendelela kujova, “Vandu va mulima umonga yati witovana na vandu va mulima wungi, na unkosi umonga yati utovana na unkosi wungi.”"},{"book":"Luka","chapter":"21","verse":"11","text":"Kila pandu yati pivya na mindendemo yivaha ya ndima na njala na matamu ga kukangasa na kuyogofya, na ulangisu ukulu kuhumila kunani kuliundi."},{"book":"Luka","chapter":"21","verse":"12","text":"Nambu, kwakona kuhumila genago goha, yati vakuvakamula na vakuvang'aha na kuvapeleka munyumba za kukonganekela Vayawudi na kuvakunga muchifungu, yati vakuvapeleka kwa vankosi na vachilongosi, ndava ya liina langu,"},{"book":"Luka","chapter":"21","verse":"13","text":"muhotola kujova kwa vene."},{"book":"Luka","chapter":"21","verse":"14","text":"Mkangamala mumitima yinu, mkoto kuholela kwakona, wuli mukujikengelela,"},{"book":"Luka","chapter":"21","verse":"15","text":"Ndava namwene yati nikuvapela malovi ga luhala, hati makoko winu yati nakuhotola kukangamala amala kuvabelela."},{"book":"Luka","chapter":"21","verse":"16","text":"Vadadi na Vanyina vinu, valongo na vandu va lukolo lwinu na vankozi vinu, yati vakuvang'anamukila nyenye, vangi pagati yinu yati mwikomiwa."},{"book":"Luka","chapter":"21","verse":"17","text":"Vandu voha yati vakuvahakalila nyenye ndava yangu."},{"book":"Luka","chapter":"21","verse":"18","text":"Nambu, hati luyunju lumonga wa mumitu yinu lwiyaga lepi."},{"book":"Luka","chapter":"21","verse":"19","text":"Msindimala, kwa kusindimala kwinu, yati mwisangula wumi winu."},{"book":"Luka","chapter":"21","verse":"20","text":"Nambu, “Pemwilola chikundi cha manjolinjoli chiutindili muji wa Yelusalemu, mumanya kuvya lusenje lwa kudenyeka kwaki luhikili."},{"book":"Luka","chapter":"21","verse":"21","text":"Hinu, vevavi ku Yudea vajumbalila kuchitumbi na vevavi kumuji vawuka na vevavi kumgunda vala vakotoka kuwuya kumuji."},{"book":"Luka","chapter":"21","verse":"22","text":"Ndava magono ago ndi magono ga Chapanga kuvabuna vandu vaki, muni kukita mambu goha gegayandikwi mu Mayandiku Gamsopi gahengeka."},{"book":"Luka","chapter":"21","verse":"23","text":"Valachikolela vadala vana ndumbu na vevinyongesa magono genago! Muni yati kwiva na mang'ahiso gamahele mu mulima na ligoga la Chapanga likuvabwelela vandu va mulima wa Vayawudi."},{"book":"Luka","chapter":"21","verse":"24","text":"Vangi vikomiwa kwa upanga, vangi vitoliwa na kupechenganwa mumilima yoha, muji wa Yelusalemu yati wilongoswa na vandu vangali Vayawudi, mbaka mwishu wa ulongosi wavi.”"},{"book":"Luka","chapter":"21","verse":"25","text":"“Yati kwivya na ulangisu mulilanga na mwehi na ndondo. Na vandu pamulima yati vivagaya ndava ya wogohi wa kubuma kwa luyuga lwa nyanja."},{"book":"Luka","chapter":"21","verse":"26","text":"Vandu yati vihinduka ndava ya wogohi, pevilola mambu gegakuukolela mulima, muni vindu vyoha vya kulihundi lilanga na mwehi na ndondo na vingi vyoha yati vinyugusika."},{"book":"Luka","chapter":"21","verse":"27","text":"Kangi, yati vamlola Mwana wa Mundu ibwela mulihundi, ana makakala na ukulu wamahele."},{"book":"Luka","chapter":"21","verse":"28","text":"Lukumbi mambu genago pagitumbula kuhumila, myimayi mkangamala, muni kugomboka kwinu kuhegalili.”"},{"book":"Luka","chapter":"21","verse":"29","text":"Kangi akavajovela luhumu, “Mlola mkongo wa mtini na mikongo yingi yoha."},{"book":"Luka","chapter":"21","verse":"30","text":"Pemwilola yitumbula kumela mahamba, mwavene mwimanya kuvya lusenje lwa fula luhegelili."},{"book":"Luka","chapter":"21","verse":"31","text":"Mewawa, pamwilola mambu genago gihengeka yati mwimanya kuvya Unkosi wa Chapanga uvi papipi."},{"book":"Luka","chapter":"21","verse":"32","text":"Chakaka nikuvajovela, chiveleku ichi cha hinu chipita lepi kwakona genago goha kuhengeka."},{"book":"Luka","chapter":"21","verse":"33","text":"Kunani kwa Chapanga na pamulima yati ziwuka, nambu malovi gangu katu gipita lepi.”"},{"book":"Luka","chapter":"21","verse":"34","text":"“Mujiyangalilayi! Mitima yinu yikotoka kutopelwa, kwa mambu ga kugala na uhutulu na mang'ahiso ga mulima uwu. Muni ligono lenilo likuvabwelela chigafula."},{"book":"Luka","chapter":"21","verse":"35","text":"Muni yikuvabwelela ngati likoka vandu voha vevitama pamulima poha."},{"book":"Luka","chapter":"21","verse":"36","text":"Hinu muvyamihu, na muyupayi kwa Chapanga lukumbi lwoha muni muhotola mpata makakala ga kuyepa mambu genago goha pegihumila, na kuyima palongolo ya Mwana wa Mundu.”"},{"book":"Luka","chapter":"21","verse":"37","text":"Kila ligono muhi magono ago, Yesu avi mukuwula vandu mu Nyumba ya Chapanga, nambu kilu ahambayi kuchitumbi cha mizeituni na kutama kwenuko."},{"book":"Luka","chapter":"21","verse":"38","text":"Na vandu voha vayumwiki lukela hambakucha kuhamba pa Nyumba ya Chapanga, vapata kumyuwanila Yesu."}]}