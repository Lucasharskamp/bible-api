{"data":[{"book":"2 ЦАРСТВАЎ","chapter":"8","verse":"1","text":"Пасьля гэтага Давід разьбіў Філістымлянаў і ўпакорыў іх, і ўзяў Давід Мэтэг-Гаама з рук Філістымлянаў."},{"book":"2 ЦАРСТВАЎ","chapter":"8","verse":"2","text":"І разьбіў Маавіцянаў і зьмерыў іх вяроўкаю, паклаўшы іх на зямлю; і адмерыў дзьве вяроўкі на забіваньне, і адну вяроўку на пакіданьне жывымі. І зрабіліся Маавіцяне ў Давіда рабамі, якія плацілі даніну."},{"book":"2 ЦАРСТВАЎ","chapter":"8","verse":"3","text":"І разьбіў Давід Адраазара, сына Рэховага, цара Суўскага, калі той ішоў, каб аднавіць сваё валадараньне каля ракі Еўфрат;"},{"book":"2 ЦАРСТВАЎ","chapter":"8","verse":"4","text":"і ўзяў Давід у яго тысячу сямсот вершнікаў і дваццаць тысяч чалавек пешых, і падрэзаў Давід жылы ва ўсіх коней калясьнічных, пакінуўшы зь іх на сто калясьніц."},{"book":"2 ЦАРСТВАЎ","chapter":"8","verse":"5","text":"І прыйшлі Сірыйцы Дамаскія на дапамогу да Адраазара, цара Суўскага; але Давід разьбіў дваццаць дзьве тысячы чалавек Сірыйцаў."},{"book":"2 ЦАРСТВАЎ","chapter":"8","verse":"6","text":"І паставіў Давід ахоўныя войскі ў Сірыі Дамаскай, і сталі Сірыйцы ў Давіда рабамі, якія плацілі даніну. І захоўваў Гасподзь Давіда ўсюды, куды ён ні хадзіў."},{"book":"2 ЦАРСТВАЎ","chapter":"8","verse":"7","text":"І ўзяў Давід залатыя шчыты, якія былі ў рабоў Адраазара, і прынёс іх у Ерусалім."},{"book":"2 ЦАРСТВАЎ","chapter":"8","verse":"8","text":"А ў Бэце і ў Бэроце, гарадах Адраазаравых, узяў цар Давід вельмі многа медзі."},{"book":"2 ЦАРСТВАЎ","chapter":"8","verse":"9","text":"І пачуў Той, цар Імата, што Давід разьбіў усё войска Адраазарава,"},{"book":"2 ЦАРСТВАЎ","chapter":"8","verse":"10","text":"і паслаў Той Ёрама, сына свайго, да цара Давіда, вітаць яго і дзякаваць яму за тое, што ён ваяваў з Адраазарам і разьбіў яго; бо Адраазар вёў войны з Тоем. А ў руках у Ёрама быў посуд срэбны, залаты і медны."},{"book":"2 ЦАРСТВАЎ","chapter":"8","verse":"11","text":"Іх таксама прысьвяціў цар Давід Госпаду, разам са срэбрам і золатам, якое прысьвяціў з адабранага ва ўсіх упакораных ім народаў:"},{"book":"2 ЦАРСТВАЎ","chapter":"8","verse":"12","text":"у Сірыйцаў і Маавіцянаў, і Аманіцянаў і Філістымлянаў і Амалікіцянаў, і з адабранага ў Адраазара, сына Рэхавага, цара Суўскага."},{"book":"2 ЦАРСТВАЎ","chapter":"8","verse":"13","text":"І зрабіў Давід сабе імя, вяртаючыся з разгрому васямнаццаці тысяч Сірыйцаў у даліне Салёнай."},{"book":"2 ЦАРСТВАЎ","chapter":"8","verse":"14","text":"І паставіў ён ахоўныя войскі ў Ідумэі; па ўсёй Ідумэі паставіў ахоўныя войскі, і ўсе Ідумэяне былі рабамі Давіда ўсюды, куды ён ні хадзіў."},{"book":"2 ЦАРСТВАЎ","chapter":"8","verse":"15","text":"І цараваў Давід над усім Ізраілем, і тварыў Давід суд і праўду над усім народам сваім."},{"book":"2 ЦАРСТВАЎ","chapter":"8","verse":"16","text":"А Ёаў, сын Саруі, быў правадыром войска; і Ёсафат, сын Ахілудаў - дзеяпісальнікам;"},{"book":"2 ЦАРСТВАЎ","chapter":"8","verse":"17","text":"Садок, сын Ахітуваў, і Ахімэлэх, сын Авіятараў, - сьвятарамі, Сэрая - пісцом;"},{"book":"2 ЦАРСТВАЎ","chapter":"8","verse":"18","text":"і Ванэя, сын Ёдая - начальнікам над Хэлэтэямі і Фэлэтэямі, і сыны Давіда - першымі пры двары."}]}