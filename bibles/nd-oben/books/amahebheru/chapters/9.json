{"data":[{"book":"AmaHebheru","chapter":"9","verse":"1","text":"Isivumelwano sakuqala sasilezimiso zokukhonza kanye lendawo engcwele yasemhlabeni."},{"book":"AmaHebheru","chapter":"9","verse":"2","text":"Kwakhiwa ithabanikeli. Ekamelweni lalo lakuqala kwakuloluthi lwesibane, letafula kanye lesinkwa esingcwelisiweyo; lokhu kwakubizwa ngokuthi yiNdawo eNgcwele."},{"book":"AmaHebheru","chapter":"9","verse":"3","text":"Ngemva kwekhetheni lesibili kwakulekamelo elalithiwa yiNdawo eNgcwelengcwele,"},{"book":"AmaHebheru","chapter":"9","verse":"4","text":"eyayile-alithare lokutshisela impepha elalihuqwe ngegolide kanye lomtshokotsho wesivumelwano owawuhuqwe ngegolide. Umtshokotsho wakhona wawulembizanyana yemana, lentonga ka-Aroni eyahlumayo kanye lezibhebhedu zamatshe esivumelwano."},{"book":"AmaHebheru","chapter":"9","verse":"5","text":"Phezu komtshokotsho kwakulamakherubhi eNkazimulo enze ithunzi phezu kwendawo yomhlatshelo. Kodwa khathesi asingeke silandise okugcweleyo ngalezozinto."},{"book":"AmaHebheru","chapter":"9","verse":"6","text":"Kwathi konke sekulungisiwe kanje, abaphristi bangena njalonjalo ekamelweni langaphandle ukuba benze inkonzo yabo."},{"book":"AmaHebheru","chapter":"9","verse":"7","text":"Kodwa umphristi omkhulu nguye kuphela owayengena ekamelweni langaphakathi kanye ngomnyaka, njalo kungeke kwenzeke engelagazi alinikelela yena kanye lezono abantu abazenza bengazi."},{"book":"AmaHebheru","chapter":"9","verse":"8","text":"UMoya oNgcwele wayetshengisa ngalokho ukuthi indlela eya eNdaweni eNgcwelengcwele yayingabonakaliswa nxa ithabanikeli lakuqala lilokhu likhona."},{"book":"AmaHebheru","chapter":"9","verse":"9","text":"Lokhu kungumfanekiso walesisikhathi, okubonakalisa ukuthi izipho lemihlatshelo okwakunikelwa kwakunganelisi ukuhlambulula izazela zabakhonzayo."},{"book":"AmaHebheru","chapter":"9","verse":"10","text":"Kuyindaba yokudla lokunatha kuphela kanye lemikhuba eyehlukeneyo yokugeza imilayo yangaphandle komzimba esebenza kuze kufike isikhathi sezimiso ezintsha."},{"book":"AmaHebheru","chapter":"9","verse":"11","text":"Kwathi lapho uKhristu esefikile njengomphristi omkhulu wezinto ezinhle esezikhona, wadabula phakathi kwethabanikeli elikhulu elipheleleyo elingenziwanga ngabantu, okuyikuthi, kalisingxenye yale indalo."},{"book":"AmaHebheru","chapter":"9","verse":"12","text":"Kangenanga ngokusebenzisa igazi lembuzi loba elamathole; kodwa wangena kanye kuphela eNdaweni eNgcwelengcwele ngegazi lakhe, esethole ukuhlengwa okulaphakade."},{"book":"AmaHebheru","chapter":"9","verse":"13","text":"Igazi lembuzi lelenkunzi lemilotha yamathokazi okufafazwa ebantwini abangahlambulukanga ngokomkhuba kuyabangcwelisa ukuba babe ngabahlambulukileyo ngaphandle."},{"book":"AmaHebheru","chapter":"9","verse":"14","text":"Pho igazi likaKhristu, owazinikela engelasici kuNkulunkulu ngomoya olaphakade, lizazihlambulula kakhulu okungakanani izazela zethu emisebenzini edonsela ekufeni, ukuze sikhonze uNkulunkulu ophilayo!"},{"book":"AmaHebheru","chapter":"9","verse":"15","text":"Ngenxa yalokhu uKhristu ungumeli wesivumelwano esitsha ukuze kuthi labo ababiziweyo bathole ilifa elingapheliyo elathenjiswayo njengoba sewafa njengenhlawulo ukuba abakhulule ezonweni abazenzayo esivumelwaneni sakuqala."},{"book":"AmaHebheru","chapter":"9","verse":"16","text":"Mayelana lentando yokwaba ilifa, kuyadingakala ukuba kufakazwe ukufa kwalowo owakwenzayo,"},{"book":"AmaHebheru","chapter":"9","verse":"17","text":"ngoba intando yokwaba ilifa isebenza kuphela lapho kukhona ofileyo; kayisebenzi nxa lowo owayenzayo elokhu esaphila."},{"book":"AmaHebheru","chapter":"9","verse":"18","text":"Yikho-nje lesivumelwano sakuqala kasifezwanga kungekho gazi."},{"book":"AmaHebheru","chapter":"9","verse":"19","text":"Kwathi uMosi esememezele imilayo yonke yomthetho ebantwini bonke, wathatha igazi lamathole lelempongo ndawonye lamanzi, lewulu ebomvu kanye lezingatsha zehisophi, wachela umqulu kanye labantu bonke."},{"book":"AmaHebheru","chapter":"9","verse":"20","text":"Wathi, “Leli ligazi lesivumelwano uNkulunkulu alaye ukuba lisigcine.”9.20 U-Eksodasi 24.8"},{"book":"AmaHebheru","chapter":"9","verse":"21","text":"Ngendlela efanayo wachela ithabanikeli ngegazi kanye lezinto zonke ezisetshenziswayo emikhosini yalo."},{"book":"AmaHebheru","chapter":"9","verse":"22","text":"Ngempela umthetho uphose ufune ukuba izinto zonke zihlanjululwe ngegazi, njalo kungekho kuchithwa kwegazi akukho ukuthethelela."},{"book":"AmaHebheru","chapter":"9","verse":"23","text":"Ngakho kwakufanele ukuba imifanekiso yezinto zasezulwini zihlanjululwe ngemihlatshelo le kodwa izinto zasezulwini uqobo kube ngemihlatshelo engcono kulale."},{"book":"AmaHebheru","chapter":"9","verse":"24","text":"Ngoba uKhristu kangenanga endaweni engcwele eyenziwa ngabantu eyayingumfanekiso waleyo eqotho kuphela; yena wangena ezulwini uqobo, ukuba asimele phambi kukaNkulunkulu."},{"book":"AmaHebheru","chapter":"9","verse":"25","text":"Kangenanga ezulwini ukuba azinikele njalonjalo, njengomphristi omkhulu engena eNdaweni eNgcwelengcwele minyaka yonke legazi elingayisilo lakhe."},{"book":"AmaHebheru","chapter":"9","verse":"26","text":"Ngakho uKhristu wayezahlupheka kanengi kusukela ekudalweni komhlaba. Kodwa khathesi usebonakale kanye kuphela ekupheleni kwezikhathi ukuba asuse isono ngomhlatshelo onguye."},{"book":"AmaHebheru","chapter":"9","verse":"27","text":"Njengalokhu umuntu wamiselwa ukufa kanye, kuthi emva kwalokho abhekane lokwahlulelwa,"},{"book":"AmaHebheru","chapter":"9","verse":"28","text":"ngokunjalo uKhristu wanikelwa kanye ukuba asuse izono zabantu abanengi; njalo uzabonakala okwesibili, hatshi ukuthwala isono, kodwa ukuletha ukusindiswa kulabo abamlindeleyo."}]}