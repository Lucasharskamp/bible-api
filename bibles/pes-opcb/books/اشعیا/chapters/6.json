{"data":[{"book":"اشعیا","chapter":"6","verse":"1","text":"در سالی که عزیای پادشاه درگذشت، خداوند را دیدم که بر تختی بلند و باشکوه نشسته بود و معبد از جلال او پر شده بود."},{"book":"اشعیا","chapter":"6","verse":"2","text":"اطراف تخت را فرشتگان احاطه کرده بودند. هر فرشته شش بال داشت که با دو بال صورت خود را می‌پوشاند، و با دو بال پاهای خود را، و با دو بال دیگر پرواز می‌کرد."},{"book":"اشعیا","chapter":"6","verse":"3","text":"آنها یکدیگر را صدا زده می‌گفتند: «قدوس، قدوس، قدوس است خداوند لشکرهای آسمان؛ تمام زمین از جلال او پر است!»"},{"book":"اشعیا","chapter":"6","verse":"4","text":"صدای سرود آنها چنان با قدرت بود که پایه‌های معبد را می‌لرزاند. سپس تمام خانه از دود پر شد."},{"book":"اشعیا","chapter":"6","verse":"5","text":"آنگاه گفتم: «وای بر من که هلاک شدم! زیرا من مردی ناپاک لب هستم و در میان قومی ناپاک لب زندگی می‌کنم، و چشمانم پادشاه، خداوند لشکرهای آسمان را دیده است!»"},{"book":"اشعیا","chapter":"6","verse":"6","text":"سپس یکی از فرشتگان به طرف مذبح پرواز کرد و با انبری که در دست داشت زغالی افروخته برداشت"},{"book":"اشعیا","chapter":"6","verse":"7","text":"و آن را روی دهانم گذاشت و گفت: «حال این زغال افروخته لبهایت را لمس کرده است، تقصیرت رفع شده و تمام گناهانت بخشیده شده است.»"},{"book":"اشعیا","chapter":"6","verse":"8","text":"آنگاه شنیدم که خداوند می‌گفت: «چه کسی را بفرستم تا پیغام ما را به این قوم برساند؟»"},{"book":"اشعیا","chapter":"6","verse":"9","text":"فرمود: «برو و به این قوم بگو: ”به دقت گوش دهید، اما چیزی نفهمید. خوب نگاه کنید، اما درک نکنید.“"},{"book":"اشعیا","chapter":"6","verse":"10","text":"دل این قوم را سخت ساز، گوشهایشان را سنگین کن و چشمانشان را ببند، مبادا با چشمان خود ببینند و با گوشهای خود بشنوند و با دلهای خود بفهمند و به سوی من بازگشت کرده، شفا یابند.»6‏:9‏‑10 در نسخۀ یونانی چنین آمده: فرمود: «برو و به این قوم بگو: ”وقتی آنچه را که می‌گویم، بشنوید، آن را درک نخواهید کرد. وقتی آنچه را که انجام می‌دهم، ببینید، آن را نخواهید فهمید.“ زیرا دل این مردمان سخت شده، و گوشهایشان قادر به شنیدن نیست، و چشمان خود را بسته‌اند، به‌گونه‌ای که چشمانشان نمی‌توانند ببینند، و گوشهایشان قادر به شنیدن نیستند، و دلشان نمی‌تواند درک کند، و نمی‌توانند نزد من بازگردند تا شفایشان بخشم.» مقایسه کنید با متی ۱۳‏:۱۴‏‑۱۵‏؛ مَرقُس ۴‏:۱۲؛ لوقا ۸‏:۱۰؛ اعمال ۲۸‏:۲۶‏‑۲۷."},{"book":"اشعیا","chapter":"6","verse":"11","text":"گفتم: «خداوندا، تا به کی این وضع ادامه خواهد داشت؟»"},{"book":"اشعیا","chapter":"6","verse":"12","text":"و من همهٔ آنها را به سرزمینهای دور دست بفرستم و سرزمین آنها متروک شود."},{"book":"اشعیا","chapter":"6","verse":"13","text":"در آن زمان هر چند یک دهم از قوم من در سرزمین خود باقی می‌مانند، اما آنان نیز از بین خواهند رفت. با این حال قوم اسرائیل مانند بلوط و چنار خواهند بود که چون قطع شود کنده‌اش در زمین باقی می‌ماند و دوباره رشد می‌کند.»"}]}