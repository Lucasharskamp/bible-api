{"data":[{"book":"2 Letopisu","chapter":"19","verse":"1","text":"Když se pak navracoval Jozafat král Judský do domu svého v pokoji do Jeruzaléma,"},{"book":"2 Letopisu","chapter":"19","verse":"2","text":"Vyšel jemu vstříc Jéhu syn Chananův, prorok, a řekl králi Jozafatovi: Zdaliž jsi bezbožnému měl pomáhati, a ty, jenž nenávidí Hospodina, milovati? Z té příčiny proti tobě jest hněv Hospodinův."},{"book":"2 Letopisu","chapter":"19","verse":"3","text":"Ale však nalezly se věci dobré při tobě, že jsi vysekal háje z země, a nastrojil srdce své, abys hledal Boha."},{"book":"2 Letopisu","chapter":"19","verse":"4","text":"I bydlil Jozafat v Jeruzalémě, a zase projel lid od Bersabé až k hoře Efraim, a navrátil je k Hospodinu Bohu otců jejich."},{"book":"2 Letopisu","chapter":"19","verse":"5","text":"A ustanovil soudce v zemi po všech městech Judských hrazených, v jednom každém městě."},{"book":"2 Letopisu","chapter":"19","verse":"6","text":"Tedy řekl soudcům: Vizte, jak co činíte; nebo nevedete soudu za člověka, ale za Hospodina, kterýž vám přítomen jest při vykonávání soudu."},{"book":"2 Letopisu","chapter":"19","verse":"7","text":"A protož budiž bázeň Hospodinova při vás. Ostříhejte toho a čiňte tak, neboť není u Hospodina Boha našeho nepravosti, tak aby šetřiti měl osob, aneb přijímati dary."},{"book":"2 Letopisu","chapter":"19","verse":"8","text":"Tak i v Jeruzalémě ustanovil Jozafat některé z Levítů a z kněží, a z knížat otcovských, čeledí Izraelských, k soudu Hospodinovu a k rozepřem těch, kteříž by se obraceli o to do Jeruzaléma."},{"book":"2 Letopisu","chapter":"19","verse":"9","text":"A přikázal jim, řka: Takž dělejte v bázni Hospodinově, u víře a v srdci upřímém."},{"book":"2 Letopisu","chapter":"19","verse":"10","text":"A při všeliké rozepři, kteráž by přišla před vás od bratří vašich, kteříž bydlí v městech svých, buď mezi krví a krví, mezi zákonem a přikázaním, ustanoveními a soudy, napomenete jich, aby nehřešili proti Hospodinu, tak aby nepřišla prchlivost na vás, ani na bratří vaše. Tak čiňte, a neuběhnete v hřích."},{"book":"2 Letopisu","chapter":"19","verse":"11","text":"A aj, Amariáš, kněz nejvyšší, mezi vámi bude ve všech věcech Hospodinových, a Zebadiáš syn Izmaelův, vývoda domu Judova, ve všeliké věci královské. Máte také Levíty správce mezi sebou; posilňtež se a zmužile sobě počínejte, a budeť Hospodin s tím, kdož bude dobrý."}]}