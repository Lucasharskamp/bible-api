{"data":[{"book":"Mak","chapter":"1","verse":"1","text":"Kar Godɨn Otarim Krais Iesusɨn Akar Aghuim."},{"book":"Mak","chapter":"1","verse":"2","text":"God fomɨra uan akam isa, an akam inigha izir gumazim Aisaia ganɨngi. Ezɨ an an osirizɨma, an akɨnafarimɨn iti. Akar kamra kara:"},{"book":"Mak","chapter":"1","verse":"3","text":"Gumazir tiarir mam gumazamiziba puvatɨzir danganimɨn dɨa ghaze,"},{"book":"Mak","chapter":"1","verse":"4","text":"Kamaghɨn amizɨma, Gumazamiziba Ruer Gumazim Jon izava gumazamiziba puvatɨzir danganimɨn ikiava gumazamiziba rua kamaghɨn akam akuri, “Ia navibagh iraghtɨ, kɨ ia rueghtɨ, God ian arazir kuraba gɨn amadagham.”"},{"book":"Mak","chapter":"1","verse":"5","text":"An akar kabav geima Judian Distrighɨn itir nguibaba koma Jerusalemɨn nguibar ekiamɨn itir gumazamiziba, me bar iza uan arazir kurabar gun mɨgeima, a Jordanɨn Fanemɨn me rue."},{"book":"Mak","chapter":"1","verse":"6","text":"Jon, Gumazamiziba Ruer Gumazim, an asɨzim kamelɨn arɨzibar ingarizir iniba ikegha asɨzir inim uan ivariam gike. A inir kaba ikeghava odeziba ko ruarimɨn haniba api.1:6 Nɨ kamel ko hanibar mɨngaribagh foghsɨ, akɨnafarir kamɨn akɨrangɨn itir Akar Mɨngaribar gan."},{"book":"Mak","chapter":"1","verse":"7","text":"1:7 Aposel 13:25Ezɨ an akam kamaghɨn mɨgei, “Nan gɨn izamin gumazim an gavgavim guizbangɨra nan gavgavim gafira. Kɨ an mɨn garir puvatɨ. Kɨ uaghan aviraghɨva an dagarir asuabar beniba fɨran gavgaviba puvatɨ."},{"book":"Mak","chapter":"1","verse":"8","text":"1:8 Aisaia 44:3; Joel 2:28; Aposel 2:4; 10:45; 1 Korin 12:13Kɨ dɨpamɨn ia rue, eghtɨ a gɨn Godɨn Duamɨn ia ruam.”"},{"book":"Mak","chapter":"1","verse":"9","text":"Dughiar kam Iesus Galilin Distrighɨn itir nguibam, Nasaret, ategha Jon bagha izezɨma, a Jordanɨn Fanemɨn a rue."},{"book":"Mak","chapter":"1","verse":"10","text":"Iesus dɨpamɨn aven ikegha azenan otivavɨra ikia garima overiam kuiaghirɨzɨ Godɨn Duam bunbamɨn mɨn mɨghegha a bagha izaghiri."},{"book":"Mak","chapter":"1","verse":"11","text":"1:11 Jenesis 22:2; Onger Akaba 2:7; Aisaia 42:1; Matyu 3:17; 12:18; Mak 9:7; Luk 3:22Ezɨ tiarir mam Godɨn Nguibamɨn ikiava kamaghɨn dei, “Nɨ nan Otarim. Kɨ guizbangɨra nɨ gifuegha nɨ bagha bar akonge.”"},{"book":"Mak","chapter":"1","verse":"12","text":"Ezɨ Godɨn Duam anemadazɨma a gumazamiziba puvatɨzir danganimɨn ghu."},{"book":"Mak","chapter":"1","verse":"13","text":"1:13 Onger Akaba 91:11-13A ghugha, 40plan dughiabar danganir kamɨn itima, Satan a gifarasa a gakaghori. A ruarimɨn itir asɨziba ko ikia dar torimɨn itima, Godɨn enselba an garava an akurvasi."},{"book":"Mak","chapter":"1","verse":"14","text":"Ezɨ me Jon, Gumazamiziba Ruer Gumazim, inigha kalabus gatɨzɨma, Iesus gɨn Galilin Distrighɨn ghugha Godɨn Akar Aghuim akuri."},{"book":"Mak","chapter":"1","verse":"15","text":"1:15 Daniel 9:25; Matyu 3:2; Galesia 4:4; Efesus 1:10A kamaghɨn mɨgei, “Dughiam otogha gɨfa. God Bizibagh Ativamin Dughiam roghɨra ize. Ia navibagh iragh nɨghnɨzir gavgavim Godɨn Akar Aghuimɨn ikɨ.”"},{"book":"Mak","chapter":"1","verse":"16","text":"Dughiar mam Iesus Galilin Dɨpar Akaremɨn dadarimɨn ghua Saimon uan dozim Andru ko aningɨn garima, aning osiriba baghava uan iver ekiaba akuri. Aning osiriba isa dagɨaba bagha da amadir gumazimning."},{"book":"Mak","chapter":"1","verse":"17","text":"1:17 Matyu 13:47; Luk 5:1-11Ezɨ Iesus kamaghɨn aning mɨgei, “Gua nan gɨn izɨtɨ kɨ guan akakaghtɨma, gua osiriba isi moghɨn gumazamiziba iniam.”"},{"book":"Mak","chapter":"1","verse":"18","text":"1:18 Matyu 4:20; 19:27; Luk 5:11Ezɨ aning an akam baraghavɨra uan iveba ategha an gɨn zui."},{"book":"Mak","chapter":"1","verse":"19","text":"Ezɨ a mong sɨvagha ghua, Sebedin otarim Jems uan dozim Jon ko aningɨn garima aning uan botɨn ikiava uan iver ekiabar kɨri."},{"book":"Mak","chapter":"1","verse":"20","text":"An aningɨn garavɨra aningɨn diazɨma, aning maghɨra uan afeziam Sebedi koma an ingangarir gumaziba ataghizɨ me uan botɨn itima aning Iesusɨn gɨn zui."},{"book":"Mak","chapter":"1","verse":"21","text":"Ezɨ Iesus ko an gɨn zuir darazi Kaperneamɨn ghue. Me zuezɨ Sabat otozɨma, a God ko mɨgeir dɨpenimɨn aven ghugha, dɨpenir kamɨn aven itir gumazamizibar sure gami."},{"book":"Mak","chapter":"1","verse":"22","text":"1:22 Matyu 7:28-29A men sure gamima gumazamiziba bar an akam baregha dɨgavir kuram gami. An mɨgɨrɨgɨar kaba mati gavgavim itir gumazimɨn mɨgɨrɨgɨaba. An mɨgɨrɨgɨaba Judan Arazibagh fozir gumazibar mɨgɨrɨgɨabar mɨn zuir puvatɨ. Ezɨ gumazamiziba dɨgavir kuram gami.1:22 Nɨ Judan Arazibagh fozir gumazibar mɨngarim gɨfoghsɨ, akɨnafarir kamɨn akɨrangɨn itir Akar Mɨngaribar gan."},{"book":"Mak","chapter":"1","verse":"23","text":"A kamaghɨn me mɨgɨavɨra itima gumazir duar kuram apazazir mam God ko mɨgeir dɨpenimɨn aven izegha dei."},{"book":"Mak","chapter":"1","verse":"24","text":"1:24 Mak 5:7A dɨa kamaghɨn mɨgei, “Nɨ manmaghɨn e damuasa, Nasaretɨn gumazim Iesus? Nɨ e gasɨghasɨghasa ize? Kɨ nɨ gɨfo, nɨ God amadazir gumazim, nɨ Godɨn damazimɨn zuezir gumazim.”"},{"book":"Mak","chapter":"1","verse":"25","text":"Ezɨ Iesus akar gavgavimɨn kamaghɨn a mɨgei, “Nɨ nɨmɨra ikɨ, egh gumazir kam ategh azenan izegh.”"},{"book":"Mak","chapter":"1","verse":"26","text":"1:26 Mak 9:26Ezɨ duar kurar kam Iesus baregha gumazir kam gunabagha aravɨram azenan ize."},{"book":"Mak","chapter":"1","verse":"27","text":"Ezɨ gumazamiziba bar bizir kamɨn ganigha guizbangɨra dɨgavir kuram gamigha uarira uarir azangsɨsi, “Kar manmaghɨn amizir bizim? A suren arazir igiam e gami. A gavgavim itir akabav gei. A uaghan akar gavgavimɨn duar kurabav geima da an akam barasi.”"},{"book":"Mak","chapter":"1","verse":"28","text":"1:28 Matyu 4:24An amizir bizibar eghaghanim zuamɨra Galilin Distrik bar a garui."},{"book":"Mak","chapter":"1","verse":"29","text":"Ezɨ Iesus gumazir maba ko God ko mɨgeir dɨpenim ategha Saimon ko Andrun dɨpenimɨn zuima, Jems ko Jon me ko zui."},{"book":"Mak","chapter":"1","verse":"30","text":"Me ghua garima Saimonɨn asamim arɨa mɨkarzim fɨava dakozim girɨghav itima gumazir maba an gun Iesus mɨgei."},{"book":"Mak","chapter":"1","verse":"31","text":"Me a mɨkemezɨma, an a bagha ghuava an dafarimɨn suiragha a ghufe. Ezɨ an arɨmariam anetaghizɨma a dɨkavigha dagheba me ganɨdi."},{"book":"Mak","chapter":"1","verse":"32","text":"Guaratɨzir kamra, amɨnim pɨrizɨma me gumazamizir arɨmariar kuraba koma gumazamizir avɨrir duar kuraba apazaziba bar me inigha Iesus bagha izi."},{"book":"Mak","chapter":"1","verse":"33","text":"Nguibar kamɨn itir gumazamiziba bar izava dɨpenir kamɨn tiar akamɨn uari akufa."},{"book":"Mak","chapter":"1","verse":"34","text":"1:34 Mak 3:11-12; Luk 4:41Ezɨ Iesus arɨmariar guar avɨriba itir gumazamizir avɨriba men arɨmariabagh amizɨ, me ghuamaghe. A duar kurar avɨriba saram otoghezɨma da gumazamiziba ategha azenan ize. Duar kuraba a gɨfo, a Godɨn Otarim. Ezɨ kamaghɨn a ghaze, ia kamaghɨn mɨkɨman markɨ suam, Kɨ Godɨn Otarim. Egha a men anogoroke."},{"book":"Mak","chapter":"1","verse":"35","text":"Egha amɨmzaraghan amɨnim tɨghar itima, Iesus dɨkavigha dɨpenim ategha ghuava gumazamiziba puvatɨzir danganimɨn ghugha God ko mɨgei."},{"book":"Mak","chapter":"1","verse":"36","text":"A ghuzɨ Saimon uan roroaba ko a buriagharui."},{"book":"Mak","chapter":"1","verse":"37","text":"Me ghua an apigha kamaghɨn a mɨgei, “Gumazamiziba bar nɨ buri.”"},{"book":"Mak","chapter":"1","verse":"38","text":"Ezɨ Iesus men akam ikaragha kamaghɨn mɨgei, “E nguibar igharazir roghɨra kagh itibar mangam. Kɨ munagh uaghan Godɨn akam akunam. Kɨ bizir kam bagha ize.”"},{"book":"Mak","chapter":"1","verse":"39","text":"1:39 Matyu 4:23; 9:35A kamaghɨn mɨkemegha, Galilin Distrighɨn danganiba bar dagh aruava God ko mɨgeir dɨpenibar aven Godɨn akam akurava gumazamizibagh apazazir duar kuraba batosi."},{"book":"Mak","chapter":"1","verse":"40","text":"Ezɨ gumazir lepa itir mam Iesus bagha izava, an guamɨn aviragha tevimning apɨrigha puvɨra a gaghori, “Nɨ fueghɨva na damightɨ, kɨ Godɨn damazimɨn zuegh ua deraka.”1:40 Lepan arɨmariar fomɨra Baibelɨn dughiamɨn ikezim ighara. Ezɨ datɨrɨghɨn itir lepan arɨmariam a igharaghav ami. Fomɨra ikezim pura mɨkarzir ghurghurim gumazir namnabar otifi. Egha uaghan bizir igharaziba sara posi."},{"book":"Mak","chapter":"1","verse":"41","text":"Ezɨ Iesus kamaghɨn oregha, guizbangɨra bar an apangkufi. Egha uan agharim isa gumazir kam gatɨgha ghaze, “Kɨ ifonge. Nɨn mɨkarzim zuegh, ua deragh.”"},{"book":"Mak","chapter":"1","verse":"42","text":"Iesus kamaghɨn mɨgɨavɨra itima, lepan arɨmariam zuamɨra gumazir kam ataghizɨ an mɨkarzim ua dera."},{"book":"Mak","chapter":"1","verse":"43","text":"Ezɨ Iesus gumazir kam amaga akar gavgavimɨn kamaghɨn a mɨgei,"},{"book":"Mak","chapter":"1","verse":"44","text":"1:44 Ofa Gami 14:1-32; Mak 3:12; 7:36; Luk 5:14“Nɨ oragh, nɨ batozir bizir kam nɨ an gun mɨkɨman markɨ. Nɨ mangɨ uan mɨkarzim isɨ ofa gamir gumazimɨn akagh, egh Moses fomɨra e mɨkemezɨ moghɨn, nɨ ua bagh Godɨn ofa damu. Eghtɨ gumazamiziba fogh suam, nɨn arɨmariam gɨfa.”"},{"book":"Mak","chapter":"1","verse":"45","text":"Ezɨ gumazir kam Iesus a mɨkemezɨ moghɨn damuan aghuagha, bizir kamɨn gun bar me mɨgei. Kamaghɨn amizɨ, maburan avɨrim Iesus akuvazɨma, a nguibar ekiatamɨn aven azenaram aruir puvatɨ. A uabɨra itir danganimɨn itima, gumazamiziba a bagha tintinibar izavɨra iti."}]}