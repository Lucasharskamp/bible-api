{"data":[{"book":"Efɛsi Kaane","chapter":"5","verse":"1","text":"Nanara, ɛ to findixi Ala xanuntenne nan na, ɛ Ala raliga,"},{"book":"Efɛsi Kaane","chapter":"5","verse":"2","text":"ɛ sigan ti xanuntenyani alo Alaa Muxu Sugandixina en xanuxi kii naxan yi, a yi a yɛtɛ fi en ma fe ra, a liga alo saraxa baxina Ala xa, naxan gan xiri rafan a ma."},{"book":"Efɛsi Kaane","chapter":"5","verse":"3","text":"Koni yanga suxun nun fe xɔsixine nun milan nama lu ɛ yɛ, e fe yɛtɛɛn nama fala mumɛ, alo a lan yama sariɲanxini kii naxan yi."},{"book":"Efɛsi Kaane","chapter":"5","verse":"4","text":"Ɛ mɔn nama fe xɔsixine nun xaxilitareya falane nun yagitareya falane ti. Ne mi daxa koni fɔ barika birana."},{"book":"Efɛsi Kaane","chapter":"5","verse":"5","text":"Amasɔtɔ ɛ xa ito kolon yati, fa fala muxun naxan yanga suxun nun fe xɔsixine nun milɛ feene ligama, na sese mi kɛɛn sɔtɔma Ala nun a Muxu Sugandixina mangayani. Amasɔtɔ milɛn findixi se batun nan na alo suxure kiina."},{"book":"Efɛsi Kaane","chapter":"5","verse":"6","text":"Ɛ nama tin muxu yo xa ɛ mayenden fala fuune xɔn, amasɔtɔ Alaa xɔlɔn fama fala suxutarene xili ma na fe sifane nan ma fe ra."},{"book":"Efɛsi Kaane","chapter":"5","verse":"7","text":"Nanara, ɛ nama basan ne ra."},{"book":"Efɛsi Kaane","chapter":"5","verse":"8","text":"Amasɔtɔ ɛ tan fan yi luxi nɛn alo dimina koni iki ɛ bata lu alo kɛnɛnna Marigin barakani. Nayi, ɛ sigan ti alo kɛnɛnna muxune."},{"book":"Efɛsi Kaane","chapter":"5","verse":"9","text":"Amasɔtɔ fe faɲin sifan birin nun tinxinyaan nun ɲɔndin fama kɛnɛnna nan xɔn."},{"book":"Efɛsi Kaane","chapter":"5","verse":"10","text":"Ɛ feene fɛsɛfɛsɛ ɛ Marigin nafan feen kolon."},{"book":"Efɛsi Kaane","chapter":"5","verse":"11","text":"Ɛ fefe nun dimin kɛwanla fe fuune nama malan, koni fɔ ɛ xa e ramini kɛnɛnna nin."},{"book":"Efɛsi Kaane","chapter":"5","verse":"12","text":"Amasɔtɔ muxune feen naxanye ligama wundoni, hali ne falan gbansanna mayagi."},{"book":"Efɛsi Kaane","chapter":"5","verse":"13","text":"Koni kɛnɛnna na sɔnna naxan birinye makɛnɛn, ne yigbɛma nɛn."},{"book":"Efɛsi Kaane","chapter":"5","verse":"14","text":"Amasɔtɔ naxan birin na yigbɛ, na bata lu kɛnɛnni. A falaxi na nan ma, a naxa,"},{"book":"Efɛsi Kaane","chapter":"5","verse":"15","text":"Nayi, ɛ a liga ɛ yeren ma ɛ sigati kiini, ɛ nama lu alo fe kolontarene, koni alo fe kolonne."},{"book":"Efɛsi Kaane","chapter":"5","verse":"16","text":"Ɛ fɛrɛn fen waxatine ma, amasɔtɔ waxatini itoe mi fan."},{"book":"Efɛsi Kaane","chapter":"5","verse":"17","text":"Nanara, ɛ nama findi xaxilitarene ra, koni ɛ kata Marigin sagoon kolon feen na."},{"book":"Efɛsi Kaane","chapter":"5","verse":"18","text":"Ɛ nama lugo dɔlɔn na, amasɔtɔ xurutareyaan nan na ra, koni ɛ lugo Alaa Nii Sariɲanxin na."},{"book":"Efɛsi Kaane","chapter":"5","verse":"19","text":"Nba, ɛ falan ti ɛ bode xa Yaburi falane nun bɛtine nun Ala tantun sigi sariɲanxine yi, ɛ bɛtin ba Marigin xa, ɛ yi a tantun ɛ bɔɲɛn birin na!"},{"book":"Efɛsi Kaane","chapter":"5","verse":"20","text":"Ɛ barikan bira Fafe Ala xa seen birin ma fe yi waxatin birin en Marigi Yesu Alaa Muxu Sugandixin xinli."},{"book":"Efɛsi Kaane","chapter":"5","verse":"21","text":"Ɛ xuru ɛ bode ma Alaa Muxu Sugandixin yɛɛragaxuni."},{"book":"Efɛsi Kaane","chapter":"5","verse":"22","text":"Ɲaxanle, ɛ xuru ɛ xɛmɛne ma alo ɛ a ligama Marigin xa kii naxan yi."},{"book":"Efɛsi Kaane","chapter":"5","verse":"23","text":"Amasɔtɔ xɛmɛn nan ɲaxanla xunna ra, alo Alaa Muxu Sugandixin dɛnkɛlɛya yamaan xunna ra kii naxan yi, naxan luxi alo a fati bɛndɛna, a naxan nakisixi."},{"book":"Efɛsi Kaane","chapter":"5","verse":"24","text":"Ɲaxanle lanma nɛn e yi xuru e xɛmɛne ma feen birin yi alo dɛnkɛlɛya yamaan xuruxi Alaa Muxu Sugandixin ma kii naxan yi."},{"book":"Efɛsi Kaane","chapter":"5","verse":"25","text":"Xɛmɛne, ɛ fan xa ɛ ɲaxanle xanu alo Alaa Muxu Sugandixin bata dɛnkɛlɛya yamaan xanu kii naxan yi, a yi a yɛtɛ fi e fe ra,"},{"book":"Efɛsi Kaane","chapter":"5","verse":"26","text":"alogo a xa e rasariɲan, a yi e rafixa igen nun fala xuiin xɔn,5.26 A muxune rasariɲanma igeni, a e rafu e tubi xinla ma. A mato Tito 3.5 kui. A mɔn muxune rasariɲanma Yesu nun a fala xuiin xɔn. A mato Yoni 1.1 nun 15.3 kui."},{"book":"Efɛsi Kaane","chapter":"5","verse":"27","text":"alogo a xa e ti a yɛtagi yama nɔrɔxin na, alo lɔxɔ yo mi dugin naxan na, a mi yiɲɔrɔnmɔnxi, fɛ yo mi a ra koni yama sariɲanxin na a ra fɛtareyani."},{"book":"Efɛsi Kaane","chapter":"5","verse":"28","text":"Xɛmɛne lan e xa e ɲaxanle xanu na kii nin alo e yɛtɛ gbindina. Xɛmɛn naxan a ɲaxanla xanuma, na bata a yɛtɛ xanu."},{"book":"Efɛsi Kaane","chapter":"5","verse":"29","text":"Muxu yo munma a yɛtɛ fati bɛndɛn naɲaxu singen. Koni a a dɛgema nɛn ki faɲi, a yi a masuxu alo Alaa Muxu Sugandixin dɛnkɛlɛya yamaan masuxuma kii naxan yi"},{"book":"Efɛsi Kaane","chapter":"5","verse":"30","text":"amasɔtɔ a fati bɛndɛn yirene nan en tan na."},{"book":"Efɛsi Kaane","chapter":"5","verse":"31","text":"Kitabun naxa, “Nanara, xɛmɛna a nga nun a fafe beɲinma, a yi a maso a ɲaxanla ra, e findi fati bɛndɛ kedenna ra.”5.31 Dunuɲa Fɔlɔn 2.24"},{"book":"Efɛsi Kaane","chapter":"5","verse":"32","text":"Wundo gbeen nan ito ra, koni n na Alaa Muxu Sugandixin nun dɛnkɛlɛya yamaan nan ma fe falama."},{"book":"Efɛsi Kaane","chapter":"5","verse":"33","text":"Koni ɛ fan birin xa ɛ ɲaxanla xanu alo ɛ yɛtɛna, ɲaxanla fan yi a xɛmɛn binya."}]}