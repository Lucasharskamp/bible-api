{"data":[{"book":"प्रेरितगोळ","chapter":"18","verse":"1","text":"इदुर बाद्दा पौलुस एथेंस नगर इक बिटकु कुरिन्थुस नगर दा बंदुन."},{"book":"प्रेरितगोळ","chapter":"18","verse":"2","text":"अल आऊक अक्विला हेसुर इन ऊंद यहूदी सिकदुन, यार्द जनम पुन्तुस दा आगीत. आव तान हिंग्स प्रिसकिल्ला अन्द सांगुळ इटली टु ईग ईग अच बंदीदुन, यतिकी क्लौदियुस सप्पा यहूदीगोळी रोम टु होट्ट बुळोद आग्या कोटीदुन. इदुरसाटी आव आंदुर अल होदुन."},{"book":"प्रेरितगोळ","chapter":"18","verse":"3","text":"आंदुर ऊंदा ऊज्या ईरतोगोर अदिक आंदुर क्याल्सा ऊंदा ईरोद आंदुर तान कमाई इन साटी तम्बू माळोद क्याल्सा माळतोगोर."},{"book":"प्रेरितगोळ","chapter":"18","verse":"4","text":"आव हर ऊंद आराम इन दिन यहूदी लॉकुर्द सभागृह दा झगळा माळकु यहूदीगोळ अदिक गैरयहूदीगोळी भी समझुस तोगोन."},{"book":"प्रेरितगोळ","chapter":"18","verse":"5","text":"याग सीलास अदिक तीमुथियुस मकिदुनिया टु बंदुर, रा पौलुस वचन केळ्सदुर दा पुरा समय कोट्टुन अदिक यहूदीगोळी गवाही कोळली कुरतुन कि यीशु उच मसीह हुन."},{"book":"प्रेरितगोळ","chapter":"18","verse":"6","text":"लेकीन याग आंदुर विरोध अदिक अपमान माळली कुरतुर, रा आव तान कपळा झाळ्सकु आंदुर से अंदुन, “नीम सायोद कारण नीव खुद आईर! ना निर्दोष आईन. अदिक इदुर जिम्मेदार ना हैलेच, ईग टु ना गैरयहूदीगोळ्द हाती होगाईन.”"},{"book":"प्रेरितगोळ","chapter":"18","verse":"7","text":"अल टु होटकु आव तीतुस यूस्तुस हेसुर इन परमेश्वर उन आराधना माळावाळा ऊंद मंळसा अन्द मान्या बंदुन; यार्द मान्ना यहूदी सभागृह टु हतकु ईरोद."},{"book":"प्रेरितगोळ","chapter":"18","verse":"8","text":"आग सभागृह अन सरदार क्रिसपुस तान सप्पा घराना समेत प्रभु मा विश्वास माळदुन; अदिक हापाळ सा कुरिन्थवासी ईद बातणी केळकु विश्वास माळदुर अदिक बपतिस्मा ताकोंडुर."},{"book":"प्रेरितगोळ","chapter":"18","verse":"9","text":"प्रभु ऊंद ईळ्लकी दर्शन इन द्वारा पौलुस से अंदुन, “अंजबाळ, उलटा अनतेला ईर अदिक सुंगा ईरबाळ;"},{"book":"प्रेरितगोळ","chapter":"18","verse":"10","text":"यतिकी ना नीन सांगुळ आईन, अदिक याऊ नीन मा चढ़ाई माळकु अपमान हानि माळतीदील; यतिकी ई नगर दा नान हापाळ सा लॉकुर आर.”"},{"book":"प्रेरितगोळ","chapter":"18","verse":"11","text":"इदुरसाटी आव आंदुर्दा परमेश्वर उन वचन कल्सतेला दिळ वर्ष ताका ईत्‍तुन."},{"book":"प्रेरितगोळ","chapter":"18","verse":"12","text":"याग गल्लियो अक अखाया द्याश इन शासक माळकु आत, आग यहूदी लॉकुर ऊंद आगकु पौलुस मा येरतेला बंदुर, अदिक आऊक न्याय आसन इन मुंद तंदुर,"},{"book":"प्रेरितगोळ","chapter":"18","verse":"13","text":"अदिक अनली कुरतुर, “ईव लॉकुरी समझुस्तान कि परमेश्वर उन उपासना हिंग रीति देल माळी, जो नाम्द व्यवस्था अन्द विपरीत आद.”"},{"book":"प्रेरितगोळ","chapter":"18","verse":"14","text":"याग पौलुस माताळदुर मा अच ईरोन, रा गल्लियो यहूदीगोळ से अंदुन, “हे यहूदीगोळा, अगर ईद येनारा अन्याय या दुष्टता अन्द मात आगाईत, रा उचित ईरोद कि ना नीम्द केळायदिन."},{"book":"प्रेरितगोळ","chapter":"18","verse":"15","text":"लेकीन अगर ईद झगळा शब्दगोळ, अदिक हेसुरगोळ, अदिक नीम खुद इन व्यवस्था अन्द बारा दा आद, रा नीव अच खुद सुलझुसी; यतिकी ना ई मातगोळ्द न्यायी बनसोद चाहासालीन.”"},{"book":"प्रेरितगोळ","chapter":"18","verse":"16","text":"अदिक आव आंदरी न्याय आसन इन मुंद टु तेगसुसबुटुन."},{"book":"प्रेरितगोळ","chapter":"18","verse":"17","text":"आग सप्पा लॉकुर सभागृह अन अध्यक्ष सोस्थिनेस उक हुळकु न्याय आसन इन मुंद बळदुर. लेकीन गल्लियो ई मातगोळ मा ध्यान कोटीदील."},{"book":"प्रेरितगोळ","chapter":"18","verse":"18","text":"पौलुस हापाळ दिन ताका कुरिन्थुस दा ईत्‍तुन. बाक विश्वासी वार्टुर से विदा ताकोमकु जहाज देल सीरिया होदुन आग आऊन सांगुळ प्रिसकिल्ला अदिक अक्विला भी ईरोर. पौलुस किंख्रिया दा तान मुंडन माळदुन, यतिकी आव ऊंद मन्नत बेळीदुन."},{"book":"प्रेरितगोळ","chapter":"18","verse":"19","text":"आव इफिसुस पोहचुस्कु प्रिसकिल्ला अदिक अक्विला अक अल बिट्टुन, अदिक खुद सभागृह दा होगकु यहूदीगोळ से झगळा माळली कुरतुन."},{"book":"प्रेरितगोळ","chapter":"18","verse":"20","text":"याग अलेर लॉकुर आऊन से विनती माळदुर, “नाम सांगुळ अदिक थ्वाळासा दिन ईर.” रा आव स्वीकार माळीदील;"},{"book":"प्रेरितगोळ","chapter":"18","verse":"21","text":"लेकीन ईद अनकु आंदुर से सार आदुन, “अगर परमेश्वर चाहास्यान रा ना नीम हात्‍ती मात्‍त बराईन.” आग आव इफिसुस टु जहाज मा कुर्तकु होटोदुन;"},{"book":"प्रेरितगोळ","chapter":"18","verse":"22","text":"अदिक कैसरिया दा ईळुकु यरूशलेम इक होदुन अदिक मंडली अक मुलाकात माळकु अन्ताकिया दा बंदुन."},{"book":"प्रेरितगोळ","chapter":"18","verse":"23","text":"बाक येनारा दिन अन्ताकिया दा ईतकु गलातिया अदिक फ्रूगिया क्षेत्र टु आगतेला होट्टुन, अदिक सप्पा चेलागोळी विश्वास दा संची माळतेला तिर्गदुन."},{"book":"प्रेरितगोळ","chapter":"18","verse":"24","text":"अपुल्लोस हेसुर इन ऊंद यहूदी ईरोन, यार्द जनम सिकन्दरिया दा आगीत, जो अक्‍कलवाळा मंळसा ईरोन अदिक शास्त्र अक वळ्लीद तरीका देल जानसोन, इफिसुस दा बंदुन."},{"book":"प्रेरितगोळ","chapter":"18","verse":"25","text":"आव प्रभु उन हादी इन शिक्षा ताकोंडिदुन, अदिक मन हचकु अदिक पुरा उत्साह देल यीशु उन बारा दा वळ्लीद-वळ्लीद केळसोन अदिक कलसोन, लेकीन आव सिर्फ यूहन्ना अन्द बपतिस्मा अन्द मात जानसोन."},{"book":"प्रेरितगोळ","chapter":"18","verse":"26","text":"आव सभागृह दा निडर आगकु माताळली कुरतुन, लेकीन प्रिसकिल्ला अदिक अक्विला आऊंद मातगोळी केळकु आऊक तान मान्या ओतुर अदिक परमेश्वर उन हादी आऊक मात्‍त वळ्लीद-वळ्लीद हेळदुन."},{"book":"प्रेरितगोळ","chapter":"18","verse":"27","text":"याग अपुल्लोस निश्चय माळदुन कि आप्पारी ईळुकु अखाया अक होदेव इफिसुस उन विश्वासी वार्टुर आऊन हिम्मत वाळुसदुर अदिक अखाया अन अनुयायीगोळी आऊन स्वागत माळोर साटी ऊंद चिट्ठी कळुदुर; अदिक आव अल पोहचुस्कु आ लॉकुर्द बळा सहायता माळदुन जो परमेश्वर उन अनुग्रह अन कारण विश्वास दा बंदीदुर."},{"book":"प्रेरितगोळ","chapter":"18","verse":"28","text":"यतिकी आव शास्त्र देल प्रमाण कोट कोटकु कि यीशु उच मसीह हुन, धोळ प्रबलता देल यहूदीगोळ्द सप्पा मुंदुर मुंद बोलती बंद माळ्त ईत्‍तुन."}]}