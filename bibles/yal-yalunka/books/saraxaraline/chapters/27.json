{"data":[{"book":"Saraxaraline","chapter":"27","verse":"1","text":"Alatala yi a fala Musa xa,"},{"book":"Saraxaraline","chapter":"27","verse":"2","text":"a xa a fala Isirayila kaane xa, a naxa, “Xa muxuna nde bata a dɛ ti, a muxuna nde fi Alatala ma, a xunbama gbetin nan na naxan lanxi a yatɛn ma."},{"book":"Saraxaraline","chapter":"27","verse":"3","text":"Xa xɛmɛn na a ra naxan barin bata ɲɛɛ mɔxɔɲɛ ti han ɲɛɛ tonge sennin, i xa a saren yatɛ gbeti gbanan tonge suulun na, gbeti gbananna naxanye rawalima yire sariɲanxini."},{"book":"Saraxaraline","chapter":"27","verse":"4","text":"Xa ɲaxanla na a ra, gbeti gbanan tonge saxan."},{"book":"Saraxaraline","chapter":"27","verse":"5","text":"Dii xɛmɛn naxan barin bata ɲɛɛ suulun ti han ɲɛɛ mɔxɔɲɛ, na lanma gbeti gbanan mɔxɔɲɛ nan ma. Dii tɛmɛna, gbeti gbanan fu."},{"book":"Saraxaraline","chapter":"27","verse":"6","text":"Dii xɛmɛn naxan barin bata kike kedenna ti han ɲɛɛ suulun, na lanma gbeti gbanan suulun nan ma. Dii tɛmɛna, gbeti gbanan saxan."},{"book":"Saraxaraline","chapter":"27","verse":"7","text":"Xɛmɛn naxan bata dangu ɲɛɛ tonge senninna ra, na lanma gbeti gbanan fu nun suulun ma. Ɲaxanla, gbeti gbanan fu."},{"book":"Saraxaraline","chapter":"27","verse":"8","text":"Naxan bata a dɛ ti, xa yiigelitɔɔn na a ra, a mi nɔɛ na gbetin yatɛn fiyɛ, a lan a yi na muxun xali saraxaraliin fɛma. Na nɔɛ gbetin xasabina nde falɛ nɛn a nɔɛ naxan fiyɛ.”"},{"book":"Saraxaraline","chapter":"27","verse":"9","text":"“Xa muxuna nde bata a dɛ ti xurusena fe ra naxan nɔɛ bɛ saraxan na Alatala xa, na xuruse sifan na fi Alatala ma, a bata rasariɲan."},{"book":"Saraxaraline","chapter":"27","verse":"10","text":"A mi masarɛ gbɛtɛ ra. A faɲin mi masarɛ a kobin na, a kobin mi masarɛ a faɲin na. Xa a kanna xuruseen masara gbɛtɛ ra, e firinna birin bata rasariɲan."},{"book":"Saraxaraline","chapter":"27","verse":"11","text":"Xa suben na a ra naxan haramuxi, naxan mi bɛ saraxan na Alatala xa, a xa xali saraxaraliin fɛma."},{"book":"Saraxaraline","chapter":"27","verse":"12","text":"Saraxaraliin xa a saren fala, xa suben fan, hanma a mi fan. A na saren naxan fala, a bata lu na ma."},{"book":"Saraxaraline","chapter":"27","verse":"13","text":"Xa a kanna waxi suben xunba feni, a xa a ɲɔxɔn fi a yi yaganna dɔxɔɲa ma firin sa a fari.”"},{"book":"Saraxaraline","chapter":"27","verse":"14","text":"“Xa muxuna nde a banxin fi Alatala ma, saraxaraliin xa a saren fala, xa a fan hanma a mi fan. A na naxan fala, a bata lu na ma."},{"book":"Saraxaraline","chapter":"27","verse":"15","text":"Xa a kanna waxi a xunba feni, a xa a ɲɔxɔn fi a yi yaganna dɔxɔɲa ma firin sa a fari. Banxin yi xɛtɛ a kanna ma.”"},{"book":"Saraxaraline","chapter":"27","verse":"16","text":"“Xa muxuna nde a xɛɛn fi Alatala ma, a saren xa fala fata sansiin yatɛn na naxan xuyɛ a ma. Malo bɛnbɛli gbee saxan xuyɛ bɔxɔn naxan ma, na lanma gbeti gbanan tonge suulun nan ma."},{"book":"Saraxaraline","chapter":"27","verse":"17","text":"Xa xɛɛn fixi Xɔrɔya Ɲɛɛn nin, a saren luma na kii nin."},{"book":"Saraxaraline","chapter":"27","verse":"18","text":"Xa xɛɛn fixi Xɔrɔya Ɲɛɛn xanbin nin, saraxaraliin xa ɲɛɛne yatɛ naxan luxi benun Xɔrɔya Ɲɛɛ famatɔna, a yi nde ba xɛɛn saren na."},{"book":"Saraxaraline","chapter":"27","verse":"19","text":"Xa xɛɛ kanna waxi a xunba feni, a xa a ɲɔxɔn fi, a yi yaganna dɔxɔɲa ma firin sa a fari, xɛɛn yi xɛtɛ a kanna ma."},{"book":"Saraxaraline","chapter":"27","verse":"20","text":"Xa a mi xɛɛn xunba, a yi a mati muxu gbɛtɛ ma, a mi fa nɔɛ a xunbɛ."},{"book":"Saraxaraline","chapter":"27","verse":"21","text":"Xɛɛn na yɛba Xɔrɔya Ɲɛɛni, a bata rasariɲan, a so Alatala yii kiseen na habadan! A findima saraxaraline gbeen nan na."},{"book":"Saraxaraline","chapter":"27","verse":"22","text":"Xa muxuna nde xɛɛn fi Alatala ma a naxan saraxi, naxan mi yi a kɛɛni,"},{"book":"Saraxaraline","chapter":"27","verse":"23","text":"saraxaraliin xa a saren fala fata ɲɛɛne yatɛn na naxanye luxi benun Xɔrɔya Ɲɛɛna. Na kanna xa a saren fi na lɔxɔ yɛtɛni. A sariɲan Alatala yɛtagi."},{"book":"Saraxaraline","chapter":"27","verse":"24","text":"Xɛɛn naxɛtɛma a kari singen ma nɛn Xɔrɔya Ɲɛɛni, a sara naxan ma, naxan gbee yi a ra nun."},{"book":"Saraxaraline","chapter":"27","verse":"25","text":"Na sarene birin falama nɛn fata yire sariɲanxin gbeti gbananna ra, naxan lanxi garamu fu ma.”"},{"book":"Saraxaraline","chapter":"27","verse":"26","text":"“Muxu yo nama a xuruse dii singen fi Alatala ma na kiini, amasɔtɔ Alatala nan gbee dii singene birin na hali ba na feen na. Ɲinge ba, yɛxɛɛ ba, Alatala nan gbee e birin na."},{"book":"Saraxaraline","chapter":"27","verse":"27","text":"Xa a findi sube haramuxin dii singen na, a kanna nɔɛ a xunbɛ nɛn. A xa a ɲɔxɔn fi, a yi yaganna dɔxɔɲa ma firin sa a fari. Xa a mi a xunba, a xa a mati a sare falaxin na.”"},{"book":"Saraxaraline","chapter":"27","verse":"28","text":"“Koni, muxun na sese fi Alatala ma habadanni, muxu ba, xuruse ba, a kɛɛ xɛɛn ba, na sese mi sarɛ, a mi xunbɛ. Naxan yo na fi a ma habadanni, na bata sariɲan a xa fefe."},{"book":"Saraxaraline","chapter":"27","verse":"29","text":"Hali a findi muxun na naxan fixi Ala ma habadanni, a mi nɔɛ xunbɛ, ɛ xa a faxa.”"},{"book":"Saraxaraline","chapter":"27","verse":"30","text":"“Alatala nan gbee bɔxɔn bogiseene birin yaganna ra. A na keli xɛɛn ma hanma langan kui, a sariɲan Alatala yɛtagi."},{"book":"Saraxaraline","chapter":"27","verse":"31","text":"Xa muxuna nde waxi a yaganna yirena nde xunba feni, fɔ a xa a ɲɔxɔn fi, a yi na yiren yaganna dɔxɔɲa ma firin sa a fari."},{"book":"Saraxaraline","chapter":"27","verse":"32","text":"Alatala nan gbee xuruseene birin yaganna ra, a xurin nun a xungbena. Xuruseene na yatɛ, Alatala nan gbee e fudene ra."},{"book":"Saraxaraline","chapter":"27","verse":"33","text":"Xuruseene mi yɛbama a faɲin nun a kobin na. Xuruseen nama masara gbɛtɛ ra. Xa a na liga e firinna birin nasariɲanma nɛn, e mi nɔɛ xunbɛ.”"},{"book":"Saraxaraline","chapter":"27","verse":"34","text":"Alatala na yamarine nan so Musa yii Isirayila kaane xa Sinayi geyaan fari."}]}