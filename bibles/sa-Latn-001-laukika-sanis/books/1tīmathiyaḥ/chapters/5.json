{"data":[{"book":"1 tīmathiyaḥ","chapter":"5","verse":"1","text":"tvaṁ prācīnaṁ na bhartsaya kintu taṁ pitaramiva yūnaśca bhrātr̥niva"},{"book":"1 tīmathiyaḥ","chapter":"5","verse":"2","text":"vr̥ddhāḥ striyaśca mātr̥niva yuvatīśca pūrṇaśucitvēna bhaginīriva vinayasva|"},{"book":"1 tīmathiyaḥ","chapter":"5","verse":"3","text":"aparaṁ satyavidhavāḥ sammanyasva|"},{"book":"1 tīmathiyaḥ","chapter":"5","verse":"4","text":"kasyāścid vidhavāyā yadi putrāḥ pautrā vā vidyantē tarhi tē prathamataḥ svīyaparijanān sēvituṁ pitrōḥ pratyupakarttuñca śikṣantāṁ yatastadēvēśvarasya sākṣād uttamaṁ grāhyañca karmma|"},{"book":"1 tīmathiyaḥ","chapter":"5","verse":"5","text":"aparaṁ yā nārī satyavidhavā nāthahīnā cāsti sā īśvarasyāśrayē tiṣṭhantī divāniśaṁ nivēdanaprārthanābhyāṁ kālaṁ yāpayati|"},{"book":"1 tīmathiyaḥ","chapter":"5","verse":"6","text":"kintu yā vidhavā sukhabhōgāsaktā sā jīvatyapi mr̥tā bhavati|"},{"book":"1 tīmathiyaḥ","chapter":"5","verse":"7","text":"ataēva tā yad aninditā bhavēyūstadartham ētāni tvayā nidiśyantāṁ|"},{"book":"1 tīmathiyaḥ","chapter":"5","verse":"8","text":"yadi kaścit svajātīyān lōkān viśēṣataḥ svīyaparijanān na pālayati tarhi sa viśvāsād bhraṣṭō 'pyadhamaśca bhavati|"},{"book":"1 tīmathiyaḥ","chapter":"5","verse":"9","text":"vidhavāvargē yasyā gaṇanā bhavati tayā ṣaṣṭivatsarēbhyō nyūnavayaskayā na bhavitavyaṁ; aparaṁ pūrvvam ēkasvāmikā bhūtvā"},{"book":"1 tīmathiyaḥ","chapter":"5","verse":"10","text":"sā yat śiśupōṣaṇēnātithisēvanēna pavitralōkānāṁ caraṇaprakṣālanēna kliṣṭānām upakārēṇa sarvvavidhasatkarmmācaraṇēna ca satkarmmakaraṇāt sukhyātiprāptā bhavēt tadapyāvaśyakaṁ|"},{"book":"1 tīmathiyaḥ","chapter":"5","verse":"11","text":"kintu yuvatī rvidhavā na gr̥hāṇa yataḥ khrīṣṭasya vaiparītyēna tāsāṁ darpē jātē tā vivāham icchanti|"},{"book":"1 tīmathiyaḥ","chapter":"5","verse":"12","text":"tasmācca pūrvvadharmmaṁ parityajya daṇḍanīyā bhavanti|"},{"book":"1 tīmathiyaḥ","chapter":"5","verse":"13","text":"anantaraṁ tā gr̥hād gr̥haṁ paryyaṭantya ālasyaṁ śikṣantē kēvalamālasyaṁ nahi kintvanarthakālāpaṁ parādhikāracarccāñcāpi śikṣamāṇā anucitāni vākyāni bhāṣantē|"},{"book":"1 tīmathiyaḥ","chapter":"5","verse":"14","text":"atō mamēcchēyaṁ yuvatyō vidhavā vivāhaṁ kurvvatām apatyavatyō bhavantu gr̥hakarmma kurvvatāñcētthaṁ vipakṣāya kimapi nindādvāraṁ na dadatu|"},{"book":"1 tīmathiyaḥ","chapter":"5","verse":"15","text":"yata itaḥ pūrvvam api kāścit śayatānasya paścādgāminyō jātāḥ|"},{"book":"1 tīmathiyaḥ","chapter":"5","verse":"16","text":"aparaṁ viśvāsinyā viśvāsinō vā kasyāpi parivārāṇāṁ madhyē yadi vidhavā vidyantē tarhi sa tāḥ pratipālayatu tasmāt samitau bhārē 'nārōpitē satyavidhavānāṁ pratipālanaṁ karttuṁ tayā śakyatē|"},{"book":"1 tīmathiyaḥ","chapter":"5","verse":"17","text":"yē prāñcaḥ samitiṁ samyag adhitiṣṭhanti viśēṣata īśvaravākyēnōpadēśēna ca yē yatnaṁ vidadhatē tē dviguṇasyādarasya yōgyā mānyantāṁ|"},{"book":"1 tīmathiyaḥ","chapter":"5","verse":"18","text":"yasmāt śāstrē likhitamidamāstē, tvaṁ śasyamarddakavr̥ṣasyāsyaṁ mā badhānēti, aparamapi kāryyakr̥d vētanasya yōgyō bhavatīti|"},{"book":"1 tīmathiyaḥ","chapter":"5","verse":"19","text":"dvau trīn vā sākṣiṇō vinā kasyācit prācīnasya viruddham abhiyōgastvayā na gr̥hyatāṁ|"},{"book":"1 tīmathiyaḥ","chapter":"5","verse":"20","text":"aparaṁ yē pāpamācaranti tān sarvvēṣāṁ samakṣaṁ bhartsayasva tēnāparēṣāmapi bhīti rjaniṣyatē|"},{"book":"1 tīmathiyaḥ","chapter":"5","verse":"21","text":"aham īśvarasya prabhō ryīśukhrīṣṭasya manōnītadivyadūtānāñca gōcarē tvām idam ājñāpayāmi tvaṁ kasyāpyanurōdhēna kimapi na kurvvana vināpakṣapātam ētāna vidhīn pālaya|"},{"book":"1 tīmathiyaḥ","chapter":"5","verse":"22","text":"kasyāpi mūrddhi hastāparṇaṁ tvarayā mākārṣīḥ| parapāpānāñcāṁśī mā bhava| svaṁ śuciṁ rakṣa|"},{"book":"1 tīmathiyaḥ","chapter":"5","verse":"23","text":"aparaṁ tavōdarapīḍāyāḥ punaḥ puna durbbalatāyāśca nimittaṁ kēvalaṁ tōyaṁ na pivan kiñcin madyaṁ piva|"},{"book":"1 tīmathiyaḥ","chapter":"5","verse":"24","text":"kēṣāñcit mānavānāṁ pāpāni vicārāt pūrvvaṁ kēṣāñcit paścāt prakāśantē|"},{"book":"1 tīmathiyaḥ","chapter":"5","verse":"25","text":"tathaiva satkarmmāṇyapi prakāśantē tadanyathā sati pracchannāni sthātuṁ na śaknuvanti|"}]}