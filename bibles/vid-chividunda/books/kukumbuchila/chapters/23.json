{"data":[{"book":"Kukumbuchila","chapter":"23","verse":"1","text":"“Mlume yoneche yalumile mhumbu ama yakanhigwe mhunde ya heye, halinguganigwa kihanza na nhing'hano ya wanhu wa Mkulu Nguluwi."},{"book":"Kukumbuchila","chapter":"23","verse":"2","text":"“Mwana yapondigwe kunze na mlelwa wa heye mbaka lulelo lwa kumi, halinguganigwa kwinjila kuli nhing'hano ya wanhu wa Mkulu Nguluwi."},{"book":"Kukumbuchila","chapter":"23","verse":"3","text":"“Mwamoni ama Mmoabu yoneche na walelwa wa heye weng'ha mbaka lulelo lwa kumi, hawalinguganigwa kwinjila kuli nhing'hano ya wanhu wa Mkulu Nguluwi mazuwa gose."},{"book":"Kukumbuchila","chapter":"23","verse":"4","text":"Kwa vila nawalema kuwapa chilyo na mazi lomuwele mnzila kulawila Misili, na kwa vila nawamha sendi Balaamu, mwana wa Beoli kulawila Petoli kula Mesopotamiya, leka yawapanjile."},{"book":"Kukumbuchila","chapter":"23","verse":"5","text":"Ila Mkulu Nguluwi, Nguluwi wa hemwe, nahamhulichize Balaamu, ila upanjilo awo naugaluka kuwa utambichizo kwa vila Mkulu Nguluwi, Nguluwi wa hemwe, nakawagana."},{"book":"Kukumbuchila","chapter":"23","verse":"6","text":"Ahyo mleche kupala kikala goya na kuwatanza mazuwa ga hewo gose, mazuwa gose."},{"book":"Kukumbuchila","chapter":"23","verse":"7","text":"“Mleche kuwabeza Waedomu, awo ndo wang'holozenu. Hihyo du, mleche kuwabeza Wamisili, kwa vila namikala kuli isi ya hewo kota wajenzi."},{"book":"Kukumbuchila","chapter":"23","verse":"8","text":"Walelwa wa hewo, kwaluchila lulelo lwa kadatu, wokundizwa kwinjila kuli nhing'hano ya wanhu wa Mkulu Nguluwi."},{"book":"Kukumbuchila","chapter":"23","verse":"9","text":"“Homluta kitowa ngondo na homuwika kambi, chila yumwe yekale kutali na chinhu choneche chihile."},{"book":"Kukumbuchila","chapter":"23","verse":"10","text":"Wone hali hemwe hana munhu yoneche yakokomoche kwa vila kangulavya migonye nechilo, ayo kolawa kunze mwa kambi, kochikala aho."},{"book":"Kukumbuchila","chapter":"23","verse":"11","text":"Ila hoifika matinazo kokoga na isanya holizinga koweza kuhiluka kuli kambi."},{"book":"Kukumbuchila","chapter":"23","verse":"12","text":"“Iwagana muwe na honhu hanze kuli kambi homuweza kuza jela midohe ja hemwe."},{"book":"Kukumbuchila","chapter":"23","verse":"13","text":"Hali vinhu vya hemwe mowa na ihuka, homluta hala mowa mbawila cholo na kutila midohe ja hemwe."},{"book":"Kukumbuchila","chapter":"23","verse":"14","text":"Homuwika kambi iwagana hawe helile kwa vila Mkulu Nguluwi, Nguluwi wa hemwe, kangujenda kuli kambi ya hemwe leka yawalohole na kuwawika wang'honyo wa hemwe mmoko mwenu. Ahyo, leka yaleche kona chinhu choneche chikokomoche hali hemwe, hanji kowaleka."},{"book":"Kukumbuchila","chapter":"23","verse":"15","text":"“Mpogozi hoyobilimila kwa hemwe, mleche kumhilusa kwa mkulu wa heye."},{"book":"Kukumbuchila","chapter":"23","verse":"16","text":"Kochikala hamwe na hemwe honhu hoyahagule kuli honhu hamwe ha miji ja hemwe, honhu halingumnojeza. Mleche kumbunza."},{"book":"Kukumbuchila","chapter":"23","verse":"17","text":"“Muisilaeli yoneche, mlume ama mdala, halinguganigwa ng'oo yawe mng'hondwa wa ng'handa ya milungu jinji."},{"book":"Kukumbuchila","chapter":"23","verse":"18","text":"Sendi yoneche igaligwe kwa ung'hondwa awo, mleche kuhilika kuli ng'handa ya Mkulu Nguluwi, Nguluwi wa hemwe, kuza lipila kilaha, mina mlume ama mdala yawele mng'hondwa wa ng'handa ya milungu jinji ndo izudizo kwa Mkulu Nguluwi."},{"book":"Kukumbuchila","chapter":"23","verse":"19","text":"“Uleche kumwazika mng'holozo Muisilaeli chinhu kwa kumgana yahiluse na nyonjeza, uleche kulapa nyonjeza kuli sendi na chilyo ama choneche wanhu walinguhilusa kwa nyonjeza."},{"book":"Kukumbuchila","chapter":"23","verse":"20","text":"Koweza kulapa nyonjeza kwa kumwazika mjenzi, ila mng'holozo Muisilaeli uleche kumlapa nyonjeza, na heye Mkulu Nguluwi, Nguluwi wa hegwe, kokutambichiza kuli mijito ja hegwe joukola kuli isi youwele nguluta kuihalila."},{"book":"Kukumbuchila","chapter":"23","verse":"21","text":"“Houchilaha kwa Mkulu Nguluwi, Nguluwi wa hegwe, uleche kukawila kweneza, mina Mkulu Nguluwi, Nguluwi wa hegwe koilapa kwa hegwe, nagwe kowa na gehile."},{"book":"Kukumbuchila","chapter":"23","verse":"22","text":"Ila wone uleche kilaha kowa hela gehile."},{"book":"Kukumbuchila","chapter":"23","verse":"23","text":"Wilolele kudita kota vyowilahile kwa mlomo wa hegwe, mina nakumilahila Mkulu Nguluwi, Nguluwi wa hegwe, ne kukolwa lupichi."},{"book":"Kukumbuchila","chapter":"23","verse":"24","text":"“Houkola kuli mgunda wa zabibu wa yomlingikalasa habehi, koweza kulya zabibu kota vyougana, ila uleche kubawa zabibu zeng'ha na kujela mchidoto cha hegwe."},{"book":"Kukumbuchila","chapter":"23","verse":"25","text":"Houkola kuli mgunda wa mizuchila jilingulavya nyhule wa yomlingikalasa habehi uwele na miso koweza kukwanyula miso kwa moko na kulya, ila uleche kuhola sengo na kupuga miso ja heye."}]}