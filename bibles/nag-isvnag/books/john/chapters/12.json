{"data":[{"book":"John","chapter":"12","verse":"1","text":"Titia, Nistar laga choi din age te Jisu Bethany te ahise, utu jaga juntu te Lazarus thake, kunke Tai mora pora jinda korise."},{"book":"John","chapter":"12","verse":"2","text":"Taikhan Tai karone rati laga kha luwa bonai dise, aru Martha sewa korise, kintu Lazarus bhi ta te ekjon mez te Jisu logote bohi asele."},{"book":"John","chapter":"12","verse":"3","text":"Titia Mary pora adha liter jiman bisi daam laga tel ani kene Jisu laga theng te lagai dise, aru tai nijor chuli pora Tai theng ke mussi dise, aru litra tel laga sugandh pora pura ghor bhorta hoise."},{"book":"John","chapter":"12","verse":"4","text":"Kintu Tai laga chela ekjon, Judas Iscariot, jun Taike thogabole ase, koise,"},{"book":"John","chapter":"12","verse":"5","text":"“Kile etu tel tin sou dinari pora bikiri kori kene dukhiya khan ke diya nai?”"},{"book":"John","chapter":"12","verse":"6","text":"Tai etu kowa to dukhiya khan nimite chinta karone kowa nohoi, kintu tai chor asele. Taikhan laga poisa jola bhi tai logote ase, aru ta te ki halibo tai etu pora chor kori kene loi thakise."},{"book":"John","chapter":"12","verse":"7","text":"Karone Jisu koise, “Tai ekla ke chari dibi. Ami laga moidam diya din karone rakhibo dibi."},{"book":"John","chapter":"12","verse":"8","text":"Kelemane dukhiya khan tumikhan laga logote hodai thakibo, kintu Moi tumikhan logote hodai nathakibo.”"},{"book":"John","chapter":"12","verse":"9","text":"Titia bisi Yehudi manu khan janise Jisu ta te ase, aru taikhan ahise, Jisu ekla karone aha nohoi, kintu junke Tai mora pora jinda korise, Lazarus, ke bhi sabole ahise."},{"book":"John","chapter":"12","verse":"10","text":"Kintu prodhan purohit khan Lazarus ke bhi morai dibole bhabisele;"},{"book":"John","chapter":"12","verse":"11","text":"kelemane Yehudi khan bisi manu tai karone jai jaise, aru Jisu ke biswas kori loise."},{"book":"John","chapter":"12","verse":"12","text":"Dusra din dangor bhir purbb te ahise. Jitia taikhan hunise Jisu Jerusalem te ahi ase,"},{"book":"John","chapter":"12","verse":"13","text":"Taikhan palm ghas laga daal ulai ani kene Taike lok kori bole ahise aru jor pora koise, “Hosanna12.13 Hosanna kuwa to modot nimite kanda laga ase aru etu laga motlob ase “Morom kori kene bachai lobi.”! Probhu laga naam loi kene aha Israel laga Raja, dhoinyo ase.”"},{"book":"John","chapter":"12","verse":"14","text":"Titia Jisu ekta gadha puwali paikene etu uporte bohi jaise; jineka likha ase,"},{"book":"John","chapter":"12","verse":"15","text":"“Bhoi nokoribi, Zion laga swali, sabi, tumi laga Raja ahi ase, gadha bacha uporte bohi kene12.15 Isa. 40:9, Zep. 3:1..”"},{"book":"John","chapter":"12","verse":"16","text":"Tai chela khan bujibo para nai shuru te; kintu jitia Jisu mohima hoise, taikhan bhabona ahise, etu Tai nimite likha asele, aru manu khan Tai uporte eneka kori diya bhabona ahise."},{"book":"John","chapter":"12","verse":"17","text":"Titia bhir khan gawahi dise taikhan bhi Tai logote he thakise jitia Tai Lazarus ke kobor pora ulabi koi kene matise aru mora pora jinda kori dise."},{"book":"John","chapter":"12","verse":"18","text":"Karone dangor bhir Taike lok kori bole ahise, kelemane taikhan hunise Tai etu chihna dikhaise."},{"book":"John","chapter":"12","verse":"19","text":"Titia Pharisee khan apaste kotha korise, “Sabi, tumikhan eku bhi koribo na paribo; sabi, duniya Tai piche jai ase.”"},{"book":"John","chapter":"12","verse":"20","text":"Titia aradhana kori bole purbb te aha khan majote kunba Yunani khan bhi asele."},{"book":"John","chapter":"12","verse":"21","text":"Karone taikhan Philip logote ahise, jun Galilee jagate Bethsaida town laga manu ase, aru taike hudise, “Sahab, amikhan Jisu ke sabole mon korise.”"},{"book":"John","chapter":"12","verse":"22","text":"Philip ahikena Andrew ke koise; Andrew Philip logote jaise, aru taikhan Jisu ke koi dise."},{"book":"John","chapter":"12","verse":"23","text":"Kintu Jisu taikhan ke jowab dise aru koise, “Etu somoi Manu laga Putro ke mohima hobole ahise."},{"book":"John","chapter":"12","verse":"24","text":"Hosa Moi tumikhan ke kobo, jitia tak ekta gehu dana matite giri kene namore, etu eneka he thake; kintu jodi etu mori jai, titia bisi dana ulai thake."},{"book":"John","chapter":"12","verse":"25","text":"Jun nijor jibon morom kore tai harai dibo; kintu jun etu duniya te nijor jibon morom nokorile, tai anondo jibon karone bachibo."},{"book":"John","chapter":"12","verse":"26","text":"Jodi kun Moike sewa kore, taike Ami laga piche ahibole dibi; aru Moi kun jagate thakibo ta te Ami laga noukar bhi thakibo. Jodi kun Moike sewa koribo, Baba bhi taike sonman koribo."},{"book":"John","chapter":"12","verse":"27","text":"Etiya Ami laga Atma bisi chinta ase aru Moi ki kobo? Baba, Moike etu somoi pora bachabi’? Kintu etu somoi karone he Moi ahi ponchise."},{"book":"John","chapter":"12","verse":"28","text":"Baba, mohima hobi Apuni laga naam.” Titia sorgote ekta awaj ahi koise, “Moi etu age te mohima korise, aru bhi mohima kori dibo.”"},{"book":"John","chapter":"12","verse":"29","text":"Titia ta te khara thaka khan huni koise bhijili marise. Dusra pora koise, “Sorgodoth Tai logote kotha kori ase.”"},{"book":"John","chapter":"12","verse":"30","text":"Jisu koise, “Etu awaj Moi karone nohoi, kintu tumikhan nimite ase."},{"book":"John","chapter":"12","verse":"31","text":"Etiya etu prithibi ke bisar kori ase; Etiya etu prithibi laga raja12.31 Etu Saitan ke kuwa ase. ke hatai dibo."},{"book":"John","chapter":"12","verse":"32","text":"Jitia Moike etu prithibi pora uthai loijabo, Moi logote sob manu ke tani loijabo."},{"book":"John","chapter":"12","verse":"33","text":"Kintu Tai koise etu dikha bole kineka pora tai moribo."},{"book":"John","chapter":"12","verse":"34","text":"Titia bhir khan Taike koise, “Amikhan niyom te likha janise, Khrista hodai thakibo. Kineka Apuni koi ase, ‘Manu laga Putro ke upor loijabo? Kun etu Manu laga Putro ase?’”"},{"book":"John","chapter":"12","verse":"35","text":"Aru Jisu Taikhan ke koise, “Olop somoi karone puhor tumikhan logote ase. Jitia tak tumikhan logote puhor ase titia tak berai thakibi, andhera tumikhan logote napuncha age te, aru jun andhera te berai thake, tai kot te jai najane."},{"book":"John","chapter":"12","verse":"36","text":"Jitia tak tumikhan logote puhor ase, puhor ke biswas koribi titia tumikhan puhor laga bacha khan hobo.”"},{"book":"John","chapter":"12","verse":"37","text":"Aru Tai Taikhan ke bisi asurit chihna dikhaise, hoilebi taikhan Taike biswas kora nai."},{"book":"John","chapter":"12","verse":"38","text":"Etu sob hoise Isaiah bhabobadi pora kowa pura hobole karone eitu khan sob hoise:"},{"book":"John","chapter":"12","verse":"39","text":"Karone Taikhan biswas koribo para nai, Isaiah bhi koise,"},{"book":"John","chapter":"12","verse":"40","text":"“Tai he taikhan laga suku andha kori dise, aru Tai he taikhan laga mon tan kori dise;"},{"book":"John","chapter":"12","verse":"41","text":"Isaiah etu kotha koise kelemane tai Jisu laga mohima dikhise aru Tai nimite koise."},{"book":"John","chapter":"12","verse":"42","text":"Kintu eneka hoilebi, bisi Yehudi cholawta khan Jisu ke biswas kori loise; kintu Pharisee khan karone, taikhan grohon kora nai, taikhan mondoli pora ulai dibo bhoi pora khuli dikhai diya nai."},{"book":"John","chapter":"12","verse":"43","text":"Kelemane taikhan Isor prosansa pora to manu laga prosansa he bhal pai thakise."},{"book":"John","chapter":"12","verse":"44","text":"Titia Jisu jor pora koise, “Kun Moike biswas kore, Moike he biswas kora nohoi kintu Moike pathai diya ke biswas kore,"},{"book":"John","chapter":"12","verse":"45","text":"aru jun Moike dikhise Moike pathai diya ke bhi dikhise."},{"book":"John","chapter":"12","verse":"46","text":"Moi prithibi te puhor hoi ahise, jun Moike biswas kore tai andhera te nathakibo."},{"book":"John","chapter":"12","verse":"47","text":"Jodi kunba Moi laga kotha huni kene namane, Moi taike bisar nakore; kelemane Moi prithibi ke bisar kori bole aha nohoi, kintu prithibi ke bacha bole he ahise."},{"book":"John","chapter":"12","verse":"48","text":"Jun Moike grohon nakore, aru Moi laga kotha ke grohon nakore, taike bisar kori bole ekjon ase, motlob ji kotha Moi koi dise etu he hekh dinte taike bisar koribo."},{"book":"John","chapter":"12","verse":"49","text":"Kelemane Moi nijor pora kotha kowa nohoi, kintu Baba jun he Moike pathaise, Tai he Moike hukum dise ki jonai dibo lage aru ki kobo lage."},{"book":"John","chapter":"12","verse":"50","text":"Moi jane Tai laga hukum anonto jibon ase, etu Moi thik pora jani ase- etu karone jineka Baba pora Moike kotha koi, eneka he Moike koidi thake.”"}]}