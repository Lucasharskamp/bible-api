{"data":[{"book":"Jo-Rumi","chapter":"2","verse":"1","text":"Omiyo in bende ok initony, in mingʼado bura ni ngʼat machielo, nikech gima ingʼadonego ngʼat machielo burano ema bura loyigo iwuon, nikech in mingʼado bura bende itimo gik machalre gi gima otimo."},{"book":"Jo-Rumi","chapter":"2","verse":"2","text":"To koro wangʼeyo ni buch Nyasaye ne joma timo gik ma kamago oluwore gi adiera."},{"book":"Jo-Rumi","chapter":"2","verse":"3","text":"To koro in dhano adhanani mingʼado bura ni joma timo gik ma in bende itimo, iparo ni Nyasaye biro ngʼado bura ni jogo to in to itony?"},{"book":"Jo-Rumi","chapter":"2","verse":"4","text":"Koso ichayo ngʼwonone mogundho, ber mare kod horuokne? Donge ingʼeyo ni Nyasaye ngʼwononi mondo omiyi thuolo mar lokruok mondo iwe richo?"},{"book":"Jo-Rumi","chapter":"2","verse":"5","text":"To kuom tamruok mari kod chunyi midagi loko, ikuno mirima mager, ne in iwuon ne odiechieng mirimb Nyasaye, ma buche makare noelie."},{"book":"Jo-Rumi","chapter":"2","verse":"6","text":"Chiengʼno Nyasaye “nochul ngʼato ka ngʼato kaluwore gi timbene.”2:6 Zab 62:12; Nge 24:12"},{"book":"Jo-Rumi","chapter":"2","verse":"7","text":"Ne joma osetimo kinda kuom timo maber, ka gidwaro duongʼ kod luor, kod gik ma ok tho, enomi ngima mochwere."},{"book":"Jo-Rumi","chapter":"2","verse":"8","text":"To joma ohero margi kendo ma ok luw adiera, to luwo mana timbe ma ok kare, norom gi mirimb Nyasaye mager."},{"book":"Jo-Rumi","chapter":"2","verse":"9","text":"Masira gi chandruok malit nobedi ni ji duto matimo richo, mokwongo ni jo-Yahudi, eka bangʼe ni joma ok jo-Yahudi bende;"},{"book":"Jo-Rumi","chapter":"2","verse":"10","text":"to ngʼato ka ngʼato matimo maber noyud duongʼ gi pak kod kwe, mokwongo ni jo-Yahudi, eka bangʼe ni joma ok jo-Yahudi bende;"},{"book":"Jo-Rumi","chapter":"2","verse":"11","text":"nikech Nyasaye ok dew wangʼ ji."},{"book":"Jo-Rumi","chapter":"2","verse":"12","text":"Ji duto matimo richo, ka ok ongʼeyo chik nolal nono kata obedo ni gikia chik kamano, to ji duto matimo richo ka gin e bwo Chik nongʼadnigi bura gi Chikno."},{"book":"Jo-Rumi","chapter":"2","verse":"13","text":"Ok mana joma ongʼeyo Chik ema nikare e nyim Nyasaye, to makmana jogo matimo gima chik dwaro ema ibiro keto kare."},{"book":"Jo-Rumi","chapter":"2","verse":"14","text":"(Chutho ka joma ok jo-Yahudi maonge gi Chik, timo gik ma Chik dwaro, kata obedo ni gikia Chik, to gidoko chik ne gin giwegi kata obedo ni gionge gi chik kamano"},{"book":"Jo-Rumi","chapter":"2","verse":"15","text":"nikech ginyiso ni gima Chik dwaro ondiki e chunygi, kendo kata chunygi giwegi bende bedo joneno ni mano en adier, kendo pachgi seche moko ngʼadonegi bura kaka joketho, to seche moko pwoyogi.)"},{"book":"Jo-Rumi","chapter":"2","verse":"16","text":"Mano notimre e odiechiengʼ ma Nyasaye nomi Yesu Kristo teko mar ngʼado bura kuom gik mopondo manie chuny dhano kaka Injili ma ayalo wacho."},{"book":"Jo-Rumi","chapter":"2","verse":"17","text":"In iluongori ni ja-Yahudi; kendo iyiengori kuom Chik, kendo ipakori in ngʼat Nyasaye."},{"book":"Jo-Rumi","chapter":"2","verse":"18","text":"Iwacho ni ingʼeyo gima Nyasaye dwaro, kendo inyalo pogo gima ber moloyo nikech isepuonjori chik."},{"book":"Jo-Rumi","chapter":"2","verse":"19","text":"Bende iwacho chutho ni in jatend muofni, kendo ni in e ler mar joma ni e mudho;"},{"book":"Jo-Rumi","chapter":"2","verse":"20","text":"bende ni itayo joma ofuwo, kendo ni in japuonj nyithindo nikech Chik ma in-go otingʼo ngʼeyo kod adiera."},{"book":"Jo-Rumi","chapter":"2","verse":"21","text":"In mipuonjo ji mamoko, dak ipuonjri iwuon? In miyalo ni kuo rach, dibed in to ikwala?"},{"book":"Jo-Rumi","chapter":"2","verse":"22","text":"In miwacho ni ji kik terre, dibed ni to iterori? In ma ichayo nyiseche manono, dibed ni in to ikwelo ei hekalu mag nyiseche manonogo?"},{"book":"Jo-Rumi","chapter":"2","verse":"23","text":"In ma isungori nikech Chik ma in-go, dipo ikelo achaya ne Nyasaye kuom ketho Chik?"},{"book":"Jo-Rumi","chapter":"2","verse":"24","text":"Mana kaka ondiki niya, “Nying Nyasaye iyanyo e dier joma ok jo-Yahudi nikech un.”2:24 Isa 52:5; Eze 36:22"},{"book":"Jo-Rumi","chapter":"2","verse":"25","text":"Tero ngʼato nyangu nigi ohala mana ka omako Chik, to ka oketho Chik to ochalo ngʼat mane ok oter nyangu."},{"book":"Jo-Rumi","chapter":"2","verse":"26","text":"Omiyo ka joma ok oter nyangu timo gik ma Chik dwaro, to donge inyalo kwan-gi kaka joma oter nyangu?"},{"book":"Jo-Rumi","chapter":"2","verse":"27","text":"Koro ngʼat ma ok oter nyangu e yor ringruok, to oluwo chik, biro ngʼadoni bura, in ma ingʼeyo Ndiko kendo oteri, to iketho chik."},{"book":"Jo-Rumi","chapter":"2","verse":"28","text":"Ngʼato ok en ja-Yahudi mana kuom nenruokne ma oko kata nikech otere nyangu e ringre ma oko."},{"book":"Jo-Rumi","chapter":"2","verse":"29","text":"Ooyo, ja-Yahudi mar adier en ngʼato ma ja-Yahudi gi e chunye kendo tero nyangu mar adier bende en mar chuny, mano en tich Roho to ok mar rito Chik. Ngʼat ma kamano ok yud pak kuom ji, to oyudo pak kuom Nyasaye."}]}