{"data":[{"book":"Jọn","chapter":"8","verse":"1","text":"Ma Jisọs rigooro nʼUgwu Oliv."},{"book":"Jọn","chapter":"8","verse":"2","text":"Nʼisi ụtụtụ echi ya, ọ bịara ọzọ nʼụlọnsọ ukwuu ebe ọtụtụ mmadụ bịakwutere ya. Ọ nọdụrụ ala malite ikuziri ha ihe."},{"book":"Jọn","chapter":"8","verse":"3","text":"Ndị ozizi iwu na ndị Farisii dọkpụtara otu nwanyị ha jidere nʼịkwa iko. Ha mere ka o guzo nʼihu igwe mmadụ ahụ niile."},{"book":"Jọn","chapter":"8","verse":"4","text":"Ha sịrị ya, “Onye ozizi, anyị jidere nwanyị a ka ọ na-akwa iko."},{"book":"Jọn","chapter":"8","verse":"5","text":"Nʼiwu, Mosis nyere anyị ikike ka e jiri okwute tugbuo onye mere ihe dị otu a. Gịnị ka i nwere ikwu banyere nke a?”"},{"book":"Jọn","chapter":"8","verse":"6","text":"Ha kwuru nke a iji nwalee ya, iji nweta ihe ha ga-eji ebo ya ebubo."},{"book":"Jọn","chapter":"8","verse":"7","text":"Mgbe ha nọgidere na-ajụ ya ajụjụ, o biliri sị ha, “Onye ọbụla nʼime unu na-emebeghị mmehie ọbụla, ya buru ụzọ tụọ ya nkume.”"},{"book":"Jọn","chapter":"8","verse":"8","text":"Ọzọ, o hulatakwara ala malite ide ihe ọ na-ede nʼala."},{"book":"Jọn","chapter":"8","verse":"9","text":"Mgbe ha nụrụ nke a, ha niile nʼotu nʼotu, malite nʼonye okenye ha, sitere nʼebe ahụ pụọ. Nʼikpeazụ, ọ fọdụrụ naanị Jisọs na nwanyị ahụ, ebe o guzoro nʼihu ya."},{"book":"Jọn","chapter":"8","verse":"10","text":"Jisọs guzoro ọtọ jụọ ya sị, “Nwanyị, oleekwanụ ha? Ọ dịghị onye mara gị ikpe?”"},{"book":"Jọn","chapter":"8","verse":"11","text":"Ọ sịrị, “O nweghị onye ọbụla Onyenwe anyị.”"},{"book":"Jọn","chapter":"8","verse":"12","text":"Ọzọ, Jisọs gwara ha sị, “Abụ m ihe nke ụwa. Onye ọbụla na-eso m agaghị ejegharị nʼọchịchịrị, kama ọ ga-enwe ìhè nke ndụ.”"},{"book":"Jọn","chapter":"8","verse":"13","text":"Ndị Farisii sịrị, “Ị na-agbara onwe gị ama! Ya mere ama ị na-agbara onwe gị abụghị ezie.”"},{"book":"Jọn","chapter":"8","verse":"14","text":"Ma Jisọs zara sị, “A sịkwarị na mụ na-agbara onwe m ama, ama m na-agba bụ eziokwu. Nʼihi na-amara m ebe m si bịa, marakwa m ebe m na-aga. Ma unu aghọtaghị ebe m si bịa, maọbụ ebe m na-aga."},{"book":"Jọn","chapter":"8","verse":"15","text":"Unu na-ekpe ikpe dị ka mmadụ; ma ekpeghị m onye ọbụla ikpe."},{"book":"Jọn","chapter":"8","verse":"16","text":"Ma ọ bụrụ na m ekpe ikpe, ikpe m bụ eziokwu nʼihi na ọ bụghị naanị m nọ, kama ọ bụ mụ na Nna m, onye zitere m."},{"book":"Jọn","chapter":"8","verse":"17","text":"E dere nʼiwu unu sị, ‘ama mmadụ abụọ gbara bụ eziokwu.’"},{"book":"Jọn","chapter":"8","verse":"18","text":"Ana m agba ama banyere onwe m. Nna m, onye zitere m, na-agbakwa ama banyere m.”"},{"book":"Jọn","chapter":"8","verse":"19","text":"Mgbe ahụ ha jụrụ ya, “Olee ebe Nna gị nọ?”"},{"book":"Jọn","chapter":"8","verse":"20","text":"Okwu ndị a niile ka o kwuru nʼụlọnsọ ukwu ha, mgbe ọ na-akụzi ihe na mpaghara ụlọ ahụ ebe a na-adọba onyinye. Ma ọ dịghị onye ọbụla jidere ya nʼihi na oge ya erubeghị."},{"book":"Jọn","chapter":"8","verse":"21","text":"Ọzọ ọ gwara ha, “Aga m ahapụ unu, unu ga-achọ m, ma unu ga-anwụ nʼime mmehie unu. Ma unu apụghị ịbịa nʼebe m na-aga.”"},{"book":"Jọn","chapter":"8","verse":"22","text":"Nke a mere ka ndị Juu na-asị, “Ọ ga-egbu onwe ya? Ọ bụ ya mere o ji sị, ‘Ebe m na-aga unu apụghị ị bịa’?”"},{"book":"Jọn","chapter":"8","verse":"23","text":"Ma ọ sịrị ha, “Unu si nʼala ma esi m nʼelu bịa. Unu bụkwa ndị ụwa, ma abụkwaghị m nke ụwa a."},{"book":"Jọn","chapter":"8","verse":"24","text":"A sịrị m unu na unu ga-anwụ nʼime mmehie unu, naanị na unu kwenyere na mụ onwe m, bụ onye ahụ.”"},{"book":"Jọn","chapter":"8","verse":"25","text":"Ha jụrụ ya, “Onye ka ị bụ?”"},{"book":"Jọn","chapter":"8","verse":"26","text":"E nwere m ọtụtụ ihe m ga-ekwu nʼikpe unu ikpe. Ma matanụ na onye ahụ zitere m bụ onye eziokwu. Nʼihi nke a, ihe niile m nụrụ site nʼọnụ ya ka m gwara ụwa.”"},{"book":"Jọn","chapter":"8","verse":"27","text":"Ọ bụ ihe banyere Nna ya ka ọ na-agwa ha, ma ha aghọtaghị ya."},{"book":"Jọn","chapter":"8","verse":"28","text":"Ya mere Jisọs sịrị, “Mgbe unu weliri Nwa nke Mmadụ elu, mgbe ahụ ka unu ga-ama na mụ onwe m bụ ya. Unu ga-amatakwa na ọ dịghị ihe m na-eme nʼonwe m, kama, dị ka Nna m ziri m ka m na-ekwu ihe ndị a."},{"book":"Jọn","chapter":"8","verse":"29","text":"Onye ahụ nke zitere m na-anọnyekwara m. Ọ hapụghịkwa m mgbe ọbụla, nʼihi na ọ bụ ihe na-amasị ya ka m na-eme mgbe niile.”"},{"book":"Jọn","chapter":"8","verse":"30","text":"Mgbe ọ na-ekwu ihe ndị a, ọtụtụ kwenyere na ya."},{"book":"Jọn","chapter":"8","verse":"31","text":"Jisọs gwara ndị Juu ndị kwere na ya, “Ọ bụrụ na unu anọgide nʼokwu m nʼezie unu ga-abụ ndị na-eso ụzọ m."},{"book":"Jọn","chapter":"8","verse":"32","text":"Unu ga-amatakwa eziokwu ahụ, eziokwu ahụ ga-emekwa ka unu nwere onwe unu.”"},{"book":"Jọn","chapter":"8","verse":"33","text":"Ha zara ya, “Anyị bụ ụmụ Ebraham, o nwebeghị oge anyị ji bụrụ ohu onye ọbụla. Olee otu i si na-asị na a ga-eme ka anyị nwere onwe anyị?”"},{"book":"Jọn","chapter":"8","verse":"34","text":"Jisọs zara ha, “Nʼezie, nʼezie asị m unu, onye ọbụla na-eme mmehie bụ ohu mmehie."},{"book":"Jọn","chapter":"8","verse":"35","text":"Ohu enwekwaghị ọnọdụ mgbe ọbụla nʼezinaụlọ, ma ọkpara nwere ọnọdụ ruo ebighị ebi."},{"book":"Jọn","chapter":"8","verse":"36","text":"Ya mere, ọ bụrụ na Ọkpara ahụ emee ka unu nwere onwe unu nʼezie, unu ga-abụ ndị nwere onwe unu."},{"book":"Jọn","chapter":"8","verse":"37","text":"Ama m na unu bụ ụmụ ụmụ Ebraham, ma unu na-achọ igbu m nʼihi na okwu m enweghị ọnọdụ nʼime unu."},{"book":"Jọn","chapter":"8","verse":"38","text":"Ana m ekwu ihe m hụrụ nʼebe Nna m nọ, ma unu na-eme ihe unu nụrụ site nʼaka nna unu.”"},{"book":"Jọn","chapter":"8","verse":"39","text":"Ha zara ya, “Ebraham bụ nna anyị.”"},{"book":"Jọn","chapter":"8","verse":"40","text":"Ma unu na-achọ igbu m, bụ onye gwara unu eziokwu ahụ m nụrụ nʼebe Chineke nọ. Ebraham emeghị otu a."},{"book":"Jọn","chapter":"8","verse":"41","text":"Unu na-arụ ọrụ nna unu rụrụ.”"},{"book":"Jọn","chapter":"8","verse":"42","text":"Jisọs gwara ha, “Ọ bụrụ nʼezie na Chineke bụ Nna unu, unu ga-ahụ m nʼanya, nʼihi na ọ bụ Chineke zitere m. Abịaghị m site nʼike aka m."},{"book":"Jọn","chapter":"8","verse":"43","text":"Gịnị mere unu adịghị aghọta ihe m na-ekwu? Ọ bụ na unu enweghị ike ịnabata okwu m."},{"book":"Jọn","chapter":"8","verse":"44","text":"Unu bụ ụmụ nke nna unu ekwensu. Uche unu bụ imezu ihe nke nna unu na-achọ. Ọ bụ ogbu ọchụ site na mbụ. Ọ dịghị ejigide eziokwu nʼihi na eziokwu adịghị nʼime ya. Mgbe ọ na-ekwu okwu ụgha, ọ na-ekwu dị ka ọdịdị ya sịrị dị, nʼihi na ọ bụ onye ụgha bụrụkwa nna nke ụgha."},{"book":"Jọn","chapter":"8","verse":"45","text":"Ma nʼihi na m na-ekwu eziokwu, ọ bụ ya mere unu ekwenyeghị na m."},{"book":"Jọn","chapter":"8","verse":"46","text":"O nwere onye nʼime unu pụrụ ịtụ m mmehie m nʼihu? Ọ bụrụ na m na-ekwu eziokwu, gịnị mere unu ekwenyeghị na m?"},{"book":"Jọn","chapter":"8","verse":"47","text":"Onye ọbụla sitere na Chineke na-anụ ihe Chineke na-ekwu. Ihe kpatara unu adịghị anụ bụ maka unu abụghị ndị nke Chineke.”"},{"book":"Jọn","chapter":"8","verse":"48","text":"Ndị Juu zara sị, “Anyị e kwughị eziokwu mgbe anyị sịrị na ị bụ onye Sameria, na mmụọ ọjọọ bikwa nʼime gị?”"},{"book":"Jọn","chapter":"8","verse":"49","text":"Jisọs zaghachiri, “Mmụọ ọjọọ ọbụla adịghị nʼime m, kama ana m asọpụrụ Nna m, ma unu adịghị asọpụrụ m."},{"book":"Jọn","chapter":"8","verse":"50","text":"Anaghị m achọ otuto nke onwe m, kama ọ dị onye nke na-achọ ya. Ọ bụkwa ya bụ onye ikpe."},{"book":"Jọn","chapter":"8","verse":"51","text":"Nʼezie, nʼezie, agwa unu, onye ọbụla na-edebe okwu m agaghị anwụ ọzọ.”"},{"book":"Jọn","chapter":"8","verse":"52","text":"Mgbe ahụ ndị Juu sịrị ya, “Anyị maara ugbu a na mmụọ ọjọọ bi nʼime gị. Ebraham nwụrụ anwụ ya na ndị amụma, ma gị onwe gị na-asị na onye ọbụla kwere na gị agaghị anwụ ruo mgbe ebighị ebi."},{"book":"Jọn","chapter":"8","verse":"53","text":"Ị dị ukwuu karịa nna anyị Ebraham? Ọ nwụrụ, ma ndị amụma nwụkwara. Onye ka ị na-eche na ị bụ?”"},{"book":"Jọn","chapter":"8","verse":"54","text":"Jisọs zara, “Ọ bụrụ na m etoo onwe m, otuto m bụ ihe efu, Nna m, onye unu na-asị na ọ bụ Chineke unu, bụ onye na-eto m."},{"book":"Jọn","chapter":"8","verse":"55","text":"Amaara m onye ọ bụ nʼagbanyeghị na unu amaghị ya. Aga m abụ onye ụgha ma ọ bụrụ na m ga-asị na-amaghị m onye ọ bụ. Amaara m ya na-edebekwa okwu ya."},{"book":"Jọn","chapter":"8","verse":"56","text":"Nna unu Ebraham ṅụrịrị ọṅụ mgbe o chetara na ọ ga-ahụ ụbọchị m; ọ hụrụ ya ma ṅụrịakwa ọnụ.”"},{"book":"Jọn","chapter":"8","verse":"57","text":"Ndị Juu sịrị ya, “Ị gbabeghị iri afọ ise ma ị hụla Ebraham?”"},{"book":"Jọn","chapter":"8","verse":"58","text":"Jisọs sịrị ha, “Nʼezie, nʼezie agwa m unu, tupu amụọ Ebraham, mụ onwe m nọ ya.”"},{"book":"Jọn","chapter":"8","verse":"59","text":"Ya mere, ha tụtụlitere nkume ịtụ ya, ma Jisọs zoro onwe ya, sitekwa nʼụlọnsọ ukwuu ahụ pụọ."}]}