{"data":[{"book":"Klaagliederen","chapter":"5","verse":"1","text":"Gedenk toch, Jahweh, wat wij verduren, Zie toe, en aanschouw onze smaad:"},{"book":"Klaagliederen","chapter":"5","verse":"2","text":"Ons erfdeel is aan anderen vervallen, Onze huizen aan vreemden."},{"book":"Klaagliederen","chapter":"5","verse":"3","text":"Wezen zijn wij, vaderloos, Als weduwen zijn onze moeders;"},{"book":"Klaagliederen","chapter":"5","verse":"4","text":"Ons water drinken wij voor geld, Wij moeten ons eigen hout betalen."},{"book":"Klaagliederen","chapter":"5","verse":"5","text":"Voortgezweept, met het juk om de hals, Uitgeput, maar men gunt ons geen rust!"},{"book":"Klaagliederen","chapter":"5","verse":"6","text":"Naar Egypte steken wij de handen uit, Naar Assjoer om brood!"},{"book":"Klaagliederen","chapter":"5","verse":"7","text":"Onze vaderen hebben gezondigd: zij zijn niet meer, Wij dragen hun schuld:"},{"book":"Klaagliederen","chapter":"5","verse":"8","text":"Slaven zijn onze heersers, En niemand, die ons uit hun handen verlost."},{"book":"Klaagliederen","chapter":"5","verse":"9","text":"Met gevaar voor ons leven halen wij brood, Voor het dreigende zwaard der woestijn;"},{"book":"Klaagliederen","chapter":"5","verse":"10","text":"Onze huid is heet als een oven, Door de koorts van de honger."},{"book":"Klaagliederen","chapter":"5","verse":"11","text":"De vrouwen worden in Sion onteerd, De maagden in de steden van Juda;"},{"book":"Klaagliederen","chapter":"5","verse":"12","text":"Vorsten door hen opgehangen, Geen oudsten gespaard."},{"book":"Klaagliederen","chapter":"5","verse":"13","text":"De jongens moeten de molensteen torsen, De knapen bezwijken onder het hout;"},{"book":"Klaagliederen","chapter":"5","verse":"14","text":"Geen grijsaards meer in de poorten, Geen jonge mannen meer met hun lier."},{"book":"Klaagliederen","chapter":"5","verse":"15","text":"Geen blijdschap meer voor ons hart, Onze reidans veranderd in rouw,"},{"book":"Klaagliederen","chapter":"5","verse":"16","text":"Gevallen de kroon van ons hoofd: Wee onzer, wij hebben gezondigd!"},{"book":"Klaagliederen","chapter":"5","verse":"17","text":"Hierom is ons hart verslagen, Staan onze ogen zo dof:"},{"book":"Klaagliederen","chapter":"5","verse":"18","text":"Om de Sionsberg, die ligt verlaten, Waar enkel jakhalzen lopen."},{"book":"Klaagliederen","chapter":"5","verse":"19","text":"Maar Gij zetelt in eeuwigheid, Jahweh; Uw troon van geslacht tot geslacht!"},{"book":"Klaagliederen","chapter":"5","verse":"20","text":"Waarom zoudt Gij ons dan altijd vergeten, Ten einde toe ons verlaten?"},{"book":"Klaagliederen","chapter":"5","verse":"21","text":"Ach Jahweh, breng ons tot U terug: wij willen bekeren; Maak onze dagen weer als voorheen!"},{"book":"Klaagliederen","chapter":"5","verse":"22","text":"Neen, Gij hebt ons niet voor immer verworpen, Gij blijft op ons niet zo hevig verbolgen!"}]}