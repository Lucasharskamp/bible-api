{"data":[{"book":"ଜୋହନ","chapter":"13","verse":"1","text":"ନିସ୍ତାର୍‌ ପଣ୍ତୟ୍‌ ଆନି ଆଗ୍‍ଡ଼ିରି ନାଣ୍ଡିଙ୍ଗ୍ ଜିସୁ ଇୟା ଦୁନିଆଦାନ୍‍ ବୁବା ଲାକ୍‌ତୁ ନିଜେ ସନି ସମୟ୍ ଇଗାୱାନିକା ନେସ୍‌ସି, ଦୁନିଆଦୁ ମାନି ନିଜେଦି ଏମେ ଲୋକାଙ୍ଗ୍‌ ୱାନ୍‌ ଜିବନ୍‌ ନଜି ୱାଜିମାର୍ହାନ୍‍, ୱାରି ଉଣ୍ତିଙ୍ଗ୍‌ ନାଣ୍ତ ଜିବନ୍‍ନୋନିକା ତର୍‍ତାନ୍‍ ।"},{"book":"ଜୋହନ","chapter":"13","verse":"2","text":"ଜିସୁ ନି ୱାନି ସିସୁର୍‍ ଏସ୍ତିୱାଲେ ନାଡ଼ାଦି ବଜିଦୁ ବାସ୍‍ତାମାର୍ହାର୍‍ । ଏସ୍ତିୱାଲେ ସୟତାନ୍ ସିମୋନ ମାରିସି ଇସ୍କାରିୟୋତିୟ ଜିହୁଦାଦି ଜିବନ୍‌ତୁ ଜିସୁଙ୍ଗୁଁ ସାତ୍ରୁରି କିୟୁଦୁ ସର୍‍ପେ କିଦେଙ୍ଗ୍‌ ଇଜି ବଦା କିତାୱିସ୍‍ତା ମାର୍ହାନ୍‍ ।"},{"book":"ଜୋହନ","chapter":"13","verse":"3","text":"ନାସ୍ତିୱାଲେ ବୁବା ଜେ ୱିଜୁ ଜିସୁଦି କିୟୁଦୁ ୱିଜୁ ସାକ୍ତି ସର୍‍ପେ କିତାମାନାନ୍‌ ମାରି ୱାନ୍‌ ଜେ ମାପୁରୁ ମାଣାନ୍‌ ୱାତାମାନାନ୍‍, ମାରି ମାପୁରୁମାନୁ ସଲ୍‌ସିନାନ୍‌, ଇକା ନେସ୍‍ତାମାର୍ହାନ ।"},{"book":"ଜୋହନ","chapter":"13","verse":"4","text":"ଆବେଟ୍‌ ଜିସୁ ୱାନ୍‌ ଉଣି ମାଣାନ୍‌ ନିଙ୍ଗିଁତାନ୍‌ନୋ ନିଜେଦି ମୁସ୍‌କୁରି ଆଙ୍ଗିଁ କୁତ୍‍ସି ଉଣ୍ତ୍ରି ପାସିଆ ଅସି ନିଜେଦି ଜୁକିଦୁ ତରାତାନ୍‍ ।"},{"book":"ଜୋହନ","chapter":"13","verse":"5","text":"ୱେନ୍‌କା ୱାନ୍‌ ନକିଦୁ ଏର୍‌ ୱାକ୍‍ତାନ୍‍, ମାରି ସିସୁରି ପାଦାମ୍‌କୁ ନର୍‍ଜିସିଜି ନିଜେଦି ଜୁକିଦୁ ତରାତିମାର୍‍ଇ ପାସିଆଦାନ୍‍ ତେଲ୍‍ଦେଙ୍ଗ୍‍ ଆସ୍‌ତାନ୍‌ ।"},{"book":"ଜୋହନ","chapter":"13","verse":"6","text":"ଜିସୁ ସିମୋନ୍‌ ପିତର୍‌ ଲାକ୍‌ତୁ ୱାତାନ୍‌; ଏନ୍‌ ୱାନିଙ୍ଗ୍‌ ଇର୍ହାନ୍‌, “ପ୍ରବୁ, ନିନ୍‌ ନା ପାଦାମ୍‌କୁ ନର୍‍ବିସ୍‍କିଜି ସିଜିନି ?”"},{"book":"ଜୋହନ","chapter":"13","verse":"7","text":"ଜିସୁ ୱାନିଙ୍ଗ୍‌ ଇର୍ହାନ୍‌, “ନାନ୍ ଏମେକା କିଜିନା, ଆକା ନିନ୍‌ ଇଲେ ନେସ୍‌ଏଜିନି, ମାତର୍‌ ୱେନ୍‌କା ନେସ୍‌ନି ।”"},{"book":"ଜୋହନ","chapter":"13","verse":"8","text":"ପିତର୍‌ ଜିସୁଙ୍ଗୁଁ ଇର୍ହାନ୍‌, “ନିନ୍‌ ମୁଡ଼ୁକେ ଏସ୍‌କାଙ୍ଗ୍‌ବା ନା ପାଦାମ୍‌କୁ ନର୍‌ଜ ସିଇ ।”"},{"book":"ଜୋହନ","chapter":"13","verse":"9","text":"ସିମୋନ ପିତର୍‌ ୱାନିଙ୍ଗ୍‌ ଇର୍ହାନ୍‌, “ଏ ପ୍ରବୁ, ନିନ୍‌ କେବଲ୍‌ ନା ପାଦାମ୍‌କୁ ସିଲେ ନା କିୟୁ ନି ତାଲା ବା ନର୍‌ଜ ସିଦା ।”"},{"book":"ଜୋହନ","chapter":"13","verse":"10","text":"ଜିସୁ ୱାନିଙ୍ଗ୍‌ ଇର୍ହାନ୍‌, ଏନ୍‌ ଏରୁ ଇବାତାମାନାନ୍‌, ୱାନି ପାଦାମ୍‌କୁ ନର୍‌ଦେଙ୍ଗ୍‌ ଡ଼ିସ୍‌ତିଙ୍ଗ୍‌ ମାରି ଇନିକା ଦର୍‌କାର୍‌ ସିଲେ, ୱାନ୍‌ ସତ୍‍ନେ ନରାତାମାନ୍‌ନାନ୍‌; ମିର୍‌ ୱିଜେରେ ବା ନରାତିମାନିଦେର୍‌, କେବଲ୍‌ ଅରେନ୍‍ ସିଲେ ।"},{"book":"ଜୋହନ","chapter":"13","verse":"11","text":"ମାତର୍‌ ଏନ୍‌ ୱାନିଙ୍ଗ୍‌ ସାତ୍ରୁରି କିୟୁଦୁ ସର୍‌ପେ କିନ୍‌ନାନ୍‌, ଜିସୁ ୱାନିଙ୍ଗ୍‌ ନେସ୍‌ତାମାର୍ହାନ୍‌, ଆୟାଉଣ୍ତିଙ୍ଗ୍‌ ୱାନ୍‌ ଇର୍ହାନ୍‌, କେବଲ୍‌ ଅରେନ୍‍ୱାନିଙ୍ଗ୍‍ ଡ଼ିସ୍‍ତିଙ୍ଗ୍‍ ମିର୍‌ ୱିଜିଦେର୍‌ ନର୍‌ୟାଆତିମାନିଦେର୍‌ ।"},{"book":"ଜୋହନ","chapter":"13","verse":"12","text":"ତାନେୱେନ୍‌କା ଜିସୁ ୱାରି ପାଦାମ୍‌କୁ ନର୍‌ଜି ନିଜେଦି ଆଙ୍ଗିଁ ଆରାଜି ମାରିଡ଼େସି ନିଜେଦି ବାଡିଦୁ ବାସ୍‌ତି ୱେନ୍‌କା ୱାରିଙ୍ଗ୍‌ ୱେନ୍‌ବାତାନ୍‌, ନାନ୍ ମି ଉଣ୍ତିଙ୍ଗ୍‌ ଇନିକା କିତାମାନା, ଆକା ଇନିକା ମିର୍‌ ନେସ୍‌ତିମାନିଦେର୍‌ ?"},{"book":"ଜୋହନ","chapter":"13","verse":"13","text":"ମିର୍‌ ନାଙ୍ଗିଁ ଗୁରୁ ନି ପ୍ରବୁ ଇଜି କୁକ୍‌ସିନିଦେର୍‌, ମାରି ଆକା ସତ୍‌ ଇଜିନିଦେର୍‌; ଇରିଙ୍ଗ୍‌ ନାନ୍ ତୋ ଆୟାକାନ୍‌ ।"},{"book":"ଜୋହନ","chapter":"13","verse":"14","text":"ମାରି, ପ୍ରବୁ ନି ଗୁରୁ ଜେ ନାନ୍ ମାପୁରୁ, ନାନ୍ ଜଦି ମି ପାଦାମ୍‌କୁ ନର୍‌ତାସିତାମାନା, ଆରିଙ୍ଗ୍‌ ମିର୍‌ ବା ନିଜେ ନିଜେଦି ପାଦାମ୍‌କୁ ନରାନିକା ମାନାତ୍‌ ।"},{"book":"ଜୋହନ","chapter":"13","verse":"15","text":"ଇରିଙ୍ଗ୍‌ ମି ଉଣ୍ତିଙ୍ଗ୍‌ ନାନ୍ ଏଣ୍ତେସ୍‌ କିତାମାନା, ମିର୍‌ ବା ଆୟାୱାଜା କିଦୁ, ଇୟାଉଣ୍ତିଙ୍ଗ୍‌ ନାନ୍ ମିଙ୍ଗିଁ ଉନ୍‌ଡ୍ରି ସାରି ତର୍‌ତାମାନା ।"},{"book":"ଜୋହନ","chapter":"13","verse":"16","text":"୧୩:୧୬ ମାତିଉ ୧୦:୨୪; ଲୁକ ୬:୪୦; ଜୋହନ ୧୫:୨୦.ସତ୍‌ ସତ୍‍ନେ ନାନ୍ ମିଙ୍ଗିଁ ଇଜିନା, ସାକର୍‌ ନିଜେଦି ମାଲିକ୍‌ମାଣ୍‌କୁ ପେରିକାନ୍‌ ଆଏନ୍‍, ମାରି କାବୁର୍‌ ଅନିକାନ୍‍ ପକ୍‍ତିମାନି ମାଲିକ୍‌ତି ମାଣାନ୍‌ ପେରିକାର୍‌ ସିଲେ ।"},{"book":"ଜୋହନ","chapter":"13","verse":"17","text":"ଜଦି ମିର୍‌ ଇୟାୱିଜୁ ନେସ୍‌ତୁ, ଆରିଙ୍ଗ୍‌ ଆୟାୱାଜା କିତିଙ୍ଗ୍‌ ମିର୍‌ ଦନ୍ୟ ।"},{"book":"ଜୋହନ","chapter":"13","verse":"18","text":"ମି ୱିଜେରି ବିସୟ୍‌ତାନ୍‌ ନାନ୍ ଇୟା ମାଟା ଇନ୍‌ଏଜିନା । ନାନ୍ ଏମେୱାରିଙ୍ଗ୍‍ ଆସ୍‌କିତାମାନା, ୱାରିଙ୍ଗ୍‌ ନାନ୍ ନେସ୍‌ନା । ମାତର୍‌ ଦାର୍ମୁସାସ୍ତ୍ରଦି ଇୟା ମାଟା ସତେନେ ପୁରା ଆନାତ୍‌, ଏନ୍‌ ନା କାଦିଦୁ ପିରିତାନ୍‍, ୱାନ୍‌ ନାଙ୍ଗିଁ ଲାତ୍‍ ଡାକ୍‍ତାନ୍‍ ।"},{"book":"ଜୋହନ","chapter":"13","verse":"19","text":"ଇଲେଇ ଇକା ଗଟାନି ଆଗ୍‍ଡ଼ିରାନ୍‍ନେ ନାନ୍ ମିଙ୍ଗିଁ ଇୟା ମାଟା ୱେର୍‌ସିନା, ଏସ୍ତିୱାଲେ ଇକା ଗଟାନାତ୍‌, ମିର୍‌ ବିସ୍‌ବାସ୍‌ କିନିଦେର୍‌ ଜେ, ନାନ୍ ଆମାକାନ୍‌ ନାନ୍ ଆକାନ୍‍ ।"},{"book":"ଜୋହନ","chapter":"13","verse":"20","text":"୧୩:୨୦ ମାତିଉ ୧୦:୪୦; ମାର୍କ ୯:୩୭; ଲୁକ ୯:୪୮; ୧୦:୧୬.ସତ୍‌ ସତ୍‍ନେ ନାନ୍ ମିଙ୍ଗିଁ ୱେର୍‌ସିନା, ନାଙ୍ଗିଁ ପୋକ୍‌ତାତିମାନି ଲୋକ୍‌ତିଙ୍ଗ୍‌ ଏନ୍‌ ମାନାନାର୍‌, ୱାନ୍‌ ନାଙ୍ଗିଁ ମାନାନାର୍‌ ମାରି ଏନ୍‌ ନାଙ୍ଗିଁ ମାନାନାର୍‌, ୱାନ୍‌ ନା ପୋକ୍‌ତାତିମାନି ମାଲିକ୍‌ତିଙ୍ଗ୍‌ ବା ମାନାନାର୍‌ ।"},{"book":"ଜୋହନ","chapter":"13","verse":"21","text":"ଜିସୁ ଇୟାୱିଜୁ ମାଟା ଇର୍ହି ୱେନ୍‌କା ଆତ୍ମାଦୁ ଦୁଃକ୍‌କିତାନ୍‌ ମାରି ୱିଜେରି ଆଗ୍‌ଡ଼ି ସାକ୍‌ୟ ସିଜି ଇର୍ହାନ୍‌, “ସତ୍‌ ସତ୍‍ନେ ନାନ୍ ମିଙ୍ଗିଁ ଇଜିନା, ମି ମାଣ୍‌କୁ ଅରେନ୍‍ ନାଙ୍ଗିଁ ସାତ୍ରୁରି କିୟୁଦୁ ସର୍‌ପେ କିନାନ୍‌ ।”"},{"book":"ଜୋହନ","chapter":"13","verse":"22","text":"ଜିସୁ ଏ ବିସୟ୍‌ତାନ୍‌ ଇର୍ହାନ୍‌, ଆୟା ବିସୟ୍‌ତାନ୍‌ ବୁଜାଦେଙ୍ଗ୍‌ ଆଟ୍‍ଏଜି ସିସୁର୍‍ ନିଜେ ନିଜେଦି ମାନୁ ବେସ୍‌ସିସାଦେଙ୍ଗ୍‌ ଆସ୍‌ତାର୍‌ ।"},{"book":"ଜୋହନ","chapter":"13","verse":"23","text":"ଜିସୁଦି ସିସୁରି ଲୋଇରାନ୍‌ ଅରେନ୍‍ ଆମାୱାନିଙ୍ଗ୍‌ ଜିସୁ ଜିବନ୍‌ନୋଜି ମାର୍ହାନ୍‌, ୱାନ୍‌ ଜିସୁଦି ଲାକ୍‌ତୁ ବାସ୍‌ତା ମାର୍ହାନ୍‌ ।"},{"book":"ଜୋହନ","chapter":"13","verse":"24","text":"ମାରି, ସିମୋନ ପିତର୍‌ ୱାନିଙ୍ଗ୍‌ ଜୁଟ୍‌ସି ଇର୍ହାନ୍‌, ୱାନ୍‌ ଏ ବିସୟ୍‌ତାନ୍‌ ୱେର୍‌ସିନାନ୍‌, ଆକା ୱେନ୍‍ବାଆ ।"},{"book":"ଜୋହନ","chapter":"13","verse":"25","text":"ୱାନ୍‌ ଆୟାୱାଜା ବାସ୍‌ସି ମାନ୍‍ଞ୍ଜି ଜିସୁଦି ବକାଦୁ ଗେକାଜିବାସ୍‌ସି ୱାନିଙ୍ଗ୍‌ ୱେନ୍‌ବାତାନ୍‌, ପ୍ରବୁ, ଆୟାକାନ୍‌ ଏନ୍‌ ?"},{"book":"ଜୋହନ","chapter":"13","verse":"26","text":"ଆରିଙ୍ଗ୍‌ ଜିସୁ ଇର୍ହାନ୍‌, ଆମାୱାନି ଉଣ୍ତିଙ୍ଗ୍‌ ନାନ୍ ଇୟା ରୁଟି କାଣ୍ତେକ୍‌ ମୁଡ଼ୁକୁନା ମାରି ଆମାୱାନିଙ୍ଗ୍‌ ସିନା, ଆୟାକାନ୍‌ ୱାନ୍‌ । ଆବେନୁ ୱାନ୍‌ ଆୟା ରୁଟିକାଣ୍ତେକ୍‌ତିଙ୍ଗ୍‌ ମୁଡୁକ୍‌ସି ଆକା ଅସି ସିମୋନ ଇସ୍କାରିୟୋତିୟତି ମାରିସି ଜିହୁଦାଦିଙ୍ଗ୍‌ ସିତାନ୍‌ ।"},{"book":"ଜୋହନ","chapter":"13","verse":"27","text":"ଆୟା ରୁଟି କାଣ୍ତେକ୍‌ ପୟ୍‌ତି ୱେନ୍‌କା ସୟତାନ୍ ୱାନି ମାନୁ ଡ଼ୁଗିତାତ୍‌ । ଆବେଟ୍‌ ଜିସୁ ୱାନିଙ୍ଗ୍‌ ଇର୍ହାନ୍‌, ଆମାକା କିଦେଙ୍ଗ୍‌ ସଲ୍‌ସିନି, ଆକା ଦାପେର୍‌ କିଆ ।"},{"book":"ଜୋହନ","chapter":"13","verse":"28","text":"ମାତର୍‌ ୱାନ୍‌ ଇନି ବିସୟ୍‌ତାନ୍‌ ୱାନିଙ୍ଗ୍‌ ଇୟା ମାଟା ଇର୍ହାମାର୍ହାନ୍‌, ଆକା ବଜିଦୁ ବାସ୍‌ତିମାର୍‌ଇକାର୍‍ ଏନ୍‌ ନେସ୍‌ଏତାର୍‌ ।"},{"book":"ଜୋହନ","chapter":"13","verse":"29","text":"ଇରିଙ୍ଗ୍‌ ଜିହୁଦା ଲାକ୍‌ତୁ ଡାବୁଙ୍ଗ୍‌ଆସ୍‌ନି ମଣି ମାର୍‍ହାତ୍‍ଆକା, ପଣ୍ତୟ୍‌ତି ଉଣ୍ତିଙ୍ଗ୍‌ ଇନି ଇନିକା ଦର୍‌କାର୍‌, ଆକା କଡ଼୍‍ଦେଙ୍ଗ୍‌ ମାରି ସିଲିସାତିୱାରିଙ୍ଗ୍‌ ଏସ ଦାନ୍‌ କିଦେଙ୍ଗ୍‌ ଜିସୁ ୱାନିଙ୍ଗ୍‌ ଇର୍ହାନ୍‌ ଇଜି ଏନ୍‌ ଏନ୍‌ ଅଡ଼୍‍ବିତାର୍‍ ।"},{"book":"ଜୋହନ","chapter":"13","verse":"30","text":"ଜିହୁଦା ରୁଟି କାଣ୍ତେକ୍‌ ଲସ୍‌ତାନ୍‌ନୋ, ୱାନ୍‌ ଆୟାଦାର୍ପେ ସତାସର୍ହାନ୍‌, ନାସ୍ତିୱାଲେ ନାଡ଼ାଆତା ମାର୍ହାତ୍‌ ।"},{"book":"ଜୋହନ","chapter":"13","verse":"31","text":"ଜିହୁଦା ସତିସର୍‌ଇ ୱେନ୍‌କା ଜିସୁ ଇର୍ହାନ୍‌, “ଇଲେଇ ମନୁସ୍ୟପୁତ୍ରଦି ଦନ୍ୟବାଦ୍‌ ତରିତାତ୍‌ ମାରି ୱାନିମାଣାନ୍‌ ମାପୁରୁଦି ଗୌରବ୍‍ ବା ତରାତାତ୍‍ ।"},{"book":"ଜୋହନ","chapter":"13","verse":"32","text":"ଜଦି ମାପୁରୁ ମନୁସ୍ୟପୁତ୍ର ମାଣାନ୍‌ ଗୌରବ୍‍ ଆନାନ୍‌, ମାପୁରୁ ନିଜେଦି ଦନ୍ୟବାଦଦୁ ମନୁସ୍ୟପୁତ୍ରଙ୍ଗ୍‌ ଦନ୍ୟବାଦ୍‌ କିନ୍‌ନାନ୍‌ । ଦାପ୍ରେନେ ୱାନ୍‌ ଇକା କିଦେଙ୍ଗ୍‌ ସଲ୍‌ସିନାନ୍‌ ।”"},{"book":"ଜୋହନ","chapter":"13","verse":"33","text":"୧୩:୩୩ ଜୋହନ ୭:୩୪.ଜିସୁ ଇର୍ହାନ୍‌, ନା କଡ଼ର୍‌, ନାନ୍ ମାରି ସାଣେକ୍‌ତିଙ୍ଗ୍‌ ମି ୱାଲେ ମାନା । ମିର୍‌ ନାଙ୍ଗିଁ ପୟ୍‌ନିଦେର୍‌; ମାରି ନାନ୍ ଏମେ ବାଡିଦୁ ସଲ୍‌ସିନା, ମିର୍‌ ଆୟା ବାଡିଦୁ ସନ୍‌ଡ଼୍ରେଙ୍ଗ୍‌ ଆଟ୍‍ଇଦେର୍‍, ଇକା ନାନ୍ ଏଣ୍ତେସ୍‌ ଜିହୁଦି ନେତାରିଙ୍ଗ୍‌ ଇର୍‌ଆମାର୍ହା, ଆୟାୱାଜା ଇଲେଇ ମିଙ୍ଗିଁ ବା ୱେର୍‌ସିନା ।"},{"book":"ଜୋହନ","chapter":"13","verse":"34","text":"୧୩:୩୪ ଜୋହନ ୧୫:୧୨,୧୭; ୧ ଜୋହନ ୩:୨୩; ୨ ଜୋହନ ୧:୫.ମିର୍‌ ନିଜେନିଜେଦିଙ୍ଗ୍‍ ଜିବନ୍‌ନୋଜିସାଦୁ, ଇୟା ପୁନି ମାଟା ନାନ୍ ମିଙ୍ଗିଁ ସିଜିନା; ନାନ୍ ଏଣ୍ତେସ୍‌ ମିଙ୍ଗିଁ ଜିବନ୍‌ନୋତାମାନା, ମିର୍‌ ବା ଆୟାୱାଜା ନିଜେନିଜେଦିଙ୍ଗ୍‌ ଜିବନ୍‍ନୋନିକା ମାନାତ୍‌ ।"},{"book":"ଜୋହନ","chapter":"13","verse":"35","text":"ଜଦି ମିର୍‌ ନିଜେନିଜେଦିଙ୍ଗ୍‍ ଉଣ୍ତିଙ୍ଗ୍‌ ଜିବନ୍‍ନୋନିଦେର୍‍, ଆରିଙ୍ଗ୍‌ ମିର୍‌ ଜେ ନା ସିସୁର୍‍, ଇକା ୱିଜେରେ ନେସ୍‌ନାର୍‌ ।"},{"book":"ଜୋହନ","chapter":"13","verse":"36","text":"ସିମୋନ ପିତର୍‌ ଜିସୁଙ୍ଗୁଁ ୱେନ୍‌ବାତାନ୍‌, “ପ୍ରବୁ, ନିନ୍‌ ଏମେମାନୁ ସଲ୍‌ସିନି ?” ଜିସୁ ଇର୍ହାନ୍‌, ନାନ୍ ଏମେମାନୁ ସଲ୍‌ସିନା,"},{"book":"ଜୋହନ","chapter":"13","verse":"37","text":"ପିତର୍‌ ୱାନିଙ୍ଗ୍‌ ୱେନ୍‌ବାତାନ୍‌, “ପ୍ରବୁ, ନାନ୍ ଇଲେଇ ଏନ୍ଧା ନି ୱେନ୍‌କା ୱେନ୍‌କା ସନ୍‌ଡ଼୍ରେଙ୍ଗ୍‌ ଆଟ୍‍ଏ ? ନାନ୍ ନି ଉଣ୍ତିଙ୍ଗ୍‌ ନିଜେଦି ଜିବନ୍‌ ସିଦେଙ୍ଗ୍‍ ବା ରାଜି ।”"},{"book":"ଜୋହନ","chapter":"13","verse":"38","text":"ଜିସୁ ଇର୍ହାନ୍‌, “ନିନ୍‌ ଇନିକା ନା ଉଣ୍ତିଙ୍ଗ୍‌ ନିଜେଦି ଜିବନ୍‌ ସିନି ? ସତ୍‌ ସତ୍‍ନେ ନାନ୍ ମିଙ୍ଗିଁ ୱେର୍‌ସିନା, କରୁ କେଡ଼ିଇ ଆଗ୍‍ଡ଼ିନେ ନିନ୍‌ ନାଙ୍ଗିଁ ମୁଜା ନେସେଏ ଇଜି ଇନି ।”"}]}