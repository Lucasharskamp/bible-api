{"data":[{"book":"mathiḥ","chapter":"27","verse":"1","text":"prabhātē jātē pradhānayājakalōkaprācīnā yīśuṁ hantuṁ tatpratikūlaṁ mantrayitvā"},{"book":"mathiḥ","chapter":"27","verse":"2","text":"taṁ badvvā nītvā pantīyapīlātākhyādhipē samarpayāmāsuḥ|"},{"book":"mathiḥ","chapter":"27","verse":"3","text":"tatō yīśōḥ parakarēvvarpayitā yihūdāstatprāṇādaṇḍājñāṁ viditvā santaptamanāḥ pradhānayājakalōkaprācīnānāṁ samakṣaṁ tāstrīṁśanmudrāḥ pratidāyāvādīt,"},{"book":"mathiḥ","chapter":"27","verse":"4","text":"ētannirāgōnaraprāṇaparakarārpaṇāt kaluṣaṁ kr̥tavānahaṁ| tadā ta uditavantaḥ, tēnāsmākaṁ kiṁ? tvayā tad budhyatām|"},{"book":"mathiḥ","chapter":"27","verse":"5","text":"tatō yihūdā mandiramadhyē tā mudrā nikṣipya prasthitavān itvā ca svayamātmānamudbabandha|"},{"book":"mathiḥ","chapter":"27","verse":"6","text":"paścāt pradhānayājakāstā mudrā ādāya kathitavantaḥ, ētā mudrāḥ śōṇitamūlyaṁ tasmād bhāṇḍāgārē na nidhātavyāḥ|"},{"book":"mathiḥ","chapter":"27","verse":"7","text":"anantaraṁ tē mantrayitvā vidēśināṁ śmaśānasthānāya tābhiḥ kulālasya kṣētramakrīṇan|"},{"book":"mathiḥ","chapter":"27","verse":"8","text":"atō'dyāpi tatsthānaṁ raktakṣētraṁ vadanti|"},{"book":"mathiḥ","chapter":"27","verse":"9","text":"itthaṁ sati isrāyēlīyasantānai ryasya mūlyaṁ nirupitaṁ, tasya triṁśanmudrāmānaṁ mūlyaṁ"},{"book":"mathiḥ","chapter":"27","verse":"10","text":"māṁ prati paramēśvarasyādēśāt tēbhya ādīyata, tēna ca kulālasya kṣētraṁ krītamiti yadvacanaṁ yirimiyabhaviṣyadvādinā prōktaṁ tat tadāsidhyat|"},{"book":"mathiḥ","chapter":"27","verse":"11","text":"anantaraṁ yīśau tadadhipatēḥ sammukha upatiṣṭhati sa taṁ papraccha, tvaṁ kiṁ yihūdīyānāṁ rājā? tadā yīśustamavadat, tvaṁ satyamuktavān|"},{"book":"mathiḥ","chapter":"27","verse":"12","text":"kintu pradhānayājakaprācīnairabhiyuktēna tēna kimapi na pratyavādi|"},{"book":"mathiḥ","chapter":"27","verse":"13","text":"tataḥ pīlātēna sa uditaḥ, imē tvatpratikūlataḥ kati kati sākṣyaṁ dadati, tat tvaṁ na śr̥ṇōṣi?"},{"book":"mathiḥ","chapter":"27","verse":"14","text":"tathāpi sa tēṣāmēkasyāpi vacasa uttaraṁ nōditavān; tēna sō'dhipati rmahācitraṁ vidāmāsa|"},{"book":"mathiḥ","chapter":"27","verse":"15","text":"anyacca tanmahakālē'dhipatērētādr̥śī rātirāsīt, prajā yaṁ kañcana bandhinaṁ yācantē, tamēva sa mōcayatīti|"},{"book":"mathiḥ","chapter":"27","verse":"16","text":"tadānīṁ barabbānāmā kaścit khyātabandhyāsīt|"},{"book":"mathiḥ","chapter":"27","verse":"17","text":"tataḥ pīlātastatra militān lōkān apr̥cchat, ēṣa barabbā bandhī khrīṣṭavikhyātō yīśuścaitayōḥ kaṁ mōcayiṣyāmi? yuṣmākaṁ kimīpsitaṁ?"},{"book":"mathiḥ","chapter":"27","verse":"18","text":"tairīrṣyayā sa samarpita iti sa jñātavān|"},{"book":"mathiḥ","chapter":"27","verse":"19","text":"aparaṁ vicārāsanōpavēśanakālē pīlātasya patnī bhr̥tyaṁ prahitya tasmai kathayāmāsa, taṁ dhārmmikamanujaṁ prati tvayā kimapi na karttavyaṁ; yasmāt tatkr̥tē'dyāhaṁ svapnē prabhūtakaṣṭamalabhē|"},{"book":"mathiḥ","chapter":"27","verse":"20","text":"anantaraṁ pradhānayājakaprācīnā barabbāṁ yācitvādātuṁ yīśuñca hantuṁ sakalalōkān prāvarttayan|"},{"book":"mathiḥ","chapter":"27","verse":"21","text":"tatō'dhipatistān pr̥ṣṭavān, ētayōḥ kamahaṁ mōcayiṣyāmi? yuṣmākaṁ kēcchā? tē prōcu rbarabbāṁ|"},{"book":"mathiḥ","chapter":"27","verse":"22","text":"tadā pīlātaḥ papraccha, tarhi yaṁ khrīṣṭaṁ vadanti, taṁ yīśuṁ kiṁ kariṣyāmi? sarvvē kathayāmāsuḥ, sa kruśēna vidhyatāṁ|"},{"book":"mathiḥ","chapter":"27","verse":"23","text":"tatō'dhipatiravādīt, kutaḥ? kiṁ tēnāparāddhaṁ? kintu tē punarucai rjagaduḥ, sa kruśēna vidhyatāṁ|"},{"book":"mathiḥ","chapter":"27","verse":"24","text":"tadā nijavākyamagrāhyamabhūt, kalahaścāpyabhūt, pīlāta iti vilōkya lōkānāṁ samakṣaṁ tōyamādāya karau prakṣālyāvōcat, ētasya dhārmmikamanuṣyasya śōṇitapātē nirdōṣō'haṁ, yuṣmābhirēva tad budhyatāṁ|"},{"book":"mathiḥ","chapter":"27","verse":"25","text":"tadā sarvvāḥ prajāḥ pratyavōcan, tasya śōṇitapātāparādhō'smākam asmatsantānānāñcōpari bhavatu|"},{"book":"mathiḥ","chapter":"27","verse":"26","text":"tataḥ sa tēṣāṁ samīpē barabbāṁ mōcayāmāsa yīśuntu kaṣābhirāhatya kruśēna vēdhituṁ samarpayāmāsa|"},{"book":"mathiḥ","chapter":"27","verse":"27","text":"anantaram adhipatēḥ sēnā adhipatē rgr̥haṁ yīśumānīya tasya samīpē sēnāsamūhaṁ saṁjagr̥huḥ|"},{"book":"mathiḥ","chapter":"27","verse":"28","text":"tatastē tasya vasanaṁ mōcayitvā kr̥ṣṇalōhitavarṇavasanaṁ paridhāpayāmāsuḥ"},{"book":"mathiḥ","chapter":"27","verse":"29","text":"kaṇṭakānāṁ mukuṭaṁ nirmmāya tacchirasi daduḥ, tasya dakṣiṇakarē vētramēkaṁ dattvā tasya sammukhē jānūni pātayitvā, hē yihūdīyānāṁ rājan, tubhyaṁ nama ityuktvā taṁ tiraścakruḥ,"},{"book":"mathiḥ","chapter":"27","verse":"30","text":"tatastasya gātrē niṣṭhīvaṁ datvā tēna vētrēṇa śira ājaghnuḥ|"},{"book":"mathiḥ","chapter":"27","verse":"31","text":"itthaṁ taṁ tiraskr̥tya tad vasanaṁ mōcayitvā punarnijavasanaṁ paridhāpayāñcakruḥ, taṁ kruśēna vēdhituṁ nītavantaḥ|"},{"book":"mathiḥ","chapter":"27","verse":"32","text":"paścāttē bahirbhūya kurīṇīyaṁ śimōnnāmakamēkaṁ vilōkya kruśaṁ vōḍhuṁ tamādadirē|"},{"book":"mathiḥ","chapter":"27","verse":"33","text":"anantaraṁ gulgaltām arthāt śiraskapālanāmakasthānamu pasthāya tē yīśavē pittamiśritāmlarasaṁ pātuṁ daduḥ,"},{"book":"mathiḥ","chapter":"27","verse":"34","text":"kintu sa tamāsvādya na papau|"},{"book":"mathiḥ","chapter":"27","verse":"35","text":"tadānīṁ tē taṁ kruśēna saṁvidhya tasya vasanāni guṭikāpātēna vibhajya jagr̥huḥ, tasmāt, vibhajantē'dharīyaṁ mē tē manuṣyāḥ parasparaṁ| maduttarīyavastrārthaṁ guṭikāṁ pātayanti ca||yadētadvacanaṁ bhaviṣyadvādibhiruktamāsīt, tadā tad asidhyat,"},{"book":"mathiḥ","chapter":"27","verse":"36","text":"paścāt tē tatrōpaviśya tadrakṣaṇakarvvaṇi niyuktāstasthuḥ|"},{"book":"mathiḥ","chapter":"27","verse":"37","text":"aparam ēṣa yihūdīyānāṁ rājā yīśurityapavādalipipatraṁ tacchirasa ūrdvvē yōjayāmāsuḥ|"},{"book":"mathiḥ","chapter":"27","verse":"38","text":"tatastasya vāmē dakṣiṇē ca dvau cairau tēna sākaṁ kruśēna vividhuḥ|"},{"book":"mathiḥ","chapter":"27","verse":"39","text":"tadā pānthā nijaśirō lāḍayitvā taṁ nindantō jagaduḥ,"},{"book":"mathiḥ","chapter":"27","verse":"40","text":"hē īśvaramandirabhañjaka dinatrayē tannirmmātaḥ svaṁ rakṣa, cēttvamīśvarasutastarhi kruśādavarōha|"},{"book":"mathiḥ","chapter":"27","verse":"41","text":"pradhānayājakādhyāpakaprācīnāśca tathā tiraskr̥tya jagaduḥ,"},{"book":"mathiḥ","chapter":"27","verse":"42","text":"sō'nyajanānāvat, kintu svamavituṁ na śaknōti| yadīsrāyēlō rājā bhavēt, tarhīdānīmēva kruśādavarōhatu, tēna taṁ vayaṁ pratyēṣyāmaḥ|"},{"book":"mathiḥ","chapter":"27","verse":"43","text":"sa īśvarē pratyāśāmakarōt, yadīśvarastasmin santuṣṭastarhīdānīmēva tamavēt, yataḥ sa uktavān ahamīśvarasutaḥ|"},{"book":"mathiḥ","chapter":"27","verse":"44","text":"yau stēnau sākaṁ tēna kruśēna viddhau tau tadvadēva taṁ ninindatuḥ|"},{"book":"mathiḥ","chapter":"27","verse":"45","text":"tadā dvitīyayāmāt tr̥tīyayāmaṁ yāvat sarvvadēśē tamiraṁ babhūva,"},{"book":"mathiḥ","chapter":"27","verse":"46","text":"tr̥tīyayāmē \"ēlī ēlī lāmā śivaktanī\", arthāt madīśvara madīśvara kutō māmatyākṣīḥ? yīśuruccairiti jagāda|"},{"book":"mathiḥ","chapter":"27","verse":"47","text":"tadā tatra sthitāḥ kēcit tat śrutvā babhāṣirē, ayam ēliyamāhūyati|"},{"book":"mathiḥ","chapter":"27","verse":"48","text":"tēṣāṁ madhyād ēkaḥ śīghraṁ gatvā spañjaṁ gr̥hītvā tatrāmlarasaṁ dattvā nalēna pātuṁ tasmai dadau|"},{"book":"mathiḥ","chapter":"27","verse":"49","text":"itarē'kathayan tiṣṭhata, taṁ rakṣitum ēliya āyāti navēti paśyāmaḥ|"},{"book":"mathiḥ","chapter":"27","verse":"50","text":"yīśuḥ punarucairāhūya prāṇān jahau|"},{"book":"mathiḥ","chapter":"27","verse":"51","text":"tatō mandirasya vicchēdavasanam ūrdvvādadhō yāvat chidyamānaṁ dvidhābhavat,"},{"book":"mathiḥ","chapter":"27","verse":"52","text":"bhūmiścakampē bhūdharōvyadīryyata ca| śmaśānē muktē bhūripuṇyavatāṁ suptadēhā udatiṣṭhan,"},{"book":"mathiḥ","chapter":"27","verse":"53","text":"śmaśānād vahirbhūya tadutthānāt paraṁ puṇyapuraṁ gatvā bahujanān darśayāmāsuḥ|"},{"book":"mathiḥ","chapter":"27","verse":"54","text":"yīśurakṣaṇāya niyuktaḥ śatasēnāpatistatsaṅginaśca tādr̥śīṁ bhūkampādighaṭanāṁ dr̥ṣṭvā bhītā avadan, ēṣa īśvaraputrō bhavati|"},{"book":"mathiḥ","chapter":"27","verse":"55","text":"yā bahuyōṣitō yīśuṁ sēvamānā gālīlastatpaścādāgatāstāsāṁ madhyē"},{"book":"mathiḥ","chapter":"27","verse":"56","text":"magdalīnī mariyam yākūbyōśyō rmātā yā mariyam sibadiyaputrayō rmātā ca yōṣita ētā dūrē tiṣṭhantyō dadr̥śuḥ|"},{"book":"mathiḥ","chapter":"27","verse":"57","text":"sandhyāyāṁ satyam arimathiyānagarasya yūṣaphnāmā dhanī manujō yīśōḥ śiṣyatvāt"},{"book":"mathiḥ","chapter":"27","verse":"58","text":"pīlātasya samīpaṁ gatvā yīśōḥ kāyaṁ yayācē, tēna pīlātaḥ kāyaṁ dātum ādidēśa|"},{"book":"mathiḥ","chapter":"27","verse":"59","text":"yūṣaph tatkāyaṁ nītvā śucivastrēṇācchādya"},{"book":"mathiḥ","chapter":"27","verse":"60","text":"svārthaṁ śailē yat śmaśānaṁ cakhāna, tanmadhyē tatkāyaṁ nidhāya tasya dvāri vr̥hatpāṣāṇaṁ dadau|"},{"book":"mathiḥ","chapter":"27","verse":"61","text":"kintu magdalīnī mariyam anyamariyam ētē striyau tatra śmaśānasammukha upaviviśatuḥ|"},{"book":"mathiḥ","chapter":"27","verse":"62","text":"tadanantaraṁ nistārōtsavasyāyōjanadināt parē'hani pradhānayājakāḥ phirūśinaśca militvā pīlātamupāgatyākathayan,"},{"book":"mathiḥ","chapter":"27","verse":"63","text":"hē mahēccha sa pratārakō jīvana akathayat, dinatrayāt paraṁ śmaśānādutthāsyāmi tadvākyaṁ smarāmō vayaṁ;"},{"book":"mathiḥ","chapter":"27","verse":"64","text":"tasmāt tr̥tīyadinaṁ yāvat tat śmaśānaṁ rakṣitumādiśatu, nōcēt tacchiṣyā yāminyāmāgatya taṁ hr̥tvā lōkān vadiṣyanti, sa śmaśānādudatiṣṭhat, tathā sati prathamabhrāntēḥ śēṣīyabhrānti rmahatī bhaviṣyati|"},{"book":"mathiḥ","chapter":"27","verse":"65","text":"tadā pīlāta avādīt, yuṣmākaṁ samīpē rakṣigaṇa āstē, yūyaṁ gatvā yathā sādhyaṁ rakṣayata|"},{"book":"mathiḥ","chapter":"27","verse":"66","text":"tatastē gatvā taddūाrapāṣāṇaṁ mudrāṅkitaṁ kr̥tvā rakṣigaṇaṁ niyōjya śmaśānaṁ rakṣayāmāsuḥ|"}]}