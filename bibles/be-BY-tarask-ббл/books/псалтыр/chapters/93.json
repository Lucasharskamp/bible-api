{"data":[{"book":"ПСАЛТЫР","chapter":"93","verse":"1","text":"Псальма Давідава ў чацьвёрты дзень тыдня."},{"book":"ПСАЛТЫР","chapter":"93","verse":"2","text":"Паўстань, Судзьдзя зямлі, аддай ганарліўцам адплату."},{"book":"ПСАЛТЫР","chapter":"93","verse":"3","text":"Дакуль, Госпадзе, бязбожнікі, дакуль бязбожнікі радавацца будуць?"},{"book":"ПСАЛТЫР","chapter":"93","verse":"4","text":"Яны вырыгаюць дзёрзкія словы; пышаюцца ўсе беззаконьнікі;"},{"book":"ПСАЛТЫР","chapter":"93","verse":"5","text":"топчуць народ Твой, Госпадзе, прыгнятаюць спадчыну Тваю."},{"book":"ПСАЛТЫР","chapter":"93","verse":"6","text":"Удаву і прыхадня забіваюць, і мардуюць сіротак,"},{"book":"ПСАЛТЫР","chapter":"93","verse":"7","text":"і кажуць: ня ўбачыць Гасподзь, і не даведаецца Бог Якаваў."},{"book":"ПСАЛТЫР","chapter":"93","verse":"8","text":"Схамянецеся, бязглуздыя людзі! калі вы паразумнееце, недавумкі?"},{"book":"ПСАЛТЫР","chapter":"93","verse":"9","text":"Хіба Той, што вуха наставіў, не пачуе? і Той, Хто вока стварыў, ня ўбачыць?"},{"book":"ПСАЛТЫР","chapter":"93","verse":"10","text":"Хто настаўляе народы, ці ж ня выкрые, - Той, Хто вучыць чалавека разуменьню?"},{"book":"ПСАЛТЫР","chapter":"93","verse":"11","text":"Гасподзь ведае думкі чалавечыя, што яны марныя."},{"book":"ПСАЛТЫР","chapter":"93","verse":"12","text":"Дабрашчасны той чалавек, якога настаўляеш Ты, Госпадзе, і вучыш законам Тваім,"},{"book":"ПСАЛТЫР","chapter":"93","verse":"13","text":"каб даць яму спакой у бядотныя дні, пакуль бязбожнаму будзе выкапана яма!"},{"book":"ПСАЛТЫР","chapter":"93","verse":"14","text":"Бо не адкіне Гасподзь народу Свайго і не пакіне спадчыны Сваёй."},{"book":"ПСАЛТЫР","chapter":"93","verse":"15","text":"Бо суд вернецца да праўды, і за ім усе, хто шчырыя сэрцам."},{"book":"ПСАЛТЫР","chapter":"93","verse":"16","text":"Хто паўстане за мяне супроць злыдняў? хто стане за мяне супроць ліхадзеяў?"},{"book":"ПСАЛТЫР","chapter":"93","verse":"17","text":"Калі б не Гасподзь быў мне памочнікам, неўзабаве ўсялілася б душа мая ў моўчу."},{"book":"ПСАЛТЫР","chapter":"93","verse":"18","text":"Калі я казаў: хістаецца нага мая, - ласка Твая, Госпадзе, падтрымала мяне."},{"book":"ПСАЛТЫР","chapter":"93","verse":"19","text":"Пры памнажэньні смуткаў маіх у сэрцы маім, суцяшэньні Твае душу маю шчасьцяць."},{"book":"ПСАЛТЫР","chapter":"93","verse":"20","text":"Ці стане каля Цябе седала душагубаў, якія гвалт намышляюць насуперак закону?"},{"book":"ПСАЛТЫР","chapter":"93","verse":"21","text":"Натоўпам ідуць яны на душу праведніка, і асуджаюць кроў невінаватую."},{"book":"ПСАЛТЫР","chapter":"93","verse":"22","text":"Але Гасподзь - абарона мая, і Бог мой - цьвярдыня прытулку майго,"},{"book":"ПСАЛТЫР","chapter":"93","verse":"23","text":"і аберне на іх беззаконьне іхняе, і зладзействам іхнім вынішчыць іх, вынішчыць іх Гасподзь Бог наш."}]}