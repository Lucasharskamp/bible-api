{"data":[{"book":"مزامیر","chapter":"88","verse":"1","text":"ای خداوند، ای خدای نجات من، شب و روز در حضور تو گریه و زاری کرده‌ام."},{"book":"مزامیر","chapter":"88","verse":"2","text":"دعای مرا بشنو و به ناله‌ام توجه فرما."},{"book":"مزامیر","chapter":"88","verse":"3","text":"زندگی من پر از رنج و مصیبت است؛ جانم به لب رسیده است!"},{"book":"مزامیر","chapter":"88","verse":"4","text":"رمقی در من نمانده است؛ مانند مرده شده‌ام،"},{"book":"مزامیر","chapter":"88","verse":"5","text":"مانند کشته‌ای که به قبر سپرده شده، مانند مرده‌ای که دیگر به یاد نخواهی آورد و لطف خود را شامل حالش نخواهی فرمود."},{"book":"مزامیر","chapter":"88","verse":"6","text":"تو مرا به اعماق تاریکی انداخته‌ای"},{"book":"مزامیر","chapter":"88","verse":"7","text":"غضب تو بر من سنگینی می‌کند؛ طوفان خشم تو مرا در بر گرفته است."},{"book":"مزامیر","chapter":"88","verse":"8","text":"آشنایانم را از من دور کرده‌ای و آنها را از من بیزار ساخته‌ای. چنان گرفتار شده‌ام که نمی‌توانم برای خلاصی خود چاره‌ای بیندیشم."},{"book":"مزامیر","chapter":"88","verse":"9","text":"چشمانم از شدت گریه ضعیف شده‌اند."},{"book":"مزامیر","chapter":"88","verse":"10","text":"وقتی بمیرم، دیگر معجزات و کمک تو برایم چه فایده خواهد داشت؟ آنگاه دیگر چگونه می‌توانم تو را ستایش کنم؟"},{"book":"مزامیر","chapter":"88","verse":"11","text":"مگر آنانی که در قبر هستند می‌توانند از محبت و وفاداری تو سخن بگویند؟"},{"book":"مزامیر","chapter":"88","verse":"12","text":"آیا معجزهٔ تو در آن مکان تاریک دیده می‌شود؟ آیا می‌توان در عالم خاموشی از وفاداری و عدالت تو سخن گفت؟"},{"book":"مزامیر","chapter":"88","verse":"13","text":"خداوندا، نزد تو فریاد برمی‌آورم و کمک می‌طلبم. هر روز صبح به پیشگاه تو دعا می‌کنم."},{"book":"مزامیر","chapter":"88","verse":"14","text":"چرا مرا ترک نموده و روی خود را از من برگردانیده‌ای؟"},{"book":"مزامیر","chapter":"88","verse":"15","text":"از جوانی تاکنون، در رنج و خطر مرگ بوده‌ام و همیشه از جانب تو تنبیه شده‌ام."},{"book":"مزامیر","chapter":"88","verse":"16","text":"خشم شدید تو مرا پریشان کرده و از ترس تو ناتوان شده‌ام."},{"book":"مزامیر","chapter":"88","verse":"17","text":"خشم تو و ترس از تو تمام روز چون سیل از هر سو مرا احاطه می‌کند."},{"book":"مزامیر","chapter":"88","verse":"18","text":"دوستان و عزیزانم را از من دور کرده‌ای؛ تاریکی تنها مونس من است."}]}