{"data":[{"book":"लूकः","chapter":"18","verse":"1","text":"अपरञ्च लोकैरक्लान्तै र्निरन्तरं प्रार्थयितव्यम् इत्याशयेन यीशुना दृष्टान्त एकः कथितः।"},{"book":"लूकः","chapter":"18","verse":"2","text":"कुत्रचिन्नगरे कश्चित् प्राड्विवाक आसीत् स ईश्वरान्नाबिभेत् मानुषांश्च नामन्यत।"},{"book":"लूकः","chapter":"18","verse":"3","text":"अथ तत्पुरवासिनी काचिद्विधवा तत्समीपमेत्य विवादिना सह मम विवादं परिष्कुर्व्विति निवेदयामास।"},{"book":"लूकः","chapter":"18","verse":"4","text":"ततः स प्राड्विवाकः कियद्दिनानि न तदङ्गीकृतवान् पश्चाच्चित्ते चिन्तयामास, यद्यपीश्वरान्न बिभेमि मनुष्यानपि न मन्ये"},{"book":"लूकः","chapter":"18","verse":"5","text":"तथाप्येषा विधवा मां क्लिश्नाति तस्मादस्या विवादं परिष्करिष्यामि नोचेत् सा सदागत्य मां व्यग्रं करिष्यति।"},{"book":"लूकः","chapter":"18","verse":"6","text":"पश्चात् प्रभुरवदद् असावन्यायप्राड्विवाको यदाह तत्र मनो निधध्वं।"},{"book":"लूकः","chapter":"18","verse":"7","text":"ईश्वरस्य ये ऽभिरुचितलोका दिवानिशं प्रार्थयन्ते स बहुदिनानि विलम्ब्यापि तेषां विवादान् किं न परिष्करिष्यति?"},{"book":"लूकः","chapter":"18","verse":"8","text":"युष्मानहं वदामि त्वरया परिष्करिष्यति, किन्तु यदा मनुष्यपुत्र आगमिष्यति तदा पृथिव्यां किमीदृशं विश्वासं प्राप्स्यति?"},{"book":"लूकः","chapter":"18","verse":"9","text":"ये स्वान् धार्म्मिकान् ज्ञात्वा परान् तुच्छीकुर्व्वन्ति एतादृग्भ्यः, कियद्भ्य इमं दृष्टान्तं कथयामास।"},{"book":"लूकः","chapter":"18","verse":"10","text":"एकः फिरूश्यपरः करसञ्चायी द्वाविमौ प्रार्थयितुं मन्दिरं गतौ।"},{"book":"लूकः","chapter":"18","verse":"11","text":"ततोऽसौ फिरूश्येकपार्श्वे तिष्ठन् हे ईश्वर अहमन्यलोकवत् लोठयितान्यायी पारदारिकश्च न भवामि अस्य करसञ्चायिनस्तुल्यश्च न, तस्मात्त्वां धन्यं वदामि।"},{"book":"लूकः","chapter":"18","verse":"12","text":"सप्तसु दिनेषु दिनद्वयमुपवसामि सर्व्वसम्पत्ते र्दशमांशं ददामि च, एतत्कथां कथयन् प्रार्थयामास।"},{"book":"लूकः","chapter":"18","verse":"13","text":"किन्तु स करसञ्चायि दूरे तिष्ठन् स्वर्गं द्रष्टुं नेच्छन् वक्षसि कराघातं कुर्व्वन् हे ईश्वर पापिष्ठं मां दयस्व, इत्थं प्रार्थयामास।"},{"book":"लूकः","chapter":"18","verse":"14","text":"युष्मानहं वदामि, तयोर्द्वयो र्मध्ये केवलः करसञ्चायी पुण्यवत्त्वेन गणितो निजगृहं जगाम, यतो यः कश्चित् स्वमुन्नमयति स नामयिष्यते किन्तु यः कश्चित् स्वं नमयति स उन्नमयिष्यते।"},{"book":"लूकः","chapter":"18","verse":"15","text":"अथ शिशूनां गात्रस्पर्शार्थं लोकास्तान् तस्य समीपमानिन्युः शिष्यास्तद् दृष्ट्वानेतृन् तर्जयामासुः,"},{"book":"लूकः","chapter":"18","verse":"16","text":"किन्तु यीशुस्तानाहूय जगाद, मन्निकटम् आगन्तुं शिशून् अनुजानीध्वं तांश्च मा वारयत; यत ईश्वरराज्याधिकारिण एषां सदृशाः।"},{"book":"लूकः","chapter":"18","verse":"17","text":"अहं युष्मान् यथार्थं वदामि, यो जनः शिशोः सदृशो भूत्वा ईश्वरराज्यं न गृह्लाति स केनापि प्रकारेण तत् प्रवेष्टुं न शक्नोति।"},{"book":"लूकः","chapter":"18","verse":"18","text":"अपरम् एकोधिपतिस्तं पप्रच्छ, हे परमगुरो, अनन्तायुषः प्राप्तये मया किं कर्त्तव्यं?"},{"book":"लूकः","chapter":"18","verse":"19","text":"यीशुरुवाच, मां कुतः परमं वदसि? ईश्वरं विना कोपि परमो न भवति।"},{"book":"लूकः","chapter":"18","verse":"20","text":"परदारान् मा गच्छ, नरं मा जहि, मा चोरय, मिथ्यासाक्ष्यं मा देहि, मातरं पितरञ्च संमन्यस्व, एता या आज्ञाः सन्ति तास्त्वं जानासि।"},{"book":"लूकः","chapter":"18","verse":"21","text":"तदा स उवाच, बाल्यकालात् सर्व्वा एता आचरामि।"},{"book":"लूकः","chapter":"18","verse":"22","text":"इति कथां श्रुत्वा यीशुस्तमवदत्, तथापि तवैकं कर्म्म न्यूनमास्ते, निजं सर्व्वस्वं विक्रीय दरिद्रेभ्यो वितर, तस्मात् स्वर्गे धनं प्राप्स्यसि; तत आगत्य ममानुगामी भव।"},{"book":"लूकः","chapter":"18","verse":"23","text":"किन्त्वेतां कथां श्रुत्वा सोधिपतिः शुशोच, यतस्तस्य बहुधनमासीत्।"},{"book":"लूकः","chapter":"18","verse":"24","text":"तदा यीशुस्तमतिशोकान्वितं दृष्ट्वा जगाद, धनवताम् ईश्वरराज्यप्रवेशः कीदृग् दुष्करः।"},{"book":"लूकः","chapter":"18","verse":"25","text":"ईश्वरराज्ये धनिनः प्रवेशात् सूचेश्छिद्रेण महाङ्गस्य गमनागमने सुकरे।"},{"book":"लूकः","chapter":"18","verse":"26","text":"श्रोतारः पप्रच्छुस्तर्हि केन परित्राणं प्राप्स्यते?"},{"book":"लूकः","chapter":"18","verse":"27","text":"स उक्तवान्, यन् मानुषेणाशक्यं तद् ईश्वरेण शक्यं।"},{"book":"लूकः","chapter":"18","verse":"28","text":"तदा पितर उवाच, पश्य वयं सर्व्वस्वं परित्यज्य तव पश्चाद्गामिनोऽभवाम।"},{"book":"लूकः","chapter":"18","verse":"29","text":"ततः स उवाच, युष्मानहं यथार्थं वदामि, ईश्वरराज्यार्थं गृहं पितरौ भ्रातृगणं जायां सन्तानांश्च त्यक्तवा"},{"book":"लूकः","chapter":"18","verse":"30","text":"इह काले ततोऽधिकं परकाले ऽनन्तायुश्च न प्राप्स्यति लोक ईदृशः कोपि नास्ति।"},{"book":"लूकः","chapter":"18","verse":"31","text":"अनन्तरं स द्वादशशिष्यानाहूय बभाषे, पश्यत वयं यिरूशालम्नगरं यामः, तस्मात् मनुष्यपुत्रे भविष्यद्वादिभिरुक्तं यदस्ति तदनुरूपं तं प्रति घटिष्यते;"},{"book":"लूकः","chapter":"18","verse":"32","text":"वस्तुतस्तु सोऽन्यदेशीयानां हस्तेषु समर्पयिष्यते, ते तमुपहसिष्यन्ति, अन्यायमाचरिष्यन्ति तद्वपुषि निष्ठीवं निक्षेप्स्यन्ति, कशाभिः प्रहृत्य तं हनिष्यन्ति च,"},{"book":"लूकः","chapter":"18","verse":"33","text":"किन्तु तृतीयदिने स श्मशानाद् उत्थास्यति।"},{"book":"लूकः","chapter":"18","verse":"34","text":"एतस्याः कथाया अभिप्रायं किञ्चिदपि ते बोद्धुं न शेकुः तेषां निकटेऽस्पष्टतवात् तस्यैतासां कथानाम् आशयं ते ज्ञातुं न शेकुश्च।"},{"book":"लूकः","chapter":"18","verse":"35","text":"अथ तस्मिन् यिरीहोः पुरस्यान्तिकं प्राप्ते कश्चिदन्धः पथः पार्श्व उपविश्य भिक्षाम् अकरोत्"},{"book":"लूकः","chapter":"18","verse":"36","text":"स लोकसमूहस्य गमनशब्दं श्रुत्वा तत्कारणं पृष्टवान्।"},{"book":"लूकः","chapter":"18","verse":"37","text":"नासरतीययीशुर्यातीति लोकैरुक्ते स उच्चैर्वक्तुमारेभे,"},{"book":"लूकः","chapter":"18","verse":"38","text":"हे दायूदः सन्तान यीशो मां दयस्व।"},{"book":"लूकः","chapter":"18","verse":"39","text":"ततोग्रगामिनस्तं मौनी तिष्ठेति तर्जयामासुः किन्तु स पुनारुवन् उवाच, हे दायूदः सन्तान मां दयस्व।"},{"book":"लूकः","chapter":"18","verse":"40","text":"तदा यीशुः स्थगितो भूत्वा स्वान्तिके तमानेतुम् आदिदेश।"},{"book":"लूकः","chapter":"18","verse":"41","text":"ततः स तस्यान्तिकम् आगमत्, तदा स तं पप्रच्छ, त्वं किमिच्छसि? त्वदर्थमहं किं करिष्यामि? स उक्तवान्, हे प्रभोऽहं द्रष्टुं लभै।"},{"book":"लूकः","chapter":"18","verse":"42","text":"तदा यीशुरुवाच, दृष्टिशक्तिं गृहाण तव प्रत्ययस्त्वां स्वस्थं कृतवान्।"},{"book":"लूकः","chapter":"18","verse":"43","text":"ततस्तत्क्षणात् तस्य चक्षुषी प्रसन्ने; तस्मात् स ईश्वरं धन्यं वदन् तत्पश्चाद् ययौ, तदालोक्य सर्व्वे लोका ईश्वरं प्रशंसितुम् आरेभिरे।"}]}