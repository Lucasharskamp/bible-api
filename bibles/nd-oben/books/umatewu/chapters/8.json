{"data":[{"book":"UMatewu","chapter":"8","verse":"1","text":"Kwathi esehlile entabeni amaxuku abantu amlandela."},{"book":"UMatewu","chapter":"8","verse":"2","text":"Indoda eyayilobulephero yeza yaguqa phambi kwakhe yathi, “Nkosi nxa uthanda ungangenza ngihlambuluke.”"},{"book":"UMatewu","chapter":"8","verse":"3","text":"UJesu welula isandla sakhe wayithinta wathi, “Ngiyathanda, hlambuluka!” Masinyane nje yasila ebulepherweni bayo."},{"book":"UMatewu","chapter":"8","verse":"4","text":"UJesu wasesithi kuyo, “Zwana, ungatsheli muntu ngalokhu. Kodwa hamba uyeziveza kumphristi, unikele ngesipho esamiswa nguMosi njengobufakazi ebantwini.”"},{"book":"UMatewu","chapter":"8","verse":"5","text":"UJesu esengenile eKhaphenawume, kwafika kuye induna yekhulu izocela uncedo."},{"book":"UMatewu","chapter":"8","verse":"6","text":"Yathi, “Nkosi, inceku yami ilele phansi endlini, yome umhlubulo, isebuhlungwini obukhulu.”"},{"book":"UMatewu","chapter":"8","verse":"7","text":"UJesu wathi kuyo, “Ngizakuza ngizeyisilisa.”"},{"book":"UMatewu","chapter":"8","verse":"8","text":"Induna yekhulu yaphendula yathi, “Kakungilingananga ukuthi ungeza ungene ngaphansi kophahla lwami. Kodwa tshono ilizwi nje kuphela, inceku yami izasila."},{"book":"UMatewu","chapter":"8","verse":"9","text":"Ngoba mina ngokwami ngingumuntu ongaphansi komthetho, ngilamabutho angaphansi kwami. Lo ngimtshela ngithi, ‘Hamba,’ ahambe; ngithi kuloyana, ‘Buya,’ lakanye abuye. Ngithi encekwini yami, ‘Yenza lokhu,’ ikwenze.”"},{"book":"UMatewu","chapter":"8","verse":"10","text":"UJesu wathi ekuzwa lokhu wamangala wathi kulabo ababemlandela, “Ngilitshela iqiniso, kangikamboni loyedwa ko-Israyeli olokukholwa okukhulu kangaka."},{"book":"UMatewu","chapter":"8","verse":"11","text":"Ngithi kini abanengi bazavela empumalanga lentshonalanga, bahlale edilini lo-Abhrahama, lo-Isaka loJakhobe embusweni wezulu."},{"book":"UMatewu","chapter":"8","verse":"12","text":"Kodwa abanini bombuso bazaxotshelwa phandle emnyameni lapho okuzakuba khona ukukhala lokugedla kwamazinyo.”"},{"book":"UMatewu","chapter":"8","verse":"13","text":"UJesu wasesithi enduneni yekhulu, “Hamba! Kuzakwenziwa njengalokhu ukholwa ukuthi kuzakwenziwa.” Inceku yayo yahle yasila ngalesosikhathi."},{"book":"UMatewu","chapter":"8","verse":"14","text":"Kwathi lapho uJesu esengenile endlini kaPhethro, wabona uninazala kaPhethro elele embhedeni ephethwe ngumkhuhlane woqhuqho."},{"book":"UMatewu","chapter":"8","verse":"15","text":"Wamthinta esandleni umkhuhlane wahle waphuma kuye, wavuka waqala ukumphakela."},{"book":"UMatewu","chapter":"8","verse":"16","text":"Sekuntambama abanengi ababelamadimoni balethwa kuye wayikhupha imimoya ngelizwi njalo wasilisa bonke abagulayo."},{"book":"UMatewu","chapter":"8","verse":"17","text":"Lokhu kwakugcwalisa okwakhulunywa ngomphrofethi u-Isaya ukuthi:"},{"book":"UMatewu","chapter":"8","verse":"18","text":"Wathi uJesu ebona amaxuku abantu abanengi bembuthanele, wathi akuchaphelwe ngaphetsheya ngakuleliyana icele lechibi."},{"book":"UMatewu","chapter":"8","verse":"19","text":"Kwasekusiza kuye umfundisi womthetho wathi, “Mfundisi, ngizakulandela ungaze uye ngaphi.”"},{"book":"UMatewu","chapter":"8","verse":"20","text":"UJesu waphendula wathi, “Amakhanka alemilindi lezinyoni zemoyeni zilezidleke, kodwa iNdodana yoMuntu kayilandawo yokufihla ikhanda layo.”"},{"book":"UMatewu","chapter":"8","verse":"21","text":"Omunye umfundi wathi kuye, “Nkosi, akuthi ngiqale ngihambe ngiyengcwaba ubaba.”"},{"book":"UMatewu","chapter":"8","verse":"22","text":"Kodwa uJesu wamtshela wathi, “Ngilandela, uyekele abafileyo bangcwabe abafileyo babo.”"},{"book":"UMatewu","chapter":"8","verse":"23","text":"UJesu wasengena esikepeni abafundi bakhe bamlandela."},{"book":"UMatewu","chapter":"8","verse":"24","text":"Masinyane nje kwaphakama isiphepho esesabekayo echibini, amagagasi atshaya phezu kwesikepe. Kodwa uJesu wayelele."},{"book":"UMatewu","chapter":"8","verse":"25","text":"Abafundi bahamba bayamvusa besithi, “Nkosi, sihlenge, Sesigalula!”"},{"book":"UMatewu","chapter":"8","verse":"26","text":"Waphendula wathi, “Lina bokukholwa okuncinyane, kungani lisesaba kangaka?” Wasephakama wawukhuza umoya kanye lamagagasi, kwasekuthula cwaka."},{"book":"UMatewu","chapter":"8","verse":"27","text":"Amadoda amangala abuza athi, “Ngumuntu bani lo? Oze alalelwe ngumoya kanye lamagagasi!”"},{"book":"UMatewu","chapter":"8","verse":"28","text":"Wathi ekufikeni kwakhe ngakwelinye icele emangweni wamaGadarini wahlangabezwa ngamadoda amabili ayelamadimoni eqhamuka emathuneni. Ayelodlakela, kungasadluli muntu ngaleyondlela."},{"book":"UMatewu","chapter":"8","verse":"29","text":"Amemeza athi, “Ufunani kithi, Ndodana kaNkulunkulu? Uze lapha ukuzasihlupha singakafiki isikhathi esimisiweyo na?”"},{"book":"UMatewu","chapter":"8","verse":"30","text":"Bucwala kwawo umhlambi omkhulu wengulube wawusidla."},{"book":"UMatewu","chapter":"8","verse":"31","text":"Amadimoni amncenga uJesu athi, “Nxa usikhupha, sithumele emhlambini wengulube.”"},{"book":"UMatewu","chapter":"8","verse":"32","text":"Wathi kuwo, “Hambani!” Aphuma ayangena engulubeni, umhlambi wonke waphaphatheka waqonda eliweni wangena echibini, wafela emanzini."},{"book":"UMatewu","chapter":"8","verse":"33","text":"Labo ababezelusile baphaphatheka baqonda edolobheni bayabika konke lokhu, besitsho lalokho okwenzakala kulawomadoda ayelamadimoni."},{"book":"UMatewu","chapter":"8","verse":"34","text":"Khonapho idolobho lonke laphuma ukuyahlangana loJesu. Bathi sebembonile bamncenga ukuba asuke emangweni wakibo."}]}