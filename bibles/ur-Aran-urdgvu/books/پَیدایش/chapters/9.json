{"data":[{"book":"پَیدایش","chapter":"9","verse":"1","text":"پھر اللہ نے نوح اور اُس کے بیٹوں کو برکت دے کر کہا، ”پھلو پھولو اور تعداد میں بڑھتے جاؤ۔ دنیا تم سے بھر جائے۔"},{"book":"پَیدایش","chapter":"9","verse":"2","text":"زمین پر پھرنے اور رینگنے والے جانور، پرندے اور مچھلیاں سب تم سے ڈریں گے۔ اُنہیں تمہارے اختیار میں کر دیا گیا ہے۔"},{"book":"پَیدایش","chapter":"9","verse":"3","text":"جس طرح مَیں نے تمہارے کھانے کے لئے پودوں کی پیداوار مقرر کی ہے اُسی طرح اب سے تمہیں ہر قسم کے جانور کھانے کی اجازت بھی ہے۔"},{"book":"پَیدایش","chapter":"9","verse":"4","text":"لیکن خبردار! ایسا گوشت نہ کھاناجس میں خون ہے، کیونکہ خون میں اُس کی جان ہے۔"},{"book":"پَیدایش","chapter":"9","verse":"5","text":"کسی کی جان لینا منع ہے۔ جو ایسا کرے گا اُسے اپنی جان دینی پڑے گی، خواہ وہ انسان ہو یا حیوان۔ مَیں خود اِس کا مطالبہ کروں گا۔"},{"book":"پَیدایش","chapter":"9","verse":"6","text":"جو بھی کسی کا خون بہائے اُس کا خون بھی بہایا جائے گا۔ کیونکہ اللہ نے انسان کو اپنی صورت پر بنایا ہے۔"},{"book":"پَیدایش","chapter":"9","verse":"7","text":"اب پھلو پھولو اور تعداد میں بڑھتے جاؤ۔ دنیا میں پھیل جاؤ۔“"},{"book":"پَیدایش","chapter":"9","verse":"8","text":"تب اللہ نے نوح اور اُس کے بیٹوں سے کہا،"},{"book":"پَیدایش","chapter":"9","verse":"9","text":"”اب مَیں تمہارے اور تمہاری اولاد کے ساتھ عہد قائم کرتا ہوں۔"},{"book":"پَیدایش","chapter":"9","verse":"10","text":"یہ عہد اُن تمام جانوروں کے ساتھ بھی ہو گا جو کشتی میں سے نکلے ہیں یعنی پرندوں، مویشیوں اور زمین پر کے تمام جانوروں کے ساتھ۔"},{"book":"پَیدایش","chapter":"9","verse":"11","text":"مَیں تمہارے ساتھ عہد باندھ کر وعدہ کرتا ہوں کہ اب سے ایسا کبھی نہیں ہو گا کہ زمین کی تمام زندگی سیلاب سے ختم کر دی جائے گی۔ اب سے ایسا سیلاب کبھی نہیں آئے گا جو پوری زمین کو تباہ کر دے۔"},{"book":"پَیدایش","chapter":"9","verse":"12","text":"اِس ابدی عہد کا نشان جو مَیں تمہارے اور تمام جانداروں کے ساتھ قائم کر رہا ہوں یہ ہے کہ"},{"book":"پَیدایش","chapter":"9","verse":"13","text":"مَیں اپنی کمان بادلوں میں رکھتا ہوں۔ وہ میرے دنیا کے ساتھ عہد کا نشان ہو گا۔"},{"book":"پَیدایش","chapter":"9","verse":"14","text":"جب کبھی میرے کہنے پر آسمان پر بادل چھا جائیں گے اور قوسِ قزح اُن میں سے نظر آئے گی"},{"book":"پَیدایش","chapter":"9","verse":"15","text":"تو مَیں یہ عہد یاد کروں گا جو تمہارے اور تمام جانداروں کے ساتھ کیا گیا ہے۔ اب کبھی بھی ایسا سیلاب نہیں آئے گا جو تمام زندگی کو ہلاک کر دے۔"},{"book":"پَیدایش","chapter":"9","verse":"16","text":"قوسِ قزح نظر آئے گی تو مَیں اُسے دیکھ کر اُس دائمی عہد کو یاد کروں گا جو میرے اور دنیا کی تمام جاندار مخلوقات کے درمیان ہے۔"},{"book":"پَیدایش","chapter":"9","verse":"17","text":"یہ اُس عہد کا نشان ہے جو مَیں نے دنیا کے تمام جانداروں کے ساتھ کیا ہے۔“"},{"book":"پَیدایش","chapter":"9","verse":"18","text":"نوح کے جو بیٹے اُس کے ساتھ کشتی سے نکلے سِم، حام اور یافت تھے۔ حام کنعان کا باپ تھا۔"},{"book":"پَیدایش","chapter":"9","verse":"19","text":"دنیا بھر کے تمام لوگ اِن تینوں کی اولاد ہیں۔"},{"book":"پَیدایش","chapter":"9","verse":"20","text":"نوح کسان تھا۔ شروع میں اُس نے انگور کا باغ لگایا۔"},{"book":"پَیدایش","chapter":"9","verse":"21","text":"انگور سے مَے بنا کر اُس نے اِتنی پی لی کہ وہ نشے میں دُھت اپنے ڈیرے میں ننگا پڑا رہا۔"},{"book":"پَیدایش","chapter":"9","verse":"22","text":"کنعان کے باپ حام نے اُسے یوں پڑا ہوا دیکھا تو باہر جا کر اپنے دونوں بھائیوں کو اُس کے بارے میں بتایا۔"},{"book":"پَیدایش","chapter":"9","verse":"23","text":"یہ سن کر سِم اور یافت نے اپنے کندھوں پر کپڑا رکھا۔ پھر وہ اُلٹے چلتے ہوئے ڈیرے میں داخل ہوئے اور کپڑا اپنے باپ پر ڈال دیا۔ اُن کے منہ دوسری طرف مُڑے رہے تاکہ باپ کی برہنگی نظر نہ آئے۔"},{"book":"پَیدایش","chapter":"9","verse":"24","text":"جب نوح ہوش میں آیا تو اُس کو پتا چلا کہ سب سے چھوٹے بیٹے نے کیا کِیا ہے۔"},{"book":"پَیدایش","chapter":"9","verse":"25","text":"اُس نے کہا، ”کنعان پر لعنت! وہ اپنے بھائیوں کا ذلیل ترین غلام ہو گا۔"},{"book":"پَیدایش","chapter":"9","verse":"26","text":"مبارک ہو رب جو سِم کا خدا ہے۔ کنعان سِم کا غلام ہو۔"},{"book":"پَیدایش","chapter":"9","verse":"27","text":"اللہ کرے کہ یافت کی حدود بڑھ جائیں۔ یافت سِم کے ڈیروں میں رہے اور کنعان اُس کا غلام ہو۔“"},{"book":"پَیدایش","chapter":"9","verse":"28","text":"سیلاب کے بعد نوح مزید 350 سال زندہ رہا۔"},{"book":"پَیدایش","chapter":"9","verse":"29","text":"وہ 950 سال کی عمر میں فوت ہوا۔"}]}