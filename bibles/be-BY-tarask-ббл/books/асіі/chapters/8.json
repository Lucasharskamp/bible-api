{"data":[{"book":"АСІІ","chapter":"8","verse":"1","text":"Трубу да вуснаў тваіх! Як арол наляціць на дом Гасподні за тое, што яны парушылі запавет Мой і пераступілі закон Мой!"},{"book":"АСІІ","chapter":"8","verse":"2","text":"Мяне будуць заклікаць: «Божа мой! мы спазналі Цябе, мы - Ізраіль»."},{"book":"АСІІ","chapter":"8","verse":"3","text":"Адкінуў Ізраіль добрае; вораг будзе перасьледаваць яго."},{"book":"АСІІ","chapter":"8","verse":"4","text":"Пастаўлялі цароў самыя, безь Мяне; ставілі князёў, але без Майго ведаму; з срэбра свайго і золата свайго рабілі сабе ідалаў: адтуль - пагібель."},{"book":"АСІІ","chapter":"8","verse":"5","text":"Пакінула цябе цяля тваё, Самарыя! запалаў гнеў Мой на іх; дакуль ня могуць яны ачысьціцца?"},{"book":"АСІІ","chapter":"8","verse":"6","text":"Бо і ён - справа Ізраіля. Мастак зрабіў яго, і таму ён - ня бог; у кавалкі ператворыцца цяля Самарыйскае!"},{"book":"АСІІ","chapter":"8","verse":"7","text":"Як што яны сеялі вецер, дык і пажнуць буру: хлеба на корані ня будзе ў яго, зерне ня дасьць мукі, а калі і дасьць, дык чужыя праглынуць яе."},{"book":"АСІІ","chapter":"8","verse":"8","text":"Праглынуты Ізраіль; цяпер яны будуць сярод народаў як няпрыдатны посуд."},{"book":"АСІІ","chapter":"8","verse":"9","text":"Яны пайшлі да Асура; як дзікі асёл, адзінокі бадзяга, Яфрэм здабываў добрую прыхільнасьць да сябе."},{"book":"АСІІ","chapter":"8","verse":"10","text":"Хоць яны і пасылалі дарункі народам, але неўзабаве Я зьбяру іх, і яны пачнуць пакутаваць ад цяжару цара князёў;"},{"book":"АСІІ","chapter":"8","verse":"11","text":"бо шмат ахвярнікаў набудаваў Яфрэм дзеля грэху, - у грэх паслужыліся яму гэтыя ахвярнікі."},{"book":"АСІІ","chapter":"8","verse":"12","text":"Напісаў Я яму важныя законы Мае, але яны палічаны ім як бы чужыя."},{"book":"АСІІ","chapter":"8","verse":"13","text":"У ахвярапрынашэньнях Мне яны прыносяць мяса і ядуць яго; Госпаду не да спадобы яны; сёньня Ён згадае бязбожнасьць іхнюю і пакарае іх за грахі іхнія: яны вернуцца ў Егіпет."},{"book":"АСІІ","chapter":"8","verse":"14","text":"Забыў Ізраіль Садзецеля свайго і зладзіў капішчы, і Юда набудаваў шмат умацаваных гарадоў; але Я пашлю агонь на гарады яго, - і зжарэ харомы ягоныя."}]}