{"data":[{"book":"Aịzaya","chapter":"7","verse":"1","text":"Mgbe Ehaz,7:1 Nʼime senchuri nke asaa, tupu a mụọ Kraịst, ndị Izrel na Siria jikọrọ aka buso ndị Asịrịa agha. Nʼoge ahụ ha gbalịrị ịkwagide Ehaz, eze Juda, ka o soro ha ga buo agha ahụ. nwa Jotam, nwa nwa Ụzaya bụ eze na Juda, Rezin eze Aram, na Peka eze Izrel, nwa Remalaya, busoro Jerusalem agha. Ma ha emerighị ya; obodo ahụ guzosiri ike."},{"book":"Aịzaya","chapter":"7","verse":"2","text":"Ma mgbe e mesịrị, ozi ruru ụlọ Devid ntị sị, “Ndị Aram na Ifrem ejikọọla onwe ha ọnụ”; nke a mere ka ụlọeze, na obi ndị ọ na-achị maa jijiji, dịka osisi dị nʼọhịa si ama jijiji mgbe oke ifufe na-efe."},{"book":"Aịzaya","chapter":"7","verse":"3","text":"Mgbe ahụ, Onyenwe anyị gwara Aịzaya okwu sị ya, “Jekwuru Ehaz bụ eze. Mgbe ị na-aga, kpọrọ Shịa-Jashub nwa gị nwoke. Unu ga-ahụ Ehaz nʼakụkụ Elu elu olulu ọdọ mmiri nke dị nʼụzọ ahụ gawara nʼAla ọsụ akwa."},{"book":"Aịzaya","chapter":"7","verse":"4","text":"Gwa ya ka ọ ghara inye ndụ ya nsogbu, ka ọ gharakwa ịtụ egwu. Sị ya, ‘Lezie anya, nọ jụụ, echegbula onwe ya banyere icheku ọkụ abụọ ahụ na-anyụ anyụ. Atụla egwu nʼihi iwe Rezin nwa Aram, na iwe Peka nwa Remalaya."},{"book":"Aịzaya","chapter":"7","verse":"5","text":"E, Aram, na Ifrem, na nwa nwoke Remalaya, agbaala izu ibuso gị agha ịla gị nʼiyi. Ha ekwuola sị,"},{"book":"Aịzaya","chapter":"7","verse":"6","text":"“Ka anyị wakpo Juda, ka anyị dọwaa ya ma kee ya nʼetiti onwe anyị, mee nwa Tabeel ka ọ bụrụ eze ya.”"},{"book":"Aịzaya","chapter":"7","verse":"7","text":"Ma otu a ka Onye kachasị ihe niile elu, bụ Onyenwe anyị kwuru,"},{"book":"Aịzaya","chapter":"7","verse":"8","text":"Nʼihi isi obodo Aram bụ Damaskọs.7:8 2Sa 8:6"},{"book":"Aịzaya","chapter":"7","verse":"9","text":"Isi obodo Ifrem bụ Sameria."},{"book":"Aịzaya","chapter":"7","verse":"10","text":"Ọ dịghị anya, Onyenwe anyị ziri Ehaz ozi ndị a sị,"},{"book":"Aịzaya","chapter":"7","verse":"11","text":"“Jụọ m bụ Onyenwe anyị Chineke gị, ka m meere gị ihe ịrịbama nke ga-egosi gị na m ga-ebibi ndị iro gị niile dịka m kwuru. Rịọọ m ihe masịrị gị, nʼebe dị elu nʼeluigwe maọbụ nʼebe kachasị omimi nʼụwa.”"},{"book":"Aịzaya","chapter":"7","verse":"12","text":"Ma Ehaz zara sị, “Mba, agaghị arịọ, agaghị m anwakwa Onyenwe anyị m otu a.”"},{"book":"Aịzaya","chapter":"7","verse":"13","text":"Ma Aịzaya sịrị, “Ṅaanụ ntị unu ụlọ Devid. Ọ bụ na o zurughị unu ime ka ike gwụ mmadụ? Unu ga-emekwa ka ike gwụ Chineke nʼonwe ya?"},{"book":"Aịzaya","chapter":"7","verse":"14","text":"Ya mere, Onyenwe anyị nʼonwe ya ga-enye gị ihe ịrịbama! Lee, nwaagbọghọ ahụ na-amaghị nwoke ga-atụrụ ime, mụọ nwa nwoke. Ọ ga-akpọ aha ya Ịmanụel, nke pụtara, Chineke nọnyeere anyị."},{"book":"Aịzaya","chapter":"7","verse":"15","text":"Mmiri ara ehi rahụrụ arahụ na mmanụ aṅụ ka nwantakịrị ahụ ga-eri mgbe ọ matara ịjụ ihe ọjọọ na ịhọrọ ezi ihe."},{"book":"Aịzaya","chapter":"7","verse":"16","text":"Tupu a zụlite nwantakịrị ahụ ịmata ịhọrọ ezi ihe na ịjụ ajọ ihe, ndị eze abụọ ndị ị na-atụ egwu ha, ga-anwụcha."},{"book":"Aịzaya","chapter":"7","verse":"17","text":"Onyenwe anyị ga-eme ka ọbụbụ ọnụ dị ukwuu bịakwasị gị na obodo gị, na ezinaụlọ gị. Ihe egwu ga-adịkwa, ụdị nke a na-ahụbeghị mbụ, site nʼoge e kewapụrụ Ifrem site na Juda. Eze Asịrịa ga-edu ndị agha ya bịa.7:17 2Ih 28:19-20”"},{"book":"Aịzaya","chapter":"7","verse":"18","text":"Nʼụbọchị ahụ, Onyenwe anyị ga-akpọku ijiji site na nsọtụ Naịl dị nʼIjipt nakwa aṅụ sitere nʼala Asịrịa."},{"book":"Aịzaya","chapter":"7","verse":"19","text":"Ha ga-abịa nʼigwe, bichie ndagwurugwu ala gị niile, na nʼọgba nkume niile, na nʼọhịa ogwu ogwu niile, na nʼọzara niile, na nʼezi ala niile."},{"book":"Aịzaya","chapter":"7","verse":"20","text":"Nʼụbọchị ahụ, Onyenwe anyị ga-eji agụba e gotara nʼofe osimiri, nke bụ eze Asịrịa, kpụchapụ unu agịrị isi na ajị ụkwụ, kpụchapụkwa afụọnụ unu niile."},{"book":"Aịzaya","chapter":"7","verse":"21","text":"Nʼụbọchị ahụ, otu onye ga-edebe otu nwa ehi na ewu abụọ ndụ."},{"book":"Aịzaya","chapter":"7","verse":"22","text":"Onye ọbụla kwa nʼala ahụ ga-eri mmiri ara ehi rahụrụ arahụ, ya na mmanụ aṅụ, nʼihi na mmiri ara ehi ga-aba ụba nke ukwuu nʼala ahụ."},{"book":"Aịzaya","chapter":"7","verse":"23","text":"Nʼụbọchị ahụ, ala ọbụla nke nwere otu puku osisi vaịnị nke ọnụahịa ya ruru otu puku shekel ọlaọcha ga-abụ naanị ogwu na uke."},{"book":"Aịzaya","chapter":"7","verse":"24","text":"Ndị dinta ga-achịrị àkụ na ùta gaa nʼebe ahụ, nʼihi na uke na ogwu ga-ekpuchi ala ahụ."},{"book":"Aịzaya","chapter":"7","verse":"25","text":"Ma banyere ugwu eji ọgụ kọọ na mbụ, ị gaghị abakwa nʼebe ahụ ọzọ nʼihi egwu uke na ogwu; ha ga-abụ ebe a na-atọpụ ehi na ebe atụrụ na-agbagharị."}]}