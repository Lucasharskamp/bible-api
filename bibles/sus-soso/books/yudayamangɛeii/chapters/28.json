{"data":[{"book":"Yudaya Mangɛe II","chapter":"28","verse":"1","text":"Axasi mangɛya sɔtɔ a ɲɛ mɔxɔɲɛn nan ma, a fa ɲɛ fu nun senni mangɛya raba Darisalamu. A mu lu Alatala xa tinxinyi kui, alɔ a baba a raba ki naxɛ."},{"book":"Yudaya Mangɛe II","chapter":"28","verse":"2","text":"A naxa ɲɛrɛ Isirayila mangɛe fɔxi, a Bali kuyee yailan yɔxui ra."},{"book":"Yudaya Mangɛe II","chapter":"28","verse":"3","text":"A naxa surayi gan sɛrɛxɛ ra Hinoma xa die xa gulunba kui. A man naxa a xa die gan tɛ ra, e xa findi sɛrɛxɛ ra. Alatala sie naxee kerixi Isirayila, e nu na fe raharamuxi mɔɔlie nan nabama."},{"book":"Yudaya Mangɛe II","chapter":"28","verse":"4","text":"Axasi naxa surayi gan, a man naxa sɛrɛxɛ ba kuye batudee geyae fari, nun wuri bili xindee bun ma."},{"book":"Yudaya Mangɛe II","chapter":"28","verse":"5","text":"A Marigi Alatala naxa a sa Siriya mangɛ bɛlɛxɛ i, naxan Isirayila xun nakana, a e findi geelimanie ra, a e xanin Damasi. Na kui Isirayila mangɛ lu nɛ a xa nɔɛ bun, a tɔɔrɔ han."},{"book":"Yudaya Mangɛe II","chapter":"28","verse":"6","text":"Remaliyahu xa di Peka naxa Yudaya sɔɔri ɲalama wulu kɛmɛ mɔxɔɲɛn faxa lɔxɔɛ keren kui, barima e nu bara e babae Alatala rabɛɲin."},{"book":"Yudaya Mangɛe II","chapter":"28","verse":"7","text":"Efirami sɔɔri ɲalama Sikiri naxa mangɛ xa di Maaseya, mangɛ xa gomina Asirikama, nun mangɛ xa sɔɔri yarerati Elekana birin faxa."},{"book":"Yudaya Mangɛe II","chapter":"28","verse":"8","text":"Isirayilakae naxa mixi wulu kɛmɛ firin suxu geelimanie ra e ngaxakerenyie ya ma, ginɛe, di xɛmɛe, nun di ginɛe. E man naxa harige gbegbe fan tongo, e a xanin Samari."},{"book":"Yudaya Mangɛe II","chapter":"28","verse":"9","text":"Alatala xa namiɲɔnmɛ nde nu na mɛnni naxan xili Odedi. A naxa mini sɔɔrie ya ra naxee nu na gbilenfe Samari. A naxa a masen e bɛ, «Wo babae Marigi Alatala nu xɔnɔxi nɛ Yudayakae ma, na nan a toxi wo e masɔtɔxi. Kɔnɔ wo bara naxan naba e ra, na bara gbo yɛ han a bara koore li."},{"book":"Yudaya Mangɛe II","chapter":"28","verse":"10","text":"Yakɔsi wo wama Yuda xa die nun Darisalamu xa die xa findi wo xa konyie ra. Kɔnɔ wo tan go? Wo mu a kolon wo fan bara yunubi sɔtɔ wo Marigi Alatala ra?"},{"book":"Yudaya Mangɛe II","chapter":"28","verse":"11","text":"Yakɔsi wo wo tuli mati n na. Wo xa yi geelimanie ragbilen e xɔnyi, wo ngaxakerenyie, barima Alatala bara xɔnɔ wo ma.»"},{"book":"Yudaya Mangɛe II","chapter":"28","verse":"12","text":"Efirami kuntigi ndee Yehoxanan xa di Asaraya, Mesilemoti xa di Berekiya, Salumu xa di Yexisikiya, nun Xadalayi xa di Amasa, naxa keli sɔɔri gali xunyie xili ma."},{"book":"Yudaya Mangɛe II","chapter":"28","verse":"13","text":"E naxa a fala e bɛ, «Wo naxa yi geelimanie raso be kui, barima na fama nɛ a niyade won xa yunubi sɔtɔ Alatala ra. Wo wama nɛ won ma yunubie xun xa masa? Alatala ɲan xɔnɔxi Isirayila ma.»"},{"book":"Yudaya Mangɛe II","chapter":"28","verse":"14","text":"Na kui sɔɔrie naxa geelimanie nun harige bɛɲin, e naxan sɔtɔ gere kui. E na birin naba kuntigie nun ɲama nan ya xɔri."},{"book":"Yudaya Mangɛe II","chapter":"28","verse":"15","text":"Na kuntigi naxee xilie sɛbɛxi, nee naxa na harige ya ma to, dugi nun sankiri naxan nu na, e naxa nee findi geelimani magelie xa sosee ra. E naxa baloe nun minse so e yi ra, e seri sa e xa fie ra. Na tɛmui e naxa e raso Yeriko, tugi taa, e ngaxakerenyie yire. Naxee mu nɔ e ɲɛrɛde, e naxa nee tan xanin sofalee fari. E to gɛ na ra, e naxa gbilen Samari."},{"book":"Yudaya Mangɛe II","chapter":"28","verse":"16","text":"Na waxati, mangɛ Axasi naxa Siriya mangɛ maxandi a xa a mali."},{"book":"Yudaya Mangɛe II","chapter":"28","verse":"17","text":"Edonkae nu bara fa Yudayakae gerede, e mixi ndee suxu, e e xanin."},{"book":"Yudaya Mangɛe II","chapter":"28","verse":"18","text":"Filisitakae fan nu bara taae gere naxee nu na Sefela nun Negewi biri Yudaya bɔxi ma. E naxa Beti Semesi, Ayalon, Gederoti, Soko, Timina, Gimiso, nun e rabilinyie suxu."},{"book":"Yudaya Mangɛe II","chapter":"28","verse":"19","text":"Alatala nan wa Yudaya rayaagife, barima Isirayila mangɛ Axasi nu bara Yudaya ya iso a xa yanfanteya ra Alatala bɛ."},{"book":"Yudaya Mangɛe II","chapter":"28","verse":"20","text":"Asiri mangɛ Tigilati Pileseri to fa Yudaya, a mu tin a malide, a naxa a gere."},{"book":"Yudaya Mangɛe II","chapter":"28","verse":"21","text":"Axasi naxa naafuli sɛɛti tongo Alatala xa banxi, mangɛ xa banxi, nun kuntigie xa banxi kui, a na fi Asiri mangɛ ma, kɔnɔ na mu a niya Tigilati Pileseri xa a mali."},{"book":"Yudaya Mangɛe II","chapter":"28","verse":"22","text":"Hali a xa tɔɔrɛ kui, Axasi mu gbilen Alatala ma."},{"book":"Yudaya Mangɛe II","chapter":"28","verse":"23","text":"A nu sɛrɛxɛ bama Damasikae xa alae bɛ, naxee nu bara nɔ a ra. A naxa a fala, «Siriya mangɛ xa alae nan Siriya malixi, n fan sɛrɛxɛ bama nɛ e bɛ, alako e xa n fan mali.» Na birin findi tantanyi nan na Axasi nun Isirayila bɛ."},{"book":"Yudaya Mangɛe II","chapter":"28","verse":"24","text":"Axasi naxa Ala xa banxi se sɛniyɛnxie birin kana, a Alatala xa banxi naadɛe balan. A naxa sɛrɛxɛbadee yailan Darisalamu yire birin,"},{"book":"Yudaya Mangɛe II","chapter":"28","verse":"25","text":"a man naxa yire itexie yailan Yudaya taa birin kui, alako e xa surayi gan sɛrɛxɛ ra ala gbɛtɛe bɛ. A a babae Marigi Alatala raxɔnɔ na ki nɛ a ɲaaxi ra."},{"book":"Yudaya Mangɛe II","chapter":"28","verse":"26","text":"A xa taruxui dɔnxɔɛ nun a xa wali birin, a fɔlɛ nun a raɲɔnyi birin sɛbɛxi Yudaya nun Isirayila mangɛe xa taruxui kui."},{"book":"Yudaya Mangɛe II","chapter":"28","verse":"27","text":"Axasi to laaxiraya, e naxa a ragata Darisalamu taa kui, kɔnɔ e mu a ragata Isirayila mangɛe xa gaburi yire. A xa di Xesekiya naxa ti a ɲɔxɔɛ ra."}]}