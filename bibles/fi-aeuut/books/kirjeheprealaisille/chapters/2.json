{"data":[{"book":"Kirje heprealaisille","chapter":"2","verse":"1","text":"Meidän on tarkasti pidettävä kiinni sanomasta, jonka olemme kuulleet, ettemme vain joudu harhateille."},{"book":"Kirje heprealaisille","chapter":"2","verse":"2","text":"Jo enkelienkin tuomat sanomat ovat aina osoittautuneet tosiksi, ja ihmiset, jotka eivät ole niitä totelleet, ovat saaneet oikeudenmukaisen rangaistuksen."},{"book":"Kirje heprealaisille","chapter":"2","verse":"3","text":"Kuinka me siis voimme kuvitella pääsevämme pakoon, jos suhtaudumme välinpitämättömästi siihen ainutkertaiseen pelastukseen, jonka itse Herra Jeesus ilmoitti ja josta me saimme tiedon hänen omilta oppilailtaan?"},{"book":"Kirje heprealaisille","chapter":"2","verse":"4","text":"Jumala on tunnusmerkeillä ja ihmeteoilla osoittanut meille, että hänen lähettämänsä sanoma on tosi. Hän on myös antanut meille Pyhän Hengen lahjoja sen mukaan kuin on tahtonut."},{"book":"Kirje heprealaisille","chapter":"2","verse":"5","text":"Tulevaa maailmaa, josta nyt puhumme, eivät hallitse enkelit."},{"book":"Kirje heprealaisille","chapter":"2","verse":"6","text":"Mutta psalmeissa Daavid sanoo Jumalalle: »Mikä ihminen on, kun huolehdit hänestä? Entä kuka on tämä Ihmisen Poika, jolle olet antanut näin suuren kunnian?"},{"book":"Kirje heprealaisille","chapter":"2","verse":"7","text":"Vähäksi aikaa teit hänet enkeleitä halvemmaksi, mutta nyt olet kruunannut hänet kirkkaudella ja kunnialla."},{"book":"Kirje heprealaisille","chapter":"2","verse":"8","text":"Olet antanut kaiken hänen johtoonsa. Mitään ei ole jäänyt hänen valtapiirinsä ulkopuolelle.»"},{"book":"Kirje heprealaisille","chapter":"2","verse":"9","text":"mutta sen näemme, että Jumala on kruunannut Jeesuksen kunnialla ja kirkkaudella, koska hän kärsi kuoleman meidän puolestamme. Vain vähän aikaa hän siis oli alempiarvoisempi kuin enkelit. Jumalan suuren hyvyyden tähden Jeesus kuoli jokaisen ihmisen puolesta."},{"book":"Kirje heprealaisille","chapter":"2","verse":"10","text":"Jumala, kaiken Luoja, lähetti Jeesuksen tänne kärsimään, sillä näin Jeesus vei suuret joukot Jumalan omia taivaaseen, ja kärsiessään Jeesuksesta tuli heidän täydellinen Pelastajansa."},{"book":"Kirje heprealaisille","chapter":"2","verse":"11","text":"Jeesus puhdisti meidät synnistä, ja meillä on nyt sama Isä kuin hänellä. Siksi Jeesus ei häpeä nimittää meitä veljikseen."},{"book":"Kirje heprealaisille","chapter":"2","verse":"12","text":"Hänhän sanoo psalmeissa: »Kerron veljilleni Isästäni, Jumalasta, ja me ylistämme häntä yhdessä.»"},{"book":"Kirje heprealaisille","chapter":"2","verse":"13","text":"Toisella kertaa hän sanoi: »Me luotamme Jumalaan», ja: »Tässä olen yhdessä lasten kanssa, jotka sain Jumalalta.»"},{"book":"Kirje heprealaisille","chapter":"2","verse":"14","text":"Nämä lapset ovat ihmisiä, lihaa ja verta, ja siksi Jeesuskin syntyi ihmiseksi. Vain ihmisenä hän saattoi kuolla ja voittaa paholaisen, jolla oli kuolema vallassaan."},{"book":"Kirje heprealaisille","chapter":"2","verse":"15","text":"Vain tällä tavoin hän voi vapauttaa ihmiset, jotka olivat koko elämänsä olleet kuolemanpelon orjia."},{"book":"Kirje heprealaisille","chapter":"2","verse":"16","text":"Tiedämme kaikki, ettei hän tullut tänne enkelinä vaan ihmisenä – niin, juutalaisena."},{"book":"Kirje heprealaisille","chapter":"2","verse":"17","text":"Jeesuksen täytyi tulla samanlaiseksi ihmiseksi kuin me, hänen veljensä, olemme voidakseen olla meidän ylipappimme Jumalan edessä. Hän oli armahtava ja Jumalalle uskollinen toimittaessaan hyvityksen kansan synneistä."},{"book":"Kirje heprealaisille","chapter":"2","verse":"18","text":"Koska hän on itse joutunut kärsimään ja kokemaan kiusauksia, hän tietää millaista meillä on ja voi meitä auttaa."}]}