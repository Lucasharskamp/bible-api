{"data":[{"book":"1 karinthinaḥ","chapter":"16","verse":"1","text":"pavitralokānāṁ kṛte yo'rthasaṁgrahastamadhi gālātīyadeśasya samājā mayā yad ādiṣṭāstad yuṣmābhirapi kriyatāṁ|"},{"book":"1 karinthinaḥ","chapter":"16","verse":"2","text":"mamāgamanakāle yad arthasaṁgraho na bhavet tannimittaṁ yuṣmākamekaikena svasampadānusārāt sañcayaṁ kṛtvā saptāhasya prathamadivase svasamīpe kiñcit nikṣipyatāṁ|"},{"book":"1 karinthinaḥ","chapter":"16","verse":"3","text":"tato mamāgamanasamaye yūyaṁ yāneva viśvāsyā iti vediṣyatha tebhyo'haṁ patrāṇi dattvā yuṣmākaṁ taddānasya yirūśālamaṁ nayanārthaṁ tān preṣayiṣyāmi|"},{"book":"1 karinthinaḥ","chapter":"16","verse":"4","text":"kintu yadi tatra mamāpi gamanam ucitaṁ bhavet tarhi te mayā saha yāsyanti|"},{"book":"1 karinthinaḥ","chapter":"16","verse":"5","text":"sāmprataṁ mākidaniyādeśamahaṁ paryyaṭāmi taṁ paryyaṭya yuṣmatsamīpam āgamiṣyāmi|"},{"book":"1 karinthinaḥ","chapter":"16","verse":"6","text":"anantaraṁ kiṁ jānāmi yuṣmatsannidhim avasthāsye śītakālamapi yāpayiṣyāmi ca paścāt mama yat sthānaṁ gantavyaṁ tatraiva yuṣmābhirahaṁ prerayitavyaḥ|"},{"book":"1 karinthinaḥ","chapter":"16","verse":"7","text":"yato'haṁ yātrākāle kṣaṇamātraṁ yuṣmān draṣṭuṁ necchāmi kintu prabhu ryadyanujānīyāt tarhi kiñcid dīrghakālaṁ yuṣmatsamīpe pravastum icchāmi|"},{"book":"1 karinthinaḥ","chapter":"16","verse":"8","text":"tathāpi nistārotsavāt paraṁ pañcāśattamadinaṁ yāvad iphiṣapuryyāṁ sthāsyāmi|"},{"book":"1 karinthinaḥ","chapter":"16","verse":"9","text":"yasmād atra kāryyasādhanārthaṁ mamāntike bṛhad dvāraṁ muktaṁ bahavo vipakṣā api vidyante|"},{"book":"1 karinthinaḥ","chapter":"16","verse":"10","text":"timathi ryadi yuṣmākaṁ samīpam āgacchet tarhi yena nirbhayaṁ yuṣmanmadhye vartteta tatra yuṣmābhi rmano nidhīyatāṁ yasmād ahaṁ yādṛk so'pi tādṛk prabhoḥ karmmaṇe yatate|"},{"book":"1 karinthinaḥ","chapter":"16","verse":"11","text":"ko'pi taṁ pratyanādaraṁ na karotu kintu sa mamāntikaṁ yad āgantuṁ śaknuyāt tadarthaṁ yuṣmābhiḥ sakuśalaṁ preṣyatāṁ| bhrātṛbhiḥ sārddhamahaṁ taṁ pratīkṣe|"},{"book":"1 karinthinaḥ","chapter":"16","verse":"12","text":"āpalluṁ bhrātaramadhyahaṁ nivedayāmi bhrātṛbhiḥ sākaṁ so'pi yad yuṣmākaṁ samīpaṁ vrajet tadarthaṁ mayā sa punaḥ punaryācitaḥ kintvidānīṁ gamanaṁ sarvvathā tasmai nārocata, itaḥparaṁ susamayaṁ prāpya sa gamiṣyati|"},{"book":"1 karinthinaḥ","chapter":"16","verse":"13","text":"yūyaṁ jāgṛta viśvāse susthirā bhavata pauruṣaṁ prakāśayata balavanto bhavata|"},{"book":"1 karinthinaḥ","chapter":"16","verse":"14","text":"yuṣmābhiḥ sarvvāṇi karmmāṇi premnā niṣpādyantāṁ|"},{"book":"1 karinthinaḥ","chapter":"16","verse":"15","text":"he bhrātaraḥ, ahaṁ yuṣmān idam abhiyāce stiphānasya parijanā ākhāyādeśasya prathamajātaphalasvarūpāḥ, pavitralokānāṁ paricaryyāyai ca ta ātmano nyavedayan iti yuṣmābhi rjñāyate|"},{"book":"1 karinthinaḥ","chapter":"16","verse":"16","text":"ato yūyamapi tādṛśalokānām asmatsahāyānāṁ śramakāriṇāñca sarvveṣāṁ vaśyā bhavata|"},{"book":"1 karinthinaḥ","chapter":"16","verse":"17","text":"stiphānaḥ pharttūnāta ākhāyikaśca yad atrāgaman tenāham ānandāmi yato yuṣmābhiryat nyūnitaṁ tat taiḥ sampūritaṁ|"},{"book":"1 karinthinaḥ","chapter":"16","verse":"18","text":"tai ryuṣmākaṁ mama ca manāṁsyāpyāyitāni| tasmāt tādṛśā lokā yuṣmābhiḥ sammantavyāḥ|"},{"book":"1 karinthinaḥ","chapter":"16","verse":"19","text":"yuṣmabhyam āśiyādeśasthasamājānāṁ namaskṛtim ākkilapriskillayostanmaṇḍapasthasamiteśca bahunamaskṛtiṁ prajānīta|"},{"book":"1 karinthinaḥ","chapter":"16","verse":"20","text":"sarvve bhrātaro yuṣmān namaskurvvante| yūyaṁ pavitracumbanena mitho namata|"},{"book":"1 karinthinaḥ","chapter":"16","verse":"21","text":"paulo'haṁ svakaralikhitaṁ namaskṛtiṁ yuṣmān vedaye|"},{"book":"1 karinthinaḥ","chapter":"16","verse":"22","text":"yadi kaścid yīśukhrīṣṭe na prīyate tarhi sa śāpagrasto bhavet prabhurāyāti|"},{"book":"1 karinthinaḥ","chapter":"16","verse":"23","text":"asmākaṁ prabho ryīśukhrīṣṭasyānugraho yuṣmān prati bhūyāt|"},{"book":"1 karinthinaḥ","chapter":"16","verse":"24","text":"khrīṣṭaṁ yīśum āśritān yuṣmān prati mama prema tiṣṭhatu| iti||"}]}