{"data":[{"book":"দ্বিতীয় বিবরণ","chapter":"14","verse":"1","text":"তোমরা নিজেদের ঈশ্বর সদাপ্রভুর লোক; তোমরা মৃত লোকদের জন্য নিজেদের শরীর কাটবে না এবং মুখের কোনো অংশে কামাবে না।"},{"book":"দ্বিতীয় বিবরণ","chapter":"14","verse":"2","text":"কারণ তুমি ঈশ্বর সদাপ্রভুর পবিত্র লোক; পৃথিবীতে অবস্থিত সমস্ত জাতির মধ্যে থেকে সদাপ্রভু নিজের অধিকারের লোক করার জন্যেই তোমাকেই বেছেছেন।"},{"book":"দ্বিতীয় বিবরণ","chapter":"14","verse":"3","text":"তুমি কোনো অশুচি জিনিস খাবে না।"},{"book":"দ্বিতীয় বিবরণ","chapter":"14","verse":"4","text":"এই সব পশু যা তুমি খেতে পার; গরু, মেষ এবং ছাগল,"},{"book":"দ্বিতীয় বিবরণ","chapter":"14","verse":"5","text":"হরিণ, কৃষ্ণসার হরিণ এবং ছোট হরিণ, বনছাগল, বন্যগরু ও সাদালেজ বিশিষ্ট হরিণ এবং পাহাড়ি মেষ।"},{"book":"দ্বিতীয় বিবরণ","chapter":"14","verse":"6","text":"আর পশুদের মধ্যে যত পশু সম্পূর্ণ দুই খণ্ড খুরবিশিষ্ট ও জাবর কাটে, সেই সকল তোমরা খেতে পার।"},{"book":"দ্বিতীয় বিবরণ","chapter":"14","verse":"7","text":"কিন্তু যারা জাবর কাটে, কিংবা দুই খণ্ড খুরবিশিষ্ট, তাদের মধ্যে এইগুলি খাবে না; উট, খরগোশ ও শাফন; কারণ তারা জাবর কাটে বটে, কিন্তু দুই খণ্ড খুরবিশিষ্ট না, তারা তোমাদের পক্ষে অশুচি;"},{"book":"দ্বিতীয় বিবরণ","chapter":"14","verse":"8","text":"আর শূকর দুই খণ্ড খুরবিশিষ্ট বটে, কিন্তু জাবর কাটে না, সে তোমাদের পক্ষে অশুচি; তোমরা তাদের মাংস খাবে না, তাদের মৃতদেহ ছোঁবেও না।"},{"book":"দ্বিতীয় বিবরণ","chapter":"14","verse":"9","text":"জলচর সকলের মধ্যে এই সব তোমাদের খাবার; যাদের পাখনা ও আঁশ আছে, তাদেরকে খেতে পার।"},{"book":"দ্বিতীয় বিবরণ","chapter":"14","verse":"10","text":"কিন্তু যাদের পাখনা ও আঁশ নেই, তাদেরকে খাবে না, তারা তোমাদের পক্ষে অশুচি।"},{"book":"দ্বিতীয় বিবরণ","chapter":"14","verse":"11","text":"তোমরা সব ধরনের শুচি পাখি খেতে পার"},{"book":"দ্বিতীয় বিবরণ","chapter":"14","verse":"12","text":"কিন্তু এগুলি খাবে না; ঈগল, শকুন, বক,"},{"book":"দ্বিতীয় বিবরণ","chapter":"14","verse":"13","text":"লাল চিল, কালো চিল ও নিজেদের জাতি অনুসারে সারস,"},{"book":"দ্বিতীয় বিবরণ","chapter":"14","verse":"14","text":"আর নিজেদের জাতি অনুসারে সব ধরনের কাক,"},{"book":"দ্বিতীয় বিবরণ","chapter":"14","verse":"15","text":"আর উটপাখি, রাতের বাজপাখি, শঙ্খচিল ও নিজেদের জাতি অনুসারে বাজপাখি"},{"book":"দ্বিতীয় বিবরণ","chapter":"14","verse":"16","text":"এবং পেঁচা, বড় পেঁচা ও সাদা পেঁচা;"},{"book":"দ্বিতীয় বিবরণ","chapter":"14","verse":"17","text":"বড় জলচর পাখি, শকুনী ও মাছরাঙ্গা,"},{"book":"দ্বিতীয় বিবরণ","chapter":"14","verse":"18","text":"এবং সারস ও নিজেদের জাতি অনুসারে বক, ঝুঁটিওয়ালা পাখি বিশেষ ও বাদুড়।"},{"book":"দ্বিতীয় বিবরণ","chapter":"14","verse":"19","text":"আর ডানাবিশিষ্ট পোকা তোমাদের পক্ষে অশুচি; এ সব খাওয়ার উপযুক্ত না।"},{"book":"দ্বিতীয় বিবরণ","chapter":"14","verse":"20","text":"তোমরা সমস্ত উড়ন্ত জিনিস খেতে পার।"},{"book":"দ্বিতীয় বিবরণ","chapter":"14","verse":"21","text":"তোমরা নিজে থেকে মারা যাওয়া কোনো প্রাণীর মাংস খাবে না; তোমার শহরের দরজার মাঝখানে কোনো বিদেশীকে খাওয়ার জন্যে তা দিতে পার, কিংবা বিজাতীয় লোকের কাছে বিক্রি করতে পার; কারণ তুমি নিজের ঈশ্বর সদাপ্রভুর পবিত্র লোক। তুমি বাচ্চা ছাগলকে তার মায়ের দুধে রান্না করবে না।"},{"book":"দ্বিতীয় বিবরণ","chapter":"14","verse":"22","text":"তুমি তোমার বীজ থেকে উৎপন্ন সব শস্যের, বছর বছর যা ক্ষেতে উৎপন্ন হয়, তার দশমাংশ আলাদা করে দেবে।"},{"book":"দ্বিতীয় বিবরণ","chapter":"14","verse":"23","text":"আর তোমার ঈশ্বর সদাপ্রভু নিজের নামের বসবাসের জন্যে যে জায়গা বাছবেন, সে জায়গায় তুমি নিজের শস্যের, আঙ্গুররসের ও তেলের দশমাংশ এবং গরু মেষপালের প্রথমজাতদেরকে তাঁর সামনে খাবে; এই ভাবে নিজের ঈশ্বর সদাপ্রভুকে সবদিন ভয় করতে শিখবে।"},{"book":"দ্বিতীয় বিবরণ","chapter":"14","verse":"24","text":"সেই যাত্রা যদি তোমার জন্যে অনেক দীর্ঘ হয়, তোমার ঈশ্বর সদাপ্রভু নিজের নাম স্থাপনের জন্যে যে জায়গা মনোনীত করবেন, তার দূরত্বের জন্য যদি তুমি নিজের ঈশ্বর সদাপ্রভুর আশীর্বাদে পাওয়া জিনিস সেখান থেকে নিয়ে যেতে না পার,"},{"book":"দ্বিতীয় বিবরণ","chapter":"14","verse":"25","text":"তবে সেই জিনিস টাকায় রূপান্তরিত করে সে টাকা বেঁধে হাতে নিয়ে নিজের ঈশ্বর সদাপ্রভুর মনোনীত জায়গায় যাবে।"},{"book":"দ্বিতীয় বিবরণ","chapter":"14","verse":"26","text":"পরে সেই টাকা দিয়ে তোমার মনের ইচ্ছায় গরু কি মেষ কি আঙ্গুর রস কি মদ, বা যে কোনো জিনিসে তোমার মনের ইচ্ছা হয়, তা কিনে নিয়ে সেই জায়গায় তোমার ঈশ্বর সদাপ্রভুর সামনে খেয়ে সপরিবারে আনন্দ করবে।"},{"book":"দ্বিতীয় বিবরণ","chapter":"14","verse":"27","text":"আর তোমার শহরের দরজার মাঝখানে লেবীয়কে ত্যাগ করবে না, কারণ তোমার সঙ্গে তার কোনো অংশ কি অধিকার নেই।"},{"book":"দ্বিতীয় বিবরণ","chapter":"14","verse":"28","text":"তৃতীয় বছরের শেষে তুমি সেই বছরে উৎপন্ন নিজের শস্যাদির যাবতীয় দশমাংশ বের করে এনে নিজের শহরের দরজার ভিতরে সঞ্চয় করে রাখবে;"},{"book":"দ্বিতীয় বিবরণ","chapter":"14","verse":"29","text":"তাতে তোমার সঙ্গে যার কোনো অংশ কি অধিকার নেই, সেই লেবীয় এবং বিদেশী, পিতৃহীন ও বিধবা, তোমার শহরের দরজার মধ্যে এই সব লোক এসে খেয়ে তৃপ্তি পাবে; এই ভাবে যেন তোমার ঈশ্বর সদাপ্রভু তোমার হাতের সব কাজে তোমাকে আশীর্বাদ করেন।"}]}