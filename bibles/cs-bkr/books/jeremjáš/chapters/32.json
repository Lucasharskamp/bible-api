{"data":[{"book":"Jeremjáš","chapter":"32","verse":"1","text":"Slovo, kteréž se stalo k Jeremiášovi od Hospodina léta desátého Sedechiáše krále Judského, kterýžto rok jest osmnáctý Nabuchodonozorův."},{"book":"Jeremjáš","chapter":"32","verse":"2","text":"(Bylo pak tehdáž vojsko krále Babylonského oblehlo Jeruzalém, a Jeremiáš prorok byl zavřín v síni stráže, kteráž byla v domě krále Judského."},{"book":"Jeremjáš","chapter":"32","verse":"3","text":"Nebo dal jej byl vsaditi Sedechiáš král Judský, řka: Proč ty prorokuješ, právě: Takto praví Hospodin: Aj, já dám město toto v ruku krále Babylonského, aby je vzal."},{"book":"Jeremjáš","chapter":"32","verse":"4","text":"Sedechiáš také král Judský neznikne ruky Kaldejských, ale jistotně vydán bude v ruku krále Babylonského, a budou mluviti ústa jeho s ústy jeho, a oči jeho uzří oči jeho."},{"book":"Jeremjáš","chapter":"32","verse":"5","text":"Nýbrž do Babylona zavede Sedechiáše, aby tam byl, až ho navštívím, dí Hospodin. Poněvadž bojujete s Kaldejskými, nepovede se vám šťastně.)"},{"book":"Jeremjáš","chapter":"32","verse":"6","text":"Tehdy řekl Jeremiáš: Stalo se slovo Hospodinovo ke mně, řkoucí:"},{"book":"Jeremjáš","chapter":"32","verse":"7","text":"Aj, Chanameel syn Salluma, strýce tvého, jde k tobě, aťby řekl: Kup sobě dvůr můj, kterýž jest v Anatot; nebo tobě právem příbuznosti náleží koupiti jej."},{"book":"Jeremjáš","chapter":"32","verse":"8","text":"Když pak přišel ke mně Chanameel syn strýce mého, podlé slova Hospodinova, do síně stráže, a řekl ke mně: Kup medle dvůr můj, kterýž jest v Anatot, jenž jest v zemi Beniaminově; nebo tvůj jest právem dědičným, a právem příbuznosti, kupiž jej sobě: tedy porozuměv, že jest to slovo Hospodinovo,"},{"book":"Jeremjáš","chapter":"32","verse":"9","text":"I koupil jsem od Chanameele syna strýce svého ten dvůr, kterýž jest v Anatot, a odvážil jsem jemu peněz sedmnácte lotů stříbra."},{"book":"Jeremjáš","chapter":"32","verse":"10","text":"A zapsav to do cedule, zapečetil jsem, a osvědčil jsem svědky, odváživ peníze na váze."},{"book":"Jeremjáš","chapter":"32","verse":"11","text":"Potom vzal jsem, podlé přikázaní a ustanovení, cedule té koupě zapečetěnou i otevřenou,"},{"book":"Jeremjáš","chapter":"32","verse":"12","text":"A dal jsem ceduli té koupě Báruchovi synu Neriášovu, synu Maaseiášovu, před očima Chanameele strýce svého, a před očima svědků, kteříž se podepsali v ceduli té koupě, před očima všech Judských, kteříž se byli posadili v síni stráže."},{"book":"Jeremjáš","chapter":"32","verse":"13","text":"A přikázal jsem Báruchovi před očima jejich, řka:"},{"book":"Jeremjáš","chapter":"32","verse":"14","text":"Takto praví Hospodin zástupů, Bůh Izraelský: Vezmi cedule tyto, tuto ceduli té koupě, jakož zapečetěnou, tak ceduli otevřenou tuto, a vlož je do nádoby hliněné, aby trvaly za mnohá léta."},{"book":"Jeremjáš","chapter":"32","verse":"15","text":"Nebo takto praví Hospodin zástupů, Bůh Izraelský: Ještěť kupováni budou domové, a rolí, i vinice v zemi této."},{"book":"Jeremjáš","chapter":"32","verse":"16","text":"Potom modlil jsem se Hospodinu, když jsem dal ceduli té koupě Báruchovi synu Neriášovu, řka:"},{"book":"Jeremjáš","chapter":"32","verse":"17","text":"Ach, Panovníče Hospodine, aj, ty jsi učinil nebe i zemi mocí svou velikou a ramenem svým vztaženým, nemůžeť skryta býti před tebou žádná věc."},{"book":"Jeremjáš","chapter":"32","verse":"18","text":"Èiníš milosrdenství nad tisíci, a odplacíš za nepravost otců do lůna synů jejich po nich, Bůh veliký, silný, mocný, jehož jméno Hospodin zástupů,"},{"book":"Jeremjáš","chapter":"32","verse":"19","text":"Veliký v radě a znamenitý v správě, poněvadž oči tvé otevřené jsou na všecky cesty synů lidských, abys odplatil jednomu každému podlé cest jeho, a podlé ovoce předsevzetí jeho."},{"book":"Jeremjáš","chapter":"32","verse":"20","text":"Kterýž jsi činil divy a zázraky v zemi Egyptské až do tohoto dne, jakož v Izraelovi tak mezi jinými lidmi, a dobyls sobě jména, jakéž jest po dnešní den."},{"book":"Jeremjáš","chapter":"32","verse":"21","text":"Nebo vyvedl jsi lid svůj Izraelský z země Egyptské v divích a v zázracích, a rukou silnou, a ramenem vztaženým, a v strachu velikém,"},{"book":"Jeremjáš","chapter":"32","verse":"22","text":"A dals jim zemi tuto, kterouž jsi přisáhl dáti otcům jejich, zemi oplývající mlékem a strdí."},{"book":"Jeremjáš","chapter":"32","verse":"23","text":"Ale že všedše do ní, a dědičně ujavše ji, neposlouchali hlasu tvého, a v zákoně tvém nechodili, všeho, což jsi koli přikázal jim činiti, nečinili, protož způsobils to, aby je potkalo všecko toto zlé."},{"book":"Jeremjáš","chapter":"32","verse":"24","text":"Aj, střelci přitáhli na město, aby je vzali, a město skrze meč a hlad a mor dáno jest v ruku Kaldejských, bojujících proti němu; a tak, což jsi koli promluvil, děje se, jakž to sám vidíš."},{"book":"Jeremjáš","chapter":"32","verse":"25","text":"Ty pak pravíš mi, Panovníče Hospodine: Zjednej sobě dvůr tento za peníze, a osvědč to svědky, ano již město toto dáno jest v ruku Kaldejských."},{"book":"Jeremjáš","chapter":"32","verse":"26","text":"I stalo se slovo Hospodinovo k Jeremiášovi, řkoucí:"},{"book":"Jeremjáš","chapter":"32","verse":"27","text":"Aj, já jsem Hospodin Bůh všelikého těla, zdaliž přede mnou může býti skryta která věc?"},{"book":"Jeremjáš","chapter":"32","verse":"28","text":"Protož takto praví Hospodin: Aj, já dávám toto město v ruku Kaldejských a v ruku Nabuchodonozora krále Babylonského, aby je vzal."},{"book":"Jeremjáš","chapter":"32","verse":"29","text":"A vejdouce Kaldejští, kteříž bojují proti městu tomuto, zapálí ohněm toto město, a vypálí je, i domy ty, na jejichž střechách kadívali Bálovi, a obětovali oběti mokré bohům cizím, aby mne hněvali."},{"book":"Jeremjáš","chapter":"32","verse":"30","text":"Nebo synové Izraelští a synové Judští od dětinství svého jen toliko činí to, což jest zlého před očima mýma; synové, pravím, Izraelští jen toliko hněvají mne dílem rukou svých, dí Hospodin."},{"book":"Jeremjáš","chapter":"32","verse":"31","text":"Toto zajisté město od toho dne, jakž je vystavěli, až do tohoto dne k hněvu mému a prchlivosti mé popouzí mne, tak že je sklidím od tváři své,"},{"book":"Jeremjáš","chapter":"32","verse":"32","text":"Pro všelikou nešlechetnost synů Izraelských a synů Judských, kterouž páchali, aby mne k hněvu popouzeli, oni, králové jejich, knížata jejich, kněží jejich i proroci jejich, jakož muži Judští, tak obyvatelé Jeruzalémští,"},{"book":"Jeremjáš","chapter":"32","verse":"33","text":"Obracejíce se ke mně hřbetem, a ne tváří. A když je učím, ráno přivstávaje, a to ustavičně, však nikoli neposlouchají, aby přijímali naučení."},{"book":"Jeremjáš","chapter":"32","verse":"34","text":"Nadto nastavěli ohavností svých v domě tom, kterýž nazván jest od jména mého, aby jej zanečistili."},{"book":"Jeremjáš","chapter":"32","verse":"35","text":"Nastavěli, pravím, výsostí Bálovi, kteréž jsou v údolí Benhinnom, aby vodili syny své a dcery své Molochovi, ješto jsem jim toho nepřikázal, aniž vstoupilo na srdce mé, aby páchati měli tu ohavnost, a Judu k hřešení přivodili."},{"book":"Jeremjáš","chapter":"32","verse":"36","text":"A nyní z příčiny té takto dí Hospodin. Bůh Izraelský, o městě tomto, o kterémž vy říkáte: Dánoť jest v ruku krále Babylonského skrze meč a hlad a mor:"},{"book":"Jeremjáš","chapter":"32","verse":"37","text":"Aj, já shromáždím je ze všech zemí, do nichž jsem je rozehnal v hněvě svém, a v rozpálení svém, i v prchlivosti veliké, a přivedu je zase na toto místo, a způsobím to, aby bydlili bezpečně."},{"book":"Jeremjáš","chapter":"32","verse":"38","text":"I budou lidem mým, a já budu jejich Bohem."},{"book":"Jeremjáš","chapter":"32","verse":"39","text":"Dám zajisté jim srdce jedno a cestu jednu, aby se mne báli po všecky dny, tak aby jim dobře bylo i synům jejich po nich."},{"book":"Jeremjáš","chapter":"32","verse":"40","text":"A učiním s nimi smlouvu věčnou, že se neodvrátím od nich, abych jim neměl dobře činiti; nadto bázeň svou dám v srdce jejich, aby neodstupovali ode mne."},{"book":"Jeremjáš","chapter":"32","verse":"41","text":"I veseliti se budu z nich, dobře jim čině, když je štípím v zemi této pevně, celým srdcem svým a vší duší svou."},{"book":"Jeremjáš","chapter":"32","verse":"42","text":"Nebo takto praví Hospodin: Jakož jsem uvedl všecko toto zlé veliké na lid tento, tak uvedu na ně všecko to dobré, o němž jim mluvím."},{"book":"Jeremjáš","chapter":"32","verse":"43","text":"Tehdáž kupováno bude pole v zemi této, o níž vy říkáte: Pustá jest, tak že není v ní žádného člověka ani hovada, dánať jest v ruku Kaldejských."},{"book":"Jeremjáš","chapter":"32","verse":"44","text":"Pole za peníze kupovati budou, a zapisovati do cedulí, a zpečetíce, svědky osvědčovati v zemi Beniaminově a vůkol Jeruzaléma v městech Judských, jakož v městech, kteráž jsou při horách, tak v městech na rovinách, a v městech poledních, když zase přivedu zajaté jejich, dí Hospodin."}]}