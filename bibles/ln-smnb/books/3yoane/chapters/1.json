{"data":[{"book":"3 Yoane","chapter":"1","verse":"1","text":"Ngai mpaka ;"},{"book":"3 Yoane","chapter":"1","verse":"2","text":"Molingami na ngai, posa makasi ya motema na ngai ezali ete okende liboso na makambo na yo nyonso, mpe ozala na nzoto kolongono, ndenge molimo na yo ezali kokola."},{"book":"3 Yoane","chapter":"1","verse":"3","text":"Nasepelaki makasi koyoka litatoli na tina na yo, na monoko ya bandeko oyo bayaki wuta epai na yo, ete ozali kokoba kokangama na bosolo, mpe ozali kobika kolanda bosolo yango."},{"book":"3 Yoane","chapter":"1","verse":"4","text":"Nazalaka na esengo makasi tango nayokaka ete bana na ngai bazali kobika kolanda bosolo."},{"book":"3 Yoane","chapter":"1","verse":"5","text":"Molingami na ngai, makambo oyo osalaka mpo na bandeko kati na kondima, ezala mpo na ba-oyo bazali bapaya na miso na yo, osalaka yango penza kolanda kondima na yo."},{"book":"3 Yoane","chapter":"1","verse":"6","text":"Batatolaki na miso ya Lingomba na tina na bolingo na yo. Bongo, okosala lisusu malamu koleka soki osungi bango, na lolenge oyo ekosepelisa Nzambe, mpo ete bakoba mobembo na bango."},{"book":"3 Yoane","chapter":"1","verse":"7","text":"Pamba te ezali mpo na kosakola Klisto nde bazali kotambola mpe koboya kozwa lisungi na maboko ya Bapagano."},{"book":"3 Yoane","chapter":"1","verse":"8","text":"Boye, tosengeli kosunga bato ya lolenge oyo mpo ete tosangana na bango na makambo oyo bazali kosala mpo na solo."},{"book":"3 Yoane","chapter":"1","verse":"9","text":"Nakomelaki Lingomba mokanda moko ya mokuse ; kasi Diotrefi, oyo alingaka kaka kozala mokonzi na makambo nyonso, akoyamba biso te."},{"book":"3 Yoane","chapter":"1","verse":"10","text":"Yango wana, tango nakoya, nakobimisa mabe na ye na polele ; azali koloba makambo ya mabe mpe ya lokuta na tina na biso. Mpe asuki kaka wana te, azali ata koboya koyamba bandimi mosusu, azali kopekisa, kotelemela mpe kobengana na Lingomba, bato oyo bandimi koyamba bango."},{"book":"3 Yoane","chapter":"1","verse":"11","text":"Molingami na ngai, komekolaka mabe te, mekolaka nde bolamu. Moto oyo asalaka bolamu azali ya Nzambe, kasi moto oyo asalaka mabe ayebi Nzambe te."},{"book":"3 Yoane","chapter":"1","verse":"12","text":"Bato nyonso bazali kopesa litatoli ya malamu na tina na Demetriusi, ezala yango moko bosolo ezali mpe kopesa litatoli ya malamu na tina na ye. Biso mpe tozali kopesa litatoli ya malamu na tina na ye, mpe oyebi malamu ete litatoli na biso ezalaka ya solo."},{"book":"3 Yoane","chapter":"1","verse":"13","text":"Nazali lisusu na makambo ebele ya kokomela yo, kasi naboyi kosala yango na nzela ya ekomeli mpe ya mayi na yango."},{"book":"3 Yoane","chapter":"1","verse":"14","text":"Nazali kolikya komona yo kala mingi te, bongo tokosolola malamu."},{"book":"3 Yoane","chapter":"1","verse":"15","text":"Tika ete kimia ezala na yo !"}]}