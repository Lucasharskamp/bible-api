{"data":[{"book":"Mulʼata","chapter":"3","verse":"1","text":"akkana jedhii barreessi:"},{"book":"Mulʼata","chapter":"3","verse":"2","text":"Dammaqi! Ani fuula Waaqa kootii duratti hojiin kee guutuu taʼuu isaa hin argineetii waan duʼuu gaʼe sana jajjabeessi."},{"book":"Mulʼata","chapter":"3","verse":"3","text":"Kanaafuu waan fudhattee fi waan dhageesse yaadadhu; waan dhageesse sanaaf ajajami; qalbiis jijjiirradhu. Yoo ati dammaquu baatte garuu ani akkuma hattuutti sitti nan dhufa; saʼaatii kamitti akka ani sitti dhufus ati hin beektu."},{"book":"Mulʼata","chapter":"3","verse":"4","text":"Taʼu iyyuu ati namoota uffata isaanii hin xureessin muraasa Sardees keessaa qabda. Isaanis uffata adaadii uffatanii na wajjin ni deemu; isaan kanaaf warra malanii dha."},{"book":"Mulʼata","chapter":"3","verse":"5","text":"Namni moʼu akkuma isaanii uffata adaadii ni uffata. Anis maqaa isaa kitaaba jireenyaa keessaa gonkumaa hin haqu; fuula Abbaa kootii fi ergamoota isaa durattis maqaa isaa nan beeksisa."},{"book":"Mulʼata","chapter":"3","verse":"6","text":"Namni gurra qabu waan Hafuurri waldoota kiristaanaatiin jedhu haa dhagaʼu."},{"book":"Mulʼata","chapter":"3","verse":"7","text":"akkana jedhii barreessi:"},{"book":"Mulʼata","chapter":"3","verse":"8","text":"Ani hojii kee beeka. Kunoo, ani balbala banamaa namni cufuu hin dandeenye tokko fuula kee dura kaaʼeera. Akka ati humna xinnoo qabdus beeka; taʼus dubbii koo eegdeerta; maqaa koos hin ganne."},{"book":"Mulʼata","chapter":"3","verse":"9","text":"Kunoo, ani warra waldaa Seexanaa taʼan kanneen utuu Yihuudoota hin taʼin Yihuudoota ofiin jedhanii soban keessaa tokko tokko akka isaan dhufanii miilla kee irratti kufanii sagadanii fi akka isaan akka ani si jaalladhe beekan nan godha."},{"book":"Mulʼata","chapter":"3","verse":"10","text":"Ajaja ani akka ati obsaan dhaabattuuf siif kenne sana waan eegdeef, anis saʼaatii qorumsaa kan warra lafa irra jiraatan qoruuf addunyaa guutuutti dhufuuf jiru sana irraa si oolcha."},{"book":"Mulʼata","chapter":"3","verse":"11","text":"Ani dafeen dhufa. Atis akka namni tokko iyyuu gonfoo kee hin fudhanneef waan qabdu jabeessii qabadhu."},{"book":"Mulʼata","chapter":"3","verse":"12","text":"Nama moʼatus mana qulqullummaa Waaqa koo keessatti utubaa nan godha. Innis achi keessaa gonkumaa hin baʼu. Anis maqaa Waaqa kootii fi maqaa magaalaa Waaqa koo, maqaa Yerusaalem ishee haaraa, ishee Waaqa koo biraa samii irraa gad buutu sanaa isa irratti nan barreessa; maqaa koo haaraas isa irratti nan barreessa."},{"book":"Mulʼata","chapter":"3","verse":"13","text":"Namni gurra qabu waan Hafuurri waldoota kiristaanaatiin jedhu haa dhagaʼu."},{"book":"Mulʼata","chapter":"3","verse":"14","text":"akkana jedhii barreessi:"},{"book":"Mulʼata","chapter":"3","verse":"15","text":"Akka ati qabbanaaʼaa yookaan hoʼaa hin taʼin ani hojii kee beeka! Ani utuu ati qabbanaaʼaa yookaan hoʼaa taatee silaa nan hawwa ture."},{"book":"Mulʼata","chapter":"3","verse":"16","text":"Kanaafuu ati waan laphii3:16 Laphii – Lodooqiyaa bira burqaawwan hoʼaa bishaanonni isaanii fagoo deemanitu ture. Bishaan kunis laphii (bulluqoo) taʼee ergasii qilee (hallayyaa) fuula Lodooqiyaa duraatti dhangalaʼa ture. Bishaan sunis dhukkuba namatti fida ture. taateef, hoʼaa yookaan qabbanaaʼaa waan hin taʼiniif ani afaan kootii si tufuu gaʼeera."},{"book":"Mulʼata","chapter":"3","verse":"17","text":"Ati, ‘Ani sooressa; qabeenya argadheera; wanni na barbaachisu tokko iyyuu hin jiru’ jetta. Garuu ati deegaa, rakkataa, hiyyeessa, jaamaa fi qullaa taʼuu kee hin beektu."},{"book":"Mulʼata","chapter":"3","verse":"18","text":"Kanaafuu ati akka sooromtuuf, warqee ibiddaan qulqulleeffame akka narraa bitattu, akka qullaa kee qaanessaa sana haguuggattuufis uffata adii uffattu akka narraa bitattu, akka arguu dandeessuuf immoo kuulii ijatti naqattu akka narraa bitattu sin gorsa."},{"book":"Mulʼata","chapter":"3","verse":"19","text":"Ani warran jaalladhu nan ifadha; nan adabas. Kanaafuu jabaadhu; qalbii jijjiirradhus."},{"book":"Mulʼata","chapter":"3","verse":"20","text":"Kunoo, ani balbala dura dhaabadheen balbala rurrukuta. Yoo namni kam iyyuu sagalee koo dhagaʼee balbala naaf bane, ani ol seenee isa wajjin irbaata nan nyaadha; innis na wajjin ni nyaata."},{"book":"Mulʼata","chapter":"3","verse":"21","text":"Akkuma ani moʼadhee Abbaa koo wajjin teessoo isaa irra taaʼe sana, namni moʼatus akka inni na wajjin teessoo koo irra taaʼuuf mirga nan kennaaf."},{"book":"Mulʼata","chapter":"3","verse":"22","text":"Namni gurra qabu waan Hafuurri waldoota kiristaanaatiin jedhu haa dhagaʼu.”"}]}