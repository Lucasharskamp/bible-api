{"data":[{"book":"Ƙidaya","chapter":"23","verse":"1","text":"Bala’am ya ce, “Ka gina mini bagadai bakwai a nan, ka shirya mini bijimai bakwai da raguna bakwai.”"},{"book":"Ƙidaya","chapter":"23","verse":"2","text":"Balak ya yi yadda Bala’am ya faɗa, sai su biyu suka miƙa bijimi da rago a kan kowane bagade."},{"book":"Ƙidaya","chapter":"23","verse":"3","text":"Sa’an nan Bala’am ya ce wa Balak, “Tsaya nan kusa da hadayarka, ni kuwa in koma wani wurin da yake a kaɗaice. Wataƙila Ubangiji zai sadu da ni. Duk abin da ya bayyana mini, zan faɗa maka.” Sai ya haura kan wani wurin da yake a kaɗaice a tudun."},{"book":"Ƙidaya","chapter":"23","verse":"4","text":"Allah kuwa ya sadu da Bala’am. Bala’am ya ce, “Na shirya bagadai bakwai, na kuma miƙa bijimi guda da rago guda, a kan kowane bagade.”"},{"book":"Ƙidaya","chapter":"23","verse":"5","text":"Ubangiji ya ba wa Bala’am saƙo ya ce, “Ka koma wurin Balak, ka faɗa masa wannan saƙo.”"},{"book":"Ƙidaya","chapter":"23","verse":"6","text":"Saboda haka, sai Bala’am ya koma wurin Balak ya same shi tsaye a kusa da hadayarsa, tare da dukan dattawan Mowab."},{"book":"Ƙidaya","chapter":"23","verse":"7","text":"Sai Bala’am ya furta abin da Allah ya faɗa masa ya ce,"},{"book":"Ƙidaya","chapter":"23","verse":"8","text":"Yaya zan iya la’anta"},{"book":"Ƙidaya","chapter":"23","verse":"9","text":"Daga kan duwatsu na gan su,"},{"book":"Ƙidaya","chapter":"23","verse":"10","text":"Wa zai iya ƙidaya ƙurar Yaƙub"},{"book":"Ƙidaya","chapter":"23","verse":"11","text":"Balak ya ce wa Bala’am, “Me ke nan ka yi mini? Na kawo ka, ka la’anta abokan gābana, sai ga shi albarka kake sa musu!”"},{"book":"Ƙidaya","chapter":"23","verse":"12","text":"Bala’am ya ce, “Ba dole in faɗa abin da Ubangiji ya sa a bakina ba?”"},{"book":"Ƙidaya","chapter":"23","verse":"13","text":"Sa’an nan Balak ya ce masa, “Zo, mu tafi wani wuri inda za ka gan su; a nan kana ganin sashe ne kawai, ba dukansu ba. Daga can kuwa, ka la’anta mini su.”"},{"book":"Ƙidaya","chapter":"23","verse":"14","text":"Saboda haka ya ɗauke shi zuwa filin Zofim a ƙwanƙolin Fisga, a can ya gina bagadai bakwai, ya kuma miƙa bijimi da rago a kan kowane bagade."},{"book":"Ƙidaya","chapter":"23","verse":"15","text":"Bala’am ya ce wa Balak, “Tsaya nan kusa da hadayarka, ni kuwa in je in sadu da Ubangiji a can.”"},{"book":"Ƙidaya","chapter":"23","verse":"16","text":"Ubangiji ya sadu da Bala’am, ya kuma ba shi saƙo ya ce, “Koma wurin Balak ka ba shi wannan saƙo.”"},{"book":"Ƙidaya","chapter":"23","verse":"17","text":"Saboda haka ya tafi ya same Balak tsaye a kusa da hadayarsa, tare da dattawan Mowab. Balak ya tambaye Bala’am ya ce, “Mene ne Ubangiji ya ce?”"},{"book":"Ƙidaya","chapter":"23","verse":"18","text":"Sai Bala’am ya furta saƙon da aka ba shi ya ce,"},{"book":"Ƙidaya","chapter":"23","verse":"19","text":"Allah ba mutum ba ne, da zai yi ƙarya,"},{"book":"Ƙidaya","chapter":"23","verse":"20","text":"Na karɓi umarni in sa albarka;"},{"book":"Ƙidaya","chapter":"23","verse":"21","text":"“Bai ga mugunta a cikin Yaƙub ba,"},{"book":"Ƙidaya","chapter":"23","verse":"22","text":"Allah ya fitar da su daga Masar;"},{"book":"Ƙidaya","chapter":"23","verse":"23","text":"Ba wata maitar da za tă ci Yaƙub,"},{"book":"Ƙidaya","chapter":"23","verse":"24","text":"Mutane sun tashi kamar ƙaƙƙarfar zakanya;"},{"book":"Ƙidaya","chapter":"23","verse":"25","text":"Sai Balak ya ce wa Bala’am, “Kada ka la’anta su, kada kuma ka sa musu albarka!”"},{"book":"Ƙidaya","chapter":"23","verse":"26","text":"Bala’am amsa ya ce, “Ban faɗa maka zan yi kaɗai abin da Ubangiji ya ce ba?”"},{"book":"Ƙidaya","chapter":"23","verse":"27","text":"Sai Balak ya ce wa Bala’am, “Zo in kai ka wani wuri. Wataƙila zai gamshi Allah, yă bari ka la’anta mini su daga can.”"},{"book":"Ƙidaya","chapter":"23","verse":"28","text":"Balak kuwa ya ɗauki Bala’am zuwa ƙwanƙolin Feyor, wanda yake fuskantar hamada."},{"book":"Ƙidaya","chapter":"23","verse":"29","text":"Bala’am ya ce, “Ka gina mini bagadai bakwai a nan, ka kuma shirya mini bijimai bakwai da raguna bakwai.”"},{"book":"Ƙidaya","chapter":"23","verse":"30","text":"Balak ya yi yadda Bala’am ya ce, ya kuwa miƙa bijimi da rago a kan kowane bagade."}]}