{"data":[{"book":"2 তীমথিয়","chapter":"3","verse":"1","text":"এই কথা মনে রেখো যে, শেষকালে সংকটময় দিন আসবে।"},{"book":"2 তীমথিয়","chapter":"3","verse":"2","text":"মানুষেরা কেবল নিজেকেই ভালবাসবে, টাকার লোভী হবে, অহঙ্কারী হবে, আত্মগর্বিত হবে, ঈশ্বরনিন্দা, পিতামাতার অবাধ্য,"},{"book":"2 তীমথিয়","chapter":"3","verse":"3","text":"অকৃতজ্ঞ, অসাধু, স্নেহহীন, ক্ষমাহীন, পরচর্চাকরি, অজিতেন্দ্রিয়,"},{"book":"2 তীমথিয়","chapter":"3","verse":"4","text":"প্রচন্ড সদবিদ্বেষী, বিশ্বাসঘাতক, দুঃসাহসী, গর্ব্বান্ধ, ঈশ্বরকে প্রেম না করে বরং বিলাস প্রিয় হবে;"},{"book":"2 তীমথিয়","chapter":"3","verse":"5","text":"লোকে ভক্তির মুখোশধারী, কিন্তু তার শক্তি অস্বীকারকারী হবে; তুমি এই রকম লোকদের কাছ থেকে সরে যাও।"},{"book":"2 তীমথিয়","chapter":"3","verse":"6","text":"এদের মধ্যে এমন লোক আছে, যারা ঘরে ঢুকে পাপী মনের স্ত্রীলোকদের বিপথে পরিচালিত করে তারা সবদিন নতুন শিক্ষা গ্রহণ করার চেষ্টা করে,"},{"book":"2 তীমথিয়","chapter":"3","verse":"7","text":"সত্যের তত্ত্বজ্ঞান পর্যন্ত পৌঁছাতে পারে না।"},{"book":"2 তীমথিয়","chapter":"3","verse":"8","text":"আর যান্নি ও যাম্ব্রি যেমন মোশির প্রতিরোধ করেছিল, সেই রকম ভাক্ত শিক্ষকেরা সত্যের প্রতিরোধ করছে, এই লোকেরা মনের দিক থেকে দুর্নীতিগ্রস্ত এবং বিশ্বাস সম্বন্ধে অবিশ্বস্ত।"},{"book":"2 তীমথিয়","chapter":"3","verse":"9","text":"কিন্তু এরা আর আগে যেতে পারবে না; কারণ যেমন ওদেরও হয়েছিল, তেমনি এদের বোকামি সবার কাছে স্পষ্ট হবে।"},{"book":"2 তীমথিয়","chapter":"3","verse":"10","text":"কিন্তু তুমি আমার শিক্ষা, আচার ব্যবহার, সঙ্কল্প, বিশ্বাস, দীর্ঘসহিষ্ণুতা, প্রেম, ধৈর্য্য,"},{"book":"2 তীমথিয়","chapter":"3","verse":"11","text":"নানা ধরনের তাড়না ও দুঃখভোগের অনুসরণ করেছ; আন্তিয়খিয়া, ইকনিয় এবং লুস্ত্রা শহরে আমার সঙ্গে কি কি ঘটেছিল; কত তাড়না সহ্য করেছি। আর সেই সব থেকে প্রভু আমাকে উদ্ধার করেছেন।"},{"book":"2 তীমথিয়","chapter":"3","verse":"12","text":"আর যত লোক ভক্তিভাবে খ্রীষ্ট যীশুতে জীবন যাপন করতে ইচ্ছা করে, তাদের প্রতি তাড়না ঘটবে।"},{"book":"2 তীমথিয়","chapter":"3","verse":"13","text":"কিন্তু দুষ্ট লোকেরা ও ভণ্ডরা, পরের ভ্রান্তি তৈরী করে ও নিজেরা ভ্রান্ত হয়ে, দিন দিন খারাপ পথে এগিয়ে যাবে।"},{"book":"2 তীমথিয়","chapter":"3","verse":"14","text":"কিন্তু তুমি যা যা শিখেছ এবং নিশ্চিত ভাবে বিশ্বাস করেছ, তাতেই স্থির থাক; তুমি তো জান যে, কাদের কাছে শিখেছ।"},{"book":"2 তীমথিয়","chapter":"3","verse":"15","text":"আরও জান, তুমি ছেলেবেলা থেকে পবিত্র বাক্য থেকে শিক্ষালাভ করেছ, সে সব পবিত্র শাস্ত্রে খ্রীষ্ট যীশু সম্বন্ধে বিশ্বাসের মাধ্যমে পরিত্রানের জন্য জ্ঞান দিতে পারে।"},{"book":"2 তীমথিয়","chapter":"3","verse":"16","text":"শাস্ত্রের প্রত্যেক কথা ঈশ্বরের মাধ্যমে এসেছে এবং সেগুলি শিক্ষার, চেতনার, সংশোধনের, ধার্মিকতার সম্বন্ধে শাসনের জন্য উপকারী,"},{"book":"2 তীমথিয়","chapter":"3","verse":"17","text":"যেন ঈশ্বরের লোক সম্পূর্ণভাবে পরিপক্ক হয়ে, সব ভাল কাজের জন্য প্রস্তুত হতে পারে।"}]}