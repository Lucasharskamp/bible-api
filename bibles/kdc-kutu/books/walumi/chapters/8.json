{"data":[{"book":"Walumi","chapter":"8","verse":"1","text":"Avo wanhu wose weli wa Yesu Kilisito honda watagusigwe kuwa wabananga."},{"book":"Walumi","chapter":"8","verse":"2","text":"Kwavija kubitila Yesu Kilisito malagizo ga Loho yogala ugima, gotulekesa na malagizo ga nzambi na ga ifa."},{"book":"Walumi","chapter":"8","verse":"3","text":"Kija hakidahike kutendigwa na Malagizo ga Musa mbuli ya kunyolila kwa unhu wa wanhu, Mulungu kasang'hana kwa kumtuma Mwanage mwenyego, yezile mulukuli luigalile na ng'huli zetu tweye wene nzambi. Avo kazitagusa nzambi zili mulukuli lulo."},{"book":"Walumi","chapter":"8","verse":"4","text":"Mulungu katenda vivo muladi gaja galondeke mna Gamalagizo ga Musa gatendeke mgati mmwetu, tweye tukala muugima wa Loho Yang'alile, na siyo lukuli lumemile nzambi."},{"book":"Walumi","chapter":"8","verse":"5","text":"Wanhu wokala kwa kulukweleleza lukuli wotawaligwa na magesa ga lukuli. Lakini wanhu wokala kwa kukweleleza viyolonda Loho Yang'alile, wotawaligwa na magesa ga Loho Yang'alile."},{"book":"Walumi","chapter":"8","verse":"6","text":"Kwavija kulongozigwa na magesa ga lukuli kogala ifa, lakini kulongozigwa na Loho Yang'alile kogala ugima na tindiwalo."},{"book":"Walumi","chapter":"8","verse":"7","text":"Wanhu wokweleleza vilulonda lukuli woihila na Mulungu. Kwavija hawagagoga Malagizo ga Mulungu na hawadaha kugagoga."},{"book":"Walumi","chapter":"8","verse":"8","text":"Wanhu wokweleleza vilulonda lukuli hawadaha kumnogeza Mulungu."},{"book":"Walumi","chapter":"8","verse":"9","text":"Lakini mweye, kamba Loho wa Mulungu kokala mgati mmwenu, hamulongozigwa na lukuli, ila molongozigwa na Loho. Kamba munhu yoyose kaduhu Loho wa Kilisito, munhu ayo heli wa Kilisito bule."},{"book":"Walumi","chapter":"8","verse":"10","text":"Lakini kamba Kilisito kokala mgati mmwenu, hata kamba ng'huli zenu zofa mbuli ya nzambi, Loho kowatenda muwe wagima, kwavija Mulungu kawatenda munoge mgameso gake."},{"book":"Walumi","chapter":"8","verse":"11","text":"Kamba Loho wa Mulungu yamzilibule Yesu kwa wafile kokala mgati mmwenu, avo ayo Mulungu yamzilibule Kilisito kwa wafile vivija kozizilibula ng'huli zenu zifaga, kotenda avo kubitila Loho wake, yokala mgati mmwenu."},{"book":"Walumi","chapter":"8","verse":"12","text":"Avo ndugu zangu, tuna ng'honde, tolondeka seketukale kamba vizilonda ng'huli zetu."},{"book":"Walumi","chapter":"8","verse":"13","text":"Avo mwahakala kamba vizilonda ng'huli zenu, mofa, lakini kamba mozileka nzambi zenu kubitila Loho, mokuwa wagima."},{"book":"Walumi","chapter":"8","verse":"14","text":"Kwavija wanhu wolongozigwa na Loho wa Mulungu wao wana wa Mulungu."},{"book":"Walumi","chapter":"8","verse":"15","text":"Kwavija Mulungu hawagwelele bule Loho wa kuwatenda muwe watumwa kabili na kuwagela bwembwe, lakini kawagwaa Loho wa kuwatenda wana. Na kwa udahi wa Loho tomkema Mulungu, “Tata!”"},{"book":"Walumi","chapter":"8","verse":"16","text":"Nayo Loho mwenyego kolagusa hamoja na loho zetu kuwa tweye twa wana wa Mulungu."},{"book":"Walumi","chapter":"8","verse":"17","text":"Kwavija tweye twa wanage, kotugwaa ganogile gayawekile wanhu zake, vivija tweye hamoja na Kilisito topata gaja gayamwikile, kamba tugaya nayo, vivija toupata ukulu wake."},{"book":"Walumi","chapter":"8","verse":"18","text":"Kwavija nojuwa magayo ga kipindi kino hagabanzile ukulu uja wonda ugubuligwe kumwetu."},{"book":"Walumi","chapter":"8","verse":"19","text":"Vinhu vose viumbigwe vobetela kwa kusulukila ng'hani, Mulungu vonda yalaguse welihi wao wanage."},{"book":"Walumi","chapter":"8","verse":"20","text":"Kwavija vinhu viumbigwe vitendigwa voneke si kinhu bule, siyo kwa kulonda venyego, lakini kamba viyalondile Mulungu. Hata ivo chabaho cha kutamanila,"},{"book":"Walumi","chapter":"8","verse":"21","text":"kuwa vinhu viumbigwe hana siku volekesigwa muutumwa wa kunangika na vokwingila muukulu wa kubwihila wa wana wa Mulungu."},{"book":"Walumi","chapter":"8","verse":"22","text":"Kwavija tojuwa mbaka sambi baha, vinhu vose viumbigwe vogutilila kwa usungu kamba usungu wa kulela mwana."},{"book":"Walumi","chapter":"8","verse":"23","text":"Lakini siyo vinhu viumbigwe viiyeka avo vigutilila kwa usungu, lakini tweye vivija tuli na Loho, yakalile nhunza ya ichanduso ya Mulungu, togutilila mgati kwa mgati, kuno tobetela Mulungu yatutende wanage na kutulekesa mna zing'huli zetu."},{"book":"Walumi","chapter":"8","verse":"24","text":"Kwavija kwa kutamanila avo tukomboligwa, lakini twahachona acho kitubetela, tamanilo dijo hadifaya. Nani yotamanila kija kiyaone?"},{"book":"Walumi","chapter":"8","verse":"25","text":"Lakini kamba totamanila kija tung'hali hatunachona, tokibeta kwa kufunga umoyo."},{"book":"Walumi","chapter":"8","verse":"26","text":"Vivo ili, Loho mwenyego kotutaza tweye kuna ukunyolila kwetu. Kwavija hatujuwile kija kitulondeka kumpula Mulungu. Loho mwenyego kotupulila kwa Mulungu kwa kugutilila kuleka kulongeka."},{"book":"Walumi","chapter":"8","verse":"27","text":"Ayo yolola mmizoyo yetu, kojuwa viyogesa Loho, kwavija Loho kowapulila wanhu wa Mulungu kamba viyolonda Mulungu."},{"book":"Walumi","chapter":"8","verse":"28","text":"Tojuwa kuwa mna ivinhu vose Mulungu kosang'hana vinogile kwa waja womnogela Mulungu, waja yawakemile watende goyolonda."},{"book":"Walumi","chapter":"8","verse":"29","text":"Kwavija wanhu yawajuwile Mulungu toka mwaka, awo yawabagule waigale na Mwanage, muladi Imwana yawe mwana wa chaudele mulukolo lukulu."},{"book":"Walumi","chapter":"8","verse":"30","text":"Avo waja wabaguligwe na Mulungu, wao yawakemile, na waja yawakemile, kawatenda wanoge mgameso gake, na waja yawatendile wanoge mgameso gake, wao yakalile nao muukulu wake."},{"book":"Walumi","chapter":"8","verse":"31","text":"Mzimbuli zose zino, tulonge choni, Mulungu yahawa ubanzi wetu, nani yodaha kututenda mbuli yoyose?"},{"book":"Walumi","chapter":"8","verse":"32","text":"Mulungu hamonele bazi hata Mwanage mwenyego, lakini kamulava mbuli ya tweye wose! Kamba katugwaa Mwanage, vino vivija honda yatugwee bule vinhu vose?"},{"book":"Walumi","chapter":"8","verse":"33","text":"Vino nani yonda yawalavile vitala wanhu wasaguligwe na Mulungu? Mulungu mwenyego kawatenda wanoge mgameso gake!"},{"book":"Walumi","chapter":"8","verse":"34","text":"Vino nani yonda yawataguse kuwa wabananga? Kuduhu! Kwavija Yesu Kilisito kafa, abaho kazilibuka kwa wafile, sambi kokala muukulu mwambu wa mkono wa kudila wa Mulungu, nayo ayo yotupulila kwa Mulungu."},{"book":"Walumi","chapter":"8","verse":"35","text":"Vino nani yodaha kutugola na unogelwa wa Kilisito? Vino mbuli ya magayo hebu udala wa kupata vilondeka hebu madununzo hebu lufilili lwa nzala hebu ukiwa hebu zumozumo hebu ifa?"},{"book":"Walumi","chapter":"8","verse":"36","text":"Kamba Maandiko Gang'alile vigalonga,"},{"book":"Walumi","chapter":"8","verse":"37","text":"Bule, mzimbuli zose zino tuhuma ng'hani kubitila heyo yotunogela tweye!"},{"book":"Walumi","chapter":"8","verse":"38","text":"Kwavija niye nojuwa goya kuduhu kinhu kidaha kutugola na unogelwa wake, si ifa hebu ugima hebu wasenga wa kuulanga hebu wakulu wayagwe wa kuulanga, si kipindi cha sambi hebu kipindi chonda kize, hebu udahi wowose,"},{"book":"Walumi","chapter":"8","verse":"39","text":"si kuulanga hebu hasi kuwochola wanhu wafile, hebu mna ivinhu vose viumbigwe, kuduhu kidaha kutugola na unogelwa wa Mulungu uli kwa Yesu Kilisito Mndewa wetu."}]}