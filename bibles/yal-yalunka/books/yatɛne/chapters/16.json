{"data":[{"book":"Yatɛne","chapter":"16","verse":"1","text":"Xɛmɛna nde yi keli naxan yi xili Kora, Yisehari a diina. Lewi a dii Kehati mamandenna. E nun Rubɛn bɔnsɔnna muxuna ndee nan yi a ra naxanye yi xili Datan nun Abirami, Eliyabi a diine, e nun Hon, Pɛlɛti a diina."},{"book":"Yatɛne","chapter":"16","verse":"2","text":"E nun Isirayila kaan muxu kɛmɛ firin tonge suulun yi keli Musa xili ma, e birin xili kan yamaan fonne tagi."},{"book":"Yatɛne","chapter":"16","verse":"3","text":"E yi e malan Musa nun Haruna xili ma, e yi a fala e xa, e naxa, “Ɛ bata a radangu ayi! Yamaan muxune birin sariɲan. Alatala e birin tagi. Nanfera ɛ yɛtɛ yitema Alatala yamaan ma?”"},{"book":"Yatɛne","chapter":"16","verse":"4","text":"Musa to na falane mɛ, a yi a yɛtagin lan bɔxɔn ma."},{"book":"Yatɛne","chapter":"16","verse":"5","text":"A yi a fala Kora nun a muxune xa, a naxa, “Tila xɔtɔnni, Alatala a yitama nɛn, a gbeen naxan na e nun naxan sariɲan, naxan lan a siga a fɛma. A naxan sugandixi, a na kanna luma nɛn, a yi a maso a ra."},{"book":"Yatɛne","chapter":"16","verse":"6","text":"Nayi, Kora, ɛ nun i ya muxune birin xa ito liga: ɛ wusulan gan seene tongo."},{"book":"Yatɛne","chapter":"16","verse":"7","text":"Tila ɛ tɛɛn sa e kui, ɛ wusulanna sa a fari Alatala yɛtagi. Alatala na naxan sugandi, na nan sariɲan. Ɛ tan Lewi bɔnsɔnna muxune bata a radangu ayi!”"},{"book":"Yatɛne","chapter":"16","verse":"8","text":"Musa mɔn yi a fala Kora xa, a naxa, “Ɛ tuli mati, ɛ tan Lewi bɔnsɔnna muxune!"},{"book":"Yatɛne","chapter":"16","verse":"9","text":"Na mi ɛ wasɛ a Isirayilaa Ala bata ɛ sugandi Isirayila kaan bonne tagi, a yi ɛ maso a ra, alogo ɛ xa wali a xa Alatala batu bubuni, ɛ yi ti Isirayila yamaan yɛɛ ra ɛ yi e mali Ala batu feen na?"},{"book":"Yatɛne","chapter":"16","verse":"10","text":"A bata ɛ maso a ra, ɛ nun Lewi bɔnsɔnna muxune birin. Koni, ɛ mɔn kataxi, a xa ɛ findi saraxaraline ra!"},{"book":"Yatɛne","chapter":"16","verse":"11","text":"Ɛ nun i ya muxune bata ɛ malan Alatala xili ma. Nde Haruna ra feni ito yi ɛ to a mafalama?”"},{"book":"Yatɛne","chapter":"16","verse":"12","text":"Na xanbi ra, Musa yi muxuna nde rasiga Datan nun Abirami xilideni, Eliyabi a diine, koni e yi a yabi, e naxa, “Nxu mi fama!"},{"book":"Yatɛne","chapter":"16","verse":"13","text":"Na mi i wasaxi ba, i to bata nxu ramini Misiran yamanani kumin nun nɔnɔn gbo dɛnaxan yi alogo i xa nxu faxa tonbonni? I mɔn waxi nxu ɲaxankata feen nin ba?"},{"book":"Yatɛne","chapter":"16","verse":"14","text":"I mi faxi nxu ra bɔxɔ faɲi yi, kumin nun nɔnɔn gbo dɛnaxan yi! I mi xɛɛne nun manpa bili nakɔne soxi nxu yii nxu kɛɛn na mumɛ! I yengi a ma a i nxu mayendenma nɛn alo danxutɔne ba? Nxu mi fama!”"},{"book":"Yatɛne","chapter":"16","verse":"15","text":"Na yabin yi Musa xɔlɔ kati, a yi a fala Alatala xa, a naxa, “I nama tin e saraxane ra! Hali sofanla n mi a tongoxi e yii, n munma muxu yo hakɛ tongo e yɛ.”"},{"book":"Yatɛne","chapter":"16","verse":"16","text":"Musa yi a fala Kora xa, a naxa, “Ɛ nun i ya muxune birin xa fa Alatala yɛtagi tila e nun Haruna."},{"book":"Yatɛne","chapter":"16","verse":"17","text":"Ɛ birin xa wusulan gan seene tongo, ɛ yi wusulanna sa e kui, ɛ yi a yita Alatala ra. E birin malanxina, wusulan gan seen kɛmɛ firin tonge suulun. I tan nun Haruna fan xa ɛ wusulan gan seen yita Ala ra.”"},{"book":"Yatɛne","chapter":"16","verse":"18","text":"E birin yi e wusulan gan seene tongo, e tɛɛn nun wusulanna sa e kui, e ti Naralan Bubun so dɛɛn na, Musa nun Haruna fɛma."},{"book":"Yatɛne","chapter":"16","verse":"19","text":"Kora to a fɔxɔrabirane birin malan e xili ma Naralan Bubun so dɛɛn na, Alatala nɔrɔn yi godo yamaan birin yɛtagi."},{"book":"Yatɛne","chapter":"16","verse":"20","text":"Alatala yi a fala Musa nun Haruna xa, a naxa,"},{"book":"Yatɛne","chapter":"16","verse":"21","text":"“Ɛ masiga yamani ito ra, alogo n xa e halagi iki sa!”"},{"book":"Yatɛne","chapter":"16","verse":"22","text":"Musa nun Haruna yi bira, e yi e yɛtagin lan bɔxɔn ma, e yi a fala, e naxa, “Ala, i tan nan niin saxi muxune birin yi, i xɔlɔma nɛn yamaan birin ma ba, anu muxu keden peen nan yulubin ligaxi?”"},{"book":"Yatɛne","chapter":"16","verse":"23","text":"Alatala yi a fala Musa xa, a naxa,"},{"book":"Yatɛne","chapter":"16","verse":"24","text":"“A fala yamaan xa, a e xa e masiga Kora nun Datan nun Abirami bubune ra.”"},{"book":"Yatɛne","chapter":"16","verse":"25","text":"Musa yi keli, a siga Datan nun Abirami binni, Isirayila fonne biraxi a fɔxɔ ra."},{"book":"Yatɛne","chapter":"16","verse":"26","text":"A yi a fala yamaan xa, a naxa, “Ɛ masiga yulubi kanni itoe bubune ra! Ɛ nama ɛ yiin din e yii se yo ra, alogo ɛ fan nama raxɔri e yulubine fe ra.”"},{"book":"Yatɛne","chapter":"16","verse":"27","text":"Nayi, yamaan yi e masiga Kora nun Datan nun Abirami bubune ra. Datan nun Abirami yi mini e bubune kui, e ti e dɛ ra, e nun e ɲaxanle nun e diine birin."},{"book":"Yatɛne","chapter":"16","verse":"28","text":"Musa yi a fala, a naxa, “Ɛ fama a kolondeni a Alatala nan n nafaxi feni itoe birin ligadeni. N tan mi a ra."},{"book":"Yatɛne","chapter":"16","verse":"29","text":"Xa muxuni itoe faxa alo muxune birin faxan kii naxan yi, xa e dunuɲa yi gidin lu alo adamane dari fena, nayi Alatala xa mi n nafaxi."},{"book":"Yatɛne","chapter":"16","verse":"30","text":"Koni xa Alatala kabanako feen liga, xa bɔxɔni bɔ, a yi e nun e yii seene birin gerun, xa e ɲɛɲɛn siga laxira yi, ɛ a kolonma nɛn nayi fa fala muxuni itoe bata Alatala raɲaxu.”"},{"book":"Yatɛne","chapter":"16","verse":"31","text":"Musa to yelin falan tiyɛ tun, bɔxɔn yi rabi e bun."},{"book":"Yatɛne","chapter":"16","verse":"32","text":"A yi a raxutu e ma e nun e denbayane, e nun muxun naxanye birin yi Kora fɔxɔ ra e nun e yii seene birin."},{"book":"Yatɛne","chapter":"16","verse":"33","text":"E ɲɛɲɛne yi siga laxira yi e nun e yii seene birin. Bɔxɔn yi e yɛ maluxun, e lɔ ayi Isirayila yamaan ma."},{"book":"Yatɛne","chapter":"16","verse":"34","text":"E to e gbelegbele xuiin mɛ, Isirayila kaan naxanye birin yi e rabilinni, ne yi e gi, e naxa, “Bɔxɔn nama en fan gerun de!”"},{"book":"Yatɛne","chapter":"16","verse":"35","text":"Alatala yi tɛɛn nagodo, a yi na muxu kɛmɛ firin tonge suulunne birin gan, naxanye fa wusulanna ra."}]}