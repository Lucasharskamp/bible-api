{"data":[{"book":"1 Mojžíšova","chapter":"48","verse":"1","text":"Stalo se pak potom, že povědíno jest Jozefovi: Aj, otec tvůj nemocen jest. I vzal s sebou dva syny své, Manasse a Efraima."},{"book":"1 Mojžíšova","chapter":"48","verse":"2","text":"Tedy oznámeno jest Jákobovi a povědíno: Aj, syn tvůj Jozef přišel k tobě."},{"book":"1 Mojžíšova","chapter":"48","verse":"3","text":"A posilniv se Izrael, usadil se na ložci a řekl Jozefovi: Bůh silný všemohoucí ukázav mi se v Lůza v zemi Kananejské, požehnal mi."},{"book":"1 Mojžíšova","chapter":"48","verse":"4","text":"A řekl ke mně: Aj, já rozplodím tě a rozmnožím tebe, a učiním tě v zástupy lidí; dám také zemi tuto semeni tvému po tobě za dědictví věčné."},{"book":"1 Mojžíšova","chapter":"48","verse":"5","text":"Protož nyní, dva synové tvoji, kteřížť jsou se zrodili v zemi Egyptské, prvé než jsem přišel k tobě do Egypta, moji jsou; Efraim a Manasses budou mi jako Ruben a Simeon."},{"book":"1 Mojžíšova","chapter":"48","verse":"6","text":"Ale děti, kteréž po těchto zplodíš, tvoji budou; jménem bratří svých jmenováni budou v dědictvích svých."},{"book":"1 Mojžíšova","chapter":"48","verse":"7","text":"Nebo když jsem se vracel z Pádan, umřela mi Ráchel v zemi Kananejské na cestě, když již nedaleko bylo do Efraty; a pochoval jsem ji tam u cesty k Efratě, jenž jest Betlém."},{"book":"1 Mojžíšova","chapter":"48","verse":"8","text":"Uzřev potom Izrael syny Jozefovy, řekl: Kdo jsou onino?"},{"book":"1 Mojžíšova","chapter":"48","verse":"9","text":"Odpověděl Jozef otci svému: Synové moji jsou, kteréž dal mi Bůh zde. I řekl: Přiveď je medle ke mně, a požehnám jim"},{"book":"1 Mojžíšova","chapter":"48","verse":"10","text":"(Oči pak Izraelovy mdlé byly pro starost, a nemohl dobře viděti.) I přivedl je k němu, a on líbal a objímal je."},{"book":"1 Mojžíšova","chapter":"48","verse":"11","text":"I řekl Izrael Jozefovi: Nemyslilť jsem já, abych měl kdy viděti tvář tvou, a aj, dal mi Bůh, abych viděl i símě tvé."},{"book":"1 Mojžíšova","chapter":"48","verse":"12","text":"Tedy vzav je Jozef z klína jeho, sklonil se tváří až k zemi."},{"book":"1 Mojžíšova","chapter":"48","verse":"13","text":"A vzav oba, Efraima na pravou stranu sobě, Izraelovi pak na levou, a Manassesa na levou sobě, Izraelovi pak na pravou, postavil je před ním."},{"book":"1 Mojžíšova","chapter":"48","verse":"14","text":"Tedy vztáh Izrael pravici svou, vložil ji na hlavu Efraimovu, kterýž byl mladší, levici pak svou na hlavu Manassesovu, naschvál přeloživ ruce, ačkoli Manasses byl prvorozený."},{"book":"1 Mojžíšova","chapter":"48","verse":"15","text":"I požehnal Jozefovi, řka: Bůh, před jehož oblíčejem ustavičně chodili otcové moji Abraham a Izák, Bůh, kterýž mne spravoval po všecken život můj až do dne tohoto;"},{"book":"1 Mojžíšova","chapter":"48","verse":"16","text":"Anděl ten, kterýž vytrhl mne ze všeho zlého, požehnejž dítek těchto; a ať slovou synové moji a synové otců mých Abrahama a Izáka; a ať se jako hmyz rozmnoží u prostřed země."},{"book":"1 Mojžíšova","chapter":"48","verse":"17","text":"Vida pak Jozef, že vložil otec jeho ruku svou pravou na hlavu Efraimovu, nerád byl tomu. I zdvihl ruku otce svého, aby ji přenesl s hlavy Efraimovy na hlavu Manassesovu."},{"book":"1 Mojžíšova","chapter":"48","verse":"18","text":"A řekl jemu: Ne tak, otče můj; nebo toto jest prvorozený, vložiž pravici svou na hlavu jeho."},{"book":"1 Mojžíšova","chapter":"48","verse":"19","text":"Ale nepovolil otec jeho, a řekl: Vím, synu můj, vím; takéť i on bude v lid, a také i on vzroste; však bratr jeho mladší více poroste než on, a símě jeho bude u veliké množství národů."},{"book":"1 Mojžíšova","chapter":"48","verse":"20","text":"I požehnal jim v ten den, řka: Skrze tebe požehnání bude dávati Izrael takto: Učiniž tobě Bůh jako Efraimovi a jako Manassesovi. I představil Efraima Manassesovi."},{"book":"1 Mojžíšova","chapter":"48","verse":"21","text":"Řekl také Izrael Jozefovi: Aj, já umírám, a budeť Bůh s vámi, a zase vás přivede do země otců vašich."},{"book":"1 Mojžíšova","chapter":"48","verse":"22","text":"Já pak dal jsem tobě jeden díl výš nad bratří tvé, kteréhož jsem mečem svým a lučištěm svým dosáhl z ruky Amorejského."}]}