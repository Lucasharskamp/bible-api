{"data":[{"book":"Hebrews","chapter":"9","verse":"1","text":"Etu nisena prothom laga vachan te bhi prithibi te aradhana kora ghor bona bole niyom thakise."},{"book":"Hebrews","chapter":"9","verse":"2","text":"Titia tombu ghor laga jaga taiyar korise. Poila kamra, kun jagate deevat, mez, aru Isor laga age te daan rakhi diya roti rakhe, etu kamra ke sob pora pobitro jaga matise9.2 Exo. 25:23-30; 26:1-30.."},{"book":"Hebrews","chapter":"9","verse":"3","text":"Dusra purdah laga pichete aru bhi dusra kamra thakise, aru etu ke pobitro pora bhi bisi pobitro jaga matise9.3 Exo. 26:31-33.."},{"book":"Hebrews","chapter":"9","verse":"4","text":"Ta te dhuwa jolai kene aradhana kori bole laga suna pora bona pobitro bedi thakise. Etu laga bhitor te vachan laga sandook thakise kuntu suna pora pura lipai kene thakise. Etu laga bhitor te suna pora bona kolsi ekta te manna rakhi thakise, aru Aaron laga lathi pora notun pata ulaikene thakise, aru vachan likhi rakha pathor, eitu khan sob halikena thakise9.4 Exo. 16:33; 25:10-16; 30:1-6; Num. 17:8-10; Deu. 10:3,5.."},{"book":"Hebrews","chapter":"9","verse":"5","text":"Aru etu sandook laga uporte, mohima thaka Cherubim9.5 Sabole manu nisina (kitia ba janwar nisina) jun khan laga pankh pora Vachan laga Sandook ke din-rati rukhi thake. laga chaya pora sapha kori diya dhakna ke bondh kori kene thakise, kintu etiya etu kotha koi dibole homoi huwa nai9.5 Exo. 25: 18-22.."},{"book":"Hebrews","chapter":"9","verse":"6","text":"Jitia eitu khan sob taiyar kori kene rakhi loise, titia he purohit khan hodai tombu ghor laga bahar kamra te taikhan laga sewa kaam khan kori thakise9.6 Deu. 27: 21.."},{"book":"Hebrews","chapter":"9","verse":"7","text":"Kintu, khali moha purohit he, saal te ekbar, dusra kamra te ghusi kene, tai pora nijor nimite bolidan diya laga khun9.7 Bolidan kora janwar laga khun. Exo. 31:10; Lev. 16:2. aru manu khan najani kene paap kora laga daan loi kene jai."},{"book":"Hebrews","chapter":"9","verse":"8","text":"Pobitro Atma pora sob pora pobitro jagate jabole nimite rasta to dikhai diya nai jitia tak prothom laga tambu ghor khara kori thakise."},{"book":"Hebrews","chapter":"9","verse":"9","text":"Etiya laga homoi nimite etu ekta chihna ase, juntu te uphar aru bolidan duijon dilebi aradhana kori thaka jon laga mon ekdom sapha kori bole napare."},{"book":"Hebrews","chapter":"9","verse":"10","text":"Taikhan khali kha luwa aru nijor gaw ke sapha rakhibole laga niyom khan, juntu poila pora thakise, eitu khan te he mon di thakise jitia tak notun niyom laga homoi aha nai."},{"book":"Hebrews","chapter":"9","verse":"11","text":"Kintu bhal kaam sob nimite Khrista ekjon moha purohit hoi jaise. Etiya Tai sewa kori thaka tombu ghor to dangor aru bhal ase, etu manu laga hath pora bona nohoi, aru shristi laga bhi nohoi."},{"book":"Hebrews","chapter":"9","verse":"12","text":"Tai sob pora pobitro jagate hodai nimite jaise, saguli aru guru laga bacha khun boli kori kene nohoi, kintu Tai nijor laga khun loi kene amikhan karone anonto poritran anidise."},{"book":"Hebrews","chapter":"9","verse":"13","text":"Kelemane, jodi saguli aru mota goru laga khun aru bacha napa goru laga khun pora paap te giri kene letera thaka khan uporte hali diya pora taikhan Isor usorte alag rakhi diye koile9.13 Lev. 16:14-16; 16:3; Num. 19:9; 17-19.,"},{"book":"Hebrews","chapter":"9","verse":"14","text":"titia Khrista laga khun, jun anonto Atma pora nijorke Isor usorte eku golti nathaki kene Tai laga jibon to bolidan kori dise, etu pora aru bhi kiman mora laga kaam pora apuni laga bhabona ke sapha kori dibo, jivit Isor ke sewa kori bole nimite?"},{"book":"Hebrews","chapter":"9","verse":"15","text":"Etu karone, Khrista to manu aru Isor majote notun niyom ase, etu pora kunke mati loise taikhan anonto jibon laga asirbad pabo, prothom laga niyom te paap pora maph pabole nimite ki niyom thakise etu hatai kene Tai manu khan ke paap pora bachai dibole nimite nijorke mori bole dise."},{"book":"Hebrews","chapter":"9","verse":"16","text":"Kelemane, kitia manu itcha rakhe, tai mora pichete, etu itcha poila koi kene thaka to kaam ahe."},{"book":"Hebrews","chapter":"9","verse":"17","text":"Kelemane mora manu laga itcha likhi thaka to, tai mora pichete he kaam kore, kele koile jitia tak itcha likha manu jinda ase, titia tak etu itcha kaam nadiye."},{"book":"Hebrews","chapter":"9","verse":"18","text":"Etu nimite prothom niyom bhi khun noloikena sthapit kora nai."},{"book":"Hebrews","chapter":"9","verse":"19","text":"Jitia Moses pora manu khan logote niyom laga hukum khan koi dise, tai saguli aru guru puwali laga khun, pani, lal suta aru hyssop logot loise aru kagos aru manu khan uporte chitai dise9.19 Lev. 14:4; Num. 19:6.."},{"book":"Hebrews","chapter":"9","verse":"20","text":"Titia Moses pora manu khan ke koise, “Etu Isor laga vachaan mana laga khun ase aru etu apuni khan mani kene thaki bole nimite hukum di ase9.20 Exo. 24:8. .”"},{"book":"Hebrews","chapter":"9","verse":"21","text":"Etu nisena, tai tambu uporte khun hali dise aru ta te chola laga kiman saman thakise, sob laga uporte hali dise9.21 Lev. 8:15, 19.."},{"book":"Hebrews","chapter":"9","verse":"22","text":"Niom laga hisab te sob to khun pora sapha kori dise, aru khun ulaikene nadiya tak paap pora maph napabo9.22 Lev. 17:11.."},{"book":"Hebrews","chapter":"9","verse":"23","text":"Etu nimite eneka kori bole dorkar hoise aru sorgote bhi etu nisena kiman saman ase eitu khan ke bhi eneka pora he sapha kori bole lagise. Hoile bhi, sorgote thaka saman khan to etu pora bhi bhal bolidan pora sapha kori bole lagise."},{"book":"Hebrews","chapter":"9","verse":"24","text":"Kelemane Khrista bhi hath pora bonai kene rakha sob pora pobitro jagate ghusa nai, etu hosa ekjon laga sabole eke thaka dikhai diya he thakise. Kintu Tai nijor pora he sorgote ghusi se, aru Isor laga usorte amikhan karone etiya jaga bona bole nimite jaise."},{"book":"Hebrews","chapter":"9","verse":"25","text":"Khrista to ta te nijorke daan dibole nimite ghusa nai, moha purohit khan pora kora nisena, kun saal te ekbar sob pora pobitro jagate khun laga bolidan loi kene ekjon-ekjon nimite ghusi thakise."},{"book":"Hebrews","chapter":"9","verse":"26","text":"Jodi eneka he ase koile, Tai prithibi laga shuru pora bar-bar jai kene nijorke dukh pabole nimite dibole thakise. Kintu Tai nijor pora ahi kene etu hekh yug te nijor jibon to manu khan nimite bolidan kori dise."},{"book":"Hebrews","chapter":"9","verse":"27","text":"Jineka manu bhi ekbar mori bole lage, aru etu pichete bisar kora laga homoi ahibo9.27 2 Cor. 5:10; Ecc. 12:14.,"},{"book":"Hebrews","chapter":"9","verse":"28","text":"etu nisena, Khrista ke bhi manu laga paap bukhi bole nimite dise, aru ekbar ahibole ase kun manu Tai nimite pura mon pora rukhi ase, aru paap to bukhi bole nimite nohoi, kintu poritran dibole nimite ahibo9.28 1 Pet. 2:24; Tit. 2: 13.."}]}