{"data":[{"book":"1 Timothy","chapter":"3","verse":"1","text":"Hiwahi akadik chongril kha eii, miring inkhat in Koisuok karoon a-ezoot inchu, ama'n akathathei chuon imanuom kha eii."},{"book":"1 Timothy","chapter":"3","verse":"2","text":"Kathamak noonkuung kaboi mi'n Koisuok karoon esik eii, ama kha numeisa inkhatbit ruothar esik, inlermak, malung insurthei, 3:2: numeisa inkhatbit kanei, woikhatbit inkanei esik eii.omchan katha, khuolmi kadonthei, halli kaminchuthei ah esik, Tit 1:6-9"},{"book":"1 Timothy","chapter":"3","verse":"3","text":"ama kha juinrui emakli karaangraat etheinuni, takkha minriang kanei khat-um malung kadai esik eii, halli sial kamanuom um ethei nuni;"},{"book":"1 Timothy","chapter":"3","verse":"4","text":"ama'n a-insuungkhur katha tak ah karoon mator halli asa ngai'n amadiang chongkajui tak-ah kayana kaminnei mator esik eii."},{"book":"1 Timothy","chapter":"3","verse":"5","text":"Tichu a-insuungkhur katha ah karoon matormak mi'n angtho thoa Pathian koisuok kha karoon mator eniame?"},{"book":"1 Timothy","chapter":"3","verse":"6","text":"Ama'n ngamna ah kachang inkhat esik eii, kha e-inchu ama in-orna kha honglok nunijei halli Seitan angnga chongtanna mununu jei."},{"book":"1 Timothy","chapter":"3","verse":"7","text":"Ama kha koisuok ka-emak mi ngai innum inkaya mi ah esik eii, khawa e-inchu ama kha injakna mununi khat-um Seitan chaangnga inkhit nunijei."},{"book":"1 Timothy","chapter":"3","verse":"8","text":"Koisuok Deacon ngai'n omchan katha khat-um malung inthiang in esik, halli theibomju kha katamma ka-inmak emakli sialsumma mahaam kalian emaru,"},{"book":"1 Timothy","chapter":"3","verse":"9","text":"Inmani'n inthuuk tak-ah kadik ka eii innaleimalarpi inngamna kha kase katha jetna malung khan inthiangnga inmahuum sik eii."},{"book":"1 Timothy","chapter":"3","verse":"10","text":"Inmani ngaikha mansakhet ah ni-encheen masasik eii, halli inmani'n rahoi kasuok in-e-inchu deacon chuonkha thorasu."},{"book":"1 Timothy","chapter":"3","verse":"11","text":"Han inmani numei ngai3:11: Inmani numei ngai; emakli Numei insappui sik. kha um akatha khangchan in esik khat-um mi karilthai echa mak; inmani'n angrakip ah malung insurthei khat-um malung inthiang mi in-esik eii."},{"book":"1 Timothy","chapter":"3","verse":"12","text":"Koisuok Deacon ngai'n numeisa inkhatbit kanei in-esik,3:12: Numei inkhat bit omsik: woikhatbit innei sik eii. halli asa ngaili a-inn suungkhur katha ah waikaroon mator in esik eii."},{"book":"1 Timothy","chapter":"3","verse":"13","text":"Deacon chuonna katha-ah katho inmanikha mi ngai'n kayana inneisik eii, halli Christa Jisu diang inngamna jarkha inmani'n kachi omleiya inrilsuok mator."},{"book":"1 Timothy","chapter":"3","verse":"14","text":"Hiwa cheiihi nangdiang kimajia le inruoiya kei'n nakoolla innoottheiya heiwali inmuna sik-ah kangaidon."},{"book":"1 Timothy","chapter":"3","verse":"15","text":"Takkha kei'n kajuo inmo inchu, Pathian inna angkachang omchanna ningleeng sikme tihi jetnasik-ah hiwa cheii hin kamajia jei, khawa khachu karing Pathian koisuok in-eii, eini sik-ah kachou khat-um kadik kanadeipi sik-ah eii."},{"book":"1 Timothy","chapter":"3","verse":"16","text":"Khat-um atuteii in hituk inthuuk eini Pathian sinadan hi zootmak thonunu:"}]}