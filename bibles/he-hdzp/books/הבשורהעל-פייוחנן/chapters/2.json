{"data":[{"book":"הבשורה על-פי יוחנן","chapter":"2","verse":"1-2","text":"כעבור יומיים נערכה חתונה בכפר־קנה שבגליל, ובין האורחים היו ישוע, אמו ותלמידיו."},{"book":"הבשורה על-פי יוחנן","chapter":"2","verse":"3","text":"כשראתה אמו של ישוע כי אזל היין, פנתה אל בנה ואמרה: ”אזל היין.“"},{"book":"הבשורה על-פי יוחנן","chapter":"2","verse":"4","text":"אולם ישוע השיב: ”למה את אומרת לי את זה? עדיין לא הגיע זמני.“"},{"book":"הבשורה על-פי יוחנן","chapter":"2","verse":"5","text":"למרות תשובה זאת אמרה אמו של ישוע למשרתים: ”עשו כל מה שיגיד לכם לעשות.“"},{"book":"הבשורה על-פי יוחנן","chapter":"2","verse":"6","text":"ששה כדים גדולים מאבן עמדו שם; בכל כד אפשר להכיל מאה עד מאה־חמישים ליטר (אלה היו סוג הכדים שהיהודים השתמשו בהם למנהג הטהרה)."},{"book":"הבשורה על-פי יוחנן","chapter":"2","verse":"7","text":"”מלאו את הכדים במים“, ביקש ישוע, והמשרתים מלאו את הכדים עד הסוף."},{"book":"הבשורה על-פי יוחנן","chapter":"2","verse":"8","text":"”הגישו מן המשקה לראש המסיבה“, המשיך ישוע, והם עשו כדבריו."},{"book":"הבשורה על-פי יוחנן","chapter":"2","verse":"9","text":"ראש המסיבה לא ידע מאיפה היין, אבל המשרתים ידעו. כשטעם את המים שהפכו ליין, קרא לחתן ואמר:"},{"book":"הבשורה על-פי יוחנן","chapter":"2","verse":"10","text":"”זהו יין משובח מאוד! בדרך־כלל מגיש המארח תחילה את היין המשובח, ולאחר ששתו כולם לרוויה וכבר לא מסוגלים להבחין כל כך בטעם, הוא מגיש את היין הזול. אבל אתה שמרת את היין המשובח לסוף!“"},{"book":"הבשורה על-פי יוחנן","chapter":"2","verse":"11","text":"הנס הזה בכפר־קנה היה הראשון שישוע חולל. הוא הביא את תלמידיו לידי אמונה בו."},{"book":"הבשורה על-פי יוחנן","chapter":"2","verse":"12","text":"לאחר החתונה הלכו ישוע, אמו, אחיו ותלמידיו לכפר־נחום למספר ימים."},{"book":"הבשורה על-פי יוחנן","chapter":"2","verse":"13","text":"חג הפסח התקרב, וישוע עלה לירושלים."},{"book":"הבשורה על-פי יוחנן","chapter":"2","verse":"14","text":"הוא הלך לבית־המקדש ומצא שם סוחרי צאן, בקר ויונים (לצורך הקרבת הקרבנות) ומחליפי כספים."},{"book":"הבשורה על-פי יוחנן","chapter":"2","verse":"15","text":"הוא לקח מספר חבלים, שזר אותם לשוט עבה וגירש משם את כל האנשים ואת הצאן והבקר; הוא פיזר לכל עבר את מטבעותיהם של החלפנים, והפך את שולחנותיהם."},{"book":"הבשורה על-פי יוחנן","chapter":"2","verse":"16","text":"ישוע פנה אל סוחרי היונים וקרא: ”הוציאו מכאן את כל היונים, ואל תהפכו את בית אבי לשוק!“"},{"book":"הבשורה על-פי יוחנן","chapter":"2","verse":"17","text":"תלמידיו נזכרו בנבואה מתהלים:2‏.17 ב 17 תהלים סט 10 ”כי קנאת ביתך אכלתני.“"},{"book":"הבשורה על-פי יוחנן","chapter":"2","verse":"18","text":"”באיזו רשות אתה עושה את כל הדברים האלה? תן לנו אות או הוכחה כדי שנאמין לך.“"},{"book":"הבשורה על-פי יוחנן","chapter":"2","verse":"19","text":"”הרסו את המקדש הזה,“ ענה ישוע, ”ואני אקים אותו מחדש תוך שלושה ימים!“"},{"book":"הבשורה על-פי יוחנן","chapter":"2","verse":"20","text":"”מה?“ קראו בתמיהה. ”המקדש הזה ניבנה במשך ארבעים־ושש שנים, ואתה טוען שתוכל להקימו מחדש תוך שלושה ימים?“"},{"book":"הבשורה על-פי יוחנן","chapter":"2","verse":"21","text":"ואולם באומרו ”מקדש“ הוא התכוון לגופו."},{"book":"הבשורה על-פי יוחנן","chapter":"2","verse":"22","text":"לאחר שקם לתחייה נזכרו תלמידיו בדבריו והאמינו בכתוב ובדברי ישוע, כי ראו שהכול התקיים."},{"book":"הבשורה על-פי יוחנן","chapter":"2","verse":"23","text":"כאשר היה ישוע בירושלים בחג הפסח, אנשים רבים האמינו שהוא המשיח, כי הם ראו את הנסים והנפלאות שחולל."},{"book":"הבשורה על-פי יוחנן","chapter":"2","verse":"24-25","text":"אך ישוע לא השתכנע שהם באמת מאמינים, משום שידע מה הפכפך אופיו של האדם."}]}