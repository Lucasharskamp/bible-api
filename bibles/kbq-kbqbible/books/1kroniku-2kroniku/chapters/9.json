{"data":[{"book":"1 Kroniku-2 Kroniku","chapter":"9","verse":"1","text":"Hagi e'ina hu'za nagate nofite maka zamagi'a kre'za eri fatgo hazageno, Israeli kini vahetmimofo avontafepina kre'za eri fatgo hunte'naze. Hagi Juda vahetmina zamavare'za Babiloni kina ome huzmante'naze. Na'ankure Ra Anumzamofona ovariri zamage'na humi'nazagu anara hu'naze."},{"book":"1 Kroniku-2 Kroniku","chapter":"9","verse":"2","text":"Hagi kinama ome hu'nazaregati'ma ese'ma e'za mopa'zamima emeri'naza vahera, Pristi vahetmima, Livae vahetmima, mono nompi eri'za vahetamine mago'a Israeli vahe'mo'zanena e'za mopazmia emeri'naze."},{"book":"1 Kroniku-2 Kroniku","chapter":"9","verse":"3","text":"Hagi mago'a vahera Juda nagapinti'ma Benzameni nagapinti'ma, Efraemi nagapinti'ma, Manase nagapintiki hu'za e'za Jerusalemi kumatera emani'naze."},{"book":"1 Kroniku-2 Kroniku","chapter":"9","verse":"4","text":"Hagi anampima mago'a naga'ma e'nazana, Utai naga e'naze. Hagi Utai'a Amihudi nemofo'e, Amihudi'a Omri nemofo'e, Omri'a Imri nemofo'e, Imri'a Bani nemofo'e, hagi Imri'a Perezi nagapinti fore hu'ne. Hagi Perezi'a Juda nemofo'e."},{"book":"1 Kroniku-2 Kroniku","chapter":"9","verse":"5","text":"Hagi mago'a vahe'ma anampima e'nazana, Sela nagapinti Asaia'ene ne' mofavreramima'ane e'naze."},{"book":"1 Kroniku-2 Kroniku","chapter":"9","verse":"6","text":"Hagi Zera ne'mofavre nagapinti'ma mago'a vahetmina e'nazana, e'i ana nagara Jueli'ene naga'ane e'nazankino ana maka vahera 690'a vahe e'naze."},{"book":"1 Kroniku-2 Kroniku","chapter":"9","verse":"7","text":"Hagi Benzameni nagapinti vahe'ma e'nazana, Mesulamu nemofo Salu e'ne. Hagi Mesulamu'a Hodavia nemofo'e, Hadavia'a Hasenua nemofo'e,"},{"book":"1 Kroniku-2 Kroniku","chapter":"9","verse":"8","text":"hagi Hasenua'a Ibneia nemofo'e, Ibneia'a Jerohamu nemofo'e, Jerohamu'a Ela nemofo'e, Ela'a e'i Uzi nemofo'e, Uzi'a Mikri nemofo'e, Mikri'a Mesulamu nemofo'e, Mesulamu'a Sefataia nemofo'e, Sefataia'a Reueli nemofo'e, hagi Reueli'a Ibnaiza nemofo'e."},{"book":"1 Kroniku-2 Kroniku","chapter":"9","verse":"9","text":"Hagi ama ana vahetmina maka naga nofizmimofonte ugagota kva vahetminkino, kasezmante kasezmantema huno e'neregati zamagia kre'za eri fatgo hu'za avontafepina krente'naze. Hagi ana maka Benzameni nagapinti fore hu'naza vaheki'za, 956'a vahe'mo'za mopazmia emeri'za mani'naze."},{"book":"1 Kroniku-2 Kroniku","chapter":"9","verse":"10","text":"Hagi pristi vahetmina, Jedaia'ma, Jehoiaribi'ma, Jakini'e."},{"book":"1 Kroniku-2 Kroniku","chapter":"9","verse":"11","text":"Hagi Hilkaia nemofo'a Azaraia'e. Hagi Hilkaia'a Mesulamu nemofo'e, Mesulamu'a Sadoku nemofo'e, Sadoku'a Meraioti nemofo'e, Meraioti'a Anumzamofo mono nonte'ma ugagota huno'ma kvama hu'nea ne' Ahitubu nemofo'e."},{"book":"1 Kroniku-2 Kroniku","chapter":"9","verse":"12","text":"Hagi mago pristi ne'ma anampima e'neana Adaia'e. Hagi Adaia'a Jerohamu nemofo'e, Jerohamu'a Pasuri nemofo'e, hagi Pasuri'a Malkija nemofo'e. Hagi mago pristi nera Masai'e. Hagi Masai'a Adieli nemofo'e, Adieli'a Jazera nemofo'e, Jazera'a Mesulamu nemofo'e, Mesulamu'a Mesilemiti nemofo'e, hagi Mesilemiti'a Imeri nemofo'e."},{"book":"1 Kroniku-2 Kroniku","chapter":"9","verse":"13","text":"Hagi ana maka vahe'ma e'nazana 1tausen 760'a pristi vahetami ete mopa zamirera e'naze. Hagi e'i ana vahetmina naga'zmimofonte ugagota kva vahetami mani'ne'za, Anumzamofo nomo nompi hankaveti'za eri'za e'neriza vahetami e'naze."},{"book":"1 Kroniku-2 Kroniku","chapter":"9","verse":"14","text":"Hagi Livae naga'ma e'nazana, Hasubu nemofo Semaia'e. Hagi Hasubu'a Azrikamu nemofo'e, Azrikamu'a Hasabaia nemofo'e, Hasabaia'a Merari nagapinti fore hu'ne."},{"book":"1 Kroniku-2 Kroniku","chapter":"9","verse":"15","text":"Hagi mago'a Livae vahe'mofo zamagi'a, Bakbakari'ma, Heresi'ma, Galali'ma, Mika nemofo Matanaia'e. Hagi Mika'a Zikri nemofo'e, Zikri'a Asapu ne'mofo'e."},{"book":"1 Kroniku-2 Kroniku","chapter":"9","verse":"16","text":"Hagi mago Livae ne'ma e'neana, Semaia nemofo Obadaia'e. Hagi Semaia'a Galali nemofo'e Galali'a Jedutuni nemofo'e. Hagi mago ne'ma e'neana, Asa nemofo Berekaia'e. Hagi Asa'a, Elkana nemofo'e. Hagi ama ana vahe'mo'za Netofa vahetamimofo kumatamimpi nemaniza vahe mani'naze."},{"book":"1 Kroniku-2 Kroniku","chapter":"9","verse":"17","text":"Hagi kinama hu'naregati'ma mono no kafantema kvama hanaza Livae vahe'ma Juda mopare'ma e'naza vahe zamagia ama'ne, Salumu'ma, Akubu'ma, Talmoni'ma, Ahimani'e. Hagi ana naga'mo'za zamagrakera ome'nazanki mago'a naga'zamine e'naze. Hagi anampina Salumu ugota kvazimia mani'ne."},{"book":"1 Kroniku-2 Kroniku","chapter":"9","verse":"18","text":"Hagi korapara Jerusalemi kumamofona zage hanati kaziga kini vahe kafane nehaza kuma kafante kegava hu'nazane. Hagi ka'ma kopima e'naza knafina, Livae nagamofo kuma kafante kegava hu'za maniza e'naza nagare."},{"book":"1 Kroniku-2 Kroniku","chapter":"9","verse":"19","text":"Hagi Salumu'a Kore nemofo'e, hagi Korena Abiasapu kasente'ne. Hagi Abiasapu'a seli mono no kafante'ma kegavama nehaza naga, Kora nagapinti' nere. Hagi Kora naga'mo'za zamafahe'mozama ka'ma kokampima Ra Anumzamofo seli mono nonkafama kegavama hu'nazaza hu'za kegava hu'naze."},{"book":"1 Kroniku-2 Kroniku","chapter":"9","verse":"20","text":"Hagi kora Eleaza nemofo Finiasi' ugota huno kegava huzmantegeno, Ra Anumzamo'a agrane mani'neane."},{"book":"1 Kroniku-2 Kroniku","chapter":"9","verse":"21","text":"Hagi anantera Meselemaia nemofo Zekaraia atruhu seli mono nontera kva hu'neane."},{"book":"1 Kroniku-2 Kroniku","chapter":"9","verse":"22","text":"Hagi ana eri'zama eri'naza vahetmina ana maka 212fu'a vahetaminkino, kasezmante kasezamantema hu'za eneregati eri fatgo huno kuma'ma maniterema hu'nazare zamagia krentetere hu'naze. Hagi Deviti'ene kasnampa ne' Samuelike ama ana eri'zana zamike'za eri'naze."},{"book":"1 Kroniku-2 Kroniku","chapter":"9","verse":"23","text":"Hagi ama ana vahe'tmina Ra Anumzamofo no kafante kegava hu eri'zama eneriza vahere. Hagi zamagrane kasema zamantaza vahemo'zanena ana eri'zana seli mono nompina erime ne-eza ra mono nompinena eme eri'naze."},{"book":"1 Kroniku-2 Kroniku","chapter":"9","verse":"24","text":"E'i ana vahe'mo'za mono'ma nehaza kumamofo zage hanati kazigagi, zage fre kazigagi noti kazigagi, sauti kazigagi hu'za 4'a kaziga kuma kafante kegava hu vahetamine."},{"book":"1 Kroniku-2 Kroniku","chapter":"9","verse":"25","text":"Hagi ana vahetmimofona nagazmimoza kumara atre'za 7ni'a zagegnafina ana eri'zana eme zamaza hute'za vutere hu'naze."},{"book":"1 Kroniku-2 Kroniku","chapter":"9","verse":"26","text":"E'ina hu'neanagi, Livae nagapintira 4'a veneneramimo'za vugota hu'za Ra Anumzamofo mono noma hunaraginte nontamine, fenoma ante nontaminena kegava hu'naze."},{"book":"1 Kroniku-2 Kroniku","chapter":"9","verse":"27","text":"Hagi kenagera Anumzamofo nonte kegava hu'za mani'ne'za nanterana kafana anagitere hu'naze."},{"book":"1 Kroniku-2 Kroniku","chapter":"9","verse":"28","text":"Hagi mago'a Livae naga'mo'za kavo zuomparami kegavama hu eri'za eri'naze. Ana kavo zuomparamima mono nompintima eri'za atiramige, eri'za marerigema hazage'za hampriza erifatgo huntetere hu'naze."},{"book":"1 Kroniku-2 Kroniku","chapter":"9","verse":"29","text":"Hagi mago'a Livae naga'mo'za mono nompi itarami kegava nehu'za, witine, wainine, olivi masavene, mnanentake'za frenkisensine, mago'a mnanentake zantmima eri'za aza zantamina kegava hu'naze."},{"book":"1 Kroniku-2 Kroniku","chapter":"9","verse":"30","text":"Hianagi ana zantmima eri haviama higeno knare mnama vu zantmima tro hu eri'zana, pristi vahe'mo'zage eri'naze."},{"book":"1 Kroniku-2 Kroniku","chapter":"9","verse":"31","text":"Hagi Livae nemofo Kora nagapinti ne' Sulamuna ese ne' mofavre'a Matitiakino ofama hu bretima kre eri'zana agra eri'ne."},{"book":"1 Kroniku-2 Kroniku","chapter":"9","verse":"32","text":"Hagi Livae vahepinti mago'a Kohati naga'mo'za maka Sabatima mono nehaza knare'ma Anumzamofo avure'ma ante bretima kre eri'zana eri'naze."},{"book":"1 Kroniku-2 Kroniku","chapter":"9","verse":"33","text":"Hagi Livae naga'ma ugagotama hu'za kegavama hu'naza vahemo'zane naga'zmimo'zanena mono nompima zavenama aheno zgame'ma hu eri'zantera vugota hu'naze. Hagi ana naga'mo'za mago'a eri'zana e'ori'nazanki, ana eri'zanke eri'naze. Na'ankure maka kna ana mono nompi nemase'za kinagane, nanteranena ana eri'zanke eri'naze."},{"book":"1 Kroniku-2 Kroniku","chapter":"9","verse":"34","text":"Hagi ama ana vahetmina Livae nagapina mago mago nagate ugagota hu'za kegava hu'naza vahetamine. Hagi ana vahe'mofo zamagi'a avontafepina krentenaze. Hagi ana vahe'mo'za zamagra Jerusalemi mani'naze."},{"book":"1 Kroniku-2 Kroniku","chapter":"9","verse":"35","text":"Hagi Gibioni kuma'ma eri fore'ma hu'nea nera Jeielikino nenaro Ma'aka'ene Gibioni kumate mani'na'e."},{"book":"1 Kroniku-2 Kroniku","chapter":"9","verse":"36","text":"Hagi kota mofavre'amofo agi'a Abdoni'e. Hagi Jeielina mago'a ne'mofavre'amokizmi zamagi'a, Zuri'ma, Kisi'ma, Ba'ali'ma, Neri'ma, Nadapu'ma,"},{"book":"1 Kroniku-2 Kroniku","chapter":"9","verse":"37","text":"Kedori'ma, Ahio'ma, Zekaraia'ma, Mikloti'e."},{"book":"1 Kroniku-2 Kroniku","chapter":"9","verse":"38","text":"Hagi Mikloti'a Simeamu nefa'e. Hagi ama ana naga'mo'za mago'a nagazmima mani'naza tava'onte Jerusalemi kumate mani'naze."},{"book":"1 Kroniku-2 Kroniku","chapter":"9","verse":"39","text":"Hagi Neri'a Kisi nefa'e, Kisi'a, Soli nefa'e, hagi Soli ne'mofavre'mokizimi zamagi'a, Jonatani'ma, Malki-sua'ma, Abinadapu'ma, Esba'alie."},{"book":"1 Kroniku-2 Kroniku","chapter":"9","verse":"40","text":"Hagi Jonatani'a Merib-ba'ali nefa'e, hagi Merib-ba'alina mago agia Mefibosetikino Maika nefa'e."},{"book":"1 Kroniku-2 Kroniku","chapter":"9","verse":"41","text":"Hagi Maika ne' mofavremokizmi zamagi'a, Pitoni'ma, Meleki'ma, Taharea'ma, Ahasi'e."},{"book":"1 Kroniku-2 Kroniku","chapter":"9","verse":"42","text":"Hagi Ahasi'a Jara nefa'e. Hagi Jara ne' mofavremokizmi zamagi'a, Alemeti'ma, Azmaveti'ma, Zimri'e. Hagi Zimri'a Moza nefa'e."},{"book":"1 Kroniku-2 Kroniku","chapter":"9","verse":"43","text":"Hagi Moza'a Binea nefa'e, hagi Binea'a Refaia nefa'e, Refaia'a Eleasa nefa'e, hagi Eleasa'a Azeli nefa'e."},{"book":"1 Kroniku-2 Kroniku","chapter":"9","verse":"44","text":"Hagi Azeli'a 6si'a ne' mofavre zamante'neankino zamagi'a, Azrikamu'ma, Bokeru'ma, Ismaeli'ma, Searaia'ma, Obadaia'ma, Hanani'e."}]}