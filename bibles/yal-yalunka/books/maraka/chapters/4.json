{"data":[{"book":"Maraka","chapter":"4","verse":"1","text":"Na xanbi ra, Yesu mɔn yi xaranna fɔlɔ daraan dɛ. Yama gbeen yi malan a fɛma han a yi so kunkin kui daraan xun ma. Yamaan yi lu baan xɛ dɛɛn xɔn ma."},{"book":"Maraka","chapter":"4","verse":"2","text":"A yi e xaran fe wuyaxi ma sandani. A yi a fala e xa a xaranni, a naxa,"},{"book":"Maraka","chapter":"4","verse":"3","text":"“Ɛ tuli mati. Xɛɛ biina nde yi mini, a siga a sansiin wolideni."},{"book":"Maraka","chapter":"4","verse":"4","text":"A yi sansiin wolima waxatin naxan yi, ndee yi bira kiraan xɔn ma. Xɔline yi ne don."},{"book":"Maraka","chapter":"4","verse":"5","text":"Ndee yi bira fanyen fari bɛndɛ gbee mi yi dɛnaxan yi. E yi soli mafurɛn, amasɔtɔ bɛndɛn mi yi gbo na yi."},{"book":"Maraka","chapter":"4","verse":"6","text":"Sogen to te, e yi lisi a ra, e xara, bayo e salenne mi yi godoxi bɔxɔni ki faɲi."},{"book":"Maraka","chapter":"4","verse":"7","text":"Sansina ndee yi bira sɛxɛ ɲali kanne tagi, sɛxɛne yi gbo, e yi e don, e mi bogi."},{"book":"Maraka","chapter":"4","verse":"8","text":"Koni ndee yi bira bɔxɔ faɲini, e soli, e sabati, e bogi, e keden kedenna birin yi tonge saxan sɔtɔ hanma tonge sennin, hanma kɛmɛ.”"},{"book":"Maraka","chapter":"4","verse":"9","text":"Yesu yi a fala, a naxa, “Xa tunla naxan xɔn, a feen mɛ, na xa a tuli mati!”"},{"book":"Maraka","chapter":"4","verse":"10","text":"Yesu yi a danna waxatin naxan yi, muxun naxanye nun a xarandii fu nun firinne yi a rabilinni, ne yi a maxɔdin sandane fe ma."},{"book":"Maraka","chapter":"4","verse":"11","text":"Yesu yi e yabi, a naxa, “Alaa Mangayaan wundo feen bata so ɛ tan yii. Koni muxun naxanye a fari ma, ne feen birin mɛma sandan nin"},{"book":"Maraka","chapter":"4","verse":"12","text":"bayo, ‘E seen matoma nɛn han, koni e mi a yigbɛma. E e tuli matima nɛn han, koni e mi fefe famuma, alogo e nama maxɛtɛ, e yulubine yi xafari.’4.12 Esayi 6.9-10 ”"},{"book":"Maraka","chapter":"4","verse":"13","text":"Na xanbi ra, Yesu yi e maxɔdin, a naxa, “Ɛ mi sandani ito bunna kolon ba? Xa ɛ mi ito kolon, ɛ sandan bonne bunne kolonma di?”"},{"book":"Maraka","chapter":"4","verse":"14","text":"“Awa, sansi wonla Alaa falan nan wolima."},{"book":"Maraka","chapter":"4","verse":"15","text":"Muxuna ndee luxi nɛn alo sansiin naxanye bira kiraan xɔn ma. E na Alaa falan mɛ tun, Setana yi fa, a yi a ba e yi."},{"book":"Maraka","chapter":"4","verse":"16","text":"Muxuna ndee luxi nɛn alo sansiin naxanye bira fanyen fari. E na Alaa falan mɛ, e a suxuma nɛn sɛwani mafurɛn!"},{"book":"Maraka","chapter":"4","verse":"17","text":"Koni salen mi e bun ma, e mi buma. Tɔrɔn nun bɛsɛnxɔnyaan na fa Alaa falana fe ra, e birama nɛn tantanni mafurɛn!"},{"book":"Maraka","chapter":"4","verse":"18","text":"Muxuna ndee luxi nɛn alo sansiin naxanye bira sɛxɛ ɲali kanne tagi. E Alaa falan mɛ,"},{"book":"Maraka","chapter":"4","verse":"19","text":"koni dunuɲa xaminne nun nafunla fe kunfan nun nata gbɛtɛye yi a liga e falan beɲin, a tɔnɔn mi lu e ma."},{"book":"Maraka","chapter":"4","verse":"20","text":"Koni muxuna ndee luxi nɛn alo sansiin naxanye bira bɔxɔ faɲini. E Alaa falan mɛma nɛn, e yi a suxu, e bogi. Ndee yi tonge saxan namini, ndee tonge sennin, ndee kɛmɛ.”"},{"book":"Maraka","chapter":"4","verse":"21","text":"Yesu yi a fala e xa, a naxa, “Lɛnpun dɔxɛ deben bun ma hanma saden bun ma ba? A mi dɔxɔma seen xan fari ba?"},{"book":"Maraka","chapter":"4","verse":"22","text":"Feen naxanye birin luxunxi, ne makɛnɛnma nɛn. Feen naxanye birin wundoni, ne minima nɛn kɛnɛnni."},{"book":"Maraka","chapter":"4","verse":"23","text":"Xa tunla naxan ma a feen mɛ, na xa a tuli mati!”"},{"book":"Maraka","chapter":"4","verse":"24","text":"A mɔn yi a fala e xa, a naxa, “Ɛ feen naxan mɛxi, ɛ na fe liga ɛ yeren ma. Ɛ ligaseen naxan yatɛma bonne xa, Ala fan na yatɛma ɛ xa nɛn, a yi nde sa a fari."},{"book":"Maraka","chapter":"4","verse":"25","text":"Seen muxun naxan yii, nde mɔn soma nɛn na yii, koni se mi muxun naxan yii, hali naxan di a yii, na bama nɛn a yii.”"},{"book":"Maraka","chapter":"4","verse":"26","text":"Yesu mɔn yi a fala, a naxa, “Alaa Mangayaan luxi nɛn alo xɛmɛn naxan a sansiin woli a xɛɛn ma."},{"book":"Maraka","chapter":"4","verse":"27","text":"Xa a xi, xa a mi xi, kɔɛɛn ba, yanyin ba, sansi xɔnna solima nɛn, a yi gbo, koni a tan mi a liga kiin kolon."},{"book":"Maraka","chapter":"4","verse":"28","text":"Bɔxɔn nan bogi seene raminima a yɛtɛ ra. A solima nɛn singe, na xanbi ra, a sabati, dɔnxɛn na a yi bogi."},{"book":"Maraka","chapter":"4","verse":"29","text":"A na mɔ waxatin naxan yi, xɛmɛn yi wɔlitɛn naso a ra, bayo a xaba waxatin bata a li.”"},{"book":"Maraka","chapter":"4","verse":"30","text":"Yesu yi maxɔdinna ti, a naxa, “En na Alaa Mangayaan sama nanse ma, hanma en nɔɛ a yɛbɛ sandan mundun xɔn?"},{"book":"Maraka","chapter":"4","verse":"31","text":"A luxi nɛn alo sansi kɛsɛ xuridin4.31 Sansini ito xili nɛn mutaridi. naxan xurun dangu se kɛsɛn birin na muxune naxanye sima."},{"book":"Maraka","chapter":"4","verse":"32","text":"Koni a na si, a gboma nɛn han a dangu sansine birin na. A yiine yi gbo han xɔline yi e tɛɛne sa a yiine yi, a nininna ra.”"},{"book":"Maraka","chapter":"4","verse":"33","text":"Yesu yi Alaa falan nali e ma sanda sifani ito wuyaxi xɔn, e yi nɔɛ naxanye famunɲɛ."},{"book":"Maraka","chapter":"4","verse":"34","text":"A mi yi falan tima e xa, xa a mi sandan sa. Koni e nun a xarandiine nɛma yi e danna, a yi e birin yɛbama nɛn e xa."},{"book":"Maraka","chapter":"4","verse":"35","text":"Na lɔxɔn ɲinbanna ra, Yesu yi a fala a xarandiine xa, a naxa, “En gidi daraan kidi ma.”"},{"book":"Maraka","chapter":"4","verse":"36","text":"Nayi, e yi keli yamaan yɛ, e sa so kunkin kui Yesu yi dɔxi naxan kui. Kunki gbɛtɛye fan yi a dɛxɔn."},{"book":"Maraka","chapter":"4","verse":"37","text":"Foye gbeen yi keli, igen mɔrɔnne4.37 Igen mɔrɔnne: alo foyen na so igeni. yi so fɔlɔ kunkin kui, a yi luxi ndedi kunkin xa rafe igen na."},{"book":"Maraka","chapter":"4","verse":"38","text":"Yesu yi xima kunkin kui xanbin na, a xunna saxi xunbunsaan fari. E yi a raxulun, e yi a fala a xa, e naxa, “Karamɔxɔ, i ya fe mi nxu faxa feni ba?”"},{"book":"Maraka","chapter":"4","verse":"39","text":"Yesu yi keli, a foyen nun igen mɔrɔnne yamari, a naxa, “I raxara, i sabari!” Foyen yi dɔxɔ, na yi madundu yenyen!"},{"book":"Maraka","chapter":"4","verse":"40","text":"Na xanbi ra, Yesu yi a fala e xa, a naxa, “Ɛ gaxuxi nanfera? Dɛnkɛlɛya mi ɛ yi singe ba?”"},{"book":"Maraka","chapter":"4","verse":"41","text":"Koni e gaxu kati! E a fala e bode xa, e naxa, “Nde xɛmɛni ito ra? Hali foyen nun igena a falan suxuma!”"}]}