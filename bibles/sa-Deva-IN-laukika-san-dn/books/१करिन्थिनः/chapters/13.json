{"data":[{"book":"१ करिन्थिनः","chapter":"13","verse":"1","text":"मर्त्यस्वर्गीयाणां भाषा भाषमाणोऽहं यदि प्रेमहीनो भवेयं तर्हि वादकतालस्वरूपो निनादकारिभेरीस्वरूपश्च भवामि।"},{"book":"१ करिन्थिनः","chapter":"13","verse":"2","text":"अपरञ्च यद्यहम् ईश्वरीयादेशाढ्यः स्यां सर्व्वाणि गुप्तवाक्यानि सर्व्वविद्याञ्च जानीयां पूर्णविश्वासः सन् शैलान् स्थानान्तरीकर्त्तुं शक्नुयाञ्च किन्तु यदि प्रेमहीनो भवेयं तर्ह्यगणनीय एव भवामि।"},{"book":"१ करिन्थिनः","chapter":"13","verse":"3","text":"अपरं यद्यहम् अन्नदानेन सर्व्वस्वं त्यजेयं दाहनाय स्वशरीरं समर्पयेयञ्च किन्तु यदि प्रेमहीनो भवेयं तर्हि तत्सर्व्वं मदर्थं निष्फलं भवति।"},{"book":"१ करिन्थिनः","chapter":"13","verse":"4","text":"प्रेम चिरसहिष्णु हितैषि च, प्रेम निर्द्वेषम् अशठं निर्गर्व्वञ्च।"},{"book":"१ करिन्थिनः","chapter":"13","verse":"5","text":"अपरं तत् कुत्सितं नाचरति, आत्मचेष्टां न कुरुते सहसा न क्रुध्यति परानिष्टं न चिन्तयति,"},{"book":"१ करिन्थिनः","chapter":"13","verse":"6","text":"अधर्म्मे न तुष्यति सत्य एव सन्तुष्यति।"},{"book":"१ करिन्थिनः","chapter":"13","verse":"7","text":"तत् सर्व्वं तितिक्षते सर्व्वत्र विश्वसिति सर्व्वत्र भद्रं प्रतीक्षते सर्व्वं सहते च।"},{"book":"१ करिन्थिनः","chapter":"13","verse":"8","text":"प्रेम्नो लोपः कदापि न भविष्यति, ईश्वरीयादेशकथनं लोप्स्यते परभाषाभाषणं निवर्त्तिष्यते ज्ञानमपि लोपं यास्यति।"},{"book":"१ करिन्थिनः","chapter":"13","verse":"9","text":"यतोऽस्माकं ज्ञानं खण्डमात्रम् ईश्वरीयादेशकथनमपि खण्डमात्रं।"},{"book":"१ करिन्थिनः","chapter":"13","verse":"10","text":"किन्त्वस्मासु सिद्धतां गतेषु तानि खण्डमात्राणि लोपं यास्यन्ते।"},{"book":"१ करिन्थिनः","chapter":"13","verse":"11","text":"बाल्यकालेऽहं बाल इवाभाषे बाल इवाचिन्तयञ्च किन्तु यौवने जाते तत्सर्व्वं बाल्याचरणं परित्यक्तवान्।"},{"book":"१ करिन्थिनः","chapter":"13","verse":"12","text":"इदानीम् अभ्रमध्येनास्पष्टं दर्शनम् अस्माभि र्लभ्यते किन्तु तदा साक्षात् दर्शनं लप्स्यते। अधुना मम ज्ञानम् अल्पिष्ठं किन्तु तदाहं यथावगम्यस्तथैवावगतो भविष्यामि।"},{"book":"१ करिन्थिनः","chapter":"13","verse":"13","text":"इदानीं प्रत्ययः प्रत्याशा प्रेम च त्रीण्येतानि तिष्ठन्ति तेषां मध्ये च प्रेम श्रेष्ठं।"}]}