{"data":[{"book":"Sams-Zgame","chapter":"80","verse":"1","text":"Sipisipi afu kevuma kegavama nehazaza hunkama Israeli vahe'ma kegavama nehana kva ne'moka, kagesa antenka antahio. Sipisipi afu'ma kegavama huno viazama hunka Josefe agehe'mofoma, avrenka nevamoka antahio. Kagra serafimiema nehaza ankerontremofo amu'nompima manisga hunkama nemanina Anumzamoka masazanka'a remsa hunerantenka eme taza huo."},{"book":"Sams-Zgame","chapter":"80","verse":"2","text":"Efraemi naga'ma, Benzameni naga'ma, Manase nagate'enena Hankaveka'a eri ama' hunka tagu'vazio."},{"book":"Sams-Zgame","chapter":"80","verse":"3","text":"Etenka tazeri knare nehunka, kavugosafinti masanu remsa hunerantenka taguravazio."},{"book":"Sams-Zgame","chapter":"80","verse":"4","text":"Ra Anumzana Monafi sondia vahetmimofo Anumzamoka, zazate kagri vahe'mota nunamuma huta neonkenka karimpa ahenerantane."},{"book":"Sams-Zgame","chapter":"80","verse":"5","text":"Tasunkuzana bretima hiaza hunka neraminka, tima hiaza hunka tavunura rama'a taminketa ne'none."},{"book":"Sams-Zgame","chapter":"80","verse":"6","text":"Tava'ontire'ma nemaniza vahetmina zamatranke'za, tagri mopareku hu'za hara hunerante'za, ki'za zokago kea hunerantaze."},{"book":"Sams-Zgame","chapter":"80","verse":"7","text":"Monafinka sondia vahe'mofo Anumzamoka ete tazeri knare nehunka, atregeno kavugosafinti masa zamo'a remsa hunerantesigenka taguravazio."},{"book":"Sams-Zgame","chapter":"80","verse":"8","text":"Kagra Isipitira waini avina rukafrinka erinka, ama mopafima megi'a vahetmima mani'nazana eme zamahenati netrenka, tagrira ama ana mopafi avimzama seaza hunka eme hankre'nane."},{"book":"Sams-Zgame","chapter":"80","verse":"9","text":"Kagra ama mopa emeri ama' hurantanketa, tagra ama ana mopafi arafu'na reta mani avite'none."},{"book":"Sams-Zgame","chapter":"80","verse":"10","text":"Ana waini zafamofo turuna'mo agonaramina turuna hunentegeno, azankuna'amo'za hankave sida zafa refite'ne."},{"book":"Sams-Zgame","chapter":"80","verse":"11","text":"Hagi azankunamo'a hageno zage fre kaziga Mediterenia hagerintega vigeno, agatamo'a hageno zage hanati kaziga Yufretisi tinte uhanati'ne."},{"book":"Sams-Zgame","chapter":"80","verse":"12","text":"Hianagi nahigenka hoza kegina ahe fragu vazitranke'za karankama vanoma nehaza vahe'mo'za ufre'za krepi raga musufa neragize?"},{"book":"Sams-Zgame","chapter":"80","verse":"13","text":"Zafa tanopafinti zamagonknazama ohari afi afu'mo'za ana wainia zamaganuti repripro nehazageno, afi zagagafamo'za ana zafa raga nenaze."},{"book":"Sams-Zgame","chapter":"80","verse":"14","text":"Monafinka sondia vahe'mofo Anumzamoka muse hugantonanki etenka eno. Waini hozaka'afima nehia zana Monafinkatira kefenkma atrenka negenka, ama ana waini zafaka'a kegava huo."},{"book":"Sams-Zgame","chapter":"80","verse":"15","text":"Ana wainia Kagraka'a kazampinti kri'nane. Ana ne'mofavrea Kagraka'a azeri nena hu'nane."},{"book":"Sams-Zgame","chapter":"80","verse":"16","text":"Ana waini hozaka'a teve negre'za, rukafri kafro hutre'naze. Karimpa ahenka kavugosa hunezmantenka zamahe fanene huo."},{"book":"Sams-Zgame","chapter":"80","verse":"17","text":"Hanki kazana rusutenka kaza tamaga kazigama mani'nea ne' hankavea neminka, Nagri vahe manigahaze hunkama tazeri nenama hu'nana vahe mani'nonanki tazeri hankavetio."},{"book":"Sams-Zgame","chapter":"80","verse":"18","text":"E'ina hugeta tamefira huonkamimneno. Ete tazeri kasefa hugeta, Kagritega nunamuna nehuta, kagia ahentesga hamneno!"},{"book":"Sams-Zgame","chapter":"80","verse":"19","text":"Monafinka sondia vahe'mofo Anumzamoka ete tazeri knare nehunka, atregeno kavugosafinti masazamo'a remsa huranteno taguravazino."}]}