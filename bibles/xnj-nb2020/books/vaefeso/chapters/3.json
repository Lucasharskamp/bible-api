{"data":[{"book":"Vaefeso","chapter":"3","verse":"1","text":"Ndava ya genago, nene Pauli mundu mwenikungiwi ndava ya kumhengela Yesu Kilisitu na kuvakokosela Lilovi la Bwina nyenye vandu vangali Vayawudi."},{"book":"Vaefeso","chapter":"3","verse":"2","text":"Chakaka muyuwini kuvya Chapanga, muubwina waki, anigotolili lihengu lenili nihengayi ndava yinu."},{"book":"Vaefeso","chapter":"3","verse":"3","text":"Nene namanywisi mu njila ya kugubukuliwa mpangu waki wewafiyiki, niyandiki chihupi lijambu lenili,"},{"book":"Vaefeso","chapter":"3","verse":"4","text":"mwavene pemwisoma malovi gangu muhotola kumanya chenimanya mfiyu wenuwo wa Kilisitu."},{"book":"Vaefeso","chapter":"3","verse":"5","text":"Mfiyu wenuwo wamanyiswi lepi kwa vandu muviveleku vingi ngati hinu naha cheyimanywiswi na Mpungu Msopi kwa vamitumi na vamlota vaki vamsopi va Chapanga."},{"book":"Vaefeso","chapter":"3","verse":"6","text":"Uwu ndi mfiyu wene, mu njila ya Lilovi la Bwina vandu vagali Vayawudi vipata pandu pavi pamonga na Vayawudi mumota za Chapanga. Vene higa yilayila na vihanganila pamonga lilagizu lilalila leahengili Chapanga kwa njila ya Kilisitu Yesu."},{"book":"Vaefeso","chapter":"3","verse":"7","text":"Nene nihengiwi kuvya muhengaji wa Lilovi la Bwina kwa njombi ya ubwina wa Chapanga yeanipeli kwa ndava ya uhengaji wa uhotola waki."},{"book":"Vaefeso","chapter":"3","verse":"8","text":"Pamonga nene mwenivii mdebe kuliku vandu voha va Chapanga, nambu anitangatili ubwina waki, muni nivakokosela vandu va milima umahele wa Kilisitu wangapimika."},{"book":"Vaefeso","chapter":"3","verse":"9","text":"Nahaguliwi muni nivajovela vandu voha valola mpangu wa mfiyu wa Chapanga chewihenga lihengu. Chapanga mweawumbili vindu vyoha afiyili mfiyu waki kutumbula kadeni."},{"book":"Vaefeso","chapter":"3","verse":"10","text":"Muni hinu, mu njila ya msambi wa vandu vevakumsadika Kilisitu, na vachilongosi na vana uhotola pamulima wa chimpungu, vahotola kumanya luhala lwa Chapanga munjila ndalindali."},{"book":"Vaefeso","chapter":"3","verse":"11","text":"Chapanga ahengili lijambu lenili kulandana na mpangu waki wa magono goha gangali mwishu leahegili, mu njila ya Kilisitu Yesu Bambu witu."},{"book":"Vaefeso","chapter":"3","verse":"12","text":"Mukuwungana na Yesu Kilisitu na kwa sadika yitu, tete tihotola kumhambila Chapanga kwa ukekesi changali wogohi."},{"book":"Vaefeso","chapter":"3","verse":"13","text":"Ndava yeniyo nikuvayupa neju mkoto kudenyeka mtima ndava ya mang'ahiso gegakunikolela ndava yinu, muni genago ndava ya ukulu winu."},{"book":"Vaefeso","chapter":"3","verse":"14","text":"Ndava ya yeniyo ndi nikumfugamila Dadi,"},{"book":"Vaefeso","chapter":"3","verse":"15","text":"ndi kuhuma kwaki lukolo lwoha pamulima na kunani kwa Chapanga lupokela mahina ga chakaka."},{"book":"Vaefeso","chapter":"3","verse":"16","text":"Nikumuyupa Chapanga, kwa umahele wa ukulu waki, avasindimalisa mitima yinu kwa makakala ga Mpungu Msopi."},{"book":"Vaefeso","chapter":"3","verse":"17","text":"Namwene Kilisitu atama mumitima yinu musadika. Nikumuyupa mpata kuvya na mikiga na mkingisa muuganu wa Chapanga,"},{"book":"Vaefeso","chapter":"3","verse":"18","text":"muni muhotola kumanya pamonga na vandu voha va Chapanga uganu wa Kilisitu cheuvili muuvaha na utali na mukukula."},{"book":"Vaefeso","chapter":"3","verse":"19","text":"Ena, muhotola kumanya uganu wa Kilisitu umanya woha, ndi mmemeswa neju utimilifu woha wa Chapanga."},{"book":"Vaefeso","chapter":"3","verse":"20","text":"Chapanga kwa makakala gaki gihenga lihengu mugati yitu ihotola kuhenga mambu gakulu neju hati getiyupa amala kuhololela."},{"book":"Vaefeso","chapter":"3","verse":"21","text":"Kwaki Chapanga kuvya ukulu kwa njila ya msambi wa vandu vevakumsadika na mu njila ya Kilisitu Yesu mwene, lusenje lwoha magono na magono goha gangali mwishu! Ena."}]}