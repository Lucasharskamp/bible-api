{"data":[{"book":"Přísloví","chapter":"3","verse":"1","text":"Synu můj, na učení mé nezapomínej, ale přikázaní mých nechať ostříhá srdce tvé."},{"book":"Přísloví","chapter":"3","verse":"2","text":"Dlouhosti zajisté dnů, i let života i pokoje přidadí tobě."},{"book":"Přísloví","chapter":"3","verse":"3","text":"Milosrdenství a pravda nechť neopouštějí tě, přivaž je k hrdlu svému, napiš je na tabuli srdce svého,"},{"book":"Přísloví","chapter":"3","verse":"4","text":"A nalezneš milost a prospěch výborný před Bohem i lidmi."},{"book":"Přísloví","chapter":"3","verse":"5","text":"Doufej v Hospodina celým srdcem svým, na rozumnost pak svou nezpoléhej."},{"book":"Přísloví","chapter":"3","verse":"6","text":"Na všech cestách svých snažuj se jej poznávati, a onť spravovati bude stezky tvé."},{"book":"Přísloví","chapter":"3","verse":"7","text":"Nebývej moudrý sám u sebe; boj se Hospodina, a odstup od zlého."},{"book":"Přísloví","chapter":"3","verse":"8","text":"Toť bude zdraví životu tvému, a rozvlažení kostem tvým."},{"book":"Přísloví","chapter":"3","verse":"9","text":"Cti Hospodina z statku svého, a z nejpřednějších věcí všech úrod svých,"},{"book":"Přísloví","chapter":"3","verse":"10","text":"A naplněny budou stodoly tvé hojností, a presové tvoji mstem oplývati budou."},{"book":"Přísloví","chapter":"3","verse":"11","text":"Kázně Hospodinovy, synu můj, nezamítej, aniž sobě oškliv domlouvání jeho."},{"book":"Přísloví","chapter":"3","verse":"12","text":"Nebo kohož miluje Hospodin, tresce, a to jako otec syna, jejž libuje."},{"book":"Přísloví","chapter":"3","verse":"13","text":"Blahoslavený člověk nalézající moudrost, a člověk vynášející opatrnost."},{"book":"Přísloví","chapter":"3","verse":"14","text":"Lépeť jest zajisté těžeti jí, nežli těžeti stříbrem, anobrž nad výborné zlato užitek její."},{"book":"Přísloví","chapter":"3","verse":"15","text":"Dražší jest než drahé kamení, a všecky nejžádostivější věci tvé nevrovnají se jí."},{"book":"Přísloví","chapter":"3","verse":"16","text":"Dlouhost dnů v pravici její, a v levici její bohatství a sláva."},{"book":"Přísloví","chapter":"3","verse":"17","text":"Cesty její cesty utěšené, a všecky stezky její pokojné."},{"book":"Přísloví","chapter":"3","verse":"18","text":"Stromem života jest těm, kteříž jí dosahují, a kteříž ji mají, blahoslavení jsou."},{"book":"Přísloví","chapter":"3","verse":"19","text":"Hospodin moudrostí založil zemi, utvrdil nebesa opatrností."},{"book":"Přísloví","chapter":"3","verse":"20","text":"Uměním jeho propasti protrhují se, a oblakové vydávají rosu."},{"book":"Přísloví","chapter":"3","verse":"21","text":"Synu můj, nechť neodcházejí ty věci od očí tvých, ostříhej zdravého naučení a prozřetelnosti."},{"book":"Přísloví","chapter":"3","verse":"22","text":"I budeť to životem duši tvé, a ozdobou hrdlu tvému."},{"book":"Přísloví","chapter":"3","verse":"23","text":"Tehdy choditi budeš bezpečně cestou svou, a v nohu svou neurazíš se."},{"book":"Přísloví","chapter":"3","verse":"24","text":"Když lehneš, nebudeš se strašiti, ale odpočívati budeš, a bude libý sen tvůj."},{"book":"Přísloví","chapter":"3","verse":"25","text":"Nelekneš se strachu náhlého, ani zpuštění bezbožníků, když přijde."},{"book":"Přísloví","chapter":"3","verse":"26","text":"Nebo Hospodin bude doufání tvé, a ostříhati bude nohy tvé, abys nebyl lapen."},{"book":"Přísloví","chapter":"3","verse":"27","text":"Nezadržuj dobrodiní potřebujícím, když s to býti můžeš, abys je činil."},{"book":"Přísloví","chapter":"3","verse":"28","text":"Neříkej bližnímu svému: Odejdi, potom navrať se, a zítrať dám, maje to u sebe."},{"book":"Přísloví","chapter":"3","verse":"29","text":"Neukládej proti bližnímu svému zlého, kterýž s tebou dověrně bydlí."},{"book":"Přísloví","chapter":"3","verse":"30","text":"Nevaď se s člověkem bez příčiny, jestližeť neučinil zlého."},{"book":"Přísloví","chapter":"3","verse":"31","text":"Nechtěj záviděti muži dráči, aniž zvoluj které cesty jeho."},{"book":"Přísloví","chapter":"3","verse":"32","text":"Nebo ohavností jest Hospodinu převrácenec, ale s upřímými tajemství jeho."},{"book":"Přísloví","chapter":"3","verse":"33","text":"Zlořečení Hospodinovo jest v domě bezbožníka, ale příbytku spravedlivých žehná:"},{"book":"Přísloví","chapter":"3","verse":"34","text":"Poněvadž posměvačům on se posmívá, pokorným pak dává milost."},{"book":"Přísloví","chapter":"3","verse":"35","text":"Slávu moudří dědičně obdrží, ale blázny hubí pohanění."}]}