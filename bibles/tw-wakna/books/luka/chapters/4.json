{"data":[{"book":"Luka","chapter":"4","verse":"1","text":"Afei Yesu a Honhom Kronkron ahyɛ no ma no fii Asubɔnten Yordan ho maa Honhom no de no kɔɔ Yudea sare so."},{"book":"Luka","chapter":"4","verse":"2","text":"Ɛhɔ na ɔbonsam kɔsɔɔ no hwɛɛ adaduanan. Saa nna no mu no, wanni hwee. Na ɔkɔm dee no."},{"book":"Luka","chapter":"4","verse":"3","text":"Ɔbonsam ka kyerɛɛ Yesu se, “Sɛ wone Onyankopɔn Ba no a, ka na saa abo yi nnan aduan.”"},{"book":"Luka","chapter":"4","verse":"4","text":"Yesu buaa no se, “Wɔakyerɛw se, ‘Ɛnyɛ aduan nko ara na ɛho hia onipa wɔ nʼasetena mu.’ ”"},{"book":"Luka","chapter":"4","verse":"5","text":"Ɔbonsam de Yesu kɔɔ bepɔw bi so kyerɛɛ no wiase ahenni nyinaa bere tiaa bi mu."},{"book":"Luka","chapter":"4","verse":"6","text":"Na ɔka kyerɛɛ Yesu se,"},{"book":"Luka","chapter":"4","verse":"7","text":"“Sɛ wobɛkotow, asom me a, mede ahenni ahorow yi ne mu tumi ne anuonyam nyinaa a wɔde ahyɛ me nsa yi bɛma wo.”"},{"book":"Luka","chapter":"4","verse":"8","text":"Yesu buaa no se, “Wɔakyerɛw se, ‘Som Awurade, wo Nyankopɔn, na ɔno nko ara na som no.’ ”"},{"book":"Luka","chapter":"4","verse":"9","text":"Afei, ɔbonsam de Yesu kɔɔ Yerusalem de no kogyinaa asɔredan a ɛwɔ hɔ no atifi pɛɛ, na ɔka kyerɛɛ no se, “Sɛ wone Onyankopɔn Ba no ampa ara a, gyaa wo ho fi nea wugyina hɔ to fam!"},{"book":"Luka","chapter":"4","verse":"10","text":"Efisɛ wɔakyerɛw se,"},{"book":"Luka","chapter":"4","verse":"11","text":"na wɔabɛwɛn wʼakwan nyinaa mu;"},{"book":"Luka","chapter":"4","verse":"12","text":"Yesu buaa no se, “Wɔakyerɛw se, ‘Nsɔ Awurade, wo Nyankopɔn nhwɛ.’ ”"},{"book":"Luka","chapter":"4","verse":"13","text":"Ɔbonsam wiee sɔhwɛ no nyinaa no, ogyaw no hɔ kɔe."},{"book":"Luka","chapter":"4","verse":"14","text":"Yesu san baa Galilea a na Honhom Kronkron ahyɛ no ma. Ankyɛ koraa na ne din trɛw faa ɔman no mu nyinaa."},{"book":"Luka","chapter":"4","verse":"15","text":"Ɔkyerɛkyerɛɛ wɔ wɔn hyiadan mu maa obiara kamfoo no."},{"book":"Luka","chapter":"4","verse":"16","text":"Yesu baa Nasaret, kurow a ne mmofraase wɔtetew no wɔ mu no mu. Na sɛnea ɔtaa yɛ no, ɔkɔɔ hyiadan mu homeda. Ɔsɔre kɔɔ anim sɛ ɔrekɔkenkan Kyerɛwsɛm."},{"book":"Luka","chapter":"4","verse":"17","text":"Wɔde Odiyifo Yesaia nhoma hyɛɛ ne nsa na obuee baabi a wɔakyerɛw se,"},{"book":"Luka","chapter":"4","verse":"18","text":"“Awurade Honhom wɔ me so,"},{"book":"Luka","chapter":"4","verse":"19","text":"Honhom no asoma me sɛ memmɛka se, Awurade adom no aba.”"},{"book":"Luka","chapter":"4","verse":"20","text":"Ɔtoo nhoma no mu de maa ɔhwɛfo no na ɔtenaa ase; na obiara a ɔwɔ hyiadan no mu hɔ no hwɛɛ no komm."},{"book":"Luka","chapter":"4","verse":"21","text":"Afei ɔka kyerɛɛ wɔn se, “Nnɛ na Kyerɛwsɛm no aba mu.”"},{"book":"Luka","chapter":"4","verse":"22","text":"Na kasa pa ne nsɛm ahorow a ɔkaa no yɛɛ wɔn a wɔtee nyinaa nwonwa ma wobisaa se, “Ɛnyɛ Yosef ba no ni?”"},{"book":"Luka","chapter":"4","verse":"23","text":"Yesu ka kyerɛɛ wɔn se, “Akyinnye biara nni ho sɛ mode bɛ yi bebu me sɛ, ‘Ɔyaresafo, sa wo ho yare. Nea yɛate afa wo ho sɛ woyɛɛ wɔ Kapernaum no, yɛ bi wɔ wo kurom ha.’"},{"book":"Luka","chapter":"4","verse":"24","text":"“Nanso mereka ama moate ase sɛ, Odiyifo biara nni anuonyam wɔ ne kurom."},{"book":"Luka","chapter":"4","verse":"25","text":"Nokware ni, Elia bere so no, na mmea akunafo bebree wɔ Israelman mu. Saa bere no osu antɔ mfe abiɛsa ne asram asia enti ɛmaa ɔkɔm kɛse baa ɔman no nyinaa mu."},{"book":"Luka","chapter":"4","verse":"26","text":"Nanso Onyankopɔn ansoma Odiyifo Elia ankɔ obiara nkyɛn sɛ ɔbea kunafo a na ɔwɔ Sarepta a ɛwɔ Sidon no nkyɛn."},{"book":"Luka","chapter":"4","verse":"27","text":"Bio, saa bere no na akwatafo bebree wɔ Israelman mu, nanso Odiyifo Elisa ansa obiara yare sɛ ɔsahene Naaman a ofi Siriaman mu no nko ara.”"},{"book":"Luka","chapter":"4","verse":"28","text":"Nnipa a wɔwɔ hyiadan no mu tee ne nsɛm a ɔkae no, wɔn bo fuwii papaapa."},{"book":"Luka","chapter":"4","verse":"29","text":"Wɔde abufuw piapiaa no fii kurow no mu de no kɔɔ bepɔw a wɔn kurow da so no ano sɛ wɔrekɔwɔ nʼatiko ama wakɔhwe bepɔw no ase."},{"book":"Luka","chapter":"4","verse":"30","text":"Nanso ɔfaa wɔn mu kɔɔ ne baabi."},{"book":"Luka","chapter":"4","verse":"31","text":"Yesu kɔɔ Kapernaum a ɛwɔ Galilea. Ɔkyerɛkyerɛɛ nnipa no homeda biara."},{"book":"Luka","chapter":"4","verse":"32","text":"Ɛha nso ne nkyerɛkyerɛ no yɛɛ nkurɔfo no nwonwa efisɛ ɔkasaa wɔ tumi so."},{"book":"Luka","chapter":"4","verse":"33","text":"Na ɔbarima bi wɔ hyiadan no mu hɔ a honhommɔne ahyɛ no ma. Ohuu Yesu no, ɔteɛɛ mu se,"},{"book":"Luka","chapter":"4","verse":"34","text":"“Yesu Nasareni, mmɛhaw yɛn. Yɛne wo nni hwee yɛ. Woaba sɛ worebɛsɛe yɛn ana? Minim onipa ko a woyɛ. Wone Onyankopɔn Ba Kronkronni no.”"},{"book":"Luka","chapter":"4","verse":"35","text":"Yesu hyɛɛ honhommɔne no se, “Tu fi ne mu kɔ!” Honhommɔne no de ɔbarima no hwee fam na etu fii ne mu kɔe a hwee anyɛ no."},{"book":"Luka","chapter":"4","verse":"36","text":"Nnipa no nyinaa ho dwiriw wɔn, na wobisabisaa wɔn ho wɔn ho se, “Asɛm bɛn ni. Onipa bɛn ni a ɔde tumi ne ahoɔden teɛ ahonhommɔne ma wotie yi?”"},{"book":"Luka","chapter":"4","verse":"37","text":"Nea ɔyɛɛ yi ho asɛm trɛw faa ɔman no mu nyinaa."},{"book":"Luka","chapter":"4","verse":"38","text":"Yesu fii hyiadan no mu no, ɔkɔɔ Simon fi kɔtoo sɛ atiridiinini abɔ Simon asebea. Nnipa a wɔwɔ hɔ no srɛɛ no sɛ ɔnsa no yare."},{"book":"Luka","chapter":"4","verse":"39","text":"Ɔkɔɔ nea ɔda hɔ kogyinaa ne nkyɛn, teɛɛ ɔyare no ma egyaee amono mu hɔ ara ma ɔsɔre maa wɔn aduan dii."},{"book":"Luka","chapter":"4","verse":"40","text":"Onwini dwoe no, wɔde ayarefo pii bae se, Yesu nsa wɔn yare. Ɔde ne nsa guu wɔn so saa wɔn yare."},{"book":"Luka","chapter":"4","verse":"41","text":"Ahohommɔne fii nnipa no pii mu a na wɔreteɛteɛ mu se, “Wone Onyankopɔn Ba no.” Nanso Yesu kaa wɔn anim, hyɛɛ wɔn sɛ wommua wɔn ano, efisɛ na ahonhommɔne no nim sɛ ɔno ne Kristo no."},{"book":"Luka","chapter":"4","verse":"42","text":"Ade kyee no, Yesu tew ne ho kɔɔ sare so baabi a ɛhɔ yɛ dinn. Nkurɔfo no kyin hwehwɛɛ no na wohuu no no, wɔsrɛɛ no sɛ ɔntena wɔn nkyɛn wɔ Kapernaum hɔ."},{"book":"Luka","chapter":"4","verse":"43","text":"Yesu ka kyerɛɛ wɔn se, “Ɛsɛ sɛ meka asɛmpa a ɛfa Onyankopɔn ahenni ho no kyerɛ nkurow afoforo nso, efisɛ ɛno nti na wɔsomaa me.”"},{"book":"Luka","chapter":"4","verse":"44","text":"Yesu kyinkyin Yudeaman no mu kɔɔ hyiadan ahorow mu kɔkaa asɛmpa no."}]}