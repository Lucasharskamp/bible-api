{"data":[{"book":"Psalmen","chapter":"51","verse":"1","text":"Voor muziekbegeleiding. Een psalm van David, nadat de profeet Natan bij hem was gekomen, omdat hij gemeenschap met Bat-Sj√©ba had gehad. Erbarm U mijner naar uw genade, o God; Delg mijn misdaden uit naar uw grote ontferming;"},{"book":"Psalmen","chapter":"51","verse":"2","text":"Was mij vlekkeloos schoon van mijn schuld, En reinig mij van mijn zonde."},{"book":"Psalmen","chapter":"51","verse":"3","text":"Want ik ben mij mijn misdaad bewust, En mijn zonde staat mij steeds voor de geest:"},{"book":"Psalmen","chapter":"51","verse":"4","text":"Tegen U, ach, tegen U heb ik gezondigd, En kwaad in uw ogen gedaan. Zo zult Gij rechtvaardig zijn in uw vonnis, En onberispelijk in uw gericht:"},{"book":"Psalmen","chapter":"51","verse":"5","text":"Want in ongerechtigheid ben ik geboren, En mijn moeder ontving mij in zonde."},{"book":"Psalmen","chapter":"51","verse":"6","text":"Zie, Gij bemint de oprechtheid des harten: Daarom brengt Gij mijn geweten tot inkeer;"},{"book":"Psalmen","chapter":"51","verse":"7","text":"Gij besprengt mij met hysop, en weer ben ik rein, Gij wast mij schoon, en ik ben blanker dan sneeuw."},{"book":"Psalmen","chapter":"51","verse":"8","text":"Laat mij weer vreugde en blijdschap genieten, En mijn beenderen juichen, die Gij hebt verbrijzeld;"},{"book":"Psalmen","chapter":"51","verse":"9","text":"Bedek uw gelaat voor mijn zonden, En delg al mijn misdaden uit."},{"book":"Psalmen","chapter":"51","verse":"10","text":"Schep mij een zuiver hart, o mijn God, En leg in mijn boezem een nieuwe, standvastige geest;"},{"book":"Psalmen","chapter":"51","verse":"11","text":"Verstoot mij niet van uw aanschijn, En neem uw heilige geest niet van mij weg."},{"book":"Psalmen","chapter":"51","verse":"12","text":"Schenk mij terug de vreugd van uw heil, En versterk in mij de gewillige geest;"},{"book":"Psalmen","chapter":"51","verse":"13","text":"Dan zal ik de bozen uw wegen doen kennen, En de zondaars zullen zich tot U bekeren."},{"book":"Psalmen","chapter":"51","verse":"14","text":"Bevrijd mij van bloedschuld, o Jahweh, God van mijn heil, En mijn tong zal uw barmhartigheid loven;"},{"book":"Psalmen","chapter":"51","verse":"15","text":"Open mijn lippen, o Heer, En mijn mond verkondigt uw lof."},{"book":"Psalmen","chapter":"51","verse":"16","text":"Neen, slachtoffers behagen U niet, En zo ik U brandoffers bracht, Gij zoudt ze niet willen;"},{"book":"Psalmen","chapter":"51","verse":"17","text":"Maar een vermorzeld gemoed is een offer voor God, Een verbrijzeld en deemoedig hart versmaadt Gij niet, o mijn God!"},{"book":"Psalmen","chapter":"51","verse":"18","text":"Wees Sion naar uw goedheid genadig, En bouw de muren van Jerusalem weer op;"},{"book":"Psalmen","chapter":"51","verse":"19","text":"Dan zullen brand- en zoenoffers U als waarachtige offers behagen, En brengt men weer varren op uw altaar."}]}