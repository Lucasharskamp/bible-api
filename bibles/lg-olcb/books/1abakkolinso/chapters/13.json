{"data":[{"book":"1 Abakkolinso","chapter":"13","verse":"1","text":"Singa njogera ennimi z’abantu n’eza bamalayika, naye nga sirina kwagala, mba ng’ekidde, ekireekaana oba ng’ekitaasa ekisaala."},{"book":"1 Abakkolinso","chapter":"13","verse":"2","text":"Ne bwe mba n’ekirabo eky’okwogera eby’obunnabbi, ne ntegeera ebyama byonna, era ne mmanya ebintu byonna, era ne bwe mba n’okukkiriza okungi ne kunsobozesa n’okusiguukulula ensozi, naye nga sirina kwagala, mba siri kintu."},{"book":"1 Abakkolinso","chapter":"13","verse":"3","text":"Ne bwe mpaayo ebyange byonna okuyamba abaavu, era ne bwe mpaayo omubiri gwange ne nneewaana, naye ne siba na kwagala, sibaako kye ngasibbwa."},{"book":"1 Abakkolinso","chapter":"13","verse":"4","text":"Okwagala kugumiikiriza era kwa kisa. Okwagala tekulina buggya era tekwenyumiikiriza wadde okwekuluntaza."},{"book":"1 Abakkolinso","chapter":"13","verse":"5","text":"Okwagala tekukola bitasaana, tekunoonya byakwo, tekunyiiga mangu, era tekusiba kibi ku mwoyo."},{"book":"1 Abakkolinso","chapter":"13","verse":"6","text":"Okwagala tekusanyukira bitali bya butuukirivu, wabula kusanyukira mazima."},{"book":"1 Abakkolinso","chapter":"13","verse":"7","text":"Okwagala kugumira byonna, kukkiriza byonna, kusuubira byonna era kugumiikiriza byonna."},{"book":"1 Abakkolinso","chapter":"13","verse":"8","text":"Okwagala tekulemererwa; obunnabbi buliggyibwawo, n’ennimi zirikoma, n’eby’amagezi birikoma."},{"book":"1 Abakkolinso","chapter":"13","verse":"9","text":"Kubanga tumanyiiko kitundu, ne bunnabbi nabwo bwa kitundu."},{"book":"1 Abakkolinso","chapter":"13","verse":"10","text":"Naye ebituukiridde bwe birijja, olwo eby’ekitundu nga biggwaawo."},{"book":"1 Abakkolinso","chapter":"13","verse":"11","text":"Bwe nnali omuto, nayogeranga ng’omuto, nalowoozanga ng’omuto, ne byonna nga mbiraba mu ngeri ya kito. Naye bwe nakula ne ndeka eby’ekito."},{"book":"1 Abakkolinso","chapter":"13","verse":"12","text":"Kaakano tulaba kifaananyi bufaananyi, ng’abali mu ndabirwamu eteraba bulungi; naye tulirabira ddala bulungi amaaso n’amaaso. Kaakano mmanyiiko kitundu butundu, naye luli ndimanyira ddala byonna, mu bujjuvu."},{"book":"1 Abakkolinso","chapter":"13","verse":"13","text":"Kaakano waliwo ebintu bisatu eby’olubeerera: okukkiriza, n’okusuubira, era n’okwagala. Naye ekisingako ku ebyo obukulu kwe kwagala."}]}