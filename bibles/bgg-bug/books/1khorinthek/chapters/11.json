{"data":[{"book":"1 Khorinthek","chapter":"11","verse":"1","text":"Chiihphado, gu è Masi shii nui pha duiine, gu shii nui bo."},{"book":"1 Khorinthek","chapter":"11","verse":"2","text":"Gu nathek shii chiong nyieliieshii nathek è idang gu shii now chiih-è gu nathek shii phi muii pha muyuathek ji shii lua."},{"book":"1 Khorinthek","chapter":"11","verse":"3","text":"Jishii gu nathek shii thieg yi pha yang ro Masi ne zab pha bran è boh ro, gey ne yiy è boh ro, chiih-è Hamangkhung-aphuii ne Masi è boh ro."},{"book":"1 Khorinthek","chapter":"11","verse":"4","text":"Ji-è bran hanyie è hong ne misiasia shii Hamangkhung-aphuii ro mua yao ne zab shii airo khrug chaig pha ji ne Masi shii makhak-riing ro."},{"book":"1 Khorinthek","chapter":"11","verse":"5","text":"Chiih-è hò-amuii hanyie è hong ne misiasia shii nane Hamangkhung-aphuii mua yao shii khrug acheg pha jine awai gey shii makhak-riing rek; bimi nane hò-amuii ne khaziang laig pho è nyie yo asi ro."},{"book":"1 Khorinthek","chapter":"11","verse":"6","text":"Hò-amuii è awaithek khrug shii acheg arone, ai ne awai khaziang laig liak ji wie ro. Chiih-è hò-amuiithek ne gadong khli magunde khaziang laig magunde biwo pha miyao ro, jiè hò-amuiithek ne khrug cheg chid phro."},{"book":"1 Khorinthek","chapter":"11","verse":"7","text":"Bufuiithek ne awaithek khrug acheg chid, nyieliieshii bufuiithek ne Hamangkhung-aphuii ro biisiie pha nane ò mia pha jangbangthek doh yi phro. Jishii hò-amuiithek ne hò-aphuiithek ro biisiie doh yi,"},{"book":"1 Khorinthek","chapter":"11","verse":"8","text":"Hò-amuii ne hò-amuii è arey ro, jishii hò-amuii ne hò-aphuii è rey."},{"book":"1 Khorinthek","chapter":"11","verse":"9","text":"Chiih-è hò-aphuiithek ne hò-amuiithek pha arab ro, jishii hò-amuiithek ne hò-aphuiithek pha rab phi ro."},{"book":"1 Khorinthek","chapter":"11","verse":"10","text":"Chiihphado, hamangkhliiethek pha chiang è, hò-amuiithek ne awaithek gey ro riichai pha iliing shii um rone doh yi pha awaithek khrug cheg chid."},{"book":"1 Khorinthek","chapter":"11","verse":"11","text":"Ithong lakhung shii gethek ro chai, hò-amuiithek ne hò-aphuiithek è ichad asi ro, ji duiine hò-aphuiithek de hò-amuiithek è ichad asi ro."},{"book":"1 Khorinthek","chapter":"11","verse":"12","text":"Hò-amuii ne hò-aphuii è rab pha duiine ro, ji duiine hò-aphuii de hò-amuii è giak ro; chiih-è hì ne zab Hamangkhung-aphuii è rey ro."},{"book":"1 Khorinthek","chapter":"11","verse":"13","text":"Hò-amuiithek ne Hamangkhung-aphuii shii hong ne misia shii khrug acheg pha sia jine wie ba asi pha awie ba nawaithek shii chua bo."},{"book":"1 Khorinthek","chapter":"11","verse":"14","text":"Bufuiithek ne khaziang phiang ruii arone biwo ro,"},{"book":"1 Khorinthek","chapter":"11","verse":"15","text":"jishii hò-amuii khurug shii khaziang phiang ruii arone ai ne khie ro. Bimi shii khaziang phiang phi pha ji ne awai khurug shii cheg bo ne phi ro."},{"book":"1 Khorinthek","chapter":"11","verse":"16","text":"Jishii hanyie magungde hì pha chiang shii khiinaing yang arone, gune nyie yao pha um pha ji ne hì ne gethek shii oi ro chiih-è hì ne charchthek pha Hamangkhung-aphuii shii de gai misia pha Iphey oi ro."},{"book":"1 Khorinthek","chapter":"11","verse":"17","text":"Chiihphado, muyuathek duiine, gu nathek shii achiong, nyieliieshii nathek ro malethek pha misia ne nyayaochak arone wie è bajo awie pha rek ro."},{"book":"1 Khorinthek","chapter":"11","verse":"18","text":"Zab è igobi, gu nathek shii yao nathek ro maley shii ne yoh yoh ibrogthek pho de um ro; chiih-è ìujia ne miyao ne gu migi rek."},{"book":"1 Khorinthek","chapter":"11","verse":"19","text":"(Nathek duchoi shii yo che pha ji ne athan chid rabo hanyie magungde rangsua shii arone sang è doh yi phro.)"},{"book":"1 Khorinthek","chapter":"11","verse":"20","text":"Nathek ibrog è ò shii si mage shii, nathek è chie pha ji ne Ithong ro michie asi ro."},{"book":"1 Khorinthek","chapter":"11","verse":"21","text":"Na è chie mage shii, zab ne hanyie è chie pha jao, jiè giak ne chi-iyiy bamuii shii, giakthek ne phuiithiigdun."},{"book":"1 Khorinthek","chapter":"11","verse":"22","text":"Nathek ne chie niing pha nawaithek ro hò oi bey? Din ne nathek ne Hamangkhung-aphuii pha charch shii awie pha rek ne chid pha branthek shii biwo rey yi ne bey? Nathek è gu shii hì pha chiang shii nyie yao bo è now lei? Gu ne nathek shii chiong habey? Khuchunde gune arek ro!"},{"book":"1 Khorinthek","chapter":"11","verse":"23","text":"Gu Ithong è mua pha muyua ji ne gu nathek shii phi: aishii zum pha habiu Ithong Isu iweb dum jia yie srane,"},{"book":"1 Khorinthek","chapter":"11","verse":"24","text":"Hamangkhung-aphuii shii laso phi, ne ji ne yao, “Hì ne guro siu ro, nyie ji ne nathek ro ro. Hì ne gu shii now pha rek bo.”"},{"book":"1 Khorinthek","chapter":"11","verse":"25","text":"Hì duiine, dinne Ithong iweb pha iidoh shii gog chiing srane yao, “Hì pha gog ne Hamangkhung-aphuii ro iwo shiinyie ne gu ifai è phang ne ruii. Khuchung magungde na hì niing shii gu shii now pha hì rek bo.”"},{"book":"1 Khorinthek","chapter":"11","verse":"26","text":"Hì pha miyao è ne zab pha ishak nane hì pha iweb nane gog è niing shii ai awuii sapho shii Ithong iy pha ji khagi rek ro."},{"book":"1 Khorinthek","chapter":"11","verse":"27","text":"Hì ne hì duiine ro hanyiejia è aishii ilab arek pha Ithong ro iweb dinne gog ji è niing arone, ai ne Ithong ro siu nane ifai shii layog ichiig rek ne suang rey dun."},{"book":"1 Khorinthek","chapter":"11","verse":"28","text":"Ji-è, chiihphado, igobi nawai shii chai bo, chiih-è iweb ji nane gog ji è niing bo."},{"book":"1 Khorinthek","chapter":"11","verse":"29","text":"Jishii na Ithong ro iweb nane gog ji è niing shii nyie athieg arone chie niing ji è nathek nawaithek shii chua noh ro."},{"book":"1 Khorinthek","chapter":"11","verse":"30","text":"Ji-è nathek bajo ne zia nane rad pha um ro, chiih-è bajothek ne iy dun ro."},{"book":"1 Khorinthek","chapter":"11","verse":"31","text":"Gethek è igobi gethek shii chua bi arone, gethek ne Hamangkhung-aphuii ro chua shii awuii phro."},{"book":"1 Khorinthek","chapter":"11","verse":"32","text":"Ji-è gethek ne sohjambling rog shii athey yi pha Ithong è gethek shii chua ne lago phi ro."},{"book":"1 Khorinthek","chapter":"11","verse":"33","text":"Ji-è chiihphado, gu ijakthek, nathek Ithong ro iweb chie pha ò shii khrab mage shii, nawaithek chung khan rai bo."},{"book":"1 Khorinthek","chapter":"11","verse":"34","text":"Chiih-è hanyie magunde chi-iyiy arone, nane nawai hò hà chie bo, chiihphado nathek ò si rai pha ji shii ne Hamangkhung-aphuii ro chua pha shii asi phro. Chiih-è gai pha miyao ne, gu wuii ruii shii khriig rek phi pha ro."}]}