{"data":[{"book":"اِستِثنا","chapter":"5","verse":"1","text":"موسیٰ نے تمام اسرائیلیوں کو جمع کر کے کہا،"},{"book":"اِستِثنا","chapter":"5","verse":"2","text":"رب ہمارے خدا نے حورب یعنی سینا پہاڑ پر ہمارے ساتھ عہد باندھا۔"},{"book":"اِستِثنا","chapter":"5","verse":"3","text":"اُس نے یہ عہد ہمارے باپ دادا کے ساتھ نہیں بلکہ ہمارے ہی ساتھ باندھا ہے، جو آج اِس جگہ پر زندہ ہیں۔"},{"book":"اِستِثنا","chapter":"5","verse":"4","text":"رب پہاڑ پر آگ میں سے رُوبرُو ہو کر تم سے ہم کلام ہوا۔"},{"book":"اِستِثنا","chapter":"5","verse":"5","text":"اُس وقت مَیں تمہارے اور رب کے درمیان کھڑا ہوا تاکہ تمہیں رب کی باتیں سناؤں۔ کیونکہ تم آگ سے ڈرتے تھے اور اِس لئے پہاڑ پر نہ چڑھے۔ اُس وقت رب نے کہا،"},{"book":"اِستِثنا","chapter":"5","verse":"6","text":"”مَیں رب تیرا خدا ہوں جو تجھے ملکِ مصر کی غلامی سے نکال لایا۔"},{"book":"اِستِثنا","chapter":"5","verse":"7","text":"میرے سوا کسی اَور معبود کی پرستش نہ کرنا۔"},{"book":"اِستِثنا","chapter":"5","verse":"8","text":"اپنے لئے بُت نہ بنانا۔ کسی بھی چیز کی مورت نہ بنانا، چاہے وہ آسمان میں، زمین پر یا سمندر میں ہو۔"},{"book":"اِستِثنا","chapter":"5","verse":"9","text":"نہ بُتوں کی پرستش، نہ اُن کی خدمت کرنا، کیونکہ مَیں تیرا رب غیور خدا ہوں۔ جو مجھ سے نفرت کرتے ہیں اُنہیں مَیں تیسری اور چوتھی پشت تک سزا دوں گا۔"},{"book":"اِستِثنا","chapter":"5","verse":"10","text":"لیکن جو مجھ سے محبت رکھتے اور میرے احکام پورے کرتے ہیں اُن پر مَیں ہزار پُشتوں تک مہربانی کروں گا۔"},{"book":"اِستِثنا","chapter":"5","verse":"11","text":"رب اپنے خدا کا نام بےمقصد یا غلط مقصد کے لئے استعمال نہ کرنا۔ جو بھی ایسا کرتا ہے اُسے رب سزا دیئے بغیر نہیں چھوڑے گا۔"},{"book":"اِستِثنا","chapter":"5","verse":"12","text":"سبت کے دن کا خیال رکھنا۔ اُسے اِس طرح منانا کہ وہ مخصوص و مُقدّس ہو، اُسی طرح جس طرح رب تیرے خدا نے تجھے حکم دیا ہے۔"},{"book":"اِستِثنا","chapter":"5","verse":"13","text":"ہفتے کے پہلے چھ دن اپنا کام کاج کر،"},{"book":"اِستِثنا","chapter":"5","verse":"14","text":"لیکن ساتواں دن رب تیرے خدا کا آرام کا دن ہے۔ اُس دن کسی طرح کا کام نہ کرنا۔ نہ تُو، نہ تیرا بیٹا، نہ تیری بیٹی، نہ تیرا نوکر، نہ تیری نوکرانی، نہ تیرا بَیل، نہ تیرا گدھا، نہ تیرا کوئی اَور مویشی۔ جو پردیسی تیرے درمیان رہتا ہے وہ بھی کام نہ کرے۔ تیرے نوکر اور تیری نوکرانی کو تیری طرح آرام کا موقع ملنا ہے۔"},{"book":"اِستِثنا","chapter":"5","verse":"15","text":"یاد رکھنا کہ تُو مصر میں غلام تھا اور کہ رب تیرا خدا ہی تجھے بڑی قدرت اور اختیار سے وہاں سے نکال لایا۔ اِس لئے اُس نے تجھے حکم دیا ہے کہ سبت کا دن منانا۔"},{"book":"اِستِثنا","chapter":"5","verse":"16","text":"اپنے باپ اور اپنی ماں کی عزت کرنا جس طرح رب تیرے خدا نے تجھے حکم دیا ہے۔ پھر تُو اُس ملک میں جو رب تیرا خدا تجھے دینے والا ہے خوش حال ہو گا اور دیر تک جیتا رہے گا۔"},{"book":"اِستِثنا","chapter":"5","verse":"17","text":"قتل نہ کرنا۔"},{"book":"اِستِثنا","chapter":"5","verse":"18","text":"زنا نہ کرنا۔"},{"book":"اِستِثنا","chapter":"5","verse":"19","text":"چوری نہ کرنا۔"},{"book":"اِستِثنا","chapter":"5","verse":"20","text":"اپنے پڑوسی کے بارے میں جھوٹی گواہی نہ دینا۔"},{"book":"اِستِثنا","chapter":"5","verse":"21","text":"اپنے پڑوسی کی بیوی کا لالچ نہ کرنا۔ نہ اُس کے گھر کا، نہ اُس کی زمین کا، نہ اُس کے نوکر کا، نہ اُس کی نوکرانی کا، نہ اُس کے بَیل اور نہ اُس کے گدھے کا بلکہ اُس کی کسی بھی چیز کا لالچ نہ کرنا۔“"},{"book":"اِستِثنا","chapter":"5","verse":"22","text":"رب نے تم سب کو یہ احکام دیئے جب تم سینا پہاڑ کے دامن میں جمع تھے۔ وہاں تم نے آگ، بادل اور گہرے اندھیرے میں سے اُس کی زوردار آواز سنی۔ یہی کچھ اُس نے کہا اور بس۔ پھر اُس نے اُنہیں پتھر کی دو تختیوں پر لکھ کر مجھے دے دیا۔"},{"book":"اِستِثنا","chapter":"5","verse":"23","text":"جب تم نے تاریکی سے یہ آواز سنی اور پہاڑ کی جلتی ہوئی حالت دیکھی تو تمہارے قبیلوں کے راہنما اور بزرگ میرے پاس آئے۔"},{"book":"اِستِثنا","chapter":"5","verse":"24","text":"اُنہوں نے کہا، ”رب ہمارے خدا نے ہم پر اپنا جلال اور عظمت ظاہر کی ہے۔ آج ہم نے آگ میں سے اُس کی آواز سنی ہے۔ ہم نے دیکھ لیا ہے کہ جب اللہ انسان سے ہم کلام ہوتا ہے تو ضروری نہیں کہ وہ مر جائے۔"},{"book":"اِستِثنا","chapter":"5","verse":"25","text":"لیکن اب ہم کیوں اپنی جان خطرے میں ڈالیں؟ اگر ہم مزید رب اپنے خدا کی آواز سنیں تو یہ بڑی آگ ہمیں بھسم کر دے گی اور ہم اپنی جان سے ہاتھ دھو بیٹھیں گے۔"},{"book":"اِستِثنا","chapter":"5","verse":"26","text":"کیونکہ فانی انسانوں میں سے کون ہماری طرح زندہ خدا کو آگ میں سے باتیں کرتے ہوئے سن کر زندہ رہا ہے؟ کوئی بھی نہیں!"},{"book":"اِستِثنا","chapter":"5","verse":"27","text":"آپ ہی قریب جا کر اُن تمام باتوں کو سنیں جو رب ہمارا خدا ہمیں بتانا چاہتا ہے۔ پھر لوٹ کر ہمیں وہ باتیں سنائیں۔ ہم اُنہیں سنیں گے اور اُن پر عمل کریں گے۔“"},{"book":"اِستِثنا","chapter":"5","verse":"28","text":"جب رب نے یہ سنا تو اُس نے مجھ سے کہا، ”مَیں نے اِن لوگوں کی یہ باتیں سن لی ہیں۔ وہ ٹھیک کہتے ہیں۔"},{"book":"اِستِثنا","chapter":"5","verse":"29","text":"کاش اُن کی سوچ ہمیشہ ایسی ہی ہو! کاش وہ ہمیشہ اِسی طرح میرا خوف مانیں اور میرے احکام پر عمل کریں! اگر وہ ایسا کریں گے تو وہ اور اُن کی اولاد ہمیشہ کامیاب رہیں گے۔"},{"book":"اِستِثنا","chapter":"5","verse":"30","text":"جا، اُنہیں بتا دے کہ اپنے خیموں میں لوٹ جاؤ۔"},{"book":"اِستِثنا","chapter":"5","verse":"31","text":"لیکن تُو یہاں میرے پاس رہ تاکہ مَیں تجھے تمام قوانین اور احکام دے دوں۔ اُن کو لوگوں کو سکھانا تاکہ وہ اُس ملک میں اُن کے مطابق چلیں جو مَیں اُنہیں دوں گا۔“"},{"book":"اِستِثنا","chapter":"5","verse":"32","text":"چنانچہ احتیاط سے اُن احکام پر عمل کرو جو رب تمہارے خدا نے تمہیں دیئے ہیں۔ اُن سے نہ دائیں طرف ہٹو نہ بائیں طرف۔"},{"book":"اِستِثنا","chapter":"5","verse":"33","text":"ہمیشہ اُس راہ پر چلتے رہو جو رب تمہارے خدا نے تمہیں بتائی ہے۔ پھر تم کامیاب ہو گے اور اُس ملک میں دیر تک جیتے رہو گے جس پر تم قبضہ کرو گے۔"}]}