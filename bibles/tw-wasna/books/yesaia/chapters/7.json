{"data":[{"book":"Yesaia","chapter":"7","verse":"1","text":"Ɛberɛ a Usia babarima Yotam babarima Ahas7.1 Ɛbɛyɛ afe 735 AWK mu no, Israel ne Siria ka bɔɔ mu tiaa Asiria, na wɔpɛɛ sɛ wɔhyɛ Ahas a na ɔyɛ Yuda ɔhempɔn no na ɔne wɔn bom kɔko. bɛdii Yudaman so ɔhene no, Aramhene Resin ne Remalia babarima Peka a ɔyɛ Israelhene baa Yerusalem ne wɔn bɛkoeɛ, nanso wɔantumi anni ne so."},{"book":"Yesaia","chapter":"7","verse":"2","text":"Na wɔka kyerɛɛ Dawid fie sɛ, “Aram ne Efraim ayɛ apam.” Enti Ahas ne ne nkurɔfoɔ ho wosoeɛ sɛdeɛ kwaeɛm nnua woso wɔ mframa ano no."},{"book":"Yesaia","chapter":"7","verse":"3","text":"Na Awurade ka kyerɛɛ Yesaia sɛ, “Wo ne wo babarima Sear-Yasub nkɔhyia Ahas wɔ Atifi Tadeɛ no subɔnka a ɛwɔ Ntomasifoɔ Afuo no kwan so."},{"book":"Yesaia","chapter":"7","verse":"4","text":"Ka kyerɛ no sɛ, ‘Hwɛ yie, yɛ komm na nsuro. Mma wʼakoma ntu wɔ saa nnyentia mmienu a ɛrefiri wisie yi ho; wɔ Resin Aramhene ne Remalia babarima abufuhyeɛ no enti."},{"book":"Yesaia","chapter":"7","verse":"5","text":"Aram, Efraim ne Remalia babarima abɔ wo sɛeɛ ho pɔ sɛ,"},{"book":"Yesaia","chapter":"7","verse":"6","text":"“Momma yɛnto nhyɛ Yuda so, na yɛntete wɔn mu na yɛnkyɛ mfa, na yɛnsi Tabeel babarima ɔhene wɔ so.”"},{"book":"Yesaia","chapter":"7","verse":"7","text":"Nanso deɛ Asafo Awurade seɛ nie:"},{"book":"Yesaia","chapter":"7","verse":"8","text":"Aram tiri ne Damasko,"},{"book":"Yesaia","chapter":"7","verse":"9","text":"Efraim tiri ne Samaria"},{"book":"Yesaia","chapter":"7","verse":"10","text":"Awurade kasa kyerɛɛ Ahas bio sɛ,"},{"book":"Yesaia","chapter":"7","verse":"11","text":"“Bisa Awurade wo Onyankopɔn hɔ nsɛnkyerɛnneɛ, sɛ ɛwɔ ebunu ase tɔnn anaa ɔsorosoro nohoa.”"},{"book":"Yesaia","chapter":"7","verse":"12","text":"Nanso, Ahas buaa sɛ, “Meremmisa. Merensɔ Awurade nhwɛ.”"},{"book":"Yesaia","chapter":"7","verse":"13","text":"Na Yesaia kaa sɛ, “Montie Dawid fie! Ɛnnɔɔso mma mo sɛ mobɛsɔ nnipa ntoboaseɛ ahwɛ? Na mobɛsɔ me Onyankopɔn nso ntoboaseɛ ahwɛ anaa?"},{"book":"Yesaia","chapter":"7","verse":"14","text":"Ɛnneɛ, Onyankopɔn ankasa bɛma mo nsɛnkyerɛnneɛ; ɔbaabunu no bɛnyinsɛn, na wawo ɔbabarima, na ɔbɛfrɛ no Immanuel."},{"book":"Yesaia","chapter":"7","verse":"15","text":"Ɔbɛdi nufosuo ani sradeɛ ne ɛwoɔ ɛberɛ a wahunu deɛ ɛbɛma watumi apo bɔne na wafa deɛ ɛyɛ."},{"book":"Yesaia","chapter":"7","verse":"16","text":"Nanso, ansa na abarimaa no bɛhunu deɛ ɛbɛma watumi apo bɔne na wafa deɛ ɛyɛ no, wɔbɛma ahemfo mmienu a wosuro wɔn no nsase ada mpan."},{"book":"Yesaia","chapter":"7","verse":"17","text":"Awurade de ɛberɛ bi bɛba wo ne wo nkurɔfoɔ ne wʼagya fie so a ɛso bi mmaa da, ɛfiri ɛberɛ a Efraim tee ne ho firii Yuda ho; ɔde Asiriahene bɛba.”"},{"book":"Yesaia","chapter":"7","verse":"18","text":"Ɛda no, Awurade bɛhyɛn abɛn afrɛ nwansena afiri nsuwansuwa a ɛwɔ akyirikyiri wɔ Misraim ne nwowa a wɔfiri Asiria asase so."},{"book":"Yesaia","chapter":"7","verse":"19","text":"Wɔn nyinaa bɛba abɛgu mmɔnhwa a emu dɔ ne ntokuro a ɛwɔ abotan mu, nkyɛkyerɛ ne nsuka mu."},{"book":"Yesaia","chapter":"7","verse":"20","text":"Ɛda no, Awurade de oyiwan a ɔbɛgye wɔ Asubɔnten no agya nohoa wɔ Asiriahene nkyɛn, na ɔde ayi motiri so ne monan ho nwi na wayi mo abɔgyesɛ nso."},{"book":"Yesaia","chapter":"7","verse":"21","text":"Saa ɛda no, obiara bɛyɛn nantwiburuwa baako ne mpɔnkye mmienu."},{"book":"Yesaia","chapter":"7","verse":"22","text":"Na ɛsiane nufosuo dodoɔ a wɔbɛma enti, ɔbɛnya nufosuo ani sradeɛ adi. Wɔn a wɔbɛka wɔ asase no so nyinaa bɛdi nufosuo ani sradeɛ ne ɛwoɔ."},{"book":"Yesaia","chapter":"7","verse":"23","text":"Saa ɛda no, baabiara a na anka bobe apem a ne boɔ yɛ dwetɛ kilogram dubaako ne fa wɔ no, wɔbɛhunu nnɛnkyɛnse ne nkasɛɛ."},{"book":"Yesaia","chapter":"7","verse":"24","text":"Nnipa de agyan ne tadua bɛkɔ hɔ, ɛfiri sɛ nnɛnkyɛnse ne nkasɛɛ agye hɔ."},{"book":"Yesaia","chapter":"7","verse":"25","text":"Nkokoɔ a na anka kane no wɔde nsɔ yɛ so adwuma no, nnɛnkyɛnse ne nkasɛɛ ho hu enti wɔrenkɔ hɔ bio. Ɛbɛdane mmeammea a wogyaa anantwie ne nnwan ma wɔkɔ."}]}