{"data":[{"book":"عَننَبِ عٍسٍكِيٍلِ","chapter":"25","verse":"1","text":"عَلَتَلَ نَشَ عَ مَسٍن ﭑ بّ، عَ نَشّ،"},{"book":"عَننَبِ عٍسٍكِيٍلِ","chapter":"25","verse":"2","text":"«عَدَ مَدِ، عِ شَ ﭑ مَ مَسٍنيِ تِ عَمٌنِكَيٍ شِلِ مَ."},{"book":"عَننَبِ عٍسٍكِيٍلِ","chapter":"25","verse":"3","text":"عَ قَلَ عٍ بّ، ‹وٌ وٌ تُلِ مَتِ وٌ مَرِفِ عَلَتَلَ شُي رَ. عَ يِ نَن مَسٍنشِ؛ وٌ تٌ يٍلٍ ﭑ مَ هْرْ مْبَنشِ شَ سّنِيّنيِ كَنَقٍ رَ، عَ نُن عِسِرَيِلَ شَ بْشِ شَ كَنَرِ، عَ نُن يُدَ بْنسْي سِفَقٍ رَ كٌنيِيَ كُي،"},{"book":"عَننَبِ عٍسٍكِيٍلِ","chapter":"25","verse":"4","text":"ﭑ وٌ سَمَ نّ سٌفٍتٍدٍكَيٍ سَفٌي. عٍ يٌنكِنمَ نّ وٌ تَفِ، عٍ وٌ شَ دٌنسٍ دٌن، عٍ وٌ شَ شِحّ مِن."},{"book":"عَننَبِ عٍسٍكِيٍلِ","chapter":"25","verse":"5","text":"ﭑ رَابَ قِندِ مَ حْشْمّ فْورّ نَن نَ، ﭑ عَمٌنِ بْشِ قِندِ يّشّي مَلَبُدٍ رَ. وٌ عَ كٌلٌنمَ نّ عَ ﭑ تَن نَن نَ عَلَتَلَ رَ.›»"},{"book":"عَننَبِ عٍسٍكِيٍلِ","chapter":"25","verse":"6","text":"«وٌ مَرِفِ عَلَتَلَ يِ مَسٍنشِ، عَ نَشّ، ‹وٌ تَن بْحّ حَاشِيٍ تٌ قَرٍ بٌرٌن حّلّشِنيِ كُي ﭑ مَ حَمَ شَ فبَلٌي شَ قٍ رَ،"},{"book":"عَننَبِ عٍسٍكِيٍلِ","chapter":"25","verse":"7","text":"ﭑ قَمَ نّ ﭑ بّلّشّ عِتَلَدٍ وٌ شِلِ مَ، ﭑ وٌ سَ سِ فبّتّيٍ سَفٌي. ﭑ وٌ سِ حْنمَ نّ دُنِحَ مَ. ﭑ نَ فّ نَ رَبَدٍ، وٌ عَ كٌلٌنمَ نّ عَ ﭑ تَن نَن نَ عَلَتَلَ رَ.›»"},{"book":"عَننَبِ عٍسٍكِيٍلِ","chapter":"25","verse":"8","text":"«وٌ مَرِفِ عَلَتَلَ يِ نَن مَسٍنشِ، عَ نَشّ، ‹مٌوَبَ نُن سٍيِرِ تٌ بَرَ عَ قَلَ عَ يُدَ بْنسْي لُشِ نّ عَلْ حَمَنّيٍ بِرِن،"},{"book":"عَننَبِ عٍسٍكِيٍلِ","chapter":"25","verse":"9","text":"ﭑ قَمَ نّ عَ نِيَدٍ عَ شَ بْشِ قَنيِ كٍلِ بٍتِ يٍسِمٌتِ مَ، بَلِ مٍيٌنِ، هَن كِرِيَتَيِمِ، بِرِن شَ لُ عَ يَشُييٍ سَفٌي."},{"book":"عَننَبِ عٍسٍكِيٍلِ","chapter":"25","verse":"10","text":"ﭑ عَ قِمَ نّ سٌفٍتٍدٍكَيٍ مَ، عَ نُن عَمٌنِ بْشِ ﭑ قَمَ نَشَن شِلِ حْندٍ دُنِحَ مَ."},{"book":"عَننَبِ عٍسٍكِيٍلِ","chapter":"25","verse":"11","text":"ﭑ نَ فّ مٌوَبَ حَشَنكَتَدٍ، عٍ عَ كٌلٌنمَ نّ عَ ﭑ تَن نَن نَ عَلَتَلَ رَ.›»"},{"book":"عَننَبِ عٍسٍكِيٍلِ","chapter":"25","verse":"12","text":"«وٌ مَرِفِ عَلَتَلَ يِ نَن مَسٍنشِ، عَ نَشّ، ‹عٍدٌن بْنسْي تٌ عَ فبٍحْشْ يُدَ بْنسْي مَ، عٍ بَرَ هَاكّ سْتْ."},{"book":"عَننَبِ عٍسٍكِيٍلِ","chapter":"25","verse":"13","text":"نَ كُي، عَلَتَلَ يِ نَن مَسٍنشِ؛ ﭑ عٍدٌن فٍرٍ مَ نّ سَنتِدّفّمَ رَ، ﭑ مِشِ نُن شُرُ سٍ بِرِن سْنتْ كٍلِقٍ تٍمَن مَ هَن دٍدَن."},{"book":"عَننَبِ عٍسٍكِيٍلِ","chapter":"25","verse":"14","text":"ﭑ نَ ﭑ فبٍحْشْمَ نّ عٍدٌن مَ ﭑ مَ حَمَ عِسِرَيِلَ سَابُي رَ ﭑ مَ شْنّ بّرّ رَ. عٍ قَمَ نّ فبٍحْشْي كٌلٌندٍ. وٌ مَرِفِ عَلَتَلَ شُي نَن نَ كِ.›»"},{"book":"عَننَبِ عٍسٍكِيٍلِ","chapter":"25","verse":"15","text":"«وٌ مَرِفِ عَلَتَلَ يِ نَن مَسٍنشِ، عَ نَشّ، ‹قِلِسِتَكَيٍ تٌ عٍ فبٍحْشْ يُدَيَ مَ عٍ نَشَن شْنشِ كَبِ تّمُي شْنكُيٍ،"},{"book":"عَننَبِ عٍسٍكِيٍلِ","chapter":"25","verse":"16","text":"ﭑ تَن وٌ مَرِفِ عَلَتَلَ يِ نَن مَسٍنشِ؛ ﭑ قِلِسِتَكَيٍ فٍرٍ مَ نّ، ﭑ كٍرِتِ بْنسْي حْن، ﭑ مِشِيٍ سْنتْ نَشٍيٍ سَبَتِشِ بَا دّ رَ."},{"book":"عَننَبِ عٍسٍكِيٍلِ","chapter":"25","verse":"17","text":"ﭑ نَ ﭑ فبٍحْشْمَ نّ عٍ مَ ﭑ مَ شْنّ كُي. نَ تّمُي عٍ عَ كٌلٌنمَ نّ عَ ﭑ تَن نَن نَ عَلَتَلَ رَ.›»"}]}