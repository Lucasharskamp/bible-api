{"data":[{"book":"1 Qoronttosa","chapter":"8","verse":"1","text":"Eeqas shuketida asho gishshi inte taas xaafidayssa mala gidiko tumuka nu wurka eriza miishi dees. Eroy otorses; siiqoy qass go7es."},{"book":"1 Qoronttosa","chapter":"8","verse":"2","text":"Ta erays giza asi eranas besiza mala buro eribeyna."},{"book":"1 Qoronttosa","chapter":"8","verse":"3","text":"Xoossu siqiza uray gidiko izi Xoossa achan erettida de."},{"book":"1 Qoronttosa","chapter":"8","verse":"4","text":"Hessa gishshi eeqas yarishettida asho muussa gishshi ta intes gizay hayssa alamezan eeqay hada gididayssane issi Xoossafe attin hara Xoossi bayindayssa nu erosu."},{"book":"1 Qoronttosa","chapter":"8","verse":"5-6","text":"Aydeka gidiko daro eeqatine daro godati deetes shin salon gidin biitta bolla xoossu geetettiza daro eeqati diikoka nuusu gidiko haniday wurikka izan hanides. Nuka izas gidida issi Xoossi Aaway dees. Qassekka hanidazi wurikka izan haniday nuka izan hanida issi Goday Yesus Kiristoosay xalala nuus dees."},{"book":"1 Qoronttosa","chapter":"8","verse":"7","text":"Gido attin hessa asi wuri erena. Issi issi asati hano gakanas eeqqa goyno dosida gishshi hessa mala asho miishe addaka Eeqas shuketidayssa qopetes. Isttas qofay laafa gidida gishshi istti tunetes."},{"book":"1 Qoronttosa","chapter":"8","verse":"8","text":"Gido attin Kathi nuna Xoossa achi gathena. Nu montta agikoka nuus paccizay deena. Nu mikokka nuusu wodhey deena."},{"book":"1 Qoronttosa","chapter":"8","verse":"9","text":"Gido attin inte metoy bawa guusan oothizays ammanon minnontta asas dhuphe gidontta mala nagetite."},{"book":"1 Qoronttosa","chapter":"8","verse":"10","text":"Ne hessa milatiza eratethi diza gishshi hinko ammanon minontta uray eeqa keeththan ne mizayssa beydi eeqas shuketidayssa manas xalenee?"},{"book":"1 Qoronttosa","chapter":"8","verse":"11","text":"Hessa gishshi Kiristoosay iza gishshi hayqida he ammanon minontta ishay ne eratetha gaason dhayes guskko."},{"book":"1 Qoronttosa","chapter":"8","verse":"12","text":"Hessaththoka inte inte ishata qohonine istta laafa qofa madunithon Kiristoosa qohista."},{"book":"1 Qoronttosa","chapter":"8","verse":"13","text":"Hessa gishshi ta miza miishi ta isha dhuphizazi gidiko ta isha ta dhuphethontta mala mulekka asho miike."}]}