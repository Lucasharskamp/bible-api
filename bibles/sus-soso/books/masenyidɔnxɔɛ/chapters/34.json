{"data":[{"book":"Masenyi Dɔnxɔɛ","chapter":"34","verse":"1","text":"Annabi Munsa naxa te Nebo geya fari, Mowaba bɔxi ma, han Pisiga geya, naxan na Yeriko sogetede. Alatala naxa bɔxi birin masen a bɛ, keli Galadi a sa dɔxɔ Dana ra,"},{"book":"Masenyi Dɔnxɔɛ","chapter":"34","verse":"2","text":"Nafatali bɔxi, Efirami nun Manasi xa bɔxi, Yuda xa bɔxi han baa ma naxan na sogegorode,"},{"book":"Masenyi Dɔnxɔɛ","chapter":"34","verse":"3","text":"Negewi bɔxi, a sa raɲɔn Yurudɛn longorie ra, Yeriko lanbanyi, tugi bili taa, han Sowari."},{"book":"Masenyi Dɔnxɔɛ","chapter":"34","verse":"4","text":"Alatala naxa a masen a bɛ, «I ya ti bɔxi ra n naxan saatɛ tongoxi Iburahima, Isiyaga, nun Yaxuba bɛ. N naxa a fala e bɛ, ‹N yi bɔxi fima wo bɔnsɔɛ nan ma.› N xa na bɔxi masen i bɛ, kɔnɔ i mu soma naa.»"},{"book":"Masenyi Dɔnxɔɛ","chapter":"34","verse":"5","text":"Annabi Munsa, Alatala xa konyi, naxa laaxira mɛnni, Mowaba bɔxi ma, alɔ Alatala a masen ki naxɛ."},{"book":"Masenyi Dɔnxɔɛ","chapter":"34","verse":"6","text":"Alatala naxa a ragata Mowaba bɔxi ma gulunba kui Beti Peyori ya tagi. Mixi yo mu nɔxi a xa gaburi yire kolonde han to."},{"book":"Masenyi Dɔnxɔɛ","chapter":"34","verse":"7","text":"Annabi Munsa laaxiraxi a ɲɛ kɛmɛ ɲɛ mɔxɔɲɛn nan ma. Na birin a ya nu se toma a fanyi ra, a sɛnbɛ fan nu gbo."},{"book":"Masenyi Dɔnxɔɛ","chapter":"34","verse":"8","text":"Isirayilakae naxa a wa Mowaba bɔxi ma xi tongo saxan bun ma. E Annabi Munsa xa ɲɔn fe raba na ki nɛ."},{"book":"Masenyi Dɔnxɔɛ","chapter":"34","verse":"9","text":"Annabi Munsa nu bara a bɛlɛxɛ sa Annabi Yosuwe ma, Nunu xa di, a fa rafe xaxilimaya ra. Isirayilakae naxa Yosuwe xui rabatu birafe Annabi Munsa xa yaamarie fɔxɔ ra, Alatala naxee fixi a ma."},{"book":"Masenyi Dɔnxɔɛ","chapter":"34","verse":"10","text":"Isirayila bɔxi ma, namiɲɔnmɛ yo mu nu na na naxan maniyama Annabi Munsa ra. A wɔyɛn Ala ra ya nun ya."},{"book":"Masenyi Dɔnxɔɛ","chapter":"34","verse":"11","text":"Ala a xɛɛ nɛ Misira fe kaabanakoe rabade Firawuna, a xa yareratie, nun a xa mixi birin xili ma."},{"book":"Masenyi Dɔnxɔɛ","chapter":"34","verse":"12","text":"Annabi Munsa walixi sɛnbɛ magaaxuxi nan na Isirayilakae birin ya xɔri."}]}