{"data":[{"book":"5 Mose","chapter":"25","verse":"1","text":"Sɛ akasakasa si nnipa bi ntam a, wɔmfa asɛm no nkɔ asennii na atemmufo no nni asɛm no. Wobegyaa nea odi bem no na wɔatwe de odi fɔ no aso."},{"book":"5 Mose","chapter":"25","verse":"2","text":"Sɛ nea odi fɔ no fata sɛ wotwa no mmaa a, atemmufo no bɛma no ada hɔ na wɔatwa no mmaa dodow a ɛfata ne bɔne no wɔ nʼanim."},{"book":"5 Mose","chapter":"25","verse":"3","text":"Nanso ɛnsɛ sɛ otemmufo no ma wotwa mmaa boro aduanan. Sɛ wotwa boro saa a, na wɔagu wo yɔnko Israelni anim ase wɔ wʼanim."},{"book":"5 Mose","chapter":"25","verse":"4","text":"Nkyekyere nantwi a ɔreporow atoko ano."},{"book":"5 Mose","chapter":"25","verse":"5","text":"Sɛ nuabarimanom baanu te fie na wɔn mu baako wu a wanwo ɔba a, ɛnsɛ sɛ okunafo no kɔware ɔhɔho. Mmom, ne kunu a wawu no nuabarima na ɛsɛ sɛ ɔware okunafo no ma ɔyɛ okunu nua no asɛde."},{"book":"5 Mose","chapter":"25","verse":"6","text":"Wɔde abakan a wɔbɛwo no no bɛto nʼagya a wawu no sɛnea ɛbɛyɛ a owufo no din rempepa mfi Israel."},{"book":"5 Mose","chapter":"25","verse":"7","text":"Na sɛ ɛba sɛ owufo no nuabarima mpɛ sɛ ɔware ne nua no yere no a, ɔbea no bɛkɔ kurow no mpanyimfo nkyɛn wɔ kurow no pon ano akɔka akyerɛ wɔn se, “Me kunu nua no mpɛ sɛ ne nua no din bɛka Israel. Ɔrenyɛ okunu nua asɛde mma me.”"},{"book":"5 Mose","chapter":"25","verse":"8","text":"Afei, ɔbarima no kurom mpanyimfo bɛfrɛ no akasa akyerɛ no. Sɛ ose pene ara na ɔrempene nti ɔka se, “Mempɛ sɛ meware no a,”"},{"book":"5 Mose","chapter":"25","verse":"9","text":"okunafo no bɛkɔ ɔbarima no anim a mpanyimfo no nso wɔ hɔ bi. Ɔbɛworɔw ɔbarima no mpaboa baako, ate ntasu agu nʼanim na waka se, “Sɛɛ na ɛsɛ sɛ wɔyɛ ɔbarima a ɔmpɛ sɛ ɔtoa ne nua abusua so.”"},{"book":"5 Mose","chapter":"25","verse":"10","text":"Wɔbɛfrɛ saa onipa no asefo wɔ Israel se Abusua a Wɔaworɔw wɔn Mpaboa."},{"book":"5 Mose","chapter":"25","verse":"11","text":"Sɛ Israelfo mmarima baanu reko na wɔn mu baako yere pɛ sɛ ɔboa ne kunu nti, oso ɔbarima baako no barima mu a,"},{"book":"5 Mose","chapter":"25","verse":"12","text":"ɛsɛ sɛ motwa ɔbea no nsa no a ahummɔbɔ biara nni mu."},{"book":"5 Mose","chapter":"25","verse":"13","text":"Monnkita nsania ahorow abien a baako yɛ duru na baako yɛ hare."},{"book":"5 Mose","chapter":"25","verse":"14","text":"Monnkora olonka ahorow abien a baako so na baako su wɔ mo fi."},{"book":"5 Mose","chapter":"25","verse":"15","text":"Momfa nsania ne olonka a ɛyɛ pɛpɛ na nokwaredi wɔ mu nsusuw aguade na moanya nkwanna tenten wɔ asase a Awurade, mo Nyankopɔn no, de rema mo no so."},{"book":"5 Mose","chapter":"25","verse":"16","text":"Wɔn a wɔfa nsania bɔne ne nkontompo so kari aguade no yɛ Awurade, mo Nyankopɔn no, akyiwade."},{"book":"5 Mose","chapter":"25","verse":"17","text":"Monkae nea Amalekfo yɛɛ mo bere a mufi Misraim reba no."},{"book":"5 Mose","chapter":"25","verse":"18","text":"Wɔtow hyɛɛ mo so bere a moabrɛbrɛ na moatotɔ beraw no na wɔn a wɔaka akyi no nso, wɔbobɔɔ wɔn hwehwee fam. Na wonsuro Onyankopɔn."},{"book":"5 Mose","chapter":"25","verse":"19","text":"Sɛ Awurade, mo Nyankopɔn no, ma mo ahomegye fi mo atamfo nyinaa nsam, wɔ asase a ɔde rema mo sɛ agyapade no so a, ɛsɛ sɛ mosɛe Amalekfo na wɔankae wɔn bio wɔ asase yi so. Mommma mo werɛ mfi eyi da!"}]}