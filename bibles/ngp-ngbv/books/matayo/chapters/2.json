{"data":[{"book":"Matayo","chapter":"2","verse":"1","text":"Aho Yesu eze elekwe mwo mzi wa Betelehemu uko Uyahudi, umwo Helode andaga seuta, wamanyi we zint'hondo wezaga Yelusalemu kulawa ulawilo wa zuwa,"},{"book":"Matayo","chapter":"2","verse":"2","text":"wakauza kugamba “Ekuhi mwana elekwe akuunga ande Seuta ywa Wayahudi? Kwaviya nekiona nt'hondo yakwe kwo ulawilo wa zuwa, ivo kiza kimvike.”"},{"book":"Matayo","chapter":"2","verse":"3","text":"Helode hamwenga na want'hu wose wa Yelusalemu weze weve ivo, wengilaga kinyulu mwe mioyo yawe."},{"book":"Matayo","chapter":"2","verse":"4","text":"Niyo awetanga wakulu wa walava nt'hambiko wose hamwenga na wahinizi we Miko ya Musa, akawauza, “Kilisito Mkombozi neelekwe hi?”"},{"book":"Matayo","chapter":"2","verse":"5","text":"Niyo wamhitula, “Neelekwe mwo mzi wa Betelehemu yo Uyahudi.” Kwaviya nivo vawandikagwa ni walotezi kugamba,"},{"book":"Matayo","chapter":"2","verse":"6","text":"Weye Betelehemu, mwe isi ya Uyahudi"},{"book":"Matayo","chapter":"2","verse":"7","text":"Ivo Helode niyo awetanga kwe njama wadya want'hu wezile kulawa ulawilo wa zuwa, niyo wamgambila ikindedi che int'hondo idya kukongela aho yakongaga kulaila."},{"book":"Matayo","chapter":"2","verse":"8","text":"Niyo awagamba, “Iteni Betelehemu mkapelembe kwa wengele izimbuli zo mwana. Mkajika kumuwona, mwize mnigambile vileke name hamvike.”"},{"book":"Matayo","chapter":"2","verse":"9","text":"Zumbe Helode eze abinde kuwagambila, niyo wahalawa. Umwo mwe sila niyo waiona idya int'hondo waione ulailo wa zuwa."},{"book":"Matayo","chapter":"2","verse":"10","text":"Weze waione idya int'hondo, niyo welelwa kwa kinyemi kikulu."},{"book":"Matayo","chapter":"2","verse":"11","text":"Wengilaga mwe nyumba niyo kumuwona umwana hamwenga na nine Maliamu. Niyo wamfikila madi na kumvika. Wamwink'haga umwana mageleko ya zahabu na mavumba na mavuta ya mhemp'he."},{"book":"Matayo","chapter":"2","verse":"12","text":"Mnungu eze wawakanye mwe zisozi kugamba wase kumwombokela Helode, wauyaga kwawe wakombokela sila nt'huhu."},{"book":"Matayo","chapter":"2","verse":"13","text":"Woho weze wahalawe, mtumigwa ywa kwe mbingu ywa Zumbe amlailaga Yusufu mwe zisozi akamgamba, “Helode amzungula mwana vileke amkome. Haluse inuka umguhe mwana hamwenga na nine mnyilikile Misili mkekale ukwo kubula aho nenize nimitangeni.”"},{"book":"Matayo","chapter":"2","verse":"14","text":"Yusufu enukaga niyo akumguha mwana hamwenga na nine iicho ikilo, niyo waita Misili."},{"book":"Matayo","chapter":"2","verse":"15","text":"Wekalaga uukwo Misili kubula aho Helode eze abanike. Ino yalailaga vileke kiya alongaga Zumbe kwombokela mlotezi ywakwe kugamba, “Nehimwitanga mwanangu kulawa Misili.”"},{"book":"Matayo","chapter":"2","verse":"16","text":"Helode eze abunk'hule kugamba kadant'hilizwa ni wadya wamanyi we zint'hondo kulawa ulailo wa zuwa, engilaga maya niyo asigiila wana kilume wose wabuile myaka miidi kwiza hasi, ukwo Betelehemu hamwenga na kaya zose zi mgihi na aaho, wakomigwe. Ino nayo yadamanyikaga viligane no lupisi lukukongela aho evilaga kulawa kwa wadya wamanyi we zint'hondo kulawa ulawilo wa zuwa."},{"book":"Matayo","chapter":"2","verse":"17","text":"Niho ulotezi wa Yelemia mlotezi ywa Mnungu wakelavilizaga. Udya ukugamba,"},{"book":"Matayo","chapter":"2","verse":"18","text":"“Izwi dyevikaga ukwo Lama,"},{"book":"Matayo","chapter":"2","verse":"19","text":"Helode eze abanike, mtumigwa ywa kwe mbingu ywa Zumbe amlailaga Yusufu mwe zisozi ukwo Misili,"},{"book":"Matayo","chapter":"2","verse":"20","text":"akamgamba, “Mguhe mwana na nine muuye kwe isi ya Izilaeli kwaviya wadya nawakaunga wamkome mwana wabanika.”"},{"book":"Matayo","chapter":"2","verse":"21","text":"Ivo Yusufu enukaga no kumguha mwana hamwenga na nine, niyo wauya kwe isi ya Izilaeli."},{"book":"Matayo","chapter":"2","verse":"22","text":"Mna Yusufu eze eve kugamba, Alikelao niye akulongoza ukwo Uyahudi hant'hu ha Helode uyo ise, ogohaga kuita ukwo. Enk'hagwa malavo matuhu mwe zisozi, naivo ahingaga nt'hendelo za Galilaya."},{"book":"Matayo","chapter":"2","verse":"23","text":"Niyo agenda kwikala mwo mzi ukwitangwa Nazaleti, vileke ulotezi wa walotezi ywa Mnungu yalaile, yadya yakugamba, “Neetangwe Mnazaleti.”"}]}