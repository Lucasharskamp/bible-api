{"data":[{"book":"مزامیر","chapter":"96","verse":"1","text":"سرودی تازه در وصف خداوند بسرایید! ای همه مردم روی زمین در وصف خداوند بسرایید!"},{"book":"مزامیر","chapter":"96","verse":"2","text":"در وصف خداوند بسرایید و نام او را حمد گویید. هر روز به مردم بشارت دهید که خداوند نجات می‌بخشد."},{"book":"مزامیر","chapter":"96","verse":"3","text":"شکوه و جلال او را در میان ملتها ذکر کنید، و از معجزات او در میان قومها سخن بگویید."},{"book":"مزامیر","chapter":"96","verse":"4","text":"زیرا خداوند بزرگ است و سزاوار ستایش! از او باید ترسید، بیش از همۀ خدایان."},{"book":"مزامیر","chapter":"96","verse":"5","text":"خدایان سایر قومها بتهایی بیش نیستند، اما خداوند ما آسمانها را آفریده است."},{"book":"مزامیر","chapter":"96","verse":"6","text":"شکوه و جلال در حضور اوست، و قدرت و شادمانی در قُدس او."},{"book":"مزامیر","chapter":"96","verse":"7","text":"ای تمام قومهای روی زمین، خداوند را توصیف نمایید؛ قدرت و شکوه او را توصیف نمایید؛"},{"book":"مزامیر","chapter":"96","verse":"8","text":"عظمت نام خداوند را توصیف نمایید! با هدایا به خانۀ او بیایید."},{"book":"مزامیر","chapter":"96","verse":"9","text":"خداوند را در شکوه قدوسیتش بپرستید! ای تمامی مردم روی زمین، در حضور او بلرزید."},{"book":"مزامیر","chapter":"96","verse":"10","text":"به همه قومها بگویید «خداوند سلطنت می‌کند! جهان پایدار است و تکان نخواهد خورد. او قومها را با انصاف داوری خواهد کرد.»"},{"book":"مزامیر","chapter":"96","verse":"11","text":"آسمان شادی کند و زمین به وجد آید، دریا و هر چه آن را پر می‌سازد، غرش کند؛"},{"book":"مزامیر","chapter":"96","verse":"12","text":"صحرا و هر چه در آن است، شادمان گردد. درختان جنگل با شادی بسرایند،"},{"book":"مزامیر","chapter":"96","verse":"13","text":"در حضور خداوند که برای داوری جهان می‌آید. او همه قومها را با عدل و انصاف داوری خواهد کرد."}]}