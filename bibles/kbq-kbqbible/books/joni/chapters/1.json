{"data":[{"book":"JONI","chapter":"1","verse":"1","text":"Ese agafare Ke me'neane, higeno ana Kemo'a Anumzane me'ne, ana Kea e'i Anumzane."},{"book":"JONI","chapter":"1","verse":"2","text":"Ese agafarera Agra Anumzane tragoteno mani'neane."},{"book":"JONI","chapter":"1","verse":"3","text":"Maka'zana Agrake'za tro hu'ne, hagi mago'zana ru kampintira fore osu'ne, makazana Agrake tro hu'ne."},{"book":"JONI","chapter":"1","verse":"4","text":"Agripi asimura me'ne, hagi ana asimumo'a vahe'mofo Masa'e."},{"book":"JONI","chapter":"1","verse":"5","text":"Ana masamo'a hanizana remsa hunetreankino hanizamo'a agateore'ne."},{"book":"JONI","chapter":"1","verse":"6","text":"Hagi mago nera Anumzamo huntegeno e'ne, Ana ne'mofo agi'a Joni'e."},{"book":"JONI","chapter":"1","verse":"7","text":"Ana ne'ma e'neana, Masamofo naneke hanigu e'ne. Ana hanige'za naneke'a nentahiza zamentinti hugahaze."},{"book":"JONI","chapter":"1","verse":"8","text":"Agra ana masa omani'ne, hanki ana masamofo naneke hu'ama hanigu e'ne."},{"book":"JONI","chapter":"1","verse":"9","text":"Agra tamage masamo ama mopafi maka vahe remsa huzmentesigu ne-e."},{"book":"JONI","chapter":"1","verse":"10","text":"Ama mopafi Agra mani'ne, hagi Agra'a ama mopa tro hu'ne, hu'neanagi ama mopafi vahe'mo'za Agrira antahi'za ke'za osu'naze."},{"book":"JONI","chapter":"1","verse":"11","text":"Agra'a vaheku huno e'ne, hianagi Agri vahe'mo'za ovare'naze."},{"book":"JONI","chapter":"1","verse":"12","text":"Hianagi iza'zo nevare'za Agri agifima zamentintima nehaza vahe'mokizmia, Agra'a hugnare hige'za Anumzamofo mofavre se'naze."},{"book":"JONI","chapter":"1","verse":"13","text":"Hagi Anumzamofo mofavrema senazana arera afa zamesitero, vahe avesitero, neve avesitera forera osunazanki, Anumzamo zamazeri fore hu'ne."},{"book":"JONI","chapter":"1","verse":"14","text":"Ana Kemo vahe fore huteno, tagri'ene mani'ne. Agri masazama'a tagra ke'none, magoke ante'nea Ne'mo hanave'ane masa zama'ane Nefantegati e'ne. Asunku zamo'ene tamage kemo'a avite'nea Nere."},{"book":"JONI","chapter":"1","verse":"15","text":"Joni'a huama huno Agriku hu'ne. Agra kezatino amanage hu'ne, nagrama amama nehuana Agriku nehue, nagri namage'ma ne-emo'a, nagrira nagateretfa hu'ne. Na'ankure nagra fore osu'nogeno Agra pusante fore huno mani'neane."},{"book":"JONI","chapter":"1","verse":"16","text":"Higeta tagra ana maka'mota hakare zana Agripi avitenefinti e'nerunkeno, asunku huranteno muse zama'a agumpi agumpi huno neramie."},{"book":"JONI","chapter":"1","verse":"17","text":"Na'ankure kasegea Mosesempi tami'ne. Hagi asunku'zane tamage kea, Jisas Kraisimpi tami'ne."},{"book":"JONI","chapter":"1","verse":"18","text":"Mopafi vahe'mo'a magore huno Anumzana onketfa hu'ne. Anumzamofo mofavrea magoke mani'neno, Nafa'amofo asumpinka mani'ne, Agra'a Anumzana mani'neno huama hu'ne."},{"book":"JONI","chapter":"1","verse":"19","text":"Hagi Jiu kva vahe'mo'za, mono kva pristi vahe'ene Livae vahera Jerusalemi kumateti huma zamantage'za Jonina antahigeku vu'za, Kagra azage? hu'za ome antahige'naze."},{"book":"JONI","chapter":"1","verse":"20","text":"Antahigageno'a agra huama nehuno vahane osuno, huama huno, Nagra tamazahu nera Kraisi'na omani'noe."},{"book":"JONI","chapter":"1","verse":"21","text":"Hige'za, hagi azaga mani'nane? Elaijago? hu'za hazageno, a'o, nagra Elaijana omani'noe huno hige'za, kagra kasnampa nero? hu'za antahigageno, agra kezmi nona huno, i'o huno hu'ne."},{"book":"JONI","chapter":"1","verse":"22","text":"Hagi hurantagetama e'nona vahe ome zamasmisunku nehune. Azaga mani'nane huta kagrikura ome zamasmigahune? Kagragura azage hunka nehane?"},{"book":"JONI","chapter":"1","verse":"23","text":"Hazageno Agra anage hu'ne, Mago Kezanke ka'ma mopafi mani'neno keza tino, Ramofo ka azeri ante fatgo hiho huno Aisaia kasnampa ne'mo korapa hunte'nea ne' mani'noe.  (Ais 40:3.)"},{"book":"JONI","chapter":"1","verse":"24","text":"Hu'zmantage'za e'naza Farisi vahe'mo'za,"},{"book":"JONI","chapter":"1","verse":"25","text":"zamagra antahige'za, amanage agriku hu'naze, kagra Kraisigafi, Elaijagafi, mago Kasnampa ne'ma omaninenka, nahigenka mono tina fre nezmantane?"},{"book":"JONI","chapter":"1","verse":"26","text":"Joni'a kenona zamirera anage hu'ne, nagra amne tintfanteti mono tina frenermantoe. Hu'neanagi tamagri amunompina magora tamagra keta antahita osu'naza ne' oti'ne."},{"book":"JONI","chapter":"1","verse":"27","text":"E'ima Agra nagri nmage'ma esanimofona Agri aga'nona knare osu'noankina katu ofegahue."},{"book":"JONI","chapter":"1","verse":"28","text":"Ana nanekea Betani kumara Jodani timofo asoparega Joni'ma mono tima frenezmanterega antahigazageno zmasami'ne."},{"book":"JONI","chapter":"1","verse":"29","text":"Anante kotigeno Jisasi'a agrite egeno negeno, Joni'a amanage hu'ne, keho, Anumzamofo Sipisipi anentara, ama mopafi vahe'mokizmi kumira, Agra eri atregahie!"},{"book":"JONI","chapter":"1","verse":"30","text":"Ama'ne ana nera, Agriku'ma hu'na nagrama kema hu'noana, nagri namge'ma esnia nera, nagrira nagatereno ra agi eri'nea nere, nagra fore osu'nogeno, Agra korapa Agraragisa mani'nea nere."},{"book":"JONI","chapter":"1","verse":"31","text":"Nagra antahi'na ke'na Agrira osu'noanagi, Israeli vahe'mo'za Agrira antahiza keza hanaze hu'na, nagra ena mono tina eme frezmante'noe."},{"book":"JONI","chapter":"1","verse":"32","text":"Joni'a huama huno amanage hu'ne, Nagra kogeno Avamura maho namamo hiaza huno monafinti eramino Agrite emanige'na ke'noe."},{"book":"JONI","chapter":"1","verse":"33","text":"Nagra ke'na antahi'na Agrira osu'noanagi, mono tima frezmanto huno'ma hunante'nea ne'mo'a anage huno nasmi'ne, kesnankenoma Avamumo'ma monafinkati'ma eramino Agrite'ma emani'nea ne'mo, Agra Ruotge Avamupina mono tina fre zamantegahie hu'ne."},{"book":"JONI","chapter":"1","verse":"34","text":"Nagrani'a kete'na, huama hu'na ama Anumzamofo mofavre hu'na neramasmue."},{"book":"JONI","chapter":"1","verse":"35","text":"Anante zupa Joni'a, amage'ma nenta'a disaipoli netrema'ane oti'neno,"},{"book":"JONI","chapter":"1","verse":"36","text":"Jisasi'a ne-egeno Joni'a negeno amanage huno hu'ne, Keho, amu Anumzamofo Sipisipi anentare,"},{"book":"JONI","chapter":"1","verse":"37","text":"anage hige'ne, Joni amagema nenta'a disaipol netremoke nentahi'ne, Jisasi amage'anteke vu'na'e."},{"book":"JONI","chapter":"1","verse":"38","text":"Jisasi'a amage'a nevakeno rukrahe huno neznageno, Na'anku nehakra'e?  huno znantahigege'ne, Rempi hurami ne'moka inante Kagra nemanine? hu'ne antahigena'e."},{"book":"JONI","chapter":"1","verse":"39","text":"Agra anage zanagriku hu'ne, E'netna tanagratani'a emege'o  hige'ne, Agrane vuke nemania nonkuma omenege'ne ana zupa Agrane mani'nakeno, 4 kiloki hu'ne."},{"book":"JONI","chapter":"1","verse":"40","text":"Hagi nanterana mago'mo Joni hiankema antahiteno Jisasi amage'ma vu'nea nera Endru'e, Saimon Pitana nefu'e."},{"book":"JONI","chapter":"1","verse":"41","text":"Hagi Endru'a, Jisasima keteno pusante Endru'a nefu Saimoni keno, amanage huno asami'ne. Tagra hago Mesaiana hakreta erifore hu'none. (E'i ana agima eri rukrehe'ma hu'neana Kraisi'e hu'ne.)"},{"book":"JONI","chapter":"1","verse":"42","text":"Jisasinte Endru'a, Saimonina avreno vu'ne. Vigeno Jisasi'a negeno anage huno asmi'ne, Kagra Saimonige Joni nemofoga mani'nane, kagri kagi'a Sifasi'e hugahaze.1:42 Pita'e hu'nea agimofo agafa'a have hu'ne.  (E'i ana agima eri rukrehe'ma hu'neana Pita'e hu'ne.)"},{"book":"JONI","chapter":"1","verse":"43","text":"Mseno kotigeno Jisasi'a Galili vunaku nehuno Filipi ome negeno, Nagri namage anto hu'ne."},{"book":"JONI","chapter":"1","verse":"44","text":"Hanki Filipi'a Betsaidati ne' Andrune, Pitakiznia rankuma zani'areti nere."},{"book":"JONI","chapter":"1","verse":"45","text":"Filipi'a, Natanieli'e nehaza ne' kefore huteno amanage huno asmi'ne, Mosesi'ene kasnampa vahe'mo'zama avontafepima agenke'ama krente'naza Ne'ma, Nazareti kumateti Josefe nemofo Jisasi'e hu'naza nera hago hakreta erifore hu'none, huno asmi'ne."},{"book":"JONI","chapter":"1","verse":"46","text":"Natanieli'a anage huno Filipina antahige'ne, Nazaretia knare'zana efore hugahio? Filipi'a anage hu'ne, kagraka'a enka emego."},{"book":"JONI","chapter":"1","verse":"47","text":"Natanieli'a Agritega ne-egeno Jisasi'a negeno amanage hu'ne, Keho, tamage Israeli vahere agu'afina havige hu'zana omne'ne!"},{"book":"JONI","chapter":"1","verse":"48","text":"Natanieli'a Agriku anage hu'ne. Kagra inankna hunka nagrira nage'nane? Jisasi'a ke'nona huno amanage hu'ne, Filipi'a kagi osu'negenka fiki zafa agafafi mani'nanke'na ko kage'noe."},{"book":"JONI","chapter":"1","verse":"49","text":"Higeno Natanieli'a Agri ke'nona amanage hu'ne, Hurami nere, Kagra fatgo hunka Anumzamofo nemofoga mani'nane. Kagra Israeli vahe'mokizmi Kini nere."},{"book":"JONI","chapter":"1","verse":"50","text":"Higeno, Jisasi'a ke'are anage huno asmi'ne, Na'ankure Nagrama hu'na fiki zafa agafafi mani'nanke'na kage'noema huazanku kamentinti nehano? Henka'a agatere'neaza ruzahu'za kagra kegahane."},{"book":"JONI","chapter":"1","verse":"51","text":"Higeno Jisasi'a mago'ane amanage huno Natanielina asami'ne, Tamagerafa hu'na Nagra kagrira negasamue, kagra negesankeno mona kafamo'a anagisigeno, Anumzamofo ankero zagamo'za, Vahe'mofo Mofavrere mareriza tamiza nehanigenka kegahane."}]}