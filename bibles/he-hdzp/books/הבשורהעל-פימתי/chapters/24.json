{"data":[{"book":"הבשורה על-פי מתי","chapter":"24","verse":"1","text":"כשיצא ישוע מבית־המקדש, באו אליו תלמידיו להראות לו את מבני המקדש."},{"book":"הבשורה על-פי מתי","chapter":"24","verse":"2","text":"אולם ישוע אמר להם: ”כל המבנים האלה ייהרסו ואף אבן לא תישאר במקומה.“"},{"book":"הבשורה על-פי מתי","chapter":"24","verse":"3","text":"מאוחר יותר, כשישב ישוע על מדרון הר הזיתים, שאלו אותו התלמידים: ”מתי יקרה הדבר הזה? אילו מאורעות יסמנו את שובך ואת סוף העולם?“"},{"book":"הבשורה על-פי מתי","chapter":"24","verse":"4","text":"”אל תניחו לאיש לרמות אתכם“, השיב להם ישוע,"},{"book":"הבשורה על-פי מתי","chapter":"24","verse":"5","text":"”כי אנשים רבים יבואו ויטענו כל אחד ’אני המשיח‘, ויטעו אנשים רבים."},{"book":"הבשורה על-פי מתי","chapter":"24","verse":"6","text":"כאשר תשמעו על מהומות ומלחמות – אל תיבהלו. אמנם תפרוצנה מלחמות ותתחוללנה מהומות, אבל הקץ לא יבוא מיד."},{"book":"הבשורה על-פי מתי","chapter":"24","verse":"7","text":"מדינות וממלכות תילחמנה זו בזו, ובמקומות רבים יהיו רעידות אדמה ורעב."},{"book":"הבשורה על-פי מתי","chapter":"24","verse":"8","text":"אולם כל אלה יציינו רק את ראשית הצרות והסבל העתידים לבוא."},{"book":"הבשורה על-פי מתי","chapter":"24","verse":"9","text":"”לאחר מכן יענו אתכם, יהרגו אתכם והעולם כולו ישנא אתכם, משום שאתם שייכים לי."},{"book":"הבשורה על-פי מתי","chapter":"24","verse":"10","text":"רבים ישובו לחטוא, יבגדו זה בזה וישנאו איש את אחיו."},{"book":"הבשורה על-פי מתי","chapter":"24","verse":"11","text":"נביאי שקר רבים יופיעו ויוליכו שולל אנשים רבים."},{"book":"הבשורה על-פי מתי","chapter":"24","verse":"12","text":"החטא והרשע יתפשטו בכל מקום וידכאו את אהבתם של רבים."},{"book":"הבשורה על-פי מתי","chapter":"24","verse":"13","text":"אולם אלה שיחזיקו מעמד עד הסוף יינצלו."},{"book":"הבשורה על-פי מתי","chapter":"24","verse":"14","text":"”הבשורה הטובה על דבר המלכות תתפשט בעולם כולו – כך שכל האומות תשמענה אותה – ולבסוף יגיע הקץ."},{"book":"הבשורה על-פי מתי","chapter":"24","verse":"15","text":"”לכן, כאשר תראו בבית־המקדש את חילול הקודש, שעליו דיבר דניאל הנביא24‏.15 כד 15 דניאל ט 27; יא 31 (הקורא – שים לב!)"},{"book":"הבשורה על-פי מתי","chapter":"24","verse":"16","text":"על כל תושבי יהודה לברוח להרים."},{"book":"הבשורה על-פי מתי","chapter":"24","verse":"17","text":"אלה שעל הגגות – שלא ייכנסו הביתה לארוז את חפציהם."},{"book":"הבשורה על-פי מתי","chapter":"24","verse":"18","text":"אלה שבשדה – שלא יחזרו הביתה לקחת את בגדיהם."},{"book":"הבשורה על-פי מתי","chapter":"24","verse":"19","text":"”אוי לנשים ההרות ולמניקות באותם ימים!"},{"book":"הבשורה על-פי מתי","chapter":"24","verse":"20","text":"התפללו שבריחתכם לא תהיה בחורף ולא בשבת."},{"book":"הבשורה על-פי מתי","chapter":"24","verse":"21","text":"כי תהיה צרה שכמוה טרם הייתה בתולדות העולם, וכמוה לא תהיה עוד!"},{"book":"הבשורה על-פי מתי","chapter":"24","verse":"22","text":"”למעשה אם אלוהים לא יקצר את הימים הנוראים האלה, כולם יאבדו. אולם אלוהים יקצר ימים אלה למען עמו הנבחר."},{"book":"הבשורה על-פי מתי","chapter":"24","verse":"23","text":"”אם מישהו יאמר לכם באותם ימים: ’ראיתי את המשיח במקום פלוני!‘ או ’המשיח נמצא בכפר הסמוך!‘ אל תאמינו לו."},{"book":"הבשורה על-פי מתי","chapter":"24","verse":"24","text":"כי משיחי־שקר ונביאי־שקר יקומו ויחוללו נסים ונפלאות אשר יתעו את האנשים, ואם יוכלו, הם יתעו אפילו את הנבחרים."},{"book":"הבשורה על-פי מתי","chapter":"24","verse":"25","text":"זיכרו, הזהרתי אתכם!"},{"book":"הבשורה על-פי מתי","chapter":"24","verse":"26","text":"”על כן, אם יאמרו לכם שהמשיח אי־שם במדבר – אל תטריחו את עצמכם ללכת ולראות, ואם יאמרו לכם שהמשיח מסתתר במקום כלשהו – אל תאמינו."},{"book":"הבשורה על-פי מתי","chapter":"24","verse":"27","text":"כי כשם שהברק במזרח מאיר למערב, כך יהיה גם שובו של בן־האדם."},{"book":"הבשורה על-פי מתי","chapter":"24","verse":"28","text":"במקום שבו נמצא הפגר, שם יתאספו הנשרים."},{"book":"הבשורה על-פי מתי","chapter":"24","verse":"29","text":"”מיד לאחר הצרות של אותם ימים תחשך השמש, הירח ישחיר, הכוכבים יפלו מהשמים וכוחות השמים יתמוטטו."},{"book":"הבשורה על-פי מתי","chapter":"24","verse":"30","text":"”לבסוף ייראה בשמים אות בן־האדם ואבל כבד ירד על העולם כולו. כל אומות העולם יראו את בן־האדם בא על ענני השמים, בגבורה ובכבוד רב."},{"book":"הבשורה על-פי מתי","chapter":"24","verse":"31","text":"ואז הוא ישלח את מלאכיו בקול תרועת השופר, והם יאספו את בחיריו מכל קצוות תבל."},{"book":"הבשורה על-פי מתי","chapter":"24","verse":"32","text":"”עץ התאנה ישמש לכם כדוגמה: כאשר הענפים מלבלבים והעלים ירוקים, אתם יודעים שהקיץ קרב."},{"book":"הבשורה על-פי מתי","chapter":"24","verse":"33","text":"כאשר כל מה שסיפרתי לכם יתחיל להתרחש, דעו לכם שזה קרוב, שאני עומד בפתח."},{"book":"הבשורה על-פי מתי","chapter":"24","verse":"34","text":"אני אומר לכם: כל הדברים האלה יתרחשו לפני שיחלוף הדור הזה."},{"book":"הבשורה על-פי מתי","chapter":"24","verse":"35","text":"השמים והארץ יחלפו, אבל דברי לא יחלפו."},{"book":"הבשורה על-פי מתי","chapter":"24","verse":"36","text":"”איש אינו יודע את היום והשעה של התרחשויות אלה; המלאכים בשמים אינם יודעים זאת, ואפילו אני עצמי איני יודע את המועד המדויק. רק אבי שבשמים יודע זאת."},{"book":"הבשורה על-פי מתי","chapter":"24","verse":"37","text":"”כימי נוח כן יהיה באו של בן־האדם."},{"book":"הבשורה על-פי מתי","chapter":"24","verse":"38","text":"בני־האדם חיו בשלווה; הם אכלו, שתו והתחתנו לפני שפתאום בא המבול."},{"book":"הבשורה על-פי מתי","chapter":"24","verse":"39","text":"בני־האדם סרבו להאמין לשמע מה שעמד לקרות, עד שהמבול אכן בא והטביע את כולם. כך יהיה בואי."},{"book":"הבשורה על-פי מתי","chapter":"24","verse":"40","text":"”באותה עת שני גברים יעבדו יחד בשדה – האחד יילקח והשני יישאר."},{"book":"הבשורה על-פי מתי","chapter":"24","verse":"41","text":"שתי נשים יטחנו בָּרֵחָיִם – אחת תילקח והשנייה תישאר."},{"book":"הבשורה על-פי מתי","chapter":"24","verse":"42","text":"”לכן היו מוכנים, כי אינכם יודעים באיזה יום יבוא אדונכם."},{"book":"הבשורה על-פי מתי","chapter":"24","verse":"43","text":"”אילו ידעו את השעה, היו כולם מתכוננים לבואו, כשם שהיו מתכוננים לבואו של גנב אילו ידעו מתי יבוא."},{"book":"הבשורה על-פי מתי","chapter":"24","verse":"44","text":"כך גם אתם היו מוכנים תמיד, כי בן־האדם יבוא בשעה בלתי צפויה."},{"book":"הבשורה על-פי מתי","chapter":"24","verse":"45","text":"מי מכם משרת נבון ונאמן לאדונכם, שיפקח על משק ביתו ויקבל את שכרו בעתו?"},{"book":"הבשורה על-פי מתי","chapter":"24","verse":"46","text":"ברוך תהיה אם בשובי אמצא אותך ממלא את תפקידך בנאמנות."},{"book":"הבשורה על-פי מתי","chapter":"24","verse":"47","text":"אנשים נאמנים כאלה אני אפקיד על כל רכושי."},{"book":"הבשורה על-פי מתי","chapter":"24","verse":"48","text":"”אולם אם אתה רשע ותאמר לעצמך: ’אה, האדון לא ישוב כל כך מהר‘, –"},{"book":"הבשורה על-פי מתי","chapter":"24","verse":"49","text":"ותתאכזר ליתר העבדים ותבלה את זמנך במסיבות, בזלילה ובשתייה –"},{"book":"הבשורה על-פי מתי","chapter":"24","verse":"50","text":"אדונך יופיע בשעה בלתי צפויה,"},{"book":"הבשורה על-פי מתי","chapter":"24","verse":"51","text":"ואז הוא יכה אותך קשות ויקבע את מקומך עם הצבועים; שם יהיה בכי וחריקת שיניים.“"}]}