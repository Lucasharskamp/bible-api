{"data":[{"book":"II SAMUELE","chapter":"6","verse":"1","text":"OR Davide adunò di nuovo tutti gli uomini scelti d'Israele in numero di trentamila."},{"book":"II SAMUELE","chapter":"6","verse":"2","text":"E Davide, con tutto quel popolo ch'era con lui, si mosse di Baale-Giuda, e andò per trasportar di là l'Arca di Dio, la quale si chiama del Nome del Signore degli eserciti, che siede sopra i Cherubini."},{"book":"II SAMUELE","chapter":"6","verse":"3","text":"E posero l'Arca di Dio sopra un carro nuovo6.3 nuovo 1 Sam. 6.7., e la menarono via dalla casa di Abinadab, ch'era in sul colle; ed Uzza, ed Ahio, figliuoli di Abinadab, giudavano il carro nuovo."},{"book":"II SAMUELE","chapter":"6","verse":"4","text":"Così menarono via l'Arca di Dio dalla casa di Abinadab6.4 Abinadab 1 Sam. 7.1., ch' era in sul colle, accompagnandola; e Ahio andava davanti all'Arca."},{"book":"II SAMUELE","chapter":"6","verse":"5","text":"E Davide e tutta la casa d'Israele facevano festa davanti al Signore, sonando d'ogni sorta di strumenti fatti di legno d'abete, con cetere, e con salteri, e con tamburi, e con sistri, e con cembali."},{"book":"II SAMUELE","chapter":"6","verse":"6","text":"Ora, quando furono giunti infino all'aia di Nacon6.6 Nacon o Chidon, 1 Cron. 13.9., Uzza stese la mano verso l'Arca di Dio, e la ritenne; perciocchè i buoi l'aveano smossa."},{"book":"II SAMUELE","chapter":"6","verse":"7","text":"E l'ira del Signore si accese contro ad Uzza; e Iddio lo percosse quivi per la sua temerità; ed egli morì6.7 morì Num. 4.15. 1 Sam. 6.19. quivi presso all'Arca di Dio."},{"book":"II SAMUELE","chapter":"6","verse":"8","text":"E Davide si attristò, per ciò che il Signore avea fatto rottura in Uzza; e chiamò quel luogo Peres-Uzza6.8 Peres-Uzza cioè: Rottura di Uzza ., il qual nome dura infino a questo giorno."},{"book":"II SAMUELE","chapter":"6","verse":"9","text":"E Davide ebbe in quel dì paura del Signore, e disse: Come entrerebbe l'Arca del Signore appresso di me6.9 me Sal. 119.120. Luc. 5.8,9.?"},{"book":"II SAMUELE","chapter":"6","verse":"10","text":"E Davide non volle condurre l'Arca del Signore appresso di sè, nella Città di Davide; ma la fece ridurre dentro alla casa di Obed-Edom Ghitteo."},{"book":"II SAMUELE","chapter":"6","verse":"11","text":"E l'Arca del Signore dimorò tre mesi nella casa di Obed-Edom Ghitteo; e il Signore benedisse Obed-Edom, e tutta la sua casa6.11 casa Gen. 30.27; 39.5.."},{"book":"II SAMUELE","chapter":"6","verse":"12","text":"E fu rapportato e detto al re Davide: Il Signore ha benedetta la casa di Obed-Edom, e tutto quello ch'è suo, per cagione dell'Arca di Dio. Laonde Davide andò, e fece portare l'Arca di Dio dalla casa di Obed-Edom nella città di Davide, con allegrezza."},{"book":"II SAMUELE","chapter":"6","verse":"13","text":"E, quando quelli che portavano l'Arca del Signore erano camminati sei passi, Davide sacrificava un bue e un montone grasso6.13 grasso 1 Re. 8.5.."},{"book":"II SAMUELE","chapter":"6","verse":"14","text":"E Davide saltava di tutta forza davanti al Signore6.14 Signore Esod. 15.20. Sal. 30.11., essendo cinto d'un Efod di lino."},{"book":"II SAMUELE","chapter":"6","verse":"15","text":"Così Davide e tutta la casa d'Israele conducevano l'Arca del Signore, con grida di allegrezza, e con suono di trombe."},{"book":"II SAMUELE","chapter":"6","verse":"16","text":"Or avvenne che, come l'Arca del Signore entrava nella città di Davide, Mical, figliuola di Saulle, riguardò dalla finestra, e vide il re Davide che saltava di forza in presenza del Signore; e lo sprezzò nel cuor suo."},{"book":"II SAMUELE","chapter":"6","verse":"17","text":"Condussero adunque l'Arca del Signore, e la posero nel suo luogo, in mezzo d'un padiglione che Davide le avea teso. E Davide offerse olocausti e sacrificii da render grazie, in presenza del Signore."},{"book":"II SAMUELE","chapter":"6","verse":"18","text":"E, quando Davide ebbe finito di offerire olocausti e sacrificii da render grazie, benedisse il popolo nel Nome del Signore degli eserciti."},{"book":"II SAMUELE","chapter":"6","verse":"19","text":"E spartì a tutto il popolo, a tutta la moltitudine d'Israele, così agli uomini come alle donne, una focaccia di pane, ed un pezzo di carne, ed un fiasco di vino per uno. Poi tutto il popolo se ne andò, ciascuno a casa sua."},{"book":"II SAMUELE","chapter":"6","verse":"20","text":"Davide ancora se ne ritornò per benedir la sua casa6.20 casa Sal. 30.. E Mical, figliuola di Saulle, gli uscì incontro, e disse: Quant'è egli stato oggi onorevole al re d'Israele d'essersi oggi scoperto davanti agli occhi delle serventi de' suoi servitori, non altrimenti che si scoprirebbe un uomo da nulla!"},{"book":"II SAMUELE","chapter":"6","verse":"21","text":"E Davide disse a Mical: Sì, nel cospetto del Signore, il quale ha eletto me, anzi che tuo padre6.21 padre 1 Sam. 13.14; 15.23,28., e che alcuno di tutta la sua famiglia, per costituirmi conduttore sopra il suo popolo, sopra Israele; per ciò farò festa nel cospetto del Signore."},{"book":"II SAMUELE","chapter":"6","verse":"22","text":"E mi avvilirò per ciò ancora più di questo, e mi terrò più basso; e pur sarò onorato appo quelle serventi, delle quali tu hai parlato."},{"book":"II SAMUELE","chapter":"6","verse":"23","text":"E Mical, figliuola di Saulle, non ebbe figliuoli, fino al giorno della sua morte."}]}