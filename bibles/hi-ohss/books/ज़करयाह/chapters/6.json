{"data":[{"book":"ज़करयाह","chapter":"6","verse":"1","text":"तब मैंने फिर ऊपर देखा, और मेरे सामने चार रथ दो पर्वतों के बीच में से निकलकर आ रहे थे को देखा, और ये पर्वत कांसा धातु के थे."},{"book":"ज़करयाह","chapter":"6","verse":"2","text":"पहले रथ में लाल घोड़े, दूसरे रथ में काले,"},{"book":"ज़करयाह","chapter":"6","verse":"3","text":"तीसरे रथ में सफेद और चौथे रथ में चितकबरे घोड़े थे—और सबके सब ताकतवर थे."},{"book":"ज़करयाह","chapter":"6","verse":"4","text":"मुझसे जो स्वर्गदूत बातें कर रहा था, मैंने उससे पूछा, “हे प्रभु, ये क्या हैं?”"},{"book":"ज़करयाह","chapter":"6","verse":"5","text":"स्वर्गदूत ने मुझे उत्तर दिया, “ये स्वर्ग की वे चार आत्माएं हैं, जो सारे संसार के प्रभु के सामने खड़ी रहती हैं और अब उनके सामने से बाहर जा रही हैं."},{"book":"ज़करयाह","chapter":"6","verse":"6","text":"जिस रथ में काले रंग के घोड़े हैं, वह उत्तर के देश को जा रहा है और जिसमें सफेद घोड़े हैं, वह पश्चिम की ओर, और जिसमें चितकबरे घोड़े हैं, वह दक्षिण की ओर जा रहा है.”"},{"book":"ज़करयाह","chapter":"6","verse":"7","text":"जब ये ताकतवर घोड़े बाहर गये, तो वे सारी पृथ्वी में जाने के लिए अधीर थे. और उसने कहा, “सारी पृथ्वी में जाओ!” अतः वे सारी पृथ्वी में गये."},{"book":"ज़करयाह","chapter":"6","verse":"8","text":"तब उसने मुझे पुकारकर कहा, “देखो, वे जो उत्तरी देश की ओर गये हैं, उन्होंने उत्तर के देश में मेरी आत्मा को शांति दी है.”"},{"book":"ज़करयाह","chapter":"6","verse":"9","text":"याहवेह का यह वचन मेरे पास आया:"},{"book":"ज़करयाह","chapter":"6","verse":"10","text":"“बाबेल से लौटे बंधुआई के इन लोगों हेल्दै, तोबियाह तथा येदाइयाह से सोना और चांदी ले लो और उसी दिन ज़ेफनियाह के पुत्र योशियाह के घर जाओ."},{"book":"ज़करयाह","chapter":"6","verse":"11","text":"सोना और चांदी को लेकर एक मुकुट बनाओ, और उस मुकुट को यहोत्सादाक के पुत्र महापुरोहित यहोशू के सिर पर रखो."},{"book":"ज़करयाह","chapter":"6","verse":"12","text":"उसे बताओ कि सर्वशक्तिमान याहवेह का यह कहना है: ‘यह वह व्यक्ति है जिसका नाम शाखा है, और वह अपने ही जगह से शाखा निकालकर याहवेह के मंदिर का निर्माण करेगा."},{"book":"ज़करयाह","chapter":"6","verse":"13","text":"यह वही है जो याहवेह के मंदिर का निर्माण करेगा, और वह राजकीय वस्त्र धारण करेगा और सिंहासन पर बैठकर राज करेगा. और उसके सिंहासन पर एक पुरोहित होगा और उन दोनों के बीच अच्छा समन्वय रहेगा.’"},{"book":"ज़करयाह","chapter":"6","verse":"14","text":"याहवेह के मंदिर में मुकुट को एक स्मृति के रूप में हेल्दाई, तोबियाह, येदाइयाह और ज़ेफनियाह के पुत्र हेन को दिया जाएगा."},{"book":"ज़करयाह","chapter":"6","verse":"15","text":"तब लोग दूर-दूर से आएंगे और याहवेह के मंदिर के बनाने में मदद करेंगे, और तुम जानोगे कि सर्वशक्तिमान याहवेह ने मुझे तुम्हारे पास भेजा है. और यह तभी होगा, जब तुम याहवेह अपने परमेश्वर की आज्ञाओं का पालन मन लगाकर करोगे.”"}]}