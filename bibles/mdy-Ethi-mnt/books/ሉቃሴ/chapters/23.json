{"data":[{"book":"ሉቃሴ","chapter":"23","verse":"1","text":"ዎጎሮ ቡኪንቴ ዓሳ ቢያ ዔቂ ዬሱሴ ጲላፆሴ ቤርቶ ዔኪ ዓኣዼኔ፤"},{"book":"ሉቃሴ","chapter":"23","verse":"2","text":"ሂዚ ጌዒያ ዒዛ ዔያታ ዎጎና ዓይሢሳኒ ኬኤዚሢ ዓርቄኔ፦ «ሃይ ዓሢ፥ ኑኡኮ ዴሮ'' ዻቢሻንቴ ኑ ዴንቄኔ፤ ሮሜ ካኣቲም ጊኢራ ጊኢሪንቱዋጉዴያ ላኣጋኔ፤ ሃሣ ‹ታኣኒ ካኣቲ ማዔ፥ ሜሲሔኬ› ጌዒ ጌዒ ኬኤዛኔ።»"},{"book":"ሉቃሴ","chapter":"23","verse":"3","text":"ጲላፆሴያ፦ «ኔኤኒ ዓይሁዴ ካኣቲዳ?» ጌይ ዬሱሴ ዖኦጫዛ፥ ዬሱሴ ማሃዖ፦ «ሂዮ፥ ኔ ታና ጌዔሢጉዴያኬ» ዒዛም ጌዔኔ።"},{"book":"ሉቃሴ","chapter":"23","verse":"4","text":"ዬማና ጲላፆሴ ቄኤሶኮ ሱኡጎና ዴሮ''ናም፦ «ሃያ ዓሢ ዑፃ ዓይጎ ዻቢንቲያ ታ ዴንቂባኣሴ!» ጌዔኔ።"},{"book":"ሉቃሴ","chapter":"23","verse":"5","text":"ዓሳ ጋዓንቴ፦ «ሃይ ዓሢ ጌሊላይዳፓ ዓርቃዖ ሃይካ ሄላ''ንዳኣና ዪሁዳ ዓጫ'' ቢያ ዔርዚ ዔርዚ ዴሮ'' ፑርቱሞም ዔቂሳኔ» ጌዒ ጌዒ ኮሺ ዶዲሺ ኬኤዜኔ።"},{"book":"ሉቃሴ","chapter":"23","verse":"6","text":"ጲላፆሴ ጌሊላ ጌይንቴ ዑኡዞ ዋይዛዖ፦ «ሃይ ጌሊላ ዓጪ ዓሲዳ?» ጌዒ ዖኦጬኔ።"},{"book":"ሉቃሴ","chapter":"23","verse":"7","text":"ዬሱሴ ሙኬሢ ሄሮዲሴ ዎይሣ ዓጫ''ፓ ማዔሢ ጲላፆሴ ዔሪ ማሂ ጊንሣ ሄሮዲሴ ባንሢ ዳኬኔ፤ ሄሮዲሴ ዬማና ዬሩሳላሜይዳኬ።"},{"book":"ሉቃሴ","chapter":"23","verse":"8","text":"ሄሮዲሴ ዬሱሴ ዛጋዖ ሚርጌ ዎዛዼኔ፤ ዓይጎሮ ጌዔቶ ዬሱሴ ዛሎ'' ቤርታ ዒ ዋይዜሢሮ ዛጋኒ ሚርጌ ዎዴ ዒዛ ኮዓኔ፤ ዬያጉዲ ሃሣ ዬሱሴ ፆኦሲ ዎልቄና ዓኪ ባኣዚ'' ማዼም ዛጋኒ ማሊሢያ ጌሣኔ።"},{"book":"ሉቃሴ","chapter":"23","verse":"9","text":"ዬያሮ ሄሮዲሴ ዬሱሴ ሚርጌ ዖኦጪሢ ዖኦጬኔ፤ ዬሱሴ ጋዓንቴ ዓይጎዋ ዒዛም ማሂባኣሴ።"},{"book":"ሉቃሴ","chapter":"23","verse":"10","text":"ቄኤሶኮ ሱኡጎና ሙሴ ዔርዜ ዎጎ ዔርዛ ዓሳ ዒኢካ ዔቂ ሚርጌና ዒ ፑርቲሴያ ማሊሲ ኬኤዛኔ።"},{"book":"ሉቃሴ","chapter":"23","verse":"11","text":"ሄሮዲሴ ፖኦሊሶና ዎላ'' ማዒ ዒዛ ቦሂ ዓማላ''ዖ፥ ሚዛጲ ዓፒላ ማይሲ ጊንሣ ጲላፆሴ ባንሢ ማሂ ዳኬኔ።"},{"book":"ሉቃሴ","chapter":"23","verse":"12","text":"ዬኖ ኬሎ''ና ሄሮዲሴና ጲላፆሴና ዎላ'' ዒጊንቴኔ፤ ዬያኮ ቤርታ ጋዓንቴ ዔያታ ዎላ'' ዱጲሢኬ።"},{"book":"ሉቃሴ","chapter":"23","verse":"13","text":"ዬካፓ ጲላፆሴ ቄኤሶኮ ሱኡጎና ሃሣ ዴሮ''ይዳፓ ዔርቴ ዓሶና ዴሮ''ና ቢያ ዔኤላ''ዖ፦"},{"book":"ሉቃሴ","chapter":"23","verse":"14","text":"« ‹ዴሮ'' ዒ ፑርቱሞም ዔቂሳኔ!› ጌዒ ዒንሢ ሃያ ዓሢ ታ ኮይላ'' ዔኪ ሙኬኔ፤ ታኣኒ ጋዓንቴ ዒንሢኮ ቤርታ ዒዛ ዖኦጪ፥ ዒንሢ ጌዒ ኬኤዛ ባኮይዳፓ ቢያ ሃያ ዓሢ ዑፃ ዓይጎዋ ዻቢንቲ ታ ዴንቂባኣሴ።"},{"book":"ሉቃሴ","chapter":"23","verse":"15","text":"ዬያጉዲ ሃሣ ሄሮዲሴያ ዒዛይዳ ዓይጎ ዻቢንቲ ዴንቂባኣሢሮ ሃንጋ ኑ ባንሢ ማሂ ዳኬኔ፤ ዓካሪ ሃይ ዓሢ ዒዛ ሃይቢም ሄሊ''ሳ ባኣዚ'' ዓይጎዋ ማዺባኣሴ።"},{"book":"ሉቃሴ","chapter":"23","verse":"16","text":"ዬያሮ ታ ጳዺና ኩንሢ ሃሻ''ንዳኔ» ጌዔኔ። ["},{"book":"ሉቃሴ","chapter":"23","verse":"17","text":"ሌዓ ሌዓ ዑሣ ዓኣዺፆ ቦንቾ ኬሎ''ና ጲላፆሴ ፔቴ'' ቱኡሲ ዓሲ ዴሮ''ም ቡላ''ያኬ።]"},{"book":"ሉቃሴ","chapter":"23","verse":"18","text":"ዬያሮ ዴራ'' ቢያ፦ «ሃያ ዓሢ ባይዜ! ባርባኔ ጋዓንቴ ኑም ቡሌ''!» ጌዒ ጌዒ ዒላቴኔ።"},{"book":"ሉቃሴ","chapter":"23","verse":"19","text":"ባርባኔ ጎዖሢ ካታሞይዳ ዑራ ዔቂሲ ዓሲ ዎዼ ዛላና ቱኡቲ ዓኣ ዓሲኬ።"},{"book":"ሉቃሴ","chapter":"23","verse":"20","text":"ጲላፆሴ ዬሱሴ ቡሊ'' ሃሻ''ኒ ኮዓዖ ላሚ ዴሮ''ም ኬኤዜኔ።"},{"book":"ሉቃሴ","chapter":"23","verse":"21","text":"ዴራ'' ጋዓንቴ፦ «ሱፄ፥ ሱሱፄ!» ጌዒ ጌዒ ዒላቴኔ።"},{"book":"ሉቃሴ","chapter":"23","verse":"22","text":"ጲላፆሴ ሃይሣሲ፦ «ሃይ ዓሢ ዻቤ ዻቢንታ ዓይጌንዴዳይ? ታኣኒ ዒዛ ሃይቢም ሄሊ''ሳንዳ ዓይጎ ባኣዚ''ያ ዴንቂባኣሢሮ ጳዺና ታ ኩንሢ ሃሻ''ንዳኔ» ዔያቶም ጌዔኔ።"},{"book":"ሉቃሴ","chapter":"23","verse":"23","text":"ዔያታ ጋዓንቴ ዑኡዞ ፔኤኮ ዼ'ጊዲ፦ «ሱሱፄ!» ጌዒ ጌዒ ዒላቴኔ፤ ዒላታኣ ዔያቶኮ ኮሺ'' ዺቤኔ።"},{"book":"ሉቃሴ","chapter":"23","verse":"24","text":"ዬያ ዛሎ''ሮ ዔያታ ዖኦጬሢ ዔያቶም ማዺንታንዳጉዲ ጲላፆሴ ዎጌኔ።"},{"book":"ሉቃሴ","chapter":"23","verse":"25","text":"ዑራ ዔቂሲ፥ ዓሲ ዎዺ ቱኡቲ ዓኣ ባርባኔ ጎዖሢ ዔያታ ዖኦጬ ጎይፆና ቡላ''ዖ፥ ዬሱሴ ጋዓንቴ ዔያታ ኮዔሢጉዲ ዓኣሢ ዔያቶም ዒንጌኔ።"},{"book":"ሉቃሴ","chapter":"23","verse":"26","text":"ዬያሮ ዬሱሴ ዔያታ ዔኪ ዴንዲፆይዳ ዓኣዖ፥ ፔቴ'' ቄሬና ጌይንታ ዓጪ ዓሲ ማዔ ሲሞኦኔ ጎዖሢ ካታሞኮ ዙላ''ፓ ካታሞ ጌላንቴ ዒዛ ዔኪ ዬሱሴ ሱፆንዶ ፑርቲሴ ዓሶ ሱፆ ሚፆ ኬዲሲ ዬሱሴ ጊንፆ ዓኣዻንዳጉዲ ማሄኔ።"},{"book":"ሉቃሴ","chapter":"23","verse":"27","text":"ሚርጌ ዓሲ ዬሱሴ ጊንፆ ዓኣዻኔ፤ ዔያቶ ባኣኮ''ይዳፓ ሚርጌና ዒዛ ጋይቴ ዖዪ ዬኤካ ላኣሊ ዓኣኔ፤"},{"book":"ሉቃሴ","chapter":"23","verse":"28","text":"ዬሱሴ ጋዓንቴ ዔያቶ ባንሢ ሺሪጋፓ፦ «ዒንሢ ዬሩሳላሜ ላኣላ! ዒንሢ ቶኦኮ''ና ዒንሢ ናኣቶ''ናም ዬኤኩዋቴ! ታ ጋይቴ ዬኤኪፖቴ!"},{"book":"ሉቃሴ","chapter":"23","verse":"29","text":"ዓይጎሮ ጌዔቶ ‹ዞኦካሢ ማዔ ላኣሎና ሾይባኣ ጎጶና ዻንሥሢባኣ ላኣሎና ዎዚ ባሊቲና ዓኣያዳይ?› ጌይንታንዳ ኬሊ'' ሙካንዳኔ።"},{"book":"ሉቃሴ","chapter":"23","verse":"30","text":"ዬኖና ዓሳ ዹኮ'' ‹ኑ ዑፃ ዶዔ!› ሃሣ ጌሜሮ ‹ኑና ዓኣቹዋቴ!› ጌይሢ ዓርቃንዳኔ።"},{"book":"ሉቃሴ","chapter":"23","verse":"31","text":"ዓካሪ ዬይ ቢያ ባካ ዓኣዔ ሚሢዳ ሃኣዺ ማዓያ ማዔቶ ሜሎ ሚፆይዳ ዎይታንዳያ ናንዳይ?» ጌዔኔ።"},{"book":"ሉቃሴ","chapter":"23","verse":"32","text":"ዬያጉዲ ሃሣ ዬሱሴና ዎላ'' ዎዻኒ ላምዖ ፑርታ ማዼ ዓሲስኬንሢያ ዔኪ ዔያታ ዴንዴኔ።"},{"book":"ሉቃሴ","chapter":"23","verse":"33","text":"ዬካፓ ዔያታ ቶኦኪ ሜጌሢ ጌይንታ ቤዞ ሄላ''ዖ ዒኢካ ዬሱሴ ሱፄኔ፤ ሃሣ ላምዖ ፑርቶ ማዼዞንሢያ ዬሱሴኮ ሻውሎ''ና ሚዛቆ ዛሎ''ናይዳ ሱፄኔ።"},{"book":"ሉቃሴ","chapter":"23","verse":"34","text":"ዬካፓ ዬሱሴ፦ «ዓዳሢዮ! ዔያታ ማዻ ባኮ ዔሩዋኣሢሮ ዓቶንጎ ዔያቶም ጌዔ!» ጌዔኔ።"},{"book":"ሉቃሴ","chapter":"23","verse":"35","text":"ዴራ'' ዔቂ ዛጋንቴ ዓይሁዶኮ ሱኡጋ፦ «ሜሌ'' ዓሶ ዒ ዻቂሼኔ፤ ዓካሪ ዒዛ ፆኦሲ ዶኦሬያ፥ ሜሲሔ ማዔቶ ሂንዳ ፔና ዻቂሾንጎ!» ጌዒ ጌዒ ዒዛ ቦሄኔ።"},{"book":"ሉቃሴ","chapter":"23","verse":"36","text":"ፖኦሊሳ ሃሣ ዬያጉዲ ዒዛ ቦሄኔ፤ ፑርቲ ሶልኬ ዑሺያ ዒዛም ዒንጋዖ፥"},{"book":"ሉቃሴ","chapter":"23","verse":"37","text":"«ኔኤኒ ዓይሁዴ ካኣቲታቶ ሂንዳ ኔና ዻቂሼ» ጌዔኔ።"},{"book":"ሉቃሴ","chapter":"23","verse":"38","text":"«ሃይ ዓይሁዴ ካኣቲኬ!» ጌዒ ፃኣፖናያ ዬሱሴኮ ቶኦኮ ኬዴ ሚፆ ዑፃ ጌሤኔ።"},{"book":"ሉቃሴ","chapter":"23","verse":"39","text":"ዬሱሴና ዎላ'' ሱፆና ፑርቶ ማዼዞንሢዳፓ ፔቴ''ሢ ዬሱሴ ኮራ፦ «ኔኤኒ ሜሲሔቱዋዓዳ? ሂንዳ ኔና ዻቂሺ ኑናኣ ዻቂሼ!» ጌዒ ጌዒ ጫሽኬኔ።"},{"book":"ሉቃሴ","chapter":"23","verse":"40","text":"ባጋሢ ጋዓንቴ፦ «ኔኤኒ ሃሢ ሃይቢም ዎጊንቲ ዓኣዖ ፆኦሲ ዒጊጩዋዓዳ?"},{"book":"ሉቃሴ","chapter":"23","verse":"41","text":"ኑኡኒ ኑ ማዼ ዻቢንቶ ዛሎ''ና ኑም ዒንጎና ዎጋ'' ኮይሳያኬ፤ ሃይ ዓሢ ጋዓንቴ ፔቴ''ታዖ ፑርታ ባኣዚ'' ማዺባኣሴ» ጌዒ ዒዛ ጎሬኔ።"},{"book":"ሉቃሴ","chapter":"23","verse":"42","text":"ዬካፓ ዬሱሴ ኮራ፦ «ጎዳሢዮ! ኔ ካኣቱሞይዳ ኔ ጌላ ዎዶ''ና ታና ጶቂሳዎ!» ጌዔኔ።"},{"book":"ሉቃሴ","chapter":"23","verse":"43","text":"ዬሱሴ ማሃዖ፦ «ጎኔ ታ ኔኤም ጋዓኔ፤ ሃኖ'' ኔ ታኣና ዎላ'' ጌኔቴይዳ ማዓንዳኔ!» ዒዛም ጌዔኔ።"},{"book":"ሉቃሴ","chapter":"23","verse":"44","text":"ዓካሪ ዬይ ያዺ ማዔሢ ዓባ'' ሳዛ ማዓኣናኬ፤ ዬካፓ ዓርቃዖ ዴንዲ ማሢ ዶምቦልሳ ዎዴ ሄላ''ንዳኣና ዓቦ''ኮ ፖዓ ዓርቂንቲ ሳዓ ጉቤ ዹሜኔ።"},{"book":"ሉቃሴ","chapter":"23","verse":"45","text":"ዬማና ጌኤዦ ማኣሮይዳ ዱማሲፆሮ ጎኦቦና ዓፒላ ሳዛ''ፓ ሄኮ ዳርዒ ላምዖ ፓቂንቴኔ።"},{"book":"ሉቃሴ","chapter":"23","verse":"46","text":"ዬሱሴ ዑኡዞ ዼ'ጊዲ፦ «ዓዳሢዮ! ሃይሾ ታኣኮ ሼምፓሢ ኔኤም ታ ዒንጋኔ!» ጌዔኔ። ዬያ ጌዔስካፓ ሼምፓሢ ዒዛኮ ዱጴኔ።"},{"book":"ሉቃሴ","chapter":"23","verse":"47","text":"ዒኢካ ዓኣ፥ ፄኤቶ ፖኦሊሶኮ ሱኡጋሢ ዬያ ማዔ ባኮ ዛጋዖ፦ «ጎኔና ሃይ ዓሢ ፂሎ''ታዖኬ!» ጌዒ ፆኦሲ ቦንቼኔ።"},{"book":"ሉቃሴ","chapter":"23","verse":"48","text":"ዬያ ባኮ ዛጋኒ ዒኢካ ቡኪንቲ ዓኣ ዓሳ ቢያ ማዔ ባኮ ዛጊ ዖዪሢና ዳዶ'' ፔኤኮ ኩቻ ባዒ ባዒ ፔ ማኣሪ ማዒ ዴንዴኔ።"},{"book":"ሉቃሴ","chapter":"23","verse":"49","text":"ዬሱሴ ኮሺ'' ዔራ ዓሶ ቢያሢና ጌሊላይዳፓ ዓርቃዖ ዒዛኮ ጊንፆ ሃንታ ላኣሎና ሃኬ ዔቂ ዬያ ባኮ ዛጋኔ።"},{"book":"ሉቃሴ","chapter":"23","verse":"50","text":"ዓይሁዴ ዓጪ ካታማ ማዔ፥ ዓርማቲያሴ ጌይንታዞይዳ ናንጋ ዮሴፔ ጌይንታ ፔቴ'' ዓሲ ዓኣኔ፤ ዒዚ ፂሎ'' ሃሣ ኮሺ ዓሲኬ፤ ሃሣ ጊንሣ ዒ ዓይሁዶ ዓሶኮ ዎጎሮ ቡካ ዓሶይዳፓ ፔቴ''ሢኬ።"},{"book":"ሉቃሴ","chapter":"23","verse":"51","text":"ማዔቶዋ ዓይሁዶ ዓሳ ዬሱሴ ባይዛኒ ዞርታ ዞርቲፆና ጌኤዞናይዳ ዒ ጌሊባኣያኬ፤ ፆኦሲ ካኣቱሞዋ ሓጊ ማዓንዳ ዎዛ ጌሢ ካፓ ዓሲኬ።"},{"book":"ሉቃሴ","chapter":"23","verse":"52","text":"ዬይ ዓሢ ጲላፆሴ ኮይላ'' ዴንዲ ዬሱሴኮ ሌዞ ዒዛም ዒንጋንዳጉዲ ዖኦጬኔ።"},{"book":"ሉቃሴ","chapter":"23","verse":"53","text":"ሌዞዋ ዒዛኮ ሚፃፓ ኬይሲ ሻኣዣ፥ ቦኦሬ ሚዛጲ ዓፒላና ሱኡዲ ዖኦኒያ ዱኡቲባኣ ላሌ ቆኦቂ ኮሾ''ና ዱኡፒ ዔቴይዳ ዱኡኬኔ።"},{"book":"ሉቃሴ","chapter":"23","verse":"54","text":"ዬያ ዒ ማዼሢ ሳዓ ዹሜም ዓይሁዶኮ ሃውሾ ኬሎ'' ቦንቻ ዓርቃኒ ዑካንቴኬ፤ ዬና ኬሌላ ሓውሾ ኬሎ''ም ጊኢጊንቲ ጊኢጊንቶ ኬሊ''ኬ።"},{"book":"ሉቃሴ","chapter":"23","verse":"55","text":"ጌሊላ ዓጮ''ይዳፓ ዬሱሴ ጊንፆ ሙኬ ላኣላ ዮሴፔና ዎላ'' ዓኣዺ ዬሱሴኮ ዱኡፖ ዛጌኔ፤ ሃሣ ዎዲ'' ዒዛ ዱኡኮናቴያ ዛጌኔ።"},{"book":"ሉቃሴ","chapter":"23","verse":"56","text":"ዬካፓ ዔያታ ፔኤኮ ማኣሪ ማዒ ዴንዳዖ ሌዞም ማዓ ዼኤሻና ሳውቃ ቲሺና ጊኢጊሼስካፓ ሙሴ ዎጎ ጎይፆና ሃውሾ ኬሎ'' ዔያታ ሃውሺ ፔኤቄኔ።"}]}