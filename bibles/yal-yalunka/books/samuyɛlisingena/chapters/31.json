{"data":[{"book":"Samuyɛli Singena","chapter":"31","verse":"1","text":"Filisitine yi Isirayila yɛngɛ. Isirayila kaane yi e gi, a gbegbe yi faxa Gilibowa geyaan fari."},{"book":"Samuyɛli Singena","chapter":"31","verse":"2","text":"Filisitine yi xaɲɛ ayi Sɔli nun a diine xili ma. E yi Sɔli a dii xɛmɛne faxa, Yonatan nun Abinadabo nun Maliki-Suwa."},{"book":"Samuyɛli Singena","chapter":"31","verse":"3","text":"Yɛngɛn yi wolon Sɔli rabilinni, xali wonle yi a li, a yi gaxu e yɛɛ ra han!"},{"book":"Samuyɛli Singena","chapter":"31","verse":"4","text":"Sɔli yi a fala yɛngɛ so se maxanla xa, a naxa, “I ya silanfanna tongo i n faxa, bayo n mi waxi Ala kolontareni itoe xa n masɔxɔn, e yi n tɔrɔ.” Koni a yɛngɛ so se maxanla yi tondi, bayo a yi gaxuxi han! Nayi, Sɔli yi a silanfanna tongo a sɔnsɔn a dɛ."},{"book":"Samuyɛli Singena","chapter":"31","verse":"5","text":"Sɔli a yɛngɛ so se maxanla to a to faxaxi, a fan yi sɔnsɔn a silanfanna dɛ e birin yi faxa."},{"book":"Samuyɛli Singena","chapter":"31","verse":"6","text":"Sɔli nun a dii xɛmɛ saxanne nun a yɛngɛ so se maxanla nun a fɔxɔrabirane birin yi faxa e bode xɔn lɔxɔ kedenni na kii nin."},{"book":"Samuyɛli Singena","chapter":"31","verse":"7","text":"Isirayila kaan naxanye yi lanbanna fɔxɔ kedenni, e nun Yurudɛn baan fɔxɔ boden na, ne yi a to a Isirayila ganla yi a gima. E mɔn yi a to a Sɔli nun a diine bata yi faxa. E yi e taane rabeɲin, e e gi. Filisitine yi fa dɔxɔ na."},{"book":"Samuyɛli Singena","chapter":"31","verse":"8","text":"Na xɔtɔn bode, Filisitine yi fa binbine yii seene tongodeni, e yi Sɔli nun a diine binbine to biraxi Gilibowa geyaan fari."},{"book":"Samuyɛli Singena","chapter":"31","verse":"9","text":"E Sɔli xunna bolon a dɛ, e a yɛngɛ so seene tongo. E yi na fe xibarun nasiga Filisiti yamanan birin yi e nun e suxure banxine yi e nun e yamaan tagi."},{"book":"Samuyɛli Singena","chapter":"31","verse":"10","text":"E yi Sɔli a yɛngɛ so seene sa Asitarate suxure banxin kui, e a binbin singan Beti-San taan yinna xɔn."},{"book":"Samuyɛli Singena","chapter":"31","verse":"11","text":"Yabɛsi Galadi kaane to a mɛ Filisitine naxan ligaxi Sɔli ra,"},{"book":"Samuyɛli Singena","chapter":"31","verse":"12","text":"e banxulan sɛnbɛmane yi keli, e sigan ti kɔɛɛn birin na siga han Beti-San. E Sɔli nun a diine binbine tongo Beti-San yinna kanke. E yi xɛtɛ Yabɛsi yi, e yi e gan mɛnni."},{"book":"Samuyɛli Singena","chapter":"31","verse":"13","text":"E yi e xɔnne tongo, e e maluxun tamaro wudi binla bun ma Yabɛsi yi. E yi sunna suxu xii solofere."}]}