{"data":[{"book":"ЕЗЭКІІЛЯ","chapter":"10","verse":"1","text":"І бачыў я: і вось на скляпеньні, якое над галовамі ў херувімаў, як бы камень сапфір, як бы нешта падобнае на прастол відаць было над імі."},{"book":"ЕЗЭКІІЛЯ","chapter":"10","verse":"2","text":"І гаварыў Ён чалавеку, які быў апрануты ў ільняную вопратку, і сказаў: увайдзі паміж калёсамі херувімаў і вазьмі поўныя прыгаршчы жару, і кінь на горад; і ён увайшоў на маіх вачах."},{"book":"ЕЗЭКІІЛЯ","chapter":"10","verse":"3","text":"А херувімы стаялі па правы бок Дома, калі ўвайшоў той чалавек, і воблака напаўняла ўнутраны двор."},{"book":"ЕЗЭКІІЛЯ","chapter":"10","verse":"4","text":"І паднялася слава Гасподняя з херувіма да парога Дома, і дом напоўніўся воблакам, і двор напоўніўся зьзяньнем славы Госпада."},{"book":"ЕЗЭКІІЛЯ","chapter":"10","verse":"5","text":"І шум ад крылаў херувімаў чутны быў нават на зьнешнім двары, як бы голас Бога Ўсемагутнага, калі Ён гаворыць."},{"book":"ЕЗЭКІІЛЯ","chapter":"10","verse":"6","text":"І калі Ён даў загад чалавеку, апранутаму ў ільняную вопратку, сказаўшы: «вазьмі агню паміж коламі, паміж херувімамі», і калі ён увайшоў і стаяў каля кола,"},{"book":"ЕЗЭКІІЛЯ","chapter":"10","verse":"7","text":"тады спасярод херувімаў адзін херувім працягнуў руку сваю да агню, які паміж херувімамі, і ўзяў і даў у прыгаршчы апранутаму ў ільняную вопратку. Ён узяў, і выйшаў."},{"book":"ЕЗЭКІІЛЯ","chapter":"10","verse":"8","text":"І відаць было ў херувімаў падабенства рук чалавечых пад крыламі іхнімі."},{"book":"ЕЗЭКІІЛЯ","chapter":"10","verse":"9","text":"І бачыў я: вось чатыры колы каля херувімаў, па адным коле каля кожнага херувіма, і колы з выгляду - як бы з каменя тапаза."},{"book":"ЕЗЭКІІЛЯ","chapter":"10","verse":"10","text":"І з выгляду ўсе чатыры падобныя, быццам кола было ў коле."},{"book":"ЕЗЭКІІЛЯ","chapter":"10","verse":"11","text":"Калі ішлі яны, дык ішлі па чатыры свае бакі; падчас шэсьця свайго не азіраліся, але да таго месца, куды павернута была галава, і яны туды ішлі; падчас шэсьця свайго не азіраліся."},{"book":"ЕЗЭКІІЛЯ","chapter":"10","verse":"12","text":"І ўсё цела іх і сьпіна іх, і рукі іх і крылы іх, і колы навокал былі поўныя вачэй, - усе чатыры колы іхнія."},{"book":"ЕЗЭКІІЛЯ","chapter":"10","verse":"13","text":"Колы гэтыя, як я чуў, былі названы: «галгал»."},{"book":"ЕЗЭКІІЛЯ","chapter":"10","verse":"14","text":"І ў кожнае жывёліны чатыры твары: першы твар - твар херувімавы, другі твар - твар чалавечы, трэці твар - ільвіны і чацьвёрты - твар арліны."},{"book":"ЕЗЭКІІЛЯ","chapter":"10","verse":"15","text":"Херувімы падняліся. Гэта былі тыя самыя жывёліны, якіх бачыў я каля ракі Хавар."},{"book":"ЕЗЭКІІЛЯ","chapter":"10","verse":"16","text":"І калі ішлі херувімы, тады ішлі каля іх і колы; і калі херувімы падымалі крылы свае, каб падняцца ад зямлі, і колы не аддзяляліся, а былі каля іх."},{"book":"ЕЗЭКІІЛЯ","chapter":"10","verse":"17","text":"Калі тыя стаялі, стаялі і яны; калі тыя падымаліся, падымаліся і яны, бо ў іх быў дух жывёлін."},{"book":"ЕЗЭКІІЛЯ","chapter":"10","verse":"18","text":"І адышла слава Гасподняя ад парога Дома і стала над херувімамі."},{"book":"ЕЗЭКІІЛЯ","chapter":"10","verse":"19","text":"І паднялі херувімы крылы свае і падняліся на маіх вачах ад зямлі; калі яны адыходзілі, дык і колы каля іх; і сталі каля ўваходу ва ўсходнюю браму Дома Гасподняга, і слава Бога Ізраілевага ўгары над імі."},{"book":"ЕЗЭКІІЛЯ","chapter":"10","verse":"20","text":"Гэта былі тыя самыя жывёліны, якіх бачыў я каля падножжа Бога Ізраілевага каля ракі Хавар. І я пазнаў, што гэта - херувімы."},{"book":"ЕЗЭКІІЛЯ","chapter":"10","verse":"21","text":"У кожнага - па чатыры твары, і ў кожнага - па чатыры крылы, і пад крыламі ў іх падабенства рук чалавечых."},{"book":"ЕЗЭКІІЛЯ","chapter":"10","verse":"22","text":"А падабенства твараў іхніх - тое самае, якія твары бачыў я каля ракі Хавар, - і выгляд у іх, і самыя яны. Кожны ішоў проста ў той бок, які быў перад абліччам ягоным."}]}