{"data":[{"book":"Yoani","chapter":"2","verse":"1","text":"Lisu'ba lyenetatu kwai na lisengele ku kilambo sa Kana ya Galilaya, na mau' bake Yesu baabile kwo."},{"book":"Yoani","chapter":"2","verse":"2","text":"Yesu na banamasi' bake nabembe baakokilwe kulisengele lyo."},{"book":"Yoani","chapter":"2","verse":"3","text":"Divai payaayomwike, mau' bake ngabammakia Yesu, “Divai iyomwike.”"},{"book":"Yoani","chapter":"2","verse":"4","text":"Yesu ngaabakia mau' bake, “Mau', lyanipalikwa panga nilitangite, ila saa yo panga lyengo lyangu' inaikali.”"},{"book":"Yoani","chapter":"2","verse":"5","text":"Mau' bake Yesu ngaabakia balu' apangakasi ba lisengele, “Lyolyoti lyaalu'a kummakia, mwapange.”"},{"book":"Yoani","chapter":"2","verse":"6","text":"Bai, palu' kwaabile na ibi'ga sita yaiukulilwe kwa maliwe. Kwa mimu ya Kiyahudi, ibi'ga yo baitumyage kwa kwipeletea, kila kibi'ga kiwesage twi'lya malebe matano."},{"book":"Yoani","chapter":"2","verse":"7","text":"Yesu ngaabakia balu' atumisi, “Mwiitwi'li'ye masi' ayo ibi'ga.” Nabembe ngabaitwi'li'ya yi'lu' ibi'ga genugenu."},{"book":"Yoani","chapter":"2","verse":"8","text":"Bu'kapo ngaabakia, “Nambi'yambi' muteke ago masi' masini, mumpeleki mpi'ndo ywa si'li'ku'si'li'ku'.” Kwa nyo ngabateka na kumpelekya."},{"book":"Yoani","chapter":"2","verse":"9","text":"Yu'lu' mpi'ndo ywa si'li'ku'si'li'ku' paagapayite masi' go, kumbe gaagalambwike panga divai. Ywembe aatangiteli kwaibu'i, lakini balu' atumisi babaatekite masi' baatangite. Mpi'ndo wa si'li'ku'si'li'ku' ngaankema mwene lisengele,"},{"book":"Yoani","chapter":"2","verse":"10","text":"ngammakia, “Kila mundu atumbwa wi'ti' bi'ka wiso divai inannoga, ata balu' babakokilwe pabaabonekana bayukwite, bapiya yi'lu' yanganoga. Lakini wenga wibi'i divai inannoga muno kulikoni ya patumbu!”"},{"book":"Yoani","chapter":"2","verse":"11","text":"Yesu aapangite mwanju wu'no nnongoi, akwo Kana ya Galilaya. Aalayite utukupu wake, na banamasi' bake ngabamwu'bi'lya."},{"book":"Yoani","chapter":"2","verse":"12","text":"Bu'kapo, Yesu aaeli pamope na mau' bake, anunabe, na banamasi' bake, baalumuli ku Kapernaumu, akwo baatami kwa masu'ba masini."},{"book":"Yoani","chapter":"2","verse":"13","text":"Paliegeli lisu'ba lya si'li'ku'si'li'ku' ya Pasika ya Ayahudi, Yesu aatiu'bu'ka yenda ku Yelusalemu."},{"book":"Yoani","chapter":"2","verse":"14","text":"Bandu bapunja mbanjeAkwo kulua lwa nyumba ya Nnu'ngu', aakoli bandu kabapi'mi'ya ng'ombe, ngondolo, na ngunda. Na balu' babapunja mbanje baabile batami mumesa."},{"book":"Yoani","chapter":"2","verse":"15","text":"Aapotike nkwasu wa lukamba, ngaabi'nganga boti bu'ka pandu paluwa lwa nyumba ya Nnu'ngu', pamope na ngondolo na ng'ombe. Aapi'li'ngwi mesa ya balu' babaabile kabapunja mbanje na kwiyitana mbanje yabe."},{"book":"Yoani","chapter":"2","verse":"16","text":"Ngaabakia balu' babaabile kabasulusa ngunda, “Ikowe yi' mubu'ye pano! Nyumba ya Tati' bangu' kanemwiyu'ye pandu po sulusilya!”"},{"book":"Yoani","chapter":"2","verse":"17","text":"Banamasi' bake ngabaku'mbu'kya panga iandikilwe, “Bwigu wangu' kwa nyumba yako wendanilangamisa.”"},{"book":"Yoani","chapter":"2","verse":"18","text":"Apo Ayahudi ngabannaluya Yesu, “Uwesa kutulaya mwanju waku', li'nga tutange uku'lu' waubile nawo wo panga makowe ga?”"},{"book":"Yoani","chapter":"2","verse":"19","text":"Yesu ngaayangwa, “Mwibomwane nyumba yi' ya Nnu'ngu', nanenga nilu'a kwisenga kai' kwa masu'ba gatatu!”"},{"book":"Yoani","chapter":"2","verse":"20","text":"Apo Ayahudi ngababaya, “Nyumba yi' ya Nnu'ngu' yaasengilwe kwa myaka alubaini na sita, na wenga ubaya ulu'a kwisenga kwa masu'ba gatatu?”"},{"book":"Yoani","chapter":"2","verse":"21","text":"Lakini ywembe nyumba ya Nnu'ngu' yailongelile yai yi'ga yake."},{"book":"Yoani","chapter":"2","verse":"22","text":"Paayu'kite bu'ka kuuwi'li, banamasi' bake ngabaku'mbu'kya galu' gaabaite. Ngabagau'bi'lya maandiko mapeleteu na makowe galu' gaabaite Yesu."},{"book":"Yoani","chapter":"2","verse":"23","text":"Yesu paabile kusi'li'ku'si'li'ku' ya Pasika akwo ku Yelusalemu, bandu baingi baaibweni myanju ya ayabu yaipangage, ngabamwu'bi'lya."},{"book":"Yoani","chapter":"2","verse":"24","text":"Lakini mwanjaa Yesu aatangite bandu boti, aau'bi'lili."},{"book":"Yoani","chapter":"2","verse":"25","text":"Aapalikeli bakiyilwa na mundu kikowe sosoti kwa makowe ga bandu, kwa mwanjaa aagatangite wisowiso makowe goti gagabile mumyoyo ya bandu."}]}