{"data":[{"book":"2 Weche Mag Ndalo","chapter":"6","verse":"1","text":"Eka Solomon nowacho niya, “Jehova Nyasaye osewacho ni enodag ei bor polo motimo mudho."},{"book":"2 Weche Mag Ndalo","chapter":"6","verse":"2","text":"Asegeroni hekalu marahuma, kama inidagie nyaka chiengʼ.”"},{"book":"2 Weche Mag Ndalo","chapter":"6","verse":"3","text":"Kane oganda jo-Israel duto ochungʼ kanyo, ruoth nolokore mogwedhogi."},{"book":"2 Weche Mag Ndalo","chapter":"6","verse":"4","text":"Eka nowacho niya,"},{"book":"2 Weche Mag Ndalo","chapter":"6","verse":"5","text":"‘Chakre ndalo mane agolo joga koa Misri pok ayiero dala maduongʼ e dhoot moro amora mar Israel mondo oger hekalu kanyo ni Nyinga, to aseyiero Daudi mondo otel ni joga Israel."},{"book":"2 Weche Mag Ndalo","chapter":"6","verse":"6","text":"To koro aseyiero Jerusalem mondo obed kama Nyinga betie kendo aseyiero Daudi mondo otel ni joga Israel.’"},{"book":"2 Weche Mag Ndalo","chapter":"6","verse":"7","text":"“Daudi wuora noketo e chunye mondo oger hekalu moluongo nying Jehova Nyasaye ma Nyasach Israel."},{"book":"2 Weche Mag Ndalo","chapter":"6","verse":"8","text":"To Jehova Nyasaye nowacho ni Daudi wuora niya, ‘Nitimo maber mondo ibed gi wach gero hekalu ni nyinga e chunyi."},{"book":"2 Weche Mag Ndalo","chapter":"6","verse":"9","text":"Kata kamano in ok niger hekalu, to wuodi, ma en ringri gi rembi iwuon; en ema noger hekalu ni Nyinga.’"},{"book":"2 Weche Mag Ndalo","chapter":"6","verse":"10","text":"“Jehova Nyasaye oserito singruok mane otimo. Asekawo loch wuora Daudi kendo asebet e kom loch mar Israel mana kaka Nyasaye nosingo kendo asegero hekalu ni Nying Jehova Nyasaye ma Nyasach Israel."},{"book":"2 Weche Mag Ndalo","chapter":"6","verse":"11","text":"Aseketo Sandug Muma ma moketie singruok mane Jehova Nyasaye otimo e kinde gi jo-Israel.”"},{"book":"2 Weche Mag Ndalo","chapter":"6","verse":"12","text":"Eka Solomon nochungʼ e nyim kendo mar misango mar Jehova Nyasaye e nyim oganda duto mar jo-Israel kendo norieyo bedene kochomo malo."},{"book":"2 Weche Mag Ndalo","chapter":"6","verse":"13","text":"Noseloso raidhi mar mula ma borne gi lachne romo fut aboro to borne kadhi malo en fut abich mokete e dier laru ma oko. Ne ochungʼ e raidhino mi ogoyo chonge piny e nyim oganda duto mar jo-Israel kendo norieyo bedene kochomo polo."},{"book":"2 Weche Mag Ndalo","chapter":"6","verse":"14","text":"Kowacho niya,"},{"book":"2 Weche Mag Ndalo","chapter":"6","verse":"15","text":"Iserito singruokni mane itimo gi jatichni Daudi wuora, ne isingori gi dhogi kendo isechopo singruokno gi lweti, mana kaka en kawuononi."},{"book":"2 Weche Mag Ndalo","chapter":"6","verse":"16","text":"“To koro Jehova Nyasaye ma Nyasach Israel rit singruok mane itimo gi jatichni Daudi wuora kiwachone niya, ‘Ok inibed maonge ngʼama bet e nyima e kom loch Israel ka nyikwayi onono kaka giwuotho e nyima kaka chikna dwaro mana kaka isetimo.’"},{"book":"2 Weche Mag Ndalo","chapter":"6","verse":"17","text":"To koro, yaye Jehova Nyasaye ma Nyasach Israel yie mondo wach mane isingo ni jatichni Daudi wuora otimre mana kaka ne isingo."},{"book":"2 Weche Mag Ndalo","chapter":"6","verse":"18","text":"“To bende Nyasaye nyalo dak e piny kod ji? Kata polo malo kata polo mabor ok nyal romi, to koro hekalu mageroni to diromi nade!"},{"book":"2 Weche Mag Ndalo","chapter":"6","verse":"19","text":"Kata kamano chik iti ni lamo jatichni gi kwayone mar ngʼwono yaye Jehova Nyasaye Nyasacha. Winji ywak gi lemo ma jatichni lamo e nyimi."},{"book":"2 Weche Mag Ndalo","chapter":"6","verse":"20","text":"Mad wangʼi rang hekaluni odiechiengʼ kod otieno, kama niwacho ni Nyingi nobedie. Yie iwinji lemo ma jatichni lamo kochomo odni."},{"book":"2 Weche Mag Ndalo","chapter":"6","verse":"21","text":"Winji lamo mar jatichni kaachiel gi jogi Israel ka gilamo ka gichomo odni. Winji gi e polo kar dakni kendo kiwinjo to iwenwa richowa."},{"book":"2 Weche Mag Ndalo","chapter":"6","verse":"22","text":"“Ka ngʼato oketho ni wadgi kendo dwarore ni mondo okwongʼre kendo obiro mokwongʼore e nyim kendo mar misango manie hekaluni,"},{"book":"2 Weche Mag Ndalo","chapter":"6","verse":"23","text":"to iwinji gi e polo kendo itim kaka owinjore. Ngʼad bura e kind jotichni kikumo joketho kendo iket richogi e wigi bende joma onge ketho iket kare kaluwore gi timgi makare."},{"book":"2 Weche Mag Ndalo","chapter":"6","verse":"24","text":"“Ka jogi Israel olo e lweny gi jowasikgi nikech gisekethoni to bangʼe gilokore mi gipako nyingi, ka gilamo kendo gikwayo e hekaluni,"},{"book":"2 Weche Mag Ndalo","chapter":"6","verse":"25","text":"to iwinjgi gi e polo kendo iwe richo jogi Israel kendo iduog-gi e piny mane imiyogi kod kweregi."},{"book":"2 Weche Mag Ndalo","chapter":"6","verse":"26","text":"“Ka polo olor kendo koth onge nikech jogi osekethoni to ka gilemo kaeni ka gipako nyingi kendo ka gilokore giweyo richogi nikech isekelonegi chandruok,"},{"book":"2 Weche Mag Ndalo","chapter":"6","verse":"27","text":"to yie mondo iwinjgi gie polo kendo iwene jotichni ma jo-Israel richogi. Puonjgi yo makare mar dak kendo iornegi koth e piny mane imiyo jogi kaka girkeni margi."},{"book":"2 Weche Mag Ndalo","chapter":"6","verse":"28","text":"“Ka kech kata dera omako piny kata ka abach omako cham kata tuo ewi dongo, kata ka bonyo kata kungu, kata ka jowasigu olworo miechgi madongo, kata ka midekre kata tuo omakogi,"},{"book":"2 Weche Mag Ndalo","chapter":"6","verse":"29","text":"to ka ngʼato kuom jogi ma jo-Israel olemo kata okwayi, ka gingʼeyo gima chando chunygi kod lit ka girieyo bedegi kochomo hekaluni,"},{"book":"2 Weche Mag Ndalo","chapter":"6","verse":"30","text":"to yie iwinji gie polo kama idakie. Wenegi richogi kendo tim ne ngʼato ka ngʼato gima owinjore gi gik motimo nikech ingʼeyo chunygi (nikech in kendi ema ingʼeyo chuny dhano),"},{"book":"2 Weche Mag Ndalo","chapter":"6","verse":"31","text":"mondo omi gilwori kendo giwuoth e yoreni ndalogi duto ma gin-go e piny mane imiyo kwerewa."},{"book":"2 Weche Mag Ndalo","chapter":"6","verse":"32","text":"“To kuom jadak ma ok achiel kuom jogi Israel moa e piny mabor nikech nyingi maduongʼ kendo lweti maratego kod badi marabora moriere, ka gibiro ma gilemo ka gichomo hekaluni,"},{"book":"2 Weche Mag Ndalo","chapter":"6","verse":"33","text":"to yie mondo iwinji gie polo kama idakie kendo tim gimoro amora ma jadakno okwayi mondo ogendini duto mag piny ongʼe nyingi kendo oluori mana kaka jogi Israel kendo mondo gingʼe ni ot ma asegeroni luongo nyingi."},{"book":"2 Weche Mag Ndalo","chapter":"6","verse":"34","text":"“Ka jogi odhi kedo gi jowasikgi kamoro amora ma ibiro orogie ka gilami kagichomo dalani miseyiero kendo hekalu masegero maluongo nyingi,"},{"book":"2 Weche Mag Ndalo","chapter":"6","verse":"35","text":"to yie iwinji gie polo lamogi kod kwayogi kendo konygi."},{"book":"2 Weche Mag Ndalo","chapter":"6","verse":"36","text":"“To ka giketho e nyimi, nimar onge ngʼato kata achiel ma ok jaketho mi ikecho kodgi kendo ichiwogi e lwet wasigu mi giterogi e twech e piny mabor kata machiegni,"},{"book":"2 Weche Mag Ndalo","chapter":"6","verse":"37","text":"kendo ka chunygi olokore e piny mane otergi e twech kendo giweyo richogi kendo gikwayi e piny wasikgi mane otweyogi kagiwacho niya, ‘Wasetimo richo kendo waseketho bende wasetimo mamono;’"},{"book":"2 Weche Mag Ndalo","chapter":"6","verse":"38","text":"to ka gidwogo iri gi chunygi duto kod ngimagi duto e piny mane otergi e twech, kendo gilemo ka girango pinygi mane imiyo kweregi, kod dala maduongʼ miseyiero kod hekalu ma asegero ni nyingi,"},{"book":"2 Weche Mag Ndalo","chapter":"6","verse":"39","text":"to yie iwinji lemogi gi kwayogi gie polo kar dakni kendo ikonygi. Kendo iwe ni jogi mosetimo richo e nyimi."},{"book":"2 Weche Mag Ndalo","chapter":"6","verse":"40","text":"“Koro Nyasacha, yie mondo wengegi oyawre kendo itgi mondo owinj maber lemo ma wachiwo kaeni."},{"book":"2 Weche Mag Ndalo","chapter":"6","verse":"41","text":"“Yaye Jehova Nyasaye, koro chungʼ malo kendo idonj e kar yweyo,"},{"book":"2 Weche Mag Ndalo","chapter":"6","verse":"42","text":"Yaye Jehova Nyasaye, kik ikwed ngʼatno misewiro."}]}