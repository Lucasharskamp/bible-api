{"data":[{"book":"امثال","chapter":"31","verse":"1","text":"ذیل میں مسّا کے بادشاہ لموایل کی کہاوتیں ہیں۔ اُس کی ماں نے اُسے یہ تعلیم دی،"},{"book":"امثال","chapter":"31","verse":"2","text":"اے میرے بیٹے، میرے پیٹ کے پھل، جو میری مَنتوں سے پیدا ہوا، مَیں تجھے کیا بتاؤں؟"},{"book":"امثال","chapter":"31","verse":"3","text":"اپنی پوری طاقت عورتوں پر ضائع نہ کر، اُن پر جو بادشاہوں کی تباہی کا باعث ہیں۔"},{"book":"امثال","chapter":"31","verse":"4","text":"اے لموایل، بادشاہوں کے لئے مَے پینا مناسب نہیں، حکمرانوں کے لئے شراب کی آرزو رکھنا موزوں نہیں۔"},{"book":"امثال","chapter":"31","verse":"5","text":"ایسا نہ ہو کہ وہ پی پی کر قوانین بھول جائیں اور تمام مظلوموں کا حق ماریں۔"},{"book":"امثال","chapter":"31","verse":"6","text":"شراب اُنہیں پلا جو تباہ ہونے والے ہیں، مَے اُنہیں پلا جو غم کھاتے ہیں،"},{"book":"امثال","chapter":"31","verse":"7","text":"ایسے ہی پی پی کر اپنی غربت اور مصیبت بھول جائیں۔"},{"book":"امثال","chapter":"31","verse":"8","text":"اپنا منہ اُن کے لئے کھول جو بول نہیں سکتے، اُن کے حق میں جو ضرورت مند ہیں۔"},{"book":"امثال","chapter":"31","verse":"9","text":"اپنا منہ کھول کر انصاف سے عدالت کر اور مصیبت زدہ اور غریبوں کے حقوق محفوظ رکھ۔"},{"book":"امثال","chapter":"31","verse":"10","text":"سُگھڑ بیوی کون پا سکتا ہے؟ ایسی عورت موتیوں سے کہیں زیادہ بیش قیمت ہے۔"},{"book":"امثال","chapter":"31","verse":"11","text":"اُس پر اُس کے شوہر کو پورا اعتماد ہے، اور وہ نفع سے محروم نہیں رہے گا۔"},{"book":"امثال","chapter":"31","verse":"12","text":"عمر بھر وہ اُسے نقصان نہیں پہنچائے گی بلکہ برکت کا باعث ہو گی۔"},{"book":"امثال","chapter":"31","verse":"13","text":"وہ اُون اور سَن چن کر بڑی محنت سے دھاگا بنا لیتی ہے۔"},{"book":"امثال","chapter":"31","verse":"14","text":"تجارتی جہازوں کی طرح وہ دُوردراز علاقوں سے اپنی روٹی لے آتی ہے۔"},{"book":"امثال","chapter":"31","verse":"15","text":"وہ پَو پھٹنے سے پہلے ہی جاگ اُٹھتی ہے تاکہ اپنے گھر والوں کے لئے کھانا اور اپنی نوکرانیوں کے لئے اُن کا حصہ تیار کرے۔"},{"book":"امثال","chapter":"31","verse":"16","text":"سوچ بچار کے بعد وہ کھیت خرید لیتی، اپنے کمائے ہوئے پیسوں سے انگور کا باغ لگا لیتی ہے۔"},{"book":"امثال","chapter":"31","verse":"17","text":"طاقت سے کمربستہ ہو کر وہ اپنے بازوؤں کو مضبوط کرتی ہے۔"},{"book":"امثال","chapter":"31","verse":"18","text":"وہ محسوس کرتی ہے، ”میرا کاروبار فائدہ مند ہے،“ اِس لئے اُس کا چراغ رات کے وقت بھی نہیں بجھتا۔"},{"book":"امثال","chapter":"31","verse":"19","text":"اُس کے ہاتھ ہر وقت اُون اور کتان کاتنے میں مصروف رہتے ہیں۔"},{"book":"امثال","chapter":"31","verse":"20","text":"وہ اپنی مٹھی مصیبت زدوں اور غریبوں کے لئے کھول کر اُن کی مدد کرتی ہے۔"},{"book":"امثال","chapter":"31","verse":"21","text":"جب برف پڑے تو اُسے گھر والوں کے بارے میں کوئی ڈر نہیں، کیونکہ سب گرم گرم کپڑے پہنے ہوئے ہیں۔"},{"book":"امثال","chapter":"31","verse":"22","text":"اپنے بستر کے لئے وہ اچھے کمبل بنا لیتی، اور خود وہ باریک کتان اور ارغوانی رنگ کے لباس پہنے پھرتی ہے۔"},{"book":"امثال","chapter":"31","verse":"23","text":"شہر کے دروازے میں بیٹھے ملک کے بزرگ اُس کے شوہر سے خوب واقف ہیں، اور جب کبھی کوئی فیصلہ کرنا ہو تو وہ بھی شوریٰ میں شریک ہوتا ہے۔"},{"book":"امثال","chapter":"31","verse":"24","text":"بیوی کپڑوں کی سلائی کر کے اُنہیں فروخت کرتی ہے، سوداگر اُس کے کمربند خرید لیتے ہیں۔"},{"book":"امثال","chapter":"31","verse":"25","text":"وہ طاقت اور وقار سے ملبّس رہتی اور ہنس کر آنے والے دنوں کا سامنا کرتی ہے۔"},{"book":"امثال","chapter":"31","verse":"26","text":"وہ حکمت سے بات کرتی، اور اُس کی زبان پر شفیق تعلیم رہتی ہے۔"},{"book":"امثال","chapter":"31","verse":"27","text":"وہ سُستی کی روٹی نہیں کھاتی بلکہ اپنے گھر میں ہر معاملے کی دیکھ بھال کرتی ہے۔"},{"book":"امثال","chapter":"31","verse":"28","text":"اُس کے بیٹے کھڑے ہو کر اُسے مبارک کہتے ہیں، اُس کا شوہر بھی اُس کی تعریف کر کے کہتا ہے،"},{"book":"امثال","chapter":"31","verse":"29","text":"”بہت سی عورتیں سُگھڑ ثابت ہوئی ہیں، لیکن تُو اُن سب پر سبقت رکھتی ہے!“"},{"book":"امثال","chapter":"31","verse":"30","text":"دل فریبی، دھوکا اور حُسن پل بھر کا ہے، لیکن جو عورت اللہ کا خوف مانے وہ قابلِ تعریف ہے۔"},{"book":"امثال","chapter":"31","verse":"31","text":"اُسے اُس کی محنت کا اجر دو! شہر کے دروازوں میں اُس کے کام اُس کی ستائش کریں!"}]}