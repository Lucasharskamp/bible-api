{"data":[{"book":"rōmiṇaḥ","chapter":"9","verse":"1","text":"ahaṁ kāñcid kalpitāṁ kathāṁ na kathayāmi, khrīṣṭasya sākṣāt satyamēva bravīmi pavitrasyātmanaḥ sākṣān madīyaṁ mana ētat sākṣyaṁ dadāti|"},{"book":"rōmiṇaḥ","chapter":"9","verse":"2","text":"mamāntaratiśayaduḥkhaṁ nirantaraṁ khēdaśca"},{"book":"rōmiṇaḥ","chapter":"9","verse":"3","text":"tasmād ahaṁ svajātīyabhrātr̥ṇāṁ nimittāt svayaṁ khrīṣṭācchāpākrāntō bhavitum aiccham|"},{"book":"rōmiṇaḥ","chapter":"9","verse":"4","text":"yatasta isrāyēlasya vaṁśā api ca dattakaputratvaṁ tējō niyamō vyavasthādānaṁ mandirē bhajanaṁ pratijñāḥ pitr̥puruṣagaṇaścaitēṣu sarvvēṣu tēṣām adhikārō'sti|"},{"book":"rōmiṇaḥ","chapter":"9","verse":"5","text":"tat kēvalaṁ nahi kintu sarvvādhyakṣaḥ sarvvadā saccidānanda īśvarō yaḥ khrīṣṭaḥ sō'pi śārīrikasambandhēna tēṣāṁ vaṁśasambhavaḥ|"},{"book":"rōmiṇaḥ","chapter":"9","verse":"6","text":"īśvarasya vākyaṁ viphalaṁ jātam iti nahi yatkāraṇād isrāyēlō vaṁśē yē jātāstē sarvvē vastuta isrāyēlīyā na bhavanti|"},{"book":"rōmiṇaḥ","chapter":"9","verse":"7","text":"aparam ibrāhīmō vaṁśē jātā api sarvvē tasyaiva santānā na bhavanti kintu ishākō nāmnā tava vaṁśō vikhyātō bhaviṣyati|"},{"book":"rōmiṇaḥ","chapter":"9","verse":"8","text":"arthāt śārīrikasaṁsargāt jātāḥ santānā yāvantastāvanta ēvēśvarasya santānā na bhavanti kintu pratiśravaṇād yē jāyantē taēvēśvaravaṁśō gaṇyatē|"},{"book":"rōmiṇaḥ","chapter":"9","verse":"9","text":"yatastatpratiśrutē rvākyamētat, ētādr̥śē samayē 'haṁ punarāgamiṣyāmi tatpūrvvaṁ sārāyāḥ putra ēkō janiṣyatē|"},{"book":"rōmiṇaḥ","chapter":"9","verse":"10","text":"aparamapi vadāmi svamanō'bhilāṣata īśvarēṇa yannirūpitaṁ tat karmmatō nahi kintvāhvayitu rjātamētad yathā siddhyati"},{"book":"rōmiṇaḥ","chapter":"9","verse":"11","text":"tadarthaṁ ribkānāmikayā yōṣitā janaikasmād arthād asmākam ishākaḥ pūrvvapuruṣād garbhē dhr̥tē tasyāḥ santānayōḥ prasavāt pūrvvaṁ kiñca tayōḥ śubhāśubhakarmmaṇaḥ karaṇāt pūrvvaṁ"},{"book":"rōmiṇaḥ","chapter":"9","verse":"12","text":"tāṁ pratīdaṁ vākyam uktaṁ, jyēṣṭhaḥ kaniṣṭhaṁ sēviṣyatē,"},{"book":"rōmiṇaḥ","chapter":"9","verse":"13","text":"yathā likhitam āstē, tathāpyēṣāvi na prītvā yākūbi prītavān ahaṁ|"},{"book":"rōmiṇaḥ","chapter":"9","verse":"14","text":"tarhi vayaṁ kiṁ brūmaḥ? īśvaraḥ kim anyāyakārī? tathā na bhavatu|"},{"book":"rōmiṇaḥ","chapter":"9","verse":"15","text":"yataḥ sa svayaṁ mūsām avadat; ahaṁ yasmin anugrahaṁ cikīrṣāmi tamēvānugr̥hlāmi, yañca dayitum icchāmi tamēva dayē|"},{"book":"rōmiṇaḥ","chapter":"9","verse":"16","text":"ataēvēcchatā yatamānēna vā mānavēna tanna sādhyatē dayākāriṇēśvarēṇaiva sādhyatē|"},{"book":"rōmiṇaḥ","chapter":"9","verse":"17","text":"phirauṇi śāstrē likhati, ahaṁ tvaddvārā matparākramaṁ darśayituṁ sarvvapr̥thivyāṁ nijanāma prakāśayituñca tvāṁ sthāpitavān|"},{"book":"rōmiṇaḥ","chapter":"9","verse":"18","text":"ataḥ sa yam anugrahītum icchati tamēvānugr̥hlāti, yañca nigrahītum icchati taṁ nigr̥hlāti|"},{"book":"rōmiṇaḥ","chapter":"9","verse":"19","text":"yadi vadasi tarhi sa dōṣaṁ kutō gr̥hlāti? tadīyēcchāyāḥ pratibandhakatvaṁ karttaṁ kasya sāmarthyaṁ vidyatē?"},{"book":"rōmiṇaḥ","chapter":"9","verse":"20","text":"hē īśvarasya pratipakṣa martya tvaṁ kaḥ? ētādr̥śaṁ māṁ kutaḥ sr̥ṣṭavān? iti kathāṁ sr̥ṣṭavastu sraṣṭrē kiṁ kathayiṣyati?"},{"book":"rōmiṇaḥ","chapter":"9","verse":"21","text":"ēkasmān mr̥tpiṇḍād utkr̥ṣṭāpakr̥ṣṭau dvividhau kalaśau karttuṁ kiṁ kulālasya sāmarthyaṁ nāsti?"},{"book":"rōmiṇaḥ","chapter":"9","verse":"22","text":"īśvaraḥ kōpaṁ prakāśayituṁ nijaśaktiṁ jñāpayituñcēcchan yadi vināśasya yōgyāni krōdhabhājanāni prati bahukālaṁ dīrghasahiṣṇutām āśrayati;"},{"book":"rōmiṇaḥ","chapter":"9","verse":"23","text":"aparañca vibhavaprāptyarthaṁ pūrvvaṁ niyuktānyanugrahapātrāṇi prati nijavibhavasya bāhulyaṁ prakāśayituṁ kēvalayihūdināṁ nahi bhinnadēśināmapi madhyād"},{"book":"rōmiṇaḥ","chapter":"9","verse":"24","text":"asmāniva tānyāhvayati tatra tava kiṁ?"},{"book":"rōmiṇaḥ","chapter":"9","verse":"25","text":"hōśēyagranthē yathā likhitam āstē, yō lōkō mama nāsīt taṁ vadiṣyāmi madīyakaṁ| yā jāti rmē'priyā cāsīt tāṁ vadiṣyāmyahaṁ priyāṁ|"},{"book":"rōmiṇaḥ","chapter":"9","verse":"26","text":"yūyaṁ madīyalōkā na yatrēti vākyamaucyata| amarēśasya santānā iti khyāsyanti tatra tē|"},{"book":"rōmiṇaḥ","chapter":"9","verse":"27","text":"isrāyēlīyalōkēṣu yiśāyiyō'pi vācamētāṁ prācārayat, isrāyēlīyavaṁśānāṁ yā saṁkhyā sā tu niścitaṁ| samudrasikatāsaṁkhyāsamānā yadi jāyatē| tathāpi kēvalaṁ lōkairalpaistrāṇaṁ vrajiṣyatē|"},{"book":"rōmiṇaḥ","chapter":"9","verse":"28","text":"yatō nyāyēna svaṁ karmma parēśaḥ sādhayiṣyati| dēśē saēva saṁkṣēpānnijaṁ karmma kariṣyati|"},{"book":"rōmiṇaḥ","chapter":"9","verse":"29","text":"yiśāyiyō'paramapi kathayāmāsa, sainyādhyakṣaparēśēna cēt kiñcinnōdaśiṣyata| tadā vayaṁ sidōmēvābhaviṣyāma viniścitaṁ| yadvā vayam amōrāyā agamiṣyāma tulyatāṁ|"},{"book":"rōmiṇaḥ","chapter":"9","verse":"30","text":"tarhi vayaṁ kiṁ vakṣyāmaḥ? itaradēśīyā lōkā api puṇyārtham ayatamānā viśvāsēna puṇyam alabhanta;"},{"book":"rōmiṇaḥ","chapter":"9","verse":"31","text":"kintvisrāyēllōkā vyavasthāpālanēna puṇyārthaṁ yatamānāstan nālabhanta|"},{"book":"rōmiṇaḥ","chapter":"9","verse":"32","text":"tasya kiṁ kāraṇaṁ? tē viśvāsēna nahi kintu vyavasthāyāḥ kriyayā cēṣṭitvā tasmin skhalanajanakē pāṣāṇē pādaskhalanaṁ prāptāḥ|"},{"book":"rōmiṇaḥ","chapter":"9","verse":"33","text":"likhitaṁ yādr̥śam āstē, paśya pādaskhalārthaṁ hi sīyōni prastarantathā| bādhākārañca pāṣāṇaṁ paristhāpitavānaham| viśvasiṣyati yastatra sa janō na trapiṣyatē|"}]}