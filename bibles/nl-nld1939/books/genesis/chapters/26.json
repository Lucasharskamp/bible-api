{"data":[{"book":"Genesis","chapter":"26","verse":"1","text":"Toen er eens na de vroegere hongersnood, die in Abrahams dagen had geheerst, opnieuw hongersnood in het land ontstond, vertrok Isaäk naar Gerar, naar Abimélek, den koning der Filistijnen."},{"book":"Genesis","chapter":"26","verse":"2","text":"Daar verscheen hem Jahweh, en sprak tot hem: Daal niet af naar Egypte, maar blijf in het land, dat Ik u aanwijs."},{"book":"Genesis","chapter":"26","verse":"3","text":"Vestig u in dit land, en Ik zal met u zijn en u zegenen; want aan u en uw geslacht zal Ik al deze landen geven, en Ik zal de eed, die Ik uw vader Abraham gezworen heb, gestand doen."},{"book":"Genesis","chapter":"26","verse":"4","text":"Ik zal uw nageslacht talrijk maken als de sterren aan de hemel, en aan uw nageslacht al deze landen schenken. In uw zaad zullen alle volken der aarde worden gezegend,"},{"book":"Genesis","chapter":"26","verse":"5","text":"omdat Abraham naar mijn stem heeft gehoord, en mijn gebod en bevelen, mijn instellingen en wetten heeft onderhouden."},{"book":"Genesis","chapter":"26","verse":"6","text":"Zo bleef Isaäk te Gerar wonen."},{"book":"Genesis","chapter":"26","verse":"7","text":"Toen nu de inwoners van die stad hem polsten over zijn vrouw, zeide hij: Het is mijn zuster. Want hij durfde niet zeggen: Het is mijn vrouw. Hij was bang, dat de inwoners van die stad hem om Rebekka zouden vermoorden; want zij was een knappe verschijning."},{"book":"Genesis","chapter":"26","verse":"8","text":"Nadat hij daar al geruime tijd had vertoefd, gebeurde het eens, dat Abimélek, de koning der Filistijnen, uit zijn venster keek en zag, dat Isaäk zijn vrouw Rebekka aan het liefkozen was."},{"book":"Genesis","chapter":"26","verse":"9","text":"Nu liet Abimélek Isaäk roepen, en zeide hem: Vast en zeker: het is uw vrouw! Hoe hebt ge dan kunnen zeggen: Het is mijn zuster! Isaäk gaf hem ten antwoord: Ik was bang, dat ik om haar zou worden vermoord."},{"book":"Genesis","chapter":"26","verse":"10","text":"Abimélek hernam: Maar wat hebt ge ons gedaan! Hoe gemakkelijk had iemand van ons volk met uw vrouw gemeenschap kunnen houden; ge zoudt dan een zware schuld op ons hebben geladen."},{"book":"Genesis","chapter":"26","verse":"11","text":"Toen liet Abimélek aan heel het volk afkondigen: Wie dezen man of zijn vrouw enig leed durft doen, zal sterven."},{"book":"Genesis","chapter":"26","verse":"12","text":"Nu begon Isaäk in dat land te zaaien, en won dat jaar een honderdvoudige oogst; want Jahweh zegende hem."},{"book":"Genesis","chapter":"26","verse":"13","text":"De man werd al rijker en rijker, totdat hij grote overvloed bezat."},{"book":"Genesis","chapter":"26","verse":"14","text":"Hij had talrijke schapen en runderen en een groot aantal slaven, zodat de Filistijnen afgunstig op hem werden."},{"book":"Genesis","chapter":"26","verse":"15","text":"Daarom begonnen de Filistijnen alle putten, die de knechten van zijn vader in de dagen van zijn vader Abraham gegraven hadden, te verstoppen en met zand dicht te werpen."},{"book":"Genesis","chapter":"26","verse":"16","text":"En Abimélek zeide tot Isaäk: Ga van ons heen; want gij wordt ons te machtig!"},{"book":"Genesis","chapter":"26","verse":"17","text":"Isaäk trok dus vandaar weg, sloeg zijn tent op in het dal van Gerar, en bleef daar wonen."},{"book":"Genesis","chapter":"26","verse":"18","text":"Daar groef Isaäk de waterputten weer open, die men tijdens het leven van zijn vader Abraham had gegraven, maar die de Filistijnen na de dood van Abraham hadden dichtgeworpen; hij gaf ze weer dezelfde namen als zijn vader gedaan had."},{"book":"Genesis","chapter":"26","verse":"19","text":"Terwijl dus de knechten van Isaäk in het Gerardal aan het graven waren, vonden ze daar een put met stromend water."},{"book":"Genesis","chapter":"26","verse":"20","text":"Maar de herders van Gerar begonnen met de herders van Isaäk te twisten, en zeiden: Dat water behoort ons. Daarom noemde hij die put Ések, omdat ze daar met hem hadden getwist."},{"book":"Genesis","chapter":"26","verse":"21","text":"Nu groeven zij een andere put, maar ook daarover ontstond strijd; men noemde die Sitna."},{"book":"Genesis","chapter":"26","verse":"22","text":"Toen trok hij ook vandaar weg, en groef weer een andere put, waarover geen twist meer ontstond. Hij noemde hem Rechobot; want hij zeide: Nu heeft Jahweh ons ruimte gemaakt, zodat we in het land kunnen groeien."},{"book":"Genesis","chapter":"26","verse":"23","text":"Vandaar trok hij op naar Beër-Sjéba."},{"book":"Genesis","chapter":"26","verse":"24","text":"Daar verscheen Jahweh hem zekere nacht, en sprak tot hem: Ik ben de God van Abraham, uw vader! Vrees niet, want Ik ben met u. Ik zal u zegenen en uw geslacht talrijk maken, Om wille van Abraham, mijn dienaar."},{"book":"Genesis","chapter":"26","verse":"25","text":"Daarom bouwde hij daar een altaar, en riep de naam van Jahweh aan. Isaäk sloeg er zijn tent op, en zijn knechten groeven er een put."},{"book":"Genesis","chapter":"26","verse":"26","text":"Nu kwam Abimélek van Gerar uit hem bezoeken in gezelschap van Achoezzat, zijn vertrouweling, en Pikol, zijn legeroverste."},{"book":"Genesis","chapter":"26","verse":"27","text":"Maar Isaäk zei hem: Waarom komt gij naar mij toe, terwijl gij mij haat en mij van u hebt weggejaagd?"},{"book":"Genesis","chapter":"26","verse":"28","text":"Ze antwoordden: We hebben nu duidelijk ingezien, dat Jahweh met u is. Daarom hebben we gedacht: er moest een eedverdrag tussen ons beiden bestaan, tussen ons en u. Wij willen een verbond met u sluiten,"},{"book":"Genesis","chapter":"26","verse":"29","text":"dat gij ons geen kwaad zult doen, evenmin als wij u enig leed hebben gedaan, maar u enkel vriendschap hebben bewezen, en u in vrede lieten gaan. Waarachtig, gij zijt door Jahweh gezegend!"},{"book":"Genesis","chapter":"26","verse":"30","text":"Hierop richtte hij een gastmaal voor hen aan, en zij aten en dronken."},{"book":"Genesis","chapter":"26","verse":"31","text":"De volgende morgen zwoeren zij elkander de eed. Toen liet Isaäk hen vertrekken, en zij gingen van hem in vrede heen."},{"book":"Genesis","chapter":"26","verse":"32","text":"Nog diezelfde dag kwamen de knechten van Isaäk hem berichten over een welput, die zij hadden gegraven, en zeiden hem: We hebben water gevonden."},{"book":"Genesis","chapter":"26","verse":"33","text":"Hij noemde die Sjiba; en daarom heet die stad Beër-Sjéba tot op de huidige dag."},{"book":"Genesis","chapter":"26","verse":"34","text":"Toen Esau veertig jaar oud was, huwde hij Jehoedit, de dochter van den Chittiet Beëri, en Basemat, de dochter van den Chittiet Elon."},{"book":"Genesis","chapter":"26","verse":"35","text":"Zij waren de oorzaak van bitter verdriet voor Isaäk en Rebekka."}]}