{"data":[{"book":"Mabasa","chapter":"22","verse":"1","text":"“Hama nemi madzibaba, teererai kuzvidavirira kwangu zvino.”"},{"book":"Mabasa","chapter":"22","verse":"2","text":"Pavakanzwa achitaura kwavari nechiHebheru, vakanyanya kunyarara."},{"book":"Mabasa","chapter":"22","verse":"3","text":"“Ini ndiri muJudha, akaberekerwa kuTasasi yeSirisia, asi ndakarerwa muguta rino. Pasi paGamarieri ndakanyatsodzidziswa mutemo wamadzibaba edu uye ndakanga ndichishingairira Mwari sezvamunoita imi nhasi."},{"book":"Mabasa","chapter":"22","verse":"4","text":"Ndakatambudza vateveri veNzira iyi kusvikira pakufa kwavo, ndichisunga zvose varume navakadzi ndichivaisa mutorongo,"},{"book":"Mabasa","chapter":"22","verse":"5","text":"sezvandingapupurirwawo nomuprista mukuru namakurukota ose. Ndakapiwa matsamba aibva kwavari okuenda nawo kuhama dzavo dzaiva muDhamasiko, ndikaenda ikoko kuti ndinouya navanhu ava kuJerusarema savasungwa kuti vazorangwa."},{"book":"Mabasa","chapter":"22","verse":"6","text":"“Nenguva dzinenge dzamasikati pandakanga ndoswedera pedyo neDhamasiko, pakarepo chiedza chakabva kudenga chikandipenyera kumativi ose."},{"book":"Mabasa","chapter":"22","verse":"7","text":"Ndakawira pasi ndikanzwa inzwi richiti kwandiri, ‘Sauro! Sauro! Unonditambudzireiko?’"},{"book":"Mabasa","chapter":"22","verse":"8","text":"“Ndakati, ‘Ndimi aniko, Ishe?’"},{"book":"Mabasa","chapter":"22","verse":"9","text":"Shamwari dzangu dzakaona chiedza, asi hadzina kunzwa inzwi raiye akanga achitaura neni."},{"book":"Mabasa","chapter":"22","verse":"10","text":"“Ndakabvunza ndikati, ‘Munoda kuti ndiiteiko Ishe?’"},{"book":"Mabasa","chapter":"22","verse":"11","text":"Shamwari dzangu dzakandisesedza pakupinda kwangu muDhamasiko, nokuti kuvaima kwechiedza kwakanga kwandipofumadza."},{"book":"Mabasa","chapter":"22","verse":"12","text":"“Murume ainzi Ananiasi akauya kuzondiona. Akanga akazvipira pakunamata Mwari nokucherechedza murayiro uye aikudzwa zvikuru navaJudha vose vaigaramo."},{"book":"Mabasa","chapter":"22","verse":"13","text":"Akamira neni akati, ‘Hama Pauro, chiona!’ uye nenguva yakare iyoyo ndakakwanisa kumuona."},{"book":"Mabasa","chapter":"22","verse":"14","text":"“Ipapo akati, ‘Mwari wamadzibaba edu akusarudza iwe kuti uzive kuda kwake uone Iye Akarurama uye unzwe mashoko anobva mumuromo make."},{"book":"Mabasa","chapter":"22","verse":"15","text":"Uchava chapupu chake kuvanhu vose, chezvawakaona nezvawakanzwa."},{"book":"Mabasa","chapter":"22","verse":"16","text":"Saka zvino wakamirireiko? Simuka ubhabhatidzwe usukwe zvivi zvako, udane kuzita rake.’"},{"book":"Mabasa","chapter":"22","verse":"17","text":"“Pandakadzokera kuJerusarema, uye ndichinyengetera ndiri mutemberi, ndakabatwa nomweya"},{"book":"Mabasa","chapter":"22","verse":"18","text":"ndikaona Ishe achitaura kwandiri achiti, ‘Kurumidza kubva muJerusarema izvozvi, nokuti vanhu havangagamuchiri uchapupu hwako.’"},{"book":"Mabasa","chapter":"22","verse":"19","text":"“Ndakapindura ndikati, ‘Ishe, vanhu ava vanoziva kuti ndakanga ndichienda musinagoge rimwe nerimwe kuti ndinosunga uye ndirove vaya vaitenda kwamuri."},{"book":"Mabasa","chapter":"22","verse":"20","text":"Uye pavakateura ropa raSitefani chapupu chenyu, ndakanga ndimirepo ndichitenderana nazvo uye ndakachengeta nhumbi dzaivo vaimuuraya.’"},{"book":"Mabasa","chapter":"22","verse":"21","text":"“Ipapo Ishe akati kwandiri, ‘Enda, nokuti ndichakutuma kure kune veDzimwe Ndudzi.’ ”"},{"book":"Mabasa","chapter":"22","verse":"22","text":"Vanhu vakamuteerera kusvikira ataura izvi. Ipapo vakadanidzira vachiti, “Mubvisei panyika! Haafaniri kurarama!”"},{"book":"Mabasa","chapter":"22","verse":"23","text":"Pavakanga vachiita mheremhere vachikanda nguo dzavo pasi, uye vachikushira ivhu mudenga,"},{"book":"Mabasa","chapter":"22","verse":"24","text":"mukuru wavarwi akarayira kuti Pauro aendeswe kudzimba dzavarwi. Akarayira kuti arohwe uye abvunzwe kuitira kuti vazive kuti nemhaka yei vanhu vakanga vachimupopotera kudai."},{"book":"Mabasa","chapter":"22","verse":"25","text":"Pavakamusunga kuti vamurove, Pauro akati kumukuru wezana akanga amirepo, “Munotenderwa here nomutemo kuti murove muRoma, asina kana kutombowanikwa ane mhosva?”"},{"book":"Mabasa","chapter":"22","verse":"26","text":"Mukuru wezana akati anzwa izvi, akaenda kumukuru wavarwi akandomuzivisa izvozvo, akati, “Muchaita seiko zvino? Munhu uyu muRoma.”"},{"book":"Mabasa","chapter":"22","verse":"27","text":"Mukuru wavarwi akaenda kuna Pauro akati, “Nditaurire, uri muRoma here iwe?”"},{"book":"Mabasa","chapter":"22","verse":"28","text":"Mukuru wehondo akati, “Ini ndakaita zvokutenga nomutengo mukuru kuti ndive muRoma.”"},{"book":"Mabasa","chapter":"22","verse":"29","text":"Vaya vakanga voda kumubvunza vakabva varega pakarepo. Mukuru wamauto pachake akatya paakaona kuti akanga asunga Pauro, muRoma, nengetani."},{"book":"Mabasa","chapter":"22","verse":"30","text":"Zuva rakatevera, sezvo mukuru wavarwi aida kuziva chaizvoizvo kuti sei Pauro akanga achipomerwa mhosva navaJudha, akamusunungura akarayira kuti vaprista vakuru neDare Guru ravaJudha vaungane. Ipapo akatora Pauro akamumisa pamberi pavo."}]}