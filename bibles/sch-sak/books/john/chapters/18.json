{"data":[{"book":"John","chapter":"18","verse":"1","text":"Jisua'n hi chubaithona hih a ti suole chu, a ruoisingei le Kidron Tuitedung rakânin an sea. Ma muna han ruhuon aoma, male Jisua le a ruoisingei asûnga an lûta."},{"book":"John","chapter":"18","verse":"2","text":"A minsûrpu Judas han hima mun hah a rieta, vêl tamtak Jisua le a ruoisingei, ha muna han an intûp ngâi sikin."},{"book":"John","chapter":"18","verse":"3","text":"Masikin Judas han Roman râlmingei pâl leh, male Ochaisingei le Phariseengeiin an tîr, Temple rungpungei senkhat tuongin ma ruhuona han râlrovongei, châtingei le meiserngei chôiin an sea."},{"book":"John","chapter":"18","verse":"4","text":"A chunga ahong tung rang neinunngei murdi hah Jisua'n a lei riet sai piel ani sikin moton tieng a hong nâia, “Tumo nin rok?” tiin a rekel ngeia."},{"book":"John","chapter":"18","verse":"5","text":"“Nazareth Jisua,” tiin an thuona."},{"book":"John","chapter":"18","verse":"6","text":"Jisua'n, “Keima hih ki ni,” a ti lehan an nûk tieng an intôla, nuoia an inlet raka."},{"book":"John","chapter":"18","verse":"7","text":"Avêlin Jisua'n an kôm, “Tumo nin rôk?” tiin a rekel ngei nôka,"},{"book":"John","chapter":"18","verse":"8","text":"Jisua'n an kôm, “Keima ki ni, nangni ki tipe zoi ngah. Ma anghan keima mi nin rok anîn chu adangngei chu se ta rese ngei,” a tipe ngeia."},{"book":"John","chapter":"18","verse":"9","text":"(Jisua'n hima anga a tina tak chu, “Pa, mi ni pêk ngei lâia inkhat luo minmang mu-ung, a lei ti hah ahong tung adikna ranga ani.”)"},{"book":"John","chapter":"18","verse":"10","text":"Simon Peter'n, a khandai pêl hah a kaidûka, Ochai Inlaltak suokpa kuor a changtienga a lengthâk pea. Ha suokpa riming hah Malchus ani."},{"book":"John","chapter":"18","verse":"11","text":"18:11: Mat 26:39; Mk 14:36; Luk 22:42 Jisua'n Peter kôm, “Ne khandai hah akoka thun nôk ta roh! ka Pa'n tuongna kilât mi pêk hih ke nêk loi rangin ni mindon mo?” a tia."},{"book":"John","chapter":"18","verse":"12","text":"Hanchu Roman râlmingei pâla an ulien inchungtak leh Juda mi rungpungeiin Jisua an sûra, an khita,"},{"book":"John","chapter":"18","verse":"13","text":"male Annas kôm an tuong baka. Ama hah Caiaphas tarpu ania, Caiaphas hah ma kum han Ochai Inlaltak ani."},{"book":"John","chapter":"18","verse":"14","text":"Mi murdi ruthûlin mi inkhat thi hah asa uol, tia Juda rachamneipungei kôma rilpu hah Caiaphas hih ani.18:14: Joh 11:49,50"},{"book":"John","chapter":"18","verse":"15","text":"Simon Peter le ruoisi dang han Jisua an jûia. Ha ruoisi dang hah Ochai Inlaltak mêlriet ani sikin Ochai Inlaltak khalâidung dênin Jisua a se puia."},{"book":"John","chapter":"18","verse":"16","text":"Peter chu mokot pêntieng a lei oma. Hanchu ruoisi dang han pêntieng a jôk nôka, mokota om dôngmate hah a chongpuia, male Peter sûng tieng a hong minlûta."},{"book":"John","chapter":"18","verse":"17","text":"Mokota om dôngmate han, “Nangma khom hima miriempa ruoisingei lâia mi inkhat nimak che mo?” tiin a rekela."},{"book":"John","chapter":"18","verse":"18","text":"Adâi sikin tîrlâmngei le rungpungei han rohol leh mei an thoa, inding chungin an uota. Hanchu Peter khom a sea, an kôla vân dingin mei ava uota."},{"book":"John","chapter":"18","verse":"19","text":"Ochai Inlaltak han Jisua kôm a ruoisingei thurchi le a minchu ngâi chungroi a rekela."},{"book":"John","chapter":"18","verse":"20","text":"Jisua'n a thuona, “Zoratin mi murdi rietin thurchi ki misîr ngâia; Synagogngeia le Biekina, mipui intûpna ki minchu ngâia. Inrûkin ite reng misîr ngâi mu-ung."},{"book":"John","chapter":"18","verse":"21","text":"Masikin, ithomo keima mi ni rekela? Ku thurchi misîr a riet ngei rekel roh ba. Imo ki misîr pe ngei ngâi an riet ngah,” a tia."},{"book":"John","chapter":"18","verse":"22","text":"Jisua'n hima anga a chong lâitakin ha taka om mi rungngâi inkhatin a bêna, a kôm, “Kho angngân mo Ochai Inlaltak hih hima anghan no chongpui ngama?” a tia."},{"book":"John","chapter":"18","verse":"23","text":"Jisua'n a kôm, “Ki ti minchâina aom duoiin chu, maha imo ani hi muna mipuingei hih ril roh. Aniatachu ki ti mindikin chu, ithomo ni ni bêna?” tiin a thuon ngeia."},{"book":"John","chapter":"18","verse":"24","text":"Male Annas han khit pumin ama hah Ochai Inlaltak Caiaphas kôm a tîr zoia."},{"book":"John","chapter":"18","verse":"25","text":"Peter chu mei uotin a lân ding banga. Hanchu midangngeiin a kôm, “Nangma khom a ruoisingei lâia inkhatlam hah nimak che mo?” an tia."},{"book":"John","chapter":"18","verse":"26","text":"Ochai Inlaltak suok Peter'n a kuor a lengthâk pe sûngsuokpa han Peter kôm, “Ruhuon sûnga han a kôm nang ku mu nimak mo?” tiin a rekela."},{"book":"John","chapter":"18","verse":"27","text":"Avêlin Peter'n, “Ni mu-ung” a ti nôka, male chu âr akhuong kelen zoi."},{"book":"John","chapter":"18","verse":"28","text":"Jînga inmânin Jisua hah Caiaphas in renga Rom râiôt ina an tuonga. Juda rachamneipungei chu balam angin ânthiengin Kalkân kût ruolhoia sâk, sâk rang an nuom sikin râiôt ina lût mak ngei."},{"book":"John","chapter":"18","verse":"29","text":"Masikin Pilat tuol pêntieng ava jôka an kôm, “Hi mi hih imo nin nônna?” tiin a rekel ngeia."},{"book":"John","chapter":"18","verse":"30","text":"Annin an thuon chu, “Hi mi hin ite tho minchâina dôn no senla chu no kôm hong tuong no ni ung.”"},{"book":"John","chapter":"18","verse":"31","text":"Pilat'n an kôm, “Nônchu nangnin tuong ungla nin balam angin a chungroi jêk roi,” a tipe ngeia."},{"book":"John","chapter":"18","verse":"32","text":"(Jisua'n a thi rang thurchi a lei misîr hah ahong tung dikna rangin ha ngei hah ahong om ani.)18:32: Joh 3:14; 12:32"},{"book":"John","chapter":"18","verse":"33","text":"Pilat hah a in sûnga a lût nôka male Jisua a koia, “Judangei rêngpa mo ni ni?” tiin a rekela."},{"book":"John","chapter":"18","verse":"34","text":"Jisua'n, “Hi chong hih nangma nu mulung suoka mi ni rekel mo, mîn ku thurchi nang an misîr pe sika mo?” tiin a thuona."},{"book":"John","chapter":"18","verse":"35","text":"Pilat'n a thuona, “Juda mi ani tiin mi ni mindon mo? Ni mingei nanâk le ochai inlal ngei kêng ku kut chunga nang hong pêk an ni, imo no tho pe ngei?”"},{"book":"John","chapter":"18","verse":"36","text":"Jisua'n a kôm, “Ke Rêngram chu hi rammuol hih nimaka; hi rammuol hih ke Rêngram nisenla chu, ku nûkjûingeiin doi an ta, Juda rachamneipungei kuta pêkin om no ning. Ke Rêngram chu mahin nimak!” a tia."},{"book":"John","chapter":"18","verse":"37","text":"Hanchu Pilat'n, “Rêngpa mo ni ni?” tiin a rekela,"},{"book":"John","chapter":"18","verse":"38","text":"Male Pilat'n, “Chongtak hih imo?” tiin arkela."},{"book":"John","chapter":"18","verse":"39","text":"Hannirese nin balam anghan, Kalkân kût zorân mi ântâng inkhat nangni ko mojôk pe ngâia. Judangei rêngpa hih nangni mojôk pe ronga nin jôt mo?” a tia."},{"book":"John","chapter":"18","verse":"40","text":"Anni ngei han iniek pumin a kôm, “Nuom mak meh, ama chu ni no rese! Barabbas ke kin nuom!” tiin an thuona. (Barabbas chu inru, mi khuolse ngei chunga kut lek ngâi ani.)"}]}