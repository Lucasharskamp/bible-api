{"data":[{"book":"Luk","chapter":"19","verse":"1","text":"Ọ banyere Jeriko mgbe ọ na-agafe."},{"book":"Luk","chapter":"19","verse":"2","text":"Otu nwoke nọ ebe ahụ, aha ya bụ Zakịọs; ọ bụ onyeisi ndị ọna ụtụ bụrụkwa ọgaranya."},{"book":"Luk","chapter":"19","verse":"3","text":"Ọ chọrọ ịhụ onye Jisọs bụ ma ebe ọ bụ onye mkpụmkpụ, ọ dịrịghị ya mfe nʼihi igwe mmadụ."},{"book":"Luk","chapter":"19","verse":"4","text":"Ya mere, ọ gbaara ọsọ gaa nʼihu rigoro nʼotu osisi sikamọ, ka o nwee ike ịhụ ya dị ka ọ na-agafe nʼụzọ ahụ."},{"book":"Luk","chapter":"19","verse":"5","text":"Mgbe Jisọs rutere nʼebe ahụ, o lere anya nʼelu sị ya, “Zakịọs, rịdata ngwangwa. Aga m abụ ọbịa nʼụlọ gị taa.”"},{"book":"Luk","chapter":"19","verse":"6","text":"Ọ rịdatara nʼotu mgbe ahụ jirikwa obi ụtọ nabata ya."},{"book":"Luk","chapter":"19","verse":"7","text":"Mmadụ niile hụrụ nke a, ma bido na-atamu sị, “Ọ gaala ịbụ ọbịa onye mmehie.”"},{"book":"Luk","chapter":"19","verse":"8","text":"Ma Zakịọs biliri ọtọ gwa Onyenwe anyị, “Lee, Onyenwe anyị, aga m enye ndị ogbenye ọkara ihe niile m nwere. Ọ bụrụkwa na o nwere onye m ghọgburu nara ya ihe ọbụla, aga m akwụghachi ya okpukpu anọ.”"},{"book":"Luk","chapter":"19","verse":"9","text":"Jisọs gwara ya, “Taa nzọpụta abịala nʼụlọ a, nʼihi na onye a bụkwa nwa Ebraham."},{"book":"Luk","chapter":"19","verse":"10","text":"Nʼihi na Nwa nke Mmadụ bịara ịchọ na ịzọpụta ndị furu efu.”"},{"book":"Luk","chapter":"19","verse":"11","text":"Dị ka ha na-ege ya ntị nʼokwu a, ọ gara nʼihu tụọrọ ha ilu, nʼihi na ọ nọ Jerusalem nso, ha chekwara na o ruola mgbe alaeze Chineke ga-apụta ihe."},{"book":"Luk","chapter":"19","verse":"12","text":"Ọ sịrị, “Otu nwoke a mụrụ nʼọnọdụ dị elu gara obodo dị anya ka echie ya eze, ka ọ lọtakwa ma e mesịa."},{"book":"Luk","chapter":"19","verse":"13","text":"Ya mere, ọ kpọrọ ndị ohu ya iri nye ha mkpụrụ ego iri sị ha, ‘Werenụ ego ndị a zụọ ahịa ruo mgbe m ga-alọta.’"},{"book":"Luk","chapter":"19","verse":"14","text":"“Ma ndị ọ na-achị kpọrọ ya asị, ha zipụkwara ndị ụkwụ ozi nʼazụ ya na-asị, ‘Anyị achọkwaghị ka onye a chịa anyị.’"},{"book":"Luk","chapter":"19","verse":"15","text":"“Mgbe ọ natachara ikike ịbụ eze, ọ lọghachiri, kpọọ ndị ohu ya ahụ o nyere ego mgbe ọ na-apụ, ka ha bịa pịaziere ya ego ole ha ritere nʼuru."},{"book":"Luk","chapter":"19","verse":"16","text":"“Onye nke mbụ bịara sị, ‘Onyenwe m e jiri m mkpụrụ ego ị nyere m rite uru mkpụrụ ego iri ọzọ.’"},{"book":"Luk","chapter":"19","verse":"17","text":"“Nna ya ukwu sịrị ya, ‘I mere nke ọma, ezi odibo. Nʼihi na i gosiri onwe gị onye kwesiri ntụkwasị obi nʼihe dịkarịsịrị nta, ị ga-achị mba iri.’"},{"book":"Luk","chapter":"19","verse":"18","text":"“Onye nke abụọ bịara sịkwa, ‘Onyenwe m, otu mkpụrụ ego gị amụtala mkpụrụ ego ise ọzọ.’"},{"book":"Luk","chapter":"19","verse":"19","text":"“Ọ sịrị ya, ‘Ị ga-achị obodo ise.’"},{"book":"Luk","chapter":"19","verse":"20","text":"“Onye nke ọzọ bịakwara sị, ‘Onyenwe m, lee mkpụrụ ego gị. Ekechiri m ya nʼakwa, zoo ya."},{"book":"Luk","chapter":"19","verse":"21","text":"Atụrụ m egwu gị, nʼihi na ị bụ onye afọ tara mmiri, bụrụkwa onye na-ewe ihe na-abụghị nke gị, na-aghọrọkwa mkpụrụ ị na-akụghị.’"},{"book":"Luk","chapter":"19","verse":"22","text":"“Ọ sịrị ya, ‘Ọ bụ okwu si gị nʼọnụ ka m ga-eji kpee gị ikpe, gị bụ ohu ọjọọ! I maara na afọ tara m mmiri, matakwa na m na-ewe ihe na-abụghị nke m, na-aghọrọkwa mkpụrụ m na-akụghị?"},{"book":"Luk","chapter":"19","verse":"23","text":"Gịnị mere na i wereghị ego m tinye nʼụlọakụ? Nke ọ ga-abụ mgbe m lọtara, m ga-anara ya na ọmụrụnwa ya.’"},{"book":"Luk","chapter":"19","verse":"24","text":"“Mgbe ahụ, ọ gwara ndị guzo nʼebe ahụ, ‘Napụtanụ ya mkpụrụ ego ahụ, were ya nye onye ji mkpụrụ ego iri.’"},{"book":"Luk","chapter":"19","verse":"25","text":"“Ha sịrị ya, ‘Nna anyị ukwu, o nwelarị mkpụrụ ego iri.’"},{"book":"Luk","chapter":"19","verse":"26","text":"“Ọ zara, ‘Asị m unu, onye ọbụla nwere ihe ka a ga-enyekwa ihe ọzọ, ma onye na-enweghị ihe ka a ga-anapụ ọ bụladị ihe ahụ o nwere."},{"book":"Luk","chapter":"19","verse":"27","text":"Ma ndị iro m ahụ, ndị na-achọghị ka m bụrụ eze ha, kpụpụtanụ ha nʼebe a, gbukwaanụ ha nʼihu m.’ ”"},{"book":"Luk","chapter":"19","verse":"28","text":"Mgbe ọ kwusiri nke a, ọ gakwara nʼihu nʼije ya ịga Jerusalem."},{"book":"Luk","chapter":"19","verse":"29","text":"Mgbe ọ na-abịaru Betfeji na Betani nso, nʼUgwu a na-akpọ Oliv, Jisọs zipụrụ mmadụ abụọ nʼime ndị na-eso ụzọ ya,"},{"book":"Luk","chapter":"19","verse":"30","text":"sị, “Gaanụ nʼime obodo nta ahụ dị nʼihu unu. Mgbe unu na-abanye nʼime ya, unu ga-ahụ nwa ịnyịnya e kenyere nʼebe ahụ nke onye ọbụla na-anọkwasịbeghi nʼelu ya, tọpụnụ ya, kpụtara m ya."},{"book":"Luk","chapter":"19","verse":"31","text":"Ọ bụrụ na onye ọbụla ajụọ unu, ‘Gịnị mere unu ji atọpụ ya?’ Gwanụ onye ahụ sị, ‘Ọ dị Onyenwe anyị mkpa.’ ”"},{"book":"Luk","chapter":"19","verse":"32","text":"Ndị ahụ o zipụrụ gara hụ ya dị ka ọ gwara ha."},{"book":"Luk","chapter":"19","verse":"33","text":"Mgbe ha bidoro ịtọpụ ya, ndị nwe ya jụrụ ha sị, “Gịnị mere unu ji atọpụ nwa ịnyịnya ahụ?”"},{"book":"Luk","chapter":"19","verse":"34","text":"Ha sịrị, “Ọ dị Onyenwe anyị mkpa.”"},{"book":"Luk","chapter":"19","verse":"35","text":"Ha kpụtaara Jisọs nwa ịnyịnya ahụ, wụkwasịkwa uwe ha nʼelu ya, nyere Jisọs aka ka ọ rigoro nʼelu ya."},{"book":"Luk","chapter":"19","verse":"36","text":"Dị ka ọ na-aga, ndị mmadụ tụsara uwe ha nʼokporoụzọ."},{"book":"Luk","chapter":"19","verse":"37","text":"Mgbe o rutere nʼụzọ e si arịgo Ugwu Oliv, igwe mmadụ ndị ahụ na-eso ụzọ ya malite iji ọṅụ na-eto Chineke nʼoke olu nʼihi ọrụ ebube niile ha hụrụ,"},{"book":"Luk","chapter":"19","verse":"38","text":"na-asị,"},{"book":"Luk","chapter":"19","verse":"39","text":"Ụfọdụ nʼime ndị Farisii so igwe mmadụ ahụ gwara ya, “Onye ozizi, gwa ndị na-eso ụzọ gị ka ha mechie ọnụ!”"},{"book":"Luk","chapter":"19","verse":"40","text":"Ọ zara sị, “Ka m gwa unu, ọ bụrụ na ha agbaa nkịtị, nkume ndị a ga-eti mkpu.”"},{"book":"Luk","chapter":"19","verse":"41","text":"Mgbe ọ rutere Jerusalem nso, ebe ọ nọ hụzie obodo ahụ anya nke ọma. Ọ bere akwa nʼihi ya,"},{"book":"Luk","chapter":"19","verse":"42","text":"sị, “Ọ bụrụ na ị maara taa, ọ bụladị gị onwe gị, ihe ndị na-eweta udo! Ma ugbu a, ezofuola ha nʼanya gị."},{"book":"Luk","chapter":"19","verse":"43","text":"Oge na-abịa mgbe ndị iro gị ga-agba gị gburugburu, mechie ụzọ mgbapụ niile, sitekwa nʼụzọ niile dị iche iche bịakwasị gị."},{"book":"Luk","chapter":"19","verse":"44","text":"Ha ga-egwepịa gị nʼala, gị na ụmụ gị nọ nʼime mgbidi a, ọ dịkwaghị nkume ọbụla ha ga-ahapụ nʼelu ibe ya, nʼihi na ị mataghị oge nleta Chineke nye gị.”"},{"book":"Luk","chapter":"19","verse":"45","text":"Mgbe ahụ, ọ banyere nʼime ụlọnsọ ukwu bido ịchụpụ ndị nọ ebe ahụ na-ere ahịa."},{"book":"Luk","chapter":"19","verse":"46","text":"Ọ sị ha, “E dere ya nʼakwụkwọ nsọ ‘na a ga-akpọ ụlọ m ụlọ ekpere’; ma unu emeela ya ‘ọgba ndị na-apụnara mmadụ ihe nʼike.’19:46 Aịz 56:7; Jer 7:11 ”"},{"book":"Luk","chapter":"19","verse":"47","text":"Ụbọchị niile, ọ na-anọ na-akụzi ihe nʼụlọnsọ ukwu ahụ. Ma ndịisi nchụaja na ndị ozizi iwu na ndị ndu nʼetiti ndị mmadụ, nọ na-achọ ụzọ ha ga-esi gbuo ya."},{"book":"Luk","chapter":"19","verse":"48","text":"Ma ha achọtaghị ụzọ ọbụla ime ya, nʼihi na mmadụ niile sogidere ya kwenyekwara nʼokwu ya."}]}