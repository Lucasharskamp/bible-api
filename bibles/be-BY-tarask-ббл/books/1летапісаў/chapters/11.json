{"data":[{"book":"1 ЛЕТАПІСАЎ","chapter":"11","verse":"1","text":"І сабраліся ўсе Ізраільцяне да Давіда ў Хэўрон і сказалі: вось, мы костка твая і плоць твая;"},{"book":"1 ЛЕТАПІСАЎ","chapter":"11","verse":"2","text":"і ўчора і заўчора, калі яшчэ Саўл быў царом, ты выводзіў і ўводзіў Ізраіля, і Гасподзь Бог твой сказаў табе: ты будзеш пасьвіць народ Мой Ізраіля і ты будзеш правадыр народу Майго Ізраіля."},{"book":"1 ЛЕТАПІСАЎ","chapter":"11","verse":"3","text":"І прыйшлі ўсе старэйшыны Ізраілевыя да цара ў Хэўрон, і заключыў зь імі Давід запавет у Хэўроне перад абліччам Гасподнім: і яны памазалі Давіда ў цара над Ізраілем, па слове Гасподнім, праз Самуіла."},{"book":"1 ЛЕТАПІСАЎ","chapter":"11","verse":"4","text":"І пайшоў Давід і ўвесь Ізраіль да Ерусаліма, гэта значыць, да Евуса. А там былі Евусэі, жыхары той зямлі."},{"book":"1 ЛЕТАПІСАЎ","chapter":"11","verse":"5","text":"І сказалі жыхары Евуса Давіду: ня ўвойдзеш сюды. Але Давід узяў крэпасьць Сіён: гэта - горад Давідаў."},{"book":"1 ЛЕТАПІСАЎ","chapter":"11","verse":"6","text":"І сказаў Давід: хто першы за ўсіх паб'е Евусэяў, той будзе галавою і ваенным начальнікам. І ўзышоў самы першы Ёаў, сын Саруі, і зрабіўся ўзначальцам."},{"book":"1 ЛЕТАПІСАЎ","chapter":"11","verse":"7","text":"Давід жыў у той крэпасьці, таму і называлі яе горадам Давідавым."},{"book":"1 ЛЕТАПІСАЎ","chapter":"11","verse":"8","text":"І ён забудаваў горад навакол, ад Міло, усю ваколіцу, а Ёаў аднавіў астатні горад."},{"book":"1 ЛЕТАПІСАЎ","chapter":"11","verse":"9","text":"І меў посьпех Давід, і ўзвышаўся больш і больш, і Гасподзь Саваоф быў зь ім."},{"book":"1 ЛЕТАПІСАЎ","chapter":"11","verse":"10","text":"Вось галоўныя мацакі ў Давіда, якія многа супрацоўнічалі зь ім у царстве ягоным, разам з усім Ізраілем, каб паставіць яго царом, па слове Гасподнім, над Ізраілем,"},{"book":"1 ЛЕТАПІСАЎ","chapter":"11","verse":"11","text":"і вось лік мацакоў, якія былі ў Давіда: Есваал, сын Ахамані, галоўны з трыццаці: ён падняў дзіду сваю на трыста чалавек і пабіў іх за адзін раз."},{"book":"1 ЛЕТАПІСАЎ","chapter":"11","verse":"12","text":"Пасьля яго Элеазар, сын Дадо Ахахэяніна, адзін з трох мацакоў:"},{"book":"1 ЛЕТАПІСАЎ","chapter":"11","verse":"13","text":"ён быў з Давідам у Фасдаміме, куды Філістымляне сабраліся на вайну. Там частка поля была засеяна ячменем, і народ пабег ад Філістымлянаў;"},{"book":"1 ЛЕТАПІСАЎ","chapter":"11","verse":"14","text":"але яны сталі сярод поля, убераглі яго і пабілі Філістымлянаў. І дараваў Гасподзь выратаваньне вялікае!"},{"book":"1 ЛЕТАПІСАЎ","chapter":"11","verse":"15","text":"Трое гэтых галоўных з трыццаці правадыроў падняліся на скалу да Давіда, у пячору Адалам, калі табар Філістымлянаў быў разьмешчаны ў даліне Рэфаімавай."},{"book":"1 ЛЕТАПІСАЎ","chapter":"11","verse":"16","text":"Давід тады быў ва ўмацаваным месцы, а ахоўнае войска Філістымлянаў было тады ў Віфляеме."},{"book":"1 ЛЕТАПІСАЎ","chapter":"11","verse":"17","text":"І моцна захацелася піць Давіду, і ён сказаў: хто напоіць мяне вадою з калодзежа Віфляемскага, што каля брамы?"},{"book":"1 ЛЕТАПІСАЎ","chapter":"11","verse":"18","text":"Тады гэтыя трое прабіліся праз табар Філістымскі і зачарпнулі вады з калодзежа Віфляемскага, што каля брамы, і ўзялі, і прынесьлі Давіду. Але Давід не захацеў піць яе і выліў яе ў славу Госпада,"},{"book":"1 ЛЕТАПІСАЎ","chapter":"11","verse":"19","text":"і сказаў: аслані мяне Гасподзь, каб я зрабіў гэта! Ці ж буду я піць кроў мужоў гэтых, якія клалі душы свае? Бо зь небясьпекай свайму жыцьцю яны прынесьлі ваду. І не захацеў піць яе. Вось што зрабілі гэтыя тры мацакі."},{"book":"1 ЛЕТАПІСАЎ","chapter":"11","verse":"20","text":"І Авэса, брат Ёава, быў галоўны з трох: ён забіў дзідай сваёй трыста чалавек, і быў у славе ў тых трох."},{"book":"1 ЛЕТАПІСАЎ","chapter":"11","verse":"21","text":"З трох ён быў самы знакаміты і быў начальнікам; але з тымі трыма не раўняўся."},{"book":"1 ЛЕТАПІСАЎ","chapter":"11","verse":"22","text":"Ванэя, сын Ёдая, мужа адважнага, вялікі па дзеях, з Каўцэпла: ён пабіў двух сыноў Арыіла Маавіцкага; ён жа сышоў і забіў ільва ў рове, у сьнежны час;"},{"book":"1 ЛЕТАПІСАЎ","chapter":"11","verse":"23","text":"ён жа забіў Егіпцяніна, чалавека ростам у пяць локцяў: у руцэ ў Егіпцяніна была дзіда, як навой у ткачоў, а ён падышоў да яго з кіем і, вырваўшы дзіду з рукі Егіпцяніна, забіў ягонай жа дзідай:"},{"book":"1 ЛЕТАПІСАЎ","chapter":"11","verse":"24","text":"вось, што зрабіў Ванэя, сын Ёдая, і ён быў у славе ў тых трох мацакоў;"},{"book":"1 ЛЕТАПІСАЎ","chapter":"11","verse":"25","text":"ён быў больш знакаміты за тых трыццацёх, але з трыма не раўняўся, і Давід паставіў яго бліжэйшым выканаўцам сваіх загадаў."},{"book":"1 ЛЕТАПІСАЎ","chapter":"11","verse":"26","text":"А галоўныя з воінаў: Асаіл, брат Ёава: Элханан, сын Дадо, зь Віфляема;"},{"book":"1 ЛЕТАПІСАЎ","chapter":"11","verse":"27","text":"Шама Гарадыцянін; Хэрэц Пэланіцянін;"},{"book":"1 ЛЕТАПІСАЎ","chapter":"11","verse":"28","text":"Іра, сын Ікеша, Тэкаіцянін; Эвіезэр Анатацянін;"},{"book":"1 ЛЕТАПІСАЎ","chapter":"11","verse":"29","text":"Сіўхай Хушацянін; Ілай Ахахіянін."},{"book":"1 ЛЕТАПІСАЎ","chapter":"11","verse":"30","text":"Магарай Нэтафатыцянін; Хэлэд, сын Вааны, Хэтафацянін;"},{"book":"1 ЛЕТАПІСАЎ","chapter":"11","verse":"31","text":"Ітай; сын Рыбая, зь Гівы Веньямінавай: Ванэя Піратанянін:"},{"book":"1 ЛЕТАПІСАЎ","chapter":"11","verse":"32","text":"Хурай з Нагалэ-Гааша; Авіел з Аравы;"},{"book":"1 ЛЕТАПІСАЎ","chapter":"11","verse":"33","text":"Азмавэт Бахаруміянін; Эліяхба Шаалбанянін."},{"book":"1 ЛЕТАПІСАЎ","chapter":"11","verse":"34","text":"Сыны Гашэма Гізаніцяніна: Ёнатан, сын Шаге, Гарарыцянін;"},{"book":"1 ЛЕТАПІСАЎ","chapter":"11","verse":"35","text":"Ахіям, сын Сахара, Гарарыцянін; Эліфал, сын Уры;"},{"book":"1 ЛЕТАПІСАЎ","chapter":"11","verse":"36","text":"Хэфэр з Махэры; Ахія Пэланіцянін;"},{"book":"1 ЛЕТАПІСАЎ","chapter":"11","verse":"37","text":"Хэцрой Кармэліцянін; Наарай, сын Эзбая;"},{"book":"1 ЛЕТАПІСАЎ","chapter":"11","verse":"38","text":"Ёіл, брат Натана; Міўхар, сын Гагрыя;"},{"book":"1 ЛЕТАПІСАЎ","chapter":"11","verse":"39","text":"Цэлэк Аманіцянін; Нахарай Бэрацянін, збраяносец Ёава, сына Саруі;"},{"book":"1 ЛЕТАПІСАЎ","chapter":"11","verse":"40","text":"Іра Ітрыянін; Гарэб Ерыянін;"},{"book":"1 ЛЕТАПІСАЎ","chapter":"11","verse":"41","text":"Урыя Хэтэянін;"},{"book":"1 ЛЕТАПІСАЎ","chapter":"11","verse":"42","text":"Адына, сын Шызы, Рувімлянін, узначалец Рувімлянаў, і ў яго, было трыццаць;"},{"book":"1 ЛЕТАПІСАЎ","chapter":"11","verse":"43","text":"Ханан, сын Маахі; Ёсафат Мітніянін;"},{"book":"1 ЛЕТАПІСАЎ","chapter":"11","verse":"44","text":"Узія Аштэрацянін; Шама Еэл, сыны Хатама Араэраніна;"},{"book":"1 ЛЕТАПІСАЎ","chapter":"11","verse":"45","text":"Едэяэл, сын Шымрыя, і Ёха, брат ягоны, Тыціянін;"},{"book":"1 ЛЕТАПІСАЎ","chapter":"11","verse":"46","text":"Эліел з Махавіма, і Ерывай і Ёшавія, сыны Элнаама, і Ітма, Маавіцянін;"},{"book":"1 ЛЕТАПІСАЎ","chapter":"11","verse":"47","text":"Эліел, Авэд і Ясіел з Мэцаваі."}]}