{"data":[{"book":"Yak'ob","chapter":"3","verse":"1","text":"Ti eshuwotso! noo danifuwotsi wottsuwots iki bogts angsho node'k'etwok'o itdantsotse ititse ayuwots danifuwotsi wotk'ayine."},{"book":"Yak'ob","chapter":"3","verse":"2","text":"No noúnets aayote nosheeliri, b́ noon keew keewon darrawo bí bí ats jamo kordek' falituwo ik jag bí atse daatseraw ashe."},{"book":"Yak'ob","chapter":"3","verse":"3","text":"Farsho noosh bí azazetwok'o b́ nonots lugamo nogedeti, mank'oon bíats jamó no shuntsok jiishituwone."},{"book":"Yak'ob","chapter":"3","verse":"4","text":"Markabo awuk'o een b́ wotiyaloru jong angon b́ jookewor, markab jokirwo bir múk'naún b́ shuntso maants b́ jiishiti."},{"book":"Yak'ob","chapter":"3","verse":"5","text":"Mank'owere alberu muk'na'a atsi kayu wotefetsat een een keewwotsn bit'iri, een gemo b́mis'fo taw muk'na'úne."},{"book":"Yak'ob","chapter":"3","verse":"6","text":"Alberunu tawok'oyiye. Alberu noatsi kaywotsitse daatseru gond datsuniye. Ats jamats aldetstsonat noats jamo bi awaashiti. Gahanemitse keshiru tawok'o nobee jamo bmitsiri."},{"book":"Yak'ob","chapter":"3","verse":"7","text":"Datsatsi s'otswotsnat kafuwots, datsatse getseyirwotsnat aats k'arotse sha'iru azeets jamwots ashon sezewo falitune, andoor sezeerne."},{"book":"Yak'ob","chapter":"3","verse":"8","text":"Wotowa bako albero sezo falituwo konuwor aaliye, úd'it marziyo bín s'eentsonat kashdek'o biitse deshaw gond keewniye."},{"book":"Yak'ob","chapter":"3","verse":"9","text":"3:9 Aze. 1:26  Bín no nihi Ik'o noúdiri, mank'owere bín Ik'i aron azeets ashuwotsi noc'ashiri."},{"book":"Yak'ob","chapter":"3","verse":"10","text":"Noon ikotse údonat c'ashon keshirune, tieshuwotso! han b́ woto geyiratse."},{"book":"Yak'ob","chapter":"3","verse":"11","text":"Aats t'up' ikotse úshosh wotit shaaw aatsonat s'aam aatson t'up'osh falituwa?"},{"book":"Yak'ob","chapter":"3","verse":"12","text":"Ti eshuwotso! belesi mito woyira eteets mit shúwo shuwosh falatse. Wee woyini bos'o Belesi shuwo shuwosh falatse? Mank'o s'aam aatsotse shaaw aatso keyatse."},{"book":"Yak'ob","chapter":"3","verse":"13","text":"It dagotsere dan teleefonat t'iwints detsts asho kone? Dani teleefonat b́tooko dashan detson b́fiintsfino b́sheng beyon kitsuwe."},{"book":"Yak'ob","chapter":"3","verse":"14","text":"Wotowabako s'aamts okooronat b́ took shuno it nibots fa'e wotiyal it'k'ayere, arikeewatsowere kootk'ayere."},{"book":"Yak'ob","chapter":"3","verse":"15","text":"Dani teleefan b́ daatseti, datsuwatse meetsatse, Dablosokna bako Ik'onaaliye."},{"book":"Yak'ob","chapter":"3","verse":"16","text":"Okooronat took shunon bobeyokoke dimbironat gond fin jamwots beetune."},{"book":"Yak'ob","chapter":"3","verse":"17","text":"Wotowaere Ik'oke daatset dani teleefo shin shino s'ayine, manats dabrnuwere jeenon s'eents, doo, maneyo, mhretiyo, sheeng shuwo bín s'eentso, bogabogshoonat gitalberetsi woto biitse deshawoniye."},{"book":"Yak'ob","chapter":"3","verse":"18","text":"Jeen be shunts ashuwots jeeno shoohr kááwi shuwo kakuwitune."}]}