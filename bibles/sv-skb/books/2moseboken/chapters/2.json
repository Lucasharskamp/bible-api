{"data":[{"book":"2 Moseboken","chapter":"2","verse":"1","text":"En man från Levis släkt gifte sig med en dotter från Levis släkt."},{"book":"2 Moseboken","chapter":"2","verse":"2","text":"Hustrun blev gravid [för tredje gången] och födde en son. När hon såg att han var frisk (vacker, god) gömde hon honom i tre månader. [Apg 7:20; Heb 11:23]"},{"book":"2 Moseboken","chapter":"2","verse":"3","text":"När hon inte längre kunde dölja honom, tog hon en korg av papyrusgräs och strök på jordbeck och tjära [för att göra den vattentät]. Sedan lade hon barnet i korgen (arken) och satte ut den i vassen vid strandkanten [av floden Nilen]."},{"book":"2 Moseboken","chapter":"2","verse":"4","text":"Hans syster [tonårsdottern Mirjam] ställde sig (positionerade sig) en bit därifrån för att se hur det skulle gå för honom."},{"book":"2 Moseboken","chapter":"2","verse":"5","text":"Då kom faraos dotter ner för att bada i floden. Hennes väninnor (unga kvinnor) gick [vidare] längs med strandkanten. När faraos dotter fick se korgen i vattnet skickade hon dit sin tjänarinna för att hämta den."},{"book":"2 Moseboken","chapter":"2","verse":"6","text":"När hon öppnade den såg hon den lille pojken. Han grät och hon fick medlidande med honom och sade: ”Detta är ett av de hebreiska barnen.”"},{"book":"2 Moseboken","chapter":"2","verse":"7","text":"Då sade hans syster [Mirjam] till faraos dotter: ”Ska jag gå och hämta en hebreisk ammande kvinna, så hon kan amma barnet åt dig?”"},{"book":"2 Moseboken","chapter":"2","verse":"8","text":"Faraos dotter sade till henne: ”Ja gå.” Då gick den unga tonårsflickan och kallade dit barnets moder."},{"book":"2 Moseboken","chapter":"2","verse":"9","text":"Faraos dotter sade till henne [Jokebed, barnets mor]: ”Tag med dig detta barn och amma det åt mig, jag ska ge dig lön för det.” Så kvinnan tog barnet och ammade det."},{"book":"2 Moseboken","chapter":"2","verse":"10","text":"När barnet blev större [antagligen 3-4 år gammalt] tog hon honom till faraos dotter, och han blev hennes son. Hon gav honom namnet Mose, för hon sade: ”Jag har dragit upp honom från vattnet.”"},{"book":"2 Moseboken","chapter":"2","verse":"11","text":"En dag, när Mose hade växt upp, gick han ut till sina bröder [sitt folk – israeliterna] och såg deras tunga arbete. Han fick se hur en egyptisk man slog en av hans bröder."},{"book":"2 Moseboken","chapter":"2","verse":"12","text":"Han tittade sig omkring, och när ingen såg på slog han ihjäl egyptiern och gömde kroppen i sanden."},{"book":"2 Moseboken","chapter":"2","verse":"13","text":"Han gick ut nästa dag och såg två av sina hebreiska bröder slåss med varandra. Då sade Mose till den som startat bråket: ”Varför slår du din landsman?”"},{"book":"2 Moseboken","chapter":"2","verse":"14","text":"Han svarade: ”Vem har satt dig till herre och domare över oss? Tänker du döda mig som du dödade egyptiern [igår]?”"},{"book":"2 Moseboken","chapter":"2","verse":"15","text":"[Hans farhågor stämde och ryktet spred sig fort.] När farao fick höra vad som hänt, ville han döda Mose. Men Mose flydde undan farao [österut] ända till midjaniternas land där han stannade. Där satte han sig ner vid en brunn."},{"book":"2 Moseboken","chapter":"2","verse":"16","text":"Nu var det så att prästen i Midjan hade sju döttrar. [Mose satt vid brunnen och vilade sig efter sin resa.] Döttrarna kom och öste upp vatten och fyllde hoarna för att vattna fåren åt sin far."},{"book":"2 Moseboken","chapter":"2","verse":"17","text":"När några herdar kom och körde i väg dem, försvarade Mose dem och hjälpte sedan till att vattna deras får."},{"book":"2 Moseboken","chapter":"2","verse":"18","text":"När döttrarna kom hem till sin far Reguel [som betyder ”Guds vän”, han kallas också Jetro] frågade han: ”Varför är ni hemma så tidigt i dag?”"},{"book":"2 Moseboken","chapter":"2","verse":"19","text":"De svarade: ”En egyptisk man hjälpte oss mot herdarna. [De andra herdarnas trakasserier mot dem verkade vara något de var vana vid.] Han öste även upp vatten och vattnade fåren åt oss.”"},{"book":"2 Moseboken","chapter":"2","verse":"20","text":"Då sade han till sina döttrar: ”Var är han nu? Varför lämnade ni honom [där vid brunnen]? Gå och hämta honom och bjud in honom på middag.”"},{"book":"2 Moseboken","chapter":"2","verse":"21","text":"[De hittade Mose och han tackade ja till inbjudan.] Mose var villig (kom överens om) att stanna hos prästen."},{"book":"2 Moseboken","chapter":"2","verse":"22","text":"Hon födde en son och han gav honom namnet Gershom, ”eftersom jag är en främling i detta land”, sade han."},{"book":"2 Moseboken","chapter":"2","verse":"23","text":"Många år senare dog Egyptens kung [som var ute efter Mose liv]. Israeliterna fortsatte att sucka på grund av sitt slaveri. De ropade i sin nöd, och deras klagan steg upp till Gud."},{"book":"2 Moseboken","chapter":"2","verse":"24","text":"När Gud hörde deras jämmer tänkte han på sitt förbund med Abraham, Isak och Jakob."},{"book":"2 Moseboken","chapter":"2","verse":"25","text":"Gud såg situationen som israeliterna var i, och brydde sig om (förstod, glömde inte) dem."}]}