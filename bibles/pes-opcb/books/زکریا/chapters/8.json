{"data":[{"book":"زکریا","chapter":"8","verse":"1","text":"بار دیگر پیام خداوند لشکرهای آسمان بر من نازل گردید:"},{"book":"زکریا","chapter":"8","verse":"2","text":"«خداوند لشکرهای آسمان چنین می‌فرماید: از آنچه که دشمنان بر سر اورشلیم آورده‌اند بسیار خشمگین هستم، زیرا من اورشلیم را دوست دارم."},{"book":"زکریا","chapter":"8","verse":"3","text":"اکنون به سرزمین خود اورشلیم باز می‌گردم و در آنجا ساکن می‌شوم؛ و اورشلیم، ”شهر امین“ و کوه خداوند لشکرهای آسمان ”کوه مقدّس“ نامیده خواهد شد."},{"book":"زکریا","chapter":"8","verse":"4","text":"«خداوند لشکرهای آسمان چنین می‌فرماید: اورشلیم بار دیگر آباد خواهد شد و مردان و زنان سالخورده عصا به دست باز در میدانهای شهر خواهند نشست،"},{"book":"زکریا","chapter":"8","verse":"5","text":"و کوچه‌های آن از بچه‌هایی که سرگرم بازی هستند پر خواهند شد."},{"book":"زکریا","chapter":"8","verse":"6","text":"«خداوند لشکرهای آسمان چنین می‌فرماید: این شاید برای شما که بازماندگان قوم هستید باورکردنی نباشد، ولی انجام آن برای من کار آسانی است. این است آنچه خداوند لشکرهای آسمان می‌فرماید."},{"book":"زکریا","chapter":"8","verse":"7","text":"خداوند لشکرهای آسمان می‌فرماید: مطمئن باشید که من قوم خود را از مشرق و مغرب و هر جایی که پراکنده شده باشند نجات می‌دهم"},{"book":"زکریا","chapter":"8","verse":"8","text":"و آنها را برمی‌گردانم تا در کمال امنیت در اورشلیم ساکن شوند. آنها قوم من، و من خدای آنها خواهم بود و با عدالت و راستی بر ایشان حکمرانی خواهم کرد."},{"book":"زکریا","chapter":"8","verse":"9","text":"«خداوند لشکرهای آسمان می‌فرماید: حال، دست به کار شوید و با دلگرمی کار کنید، زیرا از هنگامی که پی ریزی خانهٔ خداوند لشکرهای آسمان را شروع کردید، انبیا با سخنان خود پیوسته شما را تشویق کرده‌اند."},{"book":"زکریا","chapter":"8","verse":"10","text":"زیرا پیش از اینکه کار نوسازی معبد شروع شود، هیچ مزدی برای کار مردم و هیچ پولی برای کرایۀ حیوان نبود، و مسافران از خطر دشمن در امان نبودند. من هر کس را بر ضد همسایه‌اش برانگیخته بودم."},{"book":"زکریا","chapter":"8","verse":"11","text":"ولی خداوند لشکرهای آسمان می‌فرماید: اکنون دیگر با بازماندگان قومم مثل گذشته عمل نخواهم کرد."},{"book":"زکریا","chapter":"8","verse":"12","text":"به طوری که در صلح و آرامش کشت و زرع خواهید کرد و محصول فراوان به دست خواهید آورد. درختان انگور از میوه پر خواهند شد و بر زمین باران فراوان خواهد بارید. تمام این برکات نصیب بازماندگان قوم خواهند شد."},{"book":"زکریا","chapter":"8","verse":"13","text":"پیش از این، قومهای دیگر یهودا و اسرائیل را ملعون می‌دانستند. اما اکنون من شما را نجات خواهم داد تا مبارک باشید. پس نترسید، بلکه قوی باشید و مشغول بازسازی معبد شوید."},{"book":"زکریا","chapter":"8","verse":"14","text":"«زیرا خداوند لشکرهای آسمان می‌فرماید: وقتی اجداد شما مرا خشمگین ساختند، تصمیم گرفتم شما را مجازات کنم؛ و خداوند لشکرهای آسمان می‌گوید که از این کار چشم‌پوشی نکردم."},{"book":"زکریا","chapter":"8","verse":"15","text":"اما الان تصمیم دارم اورشلیم و خاندان یهودا را برکت دهم. پس نترسید!"},{"book":"زکریا","chapter":"8","verse":"16","text":"اما وظیفهٔ شما این است: گفتار هر یک از شما با همسایه‌تان راست باشد. در محکمه‌های خود عادلانه رأی دهید تا صلح و آشتی برقرار شود."},{"book":"زکریا","chapter":"8","verse":"17","text":"در فکر اذیت دیگران نباشید و قسم دروغ نخورید، چون من از این کارها نفرت دارم.»"},{"book":"زکریا","chapter":"8","verse":"18","text":"پیام دیگری از جانب خداوند لشکرهای آسمان بر من نازل شد:"},{"book":"زکریا","chapter":"8","verse":"19","text":"«خداوند لشکرهای آسمان چنین می‌فرماید: روزه‌ها و ایام سوگواری‌ای که در ماههای چهارم، پنجم، هفتم و دهم برگزار می‌کردید به پایان خواهند رسید و این مراسم به اعیاد شاد و پرنشاط تبدیل خواهند شد! پس شما نیز ای مردمان یهودا، از این به بعد راستی و صلح را دوست بدارید.»"},{"book":"زکریا","chapter":"8","verse":"20","text":"خداوند لشکرهای آسمان چنین می‌فرماید: «مردمان بسیاری از ممالک جهان به اورشلیم هجوم خواهند آورد."},{"book":"زکریا","chapter":"8","verse":"21","text":"ساکنان یک شهر به ساکنان شهر دیگر خواهند گفت: ”بیایید به اورشلیم برویم و از خداوند بخواهیم ما را برکت دهد. بیایید خداوند لشکرهای آسمان را پرستش کنیم. من تصمیم دارم بروم.“"},{"book":"زکریا","chapter":"8","verse":"22","text":"آری، بسیاری از مردم، و حتی قومهای بزرگ به اورشلیم نزد خداوند لشکرهای آسمان خواهند آمد تا او را عبادت نموده از او طلب برکت کنند."},{"book":"زکریا","chapter":"8","verse":"23","text":"خداوند لشکرهای آسمان چنین می‌فرماید: در آن روزها ده نفر از قومهای مختلف دست به دامن یک نفر یهودی شده خواهند گفت: ما را نیز با خود ببر چون می‌دانیم خدا با توست.»"}]}