{"data":[{"book":"Mose 1","chapter":"35","verse":"1","text":"Mawu gblɔ na Yakob be, “Ʋu le afi sia nàyi aɖanɔ Betel, eye nàɖi vɔsamlekpui, asubɔ Mawu si ɖe eɖokui fia wò le esime nèsi le fowò Esau nu la!”"},{"book":"Mose 1","chapter":"35","verse":"2","text":"Eya ta Yakob gblɔ na eŋumewo katã be woagblẽ aklamakpakpɛ siwo katã wotsɔ ɖe asi vɛ la ɖi, woale tsi, eye woaɖɔli woƒe awuwo."},{"book":"Mose 1","chapter":"35","verse":"3","text":"Eyi edzi be, “Elabena míele Betel yim, eye maɖi vɔsamlekpui aɖe ɖe afi ma na Mawu si se nye gbedodoɖawo le nye xaxaɣi, eye wònɔ anyi kplim le nye mɔzɔzɔ me la.”"},{"book":"Mose 1","chapter":"35","verse":"4","text":"Ale wotsɔ woƒe aklamakpakpɛwo kple togɛwo katã na Yakob, eye wòɖi wo ɖe ati gã aɖe te le Sekem."},{"book":"Mose 1","chapter":"35","verse":"5","text":"Emegbe la, wodze mɔ. Mawu na vɔvɔ̃ dze du siwo katã me woto la dzi, ale be womeho aʋa ɖe wo ŋu o."},{"book":"Mose 1","chapter":"35","verse":"6","text":"Mlɔeba la, Yakob kple eƒe amewo va ɖo Luz si wogayɔna hã be Betel le Kanaan."},{"book":"Mose 1","chapter":"35","verse":"7","text":"Yakob ɖi vɔsamlekpui ɖe afi ma, eye wòna ŋkɔe be, “Vɔsamlekpui na Betel ƒe Mawu,” elabena Betel ƒe Mawu ɖe eɖokui fiae le esime wònɔ sisim le Esau nu."},{"book":"Mose 1","chapter":"35","verse":"8","text":"Eteƒe medidi o la, Debora, ame si kpɔ Rebeka dzi le ɖevime la ku, eye woɖii ɖe ati gã aɖe si le balime si le Betel ƒe anyigbe lɔƒo la te. Tso gbe ma gbe dzi la, woyɔa teƒe ma be, “Konyifafa ƒe ati.”"},{"book":"Mose 1","chapter":"35","verse":"9","text":"Esime Yakob va ɖo Betel le eƒe mɔzɔzɔ tso Padan Aram me la, Mawu gaɖe eɖokui fiae, eye wòyrae."},{"book":"Mose 1","chapter":"35","verse":"10","text":"Mawu gblɔ nɛ be, “Wò ŋkɔe nye Yakob, gake womagayɔ wò azɔ be Yakob si gɔmee nye ‘Amebala’ o, ke boŋ woayɔ wò azɔ be Israel si gɔmee nye ‘Ame si te kame kple Mawu.’"},{"book":"Mose 1","chapter":"35","verse":"11","text":"Nyee nye Mawu Ŋusẽkatãtɔ. Mana nàdzi fũu, eye nàzu dukɔ gã aɖe. Dukɔ geɖewo kple fia geɖewo ado tso wò dzidzimeviwo me."},{"book":"Mose 1","chapter":"35","verse":"12","text":"Mana anyigba si metsɔ na Abraham kple Isak la nazu tɔwò, eye wòava zu wò dzidzimeviwo tɔ.”"},{"book":"Mose 1","chapter":"35","verse":"13","text":"Eye Mawu dzo le egbɔ, afi si wòƒo nu kplii le la."},{"book":"Mose 1","chapter":"35","verse":"14","text":"Yakob tsɔ kpe tu sɔti aɖe ɖe teƒe si Mawu ƒo nu kplii le la, eye wòwɔ nunovɔsa ɖe edzi; ekɔ ami hã ɖe edzi."},{"book":"Mose 1","chapter":"35","verse":"15","text":"Yakob na ŋkɔ teƒea be Betel si gɔmee nye, “Mawu ƒe Aƒe,” elabena afi ma Mawu ƒo nu kplii le."},{"book":"Mose 1","chapter":"35","verse":"16","text":"Emegbe la, wodzo le Betel, eye woɖo ta Efrat alo Betlehem lɔƒo. Ke Rahel de asi kuléle me le esime azɔli didi aɖe ganɔ ŋgɔ na wo."},{"book":"Mose 1","chapter":"35","verse":"17","text":"Via dzidzi sesẽ na Rahel. Mlɔeba la, vixela la do ɣli be, “Mègabu mɔkpɔkpɔ o, elabena esia hã ganye ŋutsuvi!”"},{"book":"Mose 1","chapter":"35","verse":"18","text":"Esime Rahel nɔ kudɔ ƒom la, ena ŋkɔ ɖevi la be, “Ben Oni” si gɔmee nye “Nye Konyifafa ƒe Vi,” eye wòku. Yakob ya na ŋkɔ ɖevi la be “Benyamin” si gɔmee nye “Nye Nuɖusi ƒe Vi.”"},{"book":"Mose 1","chapter":"35","verse":"19","text":"Ale Rahel ku, eye woɖii ɖe mɔ si yi Efrat alo Betlehem la to."},{"book":"Mose 1","chapter":"35","verse":"20","text":"Yakob tu ŋkuɖodzikpe si gali va se ɖe egbe la ɖe Rahel ƒe yɔdo dzi."},{"book":"Mose 1","chapter":"35","verse":"21","text":"Israel gayi mɔzɔzɔ dzi, eye wòtu agbadɔ ɖe Eder mɔ godo."},{"book":"Mose 1","chapter":"35","verse":"22","text":"Esi wònɔ afi ma la, Ruben dɔ kple fofoa ƒe kosi, Bilha, eye ame aɖe fi tofi na Israel."},{"book":"Mose 1","chapter":"35","verse":"23","text":"Lea ƒe viŋutsuwo:"},{"book":"Mose 1","chapter":"35","verse":"24","text":"Rahel ƒe viŋutsuwo:"},{"book":"Mose 1","chapter":"35","verse":"25","text":"Bilha, Rahel ƒe kosi ƒe viwo:"},{"book":"Mose 1","chapter":"35","verse":"26","text":"Zilpa, Lea ƒe kosi ƒe viwo:"},{"book":"Mose 1","chapter":"35","verse":"27","text":"Mlɔeba la, Yakob va ɖo fofoa, Isak gbɔ le Mamre le Kiriat Arba (teƒe si wogayɔna be Hebron), afi si Abraham hã nɔ."},{"book":"Mose 1","chapter":"35","verse":"28","text":"Isak nɔ agbe ƒe alafa ɖeka blaenyi (180)."},{"book":"Mose 1","chapter":"35","verse":"29","text":"Etsɔ eƒe gbɔgbɔ na, eye wòyi tɔgbuiawo gbɔ. Enɔ agbe wòde edeƒe, eye via ŋutsuwo, Esau kple Yakob ɖii."}]}