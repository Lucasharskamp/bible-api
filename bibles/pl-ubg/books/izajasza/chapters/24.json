{"data":[{"book":"Izajasza","chapter":"24","verse":"1","text":"Oto PAN opróżni ziemię i spustoszy ją, odmieni jej oblicze i rozproszy jej mieszkańców."},{"book":"Izajasza","chapter":"24","verse":"2","text":"I będzie z ludem jak z kapłanem, ze sługą jak z jego panem, ze służącą jak z jej panią, z kupującym jak ze sprzedającym, z udzielającym pożyczki jak z biorącym ją, z lichwiarzem jak z płacącym lichwę."},{"book":"Izajasza","chapter":"24","verse":"3","text":"Ziemia zostanie całkowicie opróżniona i doszczętnie ograbiona, bo PAN wypowiedział to słowo."},{"book":"Izajasza","chapter":"24","verse":"4","text":"Ziemia płacze i więdnie, świat marnieje i niszczeje, marnieją wyniosłe ludy ziemi."},{"book":"Izajasza","chapter":"24","verse":"5","text":"Ziemia jest splugawiona pod swoimi mieszkańcami; przekroczyli bowiem prawa, zmienili ustawy, złamali wieczne przymierze."},{"book":"Izajasza","chapter":"24","verse":"6","text":"Dlatego przekleństwo pożre ziemię, a jej mieszkańcy zniszczeją. Dlatego mieszkańcy ziemi są przypaleni, a zostało mało ludzi."},{"book":"Izajasza","chapter":"24","verse":"7","text":"Młode wino smuci się, winorośl marnieje, wzdychają wszyscy"},{"book":"Izajasza","chapter":"24","verse":"8","text":"Ustała wesołość bębnów, skończył się krzyk weselących się, ucichł radosny"},{"book":"Izajasza","chapter":"24","verse":"9","text":"Nie będą pić wina wśród pieśni; zgorzknieje mocny napój tym, którzy go piją."},{"book":"Izajasza","chapter":"24","verse":"10","text":"Zburzone jest miasto bezładu. Zamknięty jest każdy dom, tak że wejść nie można."},{"book":"Izajasza","chapter":"24","verse":"11","text":"Na ulicach wołanie o wino; zgasła wszelka radość, a wesołość ziemi odeszła."},{"book":"Izajasza","chapter":"24","verse":"12","text":"W mieście pozostało spustoszenie, a bramy zburzone."},{"book":"Izajasza","chapter":"24","verse":"13","text":"Tak bowiem będzie pośród ziemi, pośród ludu, jak przy otrząsaniu drzewa oliwnego, jak ostatki winogron po winobraniu."},{"book":"Izajasza","chapter":"24","verse":"14","text":"Tamci podniosą swój głos, będą śpiewać dla majestatu PANA, wykrzykną od strony morza."},{"book":"Izajasza","chapter":"24","verse":"15","text":"Dlatego wysławiajcie PANA w dolinach, na wyspach morskich – imię PANA, Boga Izraela."},{"book":"Izajasza","chapter":"24","verse":"16","text":"Od krańców ziemi słyszeliśmy pieśni o chwale sprawiedliwego. Ale ja powiedziałem: Jestem wynędzniały, jestem wynędzniały, biada mi! Zdrajcy zdradzili, tak, bardzo zdradzili zdrajcy."},{"book":"Izajasza","chapter":"24","verse":"17","text":"Strach, dół i sidła na ciebie, mieszkańcu ziemi!"},{"book":"Izajasza","chapter":"24","verse":"18","text":"I stanie się, że kto ucieknie przed głosem strachu, wpadnie w dół, a kto wyjdzie z dołu, będzie złapany w sidłach. Otworzą się bowiem upusty w górze i zadrżą fundamenty ziemi."},{"book":"Izajasza","chapter":"24","verse":"19","text":"Ziemia rozpadła się całkowicie, ziemia rozpłynęła się doszczętnie; jest wielce wstrząśnięta."},{"book":"Izajasza","chapter":"24","verse":"20","text":"Ziemia będzie się słaniać jak pijany, będzie chwiać się jak lepianka. Zaciąży na niej jej nieprawość i upadnie, a już nie powstanie."},{"book":"Izajasza","chapter":"24","verse":"21","text":"W tym dniu PAN nawiedzi zastęp wysokich na wysokości, także i królów ziemskich na ziemi."},{"book":"Izajasza","chapter":"24","verse":"22","text":"I będą zgromadzeni jak więźniowie zebrani w ciemnicy, i będą zamknięci w więzieniu, a po wielu dniach zostaną nawiedzeni."},{"book":"Izajasza","chapter":"24","verse":"23","text":"Wtedy księżyc zarumieni się i słońce się zawstydzi, gdy PAN zastępów będzie królować na górze Syjon, w Jerozolimie, i wobec swoich starszych w swej wielkiej chwale."}]}