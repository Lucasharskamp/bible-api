{"data":[{"book":"कोलोस्सॉय","chapter":"2","verse":"1","text":"मैं चाहता हूं कि तुमको यह मालूम हो कि मैं तुम्हारे लिए तथा उन सबके लिए, जो लाओदीकेइया में हैं तथा उन सबके लिए, जिन्होंने मुझे व्यक्तिगत रूप से नहीं देखा है, कितना कठिन परिश्रम कर रहा हूं."},{"book":"कोलोस्सॉय","chapter":"2","verse":"2","text":"कि उनके हृदय प्रोत्साहित होकर प्रेम में जुड़कर उस पूरे धन को प्राप्‍त हो, जो समझ के पूरे निश्चय में और परमेश्वर के भेद का वास्तविक ज्ञान हो, जो स्वयं मसीह है,"},{"book":"कोलोस्सॉय","chapter":"2","verse":"3","text":"जिनमें बुद्धि और ज्ञान के सारे भंडार छिपे है."},{"book":"कोलोस्सॉय","chapter":"2","verse":"4","text":"मैं यह इसलिये कह रहा हूं कि कोई भी तुम्हें लुभानेवाली बातों के द्वारा भटकाने न पाए."},{"book":"कोलोस्सॉय","chapter":"2","verse":"5","text":"हालांकि शारीरिक रूप से मैं वहां अनुपस्थित हूं तो भी, तुम्हारे उत्तम अनुशासन तथा मसीह में तुम्हारे विश्वास की दृढ़ता को देखकर प्रसन्‍न होते हुए, आत्मा में मैं तुम्हारे साथ हूं."},{"book":"कोलोस्सॉय","chapter":"2","verse":"6","text":"इसलिये कि तुमने प्रभु येशु मसीह को स्वीकार कर लिया है, अपना जीवन उनमें जीयों,"},{"book":"कोलोस्सॉय","chapter":"2","verse":"7","text":"उनमें गहराई तक जड़े हुए, और मसीह में उन्‍नत होते हुए अपने विश्वास में दृढ़ हो जाओ—ठीक जैसी शिक्षा तुम्हें दी गई थी—तथा तुममें धन्यवाद भाव अधिक से अधिक होता रहे."},{"book":"कोलोस्सॉय","chapter":"2","verse":"8","text":"यह ध्यान रहे कि कोई भी तुम्हें तत्वज्ञान तथा खोखले छल के माध्यम से अपने वश में न कर ले, जो मनुष्य की परंपरा तथा संसार की आदि शिक्षा पर आधारित है—न कि मसीह के अनुसार."},{"book":"कोलोस्सॉय","chapter":"2","verse":"9","text":"परमेश्वरत्व की सारी परिपूर्णता उनके शरीर में वास करती है."},{"book":"कोलोस्सॉय","chapter":"2","verse":"10","text":"तुमने उन्हीं में, जो प्रधानता तथा अधिकार में सबसे ऊपर हैं, सारी परिपूर्णता प्राप्‍त की है."},{"book":"कोलोस्सॉय","chapter":"2","verse":"11","text":"मसीह द्वारा किए गए ख़तना के द्वारा, जब तुम्हारा सारा पाप का स्वभाव उतार दिया गया, तुम्हारा ऐसा ख़तना किया गया, जिसे हाथ से नहीं बनाया गया;"},{"book":"कोलोस्सॉय","chapter":"2","verse":"12","text":"जब तुम बपतिस्मा में उनके साथ गाड़े गए तथा उसी में उनके साथ उस विश्वास के द्वारा जिलाए भी गए, जो परमेश्वर के सामर्थ्य में है, जिन्होंने मसीह को मरे हुओं में से जीवित किया."},{"book":"कोलोस्सॉय","chapter":"2","verse":"13","text":"तुम जब अपने अपराधों और अपनी शारीरिक खतनाहीनता में मरे हुए थे, उन्होंने हमारे सभी अपराधों को क्षमा करते हुए तुम्हें उनके साथ जीवित कर दिया."},{"book":"कोलोस्सॉय","chapter":"2","verse":"14","text":"उन्होंने हमारे कर्ज़ के प्रमाण-पत्र को, जिसमें हमारे विरुद्ध लिखा गया अध्यादेश था, मिटाकर क्रूस पर कीलों से जड़ कर सामने से हटा दिया"},{"book":"कोलोस्सॉय","chapter":"2","verse":"15","text":"और परमेश्वर ने प्रधानों तथा अधिकारियों को निहत्था कर उन्हें अपनी विजय यात्रा में खुल्लम-खुल्ला तमाशे का पात्र बना दिया."},{"book":"कोलोस्सॉय","chapter":"2","verse":"16","text":"इसलिये तुम्हारे खान-पान या उत्सव, नए चांद या शब्बाथ को लेकर कोई तुम्हारा फैसला न करने पाए."},{"book":"कोलोस्सॉय","chapter":"2","verse":"17","text":"ये सब होनेवाली घटनाओं की छाया मात्र हैं. मूल वस्तुएं तो मसीह की हैं."},{"book":"कोलोस्सॉय","chapter":"2","verse":"18","text":"कोई भी, जो विनम्रता के दिखावे और स्वर्गदूतों की उपासना में लीन है, तुम्हें तुम्हारे पुरस्कार से दूर न करने पाए. ऐसा व्यक्ति अपने देखे हुए ईश्वरीय दर्शनों का वर्णन विस्तार से करता है तथा खोखली सांसारिक समझ से फूला रहता है."},{"book":"कोलोस्सॉय","chapter":"2","verse":"19","text":"यह व्यक्ति उस सिर को दृढतापूर्वक थामे नहीं रहता जिससे सारा शरीर जोड़ों और सांस लेनेवाले अंगों द्वारा पोषित तथा सम्बद्ध रहता और परमेश्वर द्वारा किए गए विकास से बढ़ता जाता है."},{"book":"कोलोस्सॉय","chapter":"2","verse":"20","text":"जब तुम सांसारिक तत्वज्ञान के प्रति मसीह के साथ मर चुके हो तो अब तुम्हारी जीवनशैली ऐसी क्यों है, जो संसार के इन नियमों के अधीन है:"},{"book":"कोलोस्सॉय","chapter":"2","verse":"21","text":"“इसे मत छुओ! इसे मत चखो! इसे व्यवहार में मत लाओ!”?"},{"book":"कोलोस्सॉय","chapter":"2","verse":"22","text":"लगातार उपयोग के कारण इन वस्तुओं का नाश होना इनका स्वभाव है क्योंकि इनका आधार सिर्फ मनुष्य की आज्ञाएं तथा शिक्षाएं हैं."},{"book":"कोलोस्सॉय","chapter":"2","verse":"23","text":"अपनी ही सुविधा के अनुसार गढ़ी गई आराधना विधि, विनम्रता के दिखावे तथा शरीर को कष्ट देने के भाव से ज़रूर दिखाई दे सकती है, किंतु शारीरिक वासनाओं के दमन के लिए ये सब हमेशा विफल सिद्ध होते हैं."}]}