{"data":[{"book":"Vaeblaniya","chapter":"12","verse":"1","text":"Bahi kwa kuva hwetu tùnidingukwa na likuwa likulungwa lya vanu anevo vaimaihîje ing'ulupa yavo, bahi tùyahilile kulehu vitukutuku vyammalele vitudivîla, pamo na masambi lapiyânya kutudingila, koka tutukute kwa kupililila mmashindano àlalá lavikwîje muyo mwetu na Nnungu."},{"book":"Vaeblaniya","chapter":"12","verse":"2","text":"Bahi tuvikange ding'ano dyetu kwanga Yesu, atandilihîje na aikamilîsha ing'ulupa yetu. Nang'e kwa kuva ánimala ihangaladi yambepata lukoto, ánipililila kuhwa munsalaba bila kujali dihoni dya kuvambwa munsalaba, na hambi àikele m'bali wa kunkono wa chiteng'u cha chifalume cha Nnungu."},{"book":"Vaeblaniya","chapter":"12","verse":"3","text":"Bahi mummikange namene mmitima yenu ayula apililidîle kutahukwa namene na vanu vavêle na masambi, uchinga munahopele wala kukata tama."},{"book":"Vaeblaniya","chapter":"12","verse":"4","text":"Kwa kuva, ing'ondo imupanyana na sambi, mwenu bado mukánambipanyana mpaka kuhwikila kumwadila myadi."},{"book":"Vaeblaniya","chapter":"12","verse":"5","text":"Dachi, mwenu mùniluvalila malove alano la Nnungu la kunkamyanga mitima lantambulânga mwenu kuva mmana mma Nnungu?"},{"book":"Vaeblaniya","chapter":"12","verse":"6","text":"Kwa kuva, Nang'olo Nnungu ànan'duma ayula wantamwa,"},{"book":"Vaeblaniya","chapter":"12","verse":"7","text":"Nnungu pan'dumanga, mwenu pililila, kwa kuva, Nnungu àntendela mwenu malinga mmana vake. Dachi, mwana ntwani akádumwa na atatake?"},{"book":"Vaeblaniya","chapter":"12","verse":"8","text":"Ikàva nanga pamudumwa na Nnungu malinga chivadumwa vana vake vammalele, bahi mwenu mukávele mmana mmahiu mma Nnungu, ila nni mmana mukávele halali."},{"book":"Vaeblaniya","chapter":"12","verse":"9","text":"Na ikàva atata vetu vatuvelêke vánituduma, na hwetu nkuvaeshimu, dachi, hwetu tukálembelewa kumpilikana Nnungu, Atata wa disungu dyetu, uchinga tupate umi?"},{"book":"Vaeblaniya","chapter":"12","verse":"10","text":"Atata vetu vatuvelêke vánituduma kwa mahiku kadiki kupapatana na chivawene vene kuva ìnafala, henga Nnungu ànatuduma kwajili ya faida yetu tuvene, uchinga tupate kukumila uwanaswe wake."},{"book":"Vaeblaniya","chapter":"12","verse":"11","text":"Idumi yoheyo, yònekana kuva ìnapwateha wala ikáhangalaja. Henga ntululilo wake aneyo idumi ìvapelekejija avala vadumwîje kuikala kwa amani na haki."},{"book":"Vaeblaniya","chapter":"12","verse":"12","text":"Bahi lakamyange makono lenu ladabadanga na malundi lenu ladidimênge."},{"book":"Vaeblaniya","chapter":"12","verse":"13","text":"Likatapajijange dindila dinyokîle uchinga ayula ahumbaîla anateneng'uke mwalehu, ila alamywe."},{"book":"Vaeblaniya","chapter":"12","verse":"14","text":"Tumbama namene kuikala kwa amani na vanu vammalele na kuva na maisha la uwanaswe, kwa kuva, nanga munu ambemwôna Nang'olo Nnungu akànave wanaswe."},{"book":"Vaeblaniya","chapter":"12","verse":"15","text":"Lichungange, uchinga anapwawe munu wa kulinyemya muinema yanga Nnungu, na wala lunapwawe luchiya lwa kukalala mmwenu, uyopa lùnahipuka na kunkambyakambya na kuvaambukisa na vanu vanji vohe."},{"book":"Vaeblaniya","chapter":"12","verse":"16","text":"Uchocho, lichungange uchinga anapwawe mmwenu kananga munu mmalaya au munu akámweshimu Nnungu muchi Esau anasumisije haki yake ya kuva chihungula mikova, kwa chakulya kadiki chihi."},{"book":"Vaeblaniya","chapter":"12","verse":"17","text":"Mwenu mùnimala kuva, lukoto panalembedile kupwechela balaka kuhaloka kwa atatake, ánihitwa. Na ikànava ániitaha balaka aneyo kwa mihodi, henga nanga pánapete wasa kavila wa kupindikulanya chitendo achila."},{"book":"Vaeblaniya","chapter":"12","verse":"18","text":"Mwenu mukee muchi Vaisilaeli vanahwikile palichinga lya Sinayi. Vaisilaeli váhwikile nnichinga anelyo lichihululîka kuguswa, na líyaka moto, na líhinikwije na lupi lwanapi pii na muha mwake múumana lidi lya chimbunga."},{"book":"Vaeblaniya","chapter":"12","verse":"19","text":"Uchocho, muha lichinga anelyo múpilikanika lidi lya lipenga na lidi lichitangola malove la kuyoha. Na Vaisilaeli vanapilikene lidi anelyo nkuyuwa vanahauliwe kavila malove lanji,"},{"book":"Vaeblaniya","chapter":"12","verse":"20","text":"kwa kuva, nanga pavanahulwile kupililila amuli inahumîjwe kuva, “Ambeligûsa lichinga alino, ata kwava nnyama, àlembelewa awalalwe kwa kupanywa mayanga.”12:20 Kuuka 19:12"},{"book":"Vaeblaniya","chapter":"12","verse":"21","text":"Mambo anelo lavanalawene, lávele la kuyoha namene, mpaka Musa nkuhaula kuchidoni, “Nayopa na kutetemela!”12:21 Makumbuso 9:19"},{"book":"Vaeblaniya","chapter":"12","verse":"22","text":"Henga mwenu mùnihwika palichinga lya Sayuni12:22 Maeleso layâmba Sayuni, lola Matayo 21:5. , yani imanga ya Nnungu Avêle na Umi, imanga ya Yelusalemu ya kulihunde, kuvêle na ing'ole ihangalalîwa na maelufu kwa maelufu la malaika."},{"book":"Vaeblaniya","chapter":"12","verse":"23","text":"Mwenu mùnihwika kulikuwa lya vanu vankulupîla Yesu, vanu vavêle na haki ya kuva vihungula mikova va Nnungu, valembwîje malina lavo kulihunde. Mùnihwika kwanga Nnungu nkúhukumu wa vanu vammalele, kuvêle disungu dya vanu vambone pameho panga Nnungu, vanu vatendwîje kuva vakamilifu."},{"book":"Vaeblaniya","chapter":"12","verse":"24","text":"Mùnihwika kwanga Yesu, mpatanishi wa lilailano lyahambi kati ya Nnungu na vanu, na mùnihwika kumyadi inyulunyuhîjwe yanga Yesu ilonjelêla kwamba kusamehewa masambi badala ya kulonjelela kwamba kupindikula muchi chiinavele myadi yanga Habilu."},{"book":"Vaeblaniya","chapter":"12","verse":"25","text":"Bahi lyongolelange uchinga munahite kumpilikanila Nnungu atangôla na mwenu. Vaisilaeli vanahitile kumpilikanila Musa anatangwele navo apano pachilambo kulichinga lya Sinayi, nanga pavanapolonyweke muasabu yanga Nnungu. Chinu anecho chìlanguja mwalehu kuva hwetu tukambehulula kupolonyoka, tukàhita kumpilikanila Nnungu atangôla na hwetu kuhaloka kulihunde."},{"book":"Vaeblaniya","chapter":"12","verse":"26","text":"Nnungu panatangwele kulichinga lya Sinayi, lidi lyake linindengendeha chilambo, henga vino àniahidi kuva, “Nìmbendengendeha chilambo mwanda unji kavila, na akee chihi chilambo bahi, henga pamo na kulihunde mwalehu.”12:26 Agayi 2:6"},{"book":"Vaeblaniya","chapter":"12","verse":"27","text":"Nnungu panatangwele kuva, “Mwanda unji kavila,” malove anelo làlanguja kuva vitukutuku vyammalele viumbwîje vìmbendengendehwa na kuuswa, uchinga avila vikáhululika kundengendehwa viisalile."},{"book":"Vaeblaniya","chapter":"12","verse":"28","text":"Bahi kwa kuva tùpwechela Ufalume aula ukáhululika kundengendehwa, bahi tùùve tuvanu tùvá shukulani. Tulanguje shukulani aneyo kwa kumwabudu Nnungu kwa indila inkatapalîla nang'e, kwa namuna ya eshima na kunnyopa,"},{"book":"Vaeblaniya","chapter":"12","verse":"29","text":"kwa kuva, Nnungu wetu àvele muchi moto upîja."}]}