{"data":[{"book":"2 Kung","chapter":"8","verse":"1","text":"Och Elisha talade till kvinnan vars son han väckt till liv och sade: ”Stig upp du och ditt hus och vistas varhelst ni kan bo, för Herren (Jahve) har kallat på en hungersnöd och den ska komma över landet under sju år.”"},{"book":"2 Kung","chapter":"8","verse":"2","text":"Och kvinnan steg upp och gjorde efter gudsmannens ord och hon gick med sitt hus och vistades i filistéernas land i sju år."},{"book":"2 Kung","chapter":"8","verse":"3","text":"Och det skedde när de sju åren hade gått att kvinnan återvände från filistéernas land och hon gick för att vädja till kungen för sitt hus och sin mark."},{"book":"2 Kung","chapter":"8","verse":"4","text":"Nu talade kungen med gudsmannens tjänare Gechazi och sade: ”Berätta för mig, jag ber dig, om alla de stora ting som Elisha har gjort.”"},{"book":"2 Kung","chapter":"8","verse":"5","text":"Och det skedde att medan han berättade hur han väckt till liv den som var död, att se, kvinnan vars son han hade väckt till liv, vädjade till kungen för sitt hus och sin mark."},{"book":"2 Kung","chapter":"8","verse":"6","text":"Och när kungen frågade kvinnan berättade hon för honom."},{"book":"2 Kung","chapter":"8","verse":"7","text":"Och Elisha kom till Damaskus och Benhadad, Arams kung var sjuk och man berättade för honom och sade: ”Gudsmannen har kommit hit.”"},{"book":"2 Kung","chapter":"8","verse":"8","text":"Och kungen sade till Chazael: ”Ta en gåva i din hand och gå och möt gudsmannen och fråga Herren (Jahve) genom honom och säg: Ska jag bli frisk från denna sjukdom?”"},{"book":"2 Kung","chapter":"8","verse":"9","text":"Och Chazael gick och mötte honom och tog en gåva i sin hand av allt Damaskus goda – 40 lastade kameler, och kom och stod inför honom och sade: ”Din son Benhadad, Arams kung, har sänt mig till dig och sagt: Ska jag bli frisk från denna sjukdom?”"},{"book":"2 Kung","chapter":"8","verse":"10","text":"Och Elisha sade till honom: ”Gå och säg till honom: Du ska verkligen tillfriskna, dock har Herren (Jahve) visat mig att han ska döden dö.”"},{"book":"2 Kung","chapter":"8","verse":"11","text":"Och han såg stadigt på honom tills han började skämmas och gudsmannen grät."},{"book":"2 Kung","chapter":"8","verse":"12","text":"Och Chazael sade: ”Varför gråter min herre?” Och han svarade: ”Eftersom jag vet det onda som du ska göra mot Israels söner, du ska sätta eld på deras starka fästen och deras unga män ska du slakta med svärdet och du ska slå deras små i bitar och skära upp gravida kvinnor.”"},{"book":"2 Kung","chapter":"8","verse":"13","text":"Och Chazael sade: ”Vem är din tjänare, som är som en hund, som skulle göra dessa stora ting?” Och Elisha sade: ”Herren (Jahve) har visat mig att du ska bli kung över Aram.”"},{"book":"2 Kung","chapter":"8","verse":"14","text":"Och han gick ifrån Elisha och kom till sin herre och han sade till honom: ”Vad sade Elisha till dig?” Och han sade: ”Han berättade för mig att du verkligen skulle tillfriskna.”"},{"book":"2 Kung","chapter":"8","verse":"15","text":"Och det skedde på morgonen att han tog täcket och doppade det i vatten och bredde ut det över hans ansikte och han dog. Och Chazael regerade i hans ställe."},{"book":"2 Kung","chapter":"8","verse":"16","text":"Och i Jorams, Achavs son – Israels kungs 5:e regeringsår, medan Jehoshafat, Juda kung började Jehoram, Jehoshafats son, Juda kung att regera."},{"book":"2 Kung","chapter":"8","verse":"17","text":"32 år gammal var han när han började regera och han regerade i 8 år i Jerusalem."},{"book":"2 Kung","chapter":"8","verse":"18","text":"Och han vandrade på Israels kungars vägar som Achavs hus gjort för han hade Achavs dotter [Atalja] till hustru och han gjorde det som var ont i Herrens (Jahves) ögon. [Atalja var Izebels dotter, hon kommer så småningom att ta makten och vilja styra, precis som sin mor, se 2 Kung 8:26.]"},{"book":"2 Kung","chapter":"8","verse":"19","text":"Men Herren (Jahve) ville ändå inte förgöra Juda för sin tjänare Davids skull. Han hade lovat att han och hans söner skulle ha en lampa (hebr. nir) för alltid. [Se även Dom 4:4 och ordet för fackla, hebr. lappid.]"},{"book":"2 Kung","chapter":"8","verse":"20","text":"I hans dagar gjorde Edom uppror från under Juda hand och gjorde en kung över sig själva."},{"book":"2 Kung","chapter":"8","verse":"21","text":"Och Joram gick över till Tsaira och alla hans vagnar med honom, och han steg upp på natten och slog edomiterna som omringade honom och vagnarnas förare och folket flydde till sina tält."},{"book":"2 Kung","chapter":"8","verse":"22","text":"Och Edom gjorde uppror från under Juda hand till denna dag. Och Livna gjorde uppror vid samma tid."},{"book":"2 Kung","chapter":"8","verse":"23","text":"Vad mer finns om Jorams gärningar, och allt vad han gjorde det är skrivet i Juda kungars krönika."},{"book":"2 Kung","chapter":"8","verse":"24","text":"Och Joram sov med sina fäder och begravdes i sin fader Davids stad. Och Achazjaho, hans son, regerade i hans ställe."},{"book":"2 Kung","chapter":"8","verse":"25","text":"Och i Joram, Achavs son – Israels kungs, 12:e regeringsår började Achazjaho, Jehorams son – Juda kung, att regera."},{"book":"2 Kung","chapter":"8","verse":"26","text":"Achazjaho var 22 år när han började regera och han regerade ett år i Jerusalem. Hans mors [drottningmoders] namn var Atalja (Ataljaho), Omris dotter, Israels kung."},{"book":"2 Kung","chapter":"8","verse":"27","text":"Han vandrade på Achavs hus vägar och gjorde det som var ont i Herrens (Jahves) ögon, som Achavs hus gjorde, för han var svärson till Achavs hus."},{"book":"2 Kung","chapter":"8","verse":"28","text":"Och han gick med Joram, Achavs son för att strida mot Chazael, Arams kung vid Ramot-Gilead, och araméerna skadade Joram."},{"book":"2 Kung","chapter":"8","verse":"29","text":"Och kung Joram återvände för att bli läkt i Jizreel från skadorna som araméerna hade gett honom i Rama, när han stred mot Chazael, Arams kung. Och Achazjaho, Jehorams son, Juda kung gick ner för att se Joram, Achavs son i Jizreel eftersom han var sjuk."}]}