{"data":[{"book":"1 Madzimambo","chapter":"9","verse":"1","text":"Zvino Soromoni akati apedza kuvaka temberi yaJehovha nomuzinda wamambo nezvose zvaaida kuvaka,"},{"book":"1 Madzimambo","chapter":"9","verse":"2","text":"Jehovha akazviratidza kwaari kechipiri, sezvaakazviratidza kwaari paGibheoni."},{"book":"1 Madzimambo","chapter":"9","verse":"3","text":"Jehovha akati kwaari:"},{"book":"1 Madzimambo","chapter":"9","verse":"4","text":"“Zvino iwe, kana ukafamba pamberi pangu nomwoyo wakanaka nokururama, sezvakaitwa naDhavhidhi baba vako, uye ukaita zvose zvandinorayira uye ukatevera mitemo nemirayiro yangu,"},{"book":"1 Madzimambo","chapter":"9","verse":"5","text":"ndichasimbisa chigaro chako choushe pamusoro peIsraeri nokusingaperi sezvandakavimbisa Dhavhidhi baba vako pandakati, ‘Hapangashayikwi munhu anokutevera pachigaro choushe chaIsraeri.’"},{"book":"1 Madzimambo","chapter":"9","verse":"6","text":"“Asi kana mukarega kunditevera, imi kana vana venyu, uye mukarega kuchengeta mirayiro yangu nemitemo yangu yandakaisa pamberi penyu, asi mukaenda kundoshumira vamwe vamwari uye mukavanamata,"},{"book":"1 Madzimambo","chapter":"9","verse":"7","text":"ipapo ndichaparadza Israeri panyika yandakavapa ndigofuratira temberi iyi yandaita tsvene nokuda kweZita rangu. Ipapo Israeri ichazova chirevo nechiseko pakati pamarudzi ose avanhu."},{"book":"1 Madzimambo","chapter":"9","verse":"8","text":"Kunyange zvazvo temberi iyi ichishamisa kwazvo iye zvino, avo vachazopfuura napairi vachazoshamiswa vagoshora vachiti, ‘Jehovha aitirei chinhu chakadai kunyika iyi nokutemberi iyi?’"},{"book":"1 Madzimambo","chapter":"9","verse":"9","text":"Vanhu vachapindura vachiti, ‘Nokuti vakasiya Jehovha Mwari wavo akabudisa madzibaba avo muIjipiti, uye vakanamatira vamwe vamwari, vachivanamata nokuvashandira, ndokusaka Jehovha akauyisa dambudziko guru rakadai pavari.’ ”"},{"book":"1 Madzimambo","chapter":"9","verse":"10","text":"Makore makumi maviri akati apera, panguva yakavakwa dzimba idzi mbiri naSoromoni, temberi yaJehovha nomuzinda wamambo,"},{"book":"1 Madzimambo","chapter":"9","verse":"11","text":"Mambo Soromoni akapa Hiramu mambo weTire maguta makumi maviri muGarirea, nokuti Hiramu akanga amupa misidhari, misipuresi negoridhe, zvose zvaaida."},{"book":"1 Madzimambo","chapter":"9","verse":"12","text":"Asi Hiramu paakabva kuTire akaenda kundoona maguta aya aakanga apiwa naSoromoni, haana kufadzwa nawo."},{"book":"1 Madzimambo","chapter":"9","verse":"13","text":"Akabvunza akati, “Maguta erudzii aya awandipa, hama yangu?” Naizvozvo akaatumidza zita rokuti Nyika yeKabhuru, rinova ndiro zita rawo nanhasi."},{"book":"1 Madzimambo","chapter":"9","verse":"14","text":"Zvino Hiramu akanga atumira mambo matarenda zana namakumi maviri9:14 matani angaita 4 egoridhe."},{"book":"1 Madzimambo","chapter":"9","verse":"15","text":"Heino nhoroondo yechibharo chakashandiswa naMambo Soromoni pakuvaka temberi yaJehovha, muzinda wake, Miro, rusvingo rweJerusarema neHazori, Megidho neGezeri."},{"book":"1 Madzimambo","chapter":"9","verse":"16","text":"Faro mambo weIjipiti akanga arwisa uye akatora Gezeri. Akanga aripisa nomoto. Akauraya vaKenani vaigara mariri akaripa kumwanasikana wake, mukadzi waSoromoni sechipo pakuwanikwa kwake."},{"book":"1 Madzimambo","chapter":"9","verse":"17","text":"Uye Soromoni akavaka Gezeri patsva. Akavaka Bheti Horoni yeZasi,"},{"book":"1 Madzimambo","chapter":"9","verse":"18","text":"Bhaarati, neTadhimori murenje, munyika imomo,"},{"book":"1 Madzimambo","chapter":"9","verse":"19","text":"pamwe chete namaguta ake ose amatura, namaguta engoro dzake namabhiza ake, zvose zvaakada kuvaka muJerusarema, muRebhanoni nomunyika yose yaaitonga."},{"book":"1 Madzimambo","chapter":"9","verse":"20","text":"Vanhu vose vakanga vasara pavaAmori, vaHiti, vaPerizi, vaHivhi navaJebhusi (vanhu ava vakanga vasiri vaIsraeri),"},{"book":"1 Madzimambo","chapter":"9","verse":"21","text":"vana vavo vakanga vasara munyika, vasina kugona kuparadzwa zvachose navaIsraeri, ivava Soromoni akavaunganidza kuti vashande savaranda vake, sezvazviri kusvikira nhasi."},{"book":"1 Madzimambo","chapter":"9","verse":"22","text":"Asi Soromoni haana kuita varanda pakati pavaIsraeri; ndivo vaiva mauto ake, makurukota ake ehurumende, machinda ake, vatungamiri vake vamauto, varayiri vezvengoro navachairi vengoro."},{"book":"1 Madzimambo","chapter":"9","verse":"23","text":"Ndivozve vaiva machinda makuru aiona nezvamabasa aiitwa naSoromoni, vatariri mazana mashanu namakumi mashanu vaitungamirira vanhu vaiita basa."},{"book":"1 Madzimambo","chapter":"9","verse":"24","text":"Mushure mokunge mwanasikana waFaro abva kuGuta raDhavhidhi akauya kumuzinda wake waakanga avakirwa naSoromoni, Soromoni akavaka Miro."},{"book":"1 Madzimambo","chapter":"9","verse":"25","text":"Katatu pagore Soromoni akabayira zvipiriso zvinopiswa nezvipiriso zvokuyananisa paaritari yaakanga avakira Jehovha, akapisa zvinonhuhwira pamwe chete nazvo pamberi paJehovha. Saizvozvo akapedza nezvetemberi."},{"book":"1 Madzimambo","chapter":"9","verse":"26","text":"Mambo Soromoni akavakawo zvikepe paEzioni Gebheri, iri pedyo neEroti muEdhomu, pamahombekombe eGungwa Dzvuku."},{"book":"1 Madzimambo","chapter":"9","verse":"27","text":"Uye Hiramu akatuma varanda vake, vafambisi vezvikepe vaiziva gungwa kuti vazoshandisa zvikepe pamwe chete navaranda vaSoromoni."},{"book":"1 Madzimambo","chapter":"9","verse":"28","text":"Vakaenda kuOfiri, vakandodzokako namazana mana namakumi maviri amatarenda9:28 matani angaita 14.5 egoridhe, ayo avakandopa Mambo Soromoni."}]}