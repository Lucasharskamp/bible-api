{"data":[{"book":"Luke","chapter":"2","verse":"1","text":"Malâiahan, Rêng Caesar Augustus Rom sorkar ramop murdi riming miziek rangin chong a pêka."},{"book":"Luke","chapter":"2","verse":"2","text":"Hi intelnapui motontak hi syria rama Kuirinius governor chang lâitak ani."},{"book":"Luke","chapter":"2","verse":"3","text":"Mitinin anni khopui chita riming miziek rangin an sea."},{"book":"Luke","chapter":"2","verse":"4-5","text":"Joseph khom David inkuo le a richia mi ani sikin, a lômnu biek Mary inrâidîm lehan Galilee ram Nazareth khopui renga Judea ram, David suokna, Bethlehem khopuia riming miziek rangin an sea."},{"book":"Luke","chapter":"2","verse":"6","text":"Hanchu, Bethlehem'a an om lâitakin nâi nei zorân a hong de zoia."},{"book":"Luke","chapter":"2","verse":"7","text":"Nâilutîr pasal a neia, puon leh a thoma, khuol tung in an keng khâiloi sikin sa bukhênga a min jâl zoi."},{"book":"Luke","chapter":"2","verse":"8","text":"Ma rama han, belrihôlngei jâna an belri ngâkin rajâia an oma."},{"book":"Luke","chapter":"2","verse":"9","text":"Pumapa vântîrton a juong inlâra, Pumapa roiinpuina vârin a êla, rolo innîkin an chia."},{"book":"Luke","chapter":"2","verse":"10","text":"Vântîrtonin, “chi no roi, Thurchisa râisân omtak ninta rang le mitin ta rang ku juong mintung kêng."},{"book":"Luke","chapter":"2","verse":"11","text":"Avien hin David khopuia Minringpu, Pumapa Khrista a suok zoi."},{"book":"Luke","chapter":"2","verse":"12","text":"Sîn nin tho theina rang chu, nâitesen, puona thom sakhênga jâlin mûng nin tih,” a tia."},{"book":"Luke","chapter":"2","verse":"13","text":"Harenghan, vântîrton kôma han, invân râlmingei tamtak an juong oma, Pathien an minpâka."},{"book":"Luke","chapter":"2","verse":"14","text":"“Invân Ânchung taka Pathien Roiinpui rese."},{"book":"Luke","chapter":"2","verse":"15","text":"Hanchu, vântîrtonngeiin an mâk ngei lechu, belrihôlngei han, Pumapa'n mi ril, neinun juongtung a en rangin, Bethlehem'a se ei ti u, an tia."},{"book":"Luke","chapter":"2","verse":"16","text":"Hanchu, an se laia, Mary le Joseph le sakhênga jâl nâite hah an va mua."},{"book":"Luke","chapter":"2","verse":"17","text":"Vântîrtonin, nâite chungroi ai rilngei hah belrihôlngeiin an ril ngeia,"},{"book":"Luke","chapter":"2","verse":"18","text":"a riet ngei murdi'n kamâm a om tatak an tia."},{"book":"Luke","chapter":"2","verse":"19","text":"Mary'n ha chong ngei hah a mulungrîla mindonin a vong tita."},{"book":"Luke","chapter":"2","verse":"20","text":"Vântîrtonin a rilngei lam takin jâttinrêng an va mua, an riet sikin Pathien minpâk pumin an kîr nôk zoi."},{"book":"Luke","chapter":"2","verse":"21","text":"Hanchu sertan rang ni sûn riet a hong chukin chu, sûnga a om lâia vântîrtonin ai phuo sai, a riming, Jisua an phuo zoia."},{"book":"Luke","chapter":"2","verse":"22","text":"Moses balam chongpêk angin minthieng rang ni ahong chukin chu, Joseph le Mary'n an nâite Pumapa kôma minlang rangin Jerusalem Biekina an hong puia."},{"book":"Luke","chapter":"2","verse":"23","text":"Balam lekhabua, “Nâilutîr pasal kai chu Pumapa ta rang ani,” itia ânziek anghan.2:23: Jôk 13:2,12"},{"book":"Luke","chapter":"2","verse":"24","text":"Pumapa balam anghan vasu bop khat mo, pharvali bop khat mo, an pêk sa rang ani. 2:24: Och 13:2,12"},{"book":"Luke","chapter":"2","verse":"25","text":"Ma zora han Jerusalema a riming Simeon an ti a oma, ha mi hah mi sa, Pathien minlut mi tak ania, Isreal jôk rang ni ngâkin, a chunga Ratha Inthieng a oma."},{"book":"Luke","chapter":"2","verse":"26","text":"Pumapa chonginkhâm, Messiah a mu mâka thi no nih, itia inkhâm ani."},{"book":"Luke","chapter":"2","verse":"27","text":"Ratha ruoiin Simeon hah Biekina a sea. Balam anga achunga sin rangin a nû le a pa'n nâite Jisua, Biekina an hong puia."},{"book":"Luke","chapter":"2","verse":"28","text":"Simeon'n nâite a poma, Pathien kôm râisânchong a rila;"},{"book":"Luke","chapter":"2","verse":"29","text":"“Pumapa, atûn chu no chongkhâm angin,"},{"book":"Luke","chapter":"2","verse":"30","text":"Ki mit lelên na sanminringna a mu zoi,"},{"book":"Luke","chapter":"2","verse":"31","text":"Mitin mu ranga ni mintuo hah."},{"book":"Luke","chapter":"2","verse":"32","text":"Nu lungdo, Jentailngei kôma inlang rang vâr le2:32: Isa 42:6; 49:6; 52:10"},{"book":"Luke","chapter":"2","verse":"33","text":"Nâite chungroi Simeon'n ai misîr hah a nu le a pa'n an kamâm sabak ani."},{"book":"Luke","chapter":"2","verse":"34","text":"Hanchu Simeon'n, sat a vura, a nu Mary kôma, “Hi nâite hih Pathien ithang, Isreal lâia mi tamtak inmangna rang le jôkna rang ani. Pathien sînthona mi tamtak ngei makhal rang nîng a tih."},{"book":"Luke","chapter":"2","verse":"35","text":"Mi mindonna inthup minlang a ta, khandai angai angin ngâisietnân na mulung sunkhoi a tih,” a tipea."},{"book":"Luke","chapter":"2","verse":"36-37","text":"Mahan dêipu meithâi atar inkhat, a riming Anna an ti, Asher rûia mi, Phanuel nâinupang a oma. kum sari vai inneiin a oma, kum sômriet minli meithâiin a oma2:36-37 kum sômriet minli meithâiin a oma; nônchu ama hah kum 84 tar ani.. Biekin mâk loiin a sûn a jânin bu ngêia Pathien Biekina, chubai thôn a om ngâia."},{"book":"Luke","chapter":"2","verse":"38","text":"Ma zora taka han a hongtunga, Pathien kôm râisânchong a rila, Jerusalem jôkna ranga Pathien lei ngâk ngei kôma khom nâipang Jisua thurchi a misîr pe sa zoi."},{"book":"Luke","chapter":"2","verse":"39","text":"Pumapa balam chongpêka, an thotum an tho zoiin chu Joseph le Mary hah Galilee rama, an khuo Nazareth'a an kîr nôk zoi2:39: Mat 2:23."},{"book":"Luke","chapter":"2","verse":"40","text":"Hanchu, nâite hah a hong liena a hong rât tira, vârnân a sipa, Pathien satvurnangei a chunga a oma."},{"book":"Luke","chapter":"2","verse":"41","text":"Kumtin, Jisua nû le pa Kalkân kût mang rangin Jerusalema an se ngâia.2:41: Jôk 12:1-27; Bal 16:1-8"},{"book":"Luke","chapter":"2","verse":"42","text":"Jisua hah kum sômleinik a hong nîn chu, kûta an hong se puia."},{"book":"Luke","chapter":"2","verse":"43","text":"Kût aheka anîn chu an juongkîr pui nôka, ania Jisua chu Jerusalema ala châma, a nû le a pa lakin riet mak ngeia."},{"book":"Luke","chapter":"2","verse":"44","text":"A lômngei lâia se nîng a tih, tiin an mindona, sûnkhat lam an se suoleh, a ruolngei le an sûngsuokngei kâra an rok titira,"},{"book":"Luke","chapter":"2","verse":"45","text":"anitachu, mu mak ngeia, a rok rangin Jerusalema an kîr nôka."},{"book":"Luke","chapter":"2","verse":"46","text":"A sûnthum nin chu, Biekina Juda minchupungei kôma insungin, an chong rangâi le chong rekelin an va mu zoia."},{"book":"Luke","chapter":"2","verse":"47","text":"A vâr taka a chongthuon lam a riet murdi'n an kamâma,"},{"book":"Luke","chapter":"2","verse":"48","text":"A nû le a pan an va mûn chu an kamâma, a nûn a kôma, “Nâia khoithomo hi anga mi no tho, kângdoi takin na pa leh nang kin lei rok bang kêng ani zoi” a tipea."},{"book":"Luke","chapter":"2","verse":"49","text":"“Ithomo minin rok? Ka Pa ina ko om rang hih nin riet loi mini?” tiin a thuona."},{"book":"Luke","chapter":"2","verse":"50","text":"Hannisenla a thuonna hah a mindona chang riet mak ngeia."},{"book":"Luke","chapter":"2","verse":"51","text":"Hanchu, an kôm Nazareth'a a sea, an chong jômin a oma, a nûn chu neinun omtie ngei nâm a mulungrîla a vong tit ani."},{"book":"Luke","chapter":"2","verse":"52","text":"Hanchu Jisua hah taksa tieng le vârna tieng a hong insôn tir tira, Pathien le miriem mitlûtin a hong om tir zoi.2:52: 1 Sam 2:26; Chvr 3:4"}]}