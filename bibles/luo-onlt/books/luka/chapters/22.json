{"data":[{"book":"Luka","chapter":"22","verse":"1","text":"Koro Sawo mar makati ma ok oketie thowi, miluongo ni Pasaka, ne chiegni,"},{"book":"Luka","chapter":"22","verse":"2","text":"to jodolo madongo gi jopuonj chik ne manyo yo moro malingʼ-lingʼ ma ditiek-go Yesu, nikech negiluoro oganda."},{"book":"Luka","chapter":"22","verse":"3","text":"Eka Satan nodonjo kuom Judas, miluongo ni Iskariot, achiel kuom ji apar gariyo."},{"book":"Luka","chapter":"22","verse":"4","text":"To Judas nodhi ir jodolo madongo kod jotend jorit hekalu kendo noloso kodgi kaka onyalo ndhogo Yesu."},{"book":"Luka","chapter":"22","verse":"5","text":"Negimor kendo ne giyie miye pesa."},{"book":"Luka","chapter":"22","verse":"6","text":"Ne oyie, kendo nochako manyo kinde maber mar keto Yesu e lwetgi ka oganda onge."},{"book":"Luka","chapter":"22","verse":"7","text":"Eka nochopo chiengʼ Makati ma ok oketie Thowi, ma nyarombo mar Pasaka onego negie."},{"book":"Luka","chapter":"22","verse":"8","text":"Yesu nooro Petro gi Johana, kowacho niya, “Dhiuru mondo ulosnwa Pasaka mondo wabi wacham.”"},{"book":"Luka","chapter":"22","verse":"9","text":"Negipenje niya, “Idwaro mondo wadhi walose kanye?”"},{"book":"Luka","chapter":"22","verse":"10","text":"Nodwoko niya, “Ka udonjo e dala maduongʼ, ngʼato moro motingʼo dapi norom kodu. Luweuru nyaka ot modhiye,"},{"book":"Luka","chapter":"22","verse":"11","text":"to uwach ne wuon ot ni, ‘Japuonj penjo kama: Ere od welo monego achamie Sap Pasaka kod jopuonjrena?’"},{"book":"Luka","chapter":"22","verse":"12","text":"Obiro nyisou ot malach molos malo, moseiki. Kanyo ema ulosie ikruok duto.”"},{"book":"Luka","chapter":"22","verse":"13","text":"Negidhi kendo negiyudo gik moko mana kaka Yesu nosewachonegi. Omiyo negiiko Sap Pasaka."},{"book":"Luka","chapter":"22","verse":"14","text":"Kane sa ochopo, Yesu kod jootene nobet kachiemo."},{"book":"Luka","chapter":"22","verse":"15","text":"To nowachonegi niya, “Asedwaro ahinya mondo acham Sap Pasakani kodu kapok osanda."},{"book":"Luka","chapter":"22","verse":"16","text":"Nimar awachonu, ok anachame kendo ngangʼ, nyaka chop time e pinyruodh Nyasaye.”"},{"book":"Luka","chapter":"22","verse":"17","text":"Bangʼ kosekawo kikombe, nogoyo erokamano kendo wacho niya, “Kawuru ma kendo upogru uwegi."},{"book":"Luka","chapter":"22","verse":"18","text":"Nimar awachonu, ok anamadh olemb mzabibu kendo nyaka chop pinyruoth Nyasaye.”"},{"book":"Luka","chapter":"22","verse":"19","text":"Kendo nokawo makati kendo bangʼ goyo erokamano nongʼinge momiyogi kowacho niya, “Ma e ringra mochiw nikech un, timuru ma ka uparago.”"},{"book":"Luka","chapter":"22","verse":"20","text":"Kamano bende, bangʼ chiemo nokawo kikombe mi owacho niya, “Kikombeni en singruok manyien motim gi remba, mochwer nikech un."},{"book":"Luka","chapter":"22","verse":"21","text":"To lwet ngʼat ma biro ndhoga chiemo koda."},{"book":"Luka","chapter":"22","verse":"22","text":"Wuod Dhano biro dhi mana kaka ne osechiki, to ngʼat mandhoge none malit.”"},{"book":"Luka","chapter":"22","verse":"23","text":"To negichako penjoree gin giwegi ni en ngʼatno kuomgi manyalo biro timo ma."},{"book":"Luka","chapter":"22","verse":"24","text":"Bende mbaka, nowuok e kindgi ni en ngʼa kuomgi mikwano ni duongʼ moloyo."},{"book":"Luka","chapter":"22","verse":"25","text":"Yesu nowachonegi niya, “Ruodhi mag joma ok jo-Yahudi rito jogegi gi angʼenge kendo jotendgi madongo luongore giwegi ni johawi."},{"book":"Luka","chapter":"22","verse":"26","text":"To un ok onego ubed machal kodgi. Kar bedo kamano, to ngʼat maduongʼ moloyo e dieru onego obed kaka jal matinie moloyo, to ngʼat motelo obed machal gi ngʼatno matiyo."},{"book":"Luka","chapter":"22","verse":"27","text":"Nimar en ngʼatno maduongʼ, ngʼatno mobedo e mesa koso ngʼatno machiwo chiemo? Ok en ngʼatno manie mesa koso? An to anie dieru kaka ngʼatno matiyo."},{"book":"Luka","chapter":"22","verse":"28","text":"Un e jogo mosesiko kochungo koda e masichena."},{"book":"Luka","chapter":"22","verse":"29","text":"Achiwonu pinyruoth, mana kaka Wuora bende nomiya moro,"},{"book":"Luka","chapter":"22","verse":"30","text":"mondo mi uchiem kendo umethi e mesana e pinyruodha kendo ubedi e kombe mag loch, kungʼado bura ne ogendini apar gariyo mag Israel."},{"book":"Luka","chapter":"22","verse":"31","text":"“Simon, Simon, Satan osekwayo thuolo mondo opiedhi kaka ngano mipiedho."},{"book":"Luka","chapter":"22","verse":"32","text":"To aselamoni, Simon, ni yieni kik lal. To ka iselokori ma idwogo, ijiw joweteni.”"},{"book":"Luka","chapter":"22","verse":"33","text":"To nodwoke niya, “Ruoth, aikora dhiyo kodi e od twech kendo e tho.”"},{"book":"Luka","chapter":"22","verse":"34","text":"Yesu nodwoko niya, “Awachoni, Petro, kapok thuon gweno okok kawuono, ibiro kweda nyadidek ni ok ingʼeya.”"},{"book":"Luka","chapter":"22","verse":"35","text":"Eka Yesu nopenjogi niya, “Kane aorou maonge ofuku mar pesa, kata sanduku kod wuoche, ne uchando gimoro koso?”"},{"book":"Luka","chapter":"22","verse":"36","text":"Nowachonegi niya, “To koroni ka uonge gi ofuku mar pesa kaweuru, kendo sanduku bende, to ka uonge ligangla olok lawe pesa mondo ingʼiewgo ligangla."},{"book":"Luka","chapter":"22","verse":"37","text":"Osendiki ni: ‘Ne okwane kod joketho’22:37 Isa 53:12; kendo awachonu ni wachni nyaka timrena. Ee, gino mondik kuoma koro chiegni timore.”"},{"book":"Luka","chapter":"22","verse":"38","text":"Jopuonjre nowacho niya, “Ne, Ruoth, ligengni ariyo eri ni ka.”"},{"book":"Luka","chapter":"22","verse":"39","text":"Yesu nowuok modhiyo e Got Zeituni kaka notimo pile, kendo jopuonjrene noluwe."},{"book":"Luka","chapter":"22","verse":"40","text":"Kane ochopo kanyo, nowachonegi niya, “Lamuru mondo kik udonj e tem.”"},{"book":"Luka","chapter":"22","verse":"41","text":"Noweyogi modhiyo mochwalore mabor madirom diro kidi, mine ogoyo chonge piny kendo nolamo niya,"},{"book":"Luka","chapter":"22","verse":"42","text":"“Wuora, ka iyie, to gol kikombeni oa kuoma, to ok dwarona, to mari ema otimre.”"},{"book":"Luka","chapter":"22","verse":"43","text":"Malaika noa e polo nofwenyorene kendo nomiye teko."},{"book":"Luka","chapter":"22","verse":"44","text":"To kaka ne en gi chuny malit kochandore, nolemo matek ahinya, kendo luya ne chotne kandongʼ piny mana ka remo."},{"book":"Luka","chapter":"22","verse":"45","text":"Kane oa e lamo mi odok ir jopuonjre, noyudogi ka ginindo, ka giol kendo ka gin gikuyo."},{"book":"Luka","chapter":"22","verse":"46","text":"Nopenjogi niya, “Angʼo momiyo unindo? Auru malo kendo ulam mondo kik udonj e tem.”"},{"book":"Luka","chapter":"22","verse":"47","text":"Kane pod owuoyo, oganda nobiro, to ngʼatno mane iluongo ni Judas, achiel kuom ji apar gariyo, notelonegi, nosudo ir Yesu mondo onyodhe,"},{"book":"Luka","chapter":"22","verse":"48","text":"to Yesu nopenje niya, “Judas, indhogo Wuod Dhano gi nyoth?”"},{"book":"Luka","chapter":"22","verse":"49","text":"Kane jolup Yesu noneno gima ne dhi timore, negiwacho niya, “Ruoth, owinjore waked gi ligengniwa koso?”"},{"book":"Luka","chapter":"22","verse":"50","text":"To achiel kuomgi notongʼo jatij jadolo maduongʼ mi ochodo ite ma korachwich oko."},{"book":"Luka","chapter":"22","verse":"51","text":"To Yesu nodwoko niya. “Ok kamano ngangʼ!” Eka nomulo it ngʼatno kendo nochange."},{"book":"Luka","chapter":"22","verse":"52","text":"Eka Yesu nowachone jodolo madongo, jotelo mag jorit hekalu, kod jodongo, mane obiro ire, niya, “An jatend koko mar jo-jendeke, momiyo ubiro ira gi ligengni kod arunge?"},{"book":"Luka","chapter":"22","verse":"53","text":"Pile ka pile an kodu e laru mag hekalu, to ne ok umaka. To mani en sau, sa ma mudho olocho.”"},{"book":"Luka","chapter":"22","verse":"54","text":"Kane gimake, negidhiyo kode ka gitere ei od jadolo maduongʼ. Petro noluwogi gichien."},{"book":"Luka","chapter":"22","verse":"55","text":"To kane gisemoko mach e chuny laru kendo gisebedo piny kaachiel, Petro nobedo kodgi."},{"book":"Luka","chapter":"22","verse":"56","text":"Jatich ma nyako nonene kobedo kanyo kama mach lielie. Nodhi machiegni kode morange matut kendo nowacho niya, “Ngʼatni ne ni kode.”"},{"book":"Luka","chapter":"22","verse":"57","text":"To nokwerogo, kowacho niya, “Dhako, ok angʼeye!”"},{"book":"Luka","chapter":"22","verse":"58","text":"Achien bangʼe matin, ngʼat moro nonene kendo nowacho niya, “In bende in achiel kuomgi.”"},{"book":"Luka","chapter":"22","verse":"59","text":"Achien bangʼe madirom sa achiel, ngʼat machielo nojiwo kowacho matek niya, “Adier chutho jali ne ni kode, nimar en ja-Galili.”"},{"book":"Luka","chapter":"22","verse":"60","text":"Petro nodwoko niya, “Omera, ok angʼeyo gima iwuoyo kuome!” Mana kaka nowuoyono, thuon gweno nokok."},{"book":"Luka","chapter":"22","verse":"61","text":"Ruoth nolokore kendo nongʼiyo Petro tir. Eka Petro noparo wach mane oyudo Ruoth osewachone niya, “Kapok thuon gweno okok tinendeni, to wangʼ inikweda nyadidek.”"},{"book":"Luka","chapter":"22","verse":"62","text":"To nowuok odhiyo oko kendo noywak malit."},{"book":"Luka","chapter":"22","verse":"63","text":"Jogo mane rito Yesu nochako jare kendo goye."},{"book":"Luka","chapter":"22","verse":"64","text":"Negitweyo wangʼe kendo negiwachone githuon niya, “Hul ane! En ngʼa mogoyi?”"},{"book":"Luka","chapter":"22","verse":"65","text":"To negisiko mana ka giyanye ayanya."},{"book":"Luka","chapter":"22","verse":"66","text":"Ka piny noru gokinyi, bura mar jodong oganda kaachiel gi jodolo madongo gi jopuonj chik, nochokore kaachiel, kendo Yesu nokel irgi."},{"book":"Luka","chapter":"22","verse":"67","text":"Negiwacho niya, “Nyiswa ka in e Kristo.”"},{"book":"Luka","chapter":"22","verse":"68","text":"to ka apenjou, bende ok ubi dwoko."},{"book":"Luka","chapter":"22","verse":"69","text":"To chakre kawuono kadhiyo nyime, Wuod Dhano biro bet e bat korachwich mar Nyasaye Maratego.”"},{"book":"Luka","chapter":"22","verse":"70","text":"Giduto negipenjo niya, “Kara in e Wuod Nyasaye?”"},{"book":"Luka","chapter":"22","verse":"71","text":"Eka negiwacho niya, “Angʼo momiyo pod wadwaro joneno moko kendo? Wasewinjo mano koa e dhoge owuon.”"}]}