{"data":[{"book":"Kuekuligwa","chapter":"12","verse":"1","text":"Penia, kiingi chukuomongwa ngikibonekana kumbengu. Pakiba nu munkege jumwe ojubunkwindie lichoba na mwei pae ja makongono gakwe nu luchengo lwa ndondwa komi ni ibena umutwe jakwe!"},{"book":"Kuekuligwa","chapter":"12","verse":"2","text":"Munkege jwenio akiba na ndumbo, jwombe akiba akaguta kanonoya kulipyanda gambu akabandakila kukikombo mwana."},{"book":"Kuekuligwa","chapter":"12","verse":"3","text":"Penia, kiingi chenge ngikipitila kumbengu, kukiba nilijoka likolongwa likele na lina mitwe saba na mbembe komi na kila mutwe ukiba na njengo saba."},{"book":"Kuekuligwa","chapter":"12","verse":"4","text":"Nkela gwakwe ukiba gwakanhuta selusi jimwe ja ndondwa yu kunani nu kileke padunia. Lijoka lyenie ngilijema nnongi ja munkege jwenio jwapa kikikombo mwana, kupala ammile mwana jwapakubelekwa."},{"book":"Kuekuligwa","chapter":"12","verse":"5","text":"Munkege jwenia ngakikombola mwana munalome jwombe matawala ilambo yoa kwa bokola ja chooma. Nambu mwana ngatoligwa ngapelekigwa ku Nnoongo nuku kitebu chakwe chukutawala."},{"book":"Kuekuligwa","chapter":"12","verse":"6","text":"Munkege jwenia ngatili kupongote Nnoongo ampanganikie paali kupala anng'oe machoba elufu jimwe mia ibena na sitini."},{"book":"Kuekuligwa","chapter":"12","verse":"7","text":"Jikiba ngondo kumbengu, Mikaeli na akapakachi akajakwe ngabaputana ni lijoka lyenie, lijoka lyenie na akapakachi bakwe, ngabaputana nabo."},{"book":"Kuekuligwa","chapter":"12","verse":"8","text":"Nambu lijokale na akapakachi bakwe ngabaputigwa na yene ngababengigwa kumbengu."},{"book":"Kuekuligwa","chapter":"12","verse":"9","text":"Lijoka likolongwa lyenie ngililekaligwa pae. Lijoka lyenie nga lyale lijoka lya kalakala likemigwa Lichetani andaje Mmaja jwenio nga ojwabakoloyanga bandu boa padunia. Ngililekaligwa kudunia na akapakachi bakwe."},{"book":"Kuekuligwa","chapter":"12","verse":"10","text":"Penia nganyoa lilobe likolongwa kuboka kumbengu lyakalenga, “Ngoe Nnoongo bakombwile bandu bakwe! Na Nnoongo nngwana jwito alaite makakala ni kingwana cha Kilisto Nkomboi jwampambwile alaya kinala chakwe. Magambu jwajo ojubatakiana akalongo bito nnongi ja Nnoongo kilo na mui, alekeligwe pae."},{"book":"Kuekuligwa","chapter":"12","verse":"11","text":"Akalongo bito bunhwotolinge kwa makakala ga myai ja Mwanalimbelele nu kulilobe lya Nnoongo libachalakicha, benia bupaije bwomi gwabe ngabajekete kuwe."},{"book":"Kuekuligwa","chapter":"12","verse":"12","text":"Kwa magambu genia, nhwalala mwojo kumbengu na mmoa mammi mwenio. Nambu, mpakulaga mantama padunia na mammi mubaali, magambu Mmaja anhwulakila pae! Jwenie abi ni lilaka muno, magambu amanyi machoba gakwe gabandaki kupeta.”"},{"book":"Kuekuligwa","chapter":"12","verse":"13","text":"Lijoka apilimanya kutenda lilekaligwe padunia, ngilitumbu kunhwema munkege jwenio jwakiba akikombwi mwana munalome."},{"book":"Kuekuligwa","chapter":"12","verse":"14","text":"Munkege jwenio ngapata mapapanilo mabele gi litumbui likolongwa kupala agoloke kutaali kulitila lijoka lyenie, mpaka paali pabampanganikie okwo kupongote jwombe agoigwe kwa yaka itatu na nuchu."},{"book":"Kuekuligwa","chapter":"12","verse":"15","text":"Penia lijoka lyenie ngilitapika mache nduu andi lukemba, ngagankengama munkege jwenia unyumba kupala gannyole."},{"book":"Kuekuligwa","chapter":"12","verse":"16","text":"Nambu nnema ngugunnyangata munkege jwenio, ngugukiekula andi kano ngumila mache agapita mukano ji lijoka lyenie."},{"book":"Kuekuligwa","chapter":"12","verse":"17","text":"Lijoka lyenie ngilinchimwa munkege jwenio, penia, ngilijenda kujomana na ibelei yakwe ya munkege jwenia chikiigile, ngababa abaagabala amuli ja Nnoongo nu kuchalakicha kweli ejiekuligwe na Yesu."},{"book":"Kuekuligwa","chapter":"12","verse":"18","text":"Yene lijoka lyenie ngilijema umbwega muluboga lwa baali."}]}