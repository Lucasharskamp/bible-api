{"data":[{"book":"Kwan","chapter":"7","verse":"1","text":"Kane Musa osetieko gero hekalu, nogwedhe, kendo owale gi gik moko duto manie iye. Bende nogwedho kendo owalo kar kendo mar misango kod gik moko duto mitiyogo e kendono."},{"book":"Kwan","chapter":"7","verse":"2","text":"Eka jotelo mag Israel, ma gin jotelo mag anywola ma bende ema jotend dhoudi mane ochungʼ ne jogo mane okwan, nochiwo misengini."},{"book":"Kwan","chapter":"7","verse":"3","text":"Chiwo mane gikelo e nyim Jehova Nyasaye ne gin geche auchiel moum wiye gi rwedhi mabwoch apar gariyo. Jatelo ka jatelo nogolo rwadh bwoch achiel bende jotelo ariyo noriwore mochiwo gari achiel moum wiye. Gigi duto negikelo e nyim hekalu."},{"book":"Kwan","chapter":"7","verse":"4","text":"Jehova Nyasaye nowacho ne Musa niya,"},{"book":"Kwan","chapter":"7","verse":"5","text":"“Kaw gigi koa kuomgi, mondo iti kodgi e tij Hemb Romo. Migi jo-Lawi kaluwore gi tich ngʼato ka ngʼato.”"},{"book":"Kwan","chapter":"7","verse":"6","text":"Omiyo Musa nokawo gechego kod rwedhi ma buochgo mi ochiwogi ne jo-Lawi."},{"book":"Kwan","chapter":"7","verse":"7","text":"Nomiyo jo-Gershon geche ariyo kod rwedhi mabwoch angʼwen, kaluwore gi tijgi,"},{"book":"Kwan","chapter":"7","verse":"8","text":"kendo nomiyo jo-Merari geche angʼwen kod rwedhi mabwoch aboro, kaluwore gi tijgi. Giduto ne gin e bwo loch Ithamar ma wuod Harun jadolo."},{"book":"Kwan","chapter":"7","verse":"9","text":"To joka Kohath, Musa ne ok omiyogi gimoro amora nikech tich mane omigi ne en mar tingʼo gik maler."},{"book":"Kwan","chapter":"7","verse":"10","text":"Kane osegwedh kendo mar misango, jotelo nokelo chiwo mag-gi mag gweth kendo nochiwgi e nyim kendo mar misango."},{"book":"Kwan","chapter":"7","verse":"11","text":"Nimar Jehova Nyasaye nosewacho ne Musa niya, “Odiechiengʼ ka odiechiengʼ jatelo achiel nyaka kel misango mare mar gwedho kendo mar misango.”"},{"book":"Kwan","chapter":"7","verse":"12","text":"Ngʼatno mane okelo misango mare e odiechiengʼ mokwongo ne en Nashon wuod Aminadab moa e dhood Juda."},{"book":"Kwan","chapter":"7","verse":"13","text":"Chiwo mare ne en"},{"book":"Kwan","chapter":"7","verse":"14","text":"bakul achiel mar dhahabu ma pekne en shekel apar, mopongʼ gi mo mangʼwe ngʼar;"},{"book":"Kwan","chapter":"7","verse":"15","text":"rwath matin achiel, im achiel kod nyaim achiel matin ma hike achiel, nochiw misango miwangʼo pep;"},{"book":"Kwan","chapter":"7","verse":"16","text":"nywok achiel mar kaka misango mar golo richo;"},{"book":"Kwan","chapter":"7","verse":"17","text":"kod rwedhi ariyo, imbe abich, nywogi abich kod nyiimbe abich mahikgi oromo higa achiel, nochiw kaka misango mar lalruok."},{"book":"Kwan","chapter":"7","verse":"18","text":"Nethanel wuod Zuar, ma jatend Isakar nokelo misango mare e odiechiengʼ mar ariyo."},{"book":"Kwan","chapter":"7","verse":"19","text":"Misango mane okelo ne en"},{"book":"Kwan","chapter":"7","verse":"20","text":"bakul achiel mar dhahabu ma pekne en shekel apar, mopongʼ gi mo mangʼwe ngʼar;"},{"book":"Kwan","chapter":"7","verse":"21","text":"nyarwath achiel, im achiel kod nyaim achiel ma hike achiel, kaka misango miwangʼo pep;"},{"book":"Kwan","chapter":"7","verse":"22","text":"nywok achiel kaka misango mar golo richo;"},{"book":"Kwan","chapter":"7","verse":"23","text":"kod rwedhi mabwoch ariyo, imbe abich, nywogi abich kod nyiimbe abich mahikgi achiel, nochiw kaka misango mar lalruok."},{"book":"Kwan","chapter":"7","verse":"24","text":"Eliab wuod Helon, ma jatend jo-Zebulun nokelo misango mare e odiechiengʼ mar adek."},{"book":"Kwan","chapter":"7","verse":"25","text":"Misango mane okelo ne en san achiel mar fedha"},{"book":"Kwan","chapter":"7","verse":"26","text":"bakul achiel mar dhahabu ma pekne ne en shekel apar, mopongʼ gi mo mangʼwe ngʼar;"},{"book":"Kwan","chapter":"7","verse":"27","text":"nyarwath achiel, im achiel kod nyaim achiel ma hike achiel kaka misango miwangʼo pep;"},{"book":"Kwan","chapter":"7","verse":"28","text":"nywok achiel kaka misango mar golo richo;"},{"book":"Kwan","chapter":"7","verse":"29","text":"kod rwedhi mabwoch ariyo, imbe abich, nywogi abich gi nyiimbe abich ma jo-higa achiel, nochiw misango mar lalruok."},{"book":"Kwan","chapter":"7","verse":"30","text":"Elizur wuod Shedeur, ma jatend joka Reuben nokelo misango mare e odiechiengʼ mar angʼwen."},{"book":"Kwan","chapter":"7","verse":"31","text":"Misango mane okelo ne en"},{"book":"Kwan","chapter":"7","verse":"32","text":"bakul achiel mar dhahabu ma pekne en shekel apar, mopongʼ gi mo mangʼwe ngʼar;"},{"book":"Kwan","chapter":"7","verse":"33","text":"rwath matin achiel, im achiel kod nyaim achiel matin ma hike achiel, nochiw kaka misango miwangʼo pep;"},{"book":"Kwan","chapter":"7","verse":"34","text":"nywok achiel kaka misango mar golo richo;"},{"book":"Kwan","chapter":"7","verse":"35","text":"kod rwedhi ariyo, imbe abich, nywogi abich kod nyiimbe mahikgi oromo higa achiel, nochiw kaka misango mar lalruok."},{"book":"Kwan","chapter":"7","verse":"36","text":"Shelumiel wuod Zurishadai, ma jatend joka Simeon nokelo misango mare e odiechiengʼ mar abich."},{"book":"Kwan","chapter":"7","verse":"37","text":"Misango mane okelo ne en"},{"book":"Kwan","chapter":"7","verse":"38","text":"bakul achiel mar dhahabu ma pekne en shekel apar, mopongʼ gi mo mangʼwe ngʼar;"},{"book":"Kwan","chapter":"7","verse":"39","text":"rwath matin achiel, im achiel kod nyaim matin achiel ma hike achiel, nochiw kaka misango miwangʼo pep;"},{"book":"Kwan","chapter":"7","verse":"40","text":"nywok achiel kaka misango mar golo richo;"},{"book":"Kwan","chapter":"7","verse":"41","text":"gi rwedhi ariyo, imbe abich, nywogi abich kod nyiimbe mahikgi oromo higa achiel, nochiw kaka misango mar lalruok."},{"book":"Kwan","chapter":"7","verse":"42","text":"Eliasaf wuod Dewel, ma jatend joka Gad nokelo misango mare e odiechiengʼ mar auchiel."},{"book":"Kwan","chapter":"7","verse":"43","text":"Misango mane okelo ne en"},{"book":"Kwan","chapter":"7","verse":"44","text":"bakul achiel mar dhahabu ma pekne en shekel apar, mopongʼ gi mo mangʼwe ngʼar;"},{"book":"Kwan","chapter":"7","verse":"45","text":"rwath matin achiel, im achiel kod nyaim matin achiel ma hike achiel, nochiw kaka misango miwangʼo pep;"},{"book":"Kwan","chapter":"7","verse":"46","text":"nywok kaka misango mar golo richo;"},{"book":"Kwan","chapter":"7","verse":"47","text":"gi rwedhi mabwoch ariyo, imbe abich, nywogi abich kod nyiimbe abich ma jo-higa achiel, nochiw kaka misango mar lalruok."},{"book":"Kwan","chapter":"7","verse":"48","text":"Elishama wuod Amihud, ma jatend joka Efraim nokelo misango mare e odiechiengʼ mar abiriyo."},{"book":"Kwan","chapter":"7","verse":"49","text":"Misango mare mane okelo ne en"},{"book":"Kwan","chapter":"7","verse":"50","text":"bakul achiel mar dhahabu ma pekne ne en shekel apar, mopongʼ gi mo mangʼwe ngʼar;"},{"book":"Kwan","chapter":"7","verse":"51","text":"rwath matin achiel, im achiel kod nyaim matin achiel ma hike achiel, nochiw kaka misango miwangʼo pep;"},{"book":"Kwan","chapter":"7","verse":"52","text":"nywok achiel kaka misango mar golo richo;"},{"book":"Kwan","chapter":"7","verse":"53","text":"gi rwedhi mabwoch ariyo, imbe abich, nywogi abich kod nyiimbe abich ma jo-higa achiel, nochiw kaka misango mar lalruok."},{"book":"Kwan","chapter":"7","verse":"54","text":"Gamaliel wuod Pedazur, ma jatend joka Manase, nokelo misango mare e odiechiengʼ mar aboro."},{"book":"Kwan","chapter":"7","verse":"55","text":"Misango mane okelo ne en"},{"book":"Kwan","chapter":"7","verse":"56","text":"bakul achiel mar dhahabu ma pekne en shekel apar, mopongʼ gi mo mangʼwe ngʼar;"},{"book":"Kwan","chapter":"7","verse":"57","text":"rwath matin achiel, im achiel kod nyaim matin achiel ma hike achiel, nochiw kaka misango miwangʼo pep;"},{"book":"Kwan","chapter":"7","verse":"58","text":"nywok achiel kaka misango mar golo richo;"},{"book":"Kwan","chapter":"7","verse":"59","text":"gi rwedhi mabwoch ariyo, imbe abich, nywogi abich, kod nyiimbe abich ma jo-higa achiel, nochiw kaka misango mar lalruok."},{"book":"Kwan","chapter":"7","verse":"60","text":"Abidan wuod Gideoni, ma jatend joka Benjamin, nokelo misango mare e odiechiengʼ mar ochiko."},{"book":"Kwan","chapter":"7","verse":"61","text":"Misango mane okelo ne en"},{"book":"Kwan","chapter":"7","verse":"62","text":"bakul achiel mar dhahabu ma pekne en shekel apar, mopongʼ gi mo mangʼwe ngʼar;"},{"book":"Kwan","chapter":"7","verse":"63","text":"rwath matin achiel, im achiel kod nyaim achiel ma hike achiel, nochiw kaka misango miwangʼo pep;"},{"book":"Kwan","chapter":"7","verse":"64","text":"nywok achiel kaka misango mar golo richo;"},{"book":"Kwan","chapter":"7","verse":"65","text":"gi rwedhi mabwoch ariyo, imbe abich, nywogi abich gi nyiimbe abich ma jo-higa achiel, nochiw kaka misango mar lalruok."},{"book":"Kwan","chapter":"7","verse":"66","text":"Ahiezer wuod Amishadai, ma jatend joka Dan, nokelo misango mare e odiechiengʼ mar apar."},{"book":"Kwan","chapter":"7","verse":"67","text":"Misango mane okelo ne en"},{"book":"Kwan","chapter":"7","verse":"68","text":"bakul achiel mar dhahabu ma pekne ne en shekel apar, mopongʼ gi mo mangʼwe ngʼar;"},{"book":"Kwan","chapter":"7","verse":"69","text":"rwath matin achiel, im achiel kod nyaim matin achiel ma hike achiel, nochiw kaka misango miwangʼo pep;"},{"book":"Kwan","chapter":"7","verse":"70","text":"nywok achiel kaka misango mar golo richo;"},{"book":"Kwan","chapter":"7","verse":"71","text":"gi rwedhi mabwoch ariyo, imbe abich, nywogi abich gi nyiimbe abich ma jo-higa achiel, nochiw kaka misango mar lalruok."},{"book":"Kwan","chapter":"7","verse":"72","text":"Pagiel wuod Okran, ma jatend joka Asher, nokelo misango mare odiechiengʼ mar apar gachiel."},{"book":"Kwan","chapter":"7","verse":"73","text":"Misango mane okelo ne en"},{"book":"Kwan","chapter":"7","verse":"74","text":"bakul achiel mar dhahabu ma pekne ne en shekel apar, mopongʼ gi mo mangʼwe ngʼar;"},{"book":"Kwan","chapter":"7","verse":"75","text":"rwath matin achiel, im achiel kod nyaim achiel ma hike achiel, nochiw kaka misango miwangʼo pep;"},{"book":"Kwan","chapter":"7","verse":"76","text":"nywok achiel kaka misango mar golo richo;"},{"book":"Kwan","chapter":"7","verse":"77","text":"gi rwedhi mabwoch ariyo, imbe abich, nywogi abich gi nyiimbe abich ma jo-higa achiel, nochiw kaka misango mar lalruok."},{"book":"Kwan","chapter":"7","verse":"78","text":"Ahira wuod Enan, ma jatend joka Naftali, nokelo misango mare e odiechiengʼ mar apar gariyo."},{"book":"Kwan","chapter":"7","verse":"79","text":"Misango mare mane okelo ne en"},{"book":"Kwan","chapter":"7","verse":"80","text":"bakul achiel mar dhahabu ma pekne ne en shekel apar, mopongʼ gi mo mangʼwe ngʼar;"},{"book":"Kwan","chapter":"7","verse":"81","text":"nyarwath achiel, im achiel kod nyaim achiel ma hike achiel, nochiw misango miwangʼo pep;"},{"book":"Kwan","chapter":"7","verse":"82","text":"nywok achiel kaka misango mar golo richo;"},{"book":"Kwan","chapter":"7","verse":"83","text":"gi rwedhi mabwoch ariyo, imbe abich, nywogi abich kod nyiimbe abich ma jo-higa achiel, nochiw kaka misango mar lalruok."},{"book":"Kwan","chapter":"7","verse":"84","text":"Misengini mane jotend jo-Israel okelo e kinde mane ogwedh kendo mar misango e magi:"},{"book":"Kwan","chapter":"7","verse":"85","text":"San ka san mar fedha pekne ne en shekel mia achiel gi piero adek, kendo bakul ka bakul mar kwoyo pi pekne ne en shekel piero abiriyo. Dise duto mag fedha pekgi noromo shekel alufu ariyo gi mia angʼwen (2,400), kaluwore gi shekel mar kama ler mar lemo."},{"book":"Kwan","chapter":"7","verse":"86","text":"Dise apar gariyo mag dhahabu mane opongʼ gi mo mangʼwe ngʼar pekgi noromo shekel apar moro ka moro, kaluwore gi shekel mar kama ler mar lemo. Dise duto mag dhahabu pekgi noromo shekel mia achiel gi piero ariyo."},{"book":"Kwan","chapter":"7","verse":"87","text":"Kar kwan mar jamni mane ochiw kaka misango miwangʼo pep noromo nyirwedhi apar gariyo, imbe apar gariyo kod nyiimbe apar gariyo mahikgi achiel, kaachiel gi misango mag cham. Nywogi apar gariyo notigo kaka misango mar golo richo."},{"book":"Kwan","chapter":"7","verse":"88","text":"Kar kwan jamni duto mane ochiw kaka misango mar lalruok noromo rwedhi mabwoch piero ariyo gangʼwen, imbe piero auchiel, nywogi piero auchiel kod nyiimbe piero auchiel ma jo-higa achiel."},{"book":"Kwan","chapter":"7","verse":"89","text":"Kane Musa odonjo e Hemb Romo mondo owuo gi Jehova Nyasaye, nowinjo dwond Jehova Nyasaye kawuoyo kode koa e kind kerubi ariyo manie wi raum mar Sandug Muma mar Singruok. Kendo Musa nowuoyo kode."}]}