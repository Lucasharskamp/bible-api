{"data":[{"book":"הבשורה על-פי מתי","chapter":"1","verse":"1","text":"לפניכם ספר קורות חייו של ישוע המשיח, אשר מוצאו מיוחס לדוד המלך ולאברהם אבינו:"},{"book":"הבשורה על-פי מתי","chapter":"1","verse":"2","text":"אברהם היה אביו של יצחק; יצחק היה אביו של יעקב; יעקב היה אביהם של יהודה ואֶחָיו;"},{"book":"הבשורה על-פי מתי","chapter":"1","verse":"3","text":"יהודה היה אביהם של פרץ וזרח (אמם הייתה תמר); פרץ היה אביו של חצרון; חצרון היה אביו של רם;"},{"book":"הבשורה על-פי מתי","chapter":"1","verse":"4","text":"רם היה אביו של עמינדב; עמינדב היה אביו של נחשון; נחשון היה אביו של שלמון;"},{"book":"הבשורה על-פי מתי","chapter":"1","verse":"5","text":"שלמון היה אביו של בועז (אמו הייתה רחב); בועז היה אביו של עובד (אמו הייתה רות); עובד היה אביו של ישי;"},{"book":"הבשורה על-פי מתי","chapter":"1","verse":"6","text":"ישי היה אביו של דוד המלך; דוד היה אביו של שלמה (אמו הייתה אלמנתו של אוריה החתי)."},{"book":"הבשורה על-פי מתי","chapter":"1","verse":"7","text":"שלמה היה אביו של רחבעם; רחבעם היה אביו של אביה; אביה היה אביו של אסא;"},{"book":"הבשורה על-פי מתי","chapter":"1","verse":"8","text":"אסא היה אביו של יהושפט; יהושפט היה אביו של יורם; יורם היה אביו של עוזיה;"},{"book":"הבשורה על-פי מתי","chapter":"1","verse":"9","text":"עוזיה היה אביו של יותם; יותם היה אביו של אחז; אחז היה אביו של חזקיה;"},{"book":"הבשורה על-פי מתי","chapter":"1","verse":"10","text":"חזקיה היה אביו של מנשה; מנשה היה אביו של אמון; אמון היה אביו של יאשיה;"},{"book":"הבשורה על-פי מתי","chapter":"1","verse":"11","text":"יאשיה היה אביהם של יכניה ואחיו (שנולדו בזמן גלות בבל)."},{"book":"הבשורה על-פי מתי","chapter":"1","verse":"12","text":"לאחר הגלות לבבל:"},{"book":"הבשורה על-פי מתי","chapter":"1","verse":"13","text":"זרובבל היה אביו של אביהוד; אביהוד היה אביו של אליקים; אליקים היה אביו של עזור;"},{"book":"הבשורה על-פי מתי","chapter":"1","verse":"14","text":"עזור היה אביו של צדוק; צדוק היה אביו של יכין; יכין היה אביו של אליהוד;"},{"book":"הבשורה על-פי מתי","chapter":"1","verse":"15","text":"אליהוד היה אביו של אלעזר; אלעזר היה אביו של מתן; מתן היה אביו של יעקב;"},{"book":"הבשורה על-פי מתי","chapter":"1","verse":"16","text":"יעקב היה אביו של יוסף (שהיה בעלה של מרים, אמו של ישוע המשיח)."},{"book":"הבשורה על-פי מתי","chapter":"1","verse":"17","text":"אם כן, ארבעה־עשר דורות חלפו מאברהם אבינו ועד דוד המלך, ארבעה־עשר דורות מאז דוד המלך ועד גלות בבל וארבעה־עשר דורות מגלות בבל עד המשיח."},{"book":"הבשורה על-פי מתי","chapter":"1","verse":"18","text":"זהו סיפור הולדתו של ישוע המשיח: אמו מרים הייתה מאורסת ליוסף, אולם עוד כשהייתה בתולה הרתה מרוח הקודש."},{"book":"הבשורה על-פי מתי","chapter":"1","verse":"19","text":"יוסף ארוסה, שהיה איש ישר וערכי, החליט משום כך לבטל את האירוסין, אולם בחר לעשות זאת בסתר, כי לא רצה לבייש את מרים בציבור."},{"book":"הבשורה על-פי מתי","chapter":"1","verse":"20","text":"לאחר שהחליט יוסף לגרש את מרים נגלה אליו בחלום מלאך ה׳ ואמר: ”יוסף בן־דוד, אל תהסס להתחתן עם מרים, כי התינוק שבבטנה נוצר מרוח הקודש!"},{"book":"הבשורה על-פי מתי","chapter":"1","verse":"21","text":"מרים תלד בן, ועליך לקרוא לו ’ישוע‘ (כלומר, מושיע), כי הוא יושיע את בני־עמו מחטאיהם.“"},{"book":"הבשורה על-פי מתי","chapter":"1","verse":"22","text":"לידתו של ישוע קיימה את מה שאמר אלוהים באמצאות נביאיו:1‏.22 א 22 ישעיהו ז 14"},{"book":"הבשורה על-פי מתי","chapter":"1","verse":"23","text":"”הנה העלמה הרה ויולדת בן, וקראת שמו עמנו אל.“"},{"book":"הבשורה על-פי מתי","chapter":"1","verse":"24","text":"כשיוסף התעורר, הוא עשה מה שציווה עליו המלאך והתחתן עם מרים."},{"book":"הבשורה על-פי מתי","chapter":"1","verse":"25","text":"אולם מרים נשארה בתולה עד שנולד בנה, ויוסף קרא לו ”ישוע“."}]}