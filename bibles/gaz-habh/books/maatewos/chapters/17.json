{"data":[{"book":"Maatewos","chapter":"17","verse":"1","text":"Yesuus guyyaa jaʼa booddee Phexrosin, Yaaqoobii fi Yohannis obboleessa Yaaqoob fudhatee kophaa isaanii tulluu dheeraa tokkotti ol baase."},{"book":"Maatewos","chapter":"17","verse":"2","text":"Innis achitti fuula isaanii duratti geeddarame. Fuulli isaa akka aduu ife; uffanni isaas akkuma ifaa addaate."},{"book":"Maatewos","chapter":"17","verse":"3","text":"Kunoo Musee fi Eeliyaas utuu Yesuus wajjin haasaʼanuu isaanitti mulʼatan."},{"book":"Maatewos","chapter":"17","verse":"4","text":"Phexrosis Yesuusiin, “Yaa Gooftaa, as jiraachuun nuuf gaarii dha. Yoo fedhii kee taʼe, ani daasii sadii jechuunis tokko siif, tokko Museef, tokko immoo Eeliyaasiif asitti nan ijaara” jedhe."},{"book":"Maatewos","chapter":"17","verse":"5","text":"Utuma inni dubbachaa jiruu kunoo, duumessi ifaan tokko isaan haguuge; duumessicha keessaas sagaleen tokko, “Kun Ilma koo isa ani jaalladhuu dha; ani isatti baayʼee nan gammada. Isinis isa dhagaʼaa!” jedhe."},{"book":"Maatewos","chapter":"17","verse":"6","text":"Barattoonnis yommuu waan kana dhagaʼanitti akka malee sodaatanii adda isaaniitiin lafatti gombifaman."},{"book":"Maatewos","chapter":"17","verse":"7","text":"Yesuus garuu itti dhiʼaatee isaan tuqee, “Kaʼaa! Hin sodaatinaa” jedheen."},{"book":"Maatewos","chapter":"17","verse":"8","text":"Isaanis yommuu ol jedhanii ilaalanitti Yesuusin malee nama tokko illee hin argine."},{"book":"Maatewos","chapter":"17","verse":"9","text":"Utuu tulluu sana irraa buʼuutti jiranuus Yesuus, “Hamma Ilmi Namaa warra duʼan keessaa kaafamutti waan argitan sana nama tokkotti illee hin himinaa” jedhee isaan seerrate."},{"book":"Maatewos","chapter":"17","verse":"10","text":"Barattoonnis, “Yoos barsiistonni seeraa maaliif Eeliyaas akka duraan dursee dhufuu qabu dubbatu ree?” jedhanii isa gaafatan."},{"book":"Maatewos","chapter":"17","verse":"11","text":"Yesuus akkana jedhee deebise; “Dhugumaan, Eeliyaas waan hunda iddootti deebisuuf jedhee duraan dursee ni dhufa."},{"book":"Maatewos","chapter":"17","verse":"12","text":"Ani garuu isinittin hima; Eeliyaas amma iyyuu dhufeera; isaanis isa hin hubanne; garuu waanuma fedhan hunda isatti hojjetan. Ilmi Namaas akkasuma harka isaaniitti dhiphachuuf jira.”"},{"book":"Maatewos","chapter":"17","verse":"13","text":"Barattoonnis ergasii akka wanni inni isaanitti dubbachaa ture sun waaʼee Yohannis Cuuphaa taʼe hubatan."},{"book":"Maatewos","chapter":"17","verse":"14","text":"Yommuu isaan gara tuuta sanaa dhufanittis namichi tokko Yesuusitti dhiʼaatee fuula isaa duratti jilbeenfate;"},{"book":"Maatewos","chapter":"17","verse":"15","text":"akkanas jedhe; “Yaa Gooftaa, ilmi koo gaggabdoodhaan qabamee akka malee rakkachaa jiraatii naaf maari. Yeroo hedduu ibidda keessatti yookaan bishaan keessatti kufa."},{"book":"Maatewos","chapter":"17","verse":"16","text":"Ani barattoota keetti isa nan fide; isaan garuu isa fayyisuu hin dandeenye.”"},{"book":"Maatewos","chapter":"17","verse":"17","text":"Yesuusis deebisee, “Isin dhaloota hin amannee fi jalʼaa nana; ani hamma yoomiittin isin wajjin jiraadha? Hamma yoomiittis ani isinii obsa? Mee gurbicha as natti fidaa!” jedhe."},{"book":"Maatewos","chapter":"17","verse":"18","text":"Yesuusis hafuura hamaa sana ifate; hafuurri hamaan sunis gurbaa sana keessaa baʼe; gurbichis yommusuma fayye."},{"book":"Maatewos","chapter":"17","verse":"19","text":"Ergasiis barattoonni kophaa isaanii gara Yesuus dhufanii, “Nu maaliif hafuura hamaa sana baasuu dadhabne?” jedhanii isa gaafatan."},{"book":"Maatewos","chapter":"17","verse":"20","text":"Innis akkana jedhee deebise; “Sababii amantiin keessan xinnaateefii dha. Ani dhuguman isinitti hima; isin utuu amantii xinnoo hamma sanyii sanaaficaa qabaattanii silaa tulluu kanaan, ‘Asii kaʼii achi darbi’ jechuu ni dandeessu; innis ni darba. Wanni isiniif hin dandaʼamne tokko iyyuu hin jiru. ["},{"book":"Maatewos","chapter":"17","verse":"21","text":"Hafuurri hamaan akkanaa garuu soomaa fi kadhannaadhaan malee hin baʼu.”]17:21 Waraabbileen durii tokko tokko luqqisaa 21 hin qaban."},{"book":"Maatewos","chapter":"17","verse":"22","text":"Yeroo isaan Galiilaatti walitti qabamanitti inni akkana isaaniin jedhe; “Ilmi Namaa dabarfamee harka namootaatti ni kennama."},{"book":"Maatewos","chapter":"17","verse":"23","text":"Isaanis isa ni ajjeesu; inni immoo guyyaa sadaffaatti ni kaafama.” Barattoonnis akka malee gaddan."},{"book":"Maatewos","chapter":"17","verse":"24","text":"Yommuu Yesuusii fi barattoonni isaa Qifirnaahom gaʼanitti qaraxxoonni gara Phexros dhufanii, “Barsiisaan keessan gibira hin kaffaluu?” jedhanii gaafatan."},{"book":"Maatewos","chapter":"17","verse":"25","text":"Innis deebisee, “Ni kaffala” jedheen."},{"book":"Maatewos","chapter":"17","verse":"26","text":"Phexrosis deebisee, “Keessummoota irraa walitti qabu” jedhe."},{"book":"Maatewos","chapter":"17","verse":"27","text":"Garuu nu akka isaan hin mufachiifneef dhaqiitii okkoo galaanatti darbadhu. Qurxummii jalqabatti qabdus fuudhi; yommuu afaan isaa bantuttis maallaqa argatta. Maallaqa sanas geessiitii anaa fi ofii keetiif isaanitti kenni.”"}]}