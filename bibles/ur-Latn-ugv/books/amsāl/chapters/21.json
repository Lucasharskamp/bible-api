{"data":[{"book":"Amsāl","chapter":"21","verse":"1","text":"Bādshāh kā dil Rab ke hāth meṅ nahar kī mānind hai. Wuh jidhar chāhe us kā ruḳh pher detā hai."},{"book":"Amsāl","chapter":"21","verse":"2","text":"Har ādmī kī rāh us kī apnī nazar meṅ ṭhīk lagtī hai, lekin Rab hī diloṅ kī jāṅch-paṛtāl kartā hai."},{"book":"Amsāl","chapter":"21","verse":"3","text":"Rāstbāzī aur insāf karnā Rab ko zabah kī qurbāniyoṅ se kahīṅ zyādā pasand hai."},{"book":"Amsāl","chapter":"21","verse":"4","text":"Maġhrūr āṅkheṅ aur mutakabbir dil jo bedīnoṅ kā charāġh haiṅ gunāh haiṅ."},{"book":"Amsāl","chapter":"21","verse":"5","text":"Mehnatī shaḳhs ke mansūbe nafā kā bāis haiṅ, lekin jaldbāzī ġhurbat tak pahuṅchā detī hai."},{"book":"Amsāl","chapter":"21","verse":"6","text":"Farebdeh zabān se jamā kiyā huā ḳhazānā bikhar jāne wālā dhuāṅ aur mohlak phandā hai."},{"book":"Amsāl","chapter":"21","verse":"7","text":"Bedīnoṅ kā zulm hī unheṅ ghasīṭ kar le jātā hai, kyoṅki wuh insāf karne se inkār karte haiṅ."},{"book":"Amsāl","chapter":"21","verse":"8","text":"Qusūrwār kī rāh pechdār hai jabki pāk shaḳhs sīdhī rāh par chaltā hai."},{"book":"Amsāl","chapter":"21","verse":"9","text":"Jhagaṛālū bīwī ke sāth ek hī ghar meṅ rahne kī nisbat chhat ke kisī kone meṅ guzārā karnā behtar hai."},{"book":"Amsāl","chapter":"21","verse":"10","text":"Bedīn ġhalat kām karne ke lālach meṅ rahtā hai aur apne kisī bhī paṛosī par tars nahīṅ khātā."},{"book":"Amsāl","chapter":"21","verse":"11","text":"Tānāzan par jurmānā lagā to sādālauh sabaq sīkhegā, dānishmand ko tālīm de to us ke ilm meṅ izāfā hogā."},{"book":"Amsāl","chapter":"21","verse":"12","text":"Allāh jo rāst hai bedīn ke ghar ko dhyān meṅ rakhtā hai, wuhī bedīn ko ḳhāk meṅ milā detā hai."},{"book":"Amsāl","chapter":"21","verse":"13","text":"Jo kān meṅ unglī ḍāl kar ġharīb kī madad ke lie chīḳheṅ nahīṅ suntā wuh bhī ek din chīḳheṅ māregā, aur us kī bhī sunī nahīṅ jāegī."},{"book":"Amsāl","chapter":"21","verse":"14","text":"Poshīdagī meṅ silā dene se dūsre kā ġhussā ṭhanḍā ho jātā, kisī kī jeb garm karne se us kā saḳht taish dūr ho jātā hai."},{"book":"Amsāl","chapter":"21","verse":"15","text":"Jab insāf kiyā jāe to rāstbāz ḳhush ho jātā, lekin badkār dahshat khāne lagtā hai."},{"book":"Amsāl","chapter":"21","verse":"16","text":"Jo samajh kī rāh se bhaṭak jāe wuh ek din murdoṅ kī jamāt meṅ ārām karegā."},{"book":"Amsāl","chapter":"21","verse":"17","text":"Jo aish-o-ishrat kī zindagī pasand kare wuh ġharīb ho jāegā, jise mai aur tel pyārā ho wuh amīr nahīṅ ho jāegā."},{"book":"Amsāl","chapter":"21","verse":"18","text":"Jab rāstbāz kā fidyā denā hai to bedīn ko diyā jāegā, aur diyānatdār kī jagah bewafā ko diyā jāegā."},{"book":"Amsāl","chapter":"21","verse":"19","text":"Jhagaṛālū aur tang karne wālī bīwī ke sāth basne kī nisbat registān meṅ guzārā karnā behtar hai."},{"book":"Amsāl","chapter":"21","verse":"20","text":"Dānishmand ke ghar meṅ umdā ḳhazānā aur tel hotā hai, lekin ahmaq apnā sārā māl haṛap kar letā hai."},{"book":"Amsāl","chapter":"21","verse":"21","text":"Jo insāf aur shafqat kā tāqqub kartā rahe wuh zindagī, rāstī aur izzat pāegā."},{"book":"Amsāl","chapter":"21","verse":"22","text":"Dānishmand ādmī tāqatwar faujiyoṅ ke shahr par hamlā karke wuh qilābandī ḍhā detā hai jis par un kā pūrā etamād thā."},{"book":"Amsāl","chapter":"21","verse":"23","text":"Jo apne muṅh aur zabān kī pahrādārī kare wuh apnī jān ko musībat se bachāe rakhtā hai."},{"book":"Amsāl","chapter":"21","verse":"24","text":"Maġhrūr aur ghamanḍī kā nām ‘Tānāzan’ hai, har kām wuh behad takabbur ke sāth kartā hai."},{"book":"Amsāl","chapter":"21","verse":"25","text":"Kāhil kā lālach use maut ke ghāṭ utār detā hai, kyoṅki us ke hāth kām karne se inkār karte haiṅ."},{"book":"Amsāl","chapter":"21","verse":"26","text":"Lālchī pūrā din lālach kartā rahtā hai, lekin rāstbāz faiyāzdilī se detā hai."},{"book":"Amsāl","chapter":"21","verse":"27","text":"Bedīnoṅ kī qurbānī qābil-e-ghin hai, ḳhāskar jab use bure maqsad se pesh kiyā jāe."},{"book":"Amsāl","chapter":"21","verse":"28","text":"Jhūṭā gawāh tabāh ho jāegā, lekin jo dūsre kī dhyān se sune us kī bāt hameshā tak qāym rahegī."},{"book":"Amsāl","chapter":"21","verse":"29","text":"Bedīn ādmī gustāḳh andāz se pesh ātā hai, lekin sīdhī rāh par chalne wālā soch-samajhkar apnī rāh par chaltā hai."},{"book":"Amsāl","chapter":"21","verse":"30","text":"Kisī kī bhī hikmat, samajh yā mansūbā Rab kā sāmnā nahīṅ kar saktā."},{"book":"Amsāl","chapter":"21","verse":"31","text":"Ghoṛe ko jang ke din ke lie taiyār to kiyā jātā hai, lekin fatah Rab ke hāth meṅ hai."}]}