{"data":[{"book":"Филипʼян","chapter":"3","verse":"1","text":"Нарешті, брати мої, радійте в Господі! Мені писати вам усе це неважко, а для вас це корисно."},{"book":"Филипʼян","chapter":"3","verse":"2","text":"Стережіться псів! Стережіться поганих працівників на Божій ниві, стережіться тих, у кого порізана плоть3:2 Саркастична назва обрізаних, тобто християн з язичників, які стали наполягати на обрізанні.!"},{"book":"Филипʼян","chapter":"3","verse":"3","text":"Адже обрізання – це ми, що служимо Божим Духом, що вихваляємося в Христі Ісусі й що не покладаємося на тіло,"},{"book":"Филипʼян","chapter":"3","verse":"4","text":"хоча я й міг би покластися на тіло."},{"book":"Филипʼян","chapter":"3","verse":"5","text":"обрізаний восьмого дня, з роду Ізраїля, з племені Веніаміна, єврей з євреїв, щодо Закону – фарисей,"},{"book":"Филипʼян","chapter":"3","verse":"6","text":"щодо ревності – переслідувач Церкви, щодо праведності, яка відповідає Закону, – бездоганний."},{"book":"Филипʼян","chapter":"3","verse":"7","text":"Але те, що для мене колись було надбанням, я визнав втратою заради Христа."},{"book":"Филипʼян","chapter":"3","verse":"8","text":"Навіть більше, я все вважаю втратою через вищу цінність пізнання Христа Ісуса, мого Господа. Задля Нього я втратив усе і вважаю це сміттям, аби здобути Христа"},{"book":"Филипʼян","chapter":"3","verse":"9","text":"й знайти себе в Ньому, не маючи власної праведності, яка походить від Закону, але таку, що приходить через віру в Христа3:9 Або: через вірність Христа.: праведність, яка приходить від Бога, на основі віри."},{"book":"Филипʼян","chapter":"3","verse":"10","text":"Прагну пізнати Його й силу Його воскресіння, а також розділити Його страждання, уподібнюючись Йому в смерті,"},{"book":"Филипʼян","chapter":"3","verse":"11","text":"щоб таким чином якось досягти воскресіння з мертвих."},{"book":"Филипʼян","chapter":"3","verse":"12","text":"Не кажу, що я вже це отримав чи вже став довершеним. Я лише прагну досягнути воскресіння, яким досягнув мене Христос Ісус."},{"book":"Филипʼян","chapter":"3","verse":"13","text":"Брати, я не вважаю, що досягнув цього, але роблю одне: забуваючи те, що позаду, і тягнучись до того, що попереду,"},{"book":"Филипʼян","chapter":"3","verse":"14","text":"переслідую ціль – отримати винагороду Божого покликання згори в Христі Ісусі."},{"book":"Филипʼян","chapter":"3","verse":"15","text":"Отже, якщо хтось зрілий духовно, нехай так думає! Якщо ж ви думаєте інакше, то Бог вам відкриє і це."},{"book":"Филипʼян","chapter":"3","verse":"16","text":"Однак дотримуймося того, чого вже досягли!"},{"book":"Филипʼян","chapter":"3","verse":"17","text":"Брати, будьте моїми послідовниками та дивіться уважно на тих, хто живе за прикладом, який ми вам подали."},{"book":"Филипʼян","chapter":"3","verse":"18","text":"Адже багато людей – про них я не раз згадував, а тепер говорю з плачем – живуть як вороги Христового хреста."},{"book":"Филипʼян","chapter":"3","verse":"19","text":"Їхній кінець – знищення, їхній бог – шлунок, а їхня слава – в їхньому соромі. Вони думають тільки про земне."},{"book":"Филипʼян","chapter":"3","verse":"20","text":"Але наше громадянство знаходиться на небесах, звідки ми очікуємо Спасителя, Господа Ісуса Христа,"},{"book":"Филипʼян","chapter":"3","verse":"21","text":"Який перетворить наше принижене тіло, щоб воно було подібне до Його прославленого тіла, через дію Його сили, яка підкорює все."}]}