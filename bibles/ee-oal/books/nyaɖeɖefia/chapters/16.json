{"data":[{"book":"Nyaɖeɖefia","chapter":"16","verse":"1","text":"Eye mese gbe gã aɖe tso gbedoxɔ la me le gbɔgblɔm na mawudɔla adreawo be, “Miyi ne miatrɔ Mawu ƒe dɔmedzoekplu adreawo kɔ ɖe anyigba dzi.”"},{"book":"Nyaɖeɖefia","chapter":"16","verse":"2","text":"Mawudɔla gbãtɔ yi ɖatrɔ eƒe kplu la kɔ ɖe anyigba dzi, eye dɔvɔ̃ la na be abi makumaku kple abi si nana wosea veve la kaka ɖe ame siwo xɔ lã wɔadã la ƒe dzesi, eye wosubɔ eƒe legba la dome."},{"book":"Nyaɖeɖefia","chapter":"16","verse":"3","text":"Mawudɔla evelia trɔ eƒe kplu la kɔ ɖe atsiaƒu me, eye wòtrɔ zu ʋu si le abe ame kuku tɔ ene, eye nu gbagbe ɖe sia ɖe ku le atsiaƒu la me."},{"book":"Nyaɖeɖefia","chapter":"16","verse":"4","text":"Mawudɔla etɔ̃lia trɔ eƒe kplu la kɔ ɖe tɔsisiwo kple tsi dzidziwo me, eye woawo hã trɔ zu ʋu."},{"book":"Nyaɖeɖefia","chapter":"16","verse":"5","text":"Tete mese mawudɔla si kpɔa tsinyawo dzi la gblɔ be,"},{"book":"Nyaɖeɖefia","chapter":"16","verse":"6","text":"elabena wokɔ wò ame kɔkɔewo kple wo nyagblɔɖilawo ƒe ʋu ɖe anyi,"},{"book":"Nyaɖeɖefia","chapter":"16","verse":"7","text":"Mese vɔsamlekpui la ɖo eŋu be,"},{"book":"Nyaɖeɖefia","chapter":"16","verse":"8","text":"Mawudɔla enelia trɔ eƒe kplu la ɖe ɣe dzi, eye wòna ŋusẽ ɣe la be wòatsɔ dzo ƒe ŋusẽ aɖu amewoe."},{"book":"Nyaɖeɖefia","chapter":"16","verse":"9","text":"Ɣe la ɖu wo vevie ale gbegbe be woƒo fi de Mawu ƒe ŋkɔ, ame si kpɔ ŋusẽ ɖe dɔvɔ̃ siawo dzi la. Ke wogbe be yewomatrɔ dzi me atsɔ ŋutikɔkɔe nɛ o."},{"book":"Nyaɖeɖefia","chapter":"16","verse":"10","text":"Mawudɔla atɔ̃lia trɔ eƒe kplu la kɔ ɖe lã wɔadã la ƒe fiazikpui dzi, eye viviti nye tsyɔ eƒe fiaɖuƒe la. Amewo ɖu aɖe le vevesese ta,"},{"book":"Nyaɖeɖefia","chapter":"16","verse":"11","text":"eye woƒo fi de dziƒo ƒe Mawu la le woƒe vevesesewo kple abi siwo woxɔ la ta, gake wogbe be yewomatrɔ le yewoƒe nuwɔnawo yome o."},{"book":"Nyaɖeɖefia","chapter":"16","verse":"12","text":"Mawudɔla adelia trɔ eƒe kplu la kɔ ɖe Frat tɔsisi gã la me, eye emetsi la katã mie, ne wòadzra mɔ ɖo na ɣedzeƒefiawo."},{"book":"Nyaɖeɖefia","chapter":"16","verse":"13","text":"Tete mekpɔ gbɔgbɔ makɔmakɔ etɔ̃ siwo ɖi akpɔkplɔwo la. Wodo tso ʋɔ driba la ƒe nu me kple lã wɔadã la ƒe nu me kple aʋatsonyagbɔɖila la ƒe nu me."},{"book":"Nyaɖeɖefia","chapter":"16","verse":"14","text":"Wonye gbɔgbɔ vɔ̃ siwo le nukunuwo wɔm la, eye wodona yina ɖe xexemefiawo gbɔ, ne woaƒo wo nu ƒu hena aʋawɔwɔ le Mawu Ŋusẽkatãtɔ la ƒe ŋkeke gã la dzi."},{"book":"Nyaɖeɖefia","chapter":"16","verse":"15","text":"“Kpɔ ɖa, megbɔna abe fiafitɔ ene! Woayra ame si le ŋudzɔ, eye wògale eƒe awuwo me la, be masi adzo amamae, eye wòaɖe eƒe ŋukpeƒe ɖe go o.”"},{"book":"Nyaɖeɖefia","chapter":"16","verse":"16","text":"Tete woƒo fiawo katã nu ƒu ɖe teƒe aɖe si woyɔna le Hebrigbe me be Armagedon."},{"book":"Nyaɖeɖefia","chapter":"16","verse":"17","text":"Mawudɔla adrelia tsɔ eƒe kplu la trɔ ɖe yame, eye gbe gã aɖe ɖi tso gbedoxɔ la me kple fiazikpui la gbɔ nɔ gbɔgblɔm be, “Wowu enu vɔ!”"},{"book":"Nyaɖeɖefia","chapter":"16","verse":"18","text":"Tete dzi ke dzo, dzi ɖe gbe, sokpewo ge, eye anyigba ʋuʋu ŋɔdzitɔe. Anyigba meʋuʋu kpɔ nenema tso ɣeyiɣi si wowɔ amegbetɔ ɖe anyigba dzi o, elabena anyigbaʋuʋu la nu sẽ ŋutɔ."},{"book":"Nyaɖeɖefia","chapter":"16","verse":"19","text":"Du gã la ma ɖe akpa etɔ̃ me, eye dukɔwo ƒe duwo mu dze anyi. Mawu ɖo ŋku Babilonia Gã la dzi, eye wòtsɔ kplu si yɔ fũu kple eƒe dɔmedzoe helĩhelĩ ƒe wain la nɛ."},{"book":"Nyaɖeɖefia","chapter":"16","verse":"20","text":"Ƒukpo ɖe sia ɖe si dzo, eye womegakpɔ towo gɔ̃ hã o."},{"book":"Nyaɖeɖefia","chapter":"16","verse":"21","text":"Tsikpe gã aɖe dza tso dziƒo, eye tsikpe ɖeka ƒe kpekpeme anɔ kilogram blaade-vɔ-atɔ̃. Woge dze amewo dzi le anyigba. Ameawo ƒo fi de Mawu le tsikpe ƒe dɔvɔ̃ la ta, elabena dɔvɔ̃ la dzi ŋɔ ŋutɔ."}]}