{"data":[{"book":"ज़बूर","chapter":"83","verse":"1","text":"गीत। आसफ़ का ज़बूर।"},{"book":"ज़बूर","chapter":"83","verse":"2","text":"देख, तेरे दुश्मन शोर मचा रहे हैं, तुझसे नफ़रत करनेवाले अपना सर तेरे ख़िलाफ़ उठा रहे हैं।"},{"book":"ज़बूर","chapter":"83","verse":"3","text":"तेरी क़ौम के ख़िलाफ़ वह चालाक मनसूबे बाँध रहे हैं, जो तेरी आड़ में छुप गए हैं उनके ख़िलाफ़ साज़िशें कर रहे हैं।"},{"book":"ज़बूर","chapter":"83","verse":"4","text":"वह कहते हैं, “आओ, हम उन्हें मिटा दें ताकि क़ौम नेस्त हो जाए और इसराईल का नामो-निशान बाक़ी न रहे।”"},{"book":"ज़बूर","chapter":"83","verse":"5","text":"क्योंकि वह आपस में सलाह-मशवरा करने के बाद दिली तौर पर मुत्तहिद हो गए हैं, उन्होंने तेरे ही ख़िलाफ़ अहद बाँधा है।"},{"book":"ज़बूर","chapter":"83","verse":"6","text":"उनमें अदोम के ख़ैमे, इसमाईली, मोआब, हाजिरी,"},{"book":"ज़बूर","chapter":"83","verse":"7","text":"जबाल, अम्मोन, अमालीक़, फिलिस्तिया और सूर के बाशिंदे शामिल हो गए हैं।"},{"book":"ज़बूर","chapter":"83","verse":"8","text":"असूर भी उनमें शरीक होकर लूत की औलाद को सहारा दे रहा है। (सिलाह)"},{"book":"ज़बूर","chapter":"83","verse":"9","text":"उनके साथ वही सुलूक कर जो तूने मिदियानियों से यानी क़ैसोन नदी पर सीसरा और याबीन से किया।"},{"book":"ज़बूर","chapter":"83","verse":"10","text":"क्योंकि वह ऐन-दोर के पास हलाक होकर खेत में गोबर बन गए।"},{"book":"ज़बूर","chapter":"83","verse":"11","text":"उनके शुरफ़ा के साथ वही बरताव कर जो तूने ओरेब और ज़एब से किया। उनके तमाम सरदार ज़िबह और ज़लमुन्ना की मानिंद बन जाएँ,"},{"book":"ज़बूर","chapter":"83","verse":"12","text":"जिन्होंने कहा, “आओ, हम अल्लाह की चरागाहों पर क़ब्ज़ा करें।”"},{"book":"ज़बूर","chapter":"83","verse":"13","text":"ऐ मेरे ख़ुदा, उन्हें लुढ़कबूटी और हवा में उड़ते हुए भूसे की मानिंद बना दे।"},{"book":"ज़बूर","chapter":"83","verse":"14","text":"जिस तरह आग पूरे जंगल में फैल जाती और एक ही शोला पहाड़ों को झुलसा देता है,"},{"book":"ज़बूर","chapter":"83","verse":"15","text":"उसी तरह अपनी आँधी से उनका ताक़्क़ुब कर, अपने तूफ़ान से उनको दहशतज़दा कर दे।"},{"book":"ज़बूर","chapter":"83","verse":"16","text":"ऐ रब, उनका मुँह काला कर ताकि वह तेरा नाम तलाश करें।"},{"book":"ज़बूर","chapter":"83","verse":"17","text":"वह हमेशा तक शरमिंदा और हवासबाख़्ता रहें, वह शर्मसार होकर हलाक हो जाएँ।"},{"book":"ज़बूर","chapter":"83","verse":"18","text":"तब ही वह जान लेंगे कि तू ही जिसका नाम रब है अल्लाह तआला यानी पूरी दुनिया का मालिक है।"}]}