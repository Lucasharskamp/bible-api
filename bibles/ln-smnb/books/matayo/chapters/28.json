{"data":[{"book":"Matayo","chapter":"28","verse":"1","text":"Sima na mokolo ya Saba, na tongo-tongo ya mokolo ya liboso ya poso, Mari, moto ya mboka Magidala, mpe Mari mosusu bakendeki kotala kunda."},{"book":"Matayo","chapter":"28","verse":"2","text":"Mbala moko, mabele eninganaki makasi, pamba te anjelu ya Nkolo akitaki longwa na Likolo, akendeki na kunda, atindikaki libanga mpe avandaki na likolo na yango."},{"book":"Matayo","chapter":"28","verse":"3","text":"Azalaki kongenga lokola mikalikali, mpe bilamba na ye ezalaki pembe makasi lokola mvula ya pembe."},{"book":"Matayo","chapter":"28","verse":"4","text":"Bakengeli bakomaki kolenga mpo na somo mpe bakomaki lokola bato ya kokufa."},{"book":"Matayo","chapter":"28","verse":"5","text":"Kasi anjelu alobaki na basi : « Bobanga te ! Nayebi ete bozali koluka Yesu oyo babakaki na ekulusu."},{"book":"Matayo","chapter":"28","verse":"6","text":"Azali lisusu awa te, pamba te asili kosekwa, ndenge kaka alobaki. Boya kotala esika oyo nzoto na Ye ezalaki,"},{"book":"Matayo","chapter":"28","verse":"7","text":"mpe bokende noki koyebisa bayekoli na Ye : ‹ Asili kosekwa kati na bakufi ; akei liboso na bino, na Galile ; ezali kuna nde bokomona Ye. › Yango nde makambo oyo nazalaki na yango ya koyebisa bino. »"},{"book":"Matayo","chapter":"28","verse":"8","text":"Balongwaki noki na kunda, na somo mpe na esengo makasi ; bapotaki mbangu mpo na kokende kopesa sango epai ya bayekoli na Ye."},{"book":"Matayo","chapter":"28","verse":"9","text":"Mbala moko, Yesu akutanaki na bango mpe alobaki :"},{"book":"Matayo","chapter":"28","verse":"10","text":"Yesu alobaki na bango :"},{"book":"Matayo","chapter":"28","verse":"11","text":"Wana basi bazalaki kokende, ndambo ya bakengeli bazongaki kati na engumba mpo na koyebisa na bakonzi ya Banganga-Nzambe, makambo nyonso oyo ewutaki koleka."},{"book":"Matayo","chapter":"28","verse":"12","text":"Bakonzi ya Banganga-Nzambe babengaki bakambi ya bato mpe, elongo na bango, basalaki mwango moko, bapesaki mbongo ebele epai ya basoda"},{"book":"Matayo","chapter":"28","verse":"13","text":"mpe balobaki na bango : « Tala ndenge bosengeli koloba : ‹ Wana tozalaki kati na pongi, bayekoli na ye bayaki koyiba nzoto na ye, na butu. ›"},{"book":"Matayo","chapter":"28","verse":"14","text":"Soki likambo yango ekomi na matoyi ya moyangeli, tokoyeba kosolola na ye mpe kosala nyonso mpo ete bomema ngambo te. »"},{"book":"Matayo","chapter":"28","verse":"15","text":"Basoda bazwaki mbongo mpe basalaki ndenge kaka batindaki bango. Lisolo yango epanzanaki kati na Bayuda mpe ezali kolobama kino na mokolo ya lelo."},{"book":"Matayo","chapter":"28","verse":"16","text":"Bayekoli zomi na moko bakendeki na Galile, na ngomba oyo Yesu ayebisaki bango ete bakende."},{"book":"Matayo","chapter":"28","verse":"17","text":"Tango bamonaki Ye, bagumbamelaki Ye ; kasi bamosusu kati na bango bandimaki te."},{"book":"Matayo","chapter":"28","verse":"18","text":"Yesu apusanaki pene na bango mpe alobaki :"},{"book":"Matayo","chapter":"28","verse":"19","text":"Bokende, bokomisa bato ya bikolo nyonso bayekoli na Ngai, bobatisa bango na Kombo ya Tata, ya Mwana mpe ya Molimo Mosantu ;"},{"book":"Matayo","chapter":"28","verse":"20","text":"bolakisa bango kotosa makambo nyonso oyo natindaki bino. Boyeba malamu ete nazali elongo na bino mikolo nyonso kino na suka ya mokili."}]}