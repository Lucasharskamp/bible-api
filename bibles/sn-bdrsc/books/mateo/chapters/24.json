{"data":[{"book":"Mateo","chapter":"24","verse":"1","text":"Jesu akabuda mutemberi, uye paakanga achifamba kudaro, vadzidzi vake vakaswedera kwaari vakamuratidza dzimba dzetemberi."},{"book":"Mateo","chapter":"24","verse":"2","text":"Iye akati kwavari, “Muri kuona zvinhu izvi zvose here? Ndinokuudzai chokwadi kuti hakuna ibwe richasara pano riri pamusoro perimwe; ose achawisirwa pasi.”"},{"book":"Mateo","chapter":"24","verse":"3","text":"Jesu akati agara paGomo reMiorivhi, vadzidzi vakauya kwaari vari voga vakati, “Tiudzei kuti zvinhu izvi zvichaitika rini, uye kuti chiratidzo chokuuya kwenyu nokuguma kwenyika chichava chei?”"},{"book":"Mateo","chapter":"24","verse":"4","text":"Jesu akapindura akati, “Chenjerai kuti murege kunyengerwa nomunhu."},{"book":"Mateo","chapter":"24","verse":"5","text":"Nokuti vazhinji vachauya muzita rangu vachiti, ‘Ndini Kristu,’ uye vachinyengera vazhinji."},{"book":"Mateo","chapter":"24","verse":"6","text":"Muchanzwa nezvehondo uye neguhu rehondo, asi chenjerai kuti murege kuvhundutswa nazvo. Zvinhu zvakadaro zvinofanira kuitika asi kuguma kunenge kusati kwasvika."},{"book":"Mateo","chapter":"24","verse":"7","text":"Nokuti rudzi ruchamukira rumwe rudzi noumambo huchamukira humwe umambo. Kuchava nenzara nokudengenyeka kwenyika munzvimbo dzakasiyana-siyana."},{"book":"Mateo","chapter":"24","verse":"8","text":"Asi zvose izvi mavambo okurwadziwa pakubereka."},{"book":"Mateo","chapter":"24","verse":"9","text":"“Ipapo muchaiswa kuna vanokutambudzai mugourayiwa, uye muchavengwa nendudzi dzose nokuda kwangu."},{"book":"Mateo","chapter":"24","verse":"10","text":"Panguva iyoyo vazhinji vachadzokera shure kubva pakutenda uye vachamukirana vagovengana,"},{"book":"Mateo","chapter":"24","verse":"11","text":"uye vaprofita vazhinji venhema vachamuka uye vachanyengera vanhu vazhinji."},{"book":"Mateo","chapter":"24","verse":"12","text":"Nokuda kwokuwanda kwokusarurama, rudo rwavazhinji ruchatonhora."},{"book":"Mateo","chapter":"24","verse":"13","text":"Asi uyo achatsungirira kusvikira kumagumo, achaponeswa."},{"book":"Mateo","chapter":"24","verse":"14","text":"Uye vhangeri iri roumambo richaparidzwa munyika yose souchapupu kumarudzi ose, ipapo kuguma kuchasvika."},{"book":"Mateo","chapter":"24","verse":"15","text":"“Saka pamunoona ‘nyangadzi yokuparadza’ yakataurwa nomuprofita Dhanieri, imire panzvimbo tsvene, anoverenga ngaanzwisise,"},{"book":"Mateo","chapter":"24","verse":"16","text":"ipapo vari muJudhea ngavatizire kumakomo."},{"book":"Mateo","chapter":"24","verse":"17","text":"Uyo ari padenga reimba yake ngaarege kuburuka kuti andotora chinhu chipi zvacho chiri mumba make."},{"book":"Mateo","chapter":"24","verse":"18","text":"Ari mumunda ngaarege kudzokera kundotora nguo yake."},{"book":"Mateo","chapter":"24","verse":"19","text":"Zvichaoma sei mumazuva iwayo kuvakadzi vane mimba navaya vanoyamwisa!"},{"book":"Mateo","chapter":"24","verse":"20","text":"Nyengeterai kuti kutiza kwenyu kurege kuitika panguva yechando kana nomusi weSabata."},{"book":"Mateo","chapter":"24","verse":"21","text":"Nokuti ipapo pachava nenhamo huru isina kumbovapo kubva pakuvamba kwenyika kusvika zvino uye haizombovapozve."},{"book":"Mateo","chapter":"24","verse":"22","text":"Dai mazuva iwayo asina kutapudzwa, hapana munhu airarama, asi nokuda kwavasanangurwa, mazuva iwayo achatapudzwa."},{"book":"Mateo","chapter":"24","verse":"23","text":"Panguva iyoyo, mukanzwa munhu anoti kwamuri, ‘Tarirai, hoyu Kristu!’ kana kuti, ‘Hoyo Kristu,’ musazvitenda."},{"book":"Mateo","chapter":"24","verse":"24","text":"Nokuti kuchamuka vanaKristu venhema navaprofita venhema avo vachaita zviratidzo nezvishamiso kuti vanyengere kunyange navasanangurwa kana zvichigoneka."},{"book":"Mateo","chapter":"24","verse":"25","text":"Tarirai, ndafanokuudzai zvisati zvaitika."},{"book":"Mateo","chapter":"24","verse":"26","text":"“Saka kana munhu upi zvake akakuudzai kuti, ‘Tarirai uyo ari kurenje,’ musabuda kuti muendeko kana kuti akati, ‘Tarirai, ari mudzimba dzomukati,’ musazvitenda."},{"book":"Mateo","chapter":"24","verse":"27","text":"Sezvinoita mheni inopenya kumabvazuva ichionekwawo kumavirira, ndizvo zvichaita kuuya kwoMwanakomana woMunhu."},{"book":"Mateo","chapter":"24","verse":"28","text":"Pose pano mutumbi ndipo pachaungana magora."},{"book":"Mateo","chapter":"24","verse":"29","text":"“Pakarepo shure kwokutambudzika kwamazuva iwayo,"},{"book":"Mateo","chapter":"24","verse":"30","text":"“Ipapo chiratidzo choMwanakomana woMunhu chichaonekwa kudenga, uye ndudzi dzose dzenyika dzichachema. Vachaona Mwanakomana woMunhu achiuya ari mumakore okudenga nesimba nokubwinya kukuru."},{"book":"Mateo","chapter":"24","verse":"31","text":"Uye achatuma vatumwa vake nokurira kwehwamanda kukuru uye vachaunganidza vasanangurwa vake kubva kumhepo ina dzenyika, kubva kuno rumwe rutivi rwedenga kusvikira kuno rumwe."},{"book":"Mateo","chapter":"24","verse":"32","text":"“Zvino dzidzai chidzidzo ichi kubva pamuonde: Panopfava matavi awo uye mashizha awo otungira, munoziva kuti zhizha rava pedyo."},{"book":"Mateo","chapter":"24","verse":"33","text":"Saizvozvowo, nemiwo pamunoona zvinhu zvose izvi muzive kuti nguva yangu yava pedyo, yava pamusiwo."},{"book":"Mateo","chapter":"24","verse":"34","text":"Ndinokuudzai chokwadi kuti rudzi urwu harungatongopfuuri kusvikira zvinhu zvose izvi zvaitika."},{"book":"Mateo","chapter":"24","verse":"35","text":"Denga nenyika zvichapfuura asi mashoko angu haangatongopfuuri."},{"book":"Mateo","chapter":"24","verse":"36","text":"“Hapana anoziva musi kana nguva kunyange vatumwa vokudenga kana Mwanakomana, asi Baba chete."},{"book":"Mateo","chapter":"24","verse":"37","text":"Sezvazvakanga zvakaita pamazuva aNoa, ndizvo zvazvichaita pakuuya kwoMwanakomana woMunhu."},{"book":"Mateo","chapter":"24","verse":"38","text":"Nokuti sapamazuva iwayo mafashamu asati auya, vanhu vaidya uye vachinwa, vaiwana nokuwanikwa kusvikira pazuva iro Noa akapinda muareka,"},{"book":"Mateo","chapter":"24","verse":"39","text":"uye vakanga vasingazivi chinhu pamusoro pezvaizoitika kusvikira mafashamu avakukura vose. Ndizvo zvazvichaita pakuuya kwoMwanakomana woMunhu."},{"book":"Mateo","chapter":"24","verse":"40","text":"Varume vaviri vachange vari mumunda, mumwe achatorwa uye mumwe achasiyiwa."},{"book":"Mateo","chapter":"24","verse":"41","text":"Vakadzi vaviri vachange vachikuya paguyo, mumwe achatorwa uye mumwe achasiyiwa."},{"book":"Mateo","chapter":"24","verse":"42","text":"“Naizvozvo, garai makagadzirira nokuti hamuzivi zuva iro Ishe wenyu achauya naro."},{"book":"Mateo","chapter":"24","verse":"43","text":"Asi nzwisisai izvi: Dai muridzi weimba aiziva kuti inguva ipi yousiku ichauya mbavha, angadai airinda uye haaizotendera kuti imba yake ipazwe."},{"book":"Mateo","chapter":"24","verse":"44","text":"Naizvozvo nemiwo garai makagadzirira nokuti Mwanakomana woMunhu achauya nenguva yamusingamutarisiri."},{"book":"Mateo","chapter":"24","verse":"45","text":"“Ndiani zvino muranda akatendeka uye akachenjera uyo akaiswa natenzi wake kuti atarire varanda veimba yake kuti agovapa zvokudya panguva yakafanira?"},{"book":"Mateo","chapter":"24","verse":"46","text":"Akaropafadzwa muranda uyo anowanikwa achiita izvozvo pakudzoka kwatenzi wake."},{"book":"Mateo","chapter":"24","verse":"47","text":"Ndinokuudzai chokwadi kuti achamugadza kuti ave mutariri wepfuma yake yose."},{"book":"Mateo","chapter":"24","verse":"48","text":"Asi ngatimboti muranda uyo akaipa uye oti mumwoyo make, ‘Tenzi wangu achange asipo kwenguva refu,’"},{"book":"Mateo","chapter":"24","verse":"49","text":"uye ipapo otanga kurova vamwe varanda uye nokudya nokunwa nezvidhakwa."},{"book":"Mateo","chapter":"24","verse":"50","text":"Tenzi womuranda uyo achauya pazuva raasingatarisire napanguva yaasingazivi."},{"book":"Mateo","chapter":"24","verse":"51","text":"Achasvikomugura-gura agomuisa panzvimbo imwe chete navanyengeri apo pachava nokuchema nokurumanya kwameno."}]}