{"data":[{"book":"ДРУГІ ЗАКОН","chapter":"5","verse":"1","text":"І паклікаў Майсей увесь Ізраіль і сказаў ім: слухай, Ізраіле, пастановы і законы, якія я сёньня скажу ў вушы вашыя, і вывучыце іх і старайцеся выконваць іх."},{"book":"ДРУГІ ЗАКОН","chapter":"5","verse":"2","text":"Гасподзь, Бог наш, паклаў з намі запавет на Харыве;"},{"book":"ДРУГІ ЗАКОН","chapter":"5","verse":"3","text":"не з бацькамі нашымі паклаў Гасподзь запавет гэты, а з намі, хто тут сёньня ўсе жывыя."},{"book":"ДРУГІ ЗАКОН","chapter":"5","verse":"4","text":"Твар у твар гаварыў Гасподзь з вамі на гары зь сярэдзіны агню;"},{"book":"ДРУГІ ЗАКОН","chapter":"5","verse":"5","text":"а я стаяў паміж Госпадам і вамі ў той час, каб пераказваць вам слова Гасподняе, бо вы баяліся агню і ня ўзыходзілі на гару. Ён тады сказаў:"},{"book":"ДРУГІ ЗАКОН","chapter":"5","verse":"6","text":"Я Гасподзь, Бог твой, Які вывеў цябе зь зямлі Егіпецкай, з дому рабства;"},{"book":"ДРУГІ ЗАКОН","chapter":"5","verse":"7","text":"хай ня будзе ў цябе іншых багоў прад абліччам Маім."},{"book":"ДРУГІ ЗАКОН","chapter":"5","verse":"8","text":"Не рабі сабе балвана і ніякай выявы таго, што на небе ўгары і што на зямлі ўнізе і што ў вадзе ніжэй зямлі,"},{"book":"ДРУГІ ЗАКОН","chapter":"5","verse":"9","text":"не пакланяйся ім і ня служы ім; бо Я Гасподзь, Бог твой, Бог руплівец, Які за правіну бацькоў карае дзяцей да трэцяга і чацьвёртага пакаленьня што ненавідзяць Мяне,"},{"book":"ДРУГІ ЗАКОН","chapter":"5","verse":"10","text":"Які творыць міласьць тысячам тых, хто любіць Мяне і шануе запаветы Мае."},{"book":"ДРУГІ ЗАКОН","chapter":"5","verse":"11","text":"Не вымаўляй імя Госпада, Бога твайго, марна; бо не пакіне Гасподзь без пакараньня таго, хто ўжывае імя Ягонае марна."},{"book":"ДРУГІ ЗАКОН","chapter":"5","verse":"12","text":"Сачы за днём суботнім, каб сьвята шанаваць яго, як наказаў табе Гасподзь, Бог твой;"},{"book":"ДРУГІ ЗАКОН","chapter":"5","verse":"13","text":"шэсьць дзён працуй і рабі ўсякія працы твае,"},{"book":"ДРУГІ ЗАКОН","chapter":"5","verse":"14","text":"а дзень сёмы субота Госпаду, Богу твайму: не рабі ніякае працы, ні ты, ні сын твой, ні дачка твая, ні раб твой, ні рабыня твая, ні вол твой, ні асёл твой, ні ўсякае быдла тваё, ні прыхадзень твой, які ў цябе, каб адпачыў раб твой і рабыня твая, як і ты;"},{"book":"ДРУГІ ЗАКОН","chapter":"5","verse":"15","text":"і памятай, што быў рабом у зямлі Егіпецкай, але Гасподзь, Бог твой, вывеў цябе адтуль рукою моцнаю і мышцаю высокаю, таму і загадаў табе Гасподзь, Бог твой, сьвяткаваць дзень суботні."},{"book":"ДРУГІ ЗАКОН","chapter":"5","verse":"16","text":"Шануй бацьку твайго і маці тваю, як загадаў табе Гасподзь, Бог твой, каб падоўжыліся дні твае, і каб добра было табе на той зямлі, якую Гасподзь, Бог твой, дае табе."},{"book":"ДРУГІ ЗАКОН","chapter":"5","verse":"17","text":"Не забівай."},{"book":"ДРУГІ ЗАКОН","chapter":"5","verse":"18","text":"Ня чыні пералюбу."},{"book":"ДРУГІ ЗАКОН","chapter":"5","verse":"19","text":"Ня крадзь."},{"book":"ДРУГІ ЗАКОН","chapter":"5","verse":"20","text":"Не кажы фальшывага сьведчаньня на блізкага твайго."},{"book":"ДРУГІ ЗАКОН","chapter":"5","verse":"21","text":"Не жадай жонкі блізкага твайго і не жадай дома блізкага твайго, ні поля ягонага, ні раба ягонага, ні рабыні ягонай, ні вала ягонага, ні асла ягонага, ні ўсяго, што ёсьць у блізкага твайго."},{"book":"ДРУГІ ЗАКОН","chapter":"5","verse":"22","text":"Словы гэтыя сказаў Гасподзь усяму сходу вашаму на гары зь сярэдзіны агню, воблака і мораку громазычна, і больш не гаварыў, а напісаў іх на дзьвюх каменных табліцах, і даў іх мне."},{"book":"ДРУГІ ЗАКОН","chapter":"5","verse":"23","text":"І калі вы пачулі голас зь сярэдзіны мораку, і гара гарэла агнём, дык вы падышлі да мяне, усе правадыры плямёнаў вашых і старэйшыны вашыя,"},{"book":"ДРУГІ ЗАКОН","chapter":"5","verse":"24","text":"і сказалі: вось, паказаў нам Гасподзь, Бог наш, славу Сваю і веліч Сваю, і голас Ягоны чулі мы зь сярэдзіны агню; сёньня бачылі мы, што Бог гаворыць з чалавекам, і той застаецца жывы;"},{"book":"ДРУГІ ЗАКОН","chapter":"5","verse":"25","text":"але цяпер навошта нам паміраць? бо вялікі агонь гэты зжарэ нас; калі мы яшчэ пачуем голас Госпада, Бога нашага, дык памрэм,"},{"book":"ДРУГІ ЗАКОН","chapter":"5","verse":"26","text":"бо ці ёсьць якое цела, якое пачула б голас Бога жывога, Які гаворыць зь сярэдзіны агню, як мы, і засталася б жывая?"},{"book":"ДРУГІ ЗАКОН","chapter":"5","verse":"27","text":"падступіся ж і ты і слухай усё, што скажа Гасподзь, Бог наш, і ты пераказвай нам усё, што будзе казаць табе Гасподзь, Бог наш, і мы будзем слухаць і выконваць."},{"book":"ДРУГІ ЗАКОН","chapter":"5","verse":"28","text":"І Гасподзь пачуў словы вашыя, як вы гутарылі са мною, і сказаў мне Гасподзь: чуў Я словы народу гэтага, якія яны казалі табе; усё, што ні казалі яны, добра;"},{"book":"ДРУГІ ЗАКОН","chapter":"5","verse":"29","text":"о, калі б сэрца іхняе было ў іх такое, каб баяцца Мяне і шанаваць усе запаветы Мае праз усе дні, каб добра было ім і сынам іхнім вечна!"},{"book":"ДРУГІ ЗАКОН","chapter":"5","verse":"30","text":"ідзі скажы ім: «вярнецеся ў намёты свае»,"},{"book":"ДРУГІ ЗАКОН","chapter":"5","verse":"31","text":"а ты тут застанься са Мною, і Я выкажу табе запаветы і пастановы і законы, якім ты павінен навучыць іх, каб яны рабілі на той зямлі, якую Я даю ім у валоданьне."},{"book":"ДРУГІ ЗАКОН","chapter":"5","verse":"32","text":"Глядзеце, рабеце так, як загадаў вам Гасподзь, Бог ваш; ня ўхіляйцеся ні направа, ні налева;"},{"book":"ДРУГІ ЗАКОН","chapter":"5","verse":"33","text":"хадзеце тым шляхам, якім загадаў вам Гасподзь, Бог ваш, каб вы былі жывыя, і добра было вам, і пражылі багата часу на той зямлі, якую атрымаеце ў валоданьне."}]}