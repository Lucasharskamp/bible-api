{"data":[{"book":"1 योहन","chapter":"5","verse":"1","text":"हर एक, जिसका विश्वास यह है कि येशु ही मसीह हैं, वह परमेश्वर से उत्पन्‍न हुआ है तथा हर एक जिसे पिता से प्रेम है, उसे उससे भी प्रेम है, जो परमेश्वर से उत्पन्‍न हुआ है."},{"book":"1 योहन","chapter":"5","verse":"2","text":"परमेश्वर की संतान से हमारे प्रेम की पुष्टि परमेश्वर के प्रति हमारे प्रेम और उनकी आज्ञाओं का पालन करने के द्वारा होती है."},{"book":"1 योहन","chapter":"5","verse":"3","text":"परमेश्वर के आदेशों का पालन करना ही परमेश्वर के प्रति हमारे प्रेम का प्रमाण है. उनकी आज्ञा बोझिल नहीं हैं,"},{"book":"1 योहन","chapter":"5","verse":"4","text":"जो परमेश्वर से उत्पन्‍न हुआ है, वह संसार पर विजयी है. वह विजय, जो संसार पर है, यह है; हमारा विश्वास."},{"book":"1 योहन","chapter":"5","verse":"5","text":"कौन है वह, जो संसार पर विजयी होता है? क्या वही नहीं, जिसका यह विश्वास है कि मसीह येशु ही परमेश्वर-पुत्र हैं?"},{"book":"1 योहन","chapter":"5","verse":"6","text":"यह वही हैं, जो जल व लहू के द्वारा प्रकट हुए मसीह येशु. उनका आगमन न केवल जल से परंतु जल तथा लहू से हुआ इसके साक्षी पवित्र आत्मा हैं क्योंकि पवित्र आत्मा ही वह सच हैं"},{"book":"1 योहन","chapter":"5","verse":"7","text":"सच तो यह है कि गवाह तीन हैं:"},{"book":"1 योहन","chapter":"5","verse":"8","text":"पवित्र आत्मा, जल तथा लहू. ये तीनों एक मत हैं."},{"book":"1 योहन","chapter":"5","verse":"9","text":"यदि हम मनुष्यों की गवाही स्वीकार कर लेते हैं, परमेश्वर की गवाही तो उससे श्रेष्ठ है क्योंकि यह परमेश्वर की गवाही है, जो उन्होंने अपने पुत्र के विषय में दी है."},{"book":"1 योहन","chapter":"5","verse":"10","text":"जो कोई परमेश्वर-पुत्र में विश्वास करता है, उसमें यही गवाही भीतर छिपी है. जिसका विश्वास परमेश्वर में नहीं है, उसने उन्हें झूठा ठहरा दिया है क्योंकि उसने परमेश्वर के अपने पुत्र के विषय में दी गई उस गवाही में विश्वास नहीं किया."},{"book":"1 योहन","chapter":"5","verse":"11","text":"वह साक्ष्य यह है: परमेश्वर ने हमें अनंत जीवन दिया है. यह जीवन उनके पुत्र में बसा है."},{"book":"1 योहन","chapter":"5","verse":"12","text":"जिसमें पुत्र का वास है, उसमें जीवन है, जिसमें परमेश्वर का पुत्र नहीं, उसमें जीवन भी नहीं."},{"book":"1 योहन","chapter":"5","verse":"13","text":"मैंने तुम्हें यह सब इसलिये लिखा है कि तुम, जो परमेश्वर के पुत्र की प्रधानता में विश्वास करते हो, यह जान लो कि अनंत काल का जीवन तुम्हारा है."},{"book":"1 योहन","chapter":"5","verse":"14","text":"परमेश्वर के विषय में हमारा विश्वास यह है: जब हम उनकी इच्छा के अनुसार कोई विनती करते हैं, वह उसे सुनते हैं."},{"book":"1 योहन","chapter":"5","verse":"15","text":"जब हम यह जानते हैं कि वह हमारी हर एक विनती को सुनते हैं, तब हम यह भी जानते हैं कि उनसे की गई हमारी विनती पूरी हो चुकी है."},{"book":"1 योहन","chapter":"5","verse":"16","text":"यदि कोई साथी विश्वासी को ऐसा पाप करते हुए देखे, जिसका परिणाम मृत्यु न हो, वह उसके लिए प्रार्थना करे और उसके लिए परमेश्वर उन लोगों को जीवन प्रदान करेंगे, जिन्होंने ऐसा पाप किया है, जिसका परिणाम मृत्यु नहीं है. एक पाप ऐसा है जिसका परिणाम मृत्यु है. इस स्थिति के लिए प्रार्थना करने के लिए मैं नहीं कह रहा."},{"book":"1 योहन","chapter":"5","verse":"17","text":"हर एक अधर्म पाप है किंतु एक पाप ऐसा भी है जिसका परिणाम मृत्यु नहीं है."},{"book":"1 योहन","chapter":"5","verse":"18","text":"हम इस बात से परिचित हैं कि कोई भी, जो परमेश्वर से जन्मा है, पाप करता नहीं रहता परंतु परमेश्वर के पुत्र उसे सुरक्षित रखते हैं तथा वह दुष्ट उसे छू तक नहीं सकता."},{"book":"1 योहन","chapter":"5","verse":"19","text":"हम जानते हैं कि हम परमेश्वर से हैं और सारा संसार उस दुष्ट के वश में है."},{"book":"1 योहन","chapter":"5","verse":"20","text":"हम इस सच से परिचित हैं कि परमेश्वर के पुत्र आए तथा हमें समझ दी कि हम उन्हें, जो सच हैं, जानें. हम उनमें स्थिर रहते हैं, जो सच हैं अर्थात् उनके पुत्र मसीह येशु. यही वास्तविक परमेश्वर और अनंत काल का जीवन हैं."},{"book":"1 योहन","chapter":"5","verse":"21","text":"बच्चों, स्वयं को मूर्तियों से बचाए रखो."}]}