{"data":[{"book":"కీర్తన","chapter":"112","verse":"1","text":"యెహోవాను స్తుతించండి. యెహోవా పట్ల భయభక్తులు గలవాడు, ఆయన ఆజ్ఞలనుబట్టి అధికంగా ఆనందించేవాడు ధన్యుడు."},{"book":"కీర్తన","chapter":"112","verse":"2","text":"అతని సంతానం భూమిమీద బలవంతులౌతారు. యథార్థవంతుల వంశం దీవెనలు పొందుతారు."},{"book":"కీర్తన","chapter":"112","verse":"3","text":"కలిమి, సంపద అతని ఇంట్లో ఉంటాయి. అతని నీతి నిత్యం నిలకడగా ఉంటుంది."},{"book":"కీర్తన","chapter":"112","verse":"4","text":"యథార్థవంతులకు చీకటిలో వెలుగు ప్రకాశిస్తుంది. వారు కృపాభరితులు, దయాపరులు, న్యాయవంతులు."},{"book":"కీర్తన","chapter":"112","verse":"5","text":"జాలిపరులు, అప్పిచ్చే వారు, తమ వ్యవహారాలు యధార్థంగా నిర్వహించుకునే వారు క్షేమంగా ఉంటారు."},{"book":"కీర్తన","chapter":"112","verse":"6","text":"అలాటి వారు ఎన్నటికీ స్థిరంగా ఉండిపోతారు. నీతిమంతులు నిత్యం జ్ఞాపకంలో ఉంటారు."},{"book":"కీర్తన","chapter":"112","verse":"7","text":"అతడు దుర్వార్తకు జడిసి పోడు. అతడు యెహోవాను నమ్ముకుని నిబ్బరంగా ఉంటాడు."},{"book":"కీర్తన","chapter":"112","verse":"8","text":"అతని మనస్సు స్థిరంగా ఉంటుంది. తన శత్రువులపై గెలిచేదాకా అతడు భయపడడు."},{"book":"కీర్తన","chapter":"112","verse":"9","text":"అతడు ఉదారంగా పేదలకు దానం చేస్తాడు. అతని నీతి నిత్యం నిలిచి ఉంటుంది. అతడు ఘనత పొందుతాడు."},{"book":"కీర్తన","chapter":"112","verse":"10","text":"భక్తిహీనులు అది చూసి కోపం తెచ్చుకుంటారు. వారు పళ్ళు కొరుకుతూ క్షీణించి పోతారు. భక్తిహీనుల ఆశ భంగమైపోతుంది."}]}