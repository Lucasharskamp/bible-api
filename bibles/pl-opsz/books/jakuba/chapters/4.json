{"data":[{"book":"Jakuba","chapter":"4","verse":"1","text":"Jaki jest powód kłótni i walk, które między sobą prowadzicie? Czy nie są to złe pragnienia, walczące o władzę nad waszym ciałem?"},{"book":"Jakuba","chapter":"4","verse":"2","text":"Pragniecie rzeczy, których nie macie. Zabijacie się o nie i zazdrościcie ich sobie nawzajem. Kłócicie się o nie i walczycie z sobą, ale i tak nie udaje wam się ich zdobyć. Nie macie ich, bo nie prosicie o nie Boga."},{"book":"Jakuba","chapter":"4","verse":"3","text":"A gdy prosicie, też nie otrzymujecie ich, bo wasze motywy są złe. Chcecie bowiem zaspokoić swoje własne pragnienia."},{"book":"Jakuba","chapter":"4","verse":"4","text":"Jesteście niewierni Bogu! Czy nie wiecie, że przyjaźń z grzesznym światem oznacza nieprzyjaźń z Bogiem? Kto więc pragnie być przyjacielem tego świata, staje się nieprzyjacielem Boga!"},{"book":"Jakuba","chapter":"4","verse":"5","text":"Czy uważacie, że bez znaczenia są słowa Pisma:"},{"book":"Jakuba","chapter":"4","verse":"6","text":"To On obdarza was przecież swoją wielką łaską. Pismo mówi bowiem:"},{"book":"Jakuba","chapter":"4","verse":"7","text":"Poddajcie się więc Bogu. Przeciwstawcie się natomiast diabłu, a ucieknie od was."},{"book":"Jakuba","chapter":"4","verse":"8","text":"Zbliżcie się do Boga, a On zbliży się do was. Umyjcie ręce, grzesznicy, i oczyśćcie serca, obłudnicy!"},{"book":"Jakuba","chapter":"4","verse":"9","text":"Smućcie się, płaczcie i rozpaczajcie! Niech wasz pusty śmiech i próżna radość zamienią się w prawdziwy żal."},{"book":"Jakuba","chapter":"4","verse":"10","text":"Uniżcie się przed Panem, a On was wywyższy."},{"book":"Jakuba","chapter":"4","verse":"11","text":"Przyjaciele, nie obmawiajcie się nawzajem. Ktoś, kto obmawia lub potępia innego wierzącego, obmawia i potępia Prawo. A jeśli wydajesz wyrok na Prawo, nie jesteś jego wykonawcą, ale sędzią."},{"book":"Jakuba","chapter":"4","verse":"12","text":"Jedynym prawodawcą oraz sędzią jest jednak Bóg. I tylko On może zbawić lub potępić człowieka. Ty zaś, kim jesteś, że ośmielasz się potępiać innych?"},{"book":"Jakuba","chapter":"4","verse":"13","text":"A teraz słuchajcie wy, którzy mówicie: „Dziś lub jutro wyjeżdżamy do tego miasta, przez rok będziemy tam prowadzić interesy i osiągniemy duże zyski”."},{"book":"Jakuba","chapter":"4","verse":"14","text":"Przecież nawet nie wiecie, co was spotka jutro! Jesteście jak poranna mgła, która pojawia się na chwilę, a potem znika bez śladu."},{"book":"Jakuba","chapter":"4","verse":"15","text":"Opamiętajcie się więc i mówcie: „Jeśli Pan pozwoli i będziemy żyć, to zajmiemy się tym lub tamtym”."},{"book":"Jakuba","chapter":"4","verse":"16","text":"Dotychczas bowiem z dumą opowiadacie o waszych planach, a każda taka postawa jest zła."},{"book":"Jakuba","chapter":"4","verse":"17","text":"Grzeszy również ten, kto mogąc czynić dobro, nie robi tego."}]}