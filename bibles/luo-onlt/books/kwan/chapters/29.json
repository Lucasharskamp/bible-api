{"data":[{"book":"Kwan","chapter":"29","verse":"1","text":"“ ‘E odiechiengʼ mokwongo mar dwe mar abiriyo losuru chokruok mowal kendo kik uti tijeu mapile. En odiechiengʼ mugoyoe turumbete."},{"book":"Kwan","chapter":"29","verse":"2","text":"Chiwuru misango miwangʼo pep mar nyarwath achiel, im achiel kod nyiimbe abiriyo moromo higa achiel, ma duto onge songa mondo obed kaka misango madungʼ tik mangʼwe ngʼar mamoro Jehova Nyasaye."},{"book":"Kwan","chapter":"29","verse":"3","text":"Rwath ka rwath nyaka chiw gi chiwo mar cham maromo kilo apar mar mogo mayom moru gi mo; im to chiw gi kilo abiriyo;"},{"book":"Kwan","chapter":"29","verse":"4","text":"nyiimbe abiriyogo moro ka moro uchiw gi kilo adek."},{"book":"Kwan","chapter":"29","verse":"5","text":"Ewi mago meduru nywok achiel kaka chiwo mar pwodhruok e richo."},{"book":"Kwan","chapter":"29","verse":"6","text":"Magi imedo ewi misango miwangʼo pep mar dwe ka dwe kod mago michiwo pile ka pile kaachiel gi chiwo mar cham kod misango miolo piny mana kaka owinjore. Gin chiwo miwangʼo pep ne Jehova Nyasaye, madungʼ tik mangʼwe ngʼar mamoro Jehova Nyasaye."},{"book":"Kwan","chapter":"29","verse":"7","text":"“ ‘E odiechiengʼ mar apar mar dwe mar abiriyo beduru gi chokruok mowal. Nyaka utwe chiemo kulamo kendo kik uti tich moro amora."},{"book":"Kwan","chapter":"29","verse":"8","text":"Kelneuru Jehova Nyasaye chiwo madungʼ tik mangʼwe ngʼar mar misango miwangʼo pep mar nyarwath, im achiel kod nyiimbe abiriyo ma jo-higa achiel, mago maonge songa."},{"book":"Kwan","chapter":"29","verse":"9","text":"Rwath ka rwath nyaka chiw gi chiwo mar cham maromo kilo apar mar mogo mayom moruw gi mo; im to uchiw gi kilo abiriyo;"},{"book":"Kwan","chapter":"29","verse":"10","text":"to nyiimbe abiriyo-ka, to uchiw gi kilo adek."},{"book":"Kwan","chapter":"29","verse":"11","text":"Ewi mago meduru nywok achiel kaka chiwo mar pwodhruok e richo, kumedo gi chiwo mar pwodhruok e richo kod misango miwangʼo pep mapile pile mikelo gi chiwo mar cham, kod misango miolo piny."},{"book":"Kwan","chapter":"29","verse":"12","text":"“ ‘E odiechiengʼ mar apar gabich e dwe mar abiriyo, losuru chokruok mowal kendo kik uti tijeu mapile. Losneuru Jehova Nyasaye sawo kuom ndalo abiriyo."},{"book":"Kwan","chapter":"29","verse":"13","text":"Kelnauru Jehova Nyasaye chiwo madungʼ tik mangʼwe ngʼar mar misango miwangʼo pep mar rwedhi apar gadek, imbe ariyo kod nyiimbe apar gangʼwen mahikgi achiel, maonge songa."},{"book":"Kwan","chapter":"29","verse":"14","text":"Kuom rwedhi apar gadekgo kelnauru chiwo mar cham maromo kilo apar mar mogo mayom moru gi mo; kuom imbe ariyogo, chiwuru kilo abiriyo ne moro ka moro;"},{"book":"Kwan","chapter":"29","verse":"15","text":"to kuom nyiimbe apar gangʼwen-ka, to uchiw kilo adek."},{"book":"Kwan","chapter":"29","verse":"16","text":"Ewi mago meduru nywok achiel kaka misango mar pwodhruok e richo, kumedo ewi misango miwangʼo pep mapile kod chiwo mar cham gi misango miolo piny."},{"book":"Kwan","chapter":"29","verse":"17","text":"“ ‘E odiechiengʼ mar ariyo chiwuru nyirwedhi apar gariyo, imbe ariyo kod nyiimbe apar gangʼwen mahikgi achiel, ma duto onge songa."},{"book":"Kwan","chapter":"29","verse":"18","text":"Chiwo mag cham kod misango miolo piny nyaka keti kaka chik dwaro maromre gi rwedhigo, imbego kod nyiimbego."},{"book":"Kwan","chapter":"29","verse":"19","text":"Ewi mago meduru nywok achiel kaka chiwo mar pwodhruok e richo, kumedo ewi misango miwangʼo pep mapile kod chiwo mar cham, kaachiel gi misango miolo piny."},{"book":"Kwan","chapter":"29","verse":"20","text":"“ ‘E odiechiengʼ mar adek chiwuru rwedhi apar gachiel, imbe ariyo kod nyiimbe apar gangʼwen ma jo-higa achiel, ma duto onge songa."},{"book":"Kwan","chapter":"29","verse":"21","text":"Chiwo mag cham kod misango miolo piny nyaka keti kaka chik dwaro maromre gi rwedhigo, imbego kod nyiimbego."},{"book":"Kwan","chapter":"29","verse":"22","text":"Ewi mago meduru nywok achiel kaka chiwo mar pwodhruok e richo, kumedo ewi misango miwangʼo pep mapile kaachiel gi misango miolo piny."},{"book":"Kwan","chapter":"29","verse":"23","text":"“ ‘E odiechiengʼ mar angʼwen chiwuru rwedhi apar, imbe ariyo kod nyiimbe apar gangʼwen ma jo-higa achiel, ma duto onge songa."},{"book":"Kwan","chapter":"29","verse":"24","text":"Chiwo mag cham kod misango miolo piny nyaka keti kaka chik dwaro maromre gi rwedhigo, imbego kod nyiimbego."},{"book":"Kwan","chapter":"29","verse":"25","text":"Ewi mago meduru nywok achiel kaka chiwo mar pwodhruok e richo, kumedo ewi misango miwangʼo pep mapile kaachiel gi chiwo mar cham kaachiel gi misango miolo piny."},{"book":"Kwan","chapter":"29","verse":"26","text":"“ ‘E odiechiengʼ mar abich chiwuru rwedhi ochiko, imbe ariyo kod nyiimbe apar gangʼwen ma jo-higa achiel, ma duto onge songa."},{"book":"Kwan","chapter":"29","verse":"27","text":"Chiwo mag cham kod misango miolo piny nyaka keti kaka chik dwaro maromre gi rwedhigo, imbego kod nyiimbego."},{"book":"Kwan","chapter":"29","verse":"28","text":"Ewi mago meduru nywok achiel kaka chiwo mar pwodhruok e richo, kumedo ewi misango miwangʼo pep mapile kaachiel gi chiwo mar cham kaachiel gi misango miolo piny."},{"book":"Kwan","chapter":"29","verse":"29","text":"“ ‘E odiechiengʼ mar auchiel chiwuru rwedhi aboro, imbe ariyo kod nyiimbe apar gangʼwen ma jo-higa achiel, ma duto onge songa."},{"book":"Kwan","chapter":"29","verse":"30","text":"Chiwo mag cham kod misango miolo piny nyaka keti kaka chik dwaro maromre gi rwedhigo, imbego kod nyiimbego."},{"book":"Kwan","chapter":"29","verse":"31","text":"Ewi mago meduru nywok achiel kaka chiwo mar pwodhruok e richo, kumedo ewi misango miwangʼo pep mapile kaachiel gi chiwo mar cham kaachiel gi misango miolo piny."},{"book":"Kwan","chapter":"29","verse":"32","text":"“ ‘E odiechiengʼ mar abiriyo chiw rwedhi abiriyo, imbe ariyo kod nyiimbe apar gangʼwen ma jo-higa achiel, ma duto onge songa."},{"book":"Kwan","chapter":"29","verse":"33","text":"Chiwo mag cham kod misango miolo piny nyaka keti kaka chik dwaro maromre gi rwedhigo, imbego kod nyiimbego."},{"book":"Kwan","chapter":"29","verse":"34","text":"Ewi mago meduru nywok achiel kaka chiwo mar pwodhruok e richo, kumedo ewi misango miwangʼo pep mapile kaachiel gi chiwo mar cham kaachiel gi misango miolo piny."},{"book":"Kwan","chapter":"29","verse":"35","text":"“ ‘E odiechiengʼ mar aboro chok oganda kanyakla kendo kik uti tije mapile."},{"book":"Kwan","chapter":"29","verse":"36","text":"Kelneuru Jehova Nyasaye chiwo madungʼ tik mangʼwe ngʼar mar misango miwangʼo pep mar rwath achiel, im achiel kod nyiimbe abiriyo ma jo-higa achiel, ma duto onge songa."},{"book":"Kwan","chapter":"29","verse":"37","text":"Chiwo mag cham kod misango miolo piny nyaka keti kaka chik dwaro maromre gi rwadhno, imno kod nyiimbego."},{"book":"Kwan","chapter":"29","verse":"38","text":"Ewi mago meduru nywok achiel kaka chiwo mar pwodhruok e richo, kumedo ewi misango miwangʼo pep mapile mar cham kaachiel gi misango miolo piny."},{"book":"Kwan","chapter":"29","verse":"39","text":"“ ‘Kuom chiwo mar kwongʼruok kod chiwo mar hera, losneuru Jehova Nyasaye sewni moyier kaka: misango miwangʼo pep, chiwo mag cham, misango miolo piny kod chiwo mag lalruok.’ ”"},{"book":"Kwan","chapter":"29","verse":"40","text":"Musa nonyiso jo-Israel gigo duto mane Jehova Nyasaye ochike."}]}