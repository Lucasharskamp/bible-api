{"data":[{"book":"2 ፆኦሲ ዓሶ ሃይሶ","chapter":"5","verse":"1","text":"ካኣቲ ሴሎሞኔ ጌኤዦ ማኣሮ ማዾ ቢያ ማዺ ጋፒሴስካፓ ዒዛኮ ዓዴ፥ ዳውቴ ናንጊና ናንጋ ጎዳም ዱማሴ ቢሮንታ ዎርቆንታ፤ ዬያጉዲ ሃሣ ሜሌ ባኮዋ ቢያ ጌኤዦ ማኣሮይዳ ዓኣ ሜሆ ጌሦ ማኣሮ ጌልዜኔ። 5፡1 2ሳሙ. 8፡11፤ 1ፆኦሲ. ዓሃኬ 18፡11።"},{"book":"2 ፆኦሲ ዓሶ ሃይሶ","chapter":"5","verse":"2","text":"ዬካፓ ካኣቲ ሴሎሞኔ ናንጊና ናንጋ ጎዳኮ ጫኣቁሞ ሳኣፂኖ ዳውቴ ካታሞ ማዔ፥ ፂዮኔይዳፓ ሃንጋ ጌኤዦ ማኣሪ ዔኪ ሙካንዳንጉዲ ኬኤዛኒ ዒስራዔኤሌ ዓሶኮ ጋርቾ ዓሶና ፃጶ ፃጶንታ ማኣሮ ማኣሮንታኮ ሱኡጎ ቢያ ዬሩሳላሜይዳ ቡኩሴኔ። 5፡2 2ሳሙ. 6፡12-15፤ 1ፆኦሲ. ዓሃኬ 15፡25-28።"},{"book":"2 ፆኦሲ ዓሶ ሃይሶ","chapter":"5","verse":"3","text":"ዒስራዔኤሌ ዓሳ ላንካሳ ዓጊኖይዳ ዉልሾ ዴማ ቦንቻ ቦንቾና ካኣቲ ዔኤሌ ዓሳ ቢያ ዬሩሳላሜይዳ ሙኪ ቡኬኔ፤"},{"book":"2 ፆኦሲ ዓሶ ሃይሶ","chapter":"5","verse":"4-5","text":"ዒስራዔኤሌ ዓሶኮ ሱኡጋ ቢያ ፔቴይዳ ቡኪንቴ ዎዶና ሌዊ ዓሳ ጫኣቁሞ ሳኣፂኖ ኬዲ ጌኤዦ ማኣሪ ዔኪ ዬዔኔ፤ ዬያጉዲ ሃሣ ቄኤሶንታ ሌዊ ዓሶንታ ዓፒሎና ማዢንቴ ናንጊና ናንጋ ጎዳ ካኣሽኪንታ ማኣሮና ጋሮይዳ ዓኣ ፆኦሲ ማዾም ዱማዼ ሜሆዋ ቢያ ጌኤዦ ማኣሪ ዔኪ ዬዔኔ።"},{"book":"2 ፆኦሲ ዓሶ ሃይሶ","chapter":"5","verse":"6","text":"ዒማና ካኣቲ ሴሎሞኔንታ ዴሮንታ ቢያ ጫኣቁሞ ሳኣፂኖኮ ቤርቶ ዛላ ሙኪ ቡኬኔ፤ ሚርጉማፓ ዔቄያና ፓይዲንታኒ ዳንዳዑዋ ዺቢ ማራይንታ ባይንታ ዒንጎ ባኣዚ ማሂ ናንጊና ናንጋ ጎዳም ዔያታ ሺኢሼኔ።።"},{"book":"2 ፆኦሲ ዓሶ ሃይሶ","chapter":"5","verse":"7","text":"ቄኤሳ ናንጊና ናንጋ ጎዳኮ ጫኣቁሞ ሳኣፂኖ ጌኤዦ ማኣሪ ዔኪ ጌላዖ ዑሣ ዓኣዼ ዱማዼ ጋሮይዳ ዓኣ ኪሩቤሌ ጋኣዞ ዴማ ጌሤኔ።"},{"book":"2 ፆኦሲ ዓሶ ሃይሶ","chapter":"5","verse":"8","text":"ዒማና ፒሺንቲ ዓኣ ኪሩቤኤሎኮ ጋኣዛ ጫኣቁሞ ሳኣፂኖንታ ሳኣፂኖ ኬዶና ዛጳሢ ሚፆንታ ካንቂ ዓኣቼኔ።"},{"book":"2 ፆኦሲ ዓሶ ሃይሶ","chapter":"5","verse":"9","text":"ዛጳሢ ሚፃ ኮሺ ዖዶሲታሢሮ ዑሣ ዓኣዼ ዱማዼ ጋሮኮ ቤርቶ ዛላ ዔቄ ዓይጎ ዓሲያማዖም ዴንቃኒ ዳንዳዓኔ፤ ጋዓንቴ ሜሌ ዛላና ዔቄ ዓሲ ፔቴታዖ ዴንቃኒ ዳንዳዑዋሴ፤ ዬንሢ ዛጶ ሚፆንሢ ሃኖ ሄላንዳኣና ዒኢካ ዓኣኔ።"},{"book":"2 ፆኦሲ ዓሶ ሃይሶ","chapter":"5","verse":"10","text":"ዬያ ጫኣቁሞ ሳኣፂኖ ጋራ ዒስራዔኤሌ ዴራ ጊብፄይዳፓ ኬስኬንቴ ናንጊና ናንጋ ጎዳ ዔያቶና ዎላ ጫኣቁሞ ጫኣቄያና ሙሴ ሲና ዹኮይዳ ጫኣቁሞ ሳኣፂኖ ጋራ ጌሤ ላምዖ ሹጮ ዓርሶናዞንሢዳፓ ዓታዛ ሳኣፂኖ ጋራ ሜሌ ዓኣ ባኣዚ ባኣሴ። 5፡10 ላሚ. ዎማ 10፡5።"},{"book":"2 ፆኦሲ ዓሶ ሃይሶ","chapter":"5","verse":"11","text":"ቄኤሳ ጌኤዦ ማኣራፓ ኬስኬኔ፤ ዬያታ ቄኤሳ ቢያ ዔያቶ ማዾንጎ ጎዖና ኬሎ ማዒባኣቴያ ቢያሢ ፔና ጌኤሺ ናንጊና ናንጋ ጎዳም ዱማሴኔ።"},{"book":"2 ፆኦሲ ዓሶ ሃይሶ","chapter":"5","verse":"12","text":"ፆኦሲ ቦንቾም ዓይኑሞ ዓይናዻ ሌዊ ዓሳ ቢያሢ፥ ዓሳኣፔ፥ ሄማኔንታ ዪዱታኔንታ፤ ዔያቶኮ ዓቲንቆ ናኣቶንታ ዒጊኖንታ ቢያ ሚዛጲ ሻኣዣ ማኣዖ ማይንቲ ዓኣኔ፤ ሌዊ ዓሳ ዒማና ዑኡቱቡሎንታ ፔቴ ሻሺ ዴንሢ ዋርቆ ጎኦሎዋ ዔኪ ናንጊና ናንጋ ጎዳም ዒንጎ ባኮ ሺኢሾ ቤዞኮ ዓባ ኬስካ ዛሎና ዔቂ ዓኣኔ።"},{"book":"2 ፆኦሲ ዓሶ ሃይሶ","chapter":"5","verse":"13-14","text":"ዔያቶና ዎላ ዛዬ ዋርቃ ፄኤታና ላማታሚ ማዓ ቄኤሴ ዓኣኔ፤ ዬያታ ፆኦሲ ቦንቾም ዓይኑሞ ዓይናዻ ዓሳ ዛያሢንታ ዑኡቱቡላሢንታ ፔቴ ሻዦ ዴንሢ ዋርቆ ጎኦሎንታ ሜሌ ባኮዋ ዖልሲ ዖልሲ ሂዚ ጌዒ ዓይናዺ ፔቴ ዑኡሲና ናንጊና ናንጋ ጎዳ ጋላታኔ።"}]}