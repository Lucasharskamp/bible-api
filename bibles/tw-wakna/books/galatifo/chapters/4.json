{"data":[{"book":"Galatifo","chapter":"4","verse":"1","text":"Asɛm a mereka ne sɛ, mpɛn dodow a ɔdedifo no yɛ abofra no, ɛwɔ mu sɛ agyapade no nyinaa hyɛ ne nsa de, nanso nsonoe biara nna ɔno ne akoa ntam."},{"book":"Galatifo","chapter":"4","verse":"2","text":"Esiane sɛ onnyinii no nti, nnipa bi wɔ hɔ a wɔhwɛ toto nneɛma ma no kosi bere a nʼagya ahyɛ sɛ wɔnnan agyapade no mma no no."},{"book":"Galatifo","chapter":"4","verse":"3","text":"Saa ara na na yɛn nso yɛte. Na yɛte sɛ mmofra a wiase ahonhom dii yɛn so."},{"book":"Galatifo","chapter":"4","verse":"4","text":"Nanso bere pa no dui no, Onyankopɔn somaa ne Ba a ɔbea woo no wɔ Mmara ase"},{"book":"Galatifo","chapter":"4","verse":"5","text":"sɛ ommegye wɔn a wɔhyɛ Mmara ase, sɛnea wɔbɛyɛ Onyankopɔn mma."},{"book":"Galatifo","chapter":"4","verse":"6","text":"Esiane sɛ moyɛ mma nti, Onyankopɔn somaa ne Ba no Honhom baa yɛn koma mu, Honhom a ɛfrɛ “Agya, Agya.”"},{"book":"Galatifo","chapter":"4","verse":"7","text":"Enti wonyɛ akoa bio, na mmom woyɛ ɔba. Esiane sɛ woyɛ ne ba nti, Onyankopɔn de nea ɔwɔ nyinaa bɛma ne mma."},{"book":"Galatifo","chapter":"4","verse":"8","text":"Mmere bi a atwam no, na munnim Onyankopɔn, enti na moyɛ nkoa ma wɔn a wɔnyɛ anyame."},{"book":"Galatifo","chapter":"4","verse":"9","text":"Nanso afei a moahu Onyankopɔn anaasɛ Onyankopɔn ahu mo yi, adɛn nti na mopɛ sɛ modan mo ho ma nkyerɛkyerɛ a aba nni mu no? Adɛn nti na mopɛ sɛ wɔde mo yɛ nkoa bio?"},{"book":"Galatifo","chapter":"4","verse":"10","text":"Mudi nna, asram, nnapɔnna ne mfe bi."},{"book":"Galatifo","chapter":"4","verse":"11","text":"Misuro sɛ ɔkwan bi so, masɛe mʼahoɔden wɔ mo ho."},{"book":"Galatifo","chapter":"4","verse":"12","text":"Mesrɛ mo, me nuanom, monyɛ sɛ me, efisɛ meyɛɛ sɛ mo. Monyɛɛ me bɔne biara."},{"book":"Galatifo","chapter":"4","verse":"13","text":"Sɛnea munim no, bere a mebɛkaa Asɛmpa no kyerɛɛ mo no, mede ɔyare na ɛbae."},{"book":"Galatifo","chapter":"4","verse":"14","text":"Ɛwɔ mu sɛ na me yare no haw mo de, nanso moampo me. Mmom, mugyee me sɛnea mubegye Onyankopɔn bɔfo; mugyee me sɛnea mubegye Kristo Yesu."},{"book":"Galatifo","chapter":"4","verse":"15","text":"Anigye a mowɔ no nyinaa afa he? Metumi aka se, sɛ mubetumi a anka mubetutu mo ani de ama me."},{"book":"Galatifo","chapter":"4","verse":"16","text":"Nokware a meka kyerɛ mo nti na afei mabɛyɛ mo tamfo yi?"},{"book":"Galatifo","chapter":"4","verse":"17","text":"Saa nnipa no pɛ sɛ wɔtwe mo ba wɔn nkyɛn, nanso wonni adwene pa. Wɔhwehwɛ sɛ wɔbɛtetew me ne mo ntam na ama mo ani aku wɔn ho."},{"book":"Galatifo","chapter":"4","verse":"18","text":"Eye sɛ mobɛyɛ nsi bere biara, bere a mewɔ mo nkyɛn ne bere a minni mo nkyɛn mpo."},{"book":"Galatifo","chapter":"4","verse":"19","text":"Me mma pa, mo a mo nti merehu awoyaw bio kosi sɛ Kristo bɛda ne ho adi wɔ mo mu no,"},{"book":"Galatifo","chapter":"4","verse":"20","text":"mepɛ sɛ mewɔ mo nkyɛn, na anka masakra ɔkwan a mefa so kasa, efisɛ me tirim ntew me wɔ mo ho."},{"book":"Galatifo","chapter":"4","verse":"21","text":"Monka nkyerɛ me, mo a mopɛ sɛ mohyɛ mmara no ase no, munnim nea mmara no ka no ana?"},{"book":"Galatifo","chapter":"4","verse":"22","text":"Wɔakyerɛw se, na Abraham wɔ mma baanu. Ɔne afenaa bi woo ɔbaako na ɔne ɔbea bi a ɔde ne ho nso woo ɔbaako."},{"book":"Galatifo","chapter":"4","verse":"23","text":"Wɔwoo afena ba no wɔ ɔhonam kwan so, na Onyankopɔn bɔhyɛ nti na ɔbea a ɔde ne ho no nso woo ne ba no."},{"book":"Galatifo","chapter":"4","verse":"24","text":"Saa asɛm yi yɛ mfatoho efisɛ saa mmea baanu yi gyina hɔ ma apam abien. Apam baako fi bepɔw Sinai so, na egyina hɔ ma mma a wɔbɛyɛ nkoa: Ɔno ne Hagar."},{"book":"Galatifo","chapter":"4","verse":"25","text":"Hagar gyina hɔ ma bepɔw Sinai a ɛwɔ Arabia na ɛte sɛ kuropɔn Yerusalem, efisɛ ɔne ne mma wɔ nkoasom mu."},{"book":"Galatifo","chapter":"4","verse":"26","text":"Nanso Yerusalem a ɛwɔ ɔsoro no de, ɛde ne ho na ɔyɛ yɛn na."},{"book":"Galatifo","chapter":"4","verse":"27","text":"Efisɛ wɔakyerɛw se,"},{"book":"Galatifo","chapter":"4","verse":"28","text":"Me nuanom mmea ne mmarima, bɔhyɛ no nti na wɔwoo mo sɛnea wɔwoo Isak no."},{"book":"Galatifo","chapter":"4","verse":"29","text":"Saa bere no na ɔba a wɔnam honam kwan so woo no no taa nea wɔnam Honhom no tumi mu woo no no. Na nnɛ yi nso ɛte saa."},{"book":"Galatifo","chapter":"4","verse":"30","text":"Na Kyerɛwsɛm no ka dɛn? “Pam afenaa no ne ne babarima yi fi ha; efisɛ afenaa babarima no ne ɔdehye no renkyɛ agyapade no.”"},{"book":"Galatifo","chapter":"4","verse":"31","text":"Enti anuanom, yɛnyɛ afenaa no mma, na mmom yɛyɛ ɔbea a ɔde ne ho no mma."}]}