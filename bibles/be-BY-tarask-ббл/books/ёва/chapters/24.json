{"data":[{"book":"ЁВА","chapter":"24","verse":"1","text":"Чаму не схаваныя ад Усемагутнага часіны, і тыя, што ведаюць Яго, ня бачаць дзён Ягоных?"},{"book":"ЁВА","chapter":"24","verse":"2","text":"Межы перасоўваюць, гоняць статкі і пасьвяць у сябе;"},{"book":"ЁВА","chapter":"24","verse":"3","text":"у сіротаў зводзяць асла, ва ўдавы бяруць пад заклад вала;"},{"book":"ЁВА","chapter":"24","verse":"4","text":"бедных спіхваюць з дарогі, усе прыніжаныя зямлі вымушаны хавацца."},{"book":"ЁВА","chapter":"24","verse":"5","text":"Вось яны, як дзікія аслы ў пустыні, выходзяць на дзею сваю, устаючы рана на здабычу; стэп дае хлеб ім і дзецям іхнім;"},{"book":"ЁВА","chapter":"24","verse":"6","text":"жнуць яны на полі не сваім і зьбіраюць вінагарад у бязбожніка;"},{"book":"ЁВА","chapter":"24","verse":"7","text":"голыя начуюць без покрыва і бяз вопраткі на сьцюжы;"},{"book":"ЁВА","chapter":"24","verse":"8","text":"мокнуць ад горных дажджоў і, ня маючы сховішча, ціснуцца да скалы;"},{"book":"ЁВА","chapter":"24","verse":"9","text":"адрываюць ад саскоў сірату і з убогага бяруць заклад;"},{"book":"ЁВА","chapter":"24","verse":"10","text":"прымушаюць хадзіць голымі, без адзеньня, і галодных кормяць каласамі;"},{"book":"ЁВА","chapter":"24","verse":"11","text":"паміж сьценамі чавяць алей аліўкавы, топчуць у чавілах і прагнуць."},{"book":"ЁВА","chapter":"24","verse":"12","text":"У горадзе людзі стогнуць, і душа забіваных енчыць, і Бог не забараняе гэтага."},{"book":"ЁВА","chapter":"24","verse":"13","text":"Ёсьць сярод іх ворагі сьвятла, ня ведаюць ягоных шляхоў і ня ходзяць па сьцежках ягоных."},{"book":"ЁВА","chapter":"24","verse":"14","text":"На золку ўстае забойца, забівае беднага і ўбогага, а ўначы бывае злодзеем."},{"book":"ЁВА","chapter":"24","verse":"15","text":"І вока пералюбніка чакае сутоньня, кажучы: нічыё вока ня ўбачыць мяне, - і захінае твар."},{"book":"ЁВА","chapter":"24","verse":"16","text":"У цемры падкопваюцца пад дамы, якія ўдзень яны прыкмецілі сабе; ня ведаюць сьвятла."},{"book":"ЁВА","chapter":"24","verse":"17","text":"Бо ім раніца - сьмяротны цень, бо яны знаёмыя з жахамі сьмяротнага ценю."},{"book":"ЁВА","chapter":"24","verse":"18","text":"Лёгкі такі на паверхні вады, праклятая доля ягоная на зямлі, і не глядзіць ён на дарогу садоў вінаградных."},{"book":"ЁВА","chapter":"24","verse":"19","text":"Засуш і сьпёка паглынаюць сьнегавую ваду: так апраметная - грэшнікаў."},{"book":"ЁВА","chapter":"24","verse":"20","text":"Няхай забудзе яго нутроба матчыная; няхай ласуецца ім чарвяк; няхай не захаваецца пра яго памяць; як дрэва, няхай зломіцца беззаконьнік,"},{"book":"ЁВА","chapter":"24","verse":"21","text":"які прыгнятае бязьдзетную, якая не раджала, і ўдаве ня робіць дабра."},{"book":"ЁВА","chapter":"24","verse":"22","text":"Ён і дужых зводзіць сілаю сваёю; ён устае, і ніхто ня пэўны за жыцьцё сваё."},{"book":"ЁВА","chapter":"24","verse":"23","text":"А Ён дае яму ўсё для бясьпекі, і ён на тое абапіраецца, і вочы Ягоныя бачаць шляхі іхнія."},{"book":"ЁВА","chapter":"24","verse":"24","text":"Падняліся высока, - і вось, няма іх; падаюць, і паміраюць, як і ўсе, і, як вярхі каласкоў, зразаюцца."},{"book":"ЁВА","chapter":"24","verse":"25","text":"Калі гэта ня так, - хто выкрые мяне за ману і ў нівеч аберне словы мае?"}]}