{"data":[{"book":"రోమా పత్రిక","chapter":"11","verse":"1","text":"అలాగైతే నేనడిగేది ఏమిటంటే, దేవుడు తన ప్రజలను విడిచి పెట్టేశాడా? కానే కాదు. నేను కూడా ఇశ్రాయేలీయుణ్ణే, అబ్రాహాము సంతానంలో బెన్యామీను గోత్రంలో పుట్టాను."},{"book":"రోమా పత్రిక","chapter":"11","verse":"2","text":"తాను ముందుగానే ఎరిగిన తన ప్రజలను దేవుడు విడిచి పెట్టలేదు. ఏలీయా గురించిన లేఖనభాగం చెప్పింది మీకు తెలియదా? అదేవిధంగా ఇశ్రాయేలుకు వ్యతిరేకంగా దేవునితో విన్నవించుకొన్నాడో తెలియదా?"},{"book":"రోమా పత్రిక","chapter":"11","verse":"3","text":"“ప్రభూ, వారు నీ ప్రవక్తలను చంపారు, నీ బలిపీఠాలను పడదోశారు. నేనొక్కడినే మిగిలాను. వారు నన్ను కూడా చంపాలని చూస్తున్నారు.”"},{"book":"రోమా పత్రిక","chapter":"11","verse":"4","text":"అయితే అతనికి దేవుడిచ్చిన జవాబు వినండి, “బయలుకు మోకరించని 7,000 మంది పురుషులు నాకున్నారు.”"},{"book":"రోమా పత్రిక","chapter":"11","verse":"5","text":"అప్పటి కాలంలోలాగా ఇప్పుడు కూడా కృప మూలమైన ఏర్పాటు చొప్పున శేషం మిగిలి ఉంది."},{"book":"రోమా పత్రిక","chapter":"11","verse":"6","text":"అది కృప వలన జరిగినదైతే అది క్రియల మూలమైనది కాదు. అలా కాకపోతే కృప ఇంక కృప అనిపించుకోదు."},{"book":"రోమా పత్రిక","chapter":"11","verse":"7","text":"అప్పుడేమైంది? ఇశ్రాయేలు ప్రజలు దేనినైతే వెదికారో అది వారికి దొరకలేదు, దేవుని కృప ద్వారా ఎన్నికైన వారికే అది దొరికింది. మిగిలినవారు తమ హృదయాలను కఠినం చేసుకున్నారు."},{"book":"రోమా పత్రిక","chapter":"11","verse":"8","text":"దీని గురించి, “నేటి వరకూ దేవుడు వారికి స్పష్టతలేని మనసు, చూడని కళ్ళు, వినని చెవులు ఇచ్చాడు” అని రాసి ఉంది."},{"book":"రోమా పత్రిక","chapter":"11","verse":"9","text":"దీనికి దావీదు ఏమన్నాడంటే,"},{"book":"రోమా పత్రిక","chapter":"11","verse":"10","text":"వారు చూడలేకుండేలా వారి కళ్ళకు చీకటి కమ్ము గాక."},{"book":"రోమా పత్రిక","chapter":"11","verse":"11","text":"కాబట్టి నేనడిగేది ఏమిటంటే, వారు పడిపోవడం కోసమే తొట్రుపడ్డారా? అలా కానేకాదు. వారి తొట్రుపాటు వలన యూదేతరులకు పాపవిమోచన కలిగి, అది యూదులు రోషం తెచ్చుకోడానికి కారణమైంది."},{"book":"రోమా పత్రిక","chapter":"11","verse":"12","text":"వారి అపరాధం లోకానికి, వారి నష్టం యూదేతరులకు ఐశ్వర్యంగా ఉంటే, వారి పరిపూర్ణత ఇంకెంత ఎక్కువ ఐశ్వర్యకరమౌతుందో!"},{"book":"రోమా పత్రిక","chapter":"11","verse":"13","text":"యూదేతరులైన మీతో నేను మాట్లాడుతున్నాను. నేను యూదేతరులకు అపొస్తలుడుగా ఉన్నందుకు నా పరిచర్య విషయంలో అతిశయిస్తాను."},{"book":"రోమా పత్రిక","chapter":"11","verse":"14","text":"ఎలాగైనా నా రక్తసంబంధులకు రోషం కలిగించడం ద్వారా వారిలో కొందరినైనా రక్షించాలని నా కోరిక."},{"book":"రోమా పత్రిక","chapter":"11","verse":"15","text":"వారు తిరస్కారం పొందడం లోకాన్ని దేవునితో సమాధానపరచడం అయితే, వారిని స్వీకరించడం చనిపోయిన వారు సజీవులుగా లేచినట్టే అవుతుంది గదా?"},{"book":"రోమా పత్రిక","chapter":"11","verse":"16","text":"ముద్దలో మొదటి పిడికెడు పవిత్రమైతే ముద్దంతా పవిత్రమే. వేరు పవిత్రమైతే కొమ్మలు కూడా పవిత్రమే."},{"book":"రోమా పత్రిక","chapter":"11","verse":"17","text":"అయితే కొమ్మల్లో కొన్నిటిని విరిచి వేసి, అడవి ఒలీవ కొమ్మలాంటి నిన్ను వాటి మధ్య అంటు కట్టి, ఒలీవ చెట్టు సారవంతమైన వేరులో నీకు భాగం ఇస్తే,"},{"book":"రోమా పత్రిక","chapter":"11","verse":"18","text":"నీవు ఆ కొమ్మల పైన విర్రవీగ వద్దు. ఎందుకంటే వేరే నిన్ను భరిస్తున్నది గాని నీవు వేరును భరించడం లేదు."},{"book":"రోమా పత్రిక","chapter":"11","verse":"19","text":"అందుకు, “ఆ కొమ్మలను విరిచింది నన్ను అంటు కట్టడానికే” అని నీవు చెప్పవచ్చు."},{"book":"రోమా పత్రిక","chapter":"11","verse":"20","text":"నిజమే. వారి అవిశ్వాసాన్ని బట్టి విరిచివేయడం జరిగింది. నీవైతే విశ్వాసాన్ని బట్టి నిలిచి ఉన్నావు. నిన్ను నీవు హెచ్చించుకోక, భయం కలిగి ఉండు."},{"book":"రోమా పత్రిక","chapter":"11","verse":"21","text":"ఎందుకంటే దేవుడు సహజమైన కొమ్మలనే వదల్లేదంటే నిన్ను కూడా వదలడు గదా!"},{"book":"రోమా పత్రిక","chapter":"11","verse":"22","text":"కాబట్టి దేవుని అనుగ్రహాన్ని, ఆయన కాఠిన్యాన్ని చూడు. అంటే ఆయన ఒక వైపు పడిపోయిన యూదుల మీద కాఠిన్యం చూపించాడు. మరొకవైపు నీవు ఆయన దయలో నిలిచి ఉంటే నీ మీద తన అనుగ్రహాన్ని చూపించాడు. నీవు అలా నిలిచి ఉండకపోతే నిన్ను కూడా నరికివేస్తాడు."},{"book":"రోమా పత్రిక","chapter":"11","verse":"23","text":"అంతేకాక, వారు తమ అవిశ్వాసంలో కొనసాగకుండా వెనక్కి తిరిగితే వారిని తిరిగి అంటు కడతాడు. దేవుడు వారిని మళ్ళీ అంటు కట్టడానికి సమర్ధుడు."},{"book":"రోమా పత్రిక","chapter":"11","verse":"24","text":"ఎలాగంటే, నిన్ను ఒక అడవి ఒలీవ చెట్టు నుండి కోసి, అసహజంగా మంచి ఒలీవ చెట్టుకు అంటుకట్టగలిగిన వాడు సహజమైన కొమ్మలను మరి నిశ్చయంగా తమ సొంత ఒలీవ చెట్టుకు అంటుకట్టగలడు కదా!"},{"book":"రోమా పత్రిక","chapter":"11","verse":"25","text":"సోదరులారా, మీకు మీరే తెలివైన వారని తలంచకుండా ఉండాలని ఈ రహస్య సత్యాన్ని మీరు తెలుసుకోవాలని నేను కోరుతున్నాను. అదేమంటే, యూదేతరుల ప్రవేశం సంపూర్ణం అయ్యే వరకూ ఇశ్రాయేలు ప్రజల్లో కొందరి హృదయాలు కఠినమయ్యాయి."},{"book":"రోమా పత్రిక","chapter":"11","verse":"26","text":"“విమోచకుడు సీయోనులో నుండి వచ్చి"},{"book":"రోమా పత్రిక","chapter":"11","verse":"27","text":"నేను వారి పాపాలను తీసివేసేటప్పుడు వారితో నేను చేసుకొనే నిబంధన ఇదే”"},{"book":"రోమా పత్రిక","chapter":"11","verse":"28","text":"సువార్త విషయమైతే మిమ్మల్ని బట్టి వారు ద్వేషించబడి ఉండవచ్చు గానీ, దేవుని ఎన్నిక విషయమైతే పితరులను బట్టి వారు దేవునికి ప్రియమైన వారు."},{"book":"రోమా పత్రిక","chapter":"11","verse":"29","text":"ఎందుకంటే, దేవుని కృపావరాలు, ఆయన పిలుపు విషయాల్లో ఆయన మార్పు లేని వాడు."},{"book":"రోమా పత్రిక","chapter":"11","verse":"30","text":"గతంలో మీరు దేవునికి అవిధేయులు. ఇప్పుడు యూదుల అవిధేయత మూలంగా మీరు కనికరం పొందారు."},{"book":"రోమా పత్రిక","chapter":"11","verse":"31","text":"అలాగే మీపై చూపిన కనికరాన్ని బట్టి ఇప్పుడు కనికరం పొందడం కోసం, వారు ఇప్పుడు అవిధేయులుగా ఉన్నారు."},{"book":"రోమా పత్రిక","chapter":"11","verse":"32","text":"అందరి పైనా తన కనికరం చూపాలని, దేవుడు అందరినీ లోబడని స్థితిలో మూసివేసి బంధించాడు."},{"book":"రోమా పత్రిక","chapter":"11","verse":"33","text":"ఆహా, దేవుని తెలివి, జ్ఞానాల ఐశ్వర్యం ఎంత లోతైనది! ఆయన తీర్పులను పరీక్షించడం ఎవరి తరం. ఆయన మార్గాలు మన ఊహకు అందనివి."},{"book":"రోమా పత్రిక","chapter":"11","verse":"34","text":"“ప్రభువు మనసు తెలిసిన వాడెవడు?"},{"book":"రోమా పత్రిక","chapter":"11","verse":"35","text":"ఆయన దగ్గర నుండి తిరిగి పొందాలని ముందుగా ఆయనకు ఇవ్వగలవాడెవడు?”"},{"book":"రోమా పత్రిక","chapter":"11","verse":"36","text":"సమస్తమూ ఆయన మూలంగా, ఆయన ద్వారా, ఆయన కోసం ఉన్నాయి. యుగయుగాలకు ఆయనకు మహిమ కలుగు గాక. ఆమేన్‌."}]}