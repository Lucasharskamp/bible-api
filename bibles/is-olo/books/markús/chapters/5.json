{"data":[{"book":"Markús","chapter":"5","verse":"1-2","text":"Þeir komu að landi austan megin vatnsins. Þegar Jesús var að stíga upp úr bátnum, hljóp þar að maður, haldinn illum anda."},{"book":"Markús","chapter":"5","verse":"3-4","text":"Hann hélt sig annars í og við grafirnar, og var slíkt heljarmenni að í hvert skipti sem hann var fjötraður – og það gerðist oft – sleit hann í sundur handjárnin, reif af sér hlekkina og fór sína leið. Enginn hafði afl til að yfirbuga hann."},{"book":"Markús","chapter":"5","verse":"5","text":"Hann æddi nætur og daga æpandi um milli grafanna og út í auðnina, og risti sig til blóðs með hvössum steinum."},{"book":"Markús","chapter":"5","verse":"6","text":"Maðurinn hafði séð til bátsins úti á vatninu. Hann kom hlaupandi til móts við Jesú og varpaði sér að fótum hans."},{"book":"Markús","chapter":"5","verse":"7-8","text":"Jesús sagði þá við illa andann sem í manninum var: „Út með þig, illi andi.“ Andinn rak þá upp skelfilegt öskur og spurði: „Hvað ætlar þú að gera við okkur, Jesús, sonur hins æðsta Guðs? Við biðjum þig, láttu okkur ekki kveljast.“"},{"book":"Markús","chapter":"5","verse":"9","text":"„Hvað heitir þú?“ spurði Jesús. „Hersing.“ svaraði andinn, „því við erum margir í þessum manni.“"},{"book":"Markús","chapter":"5","verse":"10","text":"Því næst báðu andarnir hann að senda sig ekki burt."},{"book":"Markús","chapter":"5","verse":"11","text":"Meðan þetta gerðist var stór svínahjörð á beit í hlíðinni upp af vatninu."},{"book":"Markús","chapter":"5","verse":"12","text":"„Sendu okkur í svínin þarna,“ báðu andarnir."},{"book":"Markús","chapter":"5","verse":"13","text":"Jesús leyfði þeim það. Þá fóru andarnir úr manninum og í svínin. Við það tók öll hjörðin á rás og æddi niður bratta hlíðina, fram af klettunum og drukknaði í vatninu."},{"book":"Markús","chapter":"5","verse":"14","text":"Svínahirðarnir flýðu til nærliggjandi bæja og sögðu, á hlaupunum, frá því sem gerst hafði. Fjöldi fólks þusti þá af stað til að sjá þetta með eigin augum."},{"book":"Markús","chapter":"5","verse":"15","text":"Og þegar fólkið sá manninn sitja þar, klæddan og með fullu viti, varð það hrætt."},{"book":"Markús","chapter":"5","verse":"16","text":"Þeir sem vitni höfðu orðið að atburðinum, sögðu öðrum frá"},{"book":"Markús","chapter":"5","verse":"17","text":"og þegar fólkið hafði heyrt frásögnina, bað það Jesú að fara og láta sig í friði!"},{"book":"Markús","chapter":"5","verse":"18","text":"Jesús fór því aftur um borð í bátinn, en þá bað maðurinn, sem haft hafði illu andana, hann að leyfa sér að koma með,"},{"book":"Markús","chapter":"5","verse":"19","text":"en Jesús leyfði það ekki. „Farðu heim til þín og þinna,“ sagði hann; „og segðu þeim hve mikið Guð hefur gert fyrir þig, og hversu hann hefur miskunnað þér.“"},{"book":"Markús","chapter":"5","verse":"20","text":"Maðurinn fór því til þorpanna tíu þar í héraðinu og sagði öllum frá þeim stórkostlegu hlutum sem Jesús hafði gert fyrir hann, og undruðust það allir."},{"book":"Markús","chapter":"5","verse":"21","text":"Þegar Jesús var kominn til baka yfir vatnið, safnaðist að honum fjöldi fólks."},{"book":"Markús","chapter":"5","verse":"22","text":"Jaírus, forstöðumaður samkomuhúss staðarins, kom þangað, laut honum,"},{"book":"Markús","chapter":"5","verse":"23","text":"og bað hann heitt og innilega að lækna litlu dóttur sína."},{"book":"Markús","chapter":"5","verse":"24","text":"Jesús fór með honum og allt fólkið fylgdi á eftir."},{"book":"Markús","chapter":"5","verse":"25","text":"Í mannþrönginni að baki Jesú var kona sem hafði haft innvortis blæðingar í tólf ár."},{"book":"Markús","chapter":"5","verse":"26","text":"Árum saman hafði hún þolað þjáningarfullar aðgerðir lækna og eytt í það aleigu sinni, en henni hafði stöðugt versnað."},{"book":"Markús","chapter":"5","verse":"27","text":"Hún hafði heyrt um dásamleg kraftaverk sem Jesús vann, og því læddist hún nú aftan að honum í mannþyrpingunni og snerti föt hans."},{"book":"Markús","chapter":"5","verse":"28","text":"Hún hugsaði: „Ef ég bara gæti snert hann, þá verð ég heilbrigð.“"},{"book":"Markús","chapter":"5","verse":"29","text":"Og það gerðist einmitt! Um leið og hún kom við hann, stöðvaðist blæðingin og hún fann að hún hafði læknast!"},{"book":"Markús","chapter":"5","verse":"30","text":"Jesús varð á sömu stund var við að lækningakraftur fór út af honum. Hann sneri sér því við í mannfjöldanum og spurði: „Hver snerti mig?“"},{"book":"Markús","chapter":"5","verse":"31","text":"„Fólkið þrýstir að þér á alla vegu og þú spyrð hver hafi snert þig,“ svöruðu lærisveinarnir undrandi."},{"book":"Markús","chapter":"5","verse":"32","text":"En Jesús horfði í kring um sig til að finna þann sem hafði snert hann."},{"book":"Markús","chapter":"5","verse":"33","text":"Þegar konan sá það, kom hún, hrædd og skjálfandi, kraup niður og sagði honum alla söguna."},{"book":"Markús","chapter":"5","verse":"34","text":"„Dóttir,“ sagði Jesús við hana, „trú þín hefur læknað þig. Þú ert heilbrigð af sjúkdómi þínum, farðu í friði.“"},{"book":"Markús","chapter":"5","verse":"35","text":"Meðan hann var að tala við hana, kom sendiboði frá heimili Jaírusar. Hann sagði að nú væri allt orðið um seinan – stúlkan væri dáin og tilgangslaust að láta Jesú koma úr þessu."},{"book":"Markús","chapter":"5","verse":"36","text":"En Jesús lét sem hann heyrði þetta ekki og sagði við Jaírus: „Vertu ekki hræddur. Trúðu á mig og treystu mér.“"},{"book":"Markús","chapter":"5","verse":"37","text":"Jesús bað nú mannfjöldann að nema staðar og leyfði engum að fara með sér inn í hús Jaírusar, nema Pétri, Jakobi og Jóhannesi."},{"book":"Markús","chapter":"5","verse":"38","text":"Þegar inn kom sá Jesús að allt var þar í uppnámi, fólkið grét og kveinaði."},{"book":"Markús","chapter":"5","verse":"39","text":"Hann sagði við það: „Hvað á allur þessi grátur og hávaði að þýða? Barnið er ekki dáið, það sefur.“"},{"book":"Markús","chapter":"5","verse":"40","text":"Þá hló fólkið að honum, en hann skipaði því að fara út og tók síðan með sér lærisveinana þrjá og foreldra stúlkunnar og fór inn til hennar."},{"book":"Markús","chapter":"5","verse":"41-42","text":"Hann tók í höndina á barninu og sagði: „Stúlka litla, rís þú upp.“ Jafnskjótt reis hún á fætur og fór að ganga um gólfið! (Hún var tólf ára). Foreldrar hennar urðu frá sér numdir af gleði."},{"book":"Markús","chapter":"5","verse":"43","text":"Jesús lagði áherslu á að þau segðu þetta engum og bað þau síðan að gefa henni eitthvað að borða."}]}