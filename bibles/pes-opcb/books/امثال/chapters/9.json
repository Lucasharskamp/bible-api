{"data":[{"book":"امثال","chapter":"9","verse":"1","text":"حکمت کاخی بنا کرده است که هفت ستون دارد."},{"book":"امثال","chapter":"9","verse":"2","text":"او مهمانی بزرگی ترتیب داده و انواع شرابها و خوراکها را آماده کرده است"},{"book":"امثال","chapter":"9","verse":"3","text":"و کنیزان خود را فرستاده، تا بر بلندترین مکان شهر بایستند و ندا سر دهند:"},{"book":"امثال","chapter":"9","verse":"4","text":"«ای ساده‌لوحان، پیش من بیایید!» و به کم عقلان می‌گوید:"},{"book":"امثال","chapter":"9","verse":"5","text":"«از خوراک و شرابی که آماده کرده‌ام بخورید."},{"book":"امثال","chapter":"9","verse":"6","text":"راه جهالت را ترک گفته، زنده بمانید. راه دانا شدن را پیش بگیرید.»"},{"book":"امثال","chapter":"9","verse":"7","text":"اگر آدم بدکاری را که همیشه دیگران را مسخره می‌کند تأدیب نمایی، جز اینکه مورد اهانت او واقع شوی نتیجهٔ دیگری نخواهد داشت."},{"book":"امثال","chapter":"9","verse":"8","text":"پس او را به حال خود واگذار چون اگر بخواهی به او کمک کنی از تو متنفر می‌شود؛ اما اگر شخص دانا را تأدیب کنی تو را دوست خواهد داشت."},{"book":"امثال","chapter":"9","verse":"9","text":"اگر آدم دانا را نصیحت کنی داناتر می‌شود و اگر به آدم درستکار تعلیم بدهی علمش بیشتر می‌گردد."},{"book":"امثال","chapter":"9","verse":"10","text":"ترس خداوند سرآغاز حکمت است. شناخت خدای مقدّس انسان را دانا می‌سازد."},{"book":"امثال","chapter":"9","verse":"11","text":"حکمت سالهای عمرت را زیاد می‌کند."},{"book":"امثال","chapter":"9","verse":"12","text":"اگر حکمت داشته باشی سودش به خودت می‌رسد و اگر حکمت را ناچیز بشماری به خودت زیان می‌رسانی."},{"book":"امثال","chapter":"9","verse":"13","text":"حماقت مانند زنی وراج و گستاخ و ابله می‌باشد."},{"book":"امثال","chapter":"9","verse":"14","text":"او دم در خانه‌اش که بر تپه‌ای مشرف به شهر قرار دارد، می‌نشیند"},{"book":"امثال","chapter":"9","verse":"15","text":"و رهگذرانی را که مستقیم به راه خود می‌روند صدا می‌زند:"},{"book":"امثال","chapter":"9","verse":"16","text":"«ای ساده‌لوحان، پیش من بیایید!» و به کم عقلان می‌گوید:"},{"book":"امثال","chapter":"9","verse":"17","text":"«آب دزدی شیرین است و نانی که پنهانی خورده می‌شود، لذیذ است!»"},{"book":"امثال","chapter":"9","verse":"18","text":"آنها نمی‌دانند که عاقبت کسانی که به خانهٔ او می‌روند مرگ و هلاکت است."}]}