{"data":[{"book":"Mateusza","chapter":"22","verse":"1","text":"Jezus przedstawił jeszcze jedną przypowieść:"},{"book":"Mateusza","chapter":"22","verse":"2","text":"—Królestwo niebieskie jest podobne do władcy, który wyprawił synowi wesele."},{"book":"Mateusza","chapter":"22","verse":"3","text":"Posłał służących, aby powiadomili zaproszonych, ale ci nie chcieli przyjść."},{"book":"Mateusza","chapter":"22","verse":"4","text":"Poprzez innych służących wysłał im więc następującą wiadomość: „Uczta gotowa, mięso na rożnach—wszystko przygotowane! Zapraszam na wesele!”."},{"book":"Mateusza","chapter":"22","verse":"5","text":"Ale goście zlekceważyli zaproszenie: jeden poszedł na pole, inny—do swojego sklepu."},{"book":"Mateusza","chapter":"22","verse":"6","text":"A niektórzy nawet naubliżali posłańcom i zabili ich."},{"book":"Mateusza","chapter":"22","verse":"7","text":"Władca wpadł w gniew: wysłał wojsko, zgładził zabójców i spalił ich miasto."},{"book":"Mateusza","chapter":"22","verse":"8","text":"Potem rzekł sługom: „Uczta weselna została przygotowana, ale zaproszeni okazali się jej niegodni."},{"book":"Mateusza","chapter":"22","verse":"9","text":"Wyjdźcie więc na ulice i zaproście na wesele wszystkich, których spotkacie”."},{"book":"Mateusza","chapter":"22","verse":"10","text":"Poszli więc i przyprowadzili z ulic wszystkich napotkanych ludzi—zarówno złych, jak i dobrych. W ten sposób sala biesiadna zapełniła się gośćmi."},{"book":"Mateusza","chapter":"22","verse":"11","text":"Gdy władca wszedł, aby ich zobaczyć, zauważył człowieka, który nie miał na sobie weselnego ubrania."},{"book":"Mateusza","chapter":"22","verse":"12","text":"„Przyjacielu!”—zwrócił się do niego. —„Jak się tu znalazłeś, nie mając weselnego ubrania?”. On jednak nic nie odpowiedział."},{"book":"Mateusza","chapter":"22","verse":"13","text":"Wówczas władca rozkazał sługom: „Zwiążcie mu ręce i nogi i wyrzućcie go na zewnątrz, w ciemności, gdzie panuje lament i rozpacz!”."},{"book":"Mateusza","chapter":"22","verse":"14","text":"Wielu jest bowiem zaproszonych, ale mało wybranych."},{"book":"Mateusza","chapter":"22","verse":"15","text":"Tymczasem faryzeusze naradzali się, jak sprowokować Jezusa do jakiejś niefortunnej wypowiedzi. Potrzebny był im bowiem pretekst do oskarżenia Go."},{"book":"Mateusza","chapter":"22","verse":"16","text":"Wysłali więc swoich ludzi oraz zwolenników Heroda z takim pytaniem:"},{"book":"Mateusza","chapter":"22","verse":"17","text":"Powiedz nam więc, czy słusznie płacimy podatki Rzymowi, czy nie?"},{"book":"Mateusza","chapter":"22","verse":"18","text":"—Obłudnicy! Chcecie Mnie pogrążyć?!—powiedział Jezus, zdając sobie sprawę z ich podstępu."},{"book":"Mateusza","chapter":"22","verse":"19","text":"—Pokażcie Mi najpierw monetę!"},{"book":"Mateusza","chapter":"22","verse":"20","text":"—Czyją podobiznę i tytuł na niej widzicie?"},{"book":"Mateusza","chapter":"22","verse":"21","text":"—Cezara—odpowiedzieli."},{"book":"Mateusza","chapter":"22","verse":"22","text":"Ta odpowiedź tak ich zaskoczyła, że zaraz stamtąd odeszli."},{"book":"Mateusza","chapter":"22","verse":"23","text":"Jeszcze tego samego dnia przyszli do Jezusa saduceusze—przedstawiciele ugrupowania nauczającego, że nie będzie zmartwychwstania."},{"book":"Mateusza","chapter":"22","verse":"24","text":"—Nauczycielu!—zwrócili się do Niego. —Prawo Mojżesza naucza: „Jeśli umrze mężczyzna i nie pozostawi po sobie potomstwa, jego brat powinien ożenić się z wdową po zmarłym i mieć z nią potomstwo”."},{"book":"Mateusza","chapter":"22","verse":"25","text":"Otóż żyło kiedyś u nas siedmiu braci. Najstarszy z nich ożenił się, ale wkrótce zmarł, nie pozostawiając dzieci. Wdowa została żoną młodszego brata."},{"book":"Mateusza","chapter":"22","verse":"26","text":"I tak było z drugim, trzecim i resztą braci."},{"book":"Mateusza","chapter":"22","verse":"27","text":"W końcu zmarła także ta kobieta."},{"book":"Mateusza","chapter":"22","verse":"28","text":"Jeśli rzeczywiście umarli zmartwychwstaną, to czyją będzie wtedy żoną, skoro wszyscy bracia się z nią ożenili?"},{"book":"Mateusza","chapter":"22","verse":"29","text":"—Cała trudność polega na tym—odparł Jezus—że nie znacie Pisma ani mocy Bożej!"},{"book":"Mateusza","chapter":"22","verse":"30","text":"Po zmartwychwstaniu więzy małżeńskie nie będą obowiązywać ani tych siedmiu braci, ani kobiety, bo wszyscy pod tym względem będą podobni do aniołów."},{"book":"Mateusza","chapter":"22","verse":"31","text":"Jeśli zaś chodzi o samo zmartwychwstanie, to czy nigdy nie czytaliście, że Bóg powiedział:"},{"book":"Mateusza","chapter":"22","verse":"32","text":"„Jestem Bogiem Abrahama, Bogiem Izaaka i Bogiem Jakuba”? Przecież nie nazwałby siebie Bogiem tych, którzy już nie istnieją!!"},{"book":"Mateusza","chapter":"22","verse":"33","text":"Zgromadzeni, słysząc Jego odpowiedź, nie mogli wyjść z podziwu."},{"book":"Mateusza","chapter":"22","verse":"34","text":"Faryzeusze dowiedzieli się, że Jezus zamknął usta saduceuszom. Przyszli więc tam"},{"book":"Mateusza","chapter":"22","verse":"35","text":"i jeden z nich—przywódca religijny—zadał Mu podchwytliwe pytanie:"},{"book":"Mateusza","chapter":"22","verse":"36","text":"—Nauczycielu, które z przykazań Prawa Mojżesza jest najważniejsze?"},{"book":"Mateusza","chapter":"22","verse":"37","text":"—„Kochaj twojego Pana i Boga całym sercem, duszą i umysłem!”—odpowiedział Jezus."},{"book":"Mateusza","chapter":"22","verse":"38","text":"—To jest pierwsze i najważniejsze przykazanie."},{"book":"Mateusza","chapter":"22","verse":"39","text":"Drugie jest podobne: „Kochaj innych tak, jak kochasz samego siebie!”."},{"book":"Mateusza","chapter":"22","verse":"40","text":"Na tych dwóch przykazaniach opiera się całe Prawo Mojżesza i księgi proroków."},{"book":"Mateusza","chapter":"22","verse":"41","text":"Następnie sam zapytał otaczających Go faryzeuszy:"},{"book":"Mateusza","chapter":"22","verse":"42","text":"—Jak sądzicie? Skąd ma pochodzić Mesjasz?"},{"book":"Mateusza","chapter":"22","verse":"43","text":"—To dlaczego sam Dawid, a przez jego usta Duch Święty, nazywa Go Panem?—zapytał Jezus. —Dawid powiedział przecież:"},{"book":"Mateusza","chapter":"22","verse":"44","text":"„Bóg rzekł do mojego Pana:"},{"book":"Mateusza","chapter":"22","verse":"45","text":"Skoro więc Dawid nazwał Go Panem, to jak Mesjasz może być jego potomkiem?"},{"book":"Mateusza","chapter":"22","verse":"46","text":"Nikt nie potrafił Mu na to odpowiedzieć. Dlatego też nikt już więcej nie śmiał Go o nic pytać."}]}