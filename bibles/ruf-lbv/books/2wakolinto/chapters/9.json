{"data":[{"book":"2 Wakolinto","chapter":"9","verse":"1","text":"Nene sibama bae kumwandikilani mwemwe iwanu we Imulungu imbuli ye sang'ano ino."},{"book":"2 Wakolinto","chapter":"9","verse":"2","text":"Kwaapfila nomanya pfambama ghendo kuwapfila iwanu we Imulungu ako Yudea, na tsanighoda kwaajili ye chinu acho kwe iwanu wa Makedoniya. Tsanimlongelani ka iwanu wa Akaya tsaweandaa kulapfa kulawa ghumwaka ghubitile. Apfo ghumoyo ghwenu wo ukulapfa ghuwatenda iwanu wengi nawo walapfe."},{"book":"2 Wakolinto","chapter":"9","verse":"3","text":"Apfo nowatuma iwandughu awo ili ukwighoda kwetu kwaajili ya mwemwe kuleke kuwa hela. Lekeni ka pfanongile, mwiyandae ukwapfila."},{"book":"2 Wakolinto","chapter":"9","verse":"4","text":"Kwaapfila iwanu wa Makedoniya hawatsakutsa na nene na kuwapfika mwemwe ng'amwiyandae bae, tutsakona chinyala kwaapfila tsatwighoda sideke kwaajili ya mwemwe, namwe pfipfila mtsakona chinyala."},{"book":"2 Wakolinto","chapter":"9","verse":"5","text":"Apfo mbona pfinogha kuwalomba ndughu wano wanongole kutsa kuna mwemwe, ili weke ghoya maghweko ghatwilaghane, na itsolangusa ka mwolapfa kwaapfila mwobama na si ka mnanaitsighwa."},{"book":"2 Wakolinto","chapter":"9","verse":"6","text":"Lekeni mkumbuke mbuli ino, iyohanda chidogho kopfuna chidogho, iyohanda nyingi kopfuna nyingi."},{"book":"2 Wakolinto","chapter":"9","verse":"7","text":"Chila imunu yalapfe achila chayalamle mmoyo mwake, na hayolapfa aleke kuwa na pfondogholo ka imunu iyananaitsighwe kulapfa. Kwaapfila Imulungu komnoghela imunu iyolapfa kwa uluso."},{"book":"2 Wakolinto","chapter":"9","verse":"8","text":"Imulungu kodaha kumwing'ani kubita agha ighambama ili matsuwa ghose muwe na ghose ghambama, na mwongetseke kwa chila sang'ano inoghile yamtenda."},{"book":"2 Wakolinto","chapter":"9","verse":"9","text":"Ka Ghamaandiko Mahenzeluka pfagholonga,"},{"book":"2 Wakolinto","chapter":"9","verse":"10","text":"Imulungu iyomwing'agha imbeghu ayula iyohanda na iyomwing'agha ichijo, pfipfila katsomwing'ani mwemwe mbeghu tsambama, kuya katsotsitenda tsote, naye katsakongetsa ghamapfuno kwa uluso wenu."},{"book":"2 Wakolinto","chapter":"9","verse":"11","text":"Namwe mtsobweda kwa chila chinu ili muwe na uluso chila litsuwa, na kubitila twetwe iwanu watsolonga mighede kwe Imulungu kwa uluso wenu."},{"book":"2 Wakolinto","chapter":"9","verse":"12","text":"Kwaapfila isang'ano ino iyamsang'ana ng'aitsowapfila bae iwanu we Imulungu waliheka, ila itsowatenda iwanu wengi wamlongele Imulungu mighede ghendo."},{"book":"2 Wakolinto","chapter":"9","verse":"13","text":"Na kwa chailangusa sang'ano yenu ayo, iwanu watsomtunya Imulungu kwa kutegheletsa kwenu na kuitoghola Imbuli Inoghile ya Kiristu. Pfipfila kwa uluso wenu wamuwatendela wawo ne iwanu wose."},{"book":"2 Wakolinto","chapter":"9","verse":"14","text":"Apfo watsowalombelani kwa ghumoyo ghwawo ghose, kwa uluso mkulu wamtendeleni Imulungu."},{"book":"2 Wakolinto","chapter":"9","verse":"15","text":"Tulonge mighede kwa Imulungu kwa ghweko lyake kulu sideke!"}]}