{"data":[{"book":"1 thiṣalanīkinaḥ","chapter":"5","verse":"1","text":"he bhrātaraḥ, kālān samayāṁścādhi yuṣmān prati mama likhanaṁ niṣprayojanaṁ,"},{"book":"1 thiṣalanīkinaḥ","chapter":"5","verse":"2","text":"yato rātrau yādṛk taskarastādṛk prabho rdinam upasthāsyatīti yūyaṁ svayameva samyag jānītha|"},{"book":"1 thiṣalanīkinaḥ","chapter":"5","verse":"3","text":"śānti rnirvvinghatvañca vidyata iti yadā mānavā vadiṣyanti tadā prasavavedanā yadvad garbbhinīm upatiṣṭhati tadvad akasmād vināśastān upasthāsyati tairuddhāro na lapsyate|"},{"book":"1 thiṣalanīkinaḥ","chapter":"5","verse":"4","text":"kintu he bhrātaraḥ, yūyam andhakāreṇāvṛtā na bhavatha tasmāt taddinaṁ taskara iva yuṣmān na prāpsyati|"},{"book":"1 thiṣalanīkinaḥ","chapter":"5","verse":"5","text":"sarvve yūyaṁ dīpteḥ santānā divāyāśca santānā bhavatha vayaṁ niśāvaṁśāstimiravaṁśā vā na bhavāmaḥ|"},{"book":"1 thiṣalanīkinaḥ","chapter":"5","verse":"6","text":"ato 'pare yathā nidrāgatāḥ santi tadvad asmābhi rna bhavitavyaṁ kintu jāgaritavyaṁ sacetanaiśca bhavitavyaṁ|"},{"book":"1 thiṣalanīkinaḥ","chapter":"5","verse":"7","text":"ye nidrānti te niśāyāmeva nidrānti te ca mattā bhavanti te rajanyāmeva mattā bhavanti|"},{"book":"1 thiṣalanīkinaḥ","chapter":"5","verse":"8","text":"kintu vayaṁ divasasya vaṁśā bhavāmaḥ; ato 'smābhi rvakṣasi pratyayapremarūpaṁ kavacaṁ śirasi ca paritrāṇāśārūpaṁ śirastraṁ paridhāya sacetanai rbhavitavyaṁ|"},{"book":"1 thiṣalanīkinaḥ","chapter":"5","verse":"9","text":"yata īśvaro'smān krodhe na niyujyāsmākaṁ prabhunā yīśukhrīṣṭena paritrāṇasyādhikāre niyuुktavān,"},{"book":"1 thiṣalanīkinaḥ","chapter":"5","verse":"10","text":"jāgrato nidrāgatā vā vayaṁ yat tena prabhunā saha jīvāmastadarthaṁ so'smākaṁ kṛte prāṇān tyaktavān|"},{"book":"1 thiṣalanīkinaḥ","chapter":"5","verse":"11","text":"ataeva yūyaṁ yadvat kurutha tadvat parasparaṁ sāntvayata susthirīkurudhvañca|"},{"book":"1 thiṣalanīkinaḥ","chapter":"5","verse":"12","text":"he bhrātaraḥ, yuṣmākaṁ madhye ye janāḥ pariśramaṁ kurvvanti prabho rnāmnā yuṣmān adhitiṣṭhantyupadiśanti ca tān yūyaṁ sammanyadhvaṁ|"},{"book":"1 thiṣalanīkinaḥ","chapter":"5","verse":"13","text":"svakarmmahetunā ca premnā tān atīvādṛyadhvamiti mama prārthanā, yūyaṁ parasparaṁ nirvvirodhā bhavata|"},{"book":"1 thiṣalanīkinaḥ","chapter":"5","verse":"14","text":"he bhrātaraḥ, yuṣmān vinayāmahe yūyam avihitācāriṇo lokān bhartsayadhvaṁ, kṣudramanasaḥ sāntvayata, durbbalān upakuruta, sarvvān prati sahiṣṇavo bhavata ca|"},{"book":"1 thiṣalanīkinaḥ","chapter":"5","verse":"15","text":"aparaṁ kamapi pratyaniṣṭasya phalam aniṣṭaṁ kenāpi yanna kriyeta tadarthaṁ sāvadhānā bhavata, kintu parasparaṁ sarvvān mānavāṁśca prati nityaṁ hitācāriṇo bhavata|"},{"book":"1 thiṣalanīkinaḥ","chapter":"5","verse":"16","text":"sarvvadānandata|"},{"book":"1 thiṣalanīkinaḥ","chapter":"5","verse":"17","text":"nirantaraṁ prārthanāṁ kurudhvaṁ|"},{"book":"1 thiṣalanīkinaḥ","chapter":"5","verse":"18","text":"sarvvaviṣaye kṛtajñatāṁ svīkurudhvaṁ yata etadeva khrīṣṭayīśunā yuṣmān prati prakāśitam īśvarābhimataṁ|"},{"book":"1 thiṣalanīkinaḥ","chapter":"5","verse":"19","text":"pavitram ātmānaṁ na nirvvāpayata|"},{"book":"1 thiṣalanīkinaḥ","chapter":"5","verse":"20","text":"īśvarīyādeśaṁ nāvajānīta|"},{"book":"1 thiṣalanīkinaḥ","chapter":"5","verse":"21","text":"sarvvāṇi parīkṣya yad bhadraṁ tadeva dhārayata|"},{"book":"1 thiṣalanīkinaḥ","chapter":"5","verse":"22","text":"yat kimapi pāparūpaṁ bhavati tasmād dūraṁ tiṣṭhata|"},{"book":"1 thiṣalanīkinaḥ","chapter":"5","verse":"23","text":"śāntidāyaka īśvaraḥ svayaṁ yuṣmān sampūrṇatvena pavitrān karotu, aparam asmatprabho ryīśukhrīṣṭasyāgamanaṁ yāvad yuṣmākam ātmānaḥ prāṇāḥ śarīrāṇi ca nikhilāni nirddoṣatvena rakṣyantāṁ|"},{"book":"1 thiṣalanīkinaḥ","chapter":"5","verse":"24","text":"yo yuṣmān āhvayati sa viśvasanīyo'taḥ sa tat sādhayiṣyati|"},{"book":"1 thiṣalanīkinaḥ","chapter":"5","verse":"25","text":"he bhrātaraḥ, asmākaṁ kṛte prārthanāṁ kurudhvaṁ|"},{"book":"1 thiṣalanīkinaḥ","chapter":"5","verse":"26","text":"pavitracumbanena sarvvān bhrātṛn prati satkurudhvaṁ|"},{"book":"1 thiṣalanīkinaḥ","chapter":"5","verse":"27","text":"patramidaṁ sarvveṣāṁ pavitrāṇāṁ bhrātṛṇāṁ śrutigocare yuṣmābhiḥ paṭhyatāmiti prabho rnāmnā yuṣmān śapayāmi|"},{"book":"1 thiṣalanīkinaḥ","chapter":"5","verse":"28","text":"asmākaṁ prabho ryīśukhrīṣṭasyānugrate yuṣmāsu bhūyāt| āmen|"}]}