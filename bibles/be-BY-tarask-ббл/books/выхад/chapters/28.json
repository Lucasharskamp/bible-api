{"data":[{"book":"ВЫХАД","chapter":"28","verse":"1","text":"І вазьмі да сябе Аарона, брата твайго, і сыноў ягоных зь ім з асяродзьдзя сыноў Ізраілевых, каб ён быў сьвятаром Мне, Аарона і Надава, Авіуда, Элеазара і Ітамара, сыноў Ааронавых."},{"book":"ВЫХАД","chapter":"28","verse":"2","text":"І зрабі сьвяшчэнную вопратку Аарону, брату твайму, дзеля славы і аздобнасьці."},{"book":"ВЫХАД","chapter":"28","verse":"3","text":"І скажы ўсім, хто мудры сэрцам, каго Я напоўніў духам мудрасьці, каб яны зрабілі Аарону вопратку дзеля прысьвячэньня яго, каб ён быў сьвятаром Мне."},{"book":"ВЫХАД","chapter":"28","verse":"4","text":"Вось вопратка, якую яны павінны справіць: нагруднік, эфод, верхняя рыза, хітон сьцяжны, кідар і пояс. Няхай справяць сьвяшчэннае адзеньне Аарону, брату твайму, і сынам ягоным, каб ён быў сьвятаром Мне."},{"book":"ВЫХАД","chapter":"28","verse":"5","text":"Хай яны возьмуць золата, блакітнай і пурпуровай і чырванёнай воўны і вісону,"},{"book":"ВЫХАД","chapter":"28","verse":"6","text":"і зробяць эфод з золата, з блакітнай, пурпуровай і чырванёнай воўны, і з суканага вісону, адмысловага вырабу."},{"book":"ВЫХАД","chapter":"28","verse":"7","text":"У ім павінны быць на абодвух канцах яго два нарамнікі дзеля павязваньня, каб ён быў павязаны."},{"book":"ВЫХАД","chapter":"28","verse":"8","text":"І пояс эфода, які паверх яго, павінен быць аднолькавага зь ім вырабу, з золата, з блакітнай, пурпуровай і чырванёнай воўны і з суканага вісону."},{"book":"ВЫХАД","chapter":"28","verse":"9","text":"І вазьмі два камені аніксу і выраж на іх імёны сыноў Ізраілевых:"},{"book":"ВЫХАД","chapter":"28","verse":"10","text":"шэсьць імёнаў іхніх на адным камені і шэсьць імёнаў астатніх на другім камені, у парадку іх нараджэньня;"},{"book":"ВЫХАД","chapter":"28","verse":"11","text":"разьбяр па камені, які выразае пячаткі, хай выража на двух камянях імёны сыноў Ізраілевых; і ўстаў іх у залатыя гнёзды"},{"book":"ВЫХАД","chapter":"28","verse":"12","text":"і пакладзі два камені гэтыя на нарамнікі эфода; гэта камяні на памяць сынам Ізраілевым; і будзе Аарон насіць імёны іх перад Госпадам на абодвух плячах сваіх дзеля памяці."},{"book":"ВЫХАД","chapter":"28","verse":"13","text":"І зрабі гнёзды з золата;"},{"book":"ВЫХАД","chapter":"28","verse":"14","text":"і два ланцужкі з чыстага золата, вітымі зрабі іх вырабам плеценым; і прымацуй вітыя ланцужкі да гнёздаў."},{"book":"ВЫХАД","chapter":"28","verse":"15","text":"Зрабі нагруднік судны адмысловага вырабу; зрабі яго такім самым вырабам, як эфод: з золата, з блакітнай, пурпуровай і чырванёнай воўны і з суканага вісону зрабі яго;"},{"book":"ВЫХАД","chapter":"28","verse":"16","text":"ён павінен быць чатырохкутны, падвойны, на пядзю ў даўжыню і на пядзю ў шырыню:"},{"book":"ВЫХАД","chapter":"28","verse":"17","text":"і ўстаў у яго апраўленыя камяні ў чатыры рады; побач рубін, тапаз, смарагд - гэта адзін рад;"},{"book":"ВЫХАД","chapter":"28","verse":"18","text":"другі рад: карбункул, сапфір і адамант:"},{"book":"ВЫХАД","chapter":"28","verse":"19","text":"трэці рад: карунд, агат і аметыст;"},{"book":"ВЫХАД","chapter":"28","verse":"20","text":"чацьвёрты рад: хрызаліт, анікс і ясьпіс; у залатыя гнёзды павінны быць устаўлены яны."},{"book":"ВЫХАД","chapter":"28","verse":"21","text":"Гэтых камянёў павінна быць дванаццаць, па колькасьці, паводле імёнаў іх; на кожным, як на пячатцы, павінна быць выразана па адным імю зь ліку дванаццаці плямёнаў."},{"book":"ВЫХАД","chapter":"28","verse":"22","text":"Да нагрудніка зрабі ланцужкі вітыя плеценага вырабу з чыстага золата;"},{"book":"ВЫХАД","chapter":"28","verse":"23","text":"і зрабі да нагрудніка два колцы з золата і прымацуй два колцы да двух канцоў нагрудніка;"},{"book":"ВЫХАД","chapter":"28","verse":"24","text":"і ўкладзі два пляцёныя ланцужкі з золата ў абодва колцы на канцах нагрудніка,"},{"book":"ВЫХАД","chapter":"28","verse":"25","text":"а два канцы двух ланцужкоў прымацуй да двух гнёздаў і прымацуй да нарамніка эфода зь відавога боку яго;"},{"book":"ВЫХАД","chapter":"28","verse":"26","text":"яшчэ зрабі два колцы залатыя і прымацуй іх да двух другіх канцоў нагрудніка на тым баку, які ляжыць да эфода ўсярэдзіну;"},{"book":"ВЫХАД","chapter":"28","verse":"27","text":"таксама зрабі два колцы залатыя і прымацуй іх да двух нарамнікаў эфода зьнізу, зь відавога боку яго, каля злучэньня яго, над поясам эфода;"},{"book":"ВЫХАД","chapter":"28","verse":"28","text":"І прымацуюць нагруднік колцамі яго да колцаў эфода шнурком з блакітнай воўны, каб ён быў над поясам эфода, і каб не спадаў нагруднік з эфода."},{"book":"ВЫХАД","chapter":"28","verse":"29","text":"І будзе насіць Аарон імёны сыноў Ізраілевых на нагрудніку судным каля сэрца свайго, калі будзе ўваходзіць у сьвятыню, дзеля заўсёднай памяці перад Госпадам."},{"book":"ВЫХАД","chapter":"28","verse":"30","text":"На нагруднік судны пакладзі урым і тумім, і яны будуць каля сэрца Ааронавага, калі будзе ён уваходзіць перад аблічча Гасподняе; і будзе Аарон заўсёды насіць суд сыноў Ізраілевых каля сэрца свайго перад абліччам Гасподнім."},{"book":"ВЫХАД","chapter":"28","verse":"31","text":"І зрабі верхнюю рызу да эфода ўсю блакітную;"},{"book":"ВЫХАД","chapter":"28","verse":"32","text":"пасярэдзіне яе павінна быць прарэха для галавы; па краі прарэхі вакол павінна быць абшыўка тканая, як у адтуліне ў панцыры, каб ня дралася;"},{"book":"ВЫХАД","chapter":"28","verse":"33","text":"на прыполе яе зрабі яблыкі зь нітак блакітнага, яхантавага, пурпуровага і чырванёнага колеру, вакол па прыполе яе; чашачкі залатыя пасярод іх вакол:"},{"book":"ВЫХАД","chapter":"28","verse":"34","text":"залатая чашачка і яблык, залатая чашачка і яблык, па прыполе верхняй рызы наўкола;"},{"book":"ВЫХАД","chapter":"28","verse":"35","text":"яна будзе на Аароне ў набажэнстве, каб чуцен быў ад яго гук, калі ён будзе ўваходзіць у сьвятыню перад аблічча Гасподняе і калі будзе выходзіць, каб яму не памерці."},{"book":"ВЫХАД","chapter":"28","verse":"36","text":"І зрабі паліраваную дошчачку з чыстага золата, і выраж на ёй, як выразаюць на пячатцы: «Сьвятасьць Гасподняя»,"},{"book":"ВЫХАД","chapter":"28","verse":"37","text":"і прымацуй яе шнурком блакітнага колеру да кідара, так каб яна была зь відавога боку кідара;"},{"book":"ВЫХАД","chapter":"28","verse":"38","text":"і будзе яна на лобе Ааронавым, і панясе на сабе Аарон недахопы прынашэньняў, прысьвячаных сынамі Ізраілевымі, і ўсіх дарункаў, што імі прыносяцца; і будзе яна ўвесь час на лобе ў яго, дзеля ўпадабаньня Гасподняга да іх."},{"book":"ВЫХАД","chapter":"28","verse":"39","text":"І зрабі хітон зь вісону і кідар зь вісону і зрабі пояс узорыстага вырабу;"},{"book":"ВЫХАД","chapter":"28","verse":"40","text":"зрабі і сынам Ааронавым хітоны, зрабі ім паясы, і павязкі на галаву зрабі ім дзеля славы і аздобнасьці,"},{"book":"ВЫХАД","chapter":"28","verse":"41","text":"і апрані ў іх Аарона, брата твайго, і сыноў ягоных зь ім, і памаж іх, і напоўні рукі іхнія, і прысьвяці іх, і яны будуць сьвятарамі Мне."},{"book":"ВЫХАД","chapter":"28","verse":"42","text":"І зрабі ім сподняе ільняное, каб прыкрываць цялесную галізну ад паясьніцы да галеняў,"},{"book":"ВЫХАД","chapter":"28","verse":"43","text":"і хай будзе яно на Аароне і на сынах ягоных, калі будуць яны ўваходзіць у скінію сходу, альбо прыступаць да ахвярніка, каб служыць у сьвятыні, каб ім не навесьці грэху і не памерці. Гэта статут вечны, яму і нашчадкам ягоным пасьля яго."}]}