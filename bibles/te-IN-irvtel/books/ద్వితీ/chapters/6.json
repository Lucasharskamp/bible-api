{"data":[{"book":"ద్వితీ","chapter":"6","verse":"1","text":"“మీరూ మీ కొడుకులూ మీ మనుమలూ"},{"book":"ద్వితీ","chapter":"6","verse":"2","text":"మీ దేవుడైన యెహోవాకు భయపడి, నేను మీకు ఆజ్ఞాపించే ఆయన కట్టడలు, ఆజ్ఞలు అన్నిటినీ మీ జీవితకాలమంతా పాటిస్తే మీరు దీర్ఘాయుష్మంతులు అవుతారు. మీరు స్వాధీనం చేసుకోడానికి నది దాటి వెళ్తున్న దేశంలో మీరు పాటించడానికి మీకు బోధించాలని మీ యెహోవా దేవుడు ఆజ్ఞాపించిన కట్టడలు, విధులు ఇవే."},{"book":"ద్వితీ","chapter":"6","verse":"3","text":"ఇశ్రాయేలూ, నీ పూర్వీకుల దేవుడైన యెహోవా నీతో చెప్పిన ప్రకారం పాలు తేనెలు ప్రవహించే దేశంలో సుఖశాంతులతో బాగా అభివృద్ధి చెందడానికి నువ్వు వాటిని విని, అనుసరించాలి."},{"book":"ద్వితీ","chapter":"6","verse":"4","text":"ఇశ్రాయేలూ విను. మన యెహోవా దేవుడు అద్వితీయుడు."},{"book":"ద్వితీ","chapter":"6","verse":"5","text":"నీ పూర్ణహృదయంతో, నీ పూర్ణాత్మతో, నీ పూర్ణశక్తితో నీ దేవుడైన యెహోవాను ప్రేమించాలి."},{"book":"ద్వితీ","chapter":"6","verse":"6","text":"ఈ రోజు నేను మీకు ఆజ్ఞాపించే ఈ మాటలు మీ హృదయంలో ఉంచుకోవాలి."},{"book":"ద్వితీ","chapter":"6","verse":"7","text":"మీరు మీ కొడుకులకు వాటిని నేర్పించి, మీ ఇంట్లో కూర్చున్నప్పుడూ దారిలో నడిచేటప్పుడూ నిద్రపోయేటప్పుడూ లేచేటప్పుడూ వాటిని గూర్చి మాట్లాడాలి. సూచనగా వాటిని మీ చేతికి కట్టుకోవాలి."},{"book":"ద్వితీ","chapter":"6","verse":"8","text":"అవి మీ రెండు కళ్ళ మధ్యలో బాసికం లాగా ఉండాలి."},{"book":"ద్వితీ","chapter":"6","verse":"9","text":"మీ ఇంట్లో గుమ్మాల మీదా తలుపుల మీదా వాటిని రాయాలి."},{"book":"ద్వితీ","chapter":"6","verse":"10","text":"మీ దేవుడు యెహోవా మీ పూర్వీకులైన అబ్రాహాము, ఇస్సాకు, యాకోబులతో చేసిన వాగ్దానం ప్రకారం మిమ్మల్ని ఆ దేశంలోకి తీసుకెళ్ళి, మీరు కట్టని గొప్ప, మంచి పట్టణాలను మీకు ఇస్తున్నాడు."},{"book":"ద్వితీ","chapter":"6","verse":"11","text":"మీరు నింపని మంచి వస్తువులతో నిండిన ఇళ్ళనూ, మీరు తవ్వని బావులనూ, మీరు నాటని ద్రాక్షతోటలనూ ఒలీవ తోటలనూ మీకిస్తున్నాడు."},{"book":"ద్వితీ","chapter":"6","verse":"12","text":"అక్కడ మీరు తిని, తృప్తి పొందినప్పుడు, బానిసలుగా ఉన్న ఐగుప్తు దేశం నుండి మిమ్మల్ని రప్పించిన యెహోవాను మరచిపోకుండా జాగ్రత్త వహించాలి."},{"book":"ద్వితీ","chapter":"6","verse":"13","text":"మీ యెహోవా దేవునికే భయపడాలి, ఆయననే పూజించాలి, ఆయన పేరట మాత్రమే ప్రమాణం చేయాలి."},{"book":"ద్వితీ","chapter":"6","verse":"14","text":"మీరు ఇతర దేవుళ్ళను, అంటే మీ చుట్టూ ఉన్న ఇతర జాతుల ప్రజల దేవుళ్ళను పూజింపకూడదు."},{"book":"ద్వితీ","chapter":"6","verse":"15","text":"మీ మధ్య ఉన్న మీ యెహోవా దేవుడు రోషం గల దేవుడు కాబట్టి ఆయన కోపాగ్ని మీ మీద చెలరేగి దేశంలో ఉండకుండాా మిమ్మల్ని నాశనం చేస్తాడు."},{"book":"ద్వితీ","chapter":"6","verse":"16","text":"మీరు మస్సాలో ఆయన్ని పరీక్షించిన విధంగా 6:16 నిర్గమ 7:1-7 చూడండి.మీ దేవుడైన యెహోవాను శోధింపకూడదు."},{"book":"ద్వితీ","chapter":"6","verse":"17","text":"ఆయన ఇచ్చిన ఆజ్ఞలను, అంటే ఆయన శాసనాలను, కట్టడలను జాగ్రత్తగా పాటించాలి."},{"book":"ద్వితీ","chapter":"6","verse":"18","text":"మీకు సుఖశాంతులు కలిగేలా, మీ ఎదుట నుండి మీ శత్రువులందరినీ తరిమి వేస్తానని"},{"book":"ద్వితీ","chapter":"6","verse":"19","text":"యెహోవా చెప్పిన ప్రకారం మీ పూర్వీకులకు వాగ్దానం చేసిన ఆ మంచి దేశంలో మీరు ప్రవేశించి దాన్ని స్వాధీనం చేసుకొనేలా మీరు యెహోవా దృష్టికి యథార్థమైనదీ ఉత్తమమైనదీ చేయాలి."},{"book":"ద్వితీ","chapter":"6","verse":"20","text":"ఇక ముందు మీ కొడుకులు, మన యెహోవా దేవుడు మీకు ఆజ్ఞాపించిన శాసనాలు, కట్టడలు, విధులు ఏవి? అని మిమ్మల్ని అడిగినప్పుడు"},{"book":"ద్వితీ","chapter":"6","verse":"21","text":"మీరు వారితో ఇలా చెప్పాలి, మనం ఐగుప్తులో ఫరోకు బానిసలుగా ఉన్నప్పుడు యెహోవా తన బాహుబలంతో మనలను విడిపించాడు."},{"book":"ద్వితీ","chapter":"6","verse":"22","text":"యెహోవా ఐగుప్తు మీదా ఫరో మీదా అతని ఇంటివారందరి మీదా బాధాకరమైన, గొప్ప సూచకక్రియలూ అద్భుతాలూ మన కళ్ళ ఎదుట కనపరచి,"},{"book":"ద్వితీ","chapter":"6","verse":"23","text":"తాను మన పూర్వీకులకు వాగ్దానం చేసిన దేశాన్ని మనకిచ్చి మనలను దానిలో ప్రవేశపెట్టడానికి అక్కడ నుండి మనలను రప్పించాడు."},{"book":"ద్వితీ","chapter":"6","verse":"24","text":"మనం ఎప్పుడూ సుఖశాంతులు కలిగి ఈ రోజు ఉన్నట్టు మనం జీవించేలా మన యెహోవా దేవునికి భయపడి ఈ కట్టడలనన్నిటినీ పాటించాలని మనకు ఆజ్ఞాపించాడు."},{"book":"ద్వితీ","chapter":"6","verse":"25","text":"మన యెహోవా దేవుడు మనకి ఆజ్ఞాపించిన విధంగా ఆయన ఎదుట ఈ ఆజ్ఞలన్నిటినీ పాటిస్తూ నడుచుకుంటే అదే మన విషయంలో నీతి అనిపించుకుంటుంది.”"}]}