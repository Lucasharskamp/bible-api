{"data":[{"book":"Luka","chapter":"4","verse":"1","text":"Che Yesu ŵatyosile mu lusulo lwa Yolodani ali aguumbele Mbumu jwa Akunnungu ni ŵalongweswe ni Mbumu kwaula mwipululu."},{"book":"Luka","chapter":"4","verse":"2","text":"Kweleko ŵalinjikwe ni Shetani kwa moŵa alobaini. Katema kose ko, nganalya chachili chose ni pagamasile moŵa go, jakwete sala."},{"book":"Luka","chapter":"4","verse":"3","text":"Shetani ŵaasalile, “Iŵaga mmwejo ni Mwana jwa Akunnungu, nlisalile ali liganga li ligalauche liŵe nkate.”"},{"book":"Luka","chapter":"4","verse":"4","text":"Che Yesu ŵaajanjile, “Ilembekwe mu Malembelo ga Akunnungu, ‘Mundu ngakulama kwa kulya nkate pe.’ ”"},{"book":"Luka","chapter":"4","verse":"5","text":"Shetani ŵankwesisye Che Yesu kwinani ni kunlosya kwanakamo mwenye syose sya pa chilambo."},{"book":"Luka","chapter":"4","verse":"6","text":"Shetani ŵansalile Che Yesu kuti, “Chinampe ulamusi wa ipanje yose ni ukulu wakwe, pakuŵa yose yi ambele une, ngukombola kumpa mundu jwalijose jungunsaka."},{"book":"Luka","chapter":"4","verse":"7","text":"Ni yose yi chinampe ni kuŵa yenu iŵaga chimundindiŵalile ni kumbopelela.”"},{"book":"Luka","chapter":"4","verse":"8","text":"Che Yesu ŵajanjile,"},{"book":"Luka","chapter":"4","verse":"9","text":"Shetani ŵanjigele Che Yesu mpaka ku Yelusalemu ni ŵanjimiche penani pa lusonga lwa Nyuumba ja Akunnungu ni kwasalila kuti “Iŵaga mmwejo nli Mwana jwa Akunnungu, nlipatusye paasi."},{"book":"Luka","chapter":"4","verse":"10","text":"Pakuŵa ilembekwe, ‘Chachatuma achikatumetume ŵao ŵa kwinani angose.’"},{"book":"Luka","chapter":"4","verse":"11","text":"Ni sooni, ‘Channyakule mmakono mwao, ntakuligomba lukongolo lwenu paliganga.’ ”"},{"book":"Luka","chapter":"4","verse":"12","text":"Nambo Che Yesu ŵajanjile, “Ilembekwe mu Malembelo ga Akunnungu, ‘Kasimwalinga Ambuje Akunnungu ŵenu.’ ”"},{"book":"Luka","chapter":"4","verse":"13","text":"Shetani paŵamasile kwalinga ŵannesile kwa katema."},{"book":"Luka","chapter":"4","verse":"14","text":"Che Yesu ŵausile ku chilambo cha ku Galilaya achilongoswaga ni machili ga Mbumu jwa Akunnungu ni ngani syao syajenele mu Galilaya ni mu misi jose jajiŵandikene."},{"book":"Luka","chapter":"4","verse":"15","text":"Nombe ŵaliji nkwajiganya ŵandu mu majumba gao ga kupopelela ni wose ŵaliji nkwalapa ŵelewo."},{"book":"Luka","chapter":"4","verse":"16","text":"Che Yesu ŵajawile ku Nasaleti, musi wawakulile ni Lyuŵa lya Kupumulila, ŵajinjile mu nyuumba ja kupopelela mpela iyatite pakuŵa chisyoŵelo. Ŵajimi kuti agasyome Malembelo ga Akunnungu."},{"book":"Luka","chapter":"4","verse":"17","text":"Ŵapochele chitabu chi che Isaya jwakulondola jwa Akunnungu ni ŵaunukwile, ŵasosile ni kupasimana papalembekwe yati"},{"book":"Luka","chapter":"4","verse":"18","text":"“Mbumu jwa Ambuje ali pamo ni une,"},{"book":"Luka","chapter":"4","verse":"19","text":"Ni kwenesya chaka cha Ambuje chakulosya umbone kwa ŵandu ŵakwe.”"},{"book":"Luka","chapter":"4","verse":"20","text":"Nipele ŵaunichile chitabu chila ni ŵampele katumetume, ŵatemi ni ŵandu wose ŵaŵaliji mu nyuumba ja kupopelela ŵannolechesye kwa nnope."},{"book":"Luka","chapter":"4","verse":"21","text":"Nombewo ŵaasalile, “Lelo Malembelo ga Akunnungu ga gaŵele isyene pamumbilikene ndi ngusyoma.”"},{"book":"Luka","chapter":"4","verse":"22","text":"Wose ŵanonyelwe nawo ni ŵagasimosile maloŵe gambone gaŵaŵechete. Ŵausyanaga, “Ana, aju ngaŵa mwana ju che Yusufu?”"},{"book":"Luka","chapter":"4","verse":"23","text":"Che Yesu ŵaasalile, “Ngumanyilila chimusalile chitagu chi, ‘Jwantela nlilamye mwasyene.’ Ni sooni chinchiti, ‘Ituipilikene kuti mpanganyisye ku Kapelenaumu mpanganye nombe pamusi pano.’ ”"},{"book":"Luka","chapter":"4","verse":"24","text":"Ŵapundile kuŵecheta, “Ngunsalila isyene, ngapagwa jwakulondola jwa Akunnungu jwakukundikwa mu chilambo chakwe."},{"book":"Luka","chapter":"4","verse":"25","text":"Nambo mpilikane! Isyene ngunsalila ŵapali achakongwe ŵakuwililwa ni achiŵankwawo ŵajinji mu chilambo cha Isilaeli katema ka che Elia. Kele katema ko nganijinyaga ula kwa yaka itatu ni miesi sita ni kwaliji ni sala jekulungwa pa chilambo chose."},{"book":"Luka","chapter":"4","verse":"26","text":"Namose yeleyo che Elia nganalajiswa kwa jwalijose jwakuwililwa ni ŵankwakwe ikaŵe kwa jwankongwe jwa kuwililwa jwa ku Salepita chilambo cha ku Sidoni."},{"book":"Luka","chapter":"4","verse":"27","text":"Ni sooni paliji ni ŵamatana ŵajinji chilambo cha ku Isilaeli katema ka jwakulondola jwa Akunnungu che Elisha. Nipele, nganapagwa jwalijose juŵaswejele ikaŵe che Naamani pe jwa ku Silia.”"},{"book":"Luka","chapter":"4","verse":"28","text":"Wose ŵaŵaliji mu nyuumba ja kupopelela jila paŵapikene yeleyo ŵatumbile nnope."},{"book":"Luka","chapter":"4","verse":"29","text":"Ŵajimi ni kwatyosya paasa musi wao wautaŵikwe pachanya chitumbi ni ŵampeleche mungulugulu chitumbi akombole kwatutila paasi."},{"book":"Luka","chapter":"4","verse":"30","text":"Nambo Che Yesu ŵapelete mbindikati jao ni kwaula."},{"book":"Luka","chapter":"4","verse":"31","text":"Che Yesu ŵajawile ku Kapelenaumu chilambo cha ku Galilaya ni kwajiganya ŵandu pa Lyuŵa lya Kupumulila."},{"book":"Luka","chapter":"4","verse":"32","text":"Ŵasimosile majiganyo gao pakuŵa utenga wao waliji ni ulamusi."},{"book":"Luka","chapter":"4","verse":"33","text":"Ni mu nyuumba ja kupopelela jila mwaliji ni mundu juŵaliji ni lisoka, ŵanyanyisye achitiji,"},{"book":"Luka","chapter":"4","verse":"34","text":"“Okwe, Che Yesu jwa ku Nasaleti nkwete ichichi nowe? Ana nnyiche kukutujonanga? Ngummanyilila kuti mmwe nli ŵaani, mmwejo ni Ŵaswela ŵa Akunnungu!”"},{"book":"Luka","chapter":"4","verse":"35","text":"Che Yesu ŵalikalipile lisoka achitiji, “Mmyalale! Munkopoche mundu ju!” Nipele lisoka lyo lyangwisisye mundu jo paujo pa ŵandu ni kunkopoka pangampoteka."},{"book":"Luka","chapter":"4","verse":"36","text":"Ŵandu wose ŵasimosile ni kuŵechetesyana, “Gelega gali majiganyo chi? Mundu ju akwete ulamusi ni machili ga kugasalila masoka gakopoche nombego gakukopoka!”"},{"book":"Luka","chapter":"4","verse":"37","text":"Ngani si Che Yesu syajenele panapose pachilambo pala."},{"book":"Luka","chapter":"4","verse":"38","text":"Che Yesu ŵakopweche mu nyuumba ja kupopelela jila ni kwaula kumusi ku che Simoni. Ŵaŵendile kuti ŵalamye akwegwao che Simoni pakuŵa ŵalwalaga chiboko."},{"book":"Luka","chapter":"4","verse":"39","text":"Nipele Che Yesu ŵaiche ni kwajinamila, ŵachikalipile chiboko nombecho channesile, papopo jwankongwe jo ŵajimwiche ni kwatelechela."},{"book":"Luka","chapter":"4","verse":"40","text":"Palyaiche ligulo, ŵandu wose ŵaŵalwalaga ilwele yakupisyangana ŵaichisye ku Che Yesu nombewo ŵasajiche makono gao pa kila jumo ni kwalamya."},{"book":"Luka","chapter":"4","verse":"41","text":"Nombe masoka gaakopweche ŵandu ŵajinji, ganyanyisye gachitiji, “Alakwe nli Mwana jwa Akunnungu!”"},{"book":"Luka","chapter":"4","verse":"42","text":"Kundaŵi jakwe, Che Yesu ŵajawile pachisyepela. Ŵandu ŵala ŵaliji nkwasosasosa. Paŵaichilile paŵaliji ŵalinjile kunsiŵila kuti anatyoche."},{"book":"Luka","chapter":"4","verse":"43","text":"Nambo ŵelewo ŵaasalile kuti, “Ngusachilwa kulalichila Ngani Jambone ja umwenye wa Akunnungu mu misi jine nombe pakuŵa ndumigwe kwa ligongo lyo.”"},{"book":"Luka","chapter":"4","verse":"44","text":"Ŵapundile kulalichila Ngani Jambone mmajumba ga kupopelela ga ku Yudea."}]}