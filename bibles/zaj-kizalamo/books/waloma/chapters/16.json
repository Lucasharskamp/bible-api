{"data":[{"book":"WALOMA","chapter":"16","verse":"1","text":"Nomwika mmakono genu lumbu jetu Foibe, shemasi wa wanhu wamtogole Kilisto ako mdiwambo da Kenikilea."},{"book":"WALOMA","chapter":"16","verse":"2","text":"M'bokeleni mditwaga da Mndewa, kamba vowolondigwa kutenda wanhu wa Mulungu wang'alile, mgweleleni kinhu chochose choyolonda kulawa kumwenu, kwavija kawataza wanhu bwando hamoja na nie mwenyego."},{"book":"WALOMA","chapter":"16","verse":"3","text":"Walamseni Pilisila na Akuila, wasang'hana wayangu msang'hano ya Yesu Kilisto,"},{"book":"WALOMA","chapter":"16","verse":"4","text":"awo wauhonzile ugima wao sama yangu nie. Sio nie niiyeka niwaheweza, ila vivija na Wamhazi wose wamtogole Kilisto."},{"book":"WALOMA","chapter":"16","verse":"5","text":"Vivija walamseni wanhu wamtogole Kilisto awo woiting'hana mng'anda yao."},{"book":"WALOMA","chapter":"16","verse":"6","text":"Mulamseni Maliamu, ayo yawasang'hanikile mweye ng'hani."},{"book":"WALOMA","chapter":"16","verse":"7","text":"Mulamseni Enduloniko na Yunia, Wayahudi wayangu wakalile mkifungo hamoja na nie, awo watangigwe ng'hani mmwanza wa watumigwa wa Kilisto, na hewo wanilongola nie mkumtogola Kilisto."},{"book":"WALOMA","chapter":"16","verse":"8","text":"Mulamseni Ampiliato, mbwigaangu muuhamoja na Mndewa."},{"book":"WALOMA","chapter":"16","verse":"9","text":"Mulamseni Alibano, msang'hana mietu hamoja na Kilisto, na mbwigaangu Sitaku."},{"book":"WALOMA","chapter":"16","verse":"10","text":"Mulamseni Apele, ayo yatogoligwe na Kilisto. Walamseni awo wali mng'anda ya Alistobulo."},{"book":"WALOMA","chapter":"16","verse":"11","text":"Mulamseni Muyahudi miyangu Helodiana. Walamseni awo wamtogole Mndewa wali mng'anda ya Nakiso."},{"book":"WALOMA","chapter":"16","verse":"12","text":"Walamseni Tulufena na Tulufosa, awo wosang'hanika sama ya Mndewa. Mulamseni mbwigaangu Pesisi, ayo yasang'hanike ng'hani sama ya Mndewa."},{"book":"WALOMA","chapter":"16","verse":"13","text":"Mulamseni Lufo, yasaguligwe na Mndewa, mulamseni na mamaake, ayo vivija yakalile kamba mamaangu."},{"book":"WALOMA","chapter":"16","verse":"14","text":"Mulamseni Asinikilito, Filegoni, Helime, Patuloba, Helima, na ndugu wamtogole Kilisto wali hamoja nao."},{"book":"WALOMA","chapter":"16","verse":"15","text":"Mulamseni Filologo, Yulia, Nelea na lumbu jake, na Olimpa, na wanhu wose wamtogole Kilisto wali hamoja nao."},{"book":"WALOMA","chapter":"16","verse":"16","text":"Ilamseni wenyego kwa wenyego na mnonelo ung'alile. Madale gose ga wanhu wamtogole Kilisto gowalamsa."},{"book":"WALOMA","chapter":"16","verse":"17","text":"Ndugu zangu, nowayalalila kamba mwitiganye na awo wogala mbagu na ving'hwaso mzinzila zenu, mkugahindula mafundizo gamfundizigwe. Mwinege nawo."},{"book":"WALOMA","chapter":"16","verse":"18","text":"Kwavija wanhu kamba hiwo hawamsang'hanikila Mndewa wetu Kilisto, ila wosang'hanikila gaja gowosulukila wenyego. Muulonzi unyilibuke na mbuli za kunogeza, woivwizila mioyo ya wanhu wali na ngelegeza ndodo."},{"book":"WALOMA","chapter":"16","verse":"19","text":"Kila munhu kahulika mmbuli ya wende umulinao, avo nodeng'ha sama yenu. Nolonda muwe na nzewele mmbuli ya gaja ganogile, ila muwe wabozi mmbuli ya gaja gehile."},{"book":"WALOMA","chapter":"16","verse":"20","text":"Mulungu wa tindiwalo mbwisa komuhonda Mwenembago hasi ha magulu genu."},{"book":"WALOMA","chapter":"16","verse":"21","text":"Timoteo, msang'hana miyangu, kowalamsa, na Lukio, na Yasoni, na Sosipata, Wayahudi wayangu."},{"book":"WALOMA","chapter":"16","verse":"22","text":"Nie Tatio, nyandike lupwilili luno, nowalamsa mditwaga da Mndewa."},{"book":"WALOMA","chapter":"16","verse":"23","text":"Gayo, mwenekae wangu na wanhu wose wamtogole Kilisto, kowalamsa. Elasto, mwika hela wa idiwambo, na ndugu yetu Kwato wowalamsa."},{"book":"WALOMA","chapter":"16","verse":"24","text":"Ngekewa ya Mndewa wetu Yesu Kilisto iwe hamoja na mweye mose. Amina.16:24 Nyandiko ziyagwe za umwaka zabule mnhongo wa 24."},{"book":"WALOMA","chapter":"16","verse":"25","text":"Yenzi yose imcholele Mulungu yali na udaho wa kuwagela mweye mhiko kubitila Usenga wangu Unogile na kumpeta Yesu Kilisto na kubitila lugubulo lwa nyong'onyo ifisigwe songela mwaka."},{"book":"WALOMA","chapter":"16","verse":"26","text":"Ila sambi igubuligwa kubitila Nyandiko Zing'alile za wahokozi na kubitila ndagizi ya Mulungu wa digunge itendigwa itangigwe na Wamhazi wose, giladi wanhu wose wamtogole na kumtegeleza heyo."},{"book":"WALOMA","chapter":"16","verse":"27","text":"Ha Mulungu, yeiyeka yali na nzewele, yayenzigwe milongo yose kubitila Yesu Kilisto! Amina."}]}