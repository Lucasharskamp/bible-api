{"data":[{"book":"Lewwota","chapter":"24","verse":"1","text":"Waaqayyo Museedhaan akkana jedhe;"},{"book":"Lewwota","chapter":"24","verse":"2","text":"“Akka ibsaan ittuma fufee bobaʼuuf akka isaan zayitii ejersaa kan cuunfamee taliila taʼe siif fidaniif ijoollee Israaʼel ajaji."},{"book":"Lewwota","chapter":"24","verse":"3","text":"Aroonis ibsaawwan sana golgaa taabota kakuu seeraa kan dunkaana wal gaʼii keessa jiru sanaan alatti fuula Waaqayyoo duratti galgalaa hamma ganamaatti ittuma fufee haa qopheessu. Kunis dhaloota keessaniif seera bara baraa haa taʼu."},{"book":"Lewwota","chapter":"24","verse":"4","text":"Ibsaawwan baattuu ibsaa kan warqee qulqulluu irraa hojjetaman irra fuula Waaqayyoo dura jiran sun ittuma fufanii qopheeffamuu qabu."},{"book":"Lewwota","chapter":"24","verse":"5","text":"“Daakuu bullaaʼaa fuudhiitii buddeena kudha lama tolchi; tokkoon tokkoon buddeena sanaas daakuu iifii24:5 Iifiin tokko kiiloo giraamii 40. tokkoo irraa harka kudhan keessaa harka lama lamaan haa tolfamu."},{"book":"Lewwota","chapter":"24","verse":"6","text":"Buddeena kanas toora tokko keessa jaʼa jaʼa godhiitii minjaala warqee qulqulluu irraa hojjetamee fuula Waaqayyoo dura jiru irra toora lamaan kaaʼi."},{"book":"Lewwota","chapter":"24","verse":"7","text":"Akka inni qooda buddeena sanaa kutaa yaadannootii fi aarsaa ibiddaan Waaqayyoof dhiʼeeffamu taʼuuf tokkoo tokkoo toora sanaa irra ixaana qulqulluu kaaʼi."},{"book":"Lewwota","chapter":"24","verse":"8","text":"Buddeenni kunis akka kakuu bara baraa taʼee saba Israaʼel iddoo buʼuuf yeroo hunda Sanbatuma Sanbataan fuula Waaqayyoo dura haa kaaʼamu."},{"book":"Lewwota","chapter":"24","verse":"9","text":"Buddeenni kun qooda Arooniitii fi ilmaan isaa ti; isaanis sababii buddeenni kun qooda isaanii kan bara baraa kan aarsaa ibiddaan Waaqayyoof dhiʼeeffame keessaa kutaa waan hunda caalaa qulqullaaʼe taʼeef iddoo qulqulluutti isa haa nyaatan.”"},{"book":"Lewwota","chapter":"24","verse":"10","text":"Namichi haati isaa gosa Israaʼelii fi abbaan isaa immoo nama biyya Gibxii taʼe tokko Israaʼeloota gidduu baʼe; lollis qubata keessatti isaa fi Israaʼelicha tokko gidduutti kaʼe."},{"book":"Lewwota","chapter":"24","verse":"11","text":"Ilmi dubartii Israaʼel sunis Maqaa Waaqaa arrabse; ni abaares; kanaafuu Museetti isa fidan. Maqaan haadha namicha sanaas Sheloomiit jedhama; isheen immoo intala namicha gosa Daanii kan Dibraayi jedhamuu ti."},{"book":"Lewwota","chapter":"24","verse":"12","text":"Isaanis hamma fedhiin Waaqayyoo isaanii ifutti eegumsa jala isa tursan."},{"book":"Lewwota","chapter":"24","verse":"13","text":"Waaqayyos Museedhaan akkana jedhe:"},{"book":"Lewwota","chapter":"24","verse":"14","text":"“Namicha Waaqa arrabse sana qubata keessaa gad baasi. Warri isa dhagaʼan hundinuu harka isaanii mataa isaa irra haa kaaʼan; waldaan hundi immoo dhagaadhaan isa haa tumu."},{"book":"Lewwota","chapter":"24","verse":"15","text":"Israaʼelootaan akkana jedhi; ‘Namni kam iyyuu yoo Waaqa isaa abaare inni cubbuu hojjeteef itti gaafatama;"},{"book":"Lewwota","chapter":"24","verse":"16","text":"namni Maqaa Waaqayyoo arrabsu haa ajjeefamu. Waldaan hundi dhagaadhaan isa haa tumu. Alagaas taʼu dhalataan biyyaa yoo Maqaa Waaqaa arrabse haa ajjeefamu."},{"book":"Lewwota","chapter":"24","verse":"17","text":"“ ‘Namni nama ajjeese kam iyyuu haa ajjeefamu."},{"book":"Lewwota","chapter":"24","verse":"18","text":"Namni horii namaa ajjeese horii sana iddoo haa buusu."},{"book":"Lewwota","chapter":"24","verse":"19","text":"Namni tokko yoo ollaa isaa miidhe, wanni inni nama sana godhe isa irrattis haa godhamu;"},{"book":"Lewwota","chapter":"24","verse":"20","text":"kunis qooda cabaa cabaa, qooda ijaa ija, qooda ilkaanii ilkaan jechuu dha. Innis akkuma nama miidhe sana isa irrattis haa godhamu."},{"book":"Lewwota","chapter":"24","verse":"21","text":"Namni horii ajjeese horii sana iddoo haa buusu; namni nama ajjeese garuu haa ajjeefamu."},{"book":"Lewwota","chapter":"24","verse":"22","text":"Alagaas taʼu dhalataa biyyaatiif seera tokkicha qabaadhaa. Ani Waaqayyo Waaqa keessan.’ ”"},{"book":"Lewwota","chapter":"24","verse":"23","text":"Museen waan kana Israaʼelootatti hime; isaanis namicha Waaqa arrabse sana qubata keessaa gad baasanii dhagaadhaan tuman; Israaʼeloonni akkuma Waaqayyo Musee ajaje godhan."}]}