{"data":[{"book":"Galatským","chapter":"2","verse":"1","text":"Až o čtrnáct let později jsem přišel do Jeruzaléma znovu, tentokrát s Barnabášem a Titem."},{"book":"Galatským","chapter":"2","verse":"2","text":"Dostal jsem totiž od Boha pokyn, abych všechno, čemu učím v pohanských zemích, předložil ke zvážení čelným osobám v církvi. Vše jsme spolu prohovořili a nikdo neměl námitky,"},{"book":"Galatským","chapter":"2","verse":"3","text":"dokonce nepožadovali ani na Titovi, který byl Řek, aby se dal po židovsku obřezat."},{"book":"Galatským","chapter":"2","verse":"4","text":"Otázku obřízky rozvířili teprve někteří z dřívějších příslušníků farizejské strany. Ti se mezi nás vloudili, aby vyslídili, do jaké míry jsme opustili mojžíšovské obřadní předpisy. Rádi by z nás byli opět udělali otroky starých příkazů a zákazů,"},{"book":"Galatským","chapter":"2","verse":"5","text":"ale tomu jsme se bránili a ubránili, abyste snad nebyli přinuceni věřit, že spása je v plnění židovských zákonů."},{"book":"Galatským","chapter":"2","verse":"6","text":"Také nikdo z představitelů církve necítil potřebu dodávat něco k tomu, co jsem vás učil. (Mimochodem, jejich postavení stejně nic neznamená, protože před Bohem je člověk jeden jako druhý.)"},{"book":"Galatským","chapter":"2","verse":"7-9","text":"Když Petr, Jakub a Jan viděli, jak se Kristovo učení úspěšně šíří mezi pohany, rozpoznali v tom důkaz, že mě Bůh k této práci pověřil, stejně jako pověřil Petra k práci mezi židy. Tito tři nejvýznamnější apoštolové potom mně a Barnabášovi stiskli ruku na znamení dohody. „Pokračujme dál ve své práci,“ řekli, „vy mezi pohany a my mezi židy.“"},{"book":"Galatským","chapter":"2","verse":"10","text":"Jenom nám doporučili, abychom nezapomínali na chudé, což mi taky vždy leželo na srdci."},{"book":"Galatským","chapter":"2","verse":"11","text":"Když však přišel Petr do Antiochie, musel jsem ho veřejně pokárat, protože si to opravdu zasloužil."},{"book":"Galatským","chapter":"2","verse":"12","text":"Než totiž mezi nás přišli někteří jeruzalémští křesťané, jimž dosud leží na srdci dodržování židovských tradic, jídával klidně s dřívějšími pohany. Potom však, ze strachu před jeruzalémskými, začal se jich stranit."},{"book":"Galatským","chapter":"2","verse":"13","text":"A po něm si takhle pokrytecky počínali i Barnabáš a ostatní."},{"book":"Galatským","chapter":"2","verse":"14","text":"Když jsem to viděl, okamžitě mi bylo jasné, že to není v souladu s evangeliem. Proto jsem Petrovi řekl přede všemi: „Ty jsi rodem žid, se židovstvím jsi již skončil, ale teď chceš najednou nutit pohany, aby dodržovali židovské zákony?“"},{"book":"Galatským","chapter":"2","verse":"15","text":"My jsme sice rodilí židé,"},{"book":"Galatským","chapter":"2","verse":"16-17","text":"ale přece jako křesťané víme, že před Bohem obstojíme pouze pro víru v Ježíše Krista."},{"book":"Galatským","chapter":"2","verse":"18","text":"Před zákonem jsme všichni propadli, a proto nás žádná zásluha nemůže zachránit. Co kdyby se však naše spoléhání na Krista ukázalo klamné a dodržování mojžíšovských zákonů nepostradatelné? Nebyl by pak Kristus příčinou našeho zavržení? Nechme toho! Sami vidíte, k jak nesmyslným závěrům bychom dospěli."},{"book":"Galatským","chapter":"2","verse":"19","text":"Já osobně jsem na zákonu a jeho předpisech ztroskotal. Ve smyslu zákona jsem byl odsouzen k smrti a popraven. Na mně si zákon už nic nevezme. Kristovo ukřižování bylo i mým ukřižováním."},{"book":"Galatským","chapter":"2","verse":"20","text":"A tak to, co žije, nejsem už já, ale žije ve mně Kristus. A tomuto pravému životu dala v mém těle vzniknout víra v Božího Syna, který mě miloval a obětoval se za mne."},{"book":"Galatským","chapter":"2","verse":"21","text":"Nepatřím tedy k těm, jimž je Kristova oběť lhostejná. Kdybychom se před Bohem mohli vykázat naplněním zákona, byl by Kristus zemřel zbytečně!"}]}