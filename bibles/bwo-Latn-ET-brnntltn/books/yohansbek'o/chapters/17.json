{"data":[{"book":"Yohans Bek'o","chapter":"17","verse":"1","text":"Shawt s'awwotsi detsdek't teshts shawat melakiwotsitse iko tmaants waat, taash hank'o bíeti, «Wowe! aats ayuwotsatse bedek'ts mááts een widetsuats bodet angsho neesh kitsitwe,"},{"book":"Yohans Bek'o","chapter":"17","verse":"2","text":"17:2 Isa. 23:17; Erm. 51:7  datsatsi nugúswots binton widetswotsi woterne, datsats beyirwotsu bwidi weyiniyatse dutsets biron masherne.»"},{"book":"Yohans Bek'o","chapter":"17","verse":"3","text":"Maniyere il melakiyo shayiron woorwomaants taan dek't bíami, bíats jamo c'ashon s'eentsdek't guut'etso, shawat tookwotsnat tats k'aluwotsi detsts s'oots biraats bedek'ts máátsu tbek'i."},{"book":"Yohans Bek'o","chapter":"17","verse":"4","text":"17:4 Erm. 51:7  Máátsunu hamrawi eteeyirwonat bir taho tahdek'atni btesh, awntsonat mangts shúútson ink'wotsnwoere baatswtsatni btesh, bkishaatsnowere wic'its keewonat bwidi kiimo bín s'eents awntsi wanc'o detsdek'atni btesh."},{"book":"Yohans Bek'o","chapter":"17","verse":"5","text":"Bbaratsnowere ááshts shúútso «widetswotsnat datsatsi kiimwots indi, Babilon eenúni» ett guut'ere b́tesh."},{"book":"Yohans Bek'o","chapter":"17","verse":"6","text":"Máátsman S'ayinwots s'atsonat Iyesus jango bo gawtsosh ud'etswots s'atson mashwtsaat biere tbek'i, bin tbek'tsok'on ayidek'at tiadiye."},{"book":"Yohans Bek'o","chapter":"17","verse":"7","text":"Melakiyonmó taash hank'o bíeti, «Eegoshe ni adiri? Máátsuko ááshtsonat bi bíyats beebdek'ts shawat tookwotsnat tats k'aluwotsi detsts s'ootsoko ááshtso neesh kish kitsitwe,"},{"book":"Yohans Bek'o","chapter":"17","verse":"8","text":"17:8 7:7; Bek'. 11:7; Dub. 69:28  Nbek'ts s'ootso shino teshke, and aaliye, ilowere gop' k'oolotse kááron keshetwe, t'afo maants ametuwe, datso bíazeewortson boshúútso kashi mas'afatse guut'eraw datsatse beyirwots, s'ootso shin teshke b́teshi, andi aalo ili weetwo b́wottsok'o bobek'or aditúnee."},{"book":"Yohans Bek'o","chapter":"17","verse":"9","text":"«Dani teleefi nib detstso b́geyituwo haniye, shawat tookwots máátsú boats b be bedek'ts shawat guruwotsiye, manotswere shawat nugúswotsiye,"},{"book":"Yohans Bek'o","chapter":"17","verse":"10","text":"útswotswere dihirne, iko and fa'e, k'osh ikonu andoor warafa'e, bí b́woor múk' aawu s'uzsh tesho bín geyife."},{"book":"Yohans Bek'o","chapter":"17","verse":"11","text":"Shmtl nugúso bali teshtsonat and aalts s'ootsoniye, bí shawatwotsitse ikoniye, bít'afomantsowere ametuwe."},{"book":"Yohans Bek'o","chapter":"17","verse":"12","text":"«Nbek'ts tats k'aluwots andoor naasheraw tats nuguswotsiye, ernmó ik sa'atosh s'ootsonton bonaashitwok'o naashi alo dek'etúne."},{"book":"Yohans Bek'o","chapter":"17","verse":"13","text":"Tats nugusanots ik nibo detsfne, bo boangonat bo alon s'ootsmanshe imbok'rti,"},{"book":"Yohans Bek'o","chapter":"17","verse":"14","text":"bo mereero ats kes'o tuzitune, ernmó doonzwots doonznat nugúsuwotsatsi nugúso b́wottsotse boonda'adek'etwe, bínton fa'úwots s'eegetswotsi galdek'eetsuwotsnat amaneetswotsiye.»"},{"book":"Yohans Bek'o","chapter":"17","verse":"15","text":"Melakiyonwere taash hank'owa bíeti, «Widetsu boats bbefere nbek'ts aatswots, ashuwotsi, jirwotsnat, k'osh k'osh naari noonon keewirwotsiye,"},{"book":"Yohans Bek'o","chapter":"17","verse":"16","text":"s'ootsonat nbek'ts tats k'alwots widetsmani shit'etúne, binowere bt'afomaants betsitúne, araatson bin oorik'ritúne, b meetsono meetune, tawonowere mitsitúne,"},{"book":"Yohans Bek'o","chapter":"17","verse":"17","text":"B Ik'diyo bos'eentsitwok'o hasabiyan bonibots beeztso Ik'oniye, eshe Ik'o aap'o b́s'eenfetsosh bo hasabiyon ikwotitúne, bo naashtsi alonowere s'ootsosh imk'ritune."},{"book":"Yohans Bek'o","chapter":"17","verse":"18","text":"«Nbek'ts máátsnwere datsatsi nuguswotsatse naashit kit eenúniye.»"}]}