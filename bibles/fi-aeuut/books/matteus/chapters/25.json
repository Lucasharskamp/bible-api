{"data":[{"book":"Matteus","chapter":"25","verse":"1","text":"»Kertomus kymmenestä morsiusneidosta kuvaa, millainen Jumalan valtakunta on."},{"book":"Matteus","chapter":"25","verse":"2,3,4","text":"He ottivat lamppunsa ja lähtivät sulhasta vastaan, mutta vain viidellä oli järkeä ottaa öljyä sekä lamppuun että vara-astiaan. Muut unohtivat varaöljyn."},{"book":"Matteus","chapter":"25","verse":"5","text":"Kun sulhasta ei kuulunut, tyttöjä alkoi väsyttää ja he nukahtivat."},{"book":"Matteus","chapter":"25","verse":"6","text":"Keskiyöllä he heräsivät huutoon: ’Sulhanen tulee! Tulkaa ottamaan häntä vastaan!’"},{"book":"Matteus","chapter":"25","verse":"7","text":"Tytöt hyppäsivät pystyyn ja laittoivat lamppunsa kuntoon."},{"book":"Matteus","chapter":"25","verse":"8","text":"Silloin ne viisi, jotka olivat unohtaneet varata tarpeeksi öljyä, huomasivat, että heidän lamppunsa pian sammuisivat, ja pyysivät öljyä toisilta."},{"book":"Matteus","chapter":"25","verse":"9","text":"Nämä vastasivat: ’Ei meillä niin paljon ole. Menkää ostamaan itsellenne lisää.’"},{"book":"Matteus","chapter":"25","verse":"10","text":"Mutta kun he olivat lähteneet, sulhanen tuli. Ne, jotka olivat valmiina odottamassa, pääsivät hänen kanssaan häihin. Juhlapaikan ovi suljettiin heidän jälkeensä."},{"book":"Matteus","chapter":"25","verse":"11","text":"Myöhemmin toiset viisi tyttöä palasivat. He huusivat oven takana: ’Avatkaa meille ovi!’"},{"book":"Matteus","chapter":"25","verse":"12","text":"Sulhanen vastasi: ’Tulette liian myöhään, menkää pois!’25:12 Sananmukaisesti: »totisesti sanon teille: en tunnusta teitä»."},{"book":"Matteus","chapter":"25","verse":"13","text":"Olkaa koko ajan valmiina. Ette tiedä, minä hetkenä minä tulen."},{"book":"Matteus","chapter":"25","verse":"14","text":"Valaisen asiaa vielä toisella kertomuksella.25:14 Sisältyy ajatukseen. Eräs mies oli lähdössä ulkomaille. Hän kutsui apulaisensa luokseen ja antoi heidän käyttöönsä rahaa, jotta he sijoittaisivat sen hänen puolestaan."},{"book":"Matteus","chapter":"25","verse":"15","text":"Yksi apulaisista sai viisi säkkiä kultaa, toinen kaksi ja kolmas yhden säkillisen25:15 Sananmukaisesti: »yhden talentin». Talentti oli painomitta, joka vastasi noin 35 kilogrammaa. Talenttia käytettiin myös rahayksikkönä.. Mies oli tarkkaan harkinnut, miten paljon kullekin kannatti antaa. Sitten hän lähti matkalle."},{"book":"Matteus","chapter":"25","verse":"16","text":"Eniten saanut alkoi heti tehdä sijoituksia ja voitti pian toiset viisi kultasäkkiä."},{"book":"Matteus","chapter":"25","verse":"17","text":"Se, jolla oli kaksi säkkiä, voitti toiset kaksi."},{"book":"Matteus","chapter":"25","verse":"18","text":"Mutta se, joka oli saanut yhden säkin kultaa, kaivoi maahan kuopan ja pani rahat sinne talteen."},{"book":"Matteus","chapter":"25","verse":"19","text":"Pitkän ajan kuluttua isäntä palasi kotiin. Hän kutsui apulaisensa tekemään rahoista tiliä."},{"book":"Matteus","chapter":"25","verse":"20","text":"Viisi säkkiä saanut toi hänelle kymmenen."},{"book":"Matteus","chapter":"25","verse":"21","text":"Isäntä kiitteli häntä hyvästä suorituksesta. ’Olet osoittautunut luotettavaksi tämän pienen tehtävän hoitamisessa. Voin nyt antaa sinulle lisää vastuuta’, hän sanoi. ’Sen kunniaksi pidämme juhlan!’"},{"book":"Matteus","chapter":"25","verse":"22","text":"Mies, jolla oli ollut kaksi säkkiä kultaa, ilmoitti: ’Minäkin olen voittanut toiset kaksi säkillistä.’"},{"book":"Matteus","chapter":"25","verse":"23","text":"’Hienoa!’ isäntä sanoi. ’Olet ollut uskollinen tämän pienen summan hoitamisessa. Nyt saat lisää töitä.’"},{"book":"Matteus","chapter":"25","verse":"24,25","text":"Mies, joka oli saanut yhden kultasäkin, tuli viimeksi esiin ja selitti: ’Tiesin, että olet kova mies ja pelkäsin, että veisit kuitenkin kaiken, minkä olen ansainnut. Siksi piilotin rahasi maahan. Tässä saat ne takaisin.’"},{"book":"Matteus","chapter":"25","verse":"26","text":"Isäntä hurjistui: ’Laiska sinä olet! Kun kerran tiesit, että vaatisin voiton itselleni,"},{"book":"Matteus","chapter":"25","verse":"27","text":"olisit edes voinut panna rahat pankkiin kasvamaan korkoa."},{"book":"Matteus","chapter":"25","verse":"28","text":"Ottakaa tältä rahat ja antakaa ne sille, jolla on jo kymmenen kultasäkkiä."},{"book":"Matteus","chapter":"25","verse":"29","text":"Joka käyttää hyvin sen, mitä hänelle on uskottu, saa vielä lisää. Joka taas lyö laimin tehtävänsä, menettää vastuunsa."},{"book":"Matteus","chapter":"25","verse":"30","text":"Heittäkää tuo huono apulainen ulos talostani!’25:30 Sananmukaisesti: »Heittäkää tuo kelvoton palvelija äärimmäiseen pimeään. Siellä on itku ja hammasten kiristys»."},{"book":"Matteus","chapter":"25","verse":"31","text":"Minä, Ihmisen Poika, palaan kerran kuninkaana. Kaikki enkelit ovat kanssani, kun istun taivaan valtaistuimelle."},{"book":"Matteus","chapter":"25","verse":"32","text":"Silloin kokoontuvat kaikki kansat eteeni. Erottelen ihmiset25:32 Tai: »kansat». niin kuin paimen erottelee lampaat vuohista."},{"book":"Matteus","chapter":"25","verse":"33","text":"Lampaiden paikka on oikealla puolellani, vuohien vasemmalla."},{"book":"Matteus","chapter":"25","verse":"34","text":"Minä, Kuningas, sanon oikealla puolellani oleville: ’Te Isäni siunaamat! Tulkaa valtakuntaan, joka on odottanut teitä maailman luomisesta asti."},{"book":"Matteus","chapter":"25","verse":"35","text":"Kun minun oli nälkä, te ruokitte minua. Kun minun oli jano, annoitte minulle vettä. Kun olin teille vieras, avasitte minulle korinne."},{"book":"Matteus","chapter":"25","verse":"36","text":"Kun minulla ei ollut vaatteita, te annoitte niitä minulle. Kun olin sairaana tai vankilassa, te kävitte minua katsomassa.’"},{"book":"Matteus","chapter":"25","verse":"37","text":"He ihmettelivät: ’Herra, milloin me tapasimme sinut nälkäisenä ja annoimme sinulle ruokaa? Tai janoisena ja annoimme juotavaa?"},{"book":"Matteus","chapter":"25","verse":"38","text":"Tai tuntemattomana, jota autoimme? Tai alastomana, jolle annoimme vaatteet?"},{"book":"Matteus","chapter":"25","verse":"39","text":"Milloin sinä olit sairas tai vanki, jota kävimme katsomassa?’"},{"book":"Matteus","chapter":"25","verse":"40","text":"Minä, Kuningas, vastaan heille: ’Kun autoitte muita ihmisiä, autoitte minua.’"},{"book":"Matteus","chapter":"25","verse":"41","text":"Sitten käännyn niihin päin, jotka ovat vasemmalla puolellani, ja sanon: ’Menkää tiehenne, te kirotut! Joudutte ikuiseen tuleen, joka on tarkoitettu saatanalle ja pahoille hengille."},{"book":"Matteus","chapter":"25","verse":"42","text":"Ette antaneet minulle ruokaa, kun minun oli nälkä. Ette halunneet antaa minulle juotavaa, kun minun oli jano."},{"book":"Matteus","chapter":"25","verse":"43","text":"Kieltäydyitte majoittamasta minua kotiinne, kun outona etsin yösijaa. Olin alaston, ettekä antaneet minulle vaatteita. Olin sairaana ja vankilassa, mutta ette käyneet luonani.’"},{"book":"Matteus","chapter":"25","verse":"44","text":"He vastasivat: ’Herra, milloin sinä kärsit nälkää ja janoa, olit yksinäinen, vieras, alaston, sairas tai vanki emmekä auttaneet sinua?’"},{"book":"Matteus","chapter":"25","verse":"45","text":"Minä vastaan: ’Kun kieltäydyitte auttamasta avuttomia ihmisiä, minä jäin ilman apua.’"},{"book":"Matteus","chapter":"25","verse":"46","text":"He saavat ikuisen rangaistuksen, mutta ne, jotka olivat tehneet oikein, pääsevät ikuiseen elämään.»"}]}