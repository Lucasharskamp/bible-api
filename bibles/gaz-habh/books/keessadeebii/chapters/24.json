{"data":[{"book":"Keessa Deebii","chapter":"24","verse":"1","text":"Namni tokko erga niitii fuudhee booddee yoo waan fafaa ishee irratti argee ishee jibbe, inni waraqaa ragaa hiikkaa barreessee itti kennuudhaan mana isaatii baasee ishee haa geggeessu."},{"book":"Keessa Deebii","chapter":"24","verse":"2","text":"Isheen erga mana isaatii baatee booddee yoo niitii nama biraa taate,"},{"book":"Keessa Deebii","chapter":"24","verse":"3","text":"yoo dhirsi ishee lammaffaan ishee jibbee waraqaa hiikkaa barreessee kenneefii mana isaatii ishee baase yookaan yoo inni duʼe,"},{"book":"Keessa Deebii","chapter":"24","verse":"4","text":"dhirsi inni jalqabaa kan ishee hiike sun erga isheen xurooftee booddee deebiʼee ishee fuudhuun isaaf hin eeyyamamu. Wanni kun fuula Waaqayyoo duratti balfamaa dha. Ati biyya Waaqayyo Waaqni kee akka dhaalaatti siif kennutti cubbuu hin fidin."},{"book":"Keessa Deebii","chapter":"24","verse":"5","text":"Namni dhiʼeenyatti niitii fuudhe tokko lafa waraanaatti hin ergamin yookaan akka hojii biraa hojjetu hin dirqamin; inni waggaa tokkoof mana ofii isaa haa turu; niitii isaas haa gammachiisu."},{"book":"Keessa Deebii","chapter":"24","verse":"6","text":"Ati dhagaa daakuutii fi majii isaa yookaan majii isaa qofa illee taanaan akka qabdiitti hin fudhatin; kun lubbuu namaa qabdii godhanii fudhachuu taʼaatii."},{"book":"Keessa Deebii","chapter":"24","verse":"7","text":"Namni tokko yoo obboleessa isaa kan gosa Israaʼel tokko hatee garbicha godhate yookaan gurgurate inni ajjeefamuu qaba. Ati waan hamaa gidduu keetii baasi."},{"book":"Keessa Deebii","chapter":"24","verse":"8","text":"Waaʼee nama lamxaaʼee garuu akkuma Lewwonni luboota taʼan qajeelcha siif kennan sanatti hojjechuu kee qalbeeffadhu. Ati waan ani isaan ajaje of eeggannaadhaan duukaa buʼuu qabda."},{"book":"Keessa Deebii","chapter":"24","verse":"9","text":"Waan Waaqayyo Waaqni kee erga isin biyya Gibxiitii baatanii booddee karaa irratti Miiriyaamitti fide sana yaadadhu."},{"book":"Keessa Deebii","chapter":"24","verse":"10","text":"Yommuu ollaa keetiif liqii gosa kamii iyyuu kennitutti waan inni akka qabdiitti siif kennu fudhachuudhaaf mana isaa hin seenin."},{"book":"Keessa Deebii","chapter":"24","verse":"11","text":"Ati ala turiitii namichi ati waa liqeessituuf sun qabdii siif kennu sana siif haa fidu."},{"book":"Keessa Deebii","chapter":"24","verse":"12","text":"Yoo namni sun hiyyeessa taʼe qabdii isaa of bira hin bulchin."},{"book":"Keessa Deebii","chapter":"24","verse":"13","text":"Akka inni kootii isaa uffatee buluuf utuu aduun hin dhiʼin deebisiif. Innis si eebbisa; wanni kun immoo fuula Waaqayyo Waaqa keetii duratti akka hojii qajeelummaatti siif hedama."},{"book":"Keessa Deebii","chapter":"24","verse":"14","text":"Obboleessa kee nama gosa Israaʼel yookaan alagaa magaalaawwan kee tokko keessa jiraatu illee taanaan hiyyeessa yookaan rakkataa qaxarame tokko hin saamin."},{"book":"Keessa Deebii","chapter":"24","verse":"15","text":"Gatii inni ittiin hojjete gaafuma sana utuu aduun hin lixin kenniif; waan hiyyeessa taʼeef inni abdiidhaan eegataatii. Yoo kanaa achii inni Waaqayyoon sitti waammatee wanni kun cubbuu sitti taʼa."},{"book":"Keessa Deebii","chapter":"24","verse":"16","text":"Abbootiin sababii ijoollee isaaniitiif ajjeefamuu hin qaban yookaan ijoolleen sababii abbootii isaaniitiif ajjeefamuu hin qaban; tokkoon tokkoon namaa sababii cubbuu ofii isaatiif duʼa."},{"book":"Keessa Deebii","chapter":"24","verse":"17","text":"Ati murtii alagaa yookaan ijoollee abbaa hin qabnee hin jalʼisin yookaan uffata haadha hiyyeessaa qabdii hin fudhatin."},{"book":"Keessa Deebii","chapter":"24","verse":"18","text":"Ati akka biyya Gibxitti garbicha turtee fi akka Waaqayyo Waaqni kee achii si fure yaadadhu. Wanni ani akka ati waan kana hojjettuuf si ajajuufis kanuma."},{"book":"Keessa Deebii","chapter":"24","verse":"19","text":"Yommuu midhaan lafa qotiisaa keetii walitti qabdutti yoo bissiin hafe jiraate isaaf jettee duubatti hin deebiʼin; akka Waaqayyo Waaqni kee hojii harka keetii hundaan si eebbisuuf alagoota, ijoollee abbaa hin qabnee fi haadha hiyyeessaatiif dhiisi."},{"book":"Keessa Deebii","chapter":"24","verse":"20","text":"Yommuu ija muka ejersa keetii harcaaftuttis kan hafe funaannachuuf jettee hin deebiʼin; waan hafe sana alagaaf, ijoollee abbaa hin qabnee fi haadha hiyyeessaatiif dhiisi."},{"book":"Keessa Deebii","chapter":"24","verse":"21","text":"Yommuu ija iddoo dhaabaa wayinii keetii walitti qabduttis waan hafe funaannachuudhaaf hin deebiʼin. Waan hafe sana alagaadhaaf, ijoollee abbaa hin qabnee fi haadha hiyyeessaatiif dhiisi."},{"book":"Keessa Deebii","chapter":"24","verse":"22","text":"Ati akka Gibxitti garbicha turte yaadadhu. Wanni ani akka ati waan kana gootu si ajajuufis kanuma."}]}