{"data":[{"book":"1 Peter","chapter":"5","verse":"1","text":"Au e hagamahi adu gi goodou i nia mee aanei, goodou go digau mmaadua daumaha. Gei au tangada madua daumaha labelaa, guu hai tangada e haga modongoohia di hagaduadua o Christ, gei au e madalia labelaa e hai mee gi di madamada dela ga gila aga. Malaa, au e hagamahi adu gi goodou,"},{"book":"1 Peter","chapter":"5","verse":"2","text":"bolo goodou gi ngalua be digau hagaloohi siibi o di hagabuulinga siibi dela ne dugu adu go God, gi benebene ina mai godou hiihai manawa be di hiihai a God gei hagalee mai godou de hiihai.5.2 John 21.15-17"},{"book":"1 Peter","chapter":"5","verse":"3","text":"Goodou hudee heia goodou gii dagi digau ala e benebene, gei goodou heia nia mee e kawe go digaula."},{"book":"1 Peter","chapter":"5","verse":"4","text":"I di madagoaa Tangada Hagaloohi siibi Aamua ga hanimoi, goodou gaa kae di hau madamada dela hagalee ngudu dono dingidingia."},{"book":"1 Peter","chapter":"5","verse":"5","text":"Gei goodou ala go nia dama daane, goodou gi dugu anga goodou gi digau mmaadua. Goodou gi hila gi lala, gi hagadau maamaa i godou mehanga. Idimaa, di Beebaa Dabu e helekai,"},{"book":"1 Peter","chapter":"5","verse":"6","text":"Malaa, goodou gi hila gi lala, i lala nia mogobuna o God, go Mee dela ga haga menege aga goodou i dono madagoaa humalia.5.6 Matthew 23.12; Luke 14.11; 18.14"},{"book":"1 Peter","chapter":"5","verse":"7","text":"Dugu ina godou manawa gee huogodoo gi Mee, idimaa, Mee e madamada humalia i goodou."},{"book":"1 Peter","chapter":"5","verse":"8","text":"Goodou gi hagatogomaalia ge gi kanakana, idimaa, di godou hagadaumee go Setan, e heehee ge e wolowolo gadoo be di laion, e halahala dana dangada e gai."},{"book":"1 Peter","chapter":"5","verse":"9","text":"Goodou gi hai baahi gi di godou hagadaumee, gei gi mau dangihi i di godou hagadonu, idimaa, goodou gu iloo bolo godou duaahina daumaha ala e noho i nia madagowaa huogodoo i henuailala, e hai be goodou i lodo di hagaduadua dela e tale ginai goodou."},{"book":"1 Peter","chapter":"5","verse":"10","text":"I muli di hagaduadua bodobodo nei, God honu tumaalia dela ne haga gahi mai goodou gi hai mee gi dono madamada dee odi i di godou hagadaubuni ang gi Christ, ga haga manawa lamalia, hagamaaloo aga, ge haga mau dangihi goodou."},{"book":"1 Peter","chapter":"5","verse":"11","text":"Nia mogobuna gi madalia a Mee gaa hana hua beelaa. Amen!"},{"book":"1 Peter","chapter":"5","verse":"12","text":"Au e hihi di lede bodobodo deenei mai i di hagamaamaa o Silas, e dugu ko au bolo tuaahina manawa dahi. Au e hagamaaloo aga godou manawa, ge e haga modongoohia adu gi goodou bolo deenei go tumaalia donu o God. Goodou gii tuu maaloo i tumaalia deenei.5.12 Nnegau 15.22,40"},{"book":"1 Peter","chapter":"5","verse":"13","text":"Godou duaahina nohongo dabu i Babylon gu hilihili aga gadoo be goodou mai di manawa o God, digaula mo dagu dama daane go Mark, e hagau adu di nadau hagaaloho.5.13 Nnegau 12.12,25; 13.13; 15.37-39; Colossians 4.10; Philemon 24"},{"book":"1 Peter","chapter":"5","verse":"14","text":"Goodou gi hagadau hagaaloho i godou mehanga i di aloho dama a Christ."}]}