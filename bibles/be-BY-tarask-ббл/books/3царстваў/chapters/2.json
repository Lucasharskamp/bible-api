{"data":[{"book":"3 ЦАРСТВАЎ","chapter":"2","verse":"1","text":"Наблізіўся час памерці Давіду, і запавядаў ён сыну свайму Саламону, кажучы:"},{"book":"3 ЦАРСТВАЎ","chapter":"2","verse":"2","text":"вось, я адыходжу ў дарогу ўсёй зямлі, а ты будзь цьвёрды і будзь мужны"},{"book":"3 ЦАРСТВАЎ","chapter":"2","verse":"3","text":"і захоўвай запавет Госпада Бога твайго, ходзячы шляхамі Ягонымі і трымаючыся статутаў Ягоных і запаведзяў Ягоных, і вызначэньняў Ягоных і пастановаў Ягоных, як напісана ў законе Майсеевым, каб быў ты разумны ва ўсім, што будзеш рабіць, і ўсюды, куды зьвернешся;"},{"book":"3 ЦАРСТВАЎ","chapter":"2","verse":"4","text":"каб Гасподзь выканаў слова Сваё, якое Ён сказаў пра мяне, кажучы: калі сыны твае будуць сачыць за шляхамі сваімі, каб хадзіць прад Мною ў ісьціне ад усяго сэрца свайго і ад усёй душы сваёй, дык не перавядзецца муж ад цябе на троне Ізраілевым."},{"book":"3 ЦАРСТВАЎ","chapter":"2","verse":"5","text":"Яшчэ: ты ведаеш, што зрабіў мне Ёаў, сын Саруін, як абышоўся ён з двума правадырамі войска Ізраільскага, з Авэнірам, сынам Ніравым, і Амэсаем, сынам Етэравым, як ён аддаў іх сьмерці і праліў кроў ваенную ў мірны час, забарвяніўшы крывёю ваеннаю пояс на сьцёгнах сваіх і абутак на нагах сваіх:"},{"book":"3 ЦАРСТВАЎ","chapter":"2","verse":"6","text":"учыні паводле мудрасьці тваёй, каб не адпусьціць сівізну ягоную мірна ў апраметную."},{"book":"3 ЦАРСТВАЎ","chapter":"2","verse":"7","text":"А сынам Вэрзэлія Галаадыцяніна зрабі ласку, каб яны былі сярод едакоў твайго стала, бо яны прыйшлі да мяне, калі я ўцякаў ад Авэсалома, брата твайго."},{"book":"3 ЦАРСТВАЎ","chapter":"2","verse":"8","text":"Вось яшчэ ў цябе Сэмэй, сын Геры Веньямініцяніна з Бахурыма: ён ліхасловіў мяне цяжкім ліхаслоўем, калі я ішоў у Маханаім; але ён выйшаў насустрач мне каля Ярдана, і я прысягнуў яму Госпадам, кажучы: я не заб'ю цябе мечам."},{"book":"3 ЦАРСТВАЎ","chapter":"2","verse":"9","text":"А ты не пакінь яго без пакараньня, бо ты чалавек мудры і ведаеш, што табе зрабіць зь ім, каб зьвесьці сівізну яго ў крыві ў апраметную."},{"book":"3 ЦАРСТВАЎ","chapter":"2","verse":"10","text":"І спачыў Давід з бацькамі сваімі і пахаваны быў у горадзе Давідавым."},{"book":"3 ЦАРСТВАЎ","chapter":"2","verse":"11","text":"Часу валадараньня Давіда над Ізраілем было сорак гадоў: у Хэўроне цараваў ён сем гадоў і трыццаць тры гады цараваў у Ерусаліме."},{"book":"3 ЦАРСТВАЎ","chapter":"2","verse":"12","text":"І сеў Саламон на троне Давіда, бацькі свайго, і валадараньне ягонае было вельмі моцнае."},{"book":"3 ЦАРСТВАЎ","chapter":"2","verse":"13","text":"І прыйшоў Аданія, сын Агіты, да Вірсавіі, маці Саламона. Яна сказала: ці зь мірам прыход твой? І сказаў ён: зь мірам."},{"book":"3 ЦАРСТВАЎ","chapter":"2","verse":"14","text":"І сказаў ён: у мяне ёсьць слова да цябе. Яна сказала: кажы."},{"book":"3 ЦАРСТВАЎ","chapter":"2","verse":"15","text":"І сказаў ён: ты ведаеш, што царства належала мне, і ўвесь Ізраіль зьвяртаў да мяне вочы свае, як на будучага цара; але царства адышло ад мяне і дасталася брату майму, бо ад Госпада было гэта яму;"},{"book":"3 ЦАРСТВАЎ","chapter":"2","verse":"16","text":"цяпер я прашу ў цябе аднаго, не адмові мне. Яна сказала яму: кажы."},{"book":"3 ЦАРСТВАЎ","chapter":"2","verse":"17","text":"І сказаў ён: прашу цябе, пагавары з царом Саламонам, бо ён не адмовіць табе, каб ён даў мне Авісагу Сунаміцянку за жонку."},{"book":"3 ЦАРСТВАЎ","chapter":"2","verse":"18","text":"І сказала Вірсавія: добра, я пагавару з царом пра цябе."},{"book":"3 ЦАРСТВАЎ","chapter":"2","verse":"19","text":"І ўвайшла Вірсавія да цара Саламона сказаць яму пра Аданію. Цар устаў перад ёю і пакланіўся ёй і сеў на троне сваім. Паставілі трон і для маці цара, і яна села праваруч ад яго"},{"book":"3 ЦАРСТВАЎ","chapter":"2","verse":"20","text":"і сказала: я маю да цябе адну невялікую просьбу, не адмові мне. І сказаў ёй цар: прасі, маці мая; я не адмоўлю табе."},{"book":"3 ЦАРСТВАЎ","chapter":"2","verse":"21","text":"І сказала яна: дай Авісагу Сунаміцянку Аданію, брату твайму, за жонку."},{"book":"3 ЦАРСТВАЎ","chapter":"2","verse":"22","text":"І адказваў цар Саламон і сказаў маці сваёй: а навошта ты просіш Авісагу Сунаміцянку для Аданіі? прасі яму і царства, бо ён мой старэйшы брат, і яму сьвятар Авіятар і Ёаў, сын Саруін."},{"book":"3 ЦАРСТВАЎ","chapter":"2","verse":"23","text":"І прысягнуў цар Саламон Госпадам, кажучы: тое і тое хай зробіць са мною Бог і яшчэ болей зробіць, калі не на сваю душу сказаў Аданія такое слова;"},{"book":"3 ЦАРСТВАЎ","chapter":"2","verse":"24","text":"а сёньня - жывы Гасподзь, Які ўмацаваў мяне і пасадзіў на троне Давіда, бацькі майго, і заладзіў мне дом, як казаў Ён, - а сёньня Аданія павінен памерці."},{"book":"3 ЦАРСТВАЎ","chapter":"2","verse":"25","text":"І паслаў цар Саламон Ванэю, сына Ёдаевага, які забіў яго, і ён памёр."},{"book":"3 ЦАРСТВАЎ","chapter":"2","verse":"26","text":"А сьвятару Авіятару цар сказаў: ідзі ў Анатот на тваё поле; ты варты сьмерці, але цяперашнім часам я не аддам цябе сьмерці, бо ты насіў каўчэг Уладара Госпада перад Давідам, бацькам маім, і цярпеў усё, што цярпеў бацька мой."},{"book":"3 ЦАРСТВАЎ","chapter":"2","verse":"27","text":"І вызваліў Саламон Авіятара ад сьвятарства Гасподняга, і спраўдзілася слова Гасподняе, якое сказаў Ён пра дом Ільлі ў Сіломе."},{"book":"3 ЦАРСТВАЎ","chapter":"2","verse":"28","text":"Чуткі дайшлі да Ёава, - як што Ёаў схіляўся на бок Аданіі, а на бок Саламона ня схіляўся, - і ўцёк Ёаў у скінію Гасподнюю і ўхапіўся за рогі ахвярніка."},{"book":"3 ЦАРСТВАЎ","chapter":"2","verse":"29","text":"І данесьлі цару Саламону, што Ёаў уцёк у скінію Гасподнюю і што ён каля ахвярніка. І паслаў Саламон Ванэю, сына Ёдаевага, кажучы: ідзі, забі яго."},{"book":"3 ЦАРСТВАЎ","chapter":"2","verse":"30","text":"І прыйшоў Ванэя ў скінію Гасподнюю і сказаў яму: так сказаў цар: выходзь. І сказаў той: не, я хачу памерці тут. Ванэя перадаў гэта цару, кажучы: так сказаў Ёаў і так адказваў мне."},{"book":"3 ЦАРСТВАЎ","chapter":"2","verse":"31","text":"Цар сказаў яму: зрабі, як ён сказаў, і забі яго і пахавай яго, і здымі нявінную кроў, пралітую Ёавам, зь мяне і з дома бацькі майго;"},{"book":"3 ЦАРСТВАЎ","chapter":"2","verse":"32","text":"хай аберне Гасподзь кроў ягоную на галаву яго за тое, што ён забіў двух мужоў невінаватых і лепшых за яго: забіў мечам, бязь ведама бацькі майго Давіда, Авэніра, сына Ніравага, ваеначальніка Ізраільскага, і Амэсая, сына Етэравага, ваеначальніка Юдэйскага;"},{"book":"3 ЦАРСТВАЎ","chapter":"2","verse":"33","text":"хай абернецца кроў іхняя на галаву Ёава і на і галаву нашчадкаў ягоных навекі, а Давіду і нашчадкам ягоным, і дому ягонаму і трону ягонаму хай будзе мір навекі ад Госпада!"},{"book":"3 ЦАРСТВАЎ","chapter":"2","verse":"34","text":"І пайшоў Ванэя, сын Ёдаеў, і забіў Ёава, і аддаў яго сьмерці, і ён быў пахаваны ў доме сваім у пустыні."},{"book":"3 ЦАРСТВАЎ","chapter":"2","verse":"35","text":"І паставіў цар Саламон Ванэю, сына Ёдаевага, замест яго над войскам; а Садока сьвятара паставіў цар замест Авіятара."},{"book":"3 ЦАРСТВАЎ","chapter":"2","verse":"36","text":"І паслаў цар паклікаць Сэмэя і сказаў яму: пабудуй сабе дом у Ерусаліме і жыві тут і нікуды ня выходзь адгэтуль;"},{"book":"3 ЦАРСТВАЎ","chapter":"2","verse":"37","text":"і ведай, што ў той дзень, калі ты выйдзеш і пяройдзеш паток Кедрон, канечне памрэш; кроў твая будзе на галаве тваёй."},{"book":"3 ЦАРСТВАЎ","chapter":"2","verse":"38","text":"І сказаў Сэмэй цару: добра; як загадаў гаспадар мой цар, так зробіць раб твой. І жыў Сэмэй у Ерусаліме доўгі час."},{"book":"3 ЦАРСТВАЎ","chapter":"2","verse":"39","text":"Але праз тры гады здарылася, што ў Сэмэя два рабы ўцяклі да Анхуса, сына Маахі, цара Гэцкага. І сказалі Сэмэю, кажучы: вось, рабы твае ў Гэце."},{"book":"3 ЦАРСТВАЎ","chapter":"2","verse":"40","text":"І ўстаў Сэмэй, і асядлаў асла свайго, і выправіўся ў Гэт да Анхуса шукаць рабоў сваіх. І вярнуўся Сэмэй і прывёў рабоў сваіх з Гэта."},{"book":"3 ЦАРСТВАЎ","chapter":"2","verse":"41","text":"І данесьлі Саламону, што Сэмэй хадзіў зь Ерусаліма ў Гэт і вярнуўся."},{"book":"3 ЦАРСТВАЎ","chapter":"2","verse":"42","text":"І паслаўшы, паклікаў цар Сэмэя і сказаў яму: ці не прысягаў я табе Госпадам і ці не абвяшчаў табе, кажучы: ведай, што ў той дзень, як ты выйдзеш і пойдзеш куды-небудзь, канечне памрэш? і ты сказаў мне: добра;"},{"book":"3 ЦАРСТВАЎ","chapter":"2","verse":"43","text":"чаму ж ты ня выканаў загаду, які я даў табе прад Госпадам з прысягаю?"},{"book":"3 ЦАРСТВАЎ","chapter":"2","verse":"44","text":"І сказаў цар Сэмэю: ты ведаеш і ведае сэрца тваё ўсё зло, якое ты зрабіў бацьку майму Давіду; хай жа аберне Гасподзь ліха тваё на галаву тваю!"},{"book":"3 ЦАРСТВАЎ","chapter":"2","verse":"45","text":"а цар Саламон хай будзе дабраславёны, і трон Давідаў хай будзе непахісны прад Госпадам вечна!"},{"book":"3 ЦАРСТВАЎ","chapter":"2","verse":"46","text":"І загадаў цар Ванэю, сыну Ёдаеваму, і ён пайшоў і забіў Сэмэя, і той памёр."}]}