{"data":[{"book":"МАРКА","chapter":"7","verse":"1","text":"Сабраліся да Яго фарысэі і некаторыя з кніжнікаў, што прыйшлі зь Ерусаліма;"},{"book":"МАРКА","chapter":"7","verse":"2","text":"і ўбачыўшы некаторых вучняў Ягоных, што елі хлеб нячыстымі, то ж бо няўмытымі рукамі, дакаралі."},{"book":"МАРКА","chapter":"7","verse":"3","text":"Бо фарысэі і ўсе Юдэі, сьледуючы наказу старцаў, не ядуць, не памыўшы старанна рук;"},{"book":"МАРКА","chapter":"7","verse":"4","text":"і, прыйшоўшы з торжышча, не ядуць, не абмыўшыся. Ёсьць і яшчэ шмат чаго іншага, чаго яны пастанавілі трымацца: глядзець, каб мылі чары, кубкі, катлы і ўслоны."},{"book":"МАРКА","chapter":"7","verse":"5","text":"Потым пытаюцца ў Яго фарысэі і кніжнікі: навошта вучні Твае не трымаюцца наказаў старцаў, а няўмытымі рукамі ядуць хлеб?"},{"book":"МАРКА","chapter":"7","verse":"6","text":"Ён сказаў ім у адказ: добра прарочыў пра вас, крывадушных, Ісая, як напісана: «людзі гэтыя шануюць Мяне вуснамі, а сэрца іхняе далёка ад Мяне адлягае;"},{"book":"МАРКА","chapter":"7","verse":"7","text":"але марна шануюць Мяне, настаўляючы на вучэньні, запаведзі чалавечыя»;"},{"book":"МАРКА","chapter":"7","verse":"8","text":"бо вы, занядбаўшы запаведзь Божую, трымаецеся звычаю чалавечага, абмываньня кубкаў і чараў, і робіце шмат чаго іншага, да гэтага падобнага."},{"book":"МАРКА","chapter":"7","verse":"9","text":"І сказаў ім: ці добра, што вы адмяняеце запаведзь Божую, каб датрымацца свайго звычаю?"},{"book":"МАРКА","chapter":"7","verse":"10","text":"Бо Майсей сказаў: «шануй бацьку свайго і маці сваюё; і: ёхто ліхасловіць бацьку альбо маці, сьмерцю хай памрэ»."},{"book":"МАРКА","chapter":"7","verse":"11","text":"А вы кажаце: хто скажа бацьку альбо маці: «корван (значыць, дар) Богу тое, чым бы ты ад мяне карыстаўся», -"},{"book":"МАРКА","chapter":"7","verse":"12","text":"таму вы ўжо дазваляеце нічога не рабіць бацьку свайму альбо маці сваёй,"},{"book":"МАРКА","chapter":"7","verse":"13","text":"ухіляючы слова Божае наказам вашым, які вы ўстанавілі; і робіце шмат чаго на гэта падобнага."},{"book":"МАРКА","chapter":"7","verse":"14","text":"І паклікаўшы ўвесь люд, сказаў яму: слухайце Мяне ўсе і разумейце:"},{"book":"МАРКА","chapter":"7","verse":"15","text":"нішто, што ўваходзіць у чалавека звонку, ня можа апаганіць яго; а што выходзіць зь яго, тое апаганьвае чалавека."},{"book":"МАРКА","chapter":"7","verse":"16","text":"Калі хто мае вушы, каб чуць, няхай чуе!"},{"book":"МАРКА","chapter":"7","verse":"17","text":"І калі Ён ад людзей увайшоў у дом, вучні Ягоныя спыталіся ў Яго пра прычту."},{"book":"МАРКА","chapter":"7","verse":"18","text":"Ён сказаў ім: няўжо і вы такія няцямныя? няўжо не разумееце, што нішто, што звонку ўваходзіць у чалавека, ня можа апаганіць яго?"},{"book":"МАРКА","chapter":"7","verse":"19","text":"бо ня ў сэрца ягонае ўваходзіць, а ў чэрава, і выходзіць вонкі, чым ачышчаецца ўсякая ежа."},{"book":"МАРКА","chapter":"7","verse":"20","text":"Далей сказаў: тое, што выходзіць з чалавека, апаганьвае чалавека;"},{"book":"МАРКА","chapter":"7","verse":"21","text":"бо зь сярэдзіны, з сэрца чалавечага, выходзяць ліхія помыслы, пералюбы, распуста, забойствы,"},{"book":"МАРКА","chapter":"7","verse":"22","text":"крадзяжы, ліхвярства, злосьць, хітрына, непатрэбства, зайздросьлівае вока, блюзьнерства, пыха, безгалоўе."},{"book":"МАРКА","chapter":"7","verse":"23","text":"Усё гэтае ліха зь сярэдзіны выходзіць, і апаганьвае чалавека,"},{"book":"МАРКА","chapter":"7","verse":"24","text":"І выправіўшыся адтуль, прыйшоў у межы Тырскія і Сідонскія; і ўвайшоўшы ў дом, не хацеў, каб хто даведаўся; але ня здолеў утоіцца."},{"book":"МАРКА","chapter":"7","verse":"25","text":"Бо дачулася пра Яго жанчына, у якое дачка апанаваная была нячыстым духам, і прыйшоўшы прыпала да ног Ягоных;"},{"book":"МАРКА","chapter":"7","verse":"26","text":"а жанчына тая была язычніца, родам Сірафінікіянка; і прасіла Яго, каб выгнаў дэмана зь ейнай дачкі."},{"book":"МАРКА","chapter":"7","verse":"27","text":"Але Ісус сказаў ёй: дай перш насыціцца дзецям; бо нядобра ўзяць хлеб у дзяцей і кінуць сабакам."},{"book":"МАРКА","chapter":"7","verse":"28","text":"А яна сказала Яму ў адказ: так, Госпадзе; але і сабакі пад сталом ядуць крошкі ў дзяцей."},{"book":"МАРКА","chapter":"7","verse":"29","text":"І сказаў ёй: за гэтае слова, ідзі; дэман выйшаў з тваёй дачкі."},{"book":"МАРКА","chapter":"7","verse":"30","text":"І прыйшоўшы ў свой дом, яна ўбачыла, што дэман выйшаў і дачка ляжыць на пасьцелі."},{"book":"МАРКА","chapter":"7","verse":"31","text":"Выйшаўшы зь межаў Тырскіх і Сідонскіх, Ісус зноў пайшоў да мора Галілейскага празь землі Дзесяцігародзьдзя."},{"book":"МАРКА","chapter":"7","verse":"32","text":"Прывялі да яго глухога гугняўца і прасілі Яго ўскласьці на яго руку."},{"book":"МАРКА","chapter":"7","verse":"33","text":"Ісус, адвёўшы яго ўбок ад людзей, уклаў пальцы Свае ў вушы яму і, плюнуўшы, дакрануўся да языка ягонага;"},{"book":"МАРКА","chapter":"7","verse":"34","text":"і ўзьвёўшы вочы да неба, уздыхнуў і сказаў яму: «Еффафа», што значыцца - «адчыніся»."},{"book":"МАРКА","chapter":"7","verse":"35","text":"І адразу адчыніўся ў яго слых, і разамкнуліся повязі ягонага языка, і пачаў гаварыць чыста."},{"book":"МАРКА","chapter":"7","verse":"36","text":"І загадаў ім не казаць нікому. Але, колькі Ён ні забараняў ім, яны яшчэ больш разгалошвалі."},{"book":"МАРКА","chapter":"7","verse":"37","text":"І вельмі-вельмі зьдзіўляліся і казалі: усё добра робіць: і глухіх робіць чуткімі і нямых - гаваркімі."}]}