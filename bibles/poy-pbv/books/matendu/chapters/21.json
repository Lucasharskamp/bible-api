{"data":[{"book":"Matendu","chapter":"21","verse":"1","text":"Patumaliliti kumgambira kwaheri, tukweniti meli tugenda mpaka kosi. Shirawu yakuwi tusokiti Rodi, na kulawa aku tugenditi patara."},{"book":"Matendu","chapter":"21","verse":"2","text":"Aku, tuwoniti meli yaiweriti yankugenda Foiniki, hangu tukweniti, tugenda mwanja."},{"book":"Matendu","chapter":"21","verse":"3","text":"Patusokiti kala pahala peni tuweziti kuwona kupiru, tupitiriti uwega wakuwi wa kushana tugenda Siriya. Tupumliriti mulushi lwa Tiru peni meli ilii iweriti wankusulusiya visanka vyakuwi."},{"book":"Matendu","chapter":"21","verse":"4","text":"Tuwoniti waumini wamu aku, na tulivaga pamwera nawomberi kwa lijuma limu. Kwa likakala lya Rohu, wamgambira Paulu kotukugenda Yerusalemu."},{"book":"Matendu","chapter":"21","verse":"5","text":"Kumbiti shipindi shetu pashiperiti tuwukiti woseri pamuhera na wadala na wana wawu watupelekiti mpaka kunja ya lushi. Patusokiti kumbwani, twawoseri tusundamaliti na tumluwa Mlungu."},{"book":"Matendu","chapter":"21","verse":"6","text":"Shakapanu patulongiti kwaheri, twenga tukwena meli, nawomberi wawuya ukaya kwawu."},{"book":"Matendu","chapter":"21","verse":"7","text":"Twenga twendereyiti na mwanja gwetu kulawa Tiru tusoka Tolemaisi kweni tuwalamsiya wawumini, tulikaliti nawomberi lishaka limu."},{"book":"Matendu","chapter":"21","verse":"8","text":"Shirawu yakuwi tuwukiti na tusoka Kaisariya. Aku tulikaliti ukaya kwa Mwinjilisti Filipi yomberi kaweriti yumu gwa walii saba wawasyaguliti kutanga Yerusalemu kulii."},{"book":"Matendu","chapter":"21","verse":"9","text":"Kaweriti na wahinga wamsheshi weni waweriti na shipaji sha kutakulira ujumbi wa Mlungu."},{"book":"Matendu","chapter":"21","verse":"10","text":"Pawalikaliti aku mashaka ng'o, mbuyi yumu wamshema Agabu kiziti kulawa Yudeya."},{"book":"Matendu","chapter":"21","verse":"11","text":"Katuyiziriti, katola Mkanda gwa Paulu, kalitawa mumawoku na mumagulu Kalonga, “Rohu Mnanagala katakula hangu, ‘Wayawudi Yerusalemu wamtawi ntambu ayi muntu kana mkanda agu na wantu wa maisi wamkamli.’ ”"},{"book":"Matendu","chapter":"21","verse":"12","text":"Patupikiniriti aga, twenga na wantu wamonga walii wawaweriti panu tumluwiti Paulu kotukugenda Yerusalemu."},{"book":"Matendu","chapter":"21","verse":"13","text":"Kumbiti Paulu kankuliti, “Mfira kutenda shishi? Mfira kugumega moyu gwangu kwa masozi? Neni nwera kala hera ndiri kutatilwa mnumba kulii Yerusalemu, ila ata kuhowa kwajili ya Mtuwa Yesu.”"},{"book":"Matendu","chapter":"21","verse":"14","text":"Patusinditi kumuzyangazyanga tunyamala, tulonga hera, “Shakafira Mtuwa shitendeki!”"},{"book":"Matendu","chapter":"21","verse":"15","text":"Pawatamiti palii kwa katepu, tuyopiti visanka vyetu, twendereyiti na mwanja kugenda Yerusalemu."},{"book":"Matendu","chapter":"21","verse":"16","text":"Wamu wa wafundwa walii wa Kaisariya wagenditi pamuhera natwenga, watujega ukaya kwa Mnasoni yomberi tuweriti twankugenda kulikala nayomberi kwa katepu. Mnasoni kaweriti mwenikaya gwa kupiru na kaweriti muwumini gwa mashaka gavuwa."},{"book":"Matendu","chapter":"21","verse":"17","text":"Patuyingiriti Yerusalemu, walongu wawumini watuyangiti weri nentu."},{"book":"Matendu","chapter":"21","verse":"18","text":"Shirawu yakuwi Paulu kagenditi pamwera natwenga kumlamusiya Yakobu, na wazewi na shipinga sha wantu wawamjimira Yesu Kristu waweriti viraa."},{"book":"Matendu","chapter":"21","verse":"19","text":"Pawamlamsiyiti kala, Paulu kawayupiti shisoweru kamili kuusu goseri Mlungu gakaweriti kagatenda pakati pa wantu wa maisi kwa njira ya lihengu lyakuwi."},{"book":"Matendu","chapter":"21","verse":"20","text":"Pawapikiniriti aga, wamkwisa Mlungu. Shakapanu kamgambira Paulu, “Mlongu, guweza kuwona handa kwana Wayawudi maelufu weni vinu wawera wajimira na woseri awa wagatenda weri malagaliru."},{"book":"Matendu","chapter":"21","verse":"21","text":"Wapata visoweru vyakuwi handa guweriti gwanguwafunda Wayawudi yawalikala muwamu mwa wantu wa maisi gamonga nawagashera ndiri malagaliru ga Musa, kotukuwayigiziya jandu wananguta wawu na kotukuzifata mila za Wayawudi."},{"book":"Matendu","chapter":"21","verse":"22","text":"Nakaka wapikinira handa kasoka kala panu. Tutendi hashi, shakapanu?"},{"book":"Matendu","chapter":"21","verse":"23","text":"Su, gutendi handa ntambu yatukugambiziyiti. Twa panu wantu msheshi weni watula nazili."},{"book":"Matendu","chapter":"21","verse":"24","text":"Gwingiri pamuhera na womberi, gulipungi pamuhera na womberi na gulipi na shyasi shashiwusika kwa womberi shakapanu wamogi viri zawu. Su kila muntu hakavimani kuwera visoweru vyoseri vilii vyawagambiritwi kuusu gwenga vyahera mana, kumbiti gwenga gumweni gwendereya weri na kugajimira malagiliru ga Musa."},{"book":"Matendu","chapter":"21","verse":"25","text":"Kuusu wantu walii wa maisi gamonga wantu yawamjimira Yesu, tuwajegera kala luhamba twankuwagambira vitwatira vyatuamuwiti, waleki kuliya shoseri shawatambikiriti kwa milungu, nawalanda mwazi ama nawaliya vinofu vya shigongolu yawaminduwitwi na waleki uhumba.”"},{"book":"Matendu","chapter":"21","verse":"26","text":"Su lishaka lyalifatiti Paulu kawatoliti wantu walii na kalipunga pamuhera nawu. Shakapanu kingira Mnumba nkulu ya Mlungu, pakabwera visoweru vya upeleru wa mashaka ga kulipunga na tambiku meitendwi kwa kila muntu."},{"book":"Matendu","chapter":"21","verse":"27","text":"Shipindi mashaka saba aga pagiziti kupera, Wayawudi waweriti walawa pamkoa gwa Asiya wamwoniti Paulu Mnumba nkulu ya kumluwa Mlungu. Su, wasonguziya maya mushipinga shoseri sha wantu, wamkamula Paulu."},{"book":"Matendu","chapter":"21","verse":"28","text":"“Wanaisi wa Israeli, wabotanga Mtutangi! Ayu ndomweni ulii muntu yakawafunditi wantu kila pahala shitwatira shawashilema wantu wa Israeli, yagalema Malagaliru ga Musa na pahala panu pananagala. Ata vinu kawayingiziya wantu wa maisi gamonga Mnumba nkulu ya Mlungu na kupatula uhumba pahala panu pananagala.”"},{"book":"Matendu","chapter":"21","verse":"29","text":"Toziya ya kutakula hangu ndo kuwera waweriti wamwona Tirofimu, mwenikaya gwa Efesu, kaweriti pamuhera na Paulu mlushi, womberi walisheriti kuwera Paulu kaweriti kamwingiziya Mnumba nkulu ya Mlungu."},{"book":"Matendu","chapter":"21","verse":"30","text":"Lushi loseri lwingira ndewu, wantu wiza kulawa wega zoseri, wamlaviyiti Paulu kunja Kunumba nkulu ya Mlungu, na palaa panu milyangu itatwa ya Numba nkulu ya Mlungu."},{"book":"Matendu","chapter":"21","verse":"31","text":"Waweriti kala kumlaga kumbiti visoweru vimwizira mkulu gwa wanjagila wa shiroma kuwera Yerusalemu yoseri iweriti imema ndewu."},{"book":"Matendu","chapter":"21","verse":"32","text":"Kamu kamu mkulu gwa njagira kawatola wanjagila na mkulu gwa wanjagila, kashigendera shipinga sha wantu. Nawomberi pawamwoniti mkulu gwa njagira na wanjagila, waleka kumkoma Paulu."},{"book":"Matendu","chapter":"21","verse":"33","text":"Mkulu gwa jeshi kamgenderiti Paulu, kambata na kuamuwa wamtawi minyololu mushimba. Shakapanu kawakosiiti, “Ndo muntu gaa ayu, na katenda shishi?”"},{"book":"Matendu","chapter":"21","verse":"34","text":"Wamonga mshipinga sha wantu shilii waweriti wankubwera shintu ashi na wamonga shintu shilii. Toziya ya ndewu ayi. Mkulu gwa wanjagila kapofola kulimana shawuli kamili. Hangu, kaamuwiti wantu wakuwi wamjegi Paulu kuliboma."},{"book":"Matendu","chapter":"21","verse":"35","text":"Paulu pakasokiti palukweneru, wanjagila wampapiti toziya ya ndewu ya wantu."},{"book":"Matendu","chapter":"21","verse":"36","text":"Toziya wantu mushipinga shikulu wamfatiti pawabotanga, “gumlagiri patali!”"},{"book":"Matendu","chapter":"21","verse":"37","text":"Pawaweriti wankumwingiziya muboma, Paulu kamluwiti mkulu gwa wajengeni kalonga, “Weza kutakula shintu?” Mkulu gwa njagira ulii kamwankula, “Hashi, gushimana shigiriki?”"},{"book":"Matendu","chapter":"21","verse":"38","text":"“Kwani gwenga ndo ulii Mmisri ulii mashana hera kayanjishiti ungondu na kawalonguziya majahili elufu msheshi mpaka kushiwala?”"},{"book":"Matendu","chapter":"21","verse":"39","text":"Paulu kankula, “Neni ndo Myawudi, mwiwuka gwa Tarisu pa Kilikiya, neni ndo mwiwuka gwa lushi lwalumanikana. Shondi nukuluwa, gunekeziyi ntakuli na wantu.”"},{"book":"Matendu","chapter":"21","verse":"40","text":"Mkulu ulii gwa wanjagila kamjimira. Hangu Paulu kagolokiti panani pa lukweneru, kawapungira mawoku wantu walii, na pawalikaliti jiii, kanja kuyowera nawomberi kwa Shiebraniya."}]}