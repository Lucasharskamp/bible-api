{"data":[{"book":"लूकः","chapter":"15","verse":"1","text":"तदा करसञ्चायिनः पापिनश्च लोका उपदेश्कथां श्रोतुं यीशोः समीपम् आगच्छन्।"},{"book":"लूकः","chapter":"15","verse":"2","text":"ततः फिरूशिन उपाध्यायाश्च विवदमानाः कथयामासुः एष मानुषः पापिभिः सह प्रणयं कृत्वा तैः सार्द्धं भुंक्ते।"},{"book":"लूकः","chapter":"15","verse":"3","text":"तदा स तेभ्य इमां दृष्टान्तकथां कथितवान्,"},{"book":"लूकः","chapter":"15","verse":"4","text":"कस्यचित् शतमेषेषु तिष्ठत्मु तेषामेकं स यदि हारयति तर्हि मध्येप्रान्तरम् एकोनशतमेषान् विहाय हारितमेषस्य उद्देशप्राप्तिपर्य्यनतं न गवेषयति, एतादृशो लोको युष्माकं मध्ये क आस्ते?"},{"book":"लूकः","chapter":"15","verse":"5","text":"तस्योद्देशं प्राप्य हृष्टमनास्तं स्कन्धे निधाय स्वस्थानम् आनीय बन्धुबान्धवसमीपवासिन आहूय वक्ति,"},{"book":"लूकः","chapter":"15","verse":"6","text":"हारितं मेषं प्राप्तोहम् अतो हेतो र्मया सार्द्धम् आनन्दत।"},{"book":"लूकः","chapter":"15","verse":"7","text":"तद्वदहं युष्मान् वदामि, येषां मनःपरावर्त्तनस्य प्रयोजनं नास्ति, तादृशैकोनशतधार्म्मिककारणाद् य आनन्दस्तस्माद् एकस्य मनःपरिवर्त्तिनः पापिनः कारणात् स्वर्गे ऽधिकानन्दो जायते।"},{"book":"लूकः","chapter":"15","verse":"8","text":"अपरञ्च दशानां रूप्यखण्डानाम् एकखण्डे हारिते प्रदीपं प्रज्वाल्य गृहं सम्मार्ज्य तस्य प्राप्तिं यावद् यत्नेन न गवेषयति, एतादृशी योषित् कास्ते?"},{"book":"लूकः","chapter":"15","verse":"9","text":"प्राप्ते सति बन्धुबान्धवसमीपवासिनीराहूय कथयति, हारितं रूप्यखण्डं प्राप्ताहं तस्मादेव मया सार्द्धम् आनन्दत।"},{"book":"लूकः","chapter":"15","verse":"10","text":"तद्वदहं युष्मान् व्याहरामि, एकेन पापिना मनसि परिवर्त्तिते, ईश्वरस्य दूतानां मध्येप्यानन्दो जायते।"},{"book":"लूकः","chapter":"15","verse":"11","text":"अपरञ्च स कथयामास, कस्यचिद् द्वौ पुत्रावास्तां,"},{"book":"लूकः","chapter":"15","verse":"12","text":"तयोः कनिष्ठः पुत्रः पित्रे कथयामास, हे पितस्तव सम्पत्त्या यमंशं प्राप्स्याम्यहं विभज्य तं देहि, ततः पिता निजां सम्पत्तिं विभज्य ताभ्यां ददौ।"},{"book":"लूकः","chapter":"15","verse":"13","text":"कतिपयात् कालात् परं स कनिष्ठपुत्रः समस्तं धनं संगृह्य दूरदेशं गत्वा दुष्टाचरणेन सर्व्वां सम्पत्तिं नाशयामास।"},{"book":"लूकः","chapter":"15","verse":"14","text":"तस्य सर्व्वधने व्ययं गते तद्देशे महादुर्भिक्षं बभूव, ततस्तस्य दैन्यदशा भवितुम् आरेभे।"},{"book":"लूकः","chapter":"15","verse":"15","text":"ततः परं स गत्वा तद्देशीयं गृहस्थमेकम् आश्रयत; ततः सतं शूकरव्रजं चारयितुं प्रान्तरं प्रेषयामास।"},{"book":"लूकः","chapter":"15","verse":"16","text":"केनापि तस्मै भक्ष्यादानात् स शूकरफलवल्कलेन पिचिण्डपूरणां ववाञ्छ।"},{"book":"लूकः","chapter":"15","verse":"17","text":"शेषे स मनसि चेतनां प्राप्य कथयामास, हा मम पितुः समीपे कति कति वेतनभुजो दासा यथेष्टं ततोधिकञ्च भक्ष्यं प्राप्नुवन्ति किन्त्वहं क्षुधा मुमूर्षुः।"},{"book":"लूकः","chapter":"15","verse":"18","text":"अहमुत्थाय पितुः समीपं गत्वा कथामेतां वदिष्यामि, हे पितर् ईश्वरस्य तव च विरुद्धं पापमकरवम्"},{"book":"लूकः","chapter":"15","verse":"19","text":"तव पुत्रइति विख्यातो भवितुं न योग्योस्मि च, मां तव वैतनिकं दासं कृत्वा स्थापय।"},{"book":"लूकः","chapter":"15","verse":"20","text":"पश्चात् स उत्थाय पितुः समीपं जगाम; ततस्तस्य पितातिदूरे तं निरीक्ष्य दयाञ्चक्रे, धावित्वा तस्य कण्ठं गृहीत्वा तं चुचुम्ब च।"},{"book":"लूकः","chapter":"15","verse":"21","text":"तदा पुत्र उवाच, हे पितर् ईश्वरस्य तव च विरुद्धं पापमकरवं, तव पुत्रइति विख्यातो भवितुं न योग्योस्मि च।"},{"book":"लूकः","chapter":"15","verse":"22","text":"किन्तु तस्य पिता निजदासान् आदिदेश, सर्व्वोत्तमवस्त्राण्यानीय परिधापयतैनं हस्ते चाङ्गुरीयकम् अर्पयत पादयोश्चोपानहौ समर्पयत;"},{"book":"लूकः","chapter":"15","verse":"23","text":"पुष्टं गोवत्सम् आनीय मारयत च तं भुक्त्वा वयम् आनन्दाम।"},{"book":"लूकः","chapter":"15","verse":"24","text":"यतो मम पुत्रोयम् अम्रियत पुनरजीवीद् हारितश्च लब्धोभूत् ततस्त आनन्दितुम् आरेभिरे।"},{"book":"लूकः","chapter":"15","verse":"25","text":"तत्काले तस्य ज्येष्ठः पुत्रः क्षेत्र आसीत्। अथ स निवेशनस्य निकटं आगच्छन् नृत्यानां वाद्यानाञ्च शब्दं श्रुत्वा"},{"book":"लूकः","chapter":"15","verse":"26","text":"दासानाम् एकम् आहूय पप्रच्छ, किं कारणमस्य?"},{"book":"लूकः","chapter":"15","verse":"27","text":"ततः सोवादीत्, तव भ्रातागमत्, तव तातश्च तं सुशरीरं प्राप्य पुष्टं गोवत्सं मारितवान्।"},{"book":"लूकः","chapter":"15","verse":"28","text":"ततः स प्रकुप्य निवेशनान्तः प्रवेष्टुं न सम्मेने; ततस्तस्य पिता बहिरागत्य तं साधयामास।"},{"book":"लूकः","chapter":"15","verse":"29","text":"ततः स पितरं प्रत्युवाच, पश्य तव काञ्चिदप्याज्ञां न विलंघ्य बहून् वत्सरान् अहं त्वां सेवे तथापि मित्रैः सार्द्धम् उत्सवं कर्त्तुं कदापि छागमेकमपि मह्यं नाददाः;"},{"book":"लूकः","chapter":"15","verse":"30","text":"किन्तु तव यः पुत्रो वेश्यागमनादिभिस्तव सम्पत्तिम् अपव्ययितवान् तस्मिन्नागतमात्रे तस्यैव निमित्तं पुष्टं गोवत्सं मारितवान्।"},{"book":"लूकः","chapter":"15","verse":"31","text":"तदा तस्य पितावोचत्, हे पुत्र त्वं सर्व्वदा मया सहासि तस्मान् मम यद्यदास्ते तत्सर्व्वं तव।"},{"book":"लूकः","chapter":"15","verse":"32","text":"किन्तु तवायं भ्राता मृतः पुनरजीवीद् हारितश्च भूत्वा प्राप्तोभूत्, एतस्मात् कारणाद् उत्सवानन्दौ कर्त्तुम् उचितमस्माकम्।"}]}