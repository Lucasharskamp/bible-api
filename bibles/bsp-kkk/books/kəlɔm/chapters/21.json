{"data":[{"book":"Kəlɔm","chapter":"21","verse":"1","text":"Wəbɛ wəka dare da Arad, wəKanaŋ, nwɛ ɛnandɛ nde Nɛkɛf mɔ, ene a aka Yisrayel ŋayi kəder dɔpɔ da Atarim. K'osut aka Yisrayel k'osumpər-sumpər acar."},{"book":"Kəlɔm","chapter":"21","verse":"2","text":"Ti disrɛ kɔ aka Yisrayel ŋandɛrmɛ MARIKI, ŋacloku: «Kɔ məmbɛr afum akaŋɛ su dəwaca-ɛ, səŋləsər sədare səŋan fəp»."},{"book":"Kəlɔm","chapter":"21","verse":"3","text":"Kɔ MARIKI ɛncəŋkəl ŋa, k'ɛmbɛr aKanaŋ aYisrayel dəwaca. Kɔ aka Yisrayel ŋasut ŋa, kɔ ŋaləsər sədare səŋan. K'awe kəfo kaŋkɔ tewe ta Horma, tɔyɔnɛ kusu kəŋan «Kələsər»."},{"book":"Kəlɔm","chapter":"21","verse":"4","text":"Kɔ aka Yisrayel ŋayɛfɛ tɔrɔ ta Hor ŋalɛk dɔpɔ da kəba ka Cəŋkɔlma, ntɛ tɔŋsɔŋɛ ŋanɔŋkər Edɔm mɔ. Ŋayi dɔpɔ kɔ bəkəc yɛlɛcɛ-lɛcɛ ŋa."},{"book":"Kəlɔm","chapter":"21","verse":"5","text":"Kɔ aka Yisrayel ŋalokər-lokər Kanu kɔ Musa: «T'ake tɔ nəwurɛ su Misira a nədedif su nnɔ dətɛgbərɛ? Nnɔ kəcom kɔ domun yɔntɔyi mɔ, mɛnɛ yeri yɔtɔbɔt yayɛ.»"},{"book":"Kəlɔm","chapter":"21","verse":"6","text":"Ti disrɛ kɔ MARIKI ɛŋkɛrɛ afum akakɔ bok ya mɔkɔn. Kɔ yɛŋaŋəs afum kɔ alarəm ŋafis-fis aYisrayel dacɔ."},{"book":"Kəlɔm","chapter":"21","verse":"7","text":"Kɔ afum ŋander ŋanəŋk Musa kɔ ŋaloku: «Sənciya, səlokər-lokər MARIKI kɔ məna. Məlɛtsɛnɛ MARIKI, a pəbɔlɛnɛ su bok yayɛ!» Kɔ Musa eyi kəlɛtsɛnɛ MARIKI teta aka Yisrayel."},{"book":"Kəlɔm","chapter":"21","verse":"8","text":"Kɔ MARIKI oloku Musa: «Məlompǝs abok ŋa mɔkɔn mədɛt ŋi togbu darenc. Nwɛ o nwɛ abok ŋɛŋŋaŋ mɔ k'ɛŋgbətnɛ abok ŋaŋɔkɔ-ɛ, ɔfɔfi.»"},{"book":"Kəlɔm","chapter":"21","verse":"9","text":"Kɔ Musa olompəs abok ŋa kɔpər, k'ɛndɛt ŋi dətogbu darenc. Aŋɛ bok yɛnaŋaŋ tɛm tatɔkɔ, kɔ ŋaŋgbətnɛ ŋi mɔ, ŋanafi fɛ."},{"book":"Kəlɔm","chapter":"21","verse":"10","text":"Kɔ aka Yisrayel ŋaŋkɔ ŋandɛ Obot."},{"book":"Kəlɔm","chapter":"21","verse":"11","text":"Kɔ ŋayɛfɛ Obot kɔ ŋancəmbər saŋka nde Iye Abarim, dəndo tɛgbərɛ mpɛ pətɛfərɛnɛ Mohab nde dec dɛmpɛ mɔ."},{"book":"Kəlɔm","chapter":"21","verse":"12","text":"Kɔ ŋayɛfɛ di kɔ ŋaŋkɔ ŋacəmbər cəbal nde dǝŋgbǝl da Sered kəsək."},{"book":"Kəlɔm","chapter":"21","verse":"13","text":"Kɔ ŋayɛfɛ kəfo kaŋkɔ, kɔ ŋampɛrnɛ kəca ka kəŋgbɔkɔ ka Arnɔŋ nkɛ kəŋgbələr nde dətɛgbərɛ kɔ kəndewur atɔf ŋa aka Amɔr mɔ. Kəŋgbɔkɔ ka Arnɔŋ kəyɔnɛ kələncər aka Mohab kɔ aka Amɔr dacɔ."},{"book":"Kəlɔm","chapter":"21","verse":"14","text":"It'alokɛnɛ dəbuk ba Cəwan ca MARIKI:"},{"book":"Kəlɔm","chapter":"21","verse":"15","text":"kɔ pətəmbələr mpɛ peyi kəca ka Ar"},{"book":"Kəlɔm","chapter":"21","verse":"16","text":"Kɔ ŋayɛfɛ dəndo kɔ ŋaŋkɔ Ber, it'ɔyɔnɛ kusu kəŋan: «Kələmp». Difɔ MARIKI ɛnaloku Musa: «Məloŋka aka Yisrayel, isɔŋ ŋa domun.»"},{"book":"Kəlɔm","chapter":"21","verse":"17","text":"Teta kələmp kaŋkɔ tɛnasɔŋɛ aka Yisrayel kəleŋəs teleŋ ntɛ:"},{"book":"Kəlɔm","chapter":"21","verse":"18","text":"Kələmp nkɛ abɛ ŋaŋkay mɔ,"},{"book":"Kəlɔm","chapter":"21","verse":"19","text":"Ntɛ aka Yisrayel ŋanayɛfɛ Matana mɔ, kɔ ŋaŋkɔ Naliyel, kɔ ŋayɛfɛ Naliyel kɔ ŋaŋkɔ Bamot."},{"book":"Kəlɔm","chapter":"21","verse":"20","text":"Kɔ ŋayɛfɛ Bamot kɔ ŋaŋkɔ mɔrɔ dacɔ mmɛ meyi atɔf ŋa Mohab mɔ, kəca ka takəroŋ ta tɔrɔ ta Piska, tɔrɔ mpɛ pentilsərnɛ tekiriŋ ta tɛgbərɛ mɔ."},{"book":"Kəlɔm","chapter":"21","verse":"21","text":"Kɔ aka Yisrayel ŋasom ndena Sihɔŋ, wəbɛ wəAmɔr ŋacloku kɔ:"},{"book":"Kəlɔm","chapter":"21","verse":"22","text":"«Səfaŋ kəcali nnɔ atɔf ŋam. Səfɔgbaymɛ ntende dalɛ dam, səfɔgbaymɛ ntende ŋgbɔŋkǝlɔ ya wɛn wam, səfɔmun domun da cələmp cam. Dɔpɔ din gboŋ dɔ səndesolnɛ, səfɔgbaymɛ haŋ səcali atɔf ŋam.»"},{"book":"Kəlɔm","chapter":"21","verse":"23","text":"Sihɔŋ ɛnawosɛ fɛ aka Yisrayel kəcepər nde kələncər kɔn. Kɔ Sihɔŋ oloŋka afum ɔn fəp, kɔ ŋawur kəkɔsutɛnɛ kɔ aka Yisrayel nde dətɛgbərɛ. Kɔ ŋander ŋagbintərnɛ ŋa Yahas kɔ ŋawɛkərnɛ ŋa kəsutɛnɛ."},{"book":"Kəlɔm","chapter":"21","verse":"24","text":"Kɔ aka Yisrayel ŋandiftɛ ŋa sakma, kɔ ŋabaŋ atɔf ŋa Sihɔŋ kəyɛfɛ kəŋgbɔkɔ ka Arnɔŋ haŋ ka Yabɔk, haŋ kəbəp kələncər ka atɔf ŋa Amɔŋ. Belbel b’anabum kələncər ka Amɔŋ."},{"book":"Kəlɔm","chapter":"21","verse":"25","text":"Aka Yisrayel ŋasumpər sədare sasɔkɔ fəp, kɔ ŋandɛ sədare sa Amɔr nde, dare da Hesbon, kɔ madare mmɛ mɔnɔŋkər ŋa mɔ."},{"book":"Kəlɔm","chapter":"21","verse":"26","text":"Hesbon dare da Sihɔŋ dɛnayi, kɔ wəbɛ wəka Amɔr osutɛnɛ kɔ wəbɛ wəka Mohab wəcɔkɔ-cɔkɔ, kɔ wəbɛ wəka Amɔr ɛmbaŋər kɔ atɔf ŋɔn fəp haŋ nde kəŋgbɔkɔ ka Arnɔŋ."},{"book":"Kəlɔm","chapter":"21","verse":"27","text":"It'ɔŋsɔŋɛ aka taruku ŋaloku:"},{"book":"Kəlɔm","chapter":"21","verse":"28","text":"Bawo nɛnc dowur Hesbon,"},{"book":"Kəlɔm","chapter":"21","verse":"29","text":"Ah! Pəcuy ponu pɛmbɛk, nəna aka Mohab!"},{"book":"Kəlɔm","chapter":"21","verse":"30","text":"Sələmər ’Amɔr cəbəlma: Aləsər Hesbon haŋ Dibɔŋ. Kɔ sələsər Hesbon haŋ Nofa, haŋ kəbəp ka atɔf ŋa Medeba.»"},{"book":"Kəlɔm","chapter":"21","verse":"31","text":"Tantɛ tɔ aka Yisrayel ŋanandɛ atɔf ŋa aka Amɔr."},{"book":"Kəlɔm","chapter":"21","verse":"32","text":"Kɔ Musa osom atɛn mes kəkɔcərɛ dare da Yaser. Ti disrɛ kɔ aka Yisrayel ŋasumpər madare mɛkəsək, kɔ ŋambɛləs aka Amɔr akɔ ŋanayi di mɔ."},{"book":"Kəlɔm","chapter":"21","verse":"33","text":"Kɔ aka Yisrayel ŋampɛrnɛ ntende dɔpɔ da Basan. Ɔk, wəbɛ wəka Basan kɔ asɔdar ɔn fəp ŋawur kəkɔsutɛnɛ kɔ aka Yisrayel, kɔ ŋayektər ŋa kəwan nde Edreyi."},{"book":"Kəlɔm","chapter":"21","verse":"34","text":"Kɔ MARIKI oloku Musa: Ta mənesɛ kɔ, imbɛr əm kɔ dəwaca, nkɔn, afum ɔn fəp kɔ atɔf ŋɔn. Məyɔ kɔ tɛfaŋ tam pəmɔ tɔkɔ mənayɔ Sihɔŋ wəbɛ wəka Amɔr, nwɛ ɛnandɛ Hesbon mɔ."},{"book":"Kəlɔm","chapter":"21","verse":"35","text":"Kɔ aka Yisrayel ŋasut Ɔk, afum ɔn kɔ awut ɔn, ali ŋanasak fɛ ayi wəyeŋ, kɔ ŋalɛk atɔf ŋaŋɔkɔ kɛ."}]}