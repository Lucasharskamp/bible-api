{"data":[{"book":"2 Krön","chapter":"31","verse":"1","text":"När allt detta var över, drog alla israeliter som hade varit där ut till Juda städer och slog sönder stoderna, högg ner asherapålarna och bröt ner offerhöjderna och altarna i hela Juda, Benjamin, Efraim och Manasse tills att de hade gjort slut på dem. Sedan vände alla Israels barn tillbaka till sina städer, var och en till sin besittning."},{"book":"2 Krön","chapter":"31","verse":"2","text":"Hiskia gav befallning om prästernas och leviternas avdelningar, allteftersom de tillhörde den ena eller den andra avdelningen, så att både präster och leviter fick sina bestämda uppgifter, antingen det gällde att bära fram brännoffer eller gemenskapsoffer eller att förrätta gudstjänst och tacka och lovsjunga i portarna till Herrens boning."},{"book":"2 Krön","chapter":"31","verse":"3","text":"Kungen gav en del av det han ägde till brännoffren, nämligen till brännoffer morgon och kväll och till brännoffer på sabbaterna, vid nymånaderna och högtiderna, så som det var skrivet i Herrens instruktioner (Torah)."},{"book":"2 Krön","chapter":"31","verse":"4","text":"Och han befallde folket som bodde i Jerusalem att ge prästerna och leviterna deras del, för att de skulle kunna hålla fast vid Herrens undervisning."},{"book":"2 Krön","chapter":"31","verse":"5","text":"När denna befallning blev känd, gav Israels barn en riklig förstlingsgåva av säd, vin, olja och honung och av all gröda på marken. De förde fram tionde av allt i riklig mängd."},{"book":"2 Krön","chapter":"31","verse":"6","text":"Och de av Israel och Juda som bodde i Juda städer förde också fram tionde av kor och får, liksom tionde av de heliga gåvor som helgades åt Herren deras Gud och lade dem i högar."},{"book":"2 Krön","chapter":"31","verse":"7","text":"I tredje månaden började de att lägga upp högarna, och i sjunde månaden var de färdiga med det."},{"book":"2 Krön","chapter":"31","verse":"8","text":"När Hiskia och hans furstar kom för att se högarna, välsignade de Herren och hans folk Israel."},{"book":"2 Krön","chapter":"31","verse":"9","text":"Och Hiskia frågade prästerna och leviterna angående högarna."},{"book":"2 Krön","chapter":"31","verse":"10","text":"Då svarade översteprästen Asarja av Sadoks hus: ”Sedan man började föra fram offergåvan till Herrens hus har vi ätit och blivit mätta och ändå fått mycket över, för Herren har välsignat sitt folk. Det som är kvar är denna stora rikedom.”"},{"book":"2 Krön","chapter":"31","verse":"11","text":"Hiskia befallde då att man skulle inreda förrådsrum i Herrens hus, och man inredde sådana."},{"book":"2 Krön","chapter":"31","verse":"12","text":"I dem förde man noggrant in offergåvan och tiondet och de heliga gåvorna. Leviten Konanja hade huvudansvaret för arbetet, och hans närmaste man var hans bror Shimei."},{"book":"2 Krön","chapter":"31","verse":"13","text":"Jehiel, Asasja, Nahat, Asael, Jerimot, Josabad, Eliel, Jismakja, Mahat och Benaja var tjänstemän under Konanja och hans bror Shimei enligt beslut av kung Hiskia och Asarja, fursten i Guds hus."},{"book":"2 Krön","chapter":"31","verse":"14","text":"Leviten Kore, Jimnas son, som var dörrvakt på östra sidan, hade uppsikten över de frivilliga gåvorna åt Gud och skulle fördela Herrens offergåvor och det högheliga av offren."},{"book":"2 Krön","chapter":"31","verse":"15","text":"Vid hans sida i präststäderna fanns Eden, Minjamin, Jeshua, Shemaja, Amarja och Shekanja, och de ombesörjde noggrant utdelningen till sina bröder efter deras avdelningar, lika för gammal som ung."},{"book":"2 Krön","chapter":"31","verse":"16","text":"Undantagna var alla av mankön som var tre år eller äldre, de som var upptecknade i sina släktregister och som skulle infinna sig i Herrens hus för att varje dag utföra de för den dagen bestämda sysslorna, enligt de åligganden de hade efter sina avdelningar."},{"book":"2 Krön","chapter":"31","verse":"17","text":"Prästernas släktregister var uppgjort efter deras familjer. Av leviterna var de upptagna som var 20 år eller äldre enligt deras särskilda åligganden och avdelningar."},{"book":"2 Krön","chapter":"31","verse":"18","text":"I släktregistret skulle de vara upptecknade med alla sina små barn, hustrur, söner och döttrar, så många de var, för de skulle noggrant förvalta det heliga som heligt."},{"book":"2 Krön","chapter":"31","verse":"19","text":"För dem av Arons söner, prästerna, som bodde på utmarkerna till sina städer, fanns i var särskild stad namngivna män tillsatta som skulle dela ut till alla av mankön bland prästerna och till alla de leviter som var upptecknade i släktregistret vad de hade rätt till."},{"book":"2 Krön","chapter":"31","verse":"20","text":"Detta genomförde Hiskia i hela Juda, och han gjorde inför Herren sin Gud vad som var gott, rätt och sant."},{"book":"2 Krön","chapter":"31","verse":"21","text":"Allt han företog sig när han sökte sin Gud, vare sig det gällde tjänstgöringen i Guds hus eller undervisningen (Torah) och budorden (tydliga befallningar), gjorde han av hela sitt hjärta. Och han var framgångsrik."}]}