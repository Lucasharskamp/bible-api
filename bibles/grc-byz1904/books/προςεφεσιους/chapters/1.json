{"data":[{"book":"ΠΡΟΣ ΕΦΕΣΙΟΥΣ","chapter":"1","verse":"1","text":"Παῦλος, ἀπόστολος Ἰησοῦ Χριστοῦ διὰ θελήματος Θεοῦ, τοῖς ἁγίοις τοῖς οὖσιν ἐν Ἐφέσῳ καὶ πιστοῖς ἐν Χριστῷ Ἰησοῦ·"},{"book":"ΠΡΟΣ ΕΦΕΣΙΟΥΣ","chapter":"1","verse":"2","text":"χάρις ὑμῖν καὶ εἰρήνη ἀπὸ Θεοῦ πατρὸς ἡμῶν καὶ Κυρίου Ἰησοῦ Χριστοῦ."},{"book":"ΠΡΟΣ ΕΦΕΣΙΟΥΣ","chapter":"1","verse":"3","text":"Εὐλογητὸς ὁ Θεὸς καὶ πατὴρ τοῦ Κυρίου ἡμῶν Ἰησοῦ Χριστοῦ, ὁ εὐλογήσας ἡμᾶς ἐν πάσῃ εὐλογίᾳ πνευματικῇ ἐν τοῖς ἐπουρανίοις ἐν Χριστῷ,"},{"book":"ΠΡΟΣ ΕΦΕΣΙΟΥΣ","chapter":"1","verse":"4","text":"καθὼς [καὶ] ἐξελέξατο ἡμᾶς ἐν αὐτῷ πρὸ καταβολῆς κόσμου εἶναι ἡμᾶς ἁγίους καὶ ἀμώμους κατενώπιον αὐτοῦ, ἐν ἀγάπῃ"},{"book":"ΠΡΟΣ ΕΦΕΣΙΟΥΣ","chapter":"1","verse":"5","text":"προορίσας ἡμᾶς εἰς υἱοθεσίαν διὰ Ἰησοῦ Χριστοῦ εἰς αὐτόν, κατὰ τὴν εὐδοκίαν τοῦ θελήματος αὐτοῦ,"},{"book":"ΠΡΟΣ ΕΦΕΣΙΟΥΣ","chapter":"1","verse":"6","text":"εἰς ἔπαινον δόξης τῆς χάριτος αὐτοῦ, ἐν ᾗ ἐχαρίτωσεν ἡμᾶς ἐν τῷ ἠγαπημένῳ,"},{"book":"ΠΡΟΣ ΕΦΕΣΙΟΥΣ","chapter":"1","verse":"7","text":"ἐν ᾧ ἔχομεν τὴν ἀπολύτρωσιν διὰ τοῦ αἵματος αὐτοῦ, τὴν ἄφεσιν τῶν παραπτωμάτων, κατὰ τὸν πλοῦτον τῆς χάριτος αὐτοῦ,"},{"book":"ΠΡΟΣ ΕΦΕΣΙΟΥΣ","chapter":"1","verse":"8","text":"ἧς ἐπερίσσευσεν εἰς ἡμᾶς ἐν πάσῃ σοφίᾳ καὶ φρονήσει,"},{"book":"ΠΡΟΣ ΕΦΕΣΙΟΥΣ","chapter":"1","verse":"9","text":"γνωρίσας ἡμῖν τὸ μυστήριον τοῦ θελήματος αὐτοῦ κατὰ τὴν εὐδοκίαν αὐτοῦ, ἣν προέθετο ἐν αὐτῷ"},{"book":"ΠΡΟΣ ΕΦΕΣΙΟΥΣ","chapter":"1","verse":"10","text":"εἰς οἰκονομίαν τοῦ πληρώματος τῶν καιρῶν, ἀνακεφαλαιώσασθαι τὰ πάντα ἐν τῷ Χριστῷ, τὰ ἐπὶ τοῖς οὐρανοῖς καὶ τὰ ἐπὶ τῆς γῆς, ἐν αὐτῷ,"},{"book":"ΠΡΟΣ ΕΦΕΣΙΟΥΣ","chapter":"1","verse":"11","text":"ἐν ᾧ καὶ ἐκληρώθημεν προορισθέντες κατὰ πρόθεσιν τοῦ τὰ πάντα ἐνεργοῦντος κατὰ τὴν βουλὴν τοῦ θελήματος αὐτοῦ,"},{"book":"ΠΡΟΣ ΕΦΕΣΙΟΥΣ","chapter":"1","verse":"12","text":"εἰς τὸ εἶναι ἡμᾶς εἰς ἔπαινον δόξης αὐτοῦ, τοὺς προηλπικότας ἐν τῷ Χριστῷ·"},{"book":"ΠΡΟΣ ΕΦΕΣΙΟΥΣ","chapter":"1","verse":"13","text":"ἐν ᾧ καὶ ὑμεῖς ἀκούσαντες τὸν λόγον τῆς ἀληθείας, τὸ εὐαγγέλιον τῆς σωτηρίας ὑμῶν, ἐν ᾧ καὶ πιστεύσαντες ἐσφραγίσθητε τῷ Πνεύματι τῆς ἐπαγγελίας τῷ Ἁγίῳ,"},{"book":"ΠΡΟΣ ΕΦΕΣΙΟΥΣ","chapter":"1","verse":"14","text":"ὅς ἐστιν ἀρραβὼν τῆς κληρονομίας ἡμῶν, εἰς ἀπολύτρωσιν τῆς περιποιήσεως, εἰς ἔπαινον τῆς δόξης αὐτοῦ."},{"book":"ΠΡΟΣ ΕΦΕΣΙΟΥΣ","chapter":"1","verse":"15","text":"Διὰ τοῦτο κἀγώ, ἀκούσας τὴν καθ᾽ ὑμᾶς πίστιν ἐν τῷ Κυρίῳ Ἰησοῦ καὶ τὴν ἀγάπην τὴν εἰς πάντας τοὺς ἁγίους,"},{"book":"ΠΡΟΣ ΕΦΕΣΙΟΥΣ","chapter":"1","verse":"16","text":"οὐ παύομαι εὐχαριστῶν ὑπὲρ ὑμῶν μνείαν ὑμῶν ποιούμενος ἐπὶ τῶν προσευχῶν μου,"},{"book":"ΠΡΟΣ ΕΦΕΣΙΟΥΣ","chapter":"1","verse":"17","text":"ἵνα ὁ Θεὸς τοῦ Κυρίου ἡμῶν Ἰησοῦ Χριστοῦ, ὁ πατὴρ τῆς δόξης, δῴη ὑμῖν πνεῦμα σοφίας καὶ ἀποκαλύψεως ἐν ἐπιγνώσει αὐτοῦ,"},{"book":"ΠΡΟΣ ΕΦΕΣΙΟΥΣ","chapter":"1","verse":"18","text":"πεφωτισμένους τοὺς ὀφθαλμοὺς τῆς καρδίας ὑμῶν, εἰς τὸ εἰδέναι ὑμᾶς τίς ἐστιν ἡ ἐλπὶς τῆς κλήσεως αὐτοῦ, καὶ τίς ὁ πλοῦτος τῆς δόξης τῆς κληρονομίας αὐτοῦ ἐν τοῖς ἁγίοις,"},{"book":"ΠΡΟΣ ΕΦΕΣΙΟΥΣ","chapter":"1","verse":"19","text":"καὶ τί τὸ ὑπερβάλλον μέγεθος τῆς δυνάμεως αὐτοῦ εἰς ἡμᾶς τοὺς πιστεύοντας κατὰ τὴν ἐνέργειαν τοῦ κράτους τῆς ἰσχύος αὐτοῦ,"},{"book":"ΠΡΟΣ ΕΦΕΣΙΟΥΣ","chapter":"1","verse":"20","text":"ἣν ἐνήργησεν ἐν τῷ Χριστῷ ἐγείρας αὐτὸν ἐκ νεκρῶν, καὶ ἐκάθισεν ἐν δεξιᾷ αὐτοῦ ἐν τοῖς ἐπουρανίοις"},{"book":"ΠΡΟΣ ΕΦΕΣΙΟΥΣ","chapter":"1","verse":"21","text":"ὑπεράνω πάσης ἀρχῆς καὶ ἐξουσίας καὶ δυνάμεως καὶ κυριότητος καὶ παντὸς ὀνόματος ὀνομαζομένου οὐ μόνον ἐν τῷ αἰῶνι τούτῳ, ἀλλὰ καὶ ἐν τῷ μέλλοντι·"},{"book":"ΠΡΟΣ ΕΦΕΣΙΟΥΣ","chapter":"1","verse":"22","text":"καὶ πάντα ὑπέταξεν ὑπὸ τοὺς πόδας αὐτοῦ, καὶ αὐτὸν ἔδωκε κεφαλὴν ὑπὲρ πάντα τῇ ἐκκλησίᾳ,"},{"book":"ΠΡΟΣ ΕΦΕΣΙΟΥΣ","chapter":"1","verse":"23","text":"ἥτις ἐστὶ τὸ σῶμα αὐτοῦ, τὸ πλήρωμα τοῦ τὰ πάντα ἐν πᾶσι πληρουμένου."}]}