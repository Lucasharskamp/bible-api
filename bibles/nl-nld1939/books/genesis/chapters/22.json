{"data":[{"book":"Genesis","chapter":"22","verse":"1","text":"Enige tijd later stelde God Abraham op de proef. Hij sprak tot hem: Abraham! Deze antwoordde: Hier ben ik."},{"book":"Genesis","chapter":"22","verse":"2","text":"Hij sprak: Neem Isaäk, uw enigen zoon, dien ge liefhebt, ga naar het land van de Moria, en offer hem daar als brandoffer op een van de bergen, die Ik u aanwijs."},{"book":"Genesis","chapter":"22","verse":"3","text":"De volgende morgen zadelde Abraham zijn ezel, ontbood twee van zijn knechten en zijn zoon Isaäk, en kloofde brandhout voor het offer. Toen trok hij op, en ging naar de plaats, die God hem genoemd had."},{"book":"Genesis","chapter":"22","verse":"4","text":"De derde dag sloeg Abraham zijn ogen op, en zag de plaats in de verte."},{"book":"Genesis","chapter":"22","verse":"5","text":"Nu sprak Abraham tot zijn knechten: Blijft hier met den ezel; ik en de jongen gaan daarheen, om te aanbidden; daarna keren we tot u terug."},{"book":"Genesis","chapter":"22","verse":"6","text":"Daarop nam Abraham het hout voor het offer, en gaf het zijn zoon Isaäk te dragen; zelf droeg hij het vuur en het mes. Zo gingen ze samen op weg."},{"book":"Genesis","chapter":"22","verse":"7","text":"Maar Isaäk zei tot zijn vader Abraham: Vader! Hij antwoordde: Wat is er, mijn jongen? Hij zeide: Zie, we hebben wel vuur en offerhout, maar waar is het schaap voor het offer?"},{"book":"Genesis","chapter":"22","verse":"8","text":"Abraham antwoordde: God zelf zal wel voor het offerschaap zorgen, mijn kind. En samen gingen ze verder."},{"book":"Genesis","chapter":"22","verse":"9","text":"Toen zij aan de plaats waren gekomen, die God hem genoemd had, bouwde Abraham daar een altaar, en stapelde het hout op. Dan bond hij zijn zoon Isaäk, en legde hem op het altaar boven op het hout."},{"book":"Genesis","chapter":"22","verse":"10","text":"En Abraham strekte zijn hand uit, om het mes te grijpen, en zijn zoon te doden."},{"book":"Genesis","chapter":"22","verse":"11","text":"Daar riep de engel van Jahweh uit de hemel hem toe, en sprak: Abraham, Abraham! Hij zeide: Hier ben ik."},{"book":"Genesis","chapter":"22","verse":"12","text":"Hij sprak: Sla uw hand niet aan den knaap, en doe hem geen kwaad. Want nu weet Ik, dat gij God vreest; want ge hebt Mij uw enigen zoon niet willen onthouden."},{"book":"Genesis","chapter":"22","verse":"13","text":"Nu sloeg Abraham zijn ogen op, en zag een ram, die met zijn horens in het struikgewas zat verward; Abraham greep den ram, en droeg hem als brandoffer op, in plaats van zijn zoon."},{"book":"Genesis","chapter":"22","verse":"14","text":"Abraham gaf die plaats de naam: “Jahweh draagt zorg”, daarom wordt ook nu nog gezegd: “op de berg van Jahweh wordt zorg gedragen”."},{"book":"Genesis","chapter":"22","verse":"15","text":"Voor de tweede maal riep de engel van Jahweh Abraham uit de hemel toe,"},{"book":"Genesis","chapter":"22","verse":"16","text":"en sprak: Ik zweer bij Mijzelf, Luidt de godsspraak van Jahweh! Omdat ge dit hebt gedaan, En uw enigen zoon niet gespaard hebt:"},{"book":"Genesis","chapter":"22","verse":"17","text":"Daarom zal Ik u zegenen, En uw nageslacht talrijk maken als de sterren aan de hemel, En als het zand aan het strand van de zee; Uw kroost zal de poorten van zijn vijanden bezitten."},{"book":"Genesis","chapter":"22","verse":"18","text":"In uw zaad zullen alle volken der aarde worden gezegend, Omdat gij naar mijn stem hebt gehoord."},{"book":"Genesis","chapter":"22","verse":"19","text":"Toen keerde Abraham terug naar zijn knechten; zij trokken op, en gingen naar Beër-Sjéba terug. Abraham bleef te Beër-Sjéba wonen."},{"book":"Genesis","chapter":"22","verse":"20","text":"Enige tijd later berichtte men Abraham: Ook Milka heeft uw broer Nachor zonen geschonken."},{"book":"Genesis","chapter":"22","verse":"21","text":"Het waren Oes zijn eerstgeborene, en Boez zijn broer; verder Kemoeël, de vader van Aram,"},{"book":"Genesis","chapter":"22","verse":"22","text":"en Késed, Chazo, Pildasj, Jidlaf en Betoeël."},{"book":"Genesis","chapter":"22","verse":"23","text":"Deze Betoeël verwekte Rebekka. Deze acht baarde Milka aan Nachor, den broer van Abraham."},{"book":"Genesis","chapter":"22","verse":"24","text":"En zijn bijvrouw, die Reoema heette, baarde Tébach en Gácham, Táchasj en Maäka."}]}