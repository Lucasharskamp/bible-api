{"data":[{"book":"Loma","chapter":"3","verse":"1","text":"Buna mfunu mbi widi muba Nyuda e ? A buna ndandu mbi yidi muba wuzengo e ?"},{"book":"Loma","chapter":"3","verse":"2","text":"Nyinga, ndandu yidi yinneni. Bila bawu baba batheti mu batu boso mu tambula mambu ma nzambi."},{"book":"Loma","chapter":"3","verse":"3","text":"A buna buevi e ? Enati bankaka basia wilukila ko, lumbanza buna kambu kuawu ku minu kuela vunza kikhuikizi ki Nzambi e ?"},{"book":"Loma","chapter":"3","verse":"4","text":"Nana, buawu ko. Bika Nzambi kamonika wukiedika vayi kadika mutu kamonika mutu wu luvunu banga bu disonimina ti :"},{"book":"Loma","chapter":"3","verse":"5","text":"Enati kambu kueto ku busonga kulembo monisa busonga bu Nzambi buna mbi tufueti tuba e ? Nzambi kasi wusonga ko bu keti kutubuisilanga nganzi andi e ? Mu kimutu thubidi buawu."},{"book":"Loma","chapter":"3","verse":"6","text":"Nana, buawu ko ; buna buevi Nzambi kela sambisila nza e ?"},{"book":"Loma","chapter":"3","verse":"7","text":"Enati kiedika ki Nzambi, mu luvunu luama, kiluta monika mu diambu di nkemboꞌandi, buna bila mbi mfueti sambusulu banga nkuamasumu e ?"},{"book":"Loma","chapter":"3","verse":"8","text":"Buna bila mbi kadi tuba ti : tuvanganu mambu mambimbi muingi mamboti mamonika e ? Bila bankaka balembo tufingi bu balembo tufundi ti buawu bobo tulembo tubanga. Thumbudulu awu yidi yisonga."},{"book":"Loma","chapter":"3","verse":"9","text":"Buna buevi e ? Beto tuviatukidi bankaka e ? Nana, bila beto tumana monisa ti batu boso, Bayuda voti basi Ngelese, badi ku tsiluyalu lu masumu."},{"book":"Loma","chapter":"3","verse":"10","text":"Banga bu disonimina ti :"},{"book":"Loma","chapter":"3","verse":"11","text":"Kuisi ko mutu wulenda sudika,"},{"book":"Loma","chapter":"3","verse":"12","text":"Babo bamana vengama mu nzila yi Nzambi,"},{"book":"Loma","chapter":"3","verse":"13","text":"Madinga mawu madi biziami bizibuka ;"},{"book":"Loma","chapter":"3","verse":"14","text":"Mu miunu miawu muwedi zitsingulu"},{"book":"Loma","chapter":"3","verse":"15","text":"Malu mawu nsualu madi mu tengulanga menga."},{"book":"Loma","chapter":"3","verse":"16","text":"Mbivusu ayi ziphasi bidi mu zinzila ziawu"},{"book":"Loma","chapter":"3","verse":"17","text":"ayi basi zaba ko nzila yi ndembama."},{"book":"Loma","chapter":"3","verse":"18","text":"Bakinzikanga Nzambi ko."},{"book":"Loma","chapter":"3","verse":"19","text":"Muaki tuzebi ti mambu moso meti tuba Mina matubulu mu diambu dibawu badi ku tsi luyalu lu Mina muingi miunu mioso mikangama ayi muingi batu boso bamonika ti bavola nkanu va ntuala Nzambi."},{"book":"Loma","chapter":"3","verse":"20","text":"Diawu kuisi ko mutu wela monika wusonga va meso ma Nzambi mu diambu di mavanga ma Mina, bila mu diambu di Mina tunzabilanga masumu."},{"book":"Loma","chapter":"3","verse":"21","text":"Buabu busonga bu Nzambi bulembo monika kambu ku Mina : Mina ayi mambu ma mimbikudi mitelimina buawu kimbangi."},{"book":"Loma","chapter":"3","verse":"22","text":"Busonga bobo bumbanga kuidi Nzambi bunkuizilanga mu minu mu Yesu Klisto, kuidi babo bobo bawilukila. Bila kuisi ko luviakunu."},{"book":"Loma","chapter":"3","verse":"23","text":"Batu boso bamana vola masumu ayi bakambulu nkembo wu Nzambi."},{"book":"Loma","chapter":"3","verse":"24","text":"Mu kambu futa kadi kima, bawu bakitulu basonga mu nlemvo andi mu nzila yi khudulu yidi mu Klisto Yesu."},{"book":"Loma","chapter":"3","verse":"25","text":"Bila niandi Nzambi kakubika muba dikaba di ndemvokolo yi masumu mu nzila yi minu yidi mu menga mandi. Wuvanga buawu mu monisa busonga buandi, mu mvibudulu andi, bila kasia vana ko thumbudulu mu masumu mavolo thama."},{"book":"Loma","chapter":"3","verse":"26","text":"Mu diambu di monisa busonga buandi mu thangu yayi mu diambu kamonika wusonga ayi mu ba mutu wowo wunkitulanga wusonga woso mutu wuntula minu kiandi mu Yesu."},{"book":"Loma","chapter":"3","verse":"27","text":"A buna kuevi kuidi diambu tulenda kiniemisina e ? Kuisi ko ! Mu muina mbi tueka kiniemisina e ? Wowo wu mavanga e ? Nana ! Vayi mu muina wu minu kaka !"},{"book":"Loma","chapter":"3","verse":"28","text":"Bila tuzebi ti mu diambu di minu mutu keti kitudulu wusonga mu kambu mavanga ma Mina."},{"book":"Loma","chapter":"3","verse":"29","text":"A buevi, Nzambi widi kaka Nzambi yi Bayuda e ? Kasi Nzambi yi bapakanu ko e ? Nyinga widi Nzambi yi Bapakanu,"},{"book":"Loma","chapter":"3","verse":"30","text":"bila Nzambi yimosi kaka weti kitula bazengo batu basonga mu nzila yi minu ayi weti kitula bakambulu bazengo batu basonga mu nzila yi minu."},{"book":"Loma","chapter":"3","verse":"31","text":"A buevi, tuvonda Mina mu nzila yi minu e ? Nana. Mu nzila yoyi nkutu tueti luta kindisila Mina."}]}