{"data":[{"book":"1 राजाओं","chapter":"22","verse":"1","text":"तीन वर्ष तक अरामी और इस्राएली बिना युद्ध के रहे।"},{"book":"1 राजाओं","chapter":"22","verse":"2","text":"तीसरे वर्ष में यहूदा का राजा यहोशापात इस्राएल के राजा के पास गया।"},{"book":"1 राजाओं","chapter":"22","verse":"3","text":"तब इस्राएल के राजा ने अपने कर्मचारियों से कहा, “क्या तुम को मालूम है, कि गिलाद का रामोत हमारा है? फिर हम क्यों चुपचाप रहते और उसे अराम के राजा के हाथ से क्यों नहीं छीन लेते हैं?”"},{"book":"1 राजाओं","chapter":"22","verse":"4","text":"और उसने यहोशापात से पूछा, “क्या तू मेरे संग गिलाद के रामोत से लड़ने के लिये जाएगा?” यहोशापात ने इस्राएल के राजा को उत्तर दिया, “जैसा तू है वैसा मैं भी हूँ। जैसी तेरी प्रजा है वैसी ही मेरी भी प्रजा है, और जैसे तेरे घोड़े हैं वैसे ही मेरे भी घोड़े हैं।”"},{"book":"1 राजाओं","chapter":"22","verse":"5","text":"फिर यहोशापात ने इस्राएल के राजा से कहा, “आज यहोवा की इच्छा मालूम कर ले।”"},{"book":"1 राजाओं","chapter":"22","verse":"6","text":"तब इस्राएल के राजा ने नबियों22:6 नबियों: अति सम्भव है कि बछड़े की पूजा से सम्बंधित नबी, परमेश्वर यहोवा के सच्चे भविष्यद्वक्ता नहीं। को जो कोई चार सौ पुरुष थे इकट्ठा करके उनसे पूछा, “क्या मैं गिलाद के रामोत से युद्ध करने के लिये चढ़ाई करूँ, या रुका रहूँ?” उन्होंने उत्तर दिया, “चढ़ाई कर: क्योंकि प्रभु उसको राजा के हाथ में कर देगा।”"},{"book":"1 राजाओं","chapter":"22","verse":"7","text":"परन्तु यहोशापात ने पूछा, “क्या यहाँ यहोवा का और भी कोई नबी नहीं है जिससे हम पूछ लें?”"},{"book":"1 राजाओं","chapter":"22","verse":"8","text":"इस्राएल के राजा ने यहोशापात से कहा, “हाँ, यिम्ला का पुत्र मीकायाह एक पुरुष और है जिसके द्वारा हम यहोवा से पूछ सकते हैं? परन्तु मैं उससे घृणा रखता हूँ, क्योंकि वह मेरे विषय कल्याण की नहीं वरन् हानि ही की भविष्यद्वाणी करता है।”"},{"book":"1 राजाओं","chapter":"22","verse":"9","text":"यहोशापात ने कहा, “राजा ऐसा न कहे।” तब इस्राएल के राजा ने एक हाकिम को बुलवाकर कहा, “यिम्ला के पुत्र मीकायाह को फुर्ती से ले आ।”"},{"book":"1 राजाओं","chapter":"22","verse":"10","text":"इस्राएल का राजा और यहूदा का राजा यहोशापात, अपने-अपने राजवस्त्र पहने हुए सामरिया के फाटक में एक खुले स्थान में अपने-अपने सिंहासन पर विराजमान थे और सब भविष्यद्वक्ता उनके सम्मुख भविष्यद्वाणी कर रहे थे।"},{"book":"1 राजाओं","chapter":"22","verse":"11","text":"तब कनाना के पुत्र सिदकिय्याह ने लोहे के सींग बनाकर कहा, “यहोवा यह कहता है, ‘इनसे तू अरामियों को मारते-मारते नाश कर डालेगा।’”"},{"book":"1 राजाओं","chapter":"22","verse":"12","text":"और सब नबियों ने इसी आशय की भविष्यद्वाणी करके कहा, “गिलाद के रामोत पर चढ़ाई कर और तू कृतार्थ हो; क्योंकि यहोवा उसे राजा के हाथ में कर देगा।”"},{"book":"1 राजाओं","chapter":"22","verse":"13","text":"और जो दूत मीकायाह को बुलाने गया था उसने उससे कहा, “सुन, भविष्यद्वक्ता एक ही मुँह से राजा के विषय शुभ वचन कहते हैं तो तेरी बातें उनकी सी हों; तू भी शुभ वचन कहना।”"},{"book":"1 राजाओं","chapter":"22","verse":"14","text":"मीकायाह ने कहा, “यहोवा के जीवन की शपथ जो कुछ यहोवा मुझसे कहे, वही मैं कहूँगा।”"},{"book":"1 राजाओं","chapter":"22","verse":"15","text":"जब वह राजा के पास आया, तब राजा ने उससे पूछा, “हे मीकायाह! क्या हम गिलाद के रामोत से युद्ध करने के लिये चढ़ाई करें या रुके रहें?” उसने उसको उत्तर दिया, “हाँ, चढ़ाई कर और तू कृतार्थ हो; और यहोवा उसको राजा के हाथ में कर दे।”"},{"book":"1 राजाओं","chapter":"22","verse":"16","text":"राजा ने उससे कहा, “मुझे कितनी बार तुझे शपथ धराकर चिताना होगा, कि तू यहोवा का स्मरण करके मुझसे सच ही कह।”"},{"book":"1 राजाओं","chapter":"22","verse":"17","text":"मीकायाह ने कहा, “मुझे समस्त इस्राएल बिना चरवाहे की भेड़-बकरियों के समान पहाड़ों पर; तितर बितर दिखाई पड़ा, और यहोवा का यह वचन आया, ‘उनका कोई चरवाहा नहीं हैं; अतः वे अपने-अपने घर कुशल क्षेम से लौट जाएँ।’” (मत्ती 9:36, मर. 6:34)"},{"book":"1 राजाओं","chapter":"22","verse":"18","text":"तब इस्राएल के राजा ने यहोशापात से कहा, “क्या मैंने तुझ से न कहा था, कि वह मेरे विषय कल्याण की नहीं हानि ही की भविष्यद्वाणी करेगा।”"},{"book":"1 राजाओं","chapter":"22","verse":"19","text":"मीकायाह ने कहा, “इस कारण तू यहोवा का यह वचन सुन! मुझे सिंहासन पर विराजमान यहोवा और उसके पास दाएँ-बाएँ खड़ी हुई स्वर्ग की समस्त सेना दिखाई दी है। (प्रका. 4:2, प्रका. 4:9,10, प्रका. 5:1,7,13, प्रका. 6:16, प्रका. 7:10, प्रका. 7:15, प्रका. 19:4, प्रका. 21:5)"},{"book":"1 राजाओं","chapter":"22","verse":"20","text":"तब यहोवा ने पूछा, ‘अहाब को कौन ऐसा बहकाएगा, कि वह गिलाद के रामोत पर चढ़ाई करके खेत आए?’ तब किसी ने कुछ, और किसी ने कुछ कहा।"},{"book":"1 राजाओं","chapter":"22","verse":"21","text":"अन्त में एक आत्मा पास आकर यहोवा के सम्मुख खड़ी हुई, और कहने लगी, ‘मैं उसको बहकाऊँगी’ यहोवा ने पूछा, ‘किस उपाय से?’"},{"book":"1 राजाओं","chapter":"22","verse":"22","text":"उसने कहा, ‘मैं जाकर उसके सब भविष्यद्वक्ताओं में पैठकर उनसे झूठ बुलवाऊँगी।’ यहोवा ने कहा, ‘तेरा उसको बहकाना सफल होगा, जाकर ऐसा ही कर।’"},{"book":"1 राजाओं","chapter":"22","verse":"23","text":"तो अब सुन यहोवा ने तेरे इन सब भविष्यद्वक्ताओं के मुँह में एक झूठ बोलनेवाली आत्मा बैठाई है, और यहोवा ने तेरे विषय हानि की बात कही है।”"},{"book":"1 राजाओं","chapter":"22","verse":"24","text":"तब कनाना के पुत्र सिदकिय्याह ने मीकायाह के निकट जा, उसके गाल पर थप्पड़ मारकर पूछा, “यहोवा का आत्मा मुझे छोड़कर तुझ से बातें करने को किधर गया?”"},{"book":"1 राजाओं","chapter":"22","verse":"25","text":"मीकायाह ने कहा, “जिस दिन तू छिपने के लिये कोठरी से कोठरी में भागेगा, तब तुझे ज्ञात होगा।”"},{"book":"1 राजाओं","chapter":"22","verse":"26","text":"तब इस्राएल के राजा ने कहा, “मीकायाह को नगर के हाकिम आमोन और योआश राजकुमार के पास ले जा;"},{"book":"1 राजाओं","chapter":"22","verse":"27","text":"और उनसे कह, ‘राजा यह कहता है, कि इसको बन्दीगृह में डालो, और जब तक मैं कुशल से न आऊँ, तब तक इसे दुःख की रोटी और पानी दिया करो22:27 दुःख की रोटी और पानी दिया करो: मीकायाह को एक बार और कारागार में डालने की आज्ञा दी गई और उसकी आज्ञा न मानने के कारण दण्ड स्वरूप उसे पहले से अधिक बुरा और अपूर्ण भोजन दिया जाए।।’” (इब्रा. 11:36)"},{"book":"1 राजाओं","chapter":"22","verse":"28","text":"और मीकायाह ने कहा, “यदि तू कभी कुशल से लौटे, तो जान कि यहोवा ने मेरे द्वारा नहीं कहा।” फिर उसने कहा, “हे लोगों तुम सब के सब सुन लो।”"},{"book":"1 राजाओं","chapter":"22","verse":"29","text":"तब इस्राएल के राजा और यहूदा के राजा यहोशापात दोनों ने गिलाद के रामोत पर चढ़ाई की।"},{"book":"1 राजाओं","chapter":"22","verse":"30","text":"और इस्राएल के राजा ने यहोशापात से कहा, “मैं तो भेष बदलकर युद्ध क्षेत्र में जाऊँगा, परन्तु तू अपने ही वस्त्र पहने रहना।” तब इस्राएल का राजा भेष बदलकर युद्ध क्षेत्र में गया।"},{"book":"1 राजाओं","chapter":"22","verse":"31","text":"अराम के राजा ने तो अपने रथों के बत्तीसों प्रधानों को आज्ञा दी थी, “न तो छोटे से लड़ो और न बड़े से, केवल इस्राएल के राजा से युद्ध करो।”"},{"book":"1 राजाओं","chapter":"22","verse":"32","text":"अतः जब रथों के प्रधानों ने यहोशापात को देखा, तब कहा, “निश्चय इस्राएल का राजा वही है।” और वे उसी से युद्ध करने को मुड़ें; तब यहोशापात चिल्ला उठा।"},{"book":"1 राजाओं","chapter":"22","verse":"33","text":"यह देखकर कि वह इस्राएल का राजा नहीं है, रथों के प्रधान उसका पीछा छोड़कर लौट गए।"},{"book":"1 राजाओं","chapter":"22","verse":"34","text":"तब किसी ने अटकल से एक तीर चलाया और वह इस्राएल के राजा के झिलम और निचले वस्त्र के बीच छेदकर लगा; तब उसने अपने सारथी से कहा, “मैं घायल हो गया हूँ इसलिए बागडोर फेरकर मुझे सेना में से बाहर निकाल ले चल।”"},{"book":"1 राजाओं","chapter":"22","verse":"35","text":"और उस दिन युद्ध बढ़ता गया और राजा अपने रथ में औरों के सहारे अरामियों के सम्मुख खड़ा रहा, और साँझ को मर गया; और उसके घाव का लहू बहकर रथ के पायदान में भर गया।"},{"book":"1 राजाओं","chapter":"22","verse":"36","text":"सूर्य डूबते हुए सेना में यह पुकार हुई, “हर एक अपने नगर और अपने देश को लौट जाए।”"},{"book":"1 राजाओं","chapter":"22","verse":"37","text":"जब राजा मर गया, तब सामरिया को पहुँचाया गया और सामरिया में उसे मिट्टी दी गई।"},{"book":"1 राजाओं","chapter":"22","verse":"38","text":"और यहोवा के वचन के अनुसार जब उसका रथ सामरिया के जलकुण्ड में धोया गया, तब कुत्तों ने उसका लहू चाट लिया, और वेश्याएँ यहीं स्नान करती थीं।"},{"book":"1 राजाओं","chapter":"22","verse":"39","text":"अहाब के और सब काम जो उसने किए, और हाथी दाँत का जो भवन उसने बनाया, और जो-जो नगर उसने बसाए थे, यह सब क्या इस्राएली राजाओं के इतिहास की पुस्तक में नहीं लिखा है?"},{"book":"1 राजाओं","chapter":"22","verse":"40","text":"अतः अहाब मरकर अपने पुरखाओं के संग जा मिला और उसका पुत्र अहज्याह उसके स्थान पर राज्य करने लगा।"},{"book":"1 राजाओं","chapter":"22","verse":"41","text":"इस्राएल के राजा अहाब के राज्य के चौथे वर्ष में आसा का पुत्र यहोशापात यहूदा पर राज्य करने लगा।"},{"book":"1 राजाओं","chapter":"22","verse":"42","text":"जब यहोशापात राज्य करने लगा, तब वह पैंतीस वर्ष का था और पच्चीस वर्ष तक यरूशलेम में राज्य करता रहा। और उसकी माता का नाम अजूबा था, जो शिल्ही की बेटी थी।"},{"book":"1 राजाओं","chapter":"22","verse":"43","text":"और उसकी चाल सब प्रकार से उसके पिता आसा की सी थी, अर्थात् जो यहोवा की दृष्टि में ठीक है वही वह करता रहा, और उससे कुछ न मुड़ा। तो भी ऊँचे स्थान ढाए न गए, प्रजा के लोग ऊँचे स्थानों पर उस समय भी बलि किया करते थे और धूप भी जलाया करते थे।"},{"book":"1 राजाओं","chapter":"22","verse":"44","text":"यहोशापात ने इस्राएल के राजा से मेल किया।"},{"book":"1 राजाओं","chapter":"22","verse":"45","text":"यहोशापात के काम और जो वीरता उसने दिखाई, और उसने जो-जो लड़ाइयाँ की, यह सब क्या यहूदा के राजाओं के इतिहास की पुस्तक में नहीं लिखा है?"},{"book":"1 राजाओं","chapter":"22","verse":"46","text":"पुरुषगामियों में से जो उसके पिता आसा के दिनों में रह गए थे, उनको उसने देश में से नाश किया।"},{"book":"1 राजाओं","chapter":"22","verse":"47","text":"उस समय एदोम में कोई राजा न था; एक नायब राजकाज का काम करता था।"},{"book":"1 राजाओं","chapter":"22","verse":"48","text":"फिर यहोशापात ने तर्शीश के जहाज सोना लाने के लिये ओपीर जाने को बनवा लिए, परन्तु वे एस्योनगेबेर में टूट गए, इसलिए वहाँ न जा सके।"},{"book":"1 राजाओं","chapter":"22","verse":"49","text":"तब अहाब के पुत्र अहज्याह ने यहोशापात से कहा, “मेरे जहाजियों को अपने जहाजियों के संग, जहाजों में जाने दे;” परन्तु यहोशापात ने इन्कार किया।"},{"book":"1 राजाओं","chapter":"22","verse":"50","text":"यहोशापात मरकर अपने पुरखाओं के संग जा मिला और उसको उसके पुरखाओं के साथ उसके मूलपुरुष दाऊद के नगर में मिट्टी दी गई। और उसका पुत्र यहोराम उसके स्थान पर राज्य करने लगा।"},{"book":"1 राजाओं","chapter":"22","verse":"51","text":"यहूदा के राजा यहोशापात के राज्य के सत्रहवें वर्ष में अहाब का पुत्र अहज्याह सामरिया में इस्राएल पर राज्य करने लगा और दो वर्ष तक इस्राएल पर राज्य करता रहा।"},{"book":"1 राजाओं","chapter":"22","verse":"52","text":"और उसने वह किया, जो यहोवा की दृष्टि में बुरा था। और उसकी चाल उसके माता पिता, और नबात के पुत्र यारोबाम की सी थी22:52 उसकी चाल उसके माता पिता, .... की सी थी: ऐसी उक्ति जो और कहीं नहीं है, जिसमें हम उसके पिता और उसकी माता ईजेबेल का कुप्रभाव उस पर प्रगट किया गया है। जिसने इस्राएल से पाप करवाया था।"},{"book":"1 राजाओं","chapter":"22","verse":"53","text":"जैसे उसका पिता बाल की उपासना और उसे दण्डवत् करने से इस्राएल के परमेश्वर यहोवा को क्रोधित करता रहा वैसे ही अहज्याह भी करता रहा।"}]}