{"data":[{"book":"عَننَبِ يٍرٍ مِ","chapter":"24","verse":"1","text":"بَبِلْن مَنفّ نٍبُكَدَنسَرِ تٌ فّ يُدَيَ مَنفّ يٍهٌيَكِنِ، يٍهٌيَكِمِ شَ دِ، عَ شَ كُنتِفِيٍ، يُدَيَ كَمُدّرِيٍ نُن شَبُييٍ شَنِندٍ كٌنيِيَ كُي بَبِلْن بْشِ مَ، عَلَتَلَ نَشَ لَامَتُنيِ ندٍ مَسٍن ﭑ بّ. ثَانِ قِرِن نُ نَ عَلَتَلَ شَ هْرْ مْبَنشِ يَ رَ. عٍ نُ رَقٍشِ شْرّيٍ رَ."},{"book":"عَننَبِ يٍرٍ مِ","chapter":"24","verse":"2","text":"شْرّ بٌفِ قَنيِيٍ، نَشٍيٍ لُشِ عَلْ شْرّ بٌفِ بَ سِنفٍيٍ، عٍ نُ سَشِ ثَانِ كٍرٍن كُي. شْرّ بٌفِ حَاشِيٍ، نَشٍيٍ كَنَشِ، نٍيٍ قَن نُ سَشِ ثَانِ بٌورٍ كُي."},{"book":"عَننَبِ يٍرٍ مِ","chapter":"24","verse":"3","text":"عَلَتَلَ نَشَ عَ مَسٍن ﭑ بّ، «عَننَبِ يٍرٍ مِ، عِ مُنسٍ تٌشِ؟» ﭑ نَشَ عَ يَابِ، «ﭑ شْرّيٍ نَن تٌشِ. ندٍيٍ قَن هَن، ندٍيٍ قَن كَنَشِ. شْرّ نَشٍيٍ كَنَشِ، عٍ مُ نْمَ دٌندٍ.»"},{"book":"عَننَبِ يٍرٍ مِ","chapter":"24","verse":"4","text":"عَلَتَلَ نَشَ يِ مَسٍنيِ تِ ﭑ بّ،"},{"book":"عَننَبِ يٍرٍ مِ","chapter":"24","verse":"5","text":"«عِسِرَيِلَ مَرِفِ عَلَتَلَ شَ مَسٍنيِ نَن يَ؛ عِ شْرّ بٌفِ قَنيِيٍ تٌشِ كِ نَشّ، ﭑ تَن قَن عِسِرَيِلَكَيٍ تٌشِ نَ كِ نّ، نَشٍيٍ شَنِنشِ كٌنيِيَ كُي بَبِلْن بْشِ مَ."},{"book":"عَننَبِ يٍرٍ مِ","chapter":"24","verse":"6","text":"ﭑ نَن ﭑ حّنفِ سَمَ نّ عٍ شْن مَ عَ قَنيِ رَ. ﭑ عٍ رَفبِلٍنمَ نّ يِ بْشِ مَ، ﭑ عٍ شَ قٍ سْونّيَمَ نّ. ﭑ مُ عٍ هَلَكِمَ سْنْن."},{"book":"عَننَبِ يٍرٍ مِ","chapter":"24","verse":"7","text":"ﭑ شَشِلِ قَنيِ قِمَ نّ عٍ مَ عَلَكٌ عٍ شَ عَ كٌلٌن ﭑ تَن نَن نَ عَلَتَلَ رَ. شَ عٍ يّتّ رَفبِلٍن ﭑ مَ عٍ بْحّ بِرِن نَ، عٍ تَن نَن قِندِ مَ ﭑ مَ حَمَ رَ، ﭑ تَن قَن قِندِ عٍ مَرِفِ عَلَ رَ.»"},{"book":"عَننَبِ يٍرٍ مِ","chapter":"24","verse":"8","text":"عَلَتَلَ نَشَ عَ مَسٍن، «يِ شْرّ بٌفِ حَاشِ نَشٍيٍ مُ دٌنمَ، عٍ مِسَالِشِ يُدَيَ مَنفّ سٍدٍكِيَ نُن عَ شَ كُنتِفِيٍ نَن نَ، عَ نُن دَرِ سَلَمُكَيٍ نَشٍيٍ بِرِن لُشِ يِ بْشِ مَ، نُن نَشٍيٍ سَبَتِشِ مِسِرَ بْشِ مَ."},{"book":"عَننَبِ يٍرٍ مِ","chapter":"24","verse":"9","text":"ﭑ عٍ قِندِ مَ حَمَ شْنشِ نَن نَ دُنِحَ بِرِن. عٍ لُمَ يَافِ كُي. مِشِ يٌمَ نّ عٍ مَ، عٍ عٍ دَنكَ يِرٍ بِرِن ﭑ عٍ شَنِنمَ دّننَشّ."},{"book":"عَننَبِ يٍرٍ مِ","chapter":"24","verse":"10","text":"ﭑ عٍ رَحْنمَ نّ سَنتِدّفّمَ، كَامّ، نُن قُرٍ حَاشِ رَ. عٍ مُ لُمَ يِ بْشِ مَ، ﭑ دّننَشّ قِشِ عٍ نُن عٍ بَبَيٍ مَ.»"}]}