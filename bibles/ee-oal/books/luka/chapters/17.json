{"data":[{"book":"Luka","chapter":"17","verse":"1","text":"Gbe ɖeka la, Yesu gblɔ na eƒe nusrɔ̃lawo be, “Tetekpɔ ava mia dzi ɖaa be miawɔ nu vɔ̃, gake baba na ame si dzi wòato ava.”"},{"book":"Luka","chapter":"17","verse":"2","text":"Anyo nɛ be woatsɔ kpe gã aɖe atsi ɖe kɔ nɛ, eye woatsɔe ƒu gbe ɖe atsiaƒu me wu esi wòaɖia ɖevi sue siawo dometɔ ɖeka nu wòawɔ nu vɔ̃."},{"book":"Luka","chapter":"17","verse":"3","text":"Eya ta minɔ ŋudzɔ."},{"book":"Luka","chapter":"17","verse":"4","text":"Ne eda vo ɖe ŋuwò zi adre le ŋkeke ɖeka dzi, eye wòva zi adre va gblɔ be, ‘Metrɔ dzi me,’ la, ekema tsɔe kee.”"},{"book":"Luka","chapter":"17","verse":"5","text":"Le ɣe bubu ɣi la, apostoloawo gblɔ na Aƒetɔ la be, “Míedi be míaƒe xɔse nasẽ ŋu ɖe edzi. Fia nu si míawɔ la mí.”"},{"book":"Luka","chapter":"17","verse":"6","text":"Egblɔ na wo be, “Nenye be xɔse le mia si lolo abe kutsetse suetɔ kekeake ene la, ate ŋu ana be miaɖe gbe na ati gã sia be, ‘Ho ɖokuiwò yi ɖado ɖe ƒu me,’ eye wòawɔ miaƒe gbe dzi."},{"book":"Luka","chapter":"17","verse":"7","text":"“Mia dometɔ ka ƒe dɔla anɔ agble ŋlɔm alo le alẽ kplɔm, eye wòtrɔ tso agble va aƒe me, eye wòagblɔ na dɔla be, ‘Va nɔ anyi, eye nàɖu nu’?"},{"book":"Luka","chapter":"17","verse":"8","text":"Ke magblɔ nɛ boŋ be, ‘Wɔ nye fiẽnuɖuɖu, dzra ɖokuiwò ɖo, eye nàva subɔm le nye kplɔ̃ ŋuti maɖu nu, eye mano nu, le esia megbe wò hã nàɖu nu ano nu oa’?"},{"book":"Luka","chapter":"17","verse":"9","text":"Ɖe wòada akpe na dɔla la, elabena ewɔ nu si wògblɔ nɛ be newɔa?"},{"book":"Luka","chapter":"17","verse":"10","text":"Alea kee nenye be mieɖo tom la, mele be miabu be ele be makafu mi o, elabena miagblɔ be, ‘Dɔla madzemadzewo míenye, míaƒe dɔdeasi ko míewɔ!’ ”"},{"book":"Luka","chapter":"17","verse":"11","text":"Esi wonɔ woƒe mɔzɔzɔ dzi ɖo ta Yerusalem la, wova ɖo Galilea kple Samaria ƒe liƒo dzi."},{"book":"Luka","chapter":"17","verse":"12","text":"Woge ɖe kɔƒe aɖe me, eye le afi ma la, wokpɔ kpodɔléla ewo wonɔ tsitre ɖe adzɔge nɔ ɣli dom be,"},{"book":"Luka","chapter":"17","verse":"13","text":"“Aƒetɔ Yesu, kpɔ nublanui na mí!”"},{"book":"Luka","chapter":"17","verse":"14","text":"Yesu trɔ kpɔ wo hegblɔ na wo be, “Miyi ɖe nunɔlawo gbɔ miatsɔ mia ɖokuiwo fia be yewo ŋuti kɔ!” Esi wonɔ mɔa dzi yina la, wokpɔe be kpodɔ la bu le yewo ŋu."},{"book":"Luka","chapter":"17","verse":"15","text":"Wo dometɔ ɖeka trɔ va Yesu gbɔ kple dzidzɔ henɔ ɣli dom be, “Woakafu Mawu, elabena nye lãme sẽ.”"},{"book":"Luka","chapter":"17","verse":"16","text":"Edze klo ɖe Yesu ƒe akɔme le anyigba, eye wòda akpe nɛ le esi wòyɔ dɔe ta. Ame sia nye Samariatɔ, ame siwo womebuna ɖe naneke me o."},{"book":"Luka","chapter":"17","verse":"17","text":"Yesu biae be, “Menye ŋutsu ewo ŋue meda gbe le oa? Asiekɛ mamlɛawo ya ɖe?"},{"book":"Luka","chapter":"17","verse":"18","text":"Nu ka ta wònye amedzro sia koe trɔ va be yeakafu Mawu?”"},{"book":"Luka","chapter":"17","verse":"19","text":"Yesu gblɔ na ŋutsua be, “Tso nàdzo, wò xɔse da gbe le ŋuwò.”"},{"book":"Luka","chapter":"17","verse":"20","text":"Gbe ɖeka la, Farisitɔwo va bia Yesu be ɣe ka ɣie mawufiaɖuƒea le egɔme dze ge?"},{"book":"Luka","chapter":"17","verse":"21","text":"alo woagblɔ be, ‘Edze egɔme tso afi sia’ alo ‘Ele akpa kemɛ o,’ elabena mawufiaɖuƒe la le mía dome xoxo.”"},{"book":"Luka","chapter":"17","verse":"22","text":"Emegbe la, Yesu gaƒo nu le nu sia ŋu na eƒe nusrɔ̃lawo be, “Ɣeyiɣi aɖe gbɔna esi miadi be nye Amegbetɔ Vi la manɔ mia gbɔ ŋkeke ɖeka pɛ ko. Gake nyemanɔ anyi o."},{"book":"Luka","chapter":"17","verse":"23","text":"Amewo ava gblɔ na mi be, ‘Ele afii!’ alo ‘Ele afi mɛ!’ Migaxɔ wo dzi se o, eye migayi be yewoadim o."},{"book":"Luka","chapter":"17","verse":"24","text":"“Elabena Amegbetɔ Vi la ƒe tɔtrɔgbɔ adze nyuie abe ale si dzi kea dzo le lilikpowo mee ene, be ame sia ame nakpɔe."},{"book":"Luka","chapter":"17","verse":"25","text":"Gake gbã la, ele be makpe fu vevie, eye dukɔ blibo sia nagbe nu le gbɔnye."},{"book":"Luka","chapter":"17","verse":"26","text":"“Abe ale si wòdzɔ le Noa ŋɔli ene la, nenema wòanɔ le Amegbetɔ Vi la ƒe vava ɣeyiɣi me."},{"book":"Luka","chapter":"17","verse":"27","text":"Amewo nɔ nutsu ɖum, nɔ srɔ̃ ɖem, eye agbe vivi ɖuɖu nɔ edzi vevie va se ɖe esime Noa ge ɖe eƒe aɖakaʋu la me, eye tsiɖɔɖɔ va tsrɔ̃ ame bubuawo katã."},{"book":"Luka","chapter":"17","verse":"28","text":"“Xexea me anɔ abe ale si wònɔ le Lɔt ƒe ŋkekewo me ene. Ame sia ame nɔ eƒe gbe sia gbe dɔ wɔm pɛpɛpɛ. Wonɔ nu ɖum, nɔ nu nom, wonɔ asi ƒlem, wode agble, tu xɔ gãwo"},{"book":"Luka","chapter":"17","verse":"29","text":"va se ɖe ŋdi si Lɔt dzo le Sodom. Eye dzo kple dzokpe xɔxɔwo dza tso dziƒo hetsrɔ̃ ameawo katã."},{"book":"Luka","chapter":"17","verse":"30","text":"Ɛ̃, nenema ke amewo anɔ woƒe dɔwo dzii va se ɖe esime gaƒoƒo si dzi Amegbetɔ Vi atrɔ gbɔ la naɖo."},{"book":"Luka","chapter":"17","verse":"31","text":"“Ame siwo anɔ xɔta gbe ma gbe, eye woƒe nuwo nanɔ xɔ me la megatrɔ yi aƒe me be yewoaƒo ƒu yewoƒe nuwo o. Ame siwo le agble la megaxa trɔ yi aƒe me le dua me o."},{"book":"Luka","chapter":"17","verse":"32","text":"Miɖo ŋku nu si dzɔ ɖe Lɔt srɔ̃ dzi!"},{"book":"Luka","chapter":"17","verse":"33","text":"Ame sia ame si adi vevie be yeatsi agbe la aku, eye ame si aku la atsi agbe."},{"book":"Luka","chapter":"17","verse":"34","text":"Le zã ma me la, ame eve amlɔ abati ɖeka dzi, eye woava kplɔ ɖeka dzoe agblẽ ɖeka ɖi."},{"book":"Luka","chapter":"17","verse":"35","text":"“Nyɔnu eve woanɔ wɔ tum le teƒo, woaxɔ ɖeka, eye woagblẽ evelia ɖi. ["},{"book":"Luka","chapter":"17","verse":"36","text":"Ame eve lanɔ agble me, woatsɔ ɖeka agblẽ evelia ɖi.]”"},{"book":"Luka","chapter":"17","verse":"37","text":"Eƒe nusrɔ̃lawo biae be, “Aƒetɔ afi kae woakplɔ wo ayi?”"}]}