{"data":[{"book":"Markus","chapter":"9","verse":"1","text":"Jeesus sanoi oppilailleen jatkaen äskeistä puhettaan: »Voitte olla varmoja siitä, että jotkut tässä seisovista ovat elossa vielä silloin, kun Jumalan valtakunta näkyy koko voimassaan.»"},{"book":"Markus","chapter":"9","verse":"2","text":"Kuusi päivää myöhemmin Jeesus otti Pietarin, Jaakobin ja Johanneksen mukaansa yksinäisyyteen vuoren huipulle."},{"book":"Markus","chapter":"9","verse":"3","text":"Hänen vaatteensa tulivat hohtavan valkoisiksi, niin loistaviksi, ettei kukaan olisi kyennyt saamaan sellaista kirkkautta aikaan."},{"book":"Markus","chapter":"9","verse":"4","text":"Sitten hänen viereensä ilmestyivät Elia ja Mooses, jotka alkoivat puhua hänen kanssaan."},{"book":"Markus","chapter":"9","verse":"5","text":"»Opettaja, tämähän on ihmeellistä!» Pietari huudahti. »Me tahtoisimme rakentaa tänne kolme lehtimajaa, yhden teille jokaiselle…»"},{"book":"Markus","chapter":"9","verse":"6","text":"Hän sanoi tämän vain jotain sanoakseen, sillä oppilaat olivat kauhean peloissaan."},{"book":"Markus","chapter":"9","verse":"7","text":"Kun Pietari vielä puhui, heidät peitti pilvi, joka esti aurinkoa näkymästä, ja pilvestä tuleva ääni sanoi: »Tämä on minun rakas Poikani. Kuunnelkaa häntä.»"},{"book":"Markus","chapter":"9","verse":"8","text":"Mutta kun he sitten katsoivat ympärilleen, Mooses ja Elia olivat lähteneet, ja Jeesus yksin oli heidän kanssaan."},{"book":"Markus","chapter":"9","verse":"9","text":"Kun he laskeutuivat alas vuorenrinnettä, Jeesus kielsi heitä kertomasta kenellekään, mitä olivat nähneet, kunnes hän9:9 Sananmukaisesti: »Ihmisen Poika». olisi noussut kuolleista."},{"book":"Markus","chapter":"9","verse":"10","text":"He pitivätkin kaiken omana tietonaan, mutta puhuivat näkemästään usein keskenään ja ihmettelivät, mitä hän mahtoi tarkoittaa »kuolleista nousemisella»."},{"book":"Markus","chapter":"9","verse":"11","text":"He alkoivat kysellä häneltä asiasta, josta juutalaiset lainopettajat usein puhuivat – siitä, että Elian täytyi palata, ennen kuin Messias tulisi.9:11 Sisältyy ajatukseen. Jeesus myönsi tämän todeksi."},{"book":"Markus","chapter":"9","verse":"12,13","text":"»Elia on jo tullutkin, mutta häntä kohdeltiin hyvin huonosti, aivan niin kuin profeetat olivat ennustaneet», Jeesus selitti. Sitten hän kysyi heiltä, mitä profeetat olivat mahtaneet tarkoittaa ennustaessaan, että Messias9:12,13 Sananmukaisesti: »Ihmisen Poika». joutuu ihmisten halveksittavaksi ja suuriin kärsimyksiin."},{"book":"Markus","chapter":"9","verse":"14","text":"Laskeuduttuaan takaisin vuoren juurelle he näkivät, että suuri ihmisjoukko oli kokoontunut alas jääneiden oppilaiden ympärille. Jotkut juutalaisten lainopettajat olivat siellä väittelemässä Jeesuksen oppilaiden kanssa."},{"book":"Markus","chapter":"9","verse":"15","text":"Ihmisjoukko katseli Jeesuksen lähestymistä pelon ja kunnioituksen vallassa, ja monet menivät heti tervehtimään häntä."},{"book":"Markus","chapter":"9","verse":"16","text":"»Mistä täällä väitellään?» hän kysyi."},{"book":"Markus","chapter":"9","verse":"17","text":"Eräs mies ihmisjoukon keskeltä vastasi: »Opettaja, minä toin poikani sinun parannettavaksesi – hän ei pysty puhumaan, sillä hänessä on paha henki."},{"book":"Markus","chapter":"9","verse":"18","text":"Ja aina kun henki saa hänessä vallan, poika kaatuu maahan ja hänen suustaan tulee vaahtoa, hän kiristelee hampaitaan ja jäykistyy.9:18 Tai: »tulee heikommaksi päivä päivältä». Pyysin oppilaitasi karkottamaan pahan hengen, mutta he eivät pystyneet siihen.»"},{"book":"Markus","chapter":"9","verse":"19","text":"Jeesus sanoi oppilailleen9:19 Sisältyy ajatukseen.: »Voi, miten vähän teillä on uskoa!9:19 Sananmukaisesti: »Voi, epäuskoinen sukupolvi!» Kuinka pitkään minun on vielä oltava teidän kanssanne, ennen kuin te uskotte? Miten kauan minun on kestettävä teitä? Tuokaa poika tänne!»"},{"book":"Markus","chapter":"9","verse":"20","text":"Poika tuotiin, mutta kun hän näki Jeesuksen, demoni kouristi häntä pahasti, ja hän kaatui maahan. Siinä hän vääntelehti suu vaahdossa."},{"book":"Markus","chapter":"9","verse":"21","text":"»Kuinka kauan tämä on pojassa ollut?» Jeesus kysyi isältä."},{"book":"Markus","chapter":"9","verse":"22","text":"Paha henki kaataa hänet usein tuleen tai veteen saadakseen hänet surmatuksi. Sääli meitä ja tee jotakin, jos voit!»"},{"book":"Markus","chapter":"9","verse":"23","text":"»Jos voin?» Jeesus sanoi. »Joka uskoo, voi tehdä mitä hyvänsä.»"},{"book":"Markus","chapter":"9","verse":"24","text":"Silloin isä huusi hätääntyneenä: »Uskonhan minä! Auta minua pääsemään epäuskostani.»"},{"book":"Markus","chapter":"9","verse":"25","text":"Kun Jeesus näki, että ihmisjoukko oli yhä kasvamassa, hän sanoi ankarasti demonille: »Kuurouden ja mykkyyden henki, tule ulos tästä lapsesta ja jätä hänet rauhaan!»"},{"book":"Markus","chapter":"9","verse":"26","text":"Paha henki huusi kauhealla äänellä, kouristi uudelleen poikaa ja lähti hänestä. Poika jäi lojumaan liikkumattomana. Kansanjoukko kohahti: »Hän kuoli.»"},{"book":"Markus","chapter":"9","verse":"27","text":"Mutta Jeesus tarttui lasta kädestä ja auttoi hänet jaloilleen. Poika nousi ylös terveenä."},{"book":"Markus","chapter":"9","verse":"28","text":"Myöhemmin, kun Jeesus oli eräässä talossa yksin oppilaidensa kanssa, he kysyivät häneltä: »Miksi me emme kyenneet ajamaan tuota henkeä ulos?»"},{"book":"Markus","chapter":"9","verse":"29","text":"Jeesus vastasi: »Tällaiset tapaukset vaativat rukousta.»9:29 Eräät käsikirjoitukset lisäävät: »ja paastoa»."},{"book":"Markus","chapter":"9","verse":"30,31","text":"He lähtivät siltä seudulta ja kulkivat Galilean halki. Jeesus yritti välttää julkisuutta voidakseen olla enemmän oppilaidensa kanssa ja opettaa heitä. Hän sanoi heille: »Minä, joka olen tullut taivaasta,9:30,31 Sananmukaisesti: »Ihmisen Poika». joudun petoksen uhriksi. Minut surmataan ja kolmantena päivänä nousen kuolleista.»"},{"book":"Markus","chapter":"9","verse":"32","text":"Mutta oppilaat eivät ymmärtäneet häntä eivätkä uskaltaneet kysyä, mitä hän tarkoitti."},{"book":"Markus","chapter":"9","verse":"33","text":"He saapuivat Kapernaumiin. Kun he olivat asettuneet majapaikkaansa, Jeesus kysyi oppilailtaan: »Mistä te matkalla keskustelitte?»"},{"book":"Markus","chapter":"9","verse":"34","text":"Heitä hävetti vastata, sillä he olivat kiistelleet siitä, kuka heistä oli suurin."},{"book":"Markus","chapter":"9","verse":"35","text":"Jeesus meni istumaan, kutsui oppilaansa ympärilleen ja sanoi: »Sen, joka haluaa olla suurin, täytyy olla vähäisin – kaikkien palvelija!»"},{"book":"Markus","chapter":"9","verse":"36","text":"Sitten hän asetti pienen lapsen heidän eteensä, nosti lapsen syliinsä ja sanoi heille:"},{"book":"Markus","chapter":"9","verse":"37","text":"»Joka ottaa luokseen tällaisen pienen lapsen minun nimessäni, ottaa luokseen minut, ja joka ottaa luokseen minut, ottaa luokseen minun Isäni, joka minut tänne lähetti.»"},{"book":"Markus","chapter":"9","verse":"38","text":"Yksi Jeesuksen oppilaista, Johannes, sanoi kerran hänelle: »Opettaja, me näimme erään miehen käyttävän sinun nimeäsi vapauttaessaan ihmisiä pahojen henkien vallasta. Me kielsimme häntä, koska hän ei kuulu meidän joukkoomme.»"},{"book":"Markus","chapter":"9","verse":"39","text":"»Älkää kieltäkö häntä», Jeesus sanoi, »sillä ei kukaan, joka tekee ihmeitä minun nimeeni, saman tien käänny minua vastaan.9:39 Sananmukaisesti: »puhu minusta pahaa»."},{"book":"Markus","chapter":"9","verse":"40","text":"Se, joka ei ole meitä vastaan, on meidän puolellamme."},{"book":"Markus","chapter":"9","verse":"41","text":"Jos joku antaa teille vaikka vain kupillisen vettä siksi, että te olette Kristuksen omia, hän ei totta totisesti ole jäävä palkkaansa vaille."},{"book":"Markus","chapter":"9","verse":"42","text":"Mutta jos joku riistää uskon yhdeltäkin näistä pienistä, jotka turvautuvat minuun, sille ihmiselle olisi parempi, jos hänet heitettäisiin myllynkivi kaulassa mereen."},{"book":"Markus","chapter":"9","verse":"43","text":"Jos kätesi tekee sellaista, mikä on väärin, leikkaa se pois. On parempi päästä käsipuolena ikuiseen elämään kuin joutua kumpikin käsi tallella helvetin sammumattomaan tuleen."},{"book":"Markus","chapter":"9","verse":"45","text":"Jos jalkasi vie sinut pahaan, hakkaa se pois! Parempi sinun on päästä ikuiseen elämään rampana kuin molemmat jalat tallella joutua kadotukseen.9:45 Eräät käsikirjoitukset lisäävät jakeet 44 ja 46, jotka ovat samat kuin jae 48."},{"book":"Markus","chapter":"9","verse":"47","text":"Ja jos silmäsi houkuttelee sinua syntiin, revi se pois. On parempi päästä silmäpuolena Jumalan valtakuntaan, kuin molemmilla silmillään katsella helvetin tulta,"},{"book":"Markus","chapter":"9","verse":"48","text":"missä mato ei koskaan kuole eikä tuli sammu."},{"book":"Markus","chapter":"9","verse":"49","text":"Jokainen ihminen joutuu koeteltavaksi.9:49 Sananmukaisesti: »Sillä jokainen suolataan tulella, ja jokainen uhri suolataan suolalla»."},{"book":"Markus","chapter":"9","verse":"50","text":"Hyväkin suola on arvotonta, jos se menettää suolaisuutensa; sillä ei voida maustaa mitään. Älkää siis menettäkö suolaisuuttanne! Eläkää sovussa keskenänne.»"}]}