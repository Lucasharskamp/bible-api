{"data":[{"book":"మత్తయి","chapter":"22","verse":"1","text":"యేసు వారికి జవాబిస్తూ మళ్ళీ ఉదాహరణలతో ఇలా మాట్లాడసాగాడు,"},{"book":"మత్తయి","chapter":"22","verse":"2","text":"“పరలోకరాజ్యం ఒక రాజు తన కుమారునికి పెళ్ళి విందు ఏర్పాటు చేసినట్టు ఉంది."},{"book":"మత్తయి","chapter":"22","verse":"3","text":"ఆ విందుకు ఆహ్వానించిన వారిని పిలవడానికి అతడు తన సేవకులను పంపించాడు. అయితే వారెవ్వరూ రాలేదు."},{"book":"మత్తయి","chapter":"22","verse":"4","text":"అప్పుడు ఆ రాజు, ‘ఇదిగో, నా విందు సిద్ధంగా ఉంది. ఎద్దులను, కొవ్విన పశువులను వధించి అంతా సిద్ధం చేశాను. పెళ్ళి విందుకు రండి’ అని ఆహ్వానితులను మళ్ళీ పిలవడానికి మరి కొందరు సేవకులను వారి దగ్గరికి పంపించాడు."},{"book":"మత్తయి","chapter":"22","verse":"5","text":"కానీ వారు లెక్క చేయకుండా, ఒకడు తన పొలానికి, మరొకడు తన వ్యాపారానికి వెళ్ళారు."},{"book":"మత్తయి","chapter":"22","verse":"6","text":"మిగిలినవారు అతని దాసులను పట్టుకొకుని అవమానపరిచి చంపారు."},{"book":"మత్తయి","chapter":"22","verse":"7","text":"కాబట్టి రాజు కోపపడి తన సైన్యాన్ని పంపి, ఆ దుర్మార్గులను సంహరించి, వారి పట్టణాన్ని తగలబెట్టించాడు."},{"book":"మత్తయి","chapter":"22","verse":"8","text":"అప్పుడతడు, ‘పెళ్ళి విందు సిద్ధంగా ఉంది గానీ నేను పిలిచిన వారు యోగ్యులు కారు."},{"book":"మత్తయి","chapter":"22","verse":"9","text":"కాబట్టి మీరు రహదారుల్లోకి వెళ్ళి మీకు కనబడిన వారందరినీ పెళ్ళి విందుకు ఆహ్వానించండి’ అని తన దాసులతో చెప్పాడు."},{"book":"మత్తయి","chapter":"22","verse":"10","text":"ఆ సేవకులు రహదారుల్లోకి వెళ్ళి చెడ్డవారిని, మంచివారిని తమకు కనబడిన వారినందరినీ పోగు చేశారు. కాబట్టి ఆ ఇల్లంతా పెళ్ళి విందుకు వచ్చిన వారితో నిండిపోయింది."},{"book":"మత్తయి","chapter":"22","verse":"11","text":"“రాజు అక్కడ కూర్చున్న వారిని చూడడానికి లోపలికి వచ్చాడు. అక్కడ పెళ్ళి బట్టలు వేసుకోకుండా కూర్చున్న ఒకడు ఆయనకు కనిపించాడు."},{"book":"మత్తయి","chapter":"22","verse":"12","text":"రాజు అతనితో, ‘మిత్రమా, పెళ్ళి బట్టలు లేకుండా నీవు లోపలికి ఎలా వచ్చావు?’ అని అడిగాడు. కానీ అతడు మౌనంగా ఉండిపోయాడు."},{"book":"మత్తయి","chapter":"22","verse":"13","text":"కాబట్టి రాజు, ‘ఇతని కాళ్ళు, చేతులు కట్టి బయటి చీకటిలోకి తోసివేయండి. అక్కడ ఏడుపు, పండ్లు కొరుక్కోవడం ఉంటాయి’ అని తన పరిచారకులతో చెప్పాడు."},{"book":"మత్తయి","chapter":"22","verse":"14","text":"ఆహ్వానం అందుకున్నవారు చాలామంది ఉన్నారు గానీ ఎన్నికైన వారు కొద్దిమందే.”"},{"book":"మత్తయి","chapter":"22","verse":"15","text":"అప్పుడు పరిసయ్యులు వెళ్ళి, ఆయనను ఆయన మాటల్లోనే ఏ విధంగా ఇరికించాలా అని ఆలోచించారు."},{"book":"మత్తయి","chapter":"22","verse":"16","text":"వారు తమ అనుచరులను కొందరు హేరోదు మనుషులతో పాటు ఆయన దగ్గరికి పంపించారు. వారు ఆయనతో, “బోధకా, నీవు యథార్ధవంతుడివనీ, దేవుని మార్గం ఉన్నది ఉన్నట్టు బోధించేవాడివనీ, ఎవరినీ లెక్క చేయవనీ, ఎలాటి పక్షపాతం చూపవనీ మాకు తెలుసు."},{"book":"మత్తయి","chapter":"22","verse":"17","text":"సీజరు చక్రవర్తికి పన్ను కట్టడం న్యాయమా? కాదా? ఈ విషయంలో నీ అభిప్రాయం మాతో చెప్పు” అని అడిగారు."},{"book":"మత్తయి","chapter":"22","verse":"18","text":"యేసు వెంటనే వారి దుష్ట తలంపులు కనిపెట్టి, “కపటులారా, నన్నెందుకు పరిశోధిస్తున్నారు?"},{"book":"మత్తయి","chapter":"22","verse":"19","text":"ఏదీ, సుంకం నాణెం ఒకటి నాకు చూపించండి” అన్నాడు. వారు ఆయన దగ్గరికి ఒక దేనారం తీసుకొచ్చారు."},{"book":"మత్తయి","chapter":"22","verse":"20","text":"ఆయన, “దీనిపై ఉన్న బొమ్మ, అక్షరాలు ఎవరివి?” అని వారినడిగాడు. వారు, “అవి సీజరు చక్రవర్తివి” అన్నారు."},{"book":"మత్తయి","chapter":"22","verse":"21","text":"ఆయన వెంటనే, “అలాగైతే సీజరువి సీజరుకూ, దేవునివి దేవునికీ చెల్లించండి” అని వారితో చెప్పాడు."},{"book":"మత్తయి","chapter":"22","verse":"22","text":"వారీమాట విని ఆశ్చర్యపడి ఆయనను విడిచి వెళ్ళిపోయారు."},{"book":"మత్తయి","chapter":"22","verse":"23","text":"అదే రోజు, మరణించిన వారు తిరిగి లేవడం జరగదని వాదించే సద్దూకయ్యులు ఆయన దగ్గరికి వచ్చి,"},{"book":"మత్తయి","chapter":"22","verse":"24","text":"“బోధకా, ‘ఒక వ్యక్తి పిల్లలు లేకుండా చనిపోతే అతని సోదరుడు అతని భార్యను పెళ్ళి చేసికుని తన సోదరునికి సంతానం కలిగించాలి’ అని మోషే చెప్పాడు గదా."},{"book":"మత్తయి","chapter":"22","verse":"25","text":"మాలో ఏడుగురు అన్నదమ్ములు ఉండేవారు. మొదటివాడు పెళ్ళి చేసుకుని సంతానం లేకుండానే చనిపోయాడు. అతని తమ్ముడు అతని భార్యను చేసుకున్నాడు."},{"book":"మత్తయి","chapter":"22","verse":"26","text":"ఈ రెండోవాడు, మూడోవాడు, తరువాత ఏడోవాడి వరకూ అందరూ ఆ విధంగానే చేసి చనిపోయారు."},{"book":"మత్తయి","chapter":"22","verse":"27","text":"వారందరి తరువాత ఆ స్త్రీ కూడా చనిపోయింది."},{"book":"మత్తయి","chapter":"22","verse":"28","text":"చనిపోయిన వారు తిరిగి లేచినప్పుడు ఆ ఏడుగురిలో ఆమె ఎవరికి భార్య అవుతుంది? ఇక్కడ ఆమె వారందరికీ భార్యగా ఉంది కదా?” అని అడిగారు."},{"book":"మత్తయి","chapter":"22","verse":"29","text":"అందుకు యేసు, “మీకు లేఖనాలూ, దేవుని శక్తీ తెలియదు కాబట్టి మీరు పొరబడుతున్నారు."},{"book":"మత్తయి","chapter":"22","verse":"30","text":"పునరుత్థానం జరిగిన తరువాత ఎవరూ పెళ్ళి చేసుకోరు, పెళ్ళికియ్యరు. వారు పరలోకంలోని దేవదూతల్లాగా ఉంటారు."},{"book":"మత్తయి","chapter":"22","verse":"31-32","text":"చనిపోయిన వారి పునరుత్థానం విషయమైతే దేవుడు,"},{"book":"మత్తయి","chapter":"22","verse":"33","text":"ఈ మాటలు విన్న జన సమూహం ఆయన బోధకు ఆశ్చర్యచకితులయ్యారు."},{"book":"మత్తయి","chapter":"22","verse":"34","text":"ఆయన సద్దూకయ్యుల నోరు మూయించాడని విని పరిసయ్యులు ఆయన దగ్గరకి వచ్చారు."},{"book":"మత్తయి","chapter":"22","verse":"35","text":"వారిలో ధర్మశాస్త్రం బాగా ఎరిగిన ఒకడు ఆయనను పరీక్షించడానికి,"},{"book":"మత్తయి","chapter":"22","verse":"36","text":"“బోధకా, ధర్మశాస్త్రంలో అత్యంత ప్రాముఖ్యమైన ఆజ్ఞ ఏది?” అని అడిగాడు."},{"book":"మత్తయి","chapter":"22","verse":"37","text":"అందుకు యేసు,"},{"book":"మత్తయి","chapter":"22","verse":"38","text":"ఇది ముఖ్యమైనదీ, మొదటిదీ."},{"book":"మత్తయి","chapter":"22","verse":"39","text":"‘మిమ్మల్ని మీరు ఎంతగా ప్రేమించుకుంటారో అంతగా మీ పొరుగువాణ్ణి ప్రేమించాలి’ అనే రెండవ ఆజ్ఞ కూడా దానిలాంటిదే."},{"book":"మత్తయి","chapter":"22","verse":"40","text":"ఈ రెండు ఆజ్ఞలూ ధర్మశాస్త్రమంతటికీ, ప్రవక్తల రాతలకూ మూలాధారం” అని అతనితో చెప్పాడు."},{"book":"మత్తయి","chapter":"22","verse":"41","text":"మరోసారి పరిసయ్యులు ఒకచోట సమావేశమై ఉన్నప్పుడు, యేసు వారిని,"},{"book":"మత్తయి","chapter":"22","verse":"42","text":"“క్రీస్తు విషయంలో మీ అభిప్రాయమేమిటి? ఆయన ఎవరి కుమారుడు?” అని ప్రశ్నించాడు."},{"book":"మత్తయి","chapter":"22","verse":"43","text":"అందుకు యేసు, “అయితే, ‘నేను నీ శత్రువులను నీ పాదాల కింద ఉంచేవరకూ"},{"book":"మత్తయి","chapter":"22","verse":"44","text":"నీవు నా కుడి పక్కన కూర్చో అని ప్రభువు నా ప్రభువుతో పలికాడు’ అని దావీదు ఆయనను ఆత్మమూలంగా ప్రభువని ఎందుకు చెబుతున్నాడు?"},{"book":"మత్తయి","chapter":"22","verse":"45","text":"దావీదు ఆయనను ప్రభువు అని పిలుస్తుండగా ఆయన అతనికి ఏ విధంగా కుమారుడవుతాడు?” అని వారిని అడిగాడు."},{"book":"మత్తయి","chapter":"22","verse":"46","text":"ఆయన ప్రశ్నకి ఎవ్వరూ జవాబు చెప్పలేకపోయారు. అంతే కాదు, ఆ రోజు నుండి ఆయనను ఒక ప్రశ్న అడగడానికి కూడా ఎవ్వరికీ ధైర్యం చాలలేదు."}]}