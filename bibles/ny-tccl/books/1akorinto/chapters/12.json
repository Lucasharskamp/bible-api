{"data":[{"book":"1 Akorinto","chapter":"12","verse":"1","text":"Tsopano abale anga okondedwa, sindikufuna mukhale osadziwa za mphatso za Mzimu."},{"book":"1 Akorinto","chapter":"12","verse":"2","text":"Inu mukudziwa kuti pamene munali akunja, ankakusocheretsani mʼnjira zosiyanasiyana ndi kukukokerani ku mafano osayankhula."},{"book":"1 Akorinto","chapter":"12","verse":"3","text":"Nʼchifukwa chake ndikuwuzani kuti palibe munthu amene ali ndi Mzimu wa Mulungu angayankhule kuti, “Yesu atembereredwe,” ndiponso palibe munthu anganene kuti “Yesu ndi Ambuye,” popanda kutsogozedwa ndi Mzimu Woyera."},{"book":"1 Akorinto","chapter":"12","verse":"4","text":"Pali mphatso zosiyanasiyana, koma Mzimu yemweyo."},{"book":"1 Akorinto","chapter":"12","verse":"5","text":"Pali mautumiki osiyanasiyana koma Ambuye yemweyo."},{"book":"1 Akorinto","chapter":"12","verse":"6","text":"Pali magwiridwe antchito osiyanasiyana, koma Mulungu yemweyo amagwira ntchito monsemo mwa anthu onse."},{"book":"1 Akorinto","chapter":"12","verse":"7","text":"Tsono Mzimu amapereka mphatso kwa aliyense kuti ipindulire onse."},{"book":"1 Akorinto","chapter":"12","verse":"8","text":"Mzimu amapereka kwa munthu wina mawu anzeru, Mzimu yemweyonso amapereka kwa wina mawu achidziwitso."},{"book":"1 Akorinto","chapter":"12","verse":"9","text":"Kwa wina, Mzimu yemweyo amapereka chikhulupiriro, kwa wina mphatso zamachiritso, Mzimu yemweyo."},{"book":"1 Akorinto","chapter":"12","verse":"10","text":"Kwa wina mphamvu zochita zodabwitsa, kwa wina mawu a uneneri, kwa wina mphatso yozindikira mizimu, kwa wina malilime osiyanasiyana, ndiponso kwa wina kutanthauzira malilimewo."},{"book":"1 Akorinto","chapter":"12","verse":"11","text":"Zonsezi ndi ntchito za Mzimu mmodzi yemweyo, ndipo amapereka kwa munthu aliyense monga momwe Mzimuyo wafunira."},{"book":"1 Akorinto","chapter":"12","verse":"12","text":"Thupi ndi limodzi, ngakhale kuti lapangidwa ndi ziwalo zambiri. Ndipo ngakhale ziwalo zake zonse ndi zambiri, zimapanga thupi limodzi. Momwemonso ndi mmene alili Khristu."},{"book":"1 Akorinto","chapter":"12","verse":"13","text":"Pakuti tonse tinabatizidwa ndi Mzimu mmodzi mʼthupi limodzi. Myuda kapena Mgriki, kapolo kapena mfulu tonse tinapatsidwa kuti timwe Mzimu mmodzi yemweyo."},{"book":"1 Akorinto","chapter":"12","verse":"14","text":"Tsopano thupi silinapangidwe ndi chiwalo chimodzi koma ndi ziwalo zambiri."},{"book":"1 Akorinto","chapter":"12","verse":"15","text":"Ngati phazi litanena kuti, “Pakuti sindine dzanja, sindine chiwalo cha thupi.” Chifukwa chimenechi sichingachititse phazi kuti lisakhale chiwalo cha thupi."},{"book":"1 Akorinto","chapter":"12","verse":"16","text":"Ndipo ngati khutu litanena kuti, “Pakuti sindine diso, sindine chiwalo cha thupi.” Chifukwa chimenechi sichingachititse khutu kuti lisakhale chiwalo cha thupi."},{"book":"1 Akorinto","chapter":"12","verse":"17","text":"Kodi thupi lonse likanakhala diso, tikanamamva bwanji? Nanga thupi lonse likanakhala khutu, tikanamanunkhiza bwanji?"},{"book":"1 Akorinto","chapter":"12","verse":"18","text":"Koma zoona nʼzakuti, Mulungu anayika ziwalo mʼthupi, chilichonse monga momwe Iye anafunira."},{"book":"1 Akorinto","chapter":"12","verse":"19","text":"Nanga zonse zikanakhala chiwalo chimodzi, ndiye thupi likanakhala lotani?"},{"book":"1 Akorinto","chapter":"12","verse":"20","text":"Mmene zililimu, pali ziwalo zambiri koma thupi ndi limodzi lokha."},{"book":"1 Akorinto","chapter":"12","verse":"21","text":"Diso silingawuze dzanja kuti, “Iwe sindikukufuna!” Ndipo mutu sungawuze phazi kuti “Iwe sindikukufuna!”"},{"book":"1 Akorinto","chapter":"12","verse":"22","text":"Mʼmalo mwake, ziwalo zathupi zimene zimaoneka ngati zofowoka ndizo zili zofunikira kwambiri,"},{"book":"1 Akorinto","chapter":"12","verse":"23","text":"ndipo ziwalo zathupi zimene timaziyesa zopanda ulemu, ndizo timazilemekeza kwambiri. Ndipo ziwalo zosaoneka bwino ndizo zimalandira ulemu wapadera."},{"book":"1 Akorinto","chapter":"12","verse":"24","text":"Koma ziwalo zooneka bwino, nʼkosafunika kuti tizisamalire mwapadera. Mulungu polumikiza ziwalo zathupi, anapereka ulemu wopambana kwa ziwalo zimene zimafunadi ulemuwo"},{"book":"1 Akorinto","chapter":"12","verse":"25","text":"kuti pasakhale kugawikana mʼthupi koma kuti ziwalo zonse zisamalirane."},{"book":"1 Akorinto","chapter":"12","verse":"26","text":"Ngati chiwalo chimodzi chikumva kuwawa, ziwalo zonse zimamvanso kuwawa. Ngati chiwalo chimodzi chilandira ulemu, ziwalo zonse zimakondwera nawo."},{"book":"1 Akorinto","chapter":"12","verse":"27","text":"Tsopano inu ndinu thupi la Khristu, ndipo aliyense wa inu ndi chiwalo cha thupilo."},{"book":"1 Akorinto","chapter":"12","verse":"28","text":"Ndipo Mulungu mu mpingo anayika poyamba atumwi, kachiwiri aneneri, kachitatu aphunzitsi, kenaka ochita zozizwitsa, ena a mphatso zamachiritso, ena a mphatso yothandiza anzawo, ena a mphatso yotsogolera ndiponso ena a mphatso ya malilime."},{"book":"1 Akorinto","chapter":"12","verse":"29","text":"Kodi onse ndi atumwi? Kodi onse ndi aneneri? Kodi onse ndi aphunzitsi? Kodi onse amachita zozizwitsa?"},{"book":"1 Akorinto","chapter":"12","verse":"30","text":"Kodi onse ali ndi mphatso zamachiritso? Kodi onse amayankhula malilime? Kodi onse amatanthauzira malilime?"},{"book":"1 Akorinto","chapter":"12","verse":"31","text":"Koma funitsitsani mphatso zopambana."}]}