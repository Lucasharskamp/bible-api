{"data":[{"book":"Exodus","chapter":"1","verse":"1","text":"Aanei la go nia ingoo o nia dama daane o Jacob ala ne hula gi Egypt dalia a mee, nia daane huogodoo mo digau nadau hale:"},{"book":"Exodus","chapter":"1","verse":"2","text":"Reuben, Simeon, Levi mo Judah,"},{"book":"Exodus","chapter":"1","verse":"3","text":"Issachar, Zebulun mo Benjamin,"},{"book":"Exodus","chapter":"1","verse":"4","text":"Dan, Naphtali, Gad mo Asher."},{"book":"Exodus","chapter":"1","verse":"5","text":"Di hagadili o Jacob huogodoo e mada hidu.1.5 mada hidu: Di Beebaa Namua dela ne hihi gi lodo nnelekai Greece le e hai bolo mada hidu maa lima (Acts 7.14) Gei Joseph nogo i Egypt mai hua i mua."},{"book":"Exodus","chapter":"1","verse":"6","text":"Malaa, Joseph mo ono duaahina huogodoo guu mmade mo digau huogodoo o di adu dangada deelaa."},{"book":"Exodus","chapter":"1","verse":"7","text":"Di hagadili o Israel gu dogologowaahee, gei gu maaloo dangihi i hongo tenua go Egypt.1.7 Nnegau 7.17"},{"book":"Exodus","chapter":"1","verse":"8","text":"Di king hoou guu dagi Egypt, geia digi iloo ia Joseph,1.8 Nnegau 7.18"},{"book":"Exodus","chapter":"1","verse":"9","text":"gei mee ga helekai gi ana daangada, “Digau Israel la gu dogologowaahee, digaula ga maaloo dangihi i gidaadou."},{"book":"Exodus","chapter":"1","verse":"10","text":"Gidaadou e hai tadau mee e hai digaula gi de dogologowaahee, ga huli mai digaula ga hagamaamaa tadau hagadaumee ma ga heebagi mai gi gidaadou, gaa lawa ga diiagi tenua deenei.”1.10 Nnegau 7.19"},{"book":"Exodus","chapter":"1","verse":"11","text":"Malaa, digau Egypt gaa hai gi nia dagi o digau ngalua bolo gi wanga ina nia ngalua kono gi digaula, gei digau Israel gaa hau nia waahale Pithom mo Rameses, e hai ai nia waahale dugu meegai di king."},{"book":"Exodus","chapter":"1","verse":"12","text":"Ma e aha maa nia moomee kono la ne wanga gi digau Israel, gei digaula koia ne hagadili i digaula i mua, gu modoho i nia madagoaa huogodoo i hongo tenua. Gei digau Egypt koia gu mmaadagu i digaula,"},{"book":"Exodus","chapter":"1","verse":"13","text":"ga haga ngalua digaula gi nia moomee haingadaa huoloo."},{"book":"Exodus","chapter":"1","verse":"14","text":"Digau Egypt gu hai hua digaula hagauwwou gi nadau moomee haingadaa beenei ala e hai nadau hadu hau hale mono mee ala e haga pigi ai, mo nia hagadilinga ngalua hadagee. Gei digau Egypt hagalee e aloho i digaula."},{"book":"Exodus","chapter":"1","verse":"15","text":"Di king o Egypt ga helekai gi nia ahina go Shiphrah mo Puah ala e haga hahaanau nia ahina o Hebrew boloo,"},{"book":"Exodus","chapter":"1","verse":"16","text":"“Di gulu madagoaa ma ga haga haanau di gulu ahina o Hebrew, gei di maa tama daane, gei goolua daaligidia gii made, gei di maa tama ahina, la dugu ina hua haga mouli.”"},{"book":"Exodus","chapter":"1","verse":"17","text":"Gei nia ahina aalaa le e mmaadagu i God, meemaa digi heia di mee di king ne helekai ai gi ginaua, gu haga mouli hua nia dama daane."},{"book":"Exodus","chapter":"1","verse":"18","text":"Di king ga gahi mai nia ahina aalaa, ga heeu gi meemaa, “Goolua ne aha ala ne dugu haga mouli nia dama daane?”"},{"book":"Exodus","chapter":"1","verse":"19","text":"Gei nia ahina aalaa ga helekai gi mee, “Idimaa nia ahina o Hebrew hagalee hai be nia ahina o Egypt. Digaula e haanau ngoohia, e haanau hua gei tei gimaua digi dau adu.”"},{"book":"Exodus","chapter":"1","verse":"20-21","text":"Idimaa nia ahina aalaa e mmaadagu i God, gei God e hila anga gi meemaa, gaa wanga gi meemaa nau dama donu. Digau Israel gu haga dili, gu dogologo, ge maaloo huoloo."},{"book":"Exodus","chapter":"1","verse":"22","text":"Di king gaa hai dana haganoho gi ana daangada huogodoo boloo, “Nia ligiana daane huogodoo o Hebrew la gi kilia gi lodo di monowai Nile, gei nia ligiana ahina dugua haga mouli.”1.22 Nnegau 7.19"}]}