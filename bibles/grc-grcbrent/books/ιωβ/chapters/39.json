{"data":[{"book":"ΙΩΒ","chapter":"39","verse":"1","text":"Εἰ ἔγνως καιρὸν τοκετοῦ τραγελάφων πέτρας, ἐφύλαξας δὲ ὠδῖνας ἐλάφων,"},{"book":"ΙΩΒ","chapter":"39","verse":"2","text":"ἠρίθμησας δὲ μῆνας αὐτῶν πλήρεις τοκετοῦ αὐτῶν, ὠδῖνας δὲ αὐτῶν ἔλυσας,"},{"book":"ΙΩΒ","chapter":"39","verse":"3","text":"ἐξέθρεψας δὲ αὐτῶν τὰ παιδία ἔξω φόβου, ὠδῖνας δὲ αὐτῶν ἐξαποστελεῖς,"},{"book":"ΙΩΒ","chapter":"39","verse":"4","text":"ἀποῤῥήξουσι τὰ τέκνα αὐτῶν, πληθυνθήσονται ἐν γενγήματι· ἐξελεύσονται, καὶ οὐ μὴ ἀνακάμψουσιν αὐτοῖς."},{"book":"ΙΩΒ","chapter":"39","verse":"5","text":"Τίς δέ ἐστιν ὁ ἀφεὶς ὄνον ἄγριον ἐλεύθερον; δεσμοὺς δὲ αὐτοῦ τίς ἔλυσεν;"},{"book":"ΙΩΒ","chapter":"39","verse":"6","text":"Ἐθέμην δὲ τὴν δίαιταν αὐτοῦ ἔρημον, καὶ τὰ σκηνώματα αὐτοῦ ἁλμυρίδα."},{"book":"ΙΩΒ","chapter":"39","verse":"7","text":"Καταγελῶν πολυοχλίας πόλεως, μέμψιν δὲ φορολόγου οὐκ ἀκούων,"},{"book":"ΙΩΒ","chapter":"39","verse":"8","text":"κατασκέψεται ὄρη νομὴν αὐτοῦ, καὶ ὀπίσω παντὸς χλωροῦ ζητεῖ."},{"book":"ΙΩΒ","chapter":"39","verse":"9","text":"Βουλήσεται δέ σοι μονόκερως δουλεῦσαι, ἢ κοιμηθῆναι ἐπὶ φάτνης σου;"},{"book":"ΙΩΒ","chapter":"39","verse":"10","text":"Δήσεις δὲ ἐν ἱμᾶσι ζυγὸν αὐτοῦ, ἢ ἑλκύσει σου αὔλακας ἐν πεδίῳ;"},{"book":"ΙΩΒ","chapter":"39","verse":"11","text":"Πέποιθας δὲ ἐπʼ αὐτῷ, ὅτι πολλὴ ἡ ἰσχὺς αὐτοῦ, ἐπαφήσεις δὲ αὐτῷ τὰ ἔργα σου;"},{"book":"ΙΩΒ","chapter":"39","verse":"12","text":"Πιστεύσεις δὲ, ὅτι ἀποδώσει σοι τὸν σπόρον, εἰσοίσει δέ σου τὸν ἅλωνα;"},{"book":"ΙΩΒ","chapter":"39","verse":"13","text":"Πτέρυξ τερπομένων νεέλασσα, ἐὰν συλλάβῃ ἁσίδα καὶ νέσσα·"},{"book":"ΙΩΒ","chapter":"39","verse":"14","text":"Ὅτι ἀφήσει εἰς γῆν τὰ ὠὰ αὐτῆς, καὶ ἐπὶ χοῦν θάλψει,"},{"book":"ΙΩΒ","chapter":"39","verse":"15","text":"καὶ ἐπελάθετο, ὅτι ποῦς σκορπιεῖ, καὶ θηρία ἀγροῦ καταπατήσει."},{"book":"ΙΩΒ","chapter":"39","verse":"16","text":"Ἀπεσκλήρυνε τὰ τέκνα ἑαυτῆς, ὥστε μὴ ἑαυτήν· εἰς κενὸν ἐκοπίασεν ἄνευ φόβου."},{"book":"ΙΩΒ","chapter":"39","verse":"17","text":"Ὅτι κατεσιώπησεν αὐτῇ ὁ Θεὸς σοφίαν, καὶ οὐκ ἐπεμέρισεν αὐτῇ ἐν τῇ συνέσει."},{"book":"ΙΩΒ","chapter":"39","verse":"18","text":"Κατὰ καιρὸν ἐν ὕψει ὑψώσει, καταγελάσεται ἵππου, καὶ τοῦ ἐπιβάτου αὐτοῦ."},{"book":"ΙΩΒ","chapter":"39","verse":"19","text":"Ἢ σὺ περιέθηκας ἵππῳ δύναμιν, ἐνέδυσας δὲ τραχήλῳ αὐτοῦ φόβον;"},{"book":"ΙΩΒ","chapter":"39","verse":"20","text":"Περιέθηκας δὲ αὐτῷ πανοπλίαν; δόξαν δὲ στηθέων αὐτοῦ τόλμῃ."},{"book":"ΙΩΒ","chapter":"39","verse":"21","text":"Ἀνορύσσων ἐν πεδίῳ γαυριᾷ, ἐκπορεύεται δὲ εἰς πεδίον ἐν ἰσχύϊ."},{"book":"ΙΩΒ","chapter":"39","verse":"22","text":"Συναντῶν βασιλεῖ καταγελᾷ, καὶ οὐ μὴν ἀποστραφῇ ἀπὸ σιδήρου."},{"book":"ΙΩΒ","chapter":"39","verse":"23","text":"Ἐπʼ αὐτῷ γαυριᾷ τόξον καὶ μάχαιρα,"},{"book":"ΙΩΒ","chapter":"39","verse":"24","text":"καὶ ὀργὴ ἀφανιεῖ τὴν γῆν· καὶ οὐ μὴ πιστεύσει, ἕως ἂν σημάνῃ σάλπιγξ."},{"book":"ΙΩΒ","chapter":"39","verse":"25","text":"Σάλπιγγος δὲ σημαινούσης, λέγει, εὖγε· πόῤῥωθεν δὲ ὀσφραίνεται πολέμου σὺν ἅλματι καὶ κραυγῇ."},{"book":"ΙΩΒ","chapter":"39","verse":"26","text":"Ἐκ δὲ τῆς σῆς ἐπιστήμης ἕστηκεν ἱέραξ, ἀναπετάσας τὰς πτέρυγας, ἀκίνητος, καθορῶν τὰ πρὸς Νότον;"},{"book":"ΙΩΒ","chapter":"39","verse":"27","text":"Ἐπὶ δὲ σῷ προστάγματι ὑψοῦται ἀετὸς, γὺψ δὲ ἐπὶ νοσσιᾶς αὐτοῦ καθεσθεὶς αὐλίζεται,"},{"book":"ΙΩΒ","chapter":"39","verse":"28","text":"ἐπʼ ἐξοχῇ πέτρας, καὶ ἀποκρύφῳ,"},{"book":"ΙΩΒ","chapter":"39","verse":"29","text":"ἐκεῖσε ὢν ζητεῖ τὰ σῖτα, πόῤῥωθεν οἱ ὀφθαλμοὶ αὐτοῦ σκοπεύουσι."},{"book":"ΙΩΒ","chapter":"39","verse":"30","text":"Νεοσσοὶ δὲ αὐτοῦ φύρονται ἐν αἵματι, οὗ δʼ ἂν ὦσι τεθνεῶτες, παραχρῆμα εὑρίσκονται."}]}