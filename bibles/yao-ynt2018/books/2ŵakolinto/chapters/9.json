{"data":[{"book":"2 Ŵakolinto","chapter":"9","verse":"1","text":"Kwa ngani jankati kwajauchisya indu yetyosekwe kwa ŵandu ŵa Akunnungu ŵakutama ku Yudea, nganingola ligongo lya kunnembela sooni."},{"book":"2 Ŵakolinto","chapter":"9","verse":"2","text":"Pakuŵa ngumanyilila intite pakukola ntima wa kupeleganya, noneji ngulilapa nkati ngani jo kwa ŵandu ŵa ku Makedonia, njasalilaga kuti ŵandu ŵa ku Akaya aliŵisile chile kupeleganya chitandilile mwacheso. Nipele ntima wenu wakupeleganya wachisisye ŵandu achajinji, akole ntima wakupeleganya."},{"book":"2 Ŵakolinto","chapter":"9","verse":"3","text":"Nambo sambano ngwatuma achalongo achinjetu ŵa kuti kulilapa kwetu nkati ŵanyamwe kunaŵe kwa iyiyipeyi, mpela indite pakusala nliŵiche chile kwakamusya."},{"book":"2 Ŵakolinto","chapter":"9","verse":"4","text":"Iŵaga akwika ŵa ku Makedonia pamo ni une ni kunsimana nganinliŵiche chile, tutujaluche pakuŵa twalilapile kwaligongo lyenu, ni ŵanyamwe ŵakwe chinchikola soni."},{"book":"2 Ŵakolinto","chapter":"9","verse":"5","text":"Kwayele, naiweni yambone naŵende achalongo ŵa alongolele kwika kweleko kuti aŵiche chile mitulilo jimwalanjile kupeleganya. Mitulilo jo chijilosye kuti nkupeleganya kwa usache wenu ni ngaŵa kwa kukanganichiswa."},{"book":"2 Ŵakolinto","chapter":"9","verse":"6","text":"Nkumbuchile yakuti, jwakupanda kanondi chagungule kanondi, nombe jwakupanda yeijinji chagungule yeijinji."},{"book":"2 Ŵakolinto","chapter":"9","verse":"7","text":"Mundu jwalijose apeleganye chasachile muntima mwakwe kupeleganya, ngaŵa kwa kukanganichiswa namose kwakusupuka, pakuŵa Akunnungu akunnonyela jwakupeleganya kwa kusangalala."},{"book":"2 Ŵakolinto","chapter":"9","verse":"8","text":"Ni Akunnungu akukombola kumpa ŵanyamwe kupunda aila yaikunsoŵa kuti katema kose nkole indu yejinji yakupanganyichisya masengo gagali gambone."},{"book":"2 Ŵakolinto","chapter":"9","verse":"9","text":"Mpela Malembelo ga Akunnungu igakuti kusala,"},{"book":"2 Ŵakolinto","chapter":"9","verse":"10","text":"Akunnungu ni ŵakwapa jwakupanda mbeju ni chakulya. Iyoyo champe ŵanyamwe mbeju syasikunsoŵa ni kusimelesya nombewo chachinjonjechesya magungulo kwa upeleganyo wenu wambone."},{"book":"2 Ŵakolinto","chapter":"9","verse":"11","text":"Ŵanyamwe chimme ŵakusichila kuti mme ŵakupeleganya kwa kusangalala moŵa gose ni ŵandu chiŵatogolele Akunnungu kwa ligongo lya mitulilo japochele kwa litala lyetu uwe."},{"book":"2 Ŵakolinto","chapter":"9","verse":"12","text":"Pakuŵa masengo gakupeleganya gankugapanganya ga, ngaŵa kwakwakamuchisya ŵandu ŵa Akunnungu indu yaikwasoŵa pe, nambo chigakamusye ŵandu achajinji kwatogolela Akunnungu."},{"book":"2 Ŵakolinto","chapter":"9","verse":"13","text":"Malinga ni kupeleganya kwenu kwaunonyelo, ŵandu chiŵakusye Akunnungu kwaligongo lya kwitichisya kwenu ni kujikamulisya Ngani Jambone ja Kilisito pamo ni ntima wa kupeleganya kunkwapa ŵele ni ŵandu wose."},{"book":"2 Ŵakolinto","chapter":"9","verse":"14","text":"Nombewo chachimpopelela ŵanyamwe kwa ntima wa unonyelo, kwaligongo lya indu yekulungwa yampanganyichisye Akunnungu."},{"book":"2 Ŵakolinto","chapter":"9","verse":"15","text":"Twatogolele Akunnungu kwa ntulilo wao wejinji wangaukuŵalanjika."}]}