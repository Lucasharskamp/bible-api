{"data":[{"book":"Mose 1","chapter":"27","verse":"1","text":"Esi Isak tsi ku amegã belibeli, eye megate ŋu nɔ nu kpɔm tututu o la, eyɔ via tsitsitɔ Esau gbe ɖeka. Eyɔe be, “Vinye.”"},{"book":"Mose 1","chapter":"27","verse":"2","text":"Isak yi edzi gblɔ be, “Fifia metsi, eye menya be mate ŋu aku ɣe sia ɣi tso fifia dzi."},{"book":"Mose 1","chapter":"27","verse":"3","text":"Tsɔ wò da kple datiwo nàyi gbe me, eye nàwu lã aɖe tsɔ gbɔe."},{"book":"Mose 1","chapter":"27","verse":"4","text":"Ne ègbɔ la, nàɖa nu nyui si tɔgbi melɔ̃a ɖuɖu la nam. Tsɔe vɛ nam maɖu, be mayra wò, vinye ŋutsuvi gbãtɔ hafi maku.”"},{"book":"Mose 1","chapter":"27","verse":"5","text":"Ke Rebeka fi nya si Isak gblɔ na via Esau la se. Ale esi Esau dzo yi adegbe be yeadi lã aɖe awu la,"},{"book":"Mose 1","chapter":"27","verse":"6","text":"Rebeka yɔ via Yakob, eye wògblɔ nɛ be, “Mese fofowò gblɔ na nɔviwò be,"},{"book":"Mose 1","chapter":"27","verse":"7","text":"‘Di adelã nàɖa nui nam maɖu, eye mayra wò le Yehowa ŋkume hafi maku.’ ”"},{"book":"Mose 1","chapter":"27","verse":"8","text":"Rebeka yi edzi gblɔ be, “Vinye, ɖo tom, eye nàwɔ nu si magblɔ na wò la tututu."},{"book":"Mose 1","chapter":"27","verse":"9","text":"Yi lãhawo me, eye nàlé gbɔ̃ eve siwo metsi tututu o la vɛ nam ne matsɔ wo aɖa nu si vivia fofowò nu la nɛ."},{"book":"Mose 1","chapter":"27","verse":"10","text":"Àtsɔ nuɖuɖu la ayi na fofowò wòaɖu. Ne eɖui vɔ la, ayra wò boŋ ɖe fowò Esau teƒe hafi aku.”"},{"book":"Mose 1","chapter":"27","verse":"11","text":"Ke Yakob gblɔ na dadaa be, “Enyo pɛ, gake fonye Esau to fu ɖe ŋuti, ke nye la, nye ŋutigbalẽ zrɔ̃."},{"book":"Mose 1","chapter":"27","verse":"12","text":"Nya kae adzɔ ne fofonye ali asi ŋunye? Abu be ɖe medi be mado lã ye, eye wòaƒo fi adem le esime wòayram teƒe!”"},{"book":"Mose 1","chapter":"27","verse":"13","text":"Rebeka gblɔ na via be, “Vinye lɔlɔ̃a, na eƒe fiƒode nava dzinye. Wò ya wɔ nu si megblɔ na wò la. Yi nàlé gbɔ̃awo vɛ.”"},{"book":"Mose 1","chapter":"27","verse":"14","text":"Ale Yakob zɔ ɖe dadaa ƒe ɖoɖowo dzi. Ewu gbɔ̃awo, ko wo nyuie, eye dadaa tsɔ lã la ɖa nu si vivia Isak nu."},{"book":"Mose 1","chapter":"27","verse":"15","text":"Le esia megbe la, Rebeka tsɔ Esau ƒe awu nyuitɔwo, eye wòna Yakob do wo."},{"book":"Mose 1","chapter":"27","verse":"16","text":"Etsɔ gbɔ̃awo ƒe agbalẽwo wɔ asiwuiwo, eye wòtsɔ gbɔ̃gbalẽ la ƒe ɖe wɔ kawo tsi ɖe asiwuiawo ŋu heku kɔ na Yakob."},{"book":"Mose 1","chapter":"27","verse":"17","text":"Etsɔ lã si nɔ ʋeʋẽm lĩlĩlĩ kple abolo si wome teti la nɛ."},{"book":"Mose 1","chapter":"27","verse":"18","text":"Yakob tsɔ nuɖuɖua yi na fofoa hegblɔ be, “Fofonye.”"},{"book":"Mose 1","chapter":"27","verse":"19","text":"Yakob ɖo eŋu be, “Nye Esau, viwò tsitsitɔe. Mewɔ nu si nèɖo nam be mawɔ la. Nuɖuɖu nyui si nèdi lae nye esi. Fɔ nàɖui eye nàyram.”"},{"book":"Mose 1","chapter":"27","verse":"20","text":"Enumake Isak gblɔ be, “Vinye, aleke nèwɔ hafi wò asi ka lã kaba ale?”"},{"book":"Mose 1","chapter":"27","verse":"21","text":"Isak gblɔ na Yakob be, “Te ɖe ŋunye. Medi be mali asi ŋuwò, ale be maka ɖe edzi be Esau tututue!”"},{"book":"Mose 1","chapter":"27","verse":"22","text":"Yakob te ɖe fofoa ŋu, eye wòli asi eŋu. Isak gblɔ na eɖokui be, “Gbe la nye Yakob tɔ, gake asiawo nye Esau tɔ!”"},{"book":"Mose 1","chapter":"27","verse":"23","text":"Isak di be yeayra Yakob, gake egabia be,"},{"book":"Mose 1","chapter":"27","verse":"24","text":"“Woe nye Esau nyateƒea?”"},{"book":"Mose 1","chapter":"27","verse":"25","text":"Isak gblɔ be, “Vinye, ekema tsɔ nuɖuɖu la vɛ nam. Ne meɖui vɔ la, ekema mayra wò.”"},{"book":"Mose 1","chapter":"27","verse":"26","text":"Emegbe Isak gblɔ be, “Vinye, te ɖe ŋunye, eye nàgbugbɔ nu nam!”"},{"book":"Mose 1","chapter":"27","verse":"27","text":"Yakob te ɖe fofoa ŋu, eye wògbugbɔ eƒe alɔgo. Ʋeʋẽ si Isak se le awu siwo Yakob do me la na wòbu be Esaue. Eyrae hegblɔ be,"},{"book":"Mose 1","chapter":"27","verse":"28","text":"Mawu nana dziƒozãmu nadza ɖe wò nukuwo dzi ɣe sia ɣi,"},{"book":"Mose 1","chapter":"27","verse":"29","text":"Dukɔ geɖewo nazu kluviwo na wò."},{"book":"Mose 1","chapter":"27","verse":"30","text":"Esi Isak yra Yakob vɔ teti, eye Yakob do go le fofoa ƒe xɔ me la, Esau gbɔ tso adegbea."},{"book":"Mose 1","chapter":"27","verse":"31","text":"Eya hã ɖa nu si fofoa lɔ̃a ɖuɖu la, eye wòtsɔe yi nɛ. Esau gblɔ be, “Fofonye, metsɔ nuɖuɖu la vɛ na wò. Fɔ nàɖu nua, eye nàyram!”"},{"book":"Mose 1","chapter":"27","verse":"32","text":"Isak bia be, “Wò ame kae?”"},{"book":"Mose 1","chapter":"27","verse":"33","text":"Isak de asi ƒoƒo me kpakpakpa. Egblɔ be, “Ekema ame kae tsɔ nuɖuɖu vɛ nam fifi laa meɖu, eye meyrae kple yayra si womagate ŋu aɖe ɖa o la?”"},{"book":"Mose 1","chapter":"27","verse":"34","text":"Esau de asi avifafa me hehehe. Egblɔ be, “Oo fofonye, yram! Yra nye hã!”"},{"book":"Mose 1","chapter":"27","verse":"35","text":"Isak ɖo eŋu be, “Nɔviwò va flum, eye wòxɔ wò yayra.”"},{"book":"Mose 1","chapter":"27","verse":"36","text":"Esau gblɔ kple vevesese be, “Nu sia tututu tae woyɔe be Yakob si gɔmee nye ‘Amebala’ ɖo. Exɔ nye ŋgɔgbevinyenye le asinye, eye wògafi nye yayra hã. Oo, fofonye, yayra aɖeke megale asiwò nànam oa?”"},{"book":"Mose 1","chapter":"27","verse":"37","text":"Isak ɖo eŋu gblɔ be, “Mewɔe wòzu aƒetɔ ɖe dziwò, metsɔ nɔviawo katã wɔ eƒe dɔlawoe, eye metsɔ bli kple wain hã nɛ. Nu kae gali matsɔ ana wò.”"},{"book":"Mose 1","chapter":"27","verse":"38","text":"Esau xɔ nya la dzi gblɔ na fofoa be, “Yayra aɖeke mesusɔ nàtsɔ nam oa? Oo, fofonye yra nye hã!” Esau gade asi avifafa me, ke fofoa meke nu o."},{"book":"Mose 1","chapter":"27","verse":"39","text":"Mlɔeba la, Isak gblɔ na Esau be,"},{"book":"Mose 1","chapter":"27","verse":"40","text":"Wò yi anyi wò eye àsubɔ nɔviwò va se ɖe ɣeyiɣi aɖe,"},{"book":"Mose 1","chapter":"27","verse":"41","text":"Ale Esau lé fu nɔvia Yakob ɖe eƒe yayra si fofoa tsɔ nɛ la ta. Egblɔ na eɖokui be, “Esusɔ vie fofonye naku, ekema mawu Yakob.”"},{"book":"Mose 1","chapter":"27","verse":"42","text":"Ke ame aɖe va nya nu tso Esau ƒe tameɖoɖo ŋu, eye wòɖo afɔ afɔta na Rebeka. Eya ta Rebeka yɔ Yakob, eye wògblɔ nɛ be, “Esau le nugbe ɖom ɖe wò agbe ŋuti.”"},{"book":"Mose 1","chapter":"27","verse":"43","text":"Rebeka yi edzi be, “Nu si nàwɔ fifia lae nye be nàsi ayi nyruiwò Laban gbɔ le Haran."},{"book":"Mose 1","chapter":"27","verse":"44","text":"Nɔ afi ma va se ɖe esime nɔviwò ƒe dɔmedzoe nu nafa,"},{"book":"Mose 1","chapter":"27","verse":"45","text":"eye wòaŋlɔ nu si nèwɔ ɖe eŋu la be. Ekema maɖo du ɖe wò, elabena manyo be mi ame evea siaa miabu ɖem gbe ɖeka o.”"},{"book":"Mose 1","chapter":"27","verse":"46","text":"Emegbe la, Rebeka gblɔ na Isak be, “Hiti ɖetugbiwo ƒe nya tim. Malɔ̃ be maku tsɔ wu be makpɔ Yakob wòaɖe wo dometɔ ɖeka.”"}]}