{"data":[{"book":"הבשורה על-פי לוקס","chapter":"4","verse":"1","text":"ישוע חזר מן הירדן מלא רוח הקודש, והרוח הובילה אותו אל המדבר –"},{"book":"הבשורה על-פי לוקס","chapter":"4","verse":"2","text":"שם ניסה אותו השטן במשך ארבעים יום. במשך כל אותו זמן לא אכל ישוע דבר, ובתום ימי הניסיון היה רעב מאוד."},{"book":"הבשורה על-פי לוקס","chapter":"4","verse":"3","text":"”אם אתה באמת בן־אלוהים,“ אמר לו השטן, ”צווה על האבן הזאת להפוך ללחם!“"},{"book":"הבשורה על-פי לוקס","chapter":"4","verse":"4","text":"אולם ישוע השיב: ”כתוב:4‏.4 ד 4 דברים ח 3 ’לא על הלחם לבדו יחיה האדם, (כי על כל מוצא פי ה)‘. “"},{"book":"הבשורה על-פי לוקס","chapter":"4","verse":"5","text":"לאחר מכן העלה השטן את ישוע, בחזיון רגעי הראה לו את כל המדינות המפוארות שבעולם ואמר:"},{"book":"הבשורה על-פי לוקס","chapter":"4","verse":"6-7","text":"”אני אתן לך את כל הממלכות המפוארות האלה ואת כבודן – כי לי נמסר השלטון ורשאי אני לתת אותו למי שארצה – אבל בתנאי אחד: עליך לכרוע ברך ולהשתחוות לפני.“"},{"book":"הבשורה על-פי לוקס","chapter":"4","verse":"8","text":"אולם ישוע השיב לו: ”אך כתוב: ’לה׳ אלוהיך תשתחווה, ואותו לבדו תעבוד‘. “"},{"book":"הבשורה על-פי לוקס","chapter":"4","verse":"9","text":"השטן לקח את ישוע לירושלים, העלהו על גג בית־המקדש ואמר: ”אם אתה באמת בן־אלוהים, קפוץ למטה!"},{"book":"הבשורה על-פי לוקס","chapter":"4","verse":"10","text":"הרי כתוב בתנ״ך:4‏.10 ד 10 תהלים צא 12‏-11 ’כי מלאכיו יצווה לך לשמרך…"},{"book":"הבשורה על-פי לוקס","chapter":"4","verse":"11","text":"על כפיים ישאונך פן תיגוף באבן רגלך‘. “"},{"book":"הבשורה על-פי לוקס","chapter":"4","verse":"12","text":"”אולם כתוב: ’לא תנסה את ה׳ אלוהיך‘, “ השיב לו ישוע."},{"book":"הבשורה על-פי לוקס","chapter":"4","verse":"13","text":"כאשר סיים השטן לנסות את ישוע עזב אותו לנפשו עד לעת מועד."},{"book":"הבשורה על-פי לוקס","chapter":"4","verse":"14","text":"לאחר מכן חזר ישוע לגליל כשהוא מלא בכוח רוח הקודש, ועד מהרה התפרסם בכל האזור."},{"book":"הבשורה על-פי לוקס","chapter":"4","verse":"15","text":"ישוע לימד את העם בבתי־הכנסת וכולם הללו ושיבחו אותו."},{"book":"הבשורה על-פי לוקס","chapter":"4","verse":"16","text":"ישוע בא אל נצרת – העיר שבה בילה את ילדותו – ובשבת הלך כמנהגו לבית־הכנסת. כשקם על רגליו כדי לקרוא את ההפטרה,"},{"book":"הבשורה על-פי לוקס","chapter":"4","verse":"17","text":"הגישו לו את ספר ישעיהו. ישוע פתח את המגילה וקרא בקול:4‏.17 ד 17 ישעיהו סא 1‏-2"},{"book":"הבשורה על-פי לוקס","chapter":"4","verse":"18","text":"”רוח ה׳ עלי, יען משח ה׳ אותי לבשר ענוים;"},{"book":"הבשורה על-פי לוקס","chapter":"4","verse":"19","text":"לקרוא שנת רצון לה׳.“"},{"book":"הבשורה על-פי לוקס","chapter":"4","verse":"20","text":"ישוע גלל את המגילה, החזירה לחזן וישב במקומו. כל באי בית־הכנסת נעצו בו את עיניהם בציפייה,"},{"book":"הבשורה על-פי לוקס","chapter":"4","verse":"21","text":"וישוע הוסיף: ”היום התקיימו דברי הפסוקים האלה בקרבכם!“"},{"book":"הבשורה על-פי לוקס","chapter":"4","verse":"22","text":"כולם הקשיבו לדבריו והתפלאו על דברי החן והחוכמה שיצאו מפיו. ”איך ייתכן הדבר?“ שאלו איש את רעהו. ”האין זה בנו של יוסף?“"},{"book":"הבשורה על-פי לוקס","chapter":"4","verse":"23","text":"ישוע ענה להם: ”ודאי תאמרו לי: ’רופא, רפא תחילה את עצמך!‘ או במילים אחרות: ’מדוע אינך מחולל כאן, בעיר מולדתך, את הניסים והנפלאות שחוללת בכפר־נחום?‘"},{"book":"הבשורה על-פי לוקס","chapter":"4","verse":"24","text":"אני אומר לכם: אין נביא בעירו! את הנביא מכבדים בכל מקום חוץ מאשר בביתו ובין בני־עמו."},{"book":"הבשורה על-פי לוקס","chapter":"4","verse":"25","text":"”בימי אליהו הנביא לא ירד גשם במשך שלוש וחצי שנים, והבצורת גרמה לרעב גדול בכל הארץ. למרות שהיו בישראל אלמנות רבות שרעבו ללחם,"},{"book":"הבשורה על-פי לוקס","chapter":"4","verse":"26","text":"לא שלח אלוהים את אליהו אל אף אחת מהן! אלוהים שלח את אליהו רק אל אלמנה לא יהודיה בעיירה צרפת שבצידון."},{"book":"הבשורה על-פי לוקס","chapter":"4","verse":"27","text":"או קחו לדוגמה את אלישע; אף כי בימי אלישע הנביא היו מצורעים רבים בישראל, הוא לא ריפא איש מהם, אלא דווקא את נעמן הארמי.“"},{"book":"הבשורה על-פי לוקס","chapter":"4","verse":"28","text":"דברי ישוע עוררו את זעמם."},{"book":"הבשורה על-פי לוקס","chapter":"4","verse":"29","text":"הם קפצו מכיסאותיהם ודחפו אותו אל מחוץ לעיר, אל פסגת ההר שעליו נבנתה נצרת, במטרה להשליכו במדרון."},{"book":"הבשורה על-פי לוקס","chapter":"4","verse":"30","text":"אולם ישוע התחמק מהם והלך לדרכו."},{"book":"הבשורה על-פי לוקס","chapter":"4","verse":"31","text":"לאחר מכן הלך ישוע לכפר־נחום שבגליל, ומדי שבת לימד בבית־הכנסת."},{"book":"הבשורה על-פי לוקס","chapter":"4","verse":"32","text":"גם כאן נדהמו השומעים, כי ישוע דיבר בסמכות בלתי רגילה."},{"book":"הבשורה על-פי לוקס","chapter":"4","verse":"33","text":"פעם כשלימד ישוע בבית־הכנסת צעק לפתע איש אחד אחוז רוח שד טמא:"},{"book":"הבשורה על-פי לוקס","chapter":"4","verse":"34","text":"”מדוע אתה מטריד אותנו, ישוע מנצרת, האם באת להשמיד את השדים? אני מכיר אותך; אתה בנו הקדוש של אלוהים!“"},{"book":"הבשורה על-פי לוקס","chapter":"4","verse":"35","text":"ישוע נזף בשד וציווה עליו: ”שתוק וצא החוצה!“ השד השליך את האיש על הרצפה לעיני כולם, ויצא ממנו בלי לפגוע בו שוב."},{"book":"הבשורה על-פי לוקס","chapter":"4","verse":"36","text":"כולם נדהמו ושאלו איש את רעהו במבוכה: ”מה המיוחד בדברי האיש הזה עד כי אפילו שדים מצייתים לו?“"},{"book":"הבשורה על-פי לוקס","chapter":"4","verse":"37","text":"עד מהרה התפרסם סיפור המעשה בכל האזור."},{"book":"הבשורה על-פי לוקס","chapter":"4","verse":"38","text":"לאחר שעזב ישוע את בית־הכנסת, הלך לביתו של שמעון וראה את חמותו של שמעון קודחת מחום. ”אנא, רפא אותה“, התחננו לפניו כולם."},{"book":"הבשורה על-פי לוקס","chapter":"4","verse":"39","text":"ישוע עמד ליד מיטתה וגער בקדחת. מיד ירד החום, והיא קמה ממיטתה והכינה להם אוכל."},{"book":"הבשורה על-פי לוקס","chapter":"4","verse":"40","text":"עם שקיעת השמש הביאו תושבי הסביבה אל ישוע חברים ובני משפחה שחלו במחלות שונות. ישוע הניח את ידיו עליהם וריפא אותם."},{"book":"הבשורה על-פי לוקס","chapter":"4","verse":"41","text":"ישוע גם גירש שדים מאנשים רבים, ובצאתם נהגו השדים לקרוא בקול: ”אתה הוא בן־האלוהים!“ אולם ישוע השתיק אותם, בגלל שהם ידעו שהוא המשיח."},{"book":"הבשורה על-פי לוקס","chapter":"4","verse":"42","text":"למחרת, השכם בבוקר, הלך ישוע למקום שומם כדי להתבודד. המוני העם חיפשו אותו בכל מקום, וכשמצאו אותו התחננו לפניו: ”אנא, אל תעזוב אותנו; הישאר איתנו בכפר־נחום.“"},{"book":"הבשורה על-פי לוקס","chapter":"4","verse":"43","text":"אולם ישוע השיב להם: ”עלי לבשר את דבר מלכות האלוהים גם בערים אחרות, כי זוהי מטרת שליחותי.“"},{"book":"הבשורה על-פי לוקס","chapter":"4","verse":"44","text":"וישוע המשיך ללמד בבתי־הכנסת השונים שבאזור יהודה."}]}