{"data":[{"book":"Luke","chapter":"8","verse":"1","text":"Nau hethauwuu waunee haejathāau nanadee hadauchanenee hedan nau hajaseehedan, dauaunauthedade nau daunaunauhauthethāde neethajaude waunauyaunee hasaunee henajanedaunene Hejavaneauthu: nau vadadauchunesenee haenethaunaa,"},{"book":"Luke","chapter":"8","verse":"2","text":"Nau jasaa hesānauau, haeenayauhau dewauchāhenethe haujaunau nau vavavāauhuhauau, Mare haseadagu Magdalene, naunudanavathe nesaudauchu wauchāhenethe haujaunau,"},{"book":"Luke","chapter":"8","verse":"3","text":"Nau Joanna henene Chuza Herod hadāhevāhe, nau Susanna, nau haewauthanauau hauthauauau, hevenādaunau hethāenetheyaunenenau."},{"book":"Luke","chapter":"8","verse":"4","text":"Nau hāeneenawauthaa henanedanede dauauāchaudenee, nau haeedasaa hehethee nanadee hedane, hanaāeanadede jegausauhānee:"},{"book":"Luke","chapter":"8","verse":"5","text":"Jenayāhe haewauneneāgude hejenayaunau: hauthauau haejajanesanau vaunaa; nau haeauguhudaunene, nau neahehauau hejavaa haeaudauvanauau."},{"book":"Luke","chapter":"8","verse":"6","text":"Nau hauthauau haedasegaugauusanau hauunagāe; nau chauchaunu hāeveseuu, haenadadanau, hanau daujenajenee."},{"book":"Luke","chapter":"8","verse":"7","text":"Nau hauthauau haejajanesanau hegauau dauchuuwusee; nau dauchuuwuse haenauguveseaunau, nau haeajedaunanā."},{"book":"Luke","chapter":"8","verse":"8","text":"Nau hauthauau haegaugauusanau dasee hadauuthadee vedauauwuu, nau haeveseaunau, nau haeneeaunau vadadausauau jenayaude. Nau hāenehedauau nuu hayauhuhau, haevasenehe, Daun henaudaununede, nanehanedauvade."},{"book":"Luke","chapter":"8","verse":"9","text":"Nau hethauguhādaunau haenaudedaunaa, duthanau nuu jegausudede, hathāhuk?"},{"book":"Luke","chapter":"8","verse":"10","text":"Nau hahagu, Nananena vanenana haudnaenauwuna jaeyaunau henajanede Hejavaneauthau: hau hauthauauau janegausauhuthee; hadnenauhauthāthee havajenauhaudauwu, nedauvahehauau havajaenauwu."},{"book":"Luke","chapter":"8","verse":"11","text":"Wauhā, heyew hasauau jegausudede: Jenayaunau hedenehede Hejavaneauthau."},{"book":"Luke","chapter":"8","verse":"12","text":"Henee vaunaa nanathee nenedauvathee; hanaāenauusade haujau, nau nedanauwunāthee hanadede hedahenauau, naseduhuu hethauwuthajauau, nau hadenanedanena."},{"book":"Luke","chapter":"8","verse":"13","text":"Henee hauunaugāe nanathee, nanedauvanauthe nesedanuu hanadedaunau nauguu haunauwuthajaude; nau nuu hehauwuthājenenauau, vanehaa nethauwauduu, nau nauauchaudaunauthe vasehadede naneenaunegauhuthee."},{"book":"Luke","chapter":"8","verse":"14","text":"Nau henee nejajanesāe thauhauthauchauyauau dauchuuwusee nanathee, hanesenedauvanauthe, naneejathāauthee, nau neenadejethathee heee haunaunethaude nau nethauyādahede nau haunauwudaude, heee nuu henaedede, nau hehauwunauuchaudenauau vevenaudenau hadauuyauthaunee."},{"book":"Luke","chapter":"8","verse":"15","text":"Hau henee hadauuthadenee vedauauwuu nanathee, hethauvahethee nau hethadenee hedahenau nenedauwauduu hanadedaunau, naunaunedethee, nau nenauuchaudethee vevenaudenau heee jenauwauaunee."},{"book":"Luke","chapter":"8","verse":"16","text":"Hegau henane, hāesedeauchauuu nauauuthayau, hehauwaugau heee vasenau, nau wauāthe hehauwujenane thānee hauvaa; hau nethānauau nauauuthayau neetheaugunee daun janedāde hadenauhaudauau nauauuthayāgu."},{"book":"Luke","chapter":"8","verse":"17","text":"Hayewhu hehauwuyauthesa, haudjauthasenesehee; wauāthe hayewhu hehauwuyau hadjaenaunee nau hadnejaunauau hauthasauau."},{"book":"Luke","chapter":"8","verse":"18","text":"Haunauyauhaudauwuu hanathadauvanā: daun nanethenaude, nananede haudnevenade; nau daunjanenethenaude, nananede haudnedanauwunade daun henetheyaunau."},{"book":"Luke","chapter":"8","verse":"19","text":"Hanaāedasāde henaune nau henethesaunau, nau haejeneedasaa heee dauneethenadedaunenee."},{"book":"Luke","chapter":"8","verse":"20","text":"Nau haeāedauwunaa jachau hathāhuk, Hānau nau hāthesaunauau theauguthee jathee, vanadaunauhauvānaune."},{"book":"Luke","chapter":"8","verse":"21","text":"Nau hanaāauchuhananadede nau hanaāāedauwunaude, Nānau nau nāthesaunauau nuu nanathee nanedauwauduu hedanadedaunene Hejavaneauthu, nau naasedauthee."},{"book":"Luke","chapter":"8","verse":"22","text":"Wauhā hethauwuu jasaa hesee, haejedā thewaunaa nauguu hethauguhādaunau: nau hanaāāedauwunaude, hadeyehaunau hauchaunau neajee: nau hanaāejathethuauthee."},{"book":"Luke","chapter":"8","verse":"23","text":"Hau hajechuauthee haenaugau: nau hanaāenauasaa neajee haenaudasa; nau haeechauchaunane naje, nau haeanedaudauwugaujauaudahede."},{"book":"Luke","chapter":"8","verse":"24","text":"Nau hanaāedauchauthee, nau haeauwaudananauau, Hechauhauthethāhe, Hechauhauthethāe,8.24 Possible missing “h” in “Hechauhauthethā(h)e” (“Master”). gaujauaudāhenauau, hathauhaugaunee Hanaāethauwauthede, nau hanaāeneudauau hasāse nau dasenaunanaunee naje: nau hanaāedauunauuu, nau hanaāedādauyauau."},{"book":"Luke","chapter":"8","verse":"25","text":"Nau hanaāenehethaude, daude hadethauwaudadenenau? Nau haenāthajaunauau haejenaunethajaunauau, Dauhuthenane naa, hanathadagaunee; haauchuwudede hasāse nau naje, nau hanaāethauwaudaunāde."},{"book":"Luke","chapter":"8","verse":"26","text":"Nau hanaāenuusathee vedauauwuu Gadarenes, hauchaunau Gananee."},{"book":"Luke","chapter":"8","verse":"27","text":"Nau hāeyehaude vedauauwuu, hena haenuchaunaa jathee hedan jachau henanene, haenethena haujaun dajechauau, nau haevedauauchauna, haejenaede hauauwuu, hau nedauthānavathe gaujauaudahehehau."},{"book":"Luke","chapter":"8","verse":"28","text":"Hāenauhauwaude Hejavaneauthusaun haevasanade, nau haechaagujanaugudauna, nau hanaāevasanadethaude, Hauddusehathe, Hejavaneauthusau, Nananene Heau Hejavaneauthau javaājauuthee? Nenedauwunathane Nananene jevanaunauchauthehe."},{"book":"Luke","chapter":"8","verse":"29","text":"(Hanau haenesedauwauna wauchāhenith haujaun hadjenauahenith hehethee henanene. Hanau nauaunee dauhusedanāde: nau naunaunehade neduguhude heee vāejethāduguthaunau nau nesaunajethaunau; nau haegaugauchauagude heeduguhudaunau, nau haejathethasauaunaa haujaun hesee nauaunee.)"},{"book":"Luke","chapter":"8","verse":"30","text":"Nau Hejavaneauthusaun haenaudedaunaa, Haudusee? hathāhuk, Nau hanaāāedauwunaude, Waunauthade: hanau dewauthanethe haujaunau hethāchaudaunādaunau."},{"book":"Luke","chapter":"8","verse":"31","text":"Nau haenedauwunanauau hadjenesedauwaunathee hadjeyehauthee hethauvaa."},{"book":"Luke","chapter":"8","verse":"32","text":"Nau hena haewauthanauau neauthuwauchu nevethehethee hauanee: nau haenedauwunanauau hadjenanāthee wauhaunee. Nau haejenana."},{"book":"Luke","chapter":"8","verse":"33","text":"Hanaāenauahethee haujaunauau hehethee henanene, nau haewauhaunesanauau neauthuwauchuu: nau vahee neauthuwauchu haejathegauhunauau neenanee janahuu yesee neajee, nau haevanadeavenauau."},{"book":"Luke","chapter":"8","verse":"34","text":"Hāene henee nauchauwauthee daunauhauduu hasedaudenenee, haedaugauhunauau, nau haejathāaunauau nau haeaunauthedanauau hedan nau vedauauwuu."},{"book":"Luke","chapter":"8","verse":"35","text":"Hanaāeyehaudenee hadnauhauwuu daun hasedaudenee; nau haeedauchau Hejavaneauthusau, nau haeveehau henane, heneenenauthāde haujaunau, haetheaugu heauthene Hejavaneauthusaun, haeedāchaunene, nau haechuwuthajaune: nau haenāthajaudene."},{"book":"Luke","chapter":"8","verse":"36","text":"Henee nenauhauwauthee haeauthedanauau neesenayauhade nenethenaude haujaunau."},{"book":"Luke","chapter":"8","verse":"37","text":"Hadauchaa hathāauauvaa Gadarenes gauānee haejathethajenāhenauau; hanau dauusāhede: nau hanaāeyehaude nauauhuu jethee thewaunaa, nau hanaāejaesade."},{"book":"Luke","chapter":"8","verse":"38","text":"Wauhā henane nenauthāde haujaunau haenehethaa hadnenethaunāde: hau Hejavaneauthusau haejathethajenāhe, hathauhuk,"},{"book":"Luke","chapter":"8","verse":"39","text":"Jaeyehau haudauauwuu, nau hadnauhauthethā hathāenavasauau hayewhu Hejavaneauthau hasehāne nananene. Nau hanaāejathāaude, nau haeautheda nanadee hathāaunee hedan hathāenavasaunee hayewhu Hejavaneauthusaun hasehāde."},{"book":"Luke","chapter":"8","verse":"40","text":"Nau hethauwuu hāejaenauusade Hejavaneauthusau, henanedanede haeneethajaudaunaa: hanau haevadauyauhauwau."},{"book":"Luke","chapter":"8","verse":"41","text":"Nau, naune, haejenauusa henane Jairus haseagu, nau hadāhevāhe vevethahenauauwuu: nau haeuāneseve Hejavaneauthusaun heauthene, nau haeadetha hadjewaunejedānith hedauauwuu:"},{"book":"Luke","chapter":"8","verse":"42","text":"Hanau haenesāhene hedaunau wauau hanesenee jajenevāhe, nau haeayānajane. Hau hajesesade henanedanede haevauhaunaa."},{"book":"Luke","chapter":"8","verse":"43","text":"Nau hesā haeevathaude nesenee jajene heee, haevathede haunauude hevāejethāwau heee naudaunehāhehau, hau haejenayauhau,"},{"book":"Luke","chapter":"8","verse":"44","text":"Haeedasa hegauwune, nau haevasane naunauchuu heduwune: nau chauchaunu haejenevathaude."},{"book":"Luke","chapter":"8","verse":"45","text":"Nau Hejavaneauthusau hanaa navasanāde hahagu? Hāevahethedauwaudenee, Peda, nau hathāenethaunāde, Hechauhauthethāhe, henanedanede vauhaunane nau naneethenane, nau hanaa navasanāde, nesehene? hathauhaugaunee."},{"book":"Luke","chapter":"8","verse":"46","text":"Nau Hejavaneauthusau, hanaadee vasanānau, hahagu: haenauwau daujasesenauauau vadaude hehethee nananenau, hahagu."},{"book":"Luke","chapter":"8","verse":"47","text":"Nau hāenauhaudauau naa hesā daujeyauthesee haejeyehau haeahenauau, nau hanaāechauāgujanaugudaunaude, haeauthedauna hauthasee vahee henanedanede hathavasanaude, nau hasenayauhāde chauchaunu."},{"book":"Luke","chapter":"8","verse":"48","text":"Nau hanaāāedauwunaude, Nauddau, nanehāauwauthenaedene: nananene hadethauwuthajaude henayauhāne nananene; najesa haunauwuthajau."},{"book":"Luke","chapter":"8","verse":"49","text":"Hajesanadede, hena haejau hanesāde hehethee hadāhevahew vevethahenauauwuu, haeāedauwuna, Haudauna najaa; jevajenaunevene Hechauhauthethāhe."},{"book":"Luke","chapter":"8","verse":"50","text":"Hau hāenedaunāde Hejavaneauthusaun, haenaāāedauwunāde, jevanāthajau: hethauwuthajau vavade, nau haudnenayauhade, hathāhuk."},{"book":"Luke","chapter":"8","verse":"51","text":"Nau hāejedāde hauauwuu, henanedane haejevadaujedāne, vavade Peda, nau James, nau Jaun, nau henesaunaune nau henaune hesāhedāeyaune."},{"book":"Luke","chapter":"8","verse":"52","text":"Nau vahee haevewauhudaune, nau haeaudauwuthajauhā: hau hanaāenehede, Jevavewauhuu; hehauwunaja, nauthe naugauhude."},{"book":"Luke","chapter":"8","verse":"53","text":"Nau haeauchauthanauau haevachunaunanauau, dauaenaunauthee daunajanethe."},{"book":"Luke","chapter":"8","verse":"54","text":"Nau haevanudana, nau hanaāedanaude hejadenene, nau hanaāanadethaude, Hesāhee, thauwauthe, hathauhuk."},{"book":"Luke","chapter":"8","verse":"55","text":"Nau hevadathuwu haejaedasaa, nau haethauwauthe chauchaunu nau hanaāenehede hadnauchauvavathe."},{"book":"Luke","chapter":"8","verse":"56","text":"Nau henehā haegaudauwuthajaunenau: hau haeāedauwuna hadjāedauvanethe henanedaa hasedaude."}]}