{"data":[{"book":"1 Petili","chapter":"2","verse":"1","text":"Hinu, mleka uhakau woha, udese na uhomela na wihu na luga ya maligu vikoto kuvya kangi."},{"book":"1 Petili","chapter":"2","verse":"2","text":"Muwananganayi na vana vang'enya vevavelekiwi hinu chevinogela mavele, magono goha munogela lilovi la Chapanga, ngati mwana cheinogela mavele muni ndava ya lenilo mupatayi kukula na kusanguliwa."},{"book":"1 Petili","chapter":"2","verse":"3","text":"Ngati chegijova Mayandiku Gamsopi, “Mmanyili nyenye mwavene kuvya BAMBU ndi mbwina.”"},{"book":"1 Petili","chapter":"2","verse":"4","text":"Hinu, mumhambila BAMBU! Mwene ndi ngati liganga lelivi mumi lelabelaliwi na vandu, nambu lihaguliwi na Chapanga ngati liganga la mashonga gamahele."},{"book":"1 Petili","chapter":"2","verse":"5","text":"Nyenye mewa ngati maganga mumi mkajengeka na kuvya nyumba ya chimpungu ndi yati mhengela ngati vateta vamsopi, kuwusila luteta lwa chimpungu lwa kumganisa Chapanga kwa njila ya Yesu Kilisitu"},{"book":"1 Petili","chapter":"2","verse":"6","text":"Muni Mayandiku Gamsopi gijova,"},{"book":"1 Petili","chapter":"2","verse":"7","text":"Kwa nyenye mwamwisadika liganga lenilo lina utopesa uvaha nambu kwa vala vangasadika, ngati Mayandiku Gamsopi chegijova,"},{"book":"1 Petili","chapter":"2","verse":"8","text":"Mewawa Mayandiku Gamsopi gijova,"},{"book":"1 Petili","chapter":"2","verse":"9","text":"Nambu nyenye ndi vandu mwemuhaguliwi na Chapanga, muvi vamteta va Unkosi, vandu va likabila la Msopi, vandu va Chapanga mwene, mwemuhaguliwi kulikokosa lihengu livaha la Chapanga mweavakemili kuhuma muchitita, muyingila mulumuli lwaki lwa kulangasa."},{"book":"1 Petili","chapter":"2","verse":"10","text":"Kadeni apo nyenye mwavili lepi vandu va Chapanga, nambu hinu ndi vandu vaki, magono ago mwangahengelwa lipyana la Chapanga, nambu hinu muhengiwi lipyana laki."},{"book":"1 Petili","chapter":"2","verse":"11","text":"Valongo vangu, nikuvayupa nyenye ngati vayehi na vajumbaji pamulima apa! Mleka mnogo winu uhakau wemuvelekiwi nawu weubelana na mpungu winu."},{"book":"1 Petili","chapter":"2","verse":"12","text":"Mutama bwina pagati ya vandu vangammanya Chapanga, hati ngati vakuvakupakisa mukiti uhakau, pevakugawona matendu ginu, na Chapanga peibwelayi yati vakumulumba ligono peibwela kuvahamula vandu."},{"book":"1 Petili","chapter":"2","verse":"13","text":"Hinu, muvayidakila vandu vana uhotola ndava ya BAMBU. Mumyidakila nkosi mweavichilongosi mkulu neju,"},{"book":"1 Petili","chapter":"2","verse":"14","text":"kuvayidakila vakulu vevahaguliwi nayu, kuvahamula vandu vala vevikita uhakau na kuvalumba vandu vala vevikita gabwina."},{"book":"1 Petili","chapter":"2","verse":"15","text":"Ndava muni Chapanga igana mukita gabwina, kupitila nyenye muvakita vandu vayimu vakotoka kujova mambu vangagamanya."},{"book":"1 Petili","chapter":"2","verse":"16","text":"Mtama ngati vandu vevalekekiswi, nambu mkoto kuuhengela ulekekeswa winu ngati ukupakiswa wa kukitila uhakau, nambu mtama ngati vatumisi va Chapanga."},{"book":"1 Petili","chapter":"2","verse":"17","text":"Muvatopesa vandu voha, muvagana valongo vinu vevakumsadika Kilisitu, mumtopesa neju Chapanga na mumtopesa nkosi."},{"book":"1 Petili","chapter":"2","verse":"18","text":"Nyenye vavanda, muvatopesa vakulu vinu kwa utopesa woha. Lepi vala vabwina ndu na vapoli, ndi mewa vevavili na ligoga."},{"book":"1 Petili","chapter":"2","verse":"19","text":"Muni ngati mkangamala mvinisu wa mang'ahiso gangaganikiwa ndava muni mmanyili kuvya Chapanga igana chenicho, ndi Chapanga yati akuvamotisa."},{"book":"1 Petili","chapter":"2","verse":"20","text":"Wu, yati mwipata njombi yoki mkakangamala ndava ya kutoviwa ndava ya kubuda kwemhengili? Nambu hati ngati msindimala mang'ahiso pamonga mkitili gabwina, Chapanga yati akuvamotisa."},{"book":"1 Petili","chapter":"2","verse":"21","text":"Genago goha ndi gemwakemeliwi, muni Kilisitu mwene ang'ahiki ndava yinu, na akulangisi cheuganikiwa kuhenga, muni mkita ngati mwene cheakitili."},{"book":"1 Petili","chapter":"2","verse":"22","text":"Mwene ambudili lepi Chapanga, mewa ahotwili lepi kujova udesi."},{"book":"1 Petili","chapter":"2","verse":"23","text":"Vandu pevamligili mwene ayangwili lepi liligu. Peang'aiswi mwene avakitili lepi vamyogopa, ndi ayivikili huvalila yaki kwa Chapanga, mhamula mihalu mweihamula kwa uchakaka."},{"book":"1 Petili","chapter":"2","verse":"24","text":"Kilisitu mwene agegili kumbudila kwitu Chapanga muhiga yaki na afwili pamsalaba muni tileka kubuda, na titama kwa kumganisa Chapanga. Kwa kutoviwa kwaki. Nyenye mlamiswi."},{"book":"1 Petili","chapter":"2","verse":"25","text":"Ndava nyenye mwavili ngati limbelele leliyagili, nambu hinu mumuwuyili Mdimaji na Mlonda wa mipungu yinu."}]}