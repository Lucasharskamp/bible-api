{"data":[{"book":"1 K'orontos","chapter":"14","verse":"1","text":"Eshe shuno daatsosh gewoore, S'ayin shayiri imuwotsitse dab bitsnor bek'on keewo kup'arr gewoore."},{"book":"1 K'orontos","chapter":"14","verse":"2","text":"Andr noonon noon keewitwo Ik'osha bako ashoshaliye b́keewiri, ááshk wotts keewo S'ayin shayiri angon b́ keewirwosh b́ keewirman danetuwo aaliye."},{"book":"1 K'orontos","chapter":"14","verse":"3","text":"Bek'on keewitwonmó k'osho agosh, kup'iyonat atskup'iyosha ashuwotssh keewituwe."},{"book":"1 K'orontos","chapter":"14","verse":"4","text":"Andr noon keewon keewit asho b́ took mec'roniye bíagiriye, bek'on keewirwonmó Ik' moo agetwe."},{"book":"1 K'orontos","chapter":"14","verse":"5","text":"No jamets andr noon keewon it keewo shunfee b́ teshi, bogshde'er t shunetuwonmó bek'on it keewink'ere, Ik' maa ashuwotsi agosh andr noon keewon keewetso biitsetuwo bí alitka wotiyal, andr noon keewiru ashoniyere bek'on keewiru asho bogfe."},{"book":"1 K'orontos","chapter":"14","verse":"6","text":"Eshe t eshuwotso! itok twoor andr noonon keewon keewufere t weyi wotink'ere eebi itsh t k'aliyank'oni? Bogo itsh t k'alitiye Ik'oke ááshtso kitson wee danon wee bek'on keewon wee dano itsh deshde'er twaale."},{"book":"1 K'orontos","chapter":"14","verse":"7","text":"Turarok'onat T'imbok'o kash deshaw duubi k'ac'uwots k'osh jááwi k'ááro bo t'ut'al bo imiru duubi k'ááro awuk'o b́ wotok'o aawuk'oneya b́ daneti?"},{"book":"1 K'orontos","chapter":"14","verse":"8","text":"Ezbedo daneraw k'ááron b́ fugeyal, kes'osh kone k'aniti?"},{"book":"1 K'orontos","chapter":"14","verse":"9","text":"Mank'owere it be'ets andr noonon keewetsman it keewor it dants noon keewon keewo it k'azal it keewirwo kone danosh faliti? Jongosh keewirwok'owe it wotiti."},{"book":"1 K'orontos","chapter":"14","verse":"10","text":"Datsanatsere ay naari noon keewwots fa'ane bits deshaw noon keewo aaliye."},{"book":"1 K'orontos","chapter":"14","verse":"11","text":"Taash keeweyiru noon keewi biitso danatse wotiyal keewiru ash mansh ibee t wotiti, bíwere taash ibee b́ wotiti."},{"book":"1 K'orontos","chapter":"14","verse":"12","text":"It S'ayin shayiri imuwotsi kup'shdek'at it geyiruwosh, bogshde'er geyo itn b́geyiyit Ik' maa ashuwots bín bokup'it imuwots boayituwok'owe."},{"book":"1 K'orontos","chapter":"14","verse":"13","text":"Andr noon keewiru asho b́ keewirwo biitso b́ falituwok'o Ik'o k'onuwe."},{"book":"1 K'orontos","chapter":"14","verse":"14","text":"Andr noon keewon Ik'o t k'oniyal t shayirona Ik'o tk'oniri bako t níbo shuwalke b́ wotiti."},{"book":"1 K'orontos","chapter":"14","verse":"15","text":"Bére eeg t k'ale taan b́ geyiyiti? T shayiron Ik'o k'onituwe, t nibon dab Ik'o k'onituwe, t shayirono Ik'osh dúbetuwe, t nibon Ik'osh dúbetuwe"},{"book":"1 K'orontos","chapter":"14","verse":"16","text":"Hank'o woto b́ k'azal nee shayiron Ik'o n údor, nee ni etiruwo danawu asho n údonat ni Ik' k'onosh «Amen» eto aawuk'oneya b́ faliti?"},{"book":"1 K'orontos","chapter":"14","verse":"17","text":"Arikon nee nt'iintstso údon Ik'o k'ono sheengetskee, ernmó ash k'osho bín kup'eratse."},{"book":"1 K'orontos","chapter":"14","verse":"18","text":"Taa it úneetsiyere bogo handr noonon keewirwo twottsosh Ik'o údirwe."},{"book":"1 K'orontos","chapter":"14","verse":"19","text":"Ernmó k'oshuwotsi daniyosha err Ik' mootse tats kum aap'uwotsi handr noonon keewoniye úts aap'uwotsi ttookon keewo shunfee."},{"book":"1 K'orontos","chapter":"14","verse":"20","text":"T eshuwwotso! gond keewosh nana'i marmat'ok'o wotoore bako it asaabiyon nan'i marmat'uwotskok'o wotk'ayere, maniyere it asaabiyon katstswotsi wotoore."},{"book":"1 K'orontos","chapter":"14","verse":"21","text":"14:21Isa. 28:11-12  Manuwere,"},{"book":"1 K'orontos","chapter":"14","verse":"22","text":"Hansh andr noon keew keewon keewo milikit b́wotit amaneraw ashuwotssh bako amaniru ashuwotsshaliye, bek'on keewets keewo keewonmó milikit b́wotit amaniru ashuwotssha bako amaneraw ashuwotsshaliye."},{"book":"1 K'orontos","chapter":"14","verse":"23","text":"Krstiyaniwots bokakuwewor Ik' maa ashuwots andr noon keew keewon b́ keewor danawwots wee amaneraw ashuwots bowaal keewirwotssh «Ashaanots geeniya bowutsi» etaalknowa?"},{"book":"1 K'orontos","chapter":"14","verse":"24","text":"Ernmó ik iko bek'on bo keewiyal amanerawo wee danaw asho b́waal b́shishts keew jamon bísh shiyeetuwe, wee jamon bíyats angshituwe."},{"book":"1 K'orontos","chapter":"14","verse":"25","text":"B́ nibots ááshts keewo keer be'etuwe, b́ baronowere gup' gup'dek't «Arikon Ik'o itdagootse!» eton Ik'osh b́sagaditi."},{"book":"1 K'orontos","chapter":"14","verse":"26","text":"Eshuwwotso! eshe eeg k'alo geyifa? Ik' k'onosh it kakuwewor ititse iko Ik'osh duubo detsfe, k'oshonu daniyo detsfe, k'oshonu ááshts keewo kish kitso detsfe, iko ando andr noonon keewo detsfe, ikonu keewetsman biitso detsfe. Eshe, jaman krstiyaniwotsi agetk woto bíngeyife."},{"book":"1 K'orontos","chapter":"14","verse":"27","text":"Andr noon keewwotsi keewirwots bobeyal git bor wee bí ayiyal keez wotde'er keewne, bo bokeewirwono k'osh asho biishe."},{"book":"1 K'orontos","chapter":"14","verse":"28","text":"Keewetsman biitsiru asho bíaalitka wotiyalmó andr noonon keewirwo kakweetsmanotsitse s'k eree, b́tookonat Ik'osh keewwe."},{"book":"1 K'orontos","chapter":"14","verse":"29","text":"Bek'on keewitu gito wee keez wotar keewitunee, k'oshuwotsmó keewetsman k'ewude t'iwintsde s'iilne."},{"book":"1 K'orontos","chapter":"14","verse":"30","text":"Ko'eyat beyirwotsitse k'osh asho ik jago b́ bek'al, shini keewiru man s'k err beewe."},{"book":"1 K'orontos","chapter":"14","verse":"31","text":"Ik ikuwots bo danetuwok'onat bo kup'ituwok'o it jamets taron Ik' wosho keewo falfte."},{"book":"1 K'orontos","chapter":"14","verse":"32","text":"Nebiyiwots bek'i shayiro nebiyiyotssh keewetuwe."},{"book":"1 K'orontos","chapter":"14","verse":"33","text":"Jeeni Ik'o Izar Izeweri bako fayi Ik'o Izar Izeweriyaliye. S'ayin Ik'i maa ash jamotse k'alefok'o,"},{"book":"1 K'orontos","chapter":"14","verse":"34","text":"máátswots Ik' maa ashuwotsitse s'k erne. Nemonmó bí etir bo boaletwok'owa bako bo alititwok'o eekeratse."},{"book":"1 K'orontos","chapter":"14","verse":"35","text":"Ik ik keewo danosh bo geyiyal bo kenih keniho bo meyitse aatune, Ik' k'onosh ko'eyor máátsuwots bo keewo jiitsike."},{"book":"1 K'orontos","chapter":"14","verse":"36","text":"Beree Ik' aap'o b́ waa itokneya? Himó Ik' aap'o b́ waa itok mec'ree?"},{"book":"1 K'orontos","chapter":"14","verse":"37","text":"«Taa nebiyi taane wee taa Shayiron imetso detsfe» eteet asho b́ beyal t guut'tsan doonzo tzaziyo b́ wotok'o dande'e."},{"book":"1 K'orontos","chapter":"14","verse":"38","text":"Han danawo b́ beyal bíwere danek'aye."},{"book":"1 K'orontos","chapter":"14","verse":"39","text":"Eshe t eshuwotso! bek'on keewosh kup'ar gewoore, andr noon keewono bazik'ayere."},{"book":"1 K'orontos","chapter":"14","verse":"40","text":"Ernmó jam keewo niwonat matson wotowe."}]}