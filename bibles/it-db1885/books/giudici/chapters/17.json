{"data":[{"book":"GIUDICI","chapter":"17","verse":"1","text":"OR v'era un uomo della montagna di Efraim, il cui nome era Mica."},{"book":"GIUDICI","chapter":"17","verse":"2","text":"Ed esso disse a sua madre: I mille e cento sicli d'argento che ti erano stati tolti, per li quali tu scongiurasti con maledizioni, le quali eziandio tu proferisti in mia presenza; ecco, sono appresso di me; io li avea presi. E sua madre gli disse: Benedetto sia il mio figliuolo appo il Signore."},{"book":"GIUDICI","chapter":"17","verse":"3","text":"E, quando egli rendè i mille e cento sicli d'argento a sua madre, ella disse: Io avea del tutto consacrato questo argento al Signore, dispodestandomene per lo mio figliuolo, per farne una scultura17.3 scultura Esod. 20.4,23. Lev. 19.4., e una statua di getto; ora dunque io te lo renderò."},{"book":"GIUDICI","chapter":"17","verse":"4","text":"Esso adunque rendè quell'argento a sua madre; ed ella ne prese dugento sicli, e li diede all'orafo17.4 orafo Is. 46.6 ecc.; ed egli ne fece una scultura, e una statua di getto, che furono in casa di Mica."},{"book":"GIUDICI","chapter":"17","verse":"5","text":"Quest'uomo Mica ebbe dunque un tempio, e fece un Efod, e degl'idoli; e consacrò uno de' suoi figliuoli, il qual gli fu per sacerdote."},{"book":"GIUDICI","chapter":"17","verse":"6","text":"In quel tempo non v'era alcun re in Israele17.6 Israele Giud. 18.1; 19.1; 21.25.; ciascuno faceva ciò che gli parea bene."},{"book":"GIUDICI","chapter":"17","verse":"7","text":"Or un certo giovane di Bet-lehem di Giuda, che è della nazione di Giuda, il quale era Levita, ed era dimorato quivi,"},{"book":"GIUDICI","chapter":"17","verse":"8","text":"partitosi di quella città, cioè, di Bet-lehem di Giuda, per dimorare ovunque troverebbe luogo, e procedendo a suo cammino, giunse al monte di Efraim, alla casa di Mica."},{"book":"GIUDICI","chapter":"17","verse":"9","text":"E Mica gli disse: Onde vieni? E il Levita gli disse: Io son di Bet-lehem di Giuda, e vo a dimorare ovunque troverò luogo."},{"book":"GIUDICI","chapter":"17","verse":"10","text":"E Mica gli disse: Dimora meco, e siimi per padre, e per sacerdote17.10 sacerdote Giud. 18.19.; e io ti darò dieci sicli d'argento l'anno, e il tuo vestire ordinario, e il tuo nudrimento. E il Levita vi andò."},{"book":"GIUDICI","chapter":"17","verse":"11","text":"Così quel giovane Levita si convenne di dimorar con quell'uomo, il qual lo tenne come l'uno de' suoi figliuoli."},{"book":"GIUDICI","chapter":"17","verse":"12","text":"E Mica consacrò quel Levita; e il giovane gli fu per sacerdote, e stette in casa di Mica."},{"book":"GIUDICI","chapter":"17","verse":"13","text":"E Mica disse: Ora conosco che il Signore mi farà del bene, poichè io ho un Levita per sacerdote."}]}