{"data":[{"book":"АСІІ","chapter":"6","verse":"1","text":"У скрусе сваёй яны з раньняга рана будуць шукаць Мяне і казаць: хадзем і вернемся да Госпада! бо Ён параніў - і Ён ацаліць нас, уразіў - і перавяжа нашыя раны;"},{"book":"АСІІ","chapter":"6","verse":"2","text":"ажывіць нас праз два дні, на трэці дзень паставіць нас, і мы будзем жыць перад абліччам Яго."},{"book":"АСІІ","chapter":"6","verse":"3","text":"Дык вось, спазнаем, будзем імкнуцца спазнаць Госпада; як ранішняя зара - зьяўленьні Яго, і Ён прыйдзе да нас як дождж, як позьні дождж абросіць зямлю."},{"book":"АСІІ","chapter":"6","verse":"4","text":"Што зраблю табе, Яфрэме? што зраблю табе, Юдзе? пабожнасьць вашая як ранішні туман і як раса, хутка зьнікомая."},{"book":"АСІІ","chapter":"6","verse":"5","text":"Таму Я ўражваў праз прарокаў і біў іх словамі вуснаў Маіх, і суд Мой як узыходнае сьвятло."},{"book":"АСІІ","chapter":"6","verse":"6","text":"Бо Я міласьці хачу, а не ахвяры, і Богаведаньня болей, чым усеспаленьняў."},{"book":"АСІІ","chapter":"6","verse":"7","text":"А яны, падобна Адаму, парушылі запавет і там здрадзілі Мне."},{"book":"АСІІ","chapter":"6","verse":"8","text":"Галаад - горад бязбожнікаў, запэцканы крывёю."},{"book":"АСІІ","chapter":"6","verse":"9","text":"Як рабаўнікі высочваюць чалавека, так зборню сьвятароў забіваюць на дарозе ў Сіхем і ўчыняюць мярзоты."},{"book":"АСІІ","chapter":"6","verse":"10","text":"У доме Ізраіля Я бачу жудаснае; там блудадзейства ў Яфрэма, апаганіўся Ізраіль."},{"book":"АСІІ","chapter":"6","verse":"11","text":"І табе, Юдзе, вызначана жніво, калі Я вярну палон народу Майго."}]}