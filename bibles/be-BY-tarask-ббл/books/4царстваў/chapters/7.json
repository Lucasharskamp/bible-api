{"data":[{"book":"4 ЦАРСТВАЎ","chapter":"7","verse":"1","text":"І сказаў Елісей: выслухайце слова Гасподняе: так кажа Гасподзь: заўтра гэтым часам мера лепшай мукі будзе па сіклі, дзьве меры ячменю па сіклі, каля брамы Самарыі."},{"book":"4 ЦАРСТВАЎ","chapter":"7","verse":"2","text":"І адказваў саноўнік, на руку якога апіраўся цар, чалавеку Божаму, і сказаў: калі б Гасподзь і адчыніў вокны на небе, дык і тады ці можа гэта быць? І сказаў той: вось убачыш сваімі вачыма, але есьці гэтага ня будзеш."},{"book":"4 ЦАРСТВАЎ","chapter":"7","verse":"3","text":"Чатыры чалавекі пракажоныя былі каля ўваходу ў браму і казалі яны адзін аднаму: што нам сядзець тут, чакаючы сьмерці?"},{"book":"4 ЦАРСТВАЎ","chapter":"7","verse":"4","text":"Калі рашымся мы пайсьці ў горад, дык у горадзе голад, і мы там памром, а калі сядзець тут, дык таксама памром. Хадзем лепей у табар Сірыйскі: калі пакінуць нас жывых, будзем жыць, а калі заб'юць, памром."},{"book":"4 ЦАРСТВАЎ","chapter":"7","verse":"5","text":"І ўсталі на досьвітку, каб ісьці ў табар Сірыйскі. І прыйшлі да краю табара Сірыйскага, і вось, няма там ніводнага чалавека."},{"book":"4 ЦАРСТВАЎ","chapter":"7","verse":"6","text":"Гасподзь зрабіў так, што табару Сірыйскаму пачуўся стукат калясьніц і ржаньне коней, шум войска вялікага. І сказалі яны адзін аднаму: мусіць, наняў супроць нас цар Ізраільскі цароў Хэтэйскіх і Егіпецкіх, каб пайсьці на нас."},{"book":"4 ЦАРСТВАЎ","chapter":"7","verse":"7","text":"І ўсталі і пабеглі на досьвітку, і пакінулі намёты свае, і коней сваіх, і аслоў сваіх, увесь табар, як ён быў, і пабеглі, ратуючыся."},{"book":"4 ЦАРСТВАЎ","chapter":"7","verse":"8","text":"І прыйшлі тыя пракажоныя да краю табара, і ўвайшлі ў адзін намёт, і елі і пілі, узялі адтуль срэбра, і золата і вопратку, і пайшлі і схавалі. Пайшлі яшчэ ў іншы намёт, і там узялі, і пайшлі і схавалі."},{"book":"4 ЦАРСТВАЎ","chapter":"7","verse":"9","text":"І сказалі адзін аднаму: ня так мы робім. Дзень гэты - дзень радаснай весткі, калі мы замарудзім і будзем чакаць ранішняга сьвятла, дык упадзе на нас віна. Хадземце ж і паведамім дому царскаму."},{"book":"4 ЦАРСТВАЎ","chapter":"7","verse":"10","text":"І прыйшлі, і паклікалі брамнікаў гарадскіх, і расказалі ім, кажучы: мы хадзілі ў табар Сірыйскі, і вось, няма там ніводнага чалавека, ні голасу чалавечага, а толькі коні прывязаныя, і аслы прывязаныя, і намёты, як якія яны ёсьць."},{"book":"4 ЦАРСТВАЎ","chapter":"7","verse":"11","text":"І паклікалі брамнікаў, і яны перадалі вестку ў сам палац царскі."},{"book":"4 ЦАРСТВАЎ","chapter":"7","verse":"12","text":"І ўстаў цар уначы, і сказаў слугам сваім: скажу вам, што робяць з намі Сірыйцы. Яны ведаюць, што мы церпім голад, і выйшлі з табара, каб схавацца ў полі, думаючы так: калі яны выйдуць з горада, мы захопім іх жывых і ўворвемся ў горад."},{"book":"4 ЦАРСТВАЎ","chapter":"7","verse":"13","text":"І адказваў адзін, што слугаваў пры ім, і сказаў: хай возьмуць пяць з астатніх коней, што засталіся ў горадзе і пашлем, і пабачым."},{"book":"4 ЦАРСТВАЎ","chapter":"7","verse":"14","text":"І ўзялі дзьве пары коней, запрэжаных у калясьніцы. І паслаў цар сьледам Сірыйскаму войску, сказаўшы: ідзеце, паглядзеце."},{"book":"4 ЦАРСТВАЎ","chapter":"7","verse":"15","text":"І ехалі за ім да Ярдана, і вось уся дарога ўсланая вопраткай і рэчамі, якія пакідалі Сірыйцы пры пасьпешлівых уцёках сваіх. І вярнуліся пасланцы, і данесьлі цару."},{"book":"4 ЦАРСТВАЎ","chapter":"7","verse":"16","text":"І выйшаў народ, і разрабаваў табар Сірыйскі, і была мера лепшай мукі па сіклі, паводле слова Гасподняга."},{"book":"4 ЦАРСТВАЎ","chapter":"7","verse":"17","text":"І цар паставіў таго саноўніка, на руку якога абапіраўся, каля брамы; і растаптаў яго народ у браме, і ён памёр, як сказаў чалавек Божы, які гаварыў, калі прыходзіў да яго цар."},{"book":"4 ЦАРСТВАЎ","chapter":"7","verse":"18","text":"Калі чалавек Божы гаварыў так цару: дзьве меры ячменю па сіклі, і мера лепшай мукі па сіклі будуць заўтра гэтым часам каля брамы Самарыі,"},{"book":"4 ЦАРСТВАЎ","chapter":"7","verse":"19","text":"тады адказваў гэты саноўнік чалавеку Божаму і сказаў: калі б Гасподзь і адчыніў вокны на небе, дык і тады ці можа такое быць? А ён сказаў: убачыш на свае вочы, але есьці гэтага ня будзеш."},{"book":"4 ЦАРСТВАЎ","chapter":"7","verse":"20","text":"Так і збылося зь ім: і затаптаў яго народ у браме, і ён памёр."}]}