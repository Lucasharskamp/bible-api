{"data":[{"book":"Valumi","chapter":"10","verse":"1","text":"Valongo vangu, mtima wangu winogela neju na kumuyupa kwangu Chapanga, ndi ndava ya vandu va Isilaeli kuvya vasanguliwayi."},{"book":"Valumi","chapter":"10","verse":"2","text":"Ndava muni nijova vene vakangamili neju kumganisa Chapanga, nambu kangamala yeniyo yijengiwi lepi panani ya umaya wa chakaka."},{"book":"Valumi","chapter":"10","verse":"3","text":"Muni vamanyi lepi ndi Chapanga cheakuvakita vandu vavyayi vabwina palongolo yaki, nambu vene vatumbwili chevaholali, na vakuyilanda lepi njila ya Chapanga ya kuhengewa kuvya vabwina palongolo yaki."},{"book":"Valumi","chapter":"10","verse":"4","text":"Muni kwa kubwela kwaki Kilisitu, Malagizu gahikili pamwishu waki, muni kila mundu mweakumsadiki Kilisitu akitiwayi kuvya mbwina palongolo ya Chapanga."},{"book":"Valumi","chapter":"10","verse":"5","text":"Kuuvala kuvya mbwina palongolo ya Chapanga mu njila ya kuyidakila Malagizu, Musa ayandiki naha, “Mundu yoyoha mweiyidakila Malagizu yati ivya mumi munjila ya Malagizu genago.”"},{"book":"Valumi","chapter":"10","verse":"6","text":"Nambu chenichi ndi cheyijovekana kuvalangiwa ubwina palongolo ya Chapanga kwa njila ya sadika ndi iyi. “Ukoto kujikota mumtima waku, yani mweikwela mbaka kunani kwa Chapanga? Muni kumleta Kilisitu pahi pitu.”"},{"book":"Valumi","chapter":"10","verse":"7","text":"Amala ukoto kujikota, “Yani mwaihelela mbaka kuligodi langali mwishu? Muni amuyukisa Kilisitu kuhuma kwe vafwili.”"},{"book":"Valumi","chapter":"10","verse":"8","text":"Nambu Mayandiku Gamsopi gijova naha. “Lilovi la Chapanga livili papipi na veve, livili mumlomo na mumtima waku.” Wenuwo ndi ujumbi wa sadika yetikuyikokosa kwa vandu."},{"book":"Valumi","chapter":"10","verse":"9","text":"Ngati ukayidakilayi kwa mlomo waku, kuvya Yesu ndi BAMBU, na kusadika kwa mumtima waku kuvya Chapanga amuyukisi Yesu kuhuma mu lifwa, yati usanguliwa."},{"book":"Valumi","chapter":"10","verse":"10","text":"Muni mundu isadika kwa mtima ikitiwa mbwina palongolo ya Chapanga, na kuyidakila kwa mlomo waki ndi isanguliwa."},{"book":"Valumi","chapter":"10","verse":"11","text":"Mayandiku Gamsopi gijova, “Mundu yoyoha mweakumsadika ikola lepi soni.”"},{"book":"Valumi","chapter":"10","verse":"12","text":"Lijambu lenili ndi kwa voha, kawaka ulekenganu pagati ya Vayawudi na vangali Vayawudi, muni Chapanga ndi BAMBU wa vandu voha, na mwene ndi mbwina neju kwa vandu voha vevakumuyupa."},{"book":"Valumi","chapter":"10","verse":"13","text":"Muni Mayandiku Gamsopi gijova, “Mundu yoyoha mweakulikemelela liina la BAMBU, yati isanguliwa.”"},{"book":"Valumi","chapter":"10","verse":"14","text":"Hinu, yati vakumuyupa wuli mwevangamsadika? Kangi vamusadika wuli yula vanga myuwana ujumbi waki? Na viyuwana wuli ngati kawaka mundu wa kuvakokosela?"},{"book":"Valumi","chapter":"10","verse":"15","text":"Vandu vikokosa wuli ngati nakutumwa? Ngati chegijova Mayandiku Gamsopi, “Ndi lijambu la kusangalusa neju kubwela kwa vala vevikokosa Lilovi La Bwina!”"},{"book":"Valumi","chapter":"10","verse":"16","text":"Nambu lepi voha vaiyidakili Lilovi La Bwina la Chapanga. Ndava muni Isaya mweavili mlota wa Chapanga ajovili, “BAMBU, ndi yani mweisadika ujumbi witu?”"},{"book":"Valumi","chapter":"10","verse":"17","text":"Ndi, sadika yibwela kwa kuyuwana ujumbi, na ujumbi wenuwo ubwela mu kukokosa Lilovi la Kilisitu."},{"book":"Valumi","chapter":"10","verse":"18","text":"Nambu nikota, wu vauyuwini lepi ujumbi wenuwo? Ena, kuyuwana vayuwini, ngati Mayandiku Gamsopi chegijova,"},{"book":"Valumi","chapter":"10","verse":"19","text":"Nikota kangi, wu yihotoleka kuvya vandu va Isilaeli vamanyili lepi? Chapanga alongolili kujova mu njila ya Musa,"},{"book":"Valumi","chapter":"10","verse":"20","text":"Na Isaya ajovili cha ukekesi malovi aga, “Chapanga ajovili,"},{"book":"Valumi","chapter":"10","verse":"21","text":"Nambu kuvala vandu va Isilaeli Isaya atijovili tete kuvya, Chapanga ijova, “Muhi woha nivatalambulili chiwoko changu kuvakemela vandu vevibela na vanganiyidakila.”"}]}