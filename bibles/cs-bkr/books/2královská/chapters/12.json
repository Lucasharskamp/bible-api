{"data":[{"book":"2 Královská","chapter":"12","verse":"1","text":"Léta sedmého Jéhu počal kralovati Joas, a kraloval čtyřidceti let v Jeruzalémě. Jméno matky jeho bylo Sebia z Bersabé."},{"book":"2 Královská","chapter":"12","verse":"2","text":"I činil Joas, což dobrého jest před očima Hospodinovýma po všecky dny své, pokudž ho vyučoval Joiada kněz."},{"book":"2 Královská","chapter":"12","verse":"3","text":"A však výsosti nebyly zkaženy, ještě lid obětoval a kadil na těch výsostech."},{"book":"2 Královská","chapter":"12","verse":"4","text":"Řekl pak Joas kněžím: Všecky peníze svaté, kteréž se vnášejí do domu Hospodinova, totiž peníze těch, kteříž jdou v počet, a peníze ceny za osobu jednoho každého, a všecky peníze, kteréž by kdo dobrovolně uložil dáti do domu Hospodinova,"},{"book":"2 Královská","chapter":"12","verse":"5","text":"Vezmou kněží k sobě, jeden každý od známého svého, a oni opraví zbořeniny domu všudy, kdež by bylo zboření."},{"book":"2 Královská","chapter":"12","verse":"6","text":"Stalo se potom léta dvadcátého třetího krále Joasa, když ještě neopravili kněží zbořenin chrámových,"},{"book":"2 Královská","chapter":"12","verse":"7","text":"Že povolal král Joas Joiady kněze i jiných kněží, a řekl jim: Proč neopravujete zbořenin chrámových? Protož nyní nepřijímejte peněz od známých svých, ale na zbořeniny domu dávejte je."},{"book":"2 Královská","chapter":"12","verse":"8","text":"Jemuž povolivše kněží, nebrali peněz od lidu, ani neopravovali domu."},{"book":"2 Královská","chapter":"12","verse":"9","text":"Protož Joiada kněz vzav jednu truhlici, udělal díru v víku jejím, a postavil ji vedlé oltáře po pravé straně, kudy se vchází do domu Hospodinova. I postavili tu kněží ostříhající prahu i všech peněz, kteréž vnášíny byly do domu Hospodinova."},{"book":"2 Královská","chapter":"12","verse":"10","text":"A když rozuměli, že by mnoho peněz bylo v truhlici, tedy přicházel kancléř královský a kněz nejvyšší, a sčetše, schovávali ty peníze, kteréž se nalézaly v domě Hospodinově."},{"book":"2 Královská","chapter":"12","verse":"11","text":"Odkudž vydávali peníze hotové v ruce řemeslníků postavených nad dílem domu Hospodinova, a ti obraceli je na tesaře a dělníky, kteříž opravovali dům Hospodinův,"},{"book":"2 Královská","chapter":"12","verse":"12","text":"Totiž na zedníky a kameníky, a k jednání dříví i tesaného kamení, aby opraveny byly zbořeniny domu Hospodinova, i na všecko to, což obráceno mělo býti na dům k opravě jeho."},{"book":"2 Královská","chapter":"12","verse":"13","text":"A však nebylo děláno do domu Hospodinova číší stříbrných, žaltářů, kotlíků, trub a žádné nádoby zlaté, ani nádoby stříbrné z peněz, kteréž přinášíny byly do domu Hospodinova,"},{"book":"2 Královská","chapter":"12","verse":"14","text":"Ale těm, kteříž představeni byli nad dílem, dávali je, a opravovali na ně dům Hospodinův."},{"book":"2 Královská","chapter":"12","verse":"15","text":"Aniž žádali počtu od mužů těch, jimž v ruce peníze dávali, aby platili dělníkům; nebo věrně dělali."},{"book":"2 Královská","chapter":"12","verse":"16","text":"Peněz za vinu, a peněz za hříchy nebylo vnášíno do domu Hospodinova; kněžím se dostávaly."},{"book":"2 Královská","chapter":"12","verse":"17","text":"Tedy vytáhl Hazael král Syrský, a bojoval proti Gát a dobyl ho. Potom obrátil Hazael tvář svou, aby táhl proti Jeruzalému."},{"book":"2 Královská","chapter":"12","verse":"18","text":"Protož pobral Joas král Judský všecky věci svaté, kterýchž byli nadali Jozafat a Jehoram a Ochoziáš, otcové jeho, králové Judští, i to, čehož sám posvětil, i všecko zlato, kteréž se nalezlo v pokladích domu Hospodinova a domu královského, a poslal k Hazaelovi králi Syrskému. I odtáhl od Jeruzaléma."},{"book":"2 Královská","chapter":"12","verse":"19","text":"O jiných pak činech Joasových, a cožkoli činil, psáno jest v knize o králích Judských."},{"book":"2 Královská","chapter":"12","verse":"20","text":"Potom povstavše služebníci jeho, spikli se spolu, a zabili Joasa v Betmillo, kudy se chodí do Silla,"},{"book":"2 Královská","chapter":"12","verse":"21","text":"Totiž Jozachar syn Simatův, a Jozabad syn Somerův. Ti služebníci jeho zabili ho, a umřel. I pochovali jej s otci jeho v městě Davidově, a kraloval Amaziáš syn jeho místo něho."}]}