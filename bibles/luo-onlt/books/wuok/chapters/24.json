{"data":[{"book":"Wuok","chapter":"24","verse":"1","text":"Eka Jehova Nyasaye nowacho ne Musa niya, “Bi ira, in kaachiel gi Harun, Nadab, Abihu kod jodongo piero abiriyo mag Israel. Un to unudongʼ kulemo mochwalore matin,"},{"book":"Wuok","chapter":"24","verse":"2","text":"makmana Musa kende ema nobi machiegni gi Jehova Nyasaye. Oganda modongʼ kik bi kode.”"},{"book":"Wuok","chapter":"24","verse":"3","text":"Kane Musa odhi kendo onyiso oganda weche duto kod chike Jehova Nyasaye, negidwoko gi dwol achiel niya, “Gik moko duto ma Jehova Nyasaye osewacho wabiro timo.”"},{"book":"Wuok","chapter":"24","verse":"4","text":"Eka Musa nondiko gik moko duto mane Jehova Nyasaye osewachone."},{"book":"Wuok","chapter":"24","verse":"5","text":"Eka nooro yawuot Israel matindo kendo negichiwo misango miwangʼo pep kod misango mag rwedhi matindo kaka misango mag lalruok ne Jehova Nyasaye."},{"book":"Wuok","chapter":"24","verse":"6","text":"Musa nokawo nus remo kendo oketo e tewni, kendo nus modongʼ nokiro kuom kendo mar misango."},{"book":"Wuok","chapter":"24","verse":"7","text":"Eka nokawo Kitabu mar Singruok mi osomo ni oganda. Negidwoko niya, “Wabiro timo gik moko duto ma Jehova Nyasaye osewacho; kendo wabiro rito chikego.”"},{"book":"Wuok","chapter":"24","verse":"8","text":"Eka Musa nokawo remono mi okiro kuom ji kendo owacho niya, “Ma e remo mar singruok ma Jehova Nyasaye osetimo kodu kaluwore gi wechegi duto.”"},{"book":"Wuok","chapter":"24","verse":"9","text":"Musa kod Harun gi Nadab kod Abihu kaachiel gi jodong Israel piero abiriyo nodhi e got"},{"book":"Wuok","chapter":"24","verse":"10","text":"moneno Nyasach Israel. E bwo tiend Nyasaye ne nitie gima chalo gi laru molos gi kit ombo, marieny ka polo."},{"book":"Wuok","chapter":"24","verse":"11","text":"To Nyasaye ne ok okumo jodong Israel-go, negineno Nyasaye kendo negichiemo mi gimetho."},{"book":"Wuok","chapter":"24","verse":"12","text":"Jehova Nyasaye nonyiso Musa niya, “Bi ira ewi got mondo ibed ka kendo anamiyi kite mopa masendikoe chike kod buche mondo ipuonj oganda.”"},{"book":"Wuok","chapter":"24","verse":"13","text":"Eka Musa nochako wuoth gi Joshua jakonyne, kendo Musa nodhi malo e got mar Nyasaye."},{"book":"Wuok","chapter":"24","verse":"14","text":"Nowacho ne jodongo niya, “Ritwauru ka nyaka chop waduog iru. Harun kod Hur ni kodu kendo ngʼato angʼata man-gi wach madwaro loso mondo odhi irgi.”"},{"book":"Wuok","chapter":"24","verse":"15","text":"Kane Musa odhi ewi got, boche polo noumo godno,"},{"book":"Wuok","chapter":"24","verse":"16","text":"kendo duongʼ mar Jehova Nyasaye nopongʼo wi Got Sinai. Kuom ndalo auchiel boche polo noimo godno kendo e odiechiengʼ mar abiriyo Jehova Nyasaye noluongo Musa ka en ei bor polo."},{"book":"Wuok","chapter":"24","verse":"17","text":"Duongʼ mar Jehova Nyasaye ne chalo gi mach maliel ewi got ne jo-Israel."},{"book":"Wuok","chapter":"24","verse":"18","text":"Eka Musa nodonjo ei bor polono kane odhi ewi got, kendo nobedo ewi got kuom ndalo piero angʼwen odiechiengʼ gotieno."}]}