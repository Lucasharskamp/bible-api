{"data":[{"book":"2 Petrova","chapter":"3","verse":"1","text":"Ovo je, voljena braćo, drugo pismo koje vam pišem. U oba vas opominjem da budete budni i zdrava razuma."},{"book":"2 Petrova","chapter":"3","verse":"2","text":"Prisjetite se davnih proročanstava svetih proroka i zapovijedi koje vam je vaš Gospodin i Spasitelj dao preko svojih apostola."},{"book":"2 Petrova","chapter":"3","verse":"3","text":"Ponajprije želim da znate da će na koncu vremena biti izrugivača koji će se podsmjehivati istini"},{"book":"2 Petrova","chapter":"3","verse":"4","text":"i govoriti: “Nije li Isus obećao ponovno doći? Pa gdje je onda? Jer otkako su pomrli naši preci, baš se ništa nije promijenilo—još od početka svijeta.”"},{"book":"2 Petrova","chapter":"3","verse":"5","text":"Oni hotimično zaboravljaju da je Bog odavno stvorio nebesa svojom Riječju. Riječju je izdvojio zemlju iz voda, stvorio suho kopno iz vode."},{"book":"2 Petrova","chapter":"3","verse":"6","text":"Zatim je ondašnji svijet potopio vodom."},{"book":"2 Petrova","chapter":"3","verse":"7","text":"A za sadašnja nebesa i zemlju zapovjedio je da budu uništeni ognjem na Dan suda, kad će bezbožnici biti uništeni."},{"book":"2 Petrova","chapter":"3","verse":"8","text":"Ali ne zaboravite, dragi moji, da je Gospodinu jedan dan kao tisuću godina, a tisuću godina kao jedan dan."},{"book":"2 Petrova","chapter":"3","verse":"9","text":"Ne kasni Gospodin ispuniti obećanje o svojemu dolasku, kao što neki smatraju, nego zbog vas strpljivo čeka jer ne želi da tko propadne, već da se svi obrate."},{"book":"2 Petrova","chapter":"3","verse":"10","text":"Ali Dan Gospodnji doći će neočekivano, kao tat. U taj će dan nebesa iščeznuti s velikom tutnjavom, počela će se rastopiti u ognju, a zemlji i svemu na njoj bit će suđeno."},{"book":"2 Petrova","chapter":"3","verse":"11","text":"Sve će se to tako raspasti. Kako vam onda sveto valja živjeti!"},{"book":"2 Petrova","chapter":"3","verse":"12","text":"Trebate iščekivati i pospješivati dolazak Božjega dana kad će se nebesa i nebeska tijela rastaliti u ognju."},{"book":"2 Petrova","chapter":"3","verse":"13","text":"Ali iščekujemo, prema Božjemu obećanju, nova nebesa i novu zemlju, gdje će vladati pravednost."},{"book":"2 Petrova","chapter":"3","verse":"14","text":"Braćo voljena, dok čekate da se sve to dogodi, trudite se živjeti neokaljano i besprijekorno, u miru s Bogom."},{"book":"2 Petrova","chapter":"3","verse":"15","text":"I znajte da Gospodin strpljivo čeka kako bi ljudima dao vremena da se spase. To vam je napisao i dragi brat Pavao, po mudrosti koju mu je Bog dao,"},{"book":"2 Petrova","chapter":"3","verse":"16","text":"u svim pismima u kojima o tomu govori. U njima ima teško razumljivih riječi koje neupućeni i nepostojani ljudi izvrću—kao i druge dijelove Svetoga pisma—na vlastitu propast."},{"book":"2 Petrova","chapter":"3","verse":"17","text":"Unaprijed vas dakle upozoravam, ljubljena braćo, da zavedeni zabludom tih opakih ljudi ne izgubite postojanost."},{"book":"2 Petrova","chapter":"3","verse":"18","text":"Rastite u milosti i spoznaji našega Gospodina i Spasitelja Isusa Krista."}]}