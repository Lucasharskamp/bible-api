{"data":[{"book":"2. Korintským","chapter":"13","verse":"1","text":"Toto bude moje třetí cesta k vám. A vy znáte zásadu, že každá výpověď musí být potvrzena dvojím nebo trojím svědectvím."},{"book":"2. Korintským","chapter":"13","verse":"2","text":"Já jsem už dvakrát dotyčné osoby napomínal. Teď je varuji znovu a zároveň i všem ostatním připomínám, co jsem řekl při své druhé návštěvě: až přijdu příště, nebudu už nikoho šetřit."},{"book":"2. Korintským","chapter":"13","verse":"3","text":"Pak dostanete důkaz, že ze mne mluví Kristus. Ten se vám nepředstaví jako slaboch, ale jako vládce."},{"book":"2. Korintským","chapter":"13","verse":"4","text":"Zemřel na kříži jako bezmocný člověk, ale nyní z Boží moci žije! Jsme slabí lidé, ale přesvědčíte se, že táž moc, která vrátila život Kristu, sídlí i v nás."},{"book":"2. Korintským","chapter":"13","verse":"5","text":"Zkoumejte své nitro: jste opravdu křesťany? Test je jednoduchý: pozorujete na sobě Kristovu přítomnost, jeho moc? Jestliže ne, pak jste neobstáli."},{"book":"2. Korintským","chapter":"13","verse":"6","text":"Uvidíte sami, jak doufám, že my obstojíme."},{"book":"2. Korintským","chapter":"13","verse":"7","text":"Modlím se však, abyste se dali správnou cestou bez ohledu na nás. Samozřejmě ne proto, abych mohl ozdobit svůj štít dalším vítězstvím; vy byste měli jednat správně, i kdybychom se my neosvědčili."},{"book":"2. Korintským","chapter":"13","verse":"8-9","text":"Vždyť nic nezmůžete proti pravdě, nýbrž jen ve jménu pravdy. Ať už tedy dopadneme jakkoliv, jen když to s vámi bude v pořádku. Nic jiného si tak vroucně nepřejeme a jen za to se modlíme, abyste nalezli správnou cestu."},{"book":"2. Korintským","chapter":"13","verse":"10","text":"Tento dopis píši proto, abych nemusel, až k vám přijdu, tvrdě použít autoritu, kterou mi propůjčil Pán. Vždyť mi ji dal k tomu, abych církev budoval, a ne bořil."},{"book":"2. Korintským","chapter":"13","verse":"11","text":"Tak tedy nashledanou, moji drazí. Buďte radostní, dejte všechno do pořádku a vykročte zase správným směrem, žijte v jednomyslnosti a vzájemném pokoji a Bůh, pramen lásky a pokoje, bude s vámi."},{"book":"2. Korintským","chapter":"13","verse":"12","text":"Celá zdejší církev vás pozdravuje."},{"book":"2. Korintským","chapter":"13","verse":"13","text":"Kéž vás provází milost našeho Pána Ježíše Krista."}]}