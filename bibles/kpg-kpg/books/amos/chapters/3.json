{"data":[{"book":"Amos","chapter":"3","verse":"1","text":"Goodou go digau Israel, goodou hagalongo malaa gi nnelekai Dimaadua ala ne helekai i goodou huogodoo, ala ne laha mai go Mee gi daha mo Egypt:"},{"book":"Amos","chapter":"3","verse":"2","text":"“Mai i nia henua huogodoo o henuailala, ma go goodou ala ne hilihili aga ko Au, ga madamada humalia ai. Malaa, mai i godou hangahaihai huaidu ala gu llauehaa, dela ne hidi iei Au ga hagahuaidu goodou.”"},{"book":"Amos","chapter":"3","verse":"3","text":"Maa iai nia daangada dogolua ga hagatanga i di gowaa e dahi gaa hula, gei digi haga modongoohia aga di nau gowaa dela e heetugi ai?"},{"book":"Amos","chapter":"3","verse":"4","text":"Maa iai di laion e wolowolo i lodo henua, gei digi gidee ia dana mee dela belee kumi?"},{"book":"Amos","chapter":"3","verse":"5","text":"Di manu maangi le e mee di kumi go di hele, maa di hele la ga deai ono mounu ai?"},{"book":"Amos","chapter":"3","verse":"6","text":"Di lee o di labaa gau dauwa ma ga ili i lodo di waahale, gei ogo nia daangada la hagalee ga mmaadagu?"},{"book":"Amos","chapter":"3","verse":"7","text":"Di Tagi go Yihowah la hagalee hai dahi mee maa Mee digi haga modongoohia dono manawa ang gi ana hege, ala go nia soukohp."},{"book":"Amos","chapter":"3","verse":"8","text":"Ma koai dela e hagalee madagu i di madagoaa o di laion ma ga wolowolo?"},{"book":"Amos","chapter":"3","verse":"9","text":"Heia di haga iloo deenei ang gi digau ala e noho i lodo nia hale humalia huoloo o Ashdod mo Egypt, “Goodou dagabuli mai gi hongo nia dama gonduu ala i di gili o Samaria, gi gidee goodou di hinihini damana mo nnangahaihai huaidu ala e kila aga i lodo di waahale deelaa.”"},{"book":"Amos","chapter":"3","verse":"10","text":"Dimaadua ga helekai, “Nia daangada aanei gu haga honu lodo nadau hale gi nia goloo mai di lagalagamaaloo mo di hai baahi. Digaula e de iloo di mee dela e donu i baahi nia daangada."},{"book":"Amos","chapter":"3","verse":"11","text":"Deelaa di mee gaa hidi ai nadau hagadaumee ga lloomoi, ga haganiga di nadau guongo, gaa oho nadau abaaba, gaa kae nadau goloo.”"},{"book":"Amos","chapter":"3","verse":"12","text":"Dimaadua ga helekai, “E hai gadoo be tangada hagaloohi siibi dela ma ga daa gi daha nia wae e lua be di baahi talinga o di siibi i lodo di ngudu di laion, deenei gadoo di hai o digau hogoohi o Samaria, ala e noho tenetene dolomeenei i hongo nadau lohongo humalia huoloo.”"},{"book":"Amos","chapter":"3","verse":"13","text":"Gei di Tagi go Yihowah go di God Koia e Aamua ga helekai labelaa, “Goodou hagalongo, gei gi agoago ina gi nia madawaawa Jacob boloo:"},{"book":"Amos","chapter":"3","verse":"14","text":"‘I di laangi dela Au ga hagaduadua digau Israel i nadau hangaahai huaidu, gei Au gaa oho nadau gowaa dudu tigidaumaha ala i Bethel. Nia madaagoo o nia gowaa dudu tigidaumaha la ga mooho ga monnono gi hongo di gelegele.3.14 2 Kings 23.15"},{"book":"Amos","chapter":"3","verse":"15","text":"Au gaa oho gi daha nia hale ala ne hau ang gi nia madagoaa magalillili mo nia hale ala ne hai ang gi nia madagoaa welengina. Gei nia hale ala e humu gi nia hadu ‘ivory’3.15 nia hadu ‘ivory’ aanei la nia niha llauehe o nia ‘elephant’ ala e huingadaa huoloo. ga monnono ga mooho, gei nia hale llauehe huogodoo ga haga mooho.’”"}]}