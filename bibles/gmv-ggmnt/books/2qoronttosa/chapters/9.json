{"data":[{"book":"2 Qoronttosa","chapter":"9","verse":"1","text":"Yuudan diza ammanizaytas kessiza miisha gishshi ta intes xaafanas koshshena."},{"book":"2 Qoronttosa","chapter":"9","verse":"2","text":"Intes Akayan diza asas maadana qofay lo7oy dizayssa ta erada “Akaya asay zilaythafe oykidi maados giigettides” gaada Maqidooniya asas yootadis. Harapeka inte maadanas koyida suure qofay darota lo7o oothos denthethides."},{"book":"2 Qoronttosa","chapter":"9","verse":"3","text":"Hayssa ha hanozan nu intenan ceeqetizayss coo mela gidontta mala hayta nu ishata ta kiittadis. Inteka ta Kase intes gida mala naageti uttite."},{"book":"2 Qoronttosa","chapter":"9","verse":"4","text":"Maqidooniya asati tanara inteko bishin inte giigetontta dizayssa beyko nuni intenan ceeqetizayssan yeelatana. Inte qasse daro yeelatandista."},{"book":"2 Qoronttosa","chapter":"9","verse":"5","text":"Hessa gish inte kase immana gidayssa kasetidi giigisana mala intena qopisanas gaada hayti ishati taape kasetidi Inteko gakana mala koshshizayssi taas beetides. Hessaththoka tani biza wode inte imanaysi giigi uttidazi gidana. Inteka imanays wolqara gidontta dosan gididayssa bessana."},{"book":"2 Qoronttosa","chapter":"9","verse":"6","text":"“Guuthu zerida uray guuthu shiishana; Daro zeridadey qasse daro kaath Shiishana” giza qaala yuushi qopite."},{"book":"2 Qoronttosa","chapter":"9","verse":"7","text":"Xoossi dosizay ba dosan immizade gidida gishshi issi issi uray immanas ba wozinan qopidaro ufayssan immo attin handatishe coo wolqara immofo."},{"book":"2 Qoronttosa","chapter":"9","verse":"8","text":"Wuriso wode haniza wurison inte intes gidi palahidi hara lo7o oothos gidana mala Xoossi intes ba anjjo guji immanas danda7es."},{"book":"2 Qoronttosa","chapter":"9","verse":"9","text":"Hessika “Maniqotass kiyatethan immides; Iza Xiillotethi medhinas deyana” geeteti geesha maxaafa xaafetida malakko."},{"book":"2 Qoronttosa","chapter":"9","verse":"10","text":"Zerizades zerethi maanas kaathi immiza Goday inte zeriza zeretha izi keehi darisi immana. Izi inte kiyatetha oothoza ayfe intes darssana."},{"book":"2 Qoronttosa","chapter":"9","verse":"11","text":"Inte kiyatethan immoyssi nu baggara istta gakiza asati Xoossu galatana mala inte wuriso wode kiyatethi immana mala Xoossi intena wurisosora duresana."},{"book":"2 Qoronttosa","chapter":"9","verse":"12","text":"Hayssi inte immiza kiyatetha oothoy ammanizayta meto maadope bollara asay Xoossu daro galatana mala oothes."},{"book":"2 Qoronttosa","chapter":"9","verse":"13","text":"Hayssi inte kiyatetha oothozi inte Kiristoosa mishiracho qaalan ammanidi ammanetidayta gididayssa, isttasine harataska inte kiyateth immidayssa eriissizazi gidida gishshi istti wurikka Xoossu galatana."},{"book":"2 Qoronttosa","chapter":"9","verse":"14","text":"Istti qasse Xoossi intes immida gita kiyatetha geedon intena siiqiza gishshi intes woossana."},{"book":"2 Qoronttosa","chapter":"9","verse":"15","text":"Asa qaalan qonccisethafe bolla gidida Xoossa imotetha gishshi Xoossi galateto."}]}