{"data":[{"book":"मत्ती","chapter":"21","verse":"1","text":"जब हि यरूशलेम नगर को जवर पहुंच्यो अऊर जैतून पहाड़ी पर बैतफगे गांव को जवर आयो, त यीशु न दोय चेलावों ख यो कह्य क भेज्यो,"},{"book":"मत्ती","chapter":"21","verse":"2","text":"“आगु को गांव म जावो। उत पहुंचतोच एक गधी को बछड़ा ख खोल क मोरो जवर लावो।"},{"book":"मत्ती","chapter":"21","verse":"3","text":"यदि तुम सी कोयी कुछ कहेंन, त कहजो कि प्रभु ख येकी जरूरत हय, तब ऊ तुरतच उन्ख भेज देयेंन।”"},{"book":"मत्ती","chapter":"21","verse":"4","text":"यो येकोलायी भयो कि जो वचन भविष्यवक्ता सी कह्यो गयो होतो, ऊ पूरो होय:"},{"book":"मत्ती","chapter":"21","verse":"5","text":"“सिय्योन की बेटी सी कहो,"},{"book":"मत्ती","chapter":"21","verse":"6","text":"चेलावों न जाय क, जसो यीशु न उन्को सी कह्यो होतो, वसोच करयो।"},{"book":"मत्ती","chapter":"21","verse":"7","text":"अऊर गधी अऊर बछड़ा दोयी ख लाय क, उन पर अपनो कपड़ा डाल्यो, अऊर ऊ ओको पर बैठ गयो।"},{"book":"मत्ती","chapter":"21","verse":"8","text":"तब बहुत सो लोगों न उन्को स्वागत की अपेक्षा सी अपनो कपड़ा रस्ता म बिछायो, अऊर दूसरों लोगों न झाड़ों सी डगाली काट क रस्ता म बिछायी।"},{"book":"मत्ती","chapter":"21","verse":"9","text":"जो भीड़ आगु-आगु जात होती अऊर पीछू-पीछू चली आवत होती, पुकार-पुकार क कहत होती, “दाऊद की सन्तान की जय होय, धन्य हय ऊ जो प्रभु को नाम सी आवय हय, दाऊद की सन्तान की महिमा हो।”"},{"book":"मत्ती","chapter":"21","verse":"10","text":"जब यीशु यरूशलेम म सिरन लग्यो, त सारो नगर म हलचल मच गयी, अऊर लोग कहन लग्यो, “यो कौन आय?”"},{"book":"मत्ती","chapter":"21","verse":"11","text":"लोगों न कह्यो, “यो त गलील को नासरत नगर को भविष्यवक्ता यीशु आय।”"},{"book":"मत्ती","chapter":"21","verse":"12","text":"यीशु न परमेश्वर को मन्दिर म जाय क उन सब ख, जो मन्दिर म सामान लेन-देन कर रह्यो होतो, उन्ख निकाल दियो, अऊर धन्दा करन वालो को पीढ़ा अऊर कबूत्तर बेचन वालो की पीढ़ा उलटाय दियो;"},{"book":"मत्ती","chapter":"21","verse":"13","text":"२१:१३ यशायाह ५६:७; जकर्याह ७:११ अऊर उन्को सी कह्यो, “लिख्यो हय, ‘मोरो घर प्रार्थना को घर कहलायेंन;’ पर तुम ओख डाकुवों को अड्डा बनावय हय।”"},{"book":"मत्ती","chapter":"21","verse":"14","text":"तब अन्धा अऊर लंगड़ा, मन्दिर म ओको जवर आयो, अऊर ओन उन्ख चंगो करयो।"},{"book":"मत्ती","chapter":"21","verse":"15","text":"पर जब मुख्य याजकों अऊर धर्मशास्त्रियों न इन आश्चर्य कामों ख, जो ओन करयो होतो, देख्यो अऊर बच्चां ख जो मन्दिर म यो पुकार रह्यो होतो, “दाऊद की सन्तान की महिमा हो,” पुकारतो हुयो देख्यो, त हि गुस्सा भयो!"},{"book":"मत्ती","chapter":"21","verse":"16","text":"अऊर ओको सी कहन लग्यो, “का तय सुनय हय कि यो का कह्य रह्यो हंय?” यीशु न उन्को सी कह्यो, “हव; का तुम्न यो शास्त्र म कभी नहीं पढ़्यो: ‘बच्चां अऊर दूध पीतो बच्चां को मुंह सी तय न स्तुति करायी?’”"},{"book":"मत्ती","chapter":"21","verse":"17","text":"तब ऊ उन्ख छोड़ क नगर को बाहेर बैतनिय्याह ख गयो अऊर उत रात बितायी।"},{"book":"मत्ती","chapter":"21","verse":"18","text":"भुन्सारो ख जब यीशु नगर ख लौटतो समय ओख भूख लगी।"},{"book":"मत्ती","chapter":"21","verse":"19","text":"त सड़क को किनार पर अंजीर को एक झाड़ देख क ऊ ओको जवर गयो, अऊर पाना ख छोड़ ओको म अऊर कुछ नहीं पा क ओको सी कह्यो। “अब सी तोरो म फिर कभी फर नहीं लगे।” अऊर अंजीर को झाड़ तुरतच सूख गयो।"},{"book":"मत्ती","chapter":"21","verse":"20","text":"यो देख क चेलावों ख अचम्भा भयो अऊर उन्न कह्यो, “यो अंजीर को झाड़ तुरतच कसो सूख गयो?”"},{"book":"मत्ती","chapter":"21","verse":"21","text":"यीशु न उन्ख उत्तर दियो, “मय तुम सी सच कहूं हय, यदि तुम विश्वास रखो अऊर शक मत करो, त नहीं केवल यो करजो जो यो अंजीर को झाड़ सी करयो गयो हय, पर यदि यो पहाड़ी सी भी कहो, ‘उखड़ जा अऊर समुन्दर म जाय गिर,’ त यो होय जायेंन।"},{"book":"मत्ती","chapter":"21","verse":"22","text":"अऊर जो कुछ तुम प्रार्थना म विश्वास सी मांगो ऊ सब तुम्ख मिल जायेंन।”"},{"book":"मत्ती","chapter":"21","verse":"23","text":"ऊ मन्दिर म फिर सी जाय क उपदेश देत होतो, त मुख्य याजकों अऊर लोगों को बुजूर्गों न ओको जवर आय क पुच्छ्यो, “तय यो काम कौन्को अधिकार सी करय हय? अऊर तोख यो अधिकार कौन न दियो हय?”"},{"book":"मत्ती","chapter":"21","verse":"24","text":"यीशु न उन्ख उत्तर दियो, “मय भी तुम सी एक बात पूछू हय; यदि ऊ मोख बतावो, त मय भी तुम्ख बताऊं कि यो काम कौन्सो अधिकार सी करू हय।"},{"book":"मत्ती","chapter":"21","verse":"25","text":"यूहन्ना को बपतिस्मा कित सी होतो? स्वर्ग को तरफ सी यां आदमियों को तरफ सी?”"},{"book":"मत्ती","chapter":"21","verse":"26","text":"अऊर यदि कहेंन ‘आदमियों को तरफ सी,’ त हम्ख भीड़ को डर हय, कहालीकि हि सब यूहन्ना ख भविष्यवक्ता मानय हंय।”"},{"book":"मत्ती","chapter":"21","verse":"27","text":"येकोलायी उन्न यीशु ख उत्तर दियो, “हम नहीं जानजे।” ओन भी उन्को सी कह्यो, “त मय भी तुम्ख नहीं बताऊ कि यो काम कौन्सो अधिकार सी करू हय।"},{"book":"मत्ती","chapter":"21","verse":"28","text":"“तुम का सोचय हय? कोयी आदमी को दोय बेटा होतो; ओन पहिलो बेटा को जवर जाय क कह्यो, ‘हे बेटा, अज अंगूर की बाड़ी म काम कर।’"},{"book":"मत्ती","chapter":"21","verse":"29","text":"ओन उत्तर दियो, ‘मय नहीं जाऊं,’ पर बाद म पछताय गयो।"},{"book":"मत्ती","chapter":"21","verse":"30","text":"तब बाप न दूसरों बेटा को जवर जाय क असोच कह्यो, ओन उत्तर दियो, ‘जी हव मय जाऊं हय,’ पर नहीं गयो।"},{"book":"मत्ती","chapter":"21","verse":"31","text":"इन दोयी म सी कौन बाप की इच्छा पूरी करी?”"},{"book":"मत्ती","chapter":"21","verse":"32","text":"२१:३२ लूका ३:१२; ७:२९,३०कहालीकि यूहन्ना सच्चायी को रस्ता दिखातो हुयो तुम्हरो जवर आयो, अऊर तुम्न ओको विश्वास नहीं करयो; पर कर लेनवालो अऊर वेश्यावों न ओको विश्वास करयो: अऊर तुम यो देख क बाद म भी नहीं पछतायो कि ओको विश्वास कर लेतो।"},{"book":"मत्ती","chapter":"21","verse":"33","text":"“एक अऊर दृष्टान्त सुनो: एक जमीन को मालिक होतो, जेन अंगूर की बाड़ी लगायी, ओको चारयी तरफ बाड़ी रुन्द्यो, ओको म रस को गड्डा खोद्यो अऊर मचान बनायो, अऊर किसान ख ओको ठेका दे क परदेश चली गयो।"},{"book":"मत्ती","chapter":"21","verse":"34","text":"जब फर को समय जवर आयो, त ओन अपनो सेवकों ख ओको फर लेन को लायी किसानों को जवर भेज्यो।"},{"book":"मत्ती","chapter":"21","verse":"35","text":"पर किसानों न ओको सेवकों ख पकड़ क्, कोयी ख पिट्यो, अऊर कोयी ख मार डाल्यो, अऊर कोयी पर गोटा सी मारयो।"},{"book":"मत्ती","chapter":"21","verse":"36","text":"तब ओन पहिलो सी जादा अऊर सेवकों ख भेज्यो, अऊर उन्न उन्को सी भी वसोच करयो।"},{"book":"मत्ती","chapter":"21","verse":"37","text":"आखरी म ओन अपनो बेटा ख उन्को जवर यो सोच क भेज्यो कि हि मोरो बेटा को आदर करेंन।"},{"book":"मत्ती","chapter":"21","verse":"38","text":"पर किसानों न मालिक को बेटा ख देख क आपस म कह्यो, ‘यो त वारिस आय, आवो, येख मार डालो अऊर येकी जायजाद ले ले।’"},{"book":"मत्ती","chapter":"21","verse":"39","text":"येकोलायी उन्न ओख पकड़्यो अऊर अंगूर की बाड़ी सी बाहेर निकाल क मार डाल्यो। अंगूर की बाड़ी म मचान"},{"book":"मत्ती","chapter":"21","verse":"40","text":"“येकोलायी, यीशु न पुच्छ्यो, जब अंगूर की बाड़ी को मालिक आयेंन, त उन किसान को संग का करेंन?”"},{"book":"मत्ती","chapter":"21","verse":"41","text":"उन्न ओको सी कह्यो, “ऊ उन बुरो लोगों ख बुरी रीति सी नाश करेंन; अऊर अंगूर की बाड़ी को ठेका दूसरों किसानों ख देयेंन, जो समय पर ओख फसल दियो करेंन।”"},{"book":"मत्ती","chapter":"21","verse":"42","text":"यीशु न उन्को सी कह्यो, “का तुम न कभी पवित्र शास्त्र म यो नहीं पढ़्यो:”"},{"book":"मत्ती","chapter":"21","verse":"43","text":"“येकोलायी मय तुम सी कहू हय कि परमेश्वर को राज्य तुम सी ले लियो जायेंन अऊर जो लोग परमेश्वर की आज्ञा मान क सच बाते करय हय, ओख फर दियो जायेंन।"},{"book":"मत्ती","chapter":"21","verse":"44","text":"जो यो गोटा पर गिरेंन, ऊ तुकड़ा-तुकड़ा होय जायेंन; अऊर जेक पर ऊ गिरेंन, ओख पीस डालेंन।”"},{"book":"मत्ती","chapter":"21","verse":"45","text":"मुख्य याजक अऊर फरीसी ओको दृष्टान्तों ख सुन क समझ गयो कि ऊ उन्को बारे म कह्य हय।"},{"book":"मत्ती","chapter":"21","verse":"46","text":"अऊर उन्न ओख पकड़नो चाह्यो, पर लोगों सी डर गयो कहालीकि हि ओख भविष्यवक्ता मानत होतो।"}]}