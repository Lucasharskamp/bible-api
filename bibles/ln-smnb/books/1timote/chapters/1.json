{"data":[{"book":"1 Timote","chapter":"1","verse":"1","text":"Polo, ntoma ya Yesu-Klisto kolanda mokano ya Nzambe Mobikisi na biso mpe ntoma ya Yesu-Klisto, elikya na biso ;"},{"book":"1 Timote","chapter":"1","verse":"2","text":"Epai ya Timote, mwana na ngai ya bolingo kati na kondima :"},{"book":"1 Timote","chapter":"1","verse":"3","text":"Ndenge nasengaki na yo tango nazalaki na Masedwane, tikala awa kati na Efeso mpo ete opesa bato mosusu mitindo ete batika koteya mateya ya lokuta"},{"book":"1 Timote","chapter":"1","verse":"4","text":"to bakangama te na masapo ya pamba-pamba mpe na botangi milongo ya mbotama, oyo ezangi suka. Makambo ya bongo ebimisaka kaka tembe, na esika ete esunga mpo ete mosala na Nzambe, oyo toyebi na nzela ya kondima, ekende liboso."},{"book":"1 Timote","chapter":"1","verse":"5","text":"Tina ya mitindo yango ezali bolingo oyo ewuti na motema ya peto, na makanisi ya malamu mpe na kondima ya solo."},{"book":"1 Timote","chapter":"1","verse":"6","text":"Bato mosusu basili kobunga mosika ya makambo yango mpe bamipesi na masolo ezanga tina ;"},{"book":"1 Timote","chapter":"1","verse":"7","text":"balingi kozala balakisi ya Mobeko, kasi bazali kososola te makambo oyo bazali koloba mpe oyo bazali kobetela sete."},{"book":"1 Timote","chapter":"1","verse":"8","text":"Toyebi ete mibeko ezalaka malamu soki moto azali kosalela yango na ndenge oyo ebongi."},{"book":"1 Timote","chapter":"1","verse":"9","text":"Toyebi lisusu ete mibeko esalema te mpo na bato ya malamu kasi mpo na bato mabe mpe batomboki, mpo na bato oyo batosaka Nzambe te mpe bato ya masumu, mpo na bato ya mbindo mpe batioli makambo ya bule, ba-oyo bakoki ata koboma tata mpe mama, mpo na babomi ya bato,"},{"book":"1 Timote","chapter":"1","verse":"10","text":"mpo na bato na pite, mpo na mibali oyo basangisaka nzoto na mibali, mpo na bato oyo batekaka baninga na bango bato na bowumbu, mpo na bakosi, mpo na bato oyo balapaka ndayi ya lokuta, mpe mpo na bato oyo basalaka makambo oyo etambolaka nzela moko te na mateya ya solo,"},{"book":"1 Timote","chapter":"1","verse":"11","text":"kolanda Sango Malamu oyo napesamelaki mokumba, Sango Malamu ya nkembo ya Nkolo-Na-Esengo."},{"book":"1 Timote","chapter":"1","verse":"12","text":"Nazali kozongisa matondi epai ya Yesu-Klisto, Nkolo na biso, oyo apesaki ngai nguya, pamba te amonaki ete akoki kotiela ngai motema, wana aponaki ngai mpo na lotomo na Ye,"},{"book":"1 Timote","chapter":"1","verse":"13","text":"atako liboso nazalaki kofinga mpe konyokola Ye mpe nazalaki moto na kanza ; kasi ayokelaki ngai mawa, pamba te nazalaki koyeba te makambo oyo nazalaki kosala mpe nazalaki na kondima te."},{"book":"1 Timote","chapter":"1","verse":"14","text":"Nkolo na biso atondisaki ngai na ngolu na Ye, elongo na kondima mpe bolingo oyo ezali kati na Yesu-Klisto."},{"book":"1 Timote","chapter":"1","verse":"15","text":"Tala liloba ya solo penza, liloba oyo ekoki na kondimama mpe koyambama na mobimba na yango : Yesu-Klisto ayaki kati na mokili mpo na kobikisa bato ya masumu ; mpe kati na bato yango ya masumu, ngai nde naleki na masumu."},{"book":"1 Timote","chapter":"1","verse":"16","text":"Kasi mpo na tina wana, Nzambe ayokelaki ngai mawa mpo ete, kati na ngai oyo naleki na masumu, Yesu-Klisto atalisa motema monene na Ye, oyo ezangi ndelo lokola ndakisa epai ya bato oyo bakondimela Ye mpo na kozwa bomoi ya seko."},{"book":"1 Timote","chapter":"1","verse":"17","text":"Tika ete lokumu mpe nkembo ezonga"},{"book":"1 Timote","chapter":"1","verse":"18","text":"Tala mitindo oyo nazali kopesa na yo Timote, mwana na ngai, kolanda masakoli oyo elobamaki na tina na yo : kolanda masakoli yango, bunda etumba ya malamu,"},{"book":"1 Timote","chapter":"1","verse":"19","text":"na kobatelaka kondima mpe motema ya malamu, oyo bato mosusu basili kobwaka kino kobungisa kondima na bango."},{"book":"1 Timote","chapter":"1","verse":"20","text":"Kati na bango, ezali na Imene mpe Alekizandre, ba-oyo nakabi na maboko ya Satana mpo ete bayeba ete basengeli te kofinga Nzambe."}]}