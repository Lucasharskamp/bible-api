{"data":[{"book":"2 Wakolinto","chapter":"4","verse":"1","text":"Kwa libatsi lyake Imulungu katwing'a isang'ano ino, apfo ng'atukuya kuchughu bae."},{"book":"2 Wakolinto","chapter":"4","verse":"2","text":"Lekeni tupfileka pfinu pfose pfa chinyala na pfa chinyelenyele. Ng'atukala bae kwa ukubugha na ng'atughela ughutsu bae mne mbuli ye Imulungu, ila kwa kuulangusa ukweli, tweika hasi mwe malamutsi ghe mimoyo ye iwanu hambele he Imulungu."},{"book":"2 Wakolinto","chapter":"4","verse":"3","text":"Hata ka imbuli inoghile yotuwapetela ipfisika, ipfisika kwa awala iwakwagha waliheka."},{"book":"2 Wakolinto","chapter":"4","verse":"4","text":"Hawo ng'awotoghola bae kwaapfila imulungu yehile we isi ino katsighuma ichisi tsimbutsi tsawo waleke kuwona ghumwanga we Imbuli Inoghile ye utunitso wa Kiristu, iyeghalile ghendo ne Imulungu."},{"book":"2 Wakolinto","chapter":"4","verse":"5","text":"Kwaapfila ng'atwipeta bae iwenyegho, ila twompeta Yesu Kiristu ka Imtwatsa, na twetwe iwenyegho ka watumwa wenu kwaajili ya Yesu."},{"book":"2 Wakolinto","chapter":"4","verse":"6","text":"Imulungu yuyula iyalongile, “Ghumwanga ghulangatse kulawa mchisi,” iyo yuyo iyoilangatsa imimoyo yetu, na kutwing'a ghumwanga wo ukumanya utunitso we Imulungu iulang'atsa mchihanga mwa Yesu Kiristu."},{"book":"2 Wakolinto","chapter":"4","verse":"7","text":"Lekeni twetwe ituli na hatsina lino tweghala na ipfiha pfa lidongo, ili yoneke ka ingupfu ayo ng'ulu yolawa kwe Imulungu, wala ng'ailawa kuna twetwe bae."},{"book":"2 Wakolinto","chapter":"4","verse":"8","text":"Twokandamitsighwa chila ubali, lekeni ng'atuhondeka bae, twopfuka lekeni ng'atukuya kuchughu,"},{"book":"2 Wakolinto","chapter":"4","verse":"9","text":"twoghanzika, lekeni twokwapfilighwa, twokwasighwa hasi, lekeni ng'atulaghighwa bae."},{"book":"2 Wakolinto","chapter":"4","verse":"10","text":"Matsuwa ghose twosola lifwa lya Yesu mlukuli mwetu, ili ughima wa Yesu pfipfila woneka mne ng'uli tsetu."},{"book":"2 Wakolinto","chapter":"4","verse":"11","text":"Mana twetwe yatuli waghima, ghamatsuwa ghose twolapfighwa tufe kwaajili ya Yesu ili ughima wake woneke mne ng'uli tsetu itsikufa."},{"book":"2 Wakolinto","chapter":"4","verse":"12","text":"Apfo lifwa lyosang'ana mghati mwetu, lekeni ughima wosang'ana mghati mwenu."},{"book":"2 Wakolinto","chapter":"4","verse":"13","text":"Ghamaandiko Maenzeluka gholonga, “Tsanitoghola, ndo mana tsanilonga.” Na twetwe pfipfila kwa muhe uhula wa ukutoghola, twotoghola na twolonga."},{"book":"2 Wakolinto","chapter":"4","verse":"14","text":"Kwaapfila twomanya ghendo Imulungu iyamtsilihule Imtwatsa Yesu, pfipfila katsotutsilihula twetwe na Yesu, na kutwika hamwe namwe hambele hake."},{"book":"2 Wakolinto","chapter":"4","verse":"15","text":"Kwaapfila agha ghose ghatendeka kwaajili ya mwemwe, ili uluso we Imulungu hauwapfikila iwanu wengi ng'ani, utsowatenda iwanu walonge mighede na ukumtunya Imulungu kwongetseke."},{"book":"2 Wakolinto","chapter":"4","verse":"16","text":"Apfo ng'atukuya kuchughu bae, hata ka ng'uli tsetu tsolala, lekeni mghati muhe tsetu tsotendighwa tsa sambi chila litsuwa."},{"book":"2 Wakolinto","chapter":"4","verse":"17","text":"Kwaapfila ghamaghayo ghatughaya mabewe na ghokala chidogho, lekeni ghatsotwing'a utunitso wa ghamatsuwa ghose iukongetseka ng'ani."},{"book":"2 Wakolinto","chapter":"4","verse":"18","text":"Apfo tuleke kulola ng'ani aghala ighakoneka, ila tulole aghala ing'aghakoneka bae. Kwaapfila aghala ighakoneka ng'aghokala bae, lekeni aghala ing'aghakoneka ghokala ghamatsuwa ghose."}]}