{"data":[{"book":"1 Akorinto","chapter":"3","verse":"1","text":"Ndipo abale sindikanakuyankhulani ngati auzimu koma adziko lapansi, makanda chabe mwa Khristu."},{"book":"1 Akorinto","chapter":"3","verse":"2","text":"Ndinakupatsani mkaka osati chakudya cholimba pakuti munali musanakonzeke kuchilandira. Zoonadi, simunakonzekebe."},{"book":"1 Akorinto","chapter":"3","verse":"3","text":"Mukanali adziko lapansi. Pakuti pakati panu pali kaduka ndi kukangana, kodi si inu a dziko lapansi? Kodi simukuchita ngati anthu wamba?"},{"book":"1 Akorinto","chapter":"3","verse":"4","text":"Pamene wina anena kuti, “Ine ndimatsatira Paulo,” ndipo wina akuti, “Ine ndimatsatira Apolo,” Kodi si inu akunja?"},{"book":"1 Akorinto","chapter":"3","verse":"5","text":"Ndiponso kodi Apolo ndi ndani? Nanga Paulo ndi ndani? Otumikira chabe, omwe kudzera mwa iwo inu munakhulupirira monga Ambuye anawagawira aliyense ntchito yake."},{"book":"1 Akorinto","chapter":"3","verse":"6","text":"Ine ndinadzala mbewu, Apolo anayithirira, koma Mulungu ndiye anayikulitsa."},{"book":"1 Akorinto","chapter":"3","verse":"7","text":"Choncho kuphatikiza iye wodzala ndi iye wothirira, onse sali kanthu, koma Mulungu yekha amene amakulitsa zinthu."},{"book":"1 Akorinto","chapter":"3","verse":"8","text":"Munthu wodzala ndi munthu wothirira ali ndi cholinga chimodzi, ndipo aliyense adzapatsidwa mphotho molingana ndi ntchito yake."},{"book":"1 Akorinto","chapter":"3","verse":"9","text":"Pakuti ife ndife antchito anzake a Mulungu; inu ndinu munda wa Mulungu, Nyumba ya Mulungu."},{"book":"1 Akorinto","chapter":"3","verse":"10","text":"Mwachisomo chimene Mulungu wandipatsa, ine ndinayika maziko monga mmisiri waluntha, ndipo ena akumangapo. Koma aliyense ayenera kuchenjera mmene akumangira."},{"book":"1 Akorinto","chapter":"3","verse":"11","text":"Pakuti wina sangayikenso maziko ena oposera amene anakhazikitsidwa kale, amene ndi Yesu Khristu."},{"book":"1 Akorinto","chapter":"3","verse":"12","text":"Ngati munthu aliyense amanga pa maziko awa pogwiritsa ntchito golide, siliva, miyala yamtengowapatali, milimo yamitengo, tsekera kapena udzu,"},{"book":"1 Akorinto","chapter":"3","verse":"13","text":"ntchito yake idzaonekera pamene Tsiku la chiweruzo lidzazionetsa poyera. Tsikulo lidzafika ndi moto, ndipo motowo ndi umene udzayesa ntchito ya munthu aliyense."},{"book":"1 Akorinto","chapter":"3","verse":"14","text":"Ngati zimene zamangidwazo sizidzagwa, adzalandira mphotho yake."},{"book":"1 Akorinto","chapter":"3","verse":"15","text":"Ndipo ngati zidzanyeke ndi moto, sadzalandira mphotho koma iye mwini adzapulumukabe, koma monga ngati munthu amene wapulumuka mʼmoto."},{"book":"1 Akorinto","chapter":"3","verse":"16","text":"Kodi inu simukudziwa kuti ndinu Nyumba ya Mulungu ndipo kuti Mzimu wa Mulungu amakhala mwa inu?"},{"book":"1 Akorinto","chapter":"3","verse":"17","text":"Ngati wina aliyense awononga Nyumba ya Mulunguyo, Mulungu nayenso adzamuwononga ameneyo; popeza Nyumba ya Mulungu ndi yopatulika ndipo Nyumbayo ndi inu amene."},{"book":"1 Akorinto","chapter":"3","verse":"18","text":"Choncho musadzinyenge. Ngati wina wa inu akuganiza kuti ndi wanzeru pa mulingo wa mʼbado uno, ayenera kukhala “wopusa” kuti athe kukhala wanzeru."},{"book":"1 Akorinto","chapter":"3","verse":"19","text":"Pakuti nzeru ya dziko lapansi ndi yopusa pamaso pa Mulungu. Monga kwalembedwera kuti, “Iye amakola anthu ochenjera mu msampha wa kuchenjera kwawo,”"},{"book":"1 Akorinto","chapter":"3","verse":"20","text":"ndiponso, “Ambuye amadziwa kuti maganizo a wanzeru ndi opandapake.”"},{"book":"1 Akorinto","chapter":"3","verse":"21","text":"Choncho, wina asanyadire anthu chabe! Zonse ndi zanu,"},{"book":"1 Akorinto","chapter":"3","verse":"22","text":"kaya Paulo kapena Apolo kapena Kefa kapena dziko lapansi, kapena moyo, kapena imfa, kapena tsopano, kapena mʼtsogolo, zonse ndi zanu,"},{"book":"1 Akorinto","chapter":"3","verse":"23","text":"ndipo inu ndinu a Khristu, ndipo Khristu ndi wa Mulungu."}]}