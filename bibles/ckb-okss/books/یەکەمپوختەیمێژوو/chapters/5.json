{"data":[{"book":"یەکەم پوختەی مێژوو","chapter":"5","verse":"1","text":"ڕەئوبێن کوڕە نۆبەرەی ئیسرائیل بوو، بەڵام کاتێک کە پێخەفی باوکی گڵاوکرد، مافی نۆبەرایەتییەکەی درا بە نەوەی یوسفی کوڕی ئیسرائیل، ئیتر لە ڕەچەڵەکنامە بە نۆبەرە تۆمارنەکرا."},{"book":"یەکەم پوختەی مێژوو","chapter":"5","verse":"2","text":"هەرچەندە یەهودا لە هەموو براکانی بەهێزتر بوو و پاشایەک لە پشتی ئەو دەرچوو، بەڵام نۆبەرایەتییەکە بۆ یوسف بوو."},{"book":"یەکەم پوختەی مێژوو","chapter":"5","verse":"3","text":"کوڕەکانی ڕەئوبێنی کوڕە نۆبەرەی ئیسرائیل:"},{"book":"یەکەم پوختەی مێژوو","chapter":"5","verse":"4","text":"نەوەکانی یۆئێل:"},{"book":"یەکەم پوختەی مێژوو","chapter":"5","verse":"5","text":"میخا کوڕی شیمعی،"},{"book":"یەکەم پوختەی مێژوو","chapter":"5","verse":"6","text":"بئێرە کوڕی بەعل. بئێرەش ئەو کەسە بوو کە تگلەت پلەسەری پاشای ئاشور ڕاپێچی کرد. بئێرە سەرۆکی ڕەئوبێنییەکان بوو."},{"book":"یەکەم پوختەی مێژوو","chapter":"5","verse":"7","text":"خزمەکانیان بەگوێرەی خێڵەکانیان و بەپێی تۆمارکردنیان لە ڕەچەڵەکنامە:"},{"book":"یەکەم پوختەی مێژوو","chapter":"5","verse":"8","text":"بەلەعی کوڕی عازازی کوڕی شەمەعی کوڕی یۆئێل."},{"book":"یەکەم پوختەی مێژوو","chapter":"5","verse":"9","text":"بەرەو ڕۆژهەڵاتیش هەتا دەهاتە بیابانی دەم ڕووباری فورات پەلیان هاویشت، چونکە ئاژەڵەکانیان لە خاکی گلعاددا زۆر ببوون."},{"book":"یەکەم پوختەی مێژوو","chapter":"5","verse":"10","text":"لە سەردەمی پاشایەتی شاولدا، جەنگیان لە دژی هاجەرییەکان بەرپا کرد و بەزاندنیان و لە خێوەتەکانی هاجەرییەکان نیشتەجێ بوون لە تەواوی ڕۆژهەڵاتی گلعاددا."},{"book":"یەکەم پوختەی مێژوو","chapter":"5","verse":"11","text":"نەوەی گادیش لەتەنیشت نەوەی ڕەئوبێنەوە نیشتەجێ بوون لە خاکی باشانەوە هەتا سەلخە:"},{"book":"یەکەم پوختەی مێژوو","chapter":"5","verse":"12","text":"لە باشان یۆئێل سەرکردە و شافام لە پلەی دووەم و یەعنەی و شافات لە پلەی سێیەم بوون."},{"book":"یەکەم پوختەی مێژوو","chapter":"5","verse":"13","text":"خزمەکانیان بەپێی بنەماڵەکانیان حەوت بوون:"},{"book":"یەکەم پوختەی مێژوو","chapter":"5","verse":"14","text":"ئەمانەش کوڕەکانی ئەبیحەیلی کوڕی حوریی کوڕی یارۆحای کوڕی گلعادی کوڕی میکائیلی کوڕی یەشیشەیی کوڕی یەحدۆی کوڕی بووز بوون."},{"book":"یەکەم پوختەی مێژوو","chapter":"5","verse":"15","text":"ئەحیی کوڕی عەبدیێلی کوڕی گۆنی گەورەی بنەماڵەکانیان بوو."},{"book":"یەکەم پوختەی مێژوو","chapter":"5","verse":"16","text":"جا گادییەکان لە گلعاد، لە باشان، لە گوندەکانیدا و لە هەموو دەشتاییەکانی شارۆن لەسەر سنوورەکانی نیشتەجێ بوون."},{"book":"یەکەم پوختەی مێژوو","chapter":"5","verse":"17","text":"ڕەچەڵەکی هەموو ئەمانە لە ماوەی پاشایەتی یۆتامی پاشای یەهودا و یارۆڤعامی پاشای ئیسرائیلدا تۆمار کران."},{"book":"یەکەم پوختەی مێژوو","chapter":"5","verse":"18","text":"نەوەی ڕەئوبێن و گادییەکان و نیوەی هۆزی مەنەشە5‏:18 هۆزی مەنەشە دابەش ببوون بۆ سەر دوو بەش، هەریەکەیان کەوتبووە لایەکی ڕووباری ئوردونەوە.‏، لە پیاوە ئازاکان ئەوانەی قەڵغان و شمشێریان هەڵگرتبوو، تیرئەنداز بوون و مەشقی جەنگیان کردبوو، چل و چوار هەزار و حەوت سەد و شەست جەنگاوەر بوون."},{"book":"یەکەم پوختەی مێژوو","chapter":"5","verse":"19","text":"جەنگیان لە دژی هاجەرییەکان و یەتور و نافیش و نۆداڤ بەرپا کرد و"},{"book":"یەکەم پوختەی مێژوو","chapter":"5","verse":"20","text":"یارمەتییان بۆ هات. هاجەرییەکان و هەموو ئەوانەی لەگەڵیاندا بوون درانە دەستیانەوە، چونکە لە جەنگەکەدا هاواریان بۆ خودا کرد، ئەویش وەڵامی دانەوە، لەبەر ئەوەی پشتیان پێی بەست."},{"book":"یەکەم پوختەی مێژوو","chapter":"5","verse":"21","text":"هەروەها دەستیان بەسەر ئاژەڵە ماڵییەکانی هاجەرییەکاندا گرت، پەنجا هەزار وشتر و دوو سەد و پەنجا هەزار سەر مەڕ و دوو هەزار گوێدرێژ و لە مرۆڤیش سەد هەزار کەس و"},{"book":"یەکەم پوختەی مێژوو","chapter":"5","verse":"22","text":"ژمارەیەکی زۆر کوژران، لەبەر ئەوەی جەنگەکە لە خوداوە بوو. ئیتر هەتا ڕاپێچکردنەکە لە جێی ئەوان نیشتەجێ بوون."},{"book":"یەکەم پوختەی مێژوو","chapter":"5","verse":"23","text":"نیوەی هۆزی مەنەشەش لە خاکەکە نیشتەجێ بوون، لە باشانەوە هەتا بەعل‌حەرمۆن پەلیان هاویشت، کە پێی دەگوترێ سنیر، یان چیای حەرمۆن."},{"book":"یەکەم پوختەی مێژوو","chapter":"5","verse":"24","text":"ئەمانەش گەورەکانی بنەماڵەکانیان بوون: عێفەر، یەشعی، ئەلیێل، عەزریێل، یەرمیا، هۆدەڤیا و یەحدیێل، کە هەموو ئەمانە پیاوانی پاڵەوانی ئازا و پیاوانی ناودار و گەورەی بنەماڵەکانیان بوون."},{"book":"یەکەم پوختەی مێژوو","chapter":"5","verse":"25","text":"بەڵام ناپاکییان لە خودای باوباپیرانیان کرد و بەدوای خوداوەندەکانی گەلانی خاکەکەوە لەشفرۆشییان5‏:25 بە واتای لەشفرۆشی جەستەیی و ڕۆحیش دێت. بەو کەسە دەگوترێت کە لاف لێدەدات بەوەفایە بۆ یەزدان، بەڵام لە هەمان کاتدا ستایش و قوربانی بۆ خودایەکی دیکە دەکات. واتا لە بنەڕەتدا کەسەکە بێوەفایە لەگەڵ یەزدان، هەروەک چۆن پیاوێک بێوەفا بێت بەرامبەر بە ژنەکەی.‏ کرد، ئەوانەی خودا لەبەردەمیاندا لەناوی بردن."},{"book":"یەکەم پوختەی مێژوو","chapter":"5","verse":"26","text":"لەبەر ئەوە خودای ئیسرائیل ڕۆحی پولی پاشای ئاشوری هەژاند، کە بە تگلەت پلەسەر بەناوبانگە، ئەویش ڕەئوبێنی و گادییەکان لەگەڵ نیوەی هۆزی مەنەشەی ڕاپێچ کرد. ئەوانی هێنایە حەلەح و خابوور و هارا و ڕووباری گۆزان، هەتا ئەمڕۆش لەوێ ماونەتەوە."}]}