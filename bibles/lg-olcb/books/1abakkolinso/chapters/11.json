{"data":[{"book":"1 Abakkolinso","chapter":"11","verse":"1","text":"Mundabireko nga nange bwe ndabira ku Kristo."},{"book":"1 Abakkolinso","chapter":"11","verse":"2","text":"Mbatenda nnyo Olw’okunzijjukiza mu bintu byonna era n’olw’okunyweza ebyo bye nabayigiriza."},{"book":"1 Abakkolinso","chapter":"11","verse":"3","text":"Kyokka njagala mutegeere nti Kristo ye mutwe gwa buli muntu, n’omusajja gwe mutwe gwa mukazi we. Era Katonda ye mutwe gwa Kristo."},{"book":"1 Abakkolinso","chapter":"11","verse":"4","text":"Noolwekyo omusajja yenna bw’asaba oba bw’ayogera eby’obunnabbi nga taggyeko kibikka ku mutwe gwe, aba aswaza omutwe gwe."},{"book":"1 Abakkolinso","chapter":"11","verse":"5","text":"N’omukazi bw’asaba oba n’ayogera eby’obunnabbi nga tabisse mutwe gwe aba tawadde bba kitiibwa kubanga kyekimu n’oyo amwereddwako enviiri."},{"book":"1 Abakkolinso","chapter":"11","verse":"6","text":"Obanga omukazi tayagala kubikka ku mutwe gwe, kale enviiri ze azisalengako. Naye obanga omukazi kimuswaza enviiri ze okuzisalako oba okuzimwako, kale ateekwa omutwe gwe okugubikkangako."},{"book":"1 Abakkolinso","chapter":"11","verse":"7","text":"Omusajja tasaana kubikka ku mutwe gwe, kubanga ye kye kifaananyi n’ekitiibwa kya Katonda; naye omukazi ye ky’ekitiibwa ky’omusajja."},{"book":"1 Abakkolinso","chapter":"11","verse":"8","text":"Kubanga omusajja teyatondebwa ng’aggibwa mu mukazi, wabula omukazi ow’olubereberye ye yaggyibwa mu musajja."},{"book":"1 Abakkolinso","chapter":"11","verse":"9","text":"Era omusajja teyatondebwa lwa mukazi, wabula omukazi ye yatondebwa olw’omusajja."},{"book":"1 Abakkolinso","chapter":"11","verse":"10","text":"Kale olw’ensonga eyo, omukazi kimusaanira okubikkanga ku mutwe gwe, okulaga nti afugibwa era ne bamalayika bakirabe."},{"book":"1 Abakkolinso","chapter":"11","verse":"11","text":"Kyokka mu Mukama waffe, omukazi n’omusajja, buli omu yeetaaga munne."},{"book":"1 Abakkolinso","chapter":"11","verse":"12","text":"Kuba, newaakubadde ng’omukazi ava mu musajja, naye buli musajja azaalibwa mukazi; kyokka byonna biva eri Katonda."},{"book":"1 Abakkolinso","chapter":"11","verse":"13","text":"Kale nammwe bennyini mwebuuze obanga kisaana omukazi okusaba Katonda nga tabisse ku mutwe."},{"book":"1 Abakkolinso","chapter":"11","verse":"14","text":"Obuzaaliranwa tebubalaga ng’omusajja bw’aba n’enviiri empanvu tekimuweesa kitiibwa,"},{"book":"1 Abakkolinso","chapter":"11","verse":"15","text":"ate ng’omukazi ye zimuweesa kitiibwa? Kubanga yaweebwa enviiri empanvu okumubikkako."},{"book":"1 Abakkolinso","chapter":"11","verse":"16","text":"Naye obanga waliwo ayagala okuwakanya bino, tetulinaayo nkola nga eyo, wadde mu Kkanisa za Katonda."},{"book":"1 Abakkolinso","chapter":"11","verse":"17","text":"Mu bino bye ŋŋenda okubalagira temuli kya kubatenda, kubanga enkuŋŋaana zammwe zivaamu bibi okusinga ebirungi."},{"book":"1 Abakkolinso","chapter":"11","verse":"18","text":"Ekisooka bwe mukuŋŋaana ng’ekibiina, mwesalaasalamu ebitundu, era nzikiriza ng’ebimu ku ebyo bituufu."},{"book":"1 Abakkolinso","chapter":"11","verse":"19","text":"Naye okwesalaasalamu okwo kusaana kubeewo abatuufu balyoke bategeerekeke."},{"book":"1 Abakkolinso","chapter":"11","verse":"20","text":"Bwe mukuŋŋaana ekyo kye mulya si kye kyekiro kya Mukama waffe."},{"book":"1 Abakkolinso","chapter":"11","verse":"21","text":"Kubanga bwe muba mulya buli omu alya ku lulwe, talinda banne. Abamu basigala bakyali bayala, ng’abalala bo batamidde."},{"book":"1 Abakkolinso","chapter":"11","verse":"22","text":"Temulina wammwe gye muyinza okuliira n’okunywera? Oba munyooma ekkanisa ya Katonda, ne muswaza abaavu? Mbagambe ki? Mbatende olw’ekyo? Nedda na katono, sijja kubatenda."},{"book":"1 Abakkolinso","chapter":"11","verse":"23","text":"Kubanga Mukama yennyini kye yampa ky’ekyo kye nabayigiriza nti, Mukama waffe Yesu, mu kiro kiri kye baamuliiramu olukwe, yaddira omugaati,"},{"book":"1 Abakkolinso","chapter":"11","verse":"24","text":"ne yeebaza Katonda, n’agumenyaamenyamu, n’agamba nti, “Guno mubiri gwange, oguweebwayo ku lwammwe, mugutoole mulye, mukolenga bwe mutyo okunzijukiranga.”"},{"book":"1 Abakkolinso","chapter":"11","verse":"25","text":"Era mu ngeri y’emu bwe baamala okulya, yaddira ekikompe n’agamba nti, “Ekikompe kino y’endagaano empya ekoleddwa Katonda nammwe, ekakasiddwa n’omusaayi gwange, mutoole munywe, mukolenga bwe mutyo buli lwe munaakinywangako okunzijukiranga.”"},{"book":"1 Abakkolinso","chapter":"11","verse":"26","text":"Kubanga buli lwe munaalyanga omugaati guno ne buli lwe munaanywanga ku kikompe, munaategeezanga abantu okufa kwa Mukama waffe okutuusa Lw’alijja."},{"book":"1 Abakkolinso","chapter":"11","verse":"27","text":"Noolwekyo buli alya omugaati guno oba anywa ku kikompe kya Mukama waffe nga tasaanidde, azza omusango ku mubiri gwa Mukama waffe, ne ku musaayi gwe."},{"book":"1 Abakkolinso","chapter":"11","verse":"28","text":"Noolwekyo omuntu amalenga kwekebera, alyoke alye ku mugaati n’okunywa ku kikompe."},{"book":"1 Abakkolinso","chapter":"11","verse":"29","text":"Kubanga buli alya era anywa nga tafaayo kutegeera makulu ga mubiri gwa Mukama waffe, aba yeesalidde yekka omusango okumusinga."},{"book":"1 Abakkolinso","chapter":"11","verse":"30","text":"Mu mmwe kyemuvudde mubaamu abanafu n’abalwadde, era bangi bafudde."},{"book":"1 Abakkolinso","chapter":"11","verse":"31","text":"Naye singa tusooka okwekebera, tetwandisaliddwa musango kutusinga."},{"book":"1 Abakkolinso","chapter":"11","verse":"32","text":"Kyokka Mukama bw’atusalira omusango aba atukangavvula tuleme kusalirwa musango awamu n’ensi."},{"book":"1 Abakkolinso","chapter":"11","verse":"33","text":"Kale baganda bange, bwe mukuŋŋaananga awamu okulya, buli omu alinde munne."},{"book":"1 Abakkolinso","chapter":"11","verse":"34","text":"Era singa wabaawo alumwa enjala amale okulya eka, bwe mukuŋŋaana muleme kwereetako musango. N’ebirala ndibirongoosa, we ndijjira wonna."}]}