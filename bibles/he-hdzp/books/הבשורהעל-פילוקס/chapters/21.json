{"data":[{"book":"הבשורה על-פי לוקס","chapter":"21","verse":"1","text":"ישוע עמד בבית־המקדש והביט בעשירים שמביאים את תרומותיהם אל תיבת האוצר."},{"book":"הבשורה על-פי לוקס","chapter":"21","verse":"2","text":"בין התורמים הרבים הבחין גם באלמנה עניה שתרמה שתי פרוטות."},{"book":"הבשורה על-פי לוקס","chapter":"21","verse":"3","text":"”אומר לכם את האמת,“ העיר ישוע, ”האלמנה הענייה הזאת תרמה יותר מכל העשירים האלה גם יחד!"},{"book":"הבשורה על-פי לוקס","chapter":"21","verse":"4","text":"כי העשירים תרמו סכומים קטנים ביחס לרכוש הרב שיש להם, ואילו האלמנה הזאת נתנה את כל מה שהיה לה.“"},{"book":"הבשורה על-פי לוקס","chapter":"21","verse":"5","text":"אחדים מתלמידיו העירו את תשומת לבו לעבודת האבנים המהודרת של בית־המקדש, ולחפצים היקרים שתרמו האנשים."},{"book":"הבשורה על-פי לוקס","chapter":"21","verse":"6","text":"”אתם יכולים להתפעל מהמראה בינתיים,“ אמר להם ישוע, ”אולם יבוא היום שהכול ייהרס; אף אבן לא תישאר במקומה.“"},{"book":"הבשורה על-פי לוקס","chapter":"21","verse":"7","text":"”רבי, מתי יקרה הדבר?“ שאלו התלמידים. ”האם נקבל אזהרה מראש?“"},{"book":"הבשורה על-פי לוקס","chapter":"21","verse":"8","text":"השיב ישוע: ”אל תניחו לאיש לרמות אתכם. אנשים רבים יבואו ויטענו כי הם המשיח, ויודיעו שהקץ קרוב. אבל אל תאמינו להם."},{"book":"הבשורה על-פי לוקס","chapter":"21","verse":"9","text":"כאשר תשמעו על מהומות ומלחמות, אל תיבהלו ואל תאבדו את עשתונותיכם. כי אמנם תפרוצנה מלחמות, אבל הקץ לא יבוא מיד."},{"book":"הבשורה על-פי לוקס","chapter":"21","verse":"10","text":"מדינות וממלכות תילחמנה זו בזו,"},{"book":"הבשורה על-פי לוקס","chapter":"21","verse":"11","text":"בארצות רבות תתחוללנה רעידות אדמה אדירות ומגפות, ויהיה רעב גדול; בשמים ייראו מראות נוראים ואותות גדולים."},{"book":"הבשורה על-פי לוקס","chapter":"21","verse":"12","text":"”אולם לפני שיתרחשו כל הדברים האלה ירדפו אתכם, ישפטו אתכם בבתי־כנסת, ישליכו אתכם לכלא ויעמידו אתכם לפני מלכים ושליטים למען שמי."},{"book":"הבשורה על-פי לוקס","chapter":"21","verse":"13","text":"זאת תהיה הזדמנות עבורכם להעיד עלי."},{"book":"הבשורה על-פי לוקס","chapter":"21","verse":"14","text":"אל תדאגו כיצד תתגוננו בפני האשמותיהם,"},{"book":"הבשורה על-פי לוקס","chapter":"21","verse":"15","text":"כי אשים בפיכם את המילים המתאימות, ואתן לכם חכמה שאויביכם לא יוכלו להתמודד איתה ולסתור אותה."},{"book":"הבשורה על-פי לוקס","chapter":"21","verse":"16","text":"גם האנשים הקרובים אליכם ביותר – הוריכם, אחיכם, חבריכם וקרובי משפחתכם – יבגדו בכם ויביאו למאסרכם, ויהיו ביניכם כאלה שימותו."},{"book":"הבשורה על-פי לוקס","chapter":"21","verse":"17","text":"כולם ישנאו אתכם משום שאתם שייכים לי,"},{"book":"הבשורה על-פי לוקס","chapter":"21","verse":"18","text":"אולם אף שערה אחת לא תיפול מראשכם!"},{"book":"הבשורה על-פי לוקס","chapter":"21","verse":"19","text":"בנאמנותכם ובעמידתכם האיתנה תושיעו את נפשותיכם."},{"book":"הבשורה על-פי לוקס","chapter":"21","verse":"20","text":"”כאשר תראו את ירושלים מוקפת אויבים דעו שחורבנה קרוב."},{"book":"הבשורה על-פי לוקס","chapter":"21","verse":"21","text":"אז תושבי יהודה יברחו אל ההרים; על תושבי ירושלים להשתדל לברוח מהעיר, ואוי לתושבי הסביבה שינסו להיכנס לירושלים!"},{"book":"הבשורה על-פי לוקס","chapter":"21","verse":"22","text":"יהיו אלה ימי נקם אשר נועדו לקיים את נבואות התנ״ך."},{"book":"הבשורה על-פי לוקס","chapter":"21","verse":"23","text":"אוי לנשים ההרות ולמניקות באותם ימים, מפני שצרה גדולה תבוא על הארץ, ואלוהים ישפוך את זעמו על העם הזה."},{"book":"הבשורה על-פי לוקס","chapter":"21","verse":"24","text":"רבים ייהרגו בחרב האויב או יוגלו לכל קצוות תבל, וירושלים תיפול בידי גויים אשר ידכאו אותה עד שתסתיים תקופת שלטון הגויים במועד שקבע ה׳."},{"book":"הבשורה על-פי לוקס","chapter":"21","verse":"25","text":"”אותות מבשרי רעה יופיעו בשמש, בירח ובכוכבים, ואילו על פני האדמה – עמים שלמים יתייאשו ויפחדו מגעש הים והגלים הסוערים."},{"book":"הבשורה על-פי לוקס","chapter":"21","verse":"26","text":"אנשים יתעלפו מאימה ופחד מפני המאורעות שיבואו על העולם, משום שכוחות השמים יתמוטטו."},{"book":"הבשורה על-פי לוקס","chapter":"21","verse":"27","text":"ואז יראו אנשי הארץ את בן־האדם בא בענן, בגבורה ובכבוד רב.21‏.27 כא 27 דניאל ז 13‏-14"},{"book":"הבשורה על-פי לוקס","chapter":"21","verse":"28","text":"כאשר יתחילו כל הדברים האלה להתרחש, התעודדו והרימו את ראשכם, כי ישועתכם קרובה!“"},{"book":"הבשורה על-פי לוקס","chapter":"21","verse":"29","text":"אחר כך סיפר להם ישוע את המשל הבא: ”הביטו בעץ התאנה או בכל עץ אחר."},{"book":"הבשורה על-פי לוקס","chapter":"21","verse":"30","text":"כאשר העץ מלבלב יודעים אתם שקרב הקיץ בלי שיאמרו לכם זאת."},{"book":"הבשורה על-פי לוקס","chapter":"21","verse":"31","text":"כאשר כל מה שסיפרתי לכם יתחיל להתרחש, דעו לכם שמלכות האלוהים קרובה."},{"book":"הבשורה על-פי לוקס","chapter":"21","verse":"32","text":"”אני אומר לכם: כל הדברים האלה יתרחשו לפני שיחלוף הדור הזה."},{"book":"הבשורה על-פי לוקס","chapter":"21","verse":"33","text":"השמים והארץ יחלפו, אבל דברי לא יחלפו."},{"book":"הבשורה על-פי לוקס","chapter":"21","verse":"34","text":"”היזהרו לכם – אל תאבדו את הראש בשכרות, בבזבזנות, בתענוגות ובדאגות מחייה, פן יבוא עליכם היום ההוא במפתיע, כמלכודת."},{"book":"הבשורה על-פי לוקס","chapter":"21","verse":"35","text":"היום ההוא יבוא על כל יושבי תבל!"},{"book":"הבשורה על-פי לוקס","chapter":"21","verse":"36","text":"משום כך שימרו תמיד על ערנותכם, והתפללו שאלוהים יעניק לכם כוח לצאת בשלום מכל העתיד להתרחש, ולהתייצב לפני בן־האדם.“"},{"book":"הבשורה על-פי לוקס","chapter":"21","verse":"37-38","text":"יום־יום הלך ישוע ללמד בבית־המקדש, והעם היה מתאסף בהמונים משעות הבוקר המוקדמות כדי להקשיב לדבריו. בלילות נהג ישוע ללכת לישון על הר הזיתים."}]}