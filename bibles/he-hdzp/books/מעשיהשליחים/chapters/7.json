{"data":[{"book":"מעשי השליחים","chapter":"7","verse":"1","text":"”האם נכונות ההאשמות האלה?“ שאל הכהן הגדול את סטפנוס."},{"book":"מעשי השליחים","chapter":"7","verse":"2","text":"”הקשיבו אלי, אנשים, אחים וזקנים נכבדים!“ השיב סטפנוס. ”אלוהי הכבוד נגלה אל אברהם אבינו בארם נהריים, לפני שיצא לחרן,"},{"book":"מעשי השליחים","chapter":"7","verse":"3","text":"ואמר לו לעזוב את ארץ מולדתו, להיפרד מבני משפחתו וללכת אל הארץ שה׳ ינחה אותו אליה."},{"book":"מעשי השליחים","chapter":"7","verse":"4","text":"אברהם עזב את אור כשדים וגר בחרן עד מות אביו. לאחר מכן הביא אותו ה׳ לכאן, לארץ הזאת אשר אתם גרים בה עכשיו."},{"book":"מעשי השליחים","chapter":"7","verse":"5","text":"אלוהים לא נתן לאברהם רכוש משלו – אפילו לא חלקת־אדמה קטנה; הוא רק הבטיח לו שבמרוצת הזמן תשתייך כל הארץ לאברהם ולצאצאיו, אך כי באותה עת לא היה לו עדיין ילד."},{"book":"מעשי השליחים","chapter":"7","verse":"6","text":"כמו־כן אמר לו אלוהים שצאצאיו אלה יעזבו את ארצם ויגורו בארץ זרה, ושם יהיו עבדים במשך ארבע מאות שנה."},{"book":"מעשי השליחים","chapter":"7","verse":"7","text":"אולם אלוהים הבטיח לאברהם שיעניש את הארץ אשר תשעבד אותם, ושלאחר מכן יצאו ויעבדו אותו כאן."},{"book":"מעשי השליחים","chapter":"7","verse":"8","text":"”באותה עת נתן ה׳ לאברהם את מצוות המילה, כהוכחה לברית שכרת עם אברהם, וכאשר נולד בנו יצחק מל אותו אברהם ביום השמיני לחייו. כעבור זמן יצחק מל את יעקב, ויעקב את שנים־עשר האבות."},{"book":"מעשי השליחים","chapter":"7","verse":"9","text":"”אותם אנשים שהיו לאבות האומה הישראלית קנאו ביוסף אחיהם, ומכרו אותו כעבד לישמעאלים שהיו בדרכם למצרים. אולם אלוהים היה עם יוסף"},{"book":"מעשי השליחים","chapter":"7","verse":"10","text":"והציל אותו מכל צרותיו. אלוהים העניק ליוסף חן רב וחכמה בלתי־רגילה, אשר מצאו־חן בעיני פרעה מלך מצרים, ומשום כך מינה אותו פרעה למושל על כל ארץ מצרים ולאחראי על כל ענייני הארמון."},{"book":"מעשי השליחים","chapter":"7","verse":"11","text":"”כעבור זמן־מה שרר רעב כבד אשר גרם סבל רב במצרים ובכנען, ולאבותינו לא היה מה לאכול."},{"book":"מעשי השליחים","chapter":"7","verse":"12","text":"כאשר שמע יעקב שיש עדיין אוכל במצרים, שלח לשם את בניו בפעם הראשונה כדי לקנות מה שיוכלו להשיג."},{"book":"מעשי השליחים","chapter":"7","verse":"13","text":"בביקורם השני במצרים גילה להם יוסף את זהותו ואף הציג אותם לפני פרעה."},{"book":"מעשי השליחים","chapter":"7","verse":"14","text":"יוסף שלח להביא מארץ כנען את יעקב אביו ואת כל בני־משפחתו, כולם יחד מנו שבעים וחמש איש, והזמין אותם לגור איתו במצרים."},{"book":"מעשי השליחים","chapter":"7","verse":"15","text":"וכך ירד יעקב למצרים. לאחר שמתו יעקב ובניו,"},{"book":"מעשי השליחים","chapter":"7","verse":"16","text":"נלקחו גופותיהם לשכם ונקברו בקבר שקנה אברהם מיד בני־חמור."},{"book":"מעשי השליחים","chapter":"7","verse":"17","text":"”כשקרב המועד שקבע אלוהים לשחרור בני־ישראל מעבדותם, כפי שהבטיח לאברהם אבינו, התרבה עם ישראל במצרים במהירות גדולה."},{"book":"מעשי השליחים","chapter":"7","verse":"18","text":"ואז עלה לשלטון מלך אשר לא כיבד את זכרו של יוסף."},{"book":"מעשי השליחים","chapter":"7","verse":"19","text":"מלך זה נהג בעמנו ברשעות ובאכזריות, וציווה על אבותינו להפקיר את ילדיהם למוות."},{"book":"מעשי השליחים","chapter":"7","verse":"20","text":"באותה תקופה נולד משה, שהיה טוב בעיני אלוהים, והוריו הסתירוהו בביתם במשך שלושה חודשים."},{"book":"מעשי השליחים","chapter":"7","verse":"21","text":"כשלא יכלו הוריו להסתיר אותו יותר נאלצו להוציאו מן הבית, מצאה אותו בת פרעה ואימצה אותו לה לבן."},{"book":"מעשי השליחים","chapter":"7","verse":"22","text":"משה לומד בכל חכמת מצרים, גדל והיה לנואם מחונן ולאיש־מעשים דגול."},{"book":"מעשי השליחים","chapter":"7","verse":"23","text":"”יום אחד עלה בדעתו של משה לבקר את אחיו בני־ישראל, והוא בן ארבעים."},{"book":"מעשי השליחים","chapter":"7","verse":"24","text":"בעת ביקורו ראה איש מצרי מתאכזר אל ישראלי. משה ניגש אל המצרי והרג אותו."},{"book":"מעשי השליחים","chapter":"7","verse":"25","text":"הוא קיווה שאחיו יבינו שאלוהים שלח אותו לעזור להם, אך הם לא הבינו זאת."},{"book":"מעשי השליחים","chapter":"7","verse":"26","text":"”למחרת שוב ביקר משה את בני־עמו, והפעם ראה שני ישראלים רבים ביניהם. הוא ניסה להפריד ביניהם ואמר: ’הרי אחים אתם; מדוע אתם מתקוטטים?‘"},{"book":"מעשי השליחים","chapter":"7","verse":"27","text":"”אולם האיש שהחל בקטטה דרש ממשה להסתלק ולא להתערב. ’מי מינה אותך למושל ושופט עלינו?‘ שאל."},{"book":"מעשי השליחים","chapter":"7","verse":"28","text":"’האם אתה עומד להרוג אותי כשם שהרגת אתמול את המצרי?‘ “"},{"book":"מעשי השליחים","chapter":"7","verse":"29","text":"לשמע דברים אלה ברח משה למדיין, ושם נולדו שני בניו."},{"book":"מעשי השליחים","chapter":"7","verse":"30","text":"”כעבור ארבעים שנה נגלה אליו מלאך ה׳ במדבר הר־סיני מתוך הסנה הבוער."},{"book":"מעשי השליחים","chapter":"7","verse":"31","text":"המראה הבלתי־רגיל הפליא את משה; הוא רץ אל הסנה כדי להביט בו מקרוב, ואז שמע את קול ה׳:"},{"book":"מעשי השליחים","chapter":"7","verse":"32","text":"’אנוכי אלוהי אבותיך – אלוהי אברהם, יצחק ויעקב!‘ משה רעד מפחד ולא העז להרים את עיניו."},{"book":"מעשי השליחים","chapter":"7","verse":"33","text":"”לפני כן אמר אלוהים למשה: ’של נעליך מעל רגליך, כי המקום אשר אתה עומד עליו אדמת־קודש הוא‘."},{"book":"מעשי השליחים","chapter":"7","verse":"34","text":"ואלוהים המשיך: ’ראה ראיתי את עוני עמי אשר במצרים, ואת צעקתם שמעתי… וארד להצילו… ועתה לכה ואשלחך אל פרעה והוצא את עמי בני־ישראל ממצרים‘.7‏.34 ז 34 שמות ג 5‏-10"},{"book":"מעשי השליחים","chapter":"7","verse":"35","text":"”המדובר באותו משה אשר בני־ישראל דחוהו זמן־מה קודם לכן כאשר מחו: ’מי מינה אותך למושל ושופט עלינו?‘ אותו משה נשלח אליהם עתה להיות להם למנהיג ולמושיע!"},{"book":"מעשי השליחים","chapter":"7","verse":"36","text":"בעזרת ניסים גדולים וכבירים הוציא משה את עמו מארץ מצרים, העבירם דרך ים סוף, ולאחר מכן נדד איתם במדבר ארבעים שנה."},{"book":"מעשי השליחים","chapter":"7","verse":"37","text":"זהו אותו משה אשר אמר לבני־ישראל:7‏.37 ז 37 דברים יח 15 ’נביא מקרבכם – מאחיכם – כמוני, יקים לכם אלוהים, אליו תשמעון‘."},{"book":"מעשי השליחים","chapter":"7","verse":"38","text":"כשהתקהלו בני־ישראל במדבר, משה היה האיש שתיווך בינם לבין המלאך שנתן להם את תורת ה׳ – את דבר האלוהים החי – בהר סיני."},{"book":"מעשי השליחים","chapter":"7","verse":"39","text":"”אולם אבותינו דחו את משה ורצו לשוב למצרים."},{"book":"מעשי השליחים","chapter":"7","verse":"40","text":"’עשה לנו אלוהים אשר ילכו לפננו‘, ביקשו מאהרון, ’כי איננו יודעים מה קרה למשה אשר הוציא אותנו מארץ מצרים‘."},{"book":"מעשי השליחים","chapter":"7","verse":"41","text":"וכך עשו להם בני ישראל עגל־זהב, הקריבו לו קורבנות, ושמחו באליל שיצרו במו ידיהם."},{"book":"מעשי השליחים","chapter":"7","verse":"42","text":"”משום כך פנה להם ה׳ עורף והניח להם לסגוד לשמש, לירח ולכוכבים כמו לאלים! בספר עמוס שואל ה׳ את עם ישראל: ’הזבחים ומנחה הגשתם לי במדבר ארבעים שנה, בית ישראל?"},{"book":"מעשי השליחים","chapter":"7","verse":"43","text":"לא! התעניינותכם האמיתית הייתה באלילים שלכם: בסוכתו של מולך, בכוכבו של ריפן, ובכל הצלמים שעשיתם לכם. משום כך אגרש אתכם מכאן לארץ רחוקה – עד מעבר לבבל אגלה אתכם!‘.7‏.43 ז 43 ראה עמוס ה 25‏-27"},{"book":"מעשי השליחים","chapter":"7","verse":"44","text":"”במשך נדודיהם במדבר נשאו אותם אבותינו את משכן העדות, ובתוכו שמרו את לוחות־הברית. משכן זה נבנה בדיוק לפי הדגם שהראה אלוהים למשה."},{"book":"מעשי השליחים","chapter":"7","verse":"45","text":"שנים רבות לאחר מכן, כשפקד יהושע על הקרבות נגד הגויים שישבו בכנען, הביאו האבות את המשכן הזה אל ארצם החדשה, ושם הוא נשאר עד ימי דוד המלך."},{"book":"מעשי השליחים","chapter":"7","verse":"46","text":"”דוד, שמצא־חן בעיני אלוהים, ביקש את הזכות לבנות מקדש קבע לאלוהי יעקב."},{"book":"מעשי השליחים","chapter":"7","verse":"47","text":"אולם רק בנו של דוד, שלמה, זכה לבנות את המקדש הזה."},{"book":"מעשי השליחים","chapter":"7","verse":"48-49","text":"ובכל זאת, אלוהים אינו שוכן במקדש מעשה ידי־אדם. ’השמים כסאי‘, אמר ה׳ בפי ישעיהו הנביא, ’והארץ – הדום רגלי. אי־זה בית אשר תבנו לי? ואי־זה מקום מנוחתי?"},{"book":"מעשי השליחים","chapter":"7","verse":"50","text":"(הלא) את כל אלה ידי עשתה!‘.7‏.50 ז 50 ישעיהו סו 1‏-2"},{"book":"מעשי השליחים","chapter":"7","verse":"51","text":"הו עם קשה עורף ועובד אלילים! עד מתי תמשיכו להתנגד לרוח הקודש? אתם נוהגים בדיוק כמו אבותיכם – גם הם התנגדו לרוח הקודש."},{"book":"מעשי השליחים","chapter":"7","verse":"52","text":"האם יכולים אתם לנקוב בשמו של נביא אחד שאבותיכם לא רדפו אותו? הם אפילו הרגו את אלה שניבאו את בואו של המשיח הצדיק – זה שבגדתם בו ורצחתם אותו!"},{"book":"מעשי השליחים","chapter":"7","verse":"53","text":"אכן, בכוונה תחילה הפרתם את תורת ה׳, אשר נמסרה לכם באמצעות המלאכים.“"},{"book":"מעשי השליחים","chapter":"7","verse":"54","text":"כששמעו חברי הסנהדרין את האשמותיו של סטפנוס, נמלאו זעם וחרקו בשיניהם."},{"book":"מעשי השליחים","chapter":"7","verse":"55","text":"אך סטפנוס, שהיה מלא רוח הקודש, נעץ מבטו בשמים, וראה את כבוד האלוהים ואת ישוע עומד לימין האלוהים."},{"book":"מעשי השליחים","chapter":"7","verse":"56","text":"”הנני רואה את השמים נפתחים, ואת ישוע המשיח עומד לימין האלוהים!“ אמר להם סטפנוס."},{"book":"מעשי השליחים","chapter":"7","verse":"57","text":"לשמע דברים אלה אטמו את אוזניהם, צרחו בכל כוחם והתנפלו עליו."},{"book":"מעשי השליחים","chapter":"7","verse":"58","text":"הם גררו אותו אל מחוץ לעיר ורגמו אותו באבנים. מבצעי גזר־הדין פשטו את מעיליהם, והניחו אותם למשמרת לרגלי בחור אחד בשם שאול."},{"book":"מעשי השליחים","chapter":"7","verse":"59","text":"בשעה שפגעו בו האבנים זו אחר זו התפלל סטפנוס: ”אדוני, ישוע, קבל נא את רוחי!“"},{"book":"מעשי השליחים","chapter":"7","verse":"60","text":"ואז נפל על ברכיו וזעק: ”אדוני, סלח להם על החטא הזה!“ ובאותו רגע נפח את נשמתו."}]}