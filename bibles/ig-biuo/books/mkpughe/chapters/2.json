{"data":[{"book":"Mkpughe","chapter":"2","verse":"1","text":"“Dee akwụkwọ nye mmụọ ozi ụlọ nzukọ dị nʼEfesọs, sị ya:"},{"book":"Mkpughe","chapter":"2","verse":"2","text":"Amaara m ihe niile banyere ọrụ gị niile. Ahụkwala m ịrụsị ọrụ ike gị na ntachiobi gị. Amaara m na ị dịghị anagide ndị ajọ omume, na ị nwaleela ndị ahụ niile na-akpọ onwe ha ndị ozi, ma ha abụghị ndị ozi nʼezie, chọpụtakwa na ha bụ ndị ụgha."},{"book":"Mkpughe","chapter":"2","verse":"3","text":"I jirila ntachiobi nagide nhụju anya nʼihi aha m, ma ike agwụghị gị."},{"book":"Mkpughe","chapter":"2","verse":"4","text":"Ma enwere m ihe ndị a megide gị. Ị hapụla ịhụnanya mbụ ahụ i nwere."},{"book":"Mkpughe","chapter":"2","verse":"5","text":"Cheta ọnọdụ i si na ya daa. Chegharịa, mekwa ihe ndị ahụ ị na-eme na mbụ. Ọ bụrụ na i meghị otu a, aga m abịa wepụ ihe ịdọba oriọna gị site nʼọnọdụ ya."},{"book":"Mkpughe","chapter":"2","verse":"6","text":"Ọ bụladị otu a, o nwere ihe ụfọdụ dị mma banyere gị. Ị kpọrọ ọrụ ọjọọ nke ndị Nikolaitan asị, dịka mụ onwe m si kpọọ ya asị."},{"book":"Mkpughe","chapter":"2","verse":"7","text":"Onye ọbụla nwere ntị, ya nụrụ ihe Mmụọ Nsọ na-agwa nzukọ. Onye ahụ na-emeri emeri ka m ga-enye ike iri mkpụrụ sitere nʼosisi ndụ ahụ nke dị na paradaịs nke Chineke."},{"book":"Mkpughe","chapter":"2","verse":"8","text":"“Dee akwụkwọ nye mmụọ ozi ụlọ nzukọ dị na Smyrna, sị ya:"},{"book":"Mkpughe","chapter":"2","verse":"9","text":"Amaara m mkpagbu gị niile na ịda ogbenye gị. Ma nʼezie, ị bụ ọgaranya. Amaara m ihe banyere nkwutọ niile ndị ahụ na-akpọ onwe ha ndị Juu na-ekwutọ gị, ma ha abụghị ndị Juu, nʼezie ha bụ ụlọ nzukọ ekwensu."},{"book":"Mkpughe","chapter":"2","verse":"10","text":"Atụkwala egwu nʼihi ihe ahụ gaje ịbịakwasị gị. Nʼihi na ekwensu nʼonwe ya gaje ime ka a tụba ụfọdụ nʼime ndị gị nʼụlọ mkpọrọ, ka o jiri ya nwalee gị. A ga-akpagbu unu abalị iri. Ma gosi onwe gị onye kwesiri ntụkwasị obi, ọ bụladị ruo mgbe ọnwụ ga-abịakwasị gị. Emesịa, a ga m enye gị okpueze ahụ, bụ ndụ."},{"book":"Mkpughe","chapter":"2","verse":"11","text":"Onye ọbụla nwere ntị ya nụrụ ihe Mmụọ Nsọ na-agwa nzukọ niile. Onye ọbụla na-emeri emeri, ọnwụ nke ugboro abụọ agaghị emekpa ya ahụ."},{"book":"Mkpughe","chapter":"2","verse":"12","text":"“Dee akwụkwọ nye mmụọ ozi ụlọ nzukọ dị Pegamọm, sị ya:"},{"book":"Mkpughe","chapter":"2","verse":"13","text":"Amaara m ebe i bi, bụ obodo ebe ekwensu nwere ocheeze ya. Ma ị na-anọgidesi ike nʼaha m. Ị jụrụ ịgọnarị okwukwe gị nʼime m, ọ bụladị nʼoge Antipas onyeama m kwesiri ntụkwasị obi, bụ onye e gburu nʼobodo unu, ebe ekwensu bi."},{"book":"Mkpughe","chapter":"2","verse":"14","text":"Ọ bụ Belam kuziri Balak ụzọ ọ ga-esi rara ndị Izrel nye na nnupu isi megide iwu Chineke nyere ha banyere ife arụsị, nʼakwụkwọ Ọnụ 31:15-16, ịkwa iko na ịlụ di maọbụ nwunye site na mba ọzọ. Iwu ndị a dị nʼakwụkwọ Dit 7:3-11."},{"book":"Mkpughe","chapter":"2","verse":"15","text":"Nʼotu aka ahụ, i nwekwara ụfọdụ mmadụ ndị jidesiri nkuzi Nikolaitan ike."},{"book":"Mkpughe","chapter":"2","verse":"16","text":"Ya mere, chegharịa! Ma ọ bụghị otu a, aga m abịakwute gị ọsịịsọ jiri mma agha dị m nʼọnụ buso ha agha."},{"book":"Mkpughe","chapter":"2","verse":"17","text":"Onye ọbụla nwere ntị, ya nụrụ ihe Mmụọ Nsọ na-agwa nzukọ niile. Ọ bụ naanị onye na-emeri emeri ka m ga-enye ụfọdụ nʼime achịcha mánà ahụ e zoro ezo. Aga m enyekwa onye ahụ ezi nkume ọcha ahụ, nke edekwasịrị aha ọhụrụ nʼelu ya, nke onye ọbụla ọzọ na-agaghị amata, karịa onye ahụ natara ya."},{"book":"Mkpughe","chapter":"2","verse":"18","text":"“Dee akwụkwọ nye mmụọ ozi ụlọ nzukọ dị na Tiatira, sị ya:"},{"book":"Mkpughe","chapter":"2","verse":"19","text":"Amaara m ọrụ gị niile, na ịhụnanya gị, na okwukwe gị. Amakwaara m ije ozi gị na ntachiobi gị, na-ahụkwa na ị na-arụ ọrụ ugbu a karịa ka i mere na mbụ."},{"book":"Mkpughe","chapter":"2","verse":"20","text":"nye ya ohere ka o were nkuzi asị na-eduhie ndị ohu m ụzọ, ka ha kwaa iko, riekwa ihe e ji chụọrọ arụsị aja."},{"book":"Mkpughe","chapter":"2","verse":"21","text":"Enyela m ya ohere ka o si na mmehie ya chegharịa, ma ọ jụrụ ichegharị site na ndụ ịkwa iko."},{"book":"Mkpughe","chapter":"2","verse":"22","text":"Lee, aga m etinye ya nʼute ahụhụ, meekwa ka ndị ya na ha na-akwa iko taa ahụhụ dị ukwuu. Ọ bụ naanị ma ha chegharịrị ka ihe ndị a na-agaghị abịakwasị ha."},{"book":"Mkpughe","chapter":"2","verse":"23","text":"Ma nʼebe ụmụ ya nọ, aga m etigbu ha ka ha nwụọ. Nzukọ niile ga-amata na abụ m onye na-enyocha mmụọ na mkpụrụobi niile. Aga m akwụghachikwa onye ọbụla nʼime unu ụgwọ ọrụ kwesiri ọrụ ya."},{"book":"Mkpughe","chapter":"2","verse":"24","text":"‘O nweghị ibu arọ ọzọ m ga-ebokwasị unu,"},{"book":"Mkpughe","chapter":"2","verse":"25","text":"ma ọ bụghị, unu jidesienụ ihe unu nwere aka ike tutu ruo mgbe m ga-abịa.’"},{"book":"Mkpughe","chapter":"2","verse":"26","text":"Ma onye ọbụla na-emeri emeri, na-anọgidekwa na-eme uche m ruo ọgwụgwụ ihe niile, ka m ga-enye ikike nʼebe mba niile nọ."},{"book":"Mkpughe","chapter":"2","verse":"27","text":"Onye ahụ, ‘ga-eji mkpara igwe chịa ha, dịka mgbe a kụwachara ite aja na mpekele na mpekele.’2:27 Abụ 2:9 Ọ bụladị ka Nna m si nye m ike,"},{"book":"Mkpughe","chapter":"2","verse":"28","text":"a ga-enye onye nke meririnụ kpakpando ụtụtụ."},{"book":"Mkpughe","chapter":"2","verse":"29","text":"Onye ọbụla nwere ntị, ya nụrụ ihe Mmụọ Nsọ na-agwa nzukọ niile."}]}