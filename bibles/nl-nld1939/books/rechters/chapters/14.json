{"data":[{"book":"Rechters","chapter":"14","verse":"1","text":"Toen Samson eens naar Timna afdaalde. zag hij daar een filistijns meisje."},{"book":"Rechters","chapter":"14","verse":"2","text":"Bij zijn terugkomst vertelde hij aan zijn vader en moeder: Te Timna heb ik een filistijns meisje gezien, dat ge voor mij tot vrouw moest nemen."},{"book":"Rechters","chapter":"14","verse":"3","text":"Doch zijn vader en moeder zeiden hem: Is er dan onder de dochters van uw verwanten en in heel uw volk geen vrouw te vinden, dat ge er een uit die onbesneden Filistijnen wilt nemen? Maar Samson antwoordde zijn vader: Toch moet ge haar voor mij nemen, want zij behaagt me."},{"book":"Rechters","chapter":"14","verse":"4","text":"Zijn vader en moeder nu wisten niet, dat dit door Jahweh zo was beschikt, en dat Samson een aanleiding zocht, om met de Filistijnen, die in die tijd IsraÃ«l overheersten, in twist te geraken."},{"book":"Rechters","chapter":"14","verse":"5","text":"Samson ging dus met zijn vader en moeder naar Timna. Vlak bij de wijnbergen van Timna sprong een jonge leeuw brullend op hem af."},{"book":"Rechters","chapter":"14","verse":"6","text":"De geest van Jahweh grijpt hem aan, en zonder iets bij de hand te hebben, scheurt hij hem vaneen, zoals men een geitebokje vaneen scheurt. Aan zijn vader en moeder vertelde hij echter niet wat hij gedaan had."},{"book":"Rechters","chapter":"14","verse":"7","text":"Samson daalde verder af, sprak met de vrouw, en ze bleef hem behagen."},{"book":"Rechters","chapter":"14","verse":"8","text":"Toen hij enige tijd later terugkeerde, om haar tot vrouw te nemen, week hij wat van zijn weg af, om eens naar het kreng van den leeuw te gaan kijken; en daar zag hij in het geraamte van den leeuw een zwerm bijen en honing."},{"book":"Rechters","chapter":"14","verse":"9","text":"Hij haalde die er met zijn hand uit, at er onderweg van, en ging er ook zijn vader en moeder van brengen. Ze aten er van; maar hij vertelde hun niet, dat hij de honing uit het geraamte van den leeuw had gehaald."},{"book":"Rechters","chapter":"14","verse":"10","text":"Toen Samson dan bij de vrouw was gekomen, bood hij een maaltijd aan; want dat was de gewoonte der jongelieden."},{"book":"Rechters","chapter":"14","verse":"11","text":"Maar daar men bang voor hem was, koos men dertig feestgenoten uit, om bij hem te blijven."},{"book":"Rechters","chapter":"14","verse":"12","text":"Tot hen nu zei Samson: Ik zal u eens een raadsel opgeven. Als gij het mij gedurende de zeven dagen van het feest oplost, geef ik u dertig onder- en dertig bovenklederen;"},{"book":"Rechters","chapter":"14","verse":"13","text":"kunt ge het mij niet oplossen, dan moet ge mij dertig onder- en dertig bovenklederen geven. Ze antwoordden: Geef uw raadsel maar op; we willen het wel eens horen."},{"book":"Rechters","chapter":"14","verse":"14","text":"En hij zei hun: Uit den vraat kwam spijs te voorschijn, En zoetigheid uit den sterke! Toen ze na drie dagen het raadsel niet hadden kunnen oplossen,"},{"book":"Rechters","chapter":"14","verse":"15","text":"zeiden ze op de vierde dag tot Samsons vrouw: Praat eens met uw man, dat hij u de oplossing geeft; anders verbranden we u en het huis van uw vader. Of hebt ge ons soms hier uitgenodigd, om ons arm te maken?"},{"book":"Rechters","chapter":"14","verse":"16","text":"Nu viel Samsons vrouw hem wenend om de hals, en sprak: Ge hebt het land aan me, ge houdt niet van me; ge hebt mijn landgenoten een raadsel opgegeven, en mij wilt ge de oplossing niet zeggen. Maar hij zei haar: Zie, zelfs aan mijn vader en moeder heb ik die niet verteld, en zou ik ze u dan zeggen?"},{"book":"Rechters","chapter":"14","verse":"17","text":"Doch wenend bleef ze bij hem aandringen al de zeven feestdagen lang, totdat hij het haar op de zevende dag maar vertelde, omdat zij zo bij hem aanhield. Toen verklapte ze de oplossing aan haar landgenoten."},{"book":"Rechters","chapter":"14","verse":"18","text":"En op de zevende dag, juist toen hij de bruidskamer wilde binnengaan, zeiden hem de bewoners der stad: Wat is zoeter dan honing; Wat is sterker dan een leeuw? Hij gaf hun ten antwoord: Hadt gij niet met mijn koe geploegd, ge hadt mijn raadsel niet opgelost."},{"book":"Rechters","chapter":"14","verse":"19","text":"Nu greep de geest van Jahweh hem aan; hij daalde naar Asjkelon af, versloeg er dertig man, beroofde hen van al wat ze hadden, en gaf hun kleren aan hen, die het raadsel hadden opgelost. Daarna ging Samson woedend heen naar het huis van zijn vader,"},{"book":"Rechters","chapter":"14","verse":"20","text":"terwijl de vrouw van Samson aan een van zijn makkers werd gegeven, die zijn feestgenoot was geweest."}]}