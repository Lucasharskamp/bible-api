{"data":[{"book":"আদি পুস্তক","chapter":"11","verse":"1","text":"এমতাবস্থায় সমগ্র জগতে এক ভাষা ও এক সাধারণ বাচনভঙ্গি ছিল।"},{"book":"আদি পুস্তক","chapter":"11","verse":"2","text":"মানুষজন যেমন যেমন পূর্বদিকে11:2 অথবা, পূর্বদিক থেকে সরে গেল, তারা শিনারে11:2 অর্থাৎ, ব্যাবিলনিয়ায় এক সমভূমি খুঁজে পেল এবং সেখানেই বসতি স্থাপন করল।"},{"book":"আদি পুস্তক","chapter":"11","verse":"3","text":"তারা পরস্পরকে বলল, “এসো, আমরা ইট তৈরি করি ও সেগুলি পুরোদস্তুর আগুনে পুড়িয়ে শক্ত করে নিই।” তারা পাথরের পরিবর্তে ইট, ও চুনসুরকির পরিবর্তে আলকাতরা ব্যবহার করল।"},{"book":"আদি পুস্তক","chapter":"11","verse":"4","text":"পরে তারা বলল, “এসো, আমরা নিজেদের জন্য গগনস্পর্শী এক মিনার সমেত এক নগর নির্মাণ করি, যেন আমাদের নামডাক হয় ও সমগ্র পৃথিবীতে আমাদের ছড়িয়ে পড়তে না হয়।”"},{"book":"আদি পুস্তক","chapter":"11","verse":"5","text":"কিন্তু সদাপ্রভু সেই নগর ও মিনারটি দেখার জন্য নেমে এলেন, যেগুলি সেই মানুষেরা তখন নির্মাণ করছিল।"},{"book":"আদি পুস্তক","chapter":"11","verse":"6","text":"সদাপ্রভু বললেন, “এক ভাষাবাদী মানুষ হয়ে যদি তারা এরকম করতে শুরু করে দিয়েছে, তবে তারা যাই করার পরিকল্পনা করুক না কেন, তা তাদের অসাধ্য হবে না।"},{"book":"আদি পুস্তক","chapter":"11","verse":"7","text":"এসো, আমরা নিচে নেমে যাই ও তাদের ভাষা গুলিয়ে দিই, যেন তারা পরস্পরের কথা বুঝতে না পারে।”"},{"book":"আদি পুস্তক","chapter":"11","verse":"8","text":"অতএব সদাপ্রভু সেখান থেকে তাদের পৃথিবীর সর্বত্র ইতস্তত ছড়িয়ে দিলেন, আর তারা নগর নির্মাণের কাজ বন্ধ করে দিল।"},{"book":"আদি পুস্তক","chapter":"11","verse":"9","text":"সেজন্যই সেই স্থানটির নাম দেওয়া হল ব্যাবিলন11:9 অর্থাৎ, ব্যাবিলন; হিব্রু ভাষায় ব্যাবিলন শব্দটি শুনলে মনে হয় বিভ্রান্ত—যেহেতু সেখানেই সদাপ্রভু সমগ্র জগতের ভাষা গুলিয়ে দিলেন। সেখান থেকে সদাপ্রভু তাদের পৃথিবীর সর্বত্র ইতস্তত ছড়িয়ে দিলেন।"},{"book":"আদি পুস্তক","chapter":"11","verse":"10","text":"এই হল শেমের বংশবৃত্তান্ত।"},{"book":"আদি পুস্তক","chapter":"11","verse":"11","text":"আর অর্ফক্‌ষদের বাবা হওয়ার পর শেম 500 বছর বেঁচেছিলেন এবং তাঁর আরও ছেলেমেয়ে হল।"},{"book":"আদি পুস্তক","chapter":"11","verse":"12","text":"অর্ফক্‌ষদ পঁয়ত্রিশ বছর বয়সে শেলহের বাবা হলেন।"},{"book":"আদি পুস্তক","chapter":"11","verse":"13","text":"আর শেলহের বাবা হওয়ার পর অর্ফক্‌ষদ 403 বছর বেঁচেছিলেন এবং তাঁর আরও ছেলেমেয়ে হল।11:13 লূক 3:35,36 পদ দুটি দেখুন এবং আদি পুস্তক 10:24 পদটিও লক্ষ্য করুন; 35 বছর বয়সে অর্ফক্‌ষদ কৈননের বাবা হলেন। আর কৈননের বাবা হওয়ার পর অর্ফক্‌ষদ 430 বছর বেঁচেছিলেন ও তাঁর আরও ছেলেমেয়ে হল, ও পরে তিনি মারা যান। 130 বছর বয়সে কৈনন শেলহের বাবা হলেন। শেলহের বাবা হওয়ার পর কৈনন 330 বছর বেঁচেছিলেন ও তাঁর আরও ছেলেমেয়ে হল।"},{"book":"আদি পুস্তক","chapter":"11","verse":"14","text":"শেলহ ত্রিশ বছর বয়সে এবরের বাবা হলেন।"},{"book":"আদি পুস্তক","chapter":"11","verse":"15","text":"আর এবরের বাবা হওয়ার পর শেলহ 403 বছর বেঁচেছিলেন এবং তাঁর আরও ছেলেমেয়ে হল।"},{"book":"আদি পুস্তক","chapter":"11","verse":"16","text":"এবর চৌত্রিশ বছর বয়সে পেলগের বাবা হলেন।"},{"book":"আদি পুস্তক","chapter":"11","verse":"17","text":"আর পেলগের বাবা হওয়ার পর এবর 430 বছর বেঁচেছিলেন এবং তাঁর আরও ছেলেমেয়ে হল।"},{"book":"আদি পুস্তক","chapter":"11","verse":"18","text":"পেলগ ত্রিশ বছর বয়সে রিয়ূর বাবা হলেন।"},{"book":"আদি পুস্তক","chapter":"11","verse":"19","text":"আর রিয়ূর বাবা হওয়ার পর পেলগ 209 বছর বেঁচেছিলেন এবং তাঁর আরও ছেলেমেয়ে হল।"},{"book":"আদি পুস্তক","chapter":"11","verse":"20","text":"রিয়ূ বত্রিশ বছর বয়সে সরূগের বাবা হলেন।"},{"book":"আদি পুস্তক","chapter":"11","verse":"21","text":"আর সরূগের বাবা হওয়ার পর রিয়ূ 207 বছর বেঁচেছিলেন এবং তাঁর আরও ছেলেমেয়ে হল।"},{"book":"আদি পুস্তক","chapter":"11","verse":"22","text":"সরূগ ত্রিশ বছর বয়সে নাহোরের বাবা হলেন।"},{"book":"আদি পুস্তক","chapter":"11","verse":"23","text":"আর নাহোরের বাবা হওয়ার পর সরূগ 200 বছর বেঁচেছিলেন এবং তাঁর আরও ছেলেমেয়ে হল।"},{"book":"আদি পুস্তক","chapter":"11","verse":"24","text":"নাহোর উনত্রিশ বছর বয়সে তেরহের বাবা হলেন।"},{"book":"আদি পুস্তক","chapter":"11","verse":"25","text":"আর তেরহের বাবা হওয়ার পর নাহোর 119 বছর বেঁচেছিলেন এবং তাঁর আরও ছেলেমেয়ে হল।"},{"book":"আদি পুস্তক","chapter":"11","verse":"26","text":"তেরহ সত্তর বছর বয়সে অব্রাম, নাহোর, ও হারণের বাবা হলেন।"},{"book":"আদি পুস্তক","chapter":"11","verse":"27","text":"এই হল তেরহের বংশবৃত্তান্ত।"},{"book":"আদি পুস্তক","chapter":"11","verse":"28","text":"হারণ তাঁর জন্মস্থান, কলদীয় দেশের ঊরেই তাঁর বাবা তেরহের জীবদ্দশায় মারা যান।"},{"book":"আদি পুস্তক","chapter":"11","verse":"29","text":"অব্রাম ও নাহোর, দুজনেই বিয়ে করলেন। অব্রামের স্ত্রীর নাম সারী, এবং নাহোরের স্ত্রীর নাম মিল্কা; মিল্কা সেই হারণের মেয়ে, যিনি মিল্কা ও যিষ্কা, দুজনেরই বাবা।"},{"book":"আদি পুস্তক","chapter":"11","verse":"30","text":"সারী নিঃসন্তান ছিলেন যেহেতু তাঁর গর্ভধারণের ক্ষমতা ছিল না।"},{"book":"আদি পুস্তক","chapter":"11","verse":"31","text":"তেরহ তাঁর ছেলে অব্রাম, তাঁর নাতি তথা হারণের ছেলে লোট এবং তাঁর পুত্রবধূ তথা তাঁর ছেলে অব্রামের স্ত্রী সারীকে সঙ্গে নিয়ে একসাথে কলদীয় দেশের ঊর ত্যাগ করে কনানে যাওয়ার জন্য যাত্রা শুরু করলেন। কিন্তু হারণ নামাঙ্কিত স্থানে পৌঁছে তারা সেখানে বসতি স্থাপন করলেন।"},{"book":"আদি পুস্তক","chapter":"11","verse":"32","text":"তেরহ 205 বছর বেঁচেছিলেন, এবং হারণেই তিনি মারা যান।"}]}