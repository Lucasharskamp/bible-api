{"data":[{"book":"2 Коринфян","chapter":"7","verse":"1","text":"Отже, любі, оскільки ми маємо ці обітниці, то очистьмо себе від усякої нечистоти тіла та духа, довершуючи святість у Божому страху."},{"book":"2 Коринфян","chapter":"7","verse":"2","text":"Відведіть для нас місце у ваших серцях! Ми нікого не скривдили, нікому не нашкодили, нікого не використали."},{"book":"2 Коринфян","chapter":"7","verse":"3","text":"Я не кажу цього для вашого осудження, бо вже казав раніше, що ви в наших серцях, щоб разом вмерти і разом жити."},{"book":"2 Коринфян","chapter":"7","verse":"4","text":"Маю велику впевненість щодо вас і дуже пишаюся вами! Попри всі наші труднощі, я сповнений втіхою та переповнений радістю."},{"book":"2 Коринфян","chapter":"7","verse":"5","text":"Адже коли ми прийшли в Македонію, то наші тіла не мали відпочинку, але зазнавали утисків звідусіль: зовні були конфлікти, а всередині – страхи."},{"book":"2 Коринфян","chapter":"7","verse":"6","text":"Але Бог, Який втішає пригнічених, потішив нас приходом Тита,"},{"book":"2 Коринфян","chapter":"7","verse":"7","text":"і не тільки його приходом, але й тим, як він був підбадьорений вами, сповіщаючи нас про ваше сильне прагнення, про глибоку журбу й про вашу ревність за мене. Тож я зрадів ще більше."},{"book":"2 Коринфян","chapter":"7","verse":"8","text":"Навіть якщо я засмутив вас своїм листом, то не шкодую про це. І якщо на початку й шкодував, – бо ж бачу, що мій лист засмутив вас, хоч і ненадовго, –"},{"book":"2 Коринфян","chapter":"7","verse":"9","text":"то тепер я радію. І радію не тому, що ви були засмучені, а тому, що цей смуток привів до покаяння. А оскільки ваш смуток був з волі Бога, то ви не зазнали через нас жодної втрати."},{"book":"2 Коринфян","chapter":"7","verse":"10","text":"Бо смуток від Бога веде до покаяння, яке зрештою веде до спасіння, і не викликає жалю. А смуток світу веде до смерті."},{"book":"2 Коринфян","chapter":"7","verse":"11","text":"Подивіться самі, яку старанність, яке виправдання, яке обурення, який страх, яке бажання, яку ревність і яке прагнення справедливості спричинило у вас це засмучення з волі Бога. Ви показали, що в усьому є чистими в цій справі."},{"book":"2 Коринфян","chapter":"7","verse":"12","text":"Насправді я написав вам не заради того, хто вчинив зло, і не заради скривдженого, а щоб показати ваші старання заради нас перед Богом."},{"book":"2 Коринфян","chapter":"7","verse":"13","text":"Саме тому ми втішилися."},{"book":"2 Коринфян","chapter":"7","verse":"14","text":"Бо якщо я колись і хвалився вами перед ним, то не був осоромлений. І як усе, про що я вам говорив, було правдою, так і моє вихваляння вами перед Титом виявилося правдою."},{"book":"2 Коринфян","chapter":"7","verse":"15","text":"Його почуття до вас стають ще міцнішими, коли він пригадує слухняність усіх вас і як ви прийняли його зі страхом і тремтінням."},{"book":"2 Коринфян","chapter":"7","verse":"16","text":"Радію, адже в усьому можу покладатися на вас."}]}