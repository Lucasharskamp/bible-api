{"data":[{"book":"2 तीमुथियुस","chapter":"2","verse":"1","text":"ओ मेरे पाऊ तीमुथियुस, तूँ तेसा कृपा ते, जो यीशु मसीह रे ए, तागतबर ऊई जा।"},{"book":"2 तीमुथियुस","chapter":"2","verse":"2","text":"तैं मसीह रे बारे से शिक्षा मांते बऊत गवाओ रे सामणे सुणी राखिया। तेबेई आँऊ चाऊँआ कि सेई शिक्षा तिना विश्वासो जोगे लोका खे सखया जो ओरी खे बी सखयाणे जोगे ओ।"},{"book":"2 तीमुथियुस","chapter":"2","verse":"3","text":"यीशु मसीह रे खरे योद्धा जेड़े, मां साथे दु:ख ऊठा।"},{"book":"2 तीमुथियुस","chapter":"2","verse":"4","text":"जेबे कोई सिपाई लड़ाईया खे जाओआ, तो इजी री खातर जाओआ कि जिने से परती करी राखेया, तेसखे खुश करो और आपू खे दुनिया रे कामो रे नि फसांदा।"},{"book":"2 तीमुथियुस","chapter":"2","verse":"5","text":"तेबे अखाड़े रे लड़ने वाल़ा जे नियमो रे मुताबिक नि लड़ो, तो मुकुट नि पाँदा।"},{"book":"2 तीमुथियुस","chapter":"2","verse":"6","text":"जो जिम्मीदार मईणत करोआ, फलो रा पाअग पईले तेसखे मिलणा चाईयो।"},{"book":"2 तीमुथियुस","chapter":"2","verse":"7","text":"तूँ मेरी शिक्षा पाँदे बिचार कर। प्रभुए ताखे हर गल्ला री समज देणी।"},{"book":"2 तीमुथियुस","chapter":"2","verse":"8","text":"यीशु मसीह खे याद राख, से दाऊदो रे वंशो ते ऊआ। परमेशरे से मरे रेया बीचा ते जिऊँदा कित्तेया और ये सेई सुसमाचार ए जो आँऊ लोका बीचे प्रचार करूँआ।"},{"book":"2 तीमुथियुस","chapter":"2","verse":"9","text":"तेसी सुसमाचारो खे प्रचार करने री खातर आऊँ कुकर्मियों जेड़ा दु:ख उठाऊँआ, एथो तक कि आँऊ कैद बीए। पर कोई बी केसी खे परमेशरो रा वचन प्रचार करने ते रोकी नि सकदा।"},{"book":"2 तीमुथियुस","chapter":"2","verse":"10","text":"इजी बजअ ते आऊँ चूणे रे लोका रे फाईदे खे इतणा दुःख सईन करूँआ, ताकि सेयो बी तेस उद्धारो खे जो यीशु मसीह रे ए, अनन्त महिमा साथे पाओ।"},{"book":"2 तीमुथियुस","chapter":"2","verse":"11","text":"ये गल्ल सच्ची ए कि"},{"book":"2 तीमुथियुस","chapter":"2","verse":"12","text":"जे आसे सब्रो साथे दुःख सईन करदे रऊँगे,"},{"book":"2 तीमुथियुस","chapter":"2","verse":"13","text":"जे आसे मसीह साथे विश्वासघात करूँए,"},{"book":"2 तीमुथियुस","chapter":"2","verse":"14","text":"सबी लोका खे इना ई गल्ला री याद दलांदा रओ। परमेशरो रे सामणे सबी लोका खे सावधान करी दे कि सेयो शब्दो पाँदे तर्क-वितर्क नि करेया करो। इना गल्ला साथे कुछ लाब नि ऊँदा, बल्कि इजी ते सुणने वाल़ेया रा नाश ऊई जाओए।"},{"book":"2 तीमुथियुस","chapter":"2","verse":"15","text":"आपणे आपू खे परमेशरो खे ग्रईण करने जोगा और एड़ा काम करने वाल़ा ठराणे री कोशिश कर, जो शर्मिंदा नि ओ और जो सच्चो रे वचनो खे ठीक टंगो रे कामो रे ल्याओआ।"},{"book":"2 तीमुथियुस","chapter":"2","verse":"16","text":"बेकारो री और मूर्खता री गल्ला ते बचे रा रओ, कऊँकि एड़े लोक ओर बी अभक्तिया रे बड़दे जाणे।"},{"book":"2 तीमुथियुस","chapter":"2","verse":"17","text":"एड़िया गल्ला सड़े रे जख्मो जेड़िया फैलदिया जाणिया। हुमिनयुस और फिलेतुस तिना बीचा तेई एक ए।"},{"book":"2 तीमुथियुस","chapter":"2","verse":"18","text":"इने लोके सच्चाईया पाँदे विश्वास करना छाडीता रा। सेयो बोलोए कि परमेशरे मरे रेया विश्वासिया खे अनन्त जिन्दगी देणे खे पईले ई जिऊँदा करी ता रा। नतीजन सेयो कुछ विश्वासिया खे मसीह पाँदे विश्वास करने ते रोकणे लगी रे।"},{"book":"2 तीमुथियुस","chapter":"2","verse":"19","text":"पर परमेशरे जो पक्की निऊँ पाई राखी से मजबूत ए। तिजी पाँदे ये छाप लगी री, “प्रभु तिना लोका खे पछयाणोआ जो तिना रे आपणे ए,” और “जो कोई प्रभुए रा नाओं लओआ, से पापो ते दूर रओ।”"},{"book":"2 तीमुथियुस","chapter":"2","verse":"20","text":"केसी बी बड़े कअरो रे ना सिर्फ सुईने-चाँदिए रेई, पर लकड़ी और माट्टिया रे बी पांडे ओए। कोई-कोई पांडे खास मकसदो खे और कोई-कोई आम इस्तेमालो खे ओए।"},{"book":"2 तीमुथियुस","chapter":"2","verse":"21","text":"ईंयां ई विश्वासी बी जो आपणे आपू खे तिना सारी बुरिया गल्ला ते लग राखोगा तो से बी तेस किमती पांडे जेड़ा ठईरना जो खास मकसदो खे इस्तेमाल ओआ। तेसरी जिन्दगी पवित्र और आपणे मालको खे हर पले कामो रे इस्तेमाल ऊणी।"},{"book":"2 तीमुथियुस","chapter":"2","verse":"22","text":"ओ तीमुथियुस, जवानिया री बुरी इच्छा ते नठ। बल्कि तिना सबी लोका साथे धार्मिकता, विश्वास, प्यार और मेल-जोलो रा पीछा कर जो साफ दिलो ते प्रभुए रा नाओं लओए।"},{"book":"2 तीमुथियुस","chapter":"2","verse":"23","text":"आँऊ फेर बोलूँआ मूर्खता और अनपढ़ता री बईसी ते दूर रओ, कऊँकि तूँ जाणेया कि तिना ते चगड़े ओए।"},{"book":"2 तीमुथियुस","chapter":"2","verse":"24","text":"और प्रभुए रे दासो खे चगड़ालु नि ऊणा चाईयो, बल्कि सबी साथे मिलणसार, सईनशील और शिक्षा देणे रे निपुण ऊणा चाईयो।"},{"book":"2 तीमुथियुस","chapter":"2","verse":"25","text":"और बिरोदिया खे नरमाईया रे समजयाओ, क्या पता परमेशर तिना खे मन फिराणे रा मन देओ कि सेयो बी सच्चो खे पछयाणो।"},{"book":"2 तीमुथियुस","chapter":"2","verse":"26","text":"सेयो सचेत ऊई जाओ और शैतानो रे तेस फंदे ते छूटी जाओ जिदे शैताने तिना खे आपणी इच्छा पूरी करने खे जकड़ी राखेया।"}]}