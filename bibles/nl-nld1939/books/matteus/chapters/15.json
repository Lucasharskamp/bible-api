{"data":[{"book":"Matteus","chapter":"15","verse":"1","text":"Toen kwamen schriftgeleerden en farizeën van Jerusalem op Hem af, en zeiden:"},{"book":"Matteus","chapter":"15","verse":"2","text":"Waarom overtreden uw leerlingen de overlevering der ouden? Zij wassen hun handen niet eens, als ze brood eten."},{"book":"Matteus","chapter":"15","verse":"3","text":"Hij gaf hun ten antwoord: Waarom overtreedt gijzelf Gods gebod ter wille van uw overlevering? Want God heeft gezegd:"},{"book":"Matteus","chapter":"15","verse":"4","text":"Eert uw vader en moeder; en: Wie vader of moeder vloekt, moet sterven."},{"book":"Matteus","chapter":"15","verse":"5","text":"Maar gij verklaart: Wie tot vader of moeder zegt: “Alles, waarmee ik u van dienst zou kunnen zijn, is tot offergave bestemd,”"},{"book":"Matteus","chapter":"15","verse":"6","text":"behoeft vader of moeder niet te eren. En om uw overlevering ziet gij Gods gebod over het hoofd."},{"book":"Matteus","chapter":"15","verse":"7","text":"Huichelaars, terecht heeft Isaias van u geprofeteerd:"},{"book":"Matteus","chapter":"15","verse":"8","text":"Dit volk eert Mij met de lippen, maar hun hart is verre van Mij."},{"book":"Matteus","chapter":"15","verse":"9","text":"Ze eren Mij tevergeefs, daar ze leerstellingen voordragen, die menselijke geboden zijn."},{"book":"Matteus","chapter":"15","verse":"10","text":"En nadat Hij het volk tot Zich had geroepen, sprak Hij tot hen: Hoort en verstaat."},{"book":"Matteus","chapter":"15","verse":"11","text":"Niet wat de mond ingaat, bezoedelt den mens; maar wat de mond uitkomt, dat bezoedelt den mens."},{"book":"Matteus","chapter":"15","verse":"12","text":"Nu naderden zijn leerlingen, en zeiden tot Hem: Weet Gij wel, dat de farizeën bij het horen van dit woord zich hebben geërgerd?"},{"book":"Matteus","chapter":"15","verse":"13","text":"Hij antwoordde: Iedere plant, die mijn hemelse Vader niet heeft geplant, zal worden uitgerukt."},{"book":"Matteus","chapter":"15","verse":"14","text":"Laat hen begaan; ze zijn blinde leiders van blinden; maar als de ene blinde den anderen leidt, vallen ze allebei in de kuil."},{"book":"Matteus","chapter":"15","verse":"15","text":"Toen nam Petrus het woord, en zeide: Verklaar ons deze gelijkenis."},{"book":"Matteus","chapter":"15","verse":"16","text":"Hij sprak: Zijt ook gij nog zonder inzicht?"},{"book":"Matteus","chapter":"15","verse":"17","text":"Begrijpt gij niet, dat alles wat de mond ingaat, in de buik terecht komt, en op zekere plaats wordt uitgeworpen?"},{"book":"Matteus","chapter":"15","verse":"18","text":"Maar wat de mond uitgaat, komt voort uit het hart, en dat verontreinigt den mens."},{"book":"Matteus","chapter":"15","verse":"19","text":"Want uit het hart komen slechte gedachten voort, moord, overspel, ontucht, diefstal, valse getuigenissen, godslasteringen."},{"book":"Matteus","chapter":"15","verse":"20","text":"Dit is het, wat den mens bezoedelt. Maar met ongewassen handen eten, bezoedelt den mens niet."},{"book":"Matteus","chapter":"15","verse":"21","text":"Toen vertrok Jesus van daar, en begaf zich naar de streek van Tyrus en Sidon."},{"book":"Matteus","chapter":"15","verse":"22","text":"En zie, een kanaänietische vrouw, afkomstig uit die streek, riep Hem toe: Heb medelijden met mij, Heer, Zoon van David; mijn dochter wordt vreselijk door den duivel gekweld."},{"book":"Matteus","chapter":"15","verse":"23","text":"Hij gaf haar geen antwoord. En zijn leerlingen kwamen, en verzochten Hem: Stel haar tevreden; want ze roept ons achterna."},{"book":"Matteus","chapter":"15","verse":"24","text":"Hij antwoordde: Alleen tot de verloren schapen van het huis van Israël ben Ik gezonden."},{"book":"Matteus","chapter":"15","verse":"25","text":"Maar ze kwam naar Hem toe, wierp zich voor Hem neer, en zeide: Heer, help mij."},{"book":"Matteus","chapter":"15","verse":"26","text":"Hij gaf haar ten antwoord: Het is niet goed, het brood der kinderen te nemen, en het voor de hondjes te werpen."},{"book":"Matteus","chapter":"15","verse":"27","text":"Maar ze zeide: Ja wel, Heer; ook de hondjes eten toch van de kruimels, die van de tafel hunner meesters vallen."},{"book":"Matteus","chapter":"15","verse":"28","text":"Toen antwoordde Jesus: O vrouw, groot is uw geloof; u geschiede, zoals ge verlangt. Van dat ogenblik af was haar dochter genezen."},{"book":"Matteus","chapter":"15","verse":"29","text":"Toen Jesus van daar was vertrokken, kwam Hij aan het meer van Galilea, ging de berg op, en zette Zich daar neer."},{"book":"Matteus","chapter":"15","verse":"30","text":"Daar kwamen grote scharen naar Hem toe, die kreupelen, lammen, blinden, stommen en vele anderen bij zich hadden; men legde ze aan zijn voeten neer, en Hij genas ze."},{"book":"Matteus","chapter":"15","verse":"31","text":"De menigte stond verbaasd bij het zien, hoe stommen spraken, lammen genazen, kreupelen liepen, blinden zagen; en ze verheerlijkten den God van Israël."},{"book":"Matteus","chapter":"15","verse":"32","text":"Nu riep Jesus zijn leerlingen bijeen, en sprak: Ik heb medelijden met de schare; want reeds drie dagen zijn ze bij Mij, en ze hebben niets te eten. Ik wil ze dus niet ongespijsd laten gaan, opdat ze onderweg niet bezwijken."},{"book":"Matteus","chapter":"15","verse":"33","text":"Maar de leerlingen zeiden tot Hem: Hoe zullen we ons in een woestijn genoeg brood verschaffen, om zulk een grote menigte te verzadigen?"},{"book":"Matteus","chapter":"15","verse":"34","text":"Jesus zei hun: Hoeveel broden hebt gij? Ze antwoordden: Zeven, en enkele visjes."},{"book":"Matteus","chapter":"15","verse":"35","text":"Toen beval Hij het volk, op de grond te gaan zitten."},{"book":"Matteus","chapter":"15","verse":"36","text":"Hij nam de zeven broden en de vissen, sprak een dankzegging uit, brak ze, en gaf ze aan zijn leerlingen; en de leerlingen gaven ze aan het volk."},{"book":"Matteus","chapter":"15","verse":"37","text":"Allen aten, en werden verzadigd. En ze verzamelden de overgeschoten brokken: zeven korven vol."},{"book":"Matteus","chapter":"15","verse":"38","text":"Het waren ongeveer vier duizend mannen, die hadden gegeten, behalve nog de vrouwen en kinderen."},{"book":"Matteus","chapter":"15","verse":"39","text":"En nadat Hij de menigte had heengezonden, ging Hij de boot in, en vertrok naar het gebied van Magadán."}]}