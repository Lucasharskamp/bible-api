{"data":[{"book":"Deuteronomium","chapter":"25","verse":"1","text":"Wanneer mannen een geschil met elkander hebben, en zij brengen het voor het gerecht, en men doet een uitspraak, dan moet men den onschuldige vrij spreken, en den schuldige veroordelen."},{"book":"Deuteronomium","chapter":"25","verse":"2","text":"Wanneer de schuldige de geselstraf heeft verdiend, zal de rechter hem op de grond laten leggen, en hem in zijn bijzijn een aantal slagen laten toedienen overeenkomstig zijn misdaad."},{"book":"Deuteronomium","chapter":"25","verse":"3","text":"Hij mag hem nooit meer dan veertig slagen laten geven; want wanneer hij er hem nog meer liet toedienen, zou uw broeder openlijk worden onteerd."},{"book":"Deuteronomium","chapter":"25","verse":"4","text":"Gij moogt een rund bij het dorsen niet muilbanden."},{"book":"Deuteronomium","chapter":"25","verse":"5","text":"Wanneer broers tezamen wonen en een van hen sterft, zonder een zoon na te laten, dan zal de vrouw van den overledene geen vreemden man buiten de familie huwen; haar zwager moet gemeenschap met haar houden, haar tot vrouw nemen en zijn zwagerplicht aan haar vervullen."},{"book":"Deuteronomium","chapter":"25","verse":"6","text":"De eerste zoon dien zij baart, zal de naam van zijn gestorven broer dragen, om diens naam in Israël niet te laten uitsterven."},{"book":"Deuteronomium","chapter":"25","verse":"7","text":"Zo de man niet genegen is, om zijn schoonzuster te huwen, moet zijn schoonzuster naar de poort tot de oudsten gaan en zeggen: Mijn zwager weigert, de naam van zijn broer in Israël in stand te houden; hij wil zijn zwagerplicht aan mij niet vervullen."},{"book":"Deuteronomium","chapter":"25","verse":"8","text":"Dan zullen de oudsten van zijn stad hem laten roepen, en een onderhoud met hem hebben. Wanneer hij volhoudt en zegt: “Ik ben niet van zin, haar te huwen”,"},{"book":"Deuteronomium","chapter":"25","verse":"9","text":"dan moet zijn schoonzuster in tegenwoordigheid van de oudsten op hem toetreden, hem de schoen van zijn voet trekken, in het gezicht spuwen, en zeggen: “Zo doet men den man, die het huis van zijn broeder niet opbouwt”."},{"book":"Deuteronomium","chapter":"25","verse":"10","text":"En voortaan zal men hem in Israël noemen: barrevoetergespuis."},{"book":"Deuteronomium","chapter":"25","verse":"11","text":"Wanneer twee mannen met elkaar aan het vechten zijn, en de vrouw van den een komt er bij, om haar man te helpen tegen den ander, die hem slaat, en zij grijpt met haar hand naar diens schaamte,"},{"book":"Deuteronomium","chapter":"25","verse":"12","text":"dan moet ge haar meedogenloos de hand afkappen."},{"book":"Deuteronomium","chapter":"25","verse":"13","text":"Gij zult in uw buidel geen tweeërlei gewichten hebben, een groot en een klein,"},{"book":"Deuteronomium","chapter":"25","verse":"14","text":"en in uw huis geen tweeërlei maten, een grote en een kleine."},{"book":"Deuteronomium","chapter":"25","verse":"15","text":"Maar ge moet een zuiver en eerlijk gewicht hebben en een zuivere en eerlijke maat, opdat gij lang moogt wonen in het land, dat Jahweh, uw God, u zal geven."},{"book":"Deuteronomium","chapter":"25","verse":"16","text":"Want al wie zulke dingen doet, en onrecht begaat, is een gruwel voor Jahweh."},{"book":"Deuteronomium","chapter":"25","verse":"17","text":"Onthoud, wat Amalek u bij uw uittocht uit Egypte onderweg heeft berokkend:"},{"book":"Deuteronomium","chapter":"25","verse":"18","text":"hoe hij onderweg op u aftrok, en terwijl gij moe en uitgeput waart uw achterhoede in de rug overviel, zonder God te vrezen."},{"book":"Deuteronomium","chapter":"25","verse":"19","text":"Wanneer dus Jahweh, uw God, u in het land, dat Hij u in erfelijk bezit gaat geven, rust heeft verschaft van al uw vijanden in het rond, dan moet ge zelfs de herinnering aan Amalek onder de hemel wegvagen. Vergeet het niet."}]}