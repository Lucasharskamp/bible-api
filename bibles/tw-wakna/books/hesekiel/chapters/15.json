{"data":[{"book":"Hesekiel","chapter":"15","verse":"1","text":"Awurade asɛm baa me nkyɛn se:"},{"book":"Hesekiel","chapter":"15","verse":"2","text":"“Onipa ba, ɔkwan bɛn so na bobe dutan so bɛba mfaso asen kwae mu dua foforo biara mman?"},{"book":"Hesekiel","chapter":"15","verse":"3","text":"Wotwa dua no bi de yɛ biribi a so wɔ mfaso? Wɔde yɛ pɛe a wɔde nneɛma sensɛn so ana?"},{"book":"Hesekiel","chapter":"15","verse":"4","text":"Na sɛ wɔde ne nnyina hyɛ ogya mu na eti ne ti hyew ma mfimfini yɛ nso a, so ba mfaso bi ana?"},{"book":"Hesekiel","chapter":"15","verse":"5","text":"Na sɛ so amma mfaso bere a ɛyɛ mua no a, ɛbɛyɛ dɛn na wobetumi de ayɛ ade bi a mfaso wɔ so, bere a ahyew atɔ nso no?"},{"book":"Hesekiel","chapter":"15","verse":"6","text":"“Enti sɛɛ na Otumfo Awurade se: Sɛnea mede bobe dua a ɛfra kwaennua ama sɛ wɔmfa nsɔ ogya no, saa ɔkwan no ara so na mede nnipa a wɔte Yerusalem no nso bɛfa."},{"book":"Hesekiel","chapter":"15","verse":"7","text":"Metu mʼani asi wɔn so. Ɛwɔ mu sɛ wɔafi ogya no mu de, nanso ɛbɛhyew wɔn bio. Na sɛ mitu mʼani si wɔn so a, wubehu sɛ mene Awurade."},{"book":"Hesekiel","chapter":"15","verse":"8","text":"Mɛma asase no ada mpan efisɛ wɔanni nokware, Otumfo Awurade asɛm ni.”"}]}