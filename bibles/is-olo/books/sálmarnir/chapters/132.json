{"data":[{"book":"Sálmarnir","chapter":"132","verse":"1","text":"Manst þú, Drottinn, allar þjáningar Davíðs?"},{"book":"Sálmarnir","chapter":"132","verse":"2-5","text":"Hann náði ekki að hvílast, kom ekki dúr á auga. Þá kom honum í hug að reisa hús yfir örk þína, musteri fyrir hinn volduga í Ísrael. Og hann hét því að svo skyldi verða og sór hátíðlegan eið fyrir Drottni."},{"book":"Sálmarnir","chapter":"132","verse":"6","text":"Fyrst var örkin í Síló í Efrata og síðan í Jaar."},{"book":"Sálmarnir","chapter":"132","verse":"7","text":"Nú fær hún stað í musterinu, bústað Guðs hér á jörð. Þar munum við falla fram og tilbiðja hann."},{"book":"Sálmarnir","chapter":"132","verse":"8","text":"Rís þú upp, Drottinn! Gakktu inn í musteri þitt ásamt örk þinni, tákni máttar þíns!"},{"book":"Sálmarnir","chapter":"132","verse":"9","text":"Við munum íklæða prestana hvítum skrúða, klæðum hreinleikans. Og þjóðin mun hrópa fagnaðaróp!"},{"book":"Sálmarnir","chapter":"132","verse":"10","text":"Vísaðu Davíð þjóni þínum ekki frá – konunginum sem þú útvaldir handa þjóð þinni."},{"book":"Sálmarnir","chapter":"132","verse":"11","text":"Þú lofaðir Davíð því að sonur hans yrði eftirmaður hans, skyldi erfa hásætið. Vissulega munt þú aldrei ganga á bak orða þinna!"},{"book":"Sálmarnir","chapter":"132","verse":"12","text":"Og annað fyrirheit gafstu Davíð líka: Ef afkomendur hans héldu ákvæði sáttmála þíns við þig, þá mundi konungdómurinn haldast í ætt Davíðs að eilífu."},{"book":"Sálmarnir","chapter":"132","verse":"13","text":"Ó, Drottinn, þú hefur útvalið Jerúsalem að bústað þínum."},{"book":"Sálmarnir","chapter":"132","verse":"14","text":"„Þetta er hvíldarstaður minn um aldur og ævi,“ sagðir þú, „staðurinn sem ég hef þráð."},{"book":"Sálmarnir","chapter":"132","verse":"15","text":"Borg þessa vil ég blessa og auðga og fátæklingar hennar fá nóg að borða."},{"book":"Sálmarnir","chapter":"132","verse":"16","text":"Presta hennar mun ég íklæða hjálpræði, og hinir trúuðu er þar búa munu hrópa fagnaðaróp."},{"book":"Sálmarnir","chapter":"132","verse":"17","text":"Veldi Davíðs mun aukast, og ég mun gefa honum son, eftirmann í hásæti hans."},{"book":"Sálmarnir","chapter":"132","verse":"18","text":"Ég hyl óvini hans skömm, en á honum skal kóróna hans ljóma.“"}]}