{"data":[{"book":"Ibraniyawa","chapter":"13","verse":"1","text":"Ku ci gaba da ƙaunar juna kamar ’yan’uwa."},{"book":"Ibraniyawa","chapter":"13","verse":"2","text":"Kada ku manta da yin alheri ga baƙi, gama ta yin haka ne waɗansu suka yi wa mala’iku hidima, ba da saninsu ba."},{"book":"Ibraniyawa","chapter":"13","verse":"3","text":"Ku riƙa tunawa da waɗanda suke a kurkuku kamar tare kuke a kurkuku, da kuma waɗanda ake gwada musu azaba, kamar ku ake yi wa."},{"book":"Ibraniyawa","chapter":"13","verse":"4","text":"Aure yă zama abin girmamawa ga kowa, a kuma kiyaye gadon aure da tsabta, gama Allah zai hukunta masu zina da kuma dukan masu fasikanci."},{"book":"Ibraniyawa","chapter":"13","verse":"5","text":"Ku kiyaye kanku daga yawan son kuɗi, ku kuma gamsu da abin da kuke da shi, gama Allah ya ce,"},{"book":"Ibraniyawa","chapter":"13","verse":"6","text":"Saboda haka muna iya fitowa gabagadi, mu ce,"},{"book":"Ibraniyawa","chapter":"13","verse":"7","text":"Ku tuna da shugabanninku, waɗanda suka faɗa muku maganar Allah. Ku dubi irin rayuwar da suka yi ku kuma yi koyi da bangaskiyarsu."},{"book":"Ibraniyawa","chapter":"13","verse":"8","text":"Yesu Kiristi ba ya sākewa, shi ne a jiya, shi ne a yau, shi ne kuma har abada."},{"book":"Ibraniyawa","chapter":"13","verse":"9","text":"Kada a ɗauke muku hankali da sababbin koyarwa dabam-dabam. Yana da kyau zukatanmu su ƙarfafa ta wurin alheri, ba ta wurin abinci waɗanda ba su da amfani ga waɗanda suke cinsu."},{"book":"Ibraniyawa","chapter":"13","verse":"10","text":"Muna da bagade inda firistocin da suka yi hidima a tabanakul ba su da izini su ci."},{"book":"Ibraniyawa","chapter":"13","verse":"11","text":"Babban firist yakan ɗauki jinin dabbobi yă shiga cikin Wuri Mafi Tsarki a matsayin hadaya ta zunubi, amma jikunan dabbobin akan ƙone su a bayan sansani."},{"book":"Ibraniyawa","chapter":"13","verse":"12","text":"Haka ma Yesu ya sha wahala a bayan gari don yă tsarkake mutane ta wurin jininsa."},{"book":"Ibraniyawa","chapter":"13","verse":"13","text":"Saboda haka, sai mu fita mu je wajensa a bayan sansani, muna ɗaukar kunyar da ya sha."},{"book":"Ibraniyawa","chapter":"13","verse":"14","text":"Gama a nan ba mu da dawwammamen birni, sai dai muna zuba ido a kan birnin nan mai zuwa."},{"book":"Ibraniyawa","chapter":"13","verse":"15","text":"Saboda haka, ta wurin Yesu, bari mu ci gaba da miƙa hadaya ta yabo ga Allah, yabon leɓuna da yake shaidar sunansa."},{"book":"Ibraniyawa","chapter":"13","verse":"16","text":"Kada kuma ku manta yin aikin nagari da kuma taimakon waɗansu, gama da irin waɗannan hadayu ne Allah yake jin daɗi."},{"book":"Ibraniyawa","chapter":"13","verse":"17","text":"Ku yi wa shugabanninku biyayya ku kuma miƙa kanku ga ikonsu. Suna lura da ku kuma za su ba da lissafi a gaban Allah. Saboda haka kada ku sa su yi fushi saboda aikinsu, ku sa su yi farin ciki. In ba haka ba za su iya taimakonku ba ko kaɗan."},{"book":"Ibraniyawa","chapter":"13","verse":"18","text":"Ku yi mana addu’a. Mun tabbata cewa muna da lamiri mai kyau, kuma muna da marmari mu yi rayuwa ta bangirma a ta kowace hanya."},{"book":"Ibraniyawa","chapter":"13","verse":"19","text":"Ni musamman, ina roƙonku ku yi addu’a, don a komo da ni a gare ku ba da daɗewa ba."},{"book":"Ibraniyawa","chapter":"13","verse":"20","text":"Bari Allah na salama, wanda ta wurin jinin madawwamin alkawari ya tā da Ubangijinmu Yesu daga matattu, wannan Makiyayin tumaki mai girma,"},{"book":"Ibraniyawa","chapter":"13","verse":"21","text":"yă kintsa ku da kowane abu mai kyau domin aikata nufinsa, bari kuma yă aikata abin da zai gamshe shi cikinmu, ta wurin Yesu Kiristi, a gare shi ɗaukaka ta tabbata har abada. Amin."},{"book":"Ibraniyawa","chapter":"13","verse":"22","text":"’Yan’uwa, ina roƙonku ku yi haƙuri da wannan gargaɗi, don ba wata doguwar wasiƙa ce na rubuta muku ba."},{"book":"Ibraniyawa","chapter":"13","verse":"23","text":"Ina so ku san cewa an saki ɗan’uwanmu Timoti. In ya iso da wuri, zan zo tare da shi in gan ku."},{"book":"Ibraniyawa","chapter":"13","verse":"24","text":"Ku gai da dukan shugabanninku da kuma dukan mutanen Allah."},{"book":"Ibraniyawa","chapter":"13","verse":"25","text":"Alheri yă kasance da ku duka."}]}