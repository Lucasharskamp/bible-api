{"data":[{"book":"Ermiyaas","chapter":"45","verse":"1","text":"Bara Yehooyaaqiim ilmi Yosiyaas mootii Yihuudaa ture keessa waggaa afuraffaatti Baaruk ilmi Neeriyaa dubbii Ermiyaas irraa dhagaʼe kitaaba maramaa irratti barreesse; dubbiin Ermiyaas raajichi Baarukitti himes kanaa dha:"},{"book":"Ermiyaas","chapter":"45","verse":"2","text":"“Yaa Baaruk, Waaqayyo Waaqni Israaʼel akkana siin jedha:"},{"book":"Ermiyaas","chapter":"45","verse":"3","text":"ati, ‘Anaaf wayyoo! Waaqayyo dhibee koo irratti gadda natti dabaleera; ani aaduudhaan laafee boqonnaa dhabeera’ jette."},{"book":"Ermiyaas","chapter":"45","verse":"4","text":"Waaqayyo akkana jedhe; ‘Akkana jedhiin: Waaqayyo akkana jedha; ani guutummaa biyyattii keessaa waanan ijaare nan diiga; waanan dhaabe illee nan buqqisa."},{"book":"Ermiyaas","chapter":"45","verse":"5","text":"Egaa ati ofii keetiif waan gurguddaa ni barbaaddaa? Isaan hin barbaadin. Ani saba hundatti badiisa nan fida; garuu lafa dhaqxu hundatti lubbuu kee boojuu godhee siifan kenna, jedha Waaqayyo.’ ”"}]}