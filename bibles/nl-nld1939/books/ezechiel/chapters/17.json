{"data":[{"book":"Ezechiel","chapter":"17","verse":"1","text":"Het woord van Jahweh werd tot mij gericht:"},{"book":"Ezechiel","chapter":"17","verse":"2","text":"Mensenkind, geef aan het huis van Israël een raadsel op, draag het een gelijkenis voor"},{"book":"Ezechiel","chapter":"17","verse":"3","text":"en zeg: Zo spreekt Jahweh, de Heer! De grote arend met brede vleugels En lange wieken, Dik in de veren en bontgekleurd, Vloog naar de Libanon. Hij knakte de kruin van de ceder,"},{"book":"Ezechiel","chapter":"17","verse":"4","text":"De top van zijn takken brak hij af; Hij bracht dat naar een handelsland, En zette het in een koopmansstad."},{"book":"Ezechiel","chapter":"17","verse":"5","text":"Toen nam hij een spruit van het land, En plantte die op een zaaiveld, Zette hem op een waterrijke plek, Plaatste hem aan de oever:"},{"book":"Ezechiel","chapter":"17","verse":"6","text":"Om uit te lopen en een wijnstok te worden Met brede kroon, met korte stam; Zijn ranken moesten naar hem zijn gekeerd, Zijn wortels onder hèm blijven."},{"book":"Ezechiel","chapter":"17","verse":"7","text":"Maar er was nog een andere grote arend, Met brede vleugels, dik in de veren; En zie, die wijnstok strekte zijn wortels naar hem uit, En boog zijn ranken naar hem toe, Opdat hij hem bevochtigen zou, Meer dan het bed, waarop hij geplant was."},{"book":"Ezechiel","chapter":"17","verse":"8","text":"Toch was hij geplant op goede grond, aan rijkelijk water, Om loten te schieten, vruchten te dragen, Een pracht van een wijnstok te worden."},{"book":"Ezechiel","chapter":"17","verse":"9","text":"Zeg, zal hij gedijen, zo spreekt Jahweh, de Heer; Zullen zijn wortels niet uitgerukt worden, Zijn vruchten niet worden afgesneden, Zodat zijn frisse loof geheel verdort?"},{"book":"Ezechiel","chapter":"17","verse":"10","text":"Nog staat hij geplant, maar zal hij gedijen? Als een Oostenwind hem verzengt, Zal hij dan niet geheel verdorren Op het bed, waarop hij geplant is?"},{"book":"Ezechiel","chapter":"17","verse":"11","text":"Het woord van Jahweh werd tot mij gericht:"},{"book":"Ezechiel","chapter":"17","verse":"12","text":"Vraag eens aan het onhandelbare ras: Begrijpt ge niet, wat dat betekent? Verklaar dan: Zie, de koning van Babel is naar Jerusalem gekomen: zijn koning en groten heeft hij weggevoerd, en ze met zich meegenomen naar Babel."},{"book":"Ezechiel","chapter":"17","verse":"13","text":"Toen koos hij iemand van koninklijk geslacht, sloot met hem een verbond, en verplichtte hem onder ede. De voornaamsten van het land nam hij mee,"},{"book":"Ezechiel","chapter":"17","verse":"14","text":"opdat het een onbeduidend koninkrijk zou zijn, niet in staat zich te verheffen, maar dat zijn verbond zou naleven en het gestand doen."},{"book":"Ezechiel","chapter":"17","verse":"15","text":"Maar hij kwam tegen hem in opstand door gezanten naar Egypte te zenden, om hem paarden te geven en veel troepen. Zal hij slagen? Zal iemand, die zo doet, ontkomen; die het verbond heeft verbroken, ontsnappen?"},{"book":"Ezechiel","chapter":"17","verse":"16","text":"Zo waar Ik leef, zegt Jahweh, de Heer: in de woonplaats van den koning, die hem op de troon verhief, maar wiens eed hij schond en wiens verbond hij brak: midden in Babel zal hij sterven."},{"book":"Ezechiel","chapter":"17","verse":"17","text":"Neen, Farao zal hem niet met een grote krijgsmacht en een talrijk leger in de strijd ondersteunen, als hij een wal heeft aangelegd, verschansingen heeft gebouwd, en vele mensenlevens opoffert."},{"book":"Ezechiel","chapter":"17","verse":"18","text":"Hij is meinedig geworden door het verbond te breken. Zie, hij heeft zijn hand erop gegeven, en toch doet hij dit alles! Néén, hij zal niet ontkomen!"},{"book":"Ezechiel","chapter":"17","verse":"19","text":"Daarom, zegt Jahweh, de Heer: Zo waar ik leef, de bij Mij gezworen eed die hij schond, en het voor Mij gesloten verbond dat hij brak, zal Ik op zijn hoofd doen neerkomen."},{"book":"Ezechiel","chapter":"17","verse":"20","text":"Mijn jachtnet werp Ik over hem heen, en in mijn strik wordt hij gevangen; Ik zal hem naar Babel brengen en daar vonnissen voor de trouwbreuk, waardoor hij zich aan Mij heeft vergrepen."},{"book":"Ezechiel","chapter":"17","verse":"21","text":"Al zijn keurtroepen in al zijn legers zullen vallen door het zwaard; en die ontsnappen, zullen naar alle windstreken worden verstrooid. Zo zult ge erkennen, dat Ik, Jahweh, gesproken heb."},{"book":"Ezechiel","chapter":"17","verse":"22","text":"Dit zegt Jahweh, de Heer: Van de top des ceders zal Ik zelf een takje plukken, Van de spits zijner takken een tenger twijgje breken. Op een hoge en verheven berg zal Ik het planten,"},{"book":"Ezechiel","chapter":"17","verse":"23","text":"Op Israëls hoogste toppen zal Ik het zetten; Het zal loten schieten, vrucht vormen, En groeien tot een geweldige ceder. Daaronder zullen alle vogels rusten, Al wat vleugels heeft, zal in de schaduw van zijn takken nestelen."},{"book":"Ezechiel","chapter":"17","verse":"24","text":"En alle bomen van het veld zullen erkennen, Dat Ik, Jahweh, een hoge boom vernederd, Een lage boom verheven heb; Een frisse boom verdroogd, Een dorre boom tot bloei heb gebracht. Ik, Jahweh, heb gesproken, en zal het doen!"}]}