{"data":[{"book":"Efesofo","chapter":"6","verse":"1","text":"Mma, muntie mo awofo asɛm wɔ Awurade mu efisɛ saa na eye."},{"book":"Efesofo","chapter":"6","verse":"2","text":"“Di wʼagya ne wo na ni,” eyi ne mmaransɛm a edi kan a bɔhyɛ ka ho,"},{"book":"Efesofo","chapter":"6","verse":"3","text":"“na asi wo yiye na wo nna nso aware wɔ asase yi so.”"},{"book":"Efesofo","chapter":"6","verse":"4","text":"Agyanom, monnhyɛ mo mma abufuw. Na mmom montetew wɔn wɔ Awurade nkyerɛkyerɛ mu."},{"book":"Efesofo","chapter":"6","verse":"5","text":"Nkoa, momfa obu ne osuro mfi koma pa mu nyɛ osetie mma mo honam fam wuranom, sɛnea mobɛyɛ osetie ama Kristo no ara."},{"book":"Efesofo","chapter":"6","verse":"6","text":"Monyɛ osetie mma wɔn, ɛnyɛ sɛ mobɛsɔ wɔn ani wɔ bere a wɔrehwɛ mo nko ara, na mmom monyɛ sɛ Kristo nkoa a mufi mo koma mu reyɛ Onyankopɔn apɛde."},{"book":"Efesofo","chapter":"6","verse":"7","text":"Momfa mo koma nyinaa nsom sɛnea moresom Awurade a ɛnyɛ nnipa,"},{"book":"Efesofo","chapter":"6","verse":"8","text":"efisɛ munim sɛ adwuma pa biara a obi yɛ no, sɛ ɔyɛ ɔsomfo anaa ɔde ne ho no, Awurade betua no so ka."},{"book":"Efesofo","chapter":"6","verse":"9","text":"Awuranom, saa ara na mo nso monyɛ mo asomfo. Munnyae wɔn ahunahuna efisɛ mo ne mo asomfo nyinaa wɔ owura baako a ɔwɔ ɔsoro; na ɔno de, ɔnhwɛ anim."},{"book":"Efesofo","chapter":"6","verse":"10","text":"Nea etwa to ne sɛ, monyɛ den wɔ ne tumi kɛse no mu."},{"book":"Efesofo","chapter":"6","verse":"11","text":"Monhyɛ Onyankopɔn akode nyinaa na moatumi agyina ɔbonsam nhyehyɛe ano."},{"book":"Efesofo","chapter":"6","verse":"12","text":"Efisɛ ɛnyɛ yɛne mogya ne ɔhonam na anya, na mmom yɛne mpanyinni ne tumidi ne wiase yi sum mu atumfo ne ahonhommɔne a ɛwɔ soro hɔ na anya."},{"book":"Efesofo","chapter":"6","verse":"13","text":"Eyi nti, monhyɛ Onyankopɔn akode nyinaa, na sɛ da bɔne no ba a moatumi agyina, na muwie biribiara a moagyina pintinn."},{"book":"Efesofo","chapter":"6","verse":"14","text":"Enti munnyina pintinn na momfa nokware mmɔ mo asen, na monhyɛ trenee nkatabo,"},{"book":"Efesofo","chapter":"6","verse":"15","text":"na momfa Asɛmpa no asomdwoe no nhyehyɛ mo anan."},{"book":"Efesofo","chapter":"6","verse":"16","text":"Eyinom nyinaa akyi no, momfa gyidi kyɛm, nea mode bedum ɔbɔnefo bɛma a ɛredɛw no."},{"book":"Efesofo","chapter":"6","verse":"17","text":"Momfa nkwagye dade kyɛw ne Honhom no afoa a ɛyɛ Onyankopɔn asɛm no."},{"book":"Efesofo","chapter":"6","verse":"18","text":"Mommɔ mpae mmere nyinaa mu wɔ Honhom mu, mpaebɔ ahorow ne nkotosrɛ mu. Eyi nti monna mo ho so, na mommɔ mpae mma ahotefo."},{"book":"Efesofo","chapter":"6","verse":"19","text":"Mommɔ mpae mma me nso na sɛ mibue mʼano a, wɔama me asɛm aka, na matumi akasa akokoduru so ada Asɛmpa no mu ahintasɛm adi."},{"book":"Efesofo","chapter":"6","verse":"20","text":"Mprempren meyɛ ho nanmusini a meda mpokyerɛ mu. Ɛno nti, mommɔ mpae mma me na matumi de akokoduru apae mu aka no sɛnea ɛsɛ sɛ meka no."},{"book":"Efesofo","chapter":"6","verse":"21","text":"Yɛn nua dɔfo Tihiko a ɔyɛ Awurade adwumayɛ mu somfo nokwafo no bɛka biribiara akyerɛ mo sɛnea ɛbɛyɛ a mubehu sɛnea me ho te ne dwuma a meredi."},{"book":"Efesofo","chapter":"6","verse":"22","text":"Eyi nti na meresoma no mo nkyɛn, ama moahu sɛnea yɛn ho te, na wahyɛ mo nkuran nso."},{"book":"Efesofo","chapter":"6","verse":"23","text":"Asomdwoe nka anuanom nyinaa, na Agya Nyankopɔn ne Awurade Yesu Kristo mma mo nokware dɔ."},{"book":"Efesofo","chapter":"6","verse":"24","text":"Onyankopɔn adom nka wɔn a wɔdɔ yɛn Awurade Yesu Kristo daa nyinaa no."}]}