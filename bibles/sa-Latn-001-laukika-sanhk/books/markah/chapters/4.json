{"data":[{"book":"mArkaH","chapter":"4","verse":"1","text":"anantaraM sa samudrataTe punarupadeSTuM prArebhe, tatastatra bahujanAnAM samAgamAt sa sAgaropari naukAmAruhya samupaviSTaH; sarvve lokAH samudrakUle tasthuH|"},{"book":"mArkaH","chapter":"4","verse":"2","text":"tadA sa dRSTAntakathAbhi rbahUpadiSTavAn upadizaMzca kathitavAn,"},{"book":"mArkaH","chapter":"4","verse":"3","text":"avadhAnaM kuruta, eko bIjavaptA bIjAni vaptuM gataH;"},{"book":"mArkaH","chapter":"4","verse":"4","text":"vapanakAle kiyanti bIjAni mArgapAzve patitAni, tata AkAzIyapakSiNa etya tAni cakhAduH|"},{"book":"mArkaH","chapter":"4","verse":"5","text":"kiyanti bIjAni svalpamRttikAvatpASANabhUmau patitAni tAni mRdolpatvAt zIghramaGkuritAni;"},{"book":"mArkaH","chapter":"4","verse":"6","text":"kintUdite sUryye dagdhAni tathA mUlAno nAdhogatatvAt zuSkANi ca|"},{"book":"mArkaH","chapter":"4","verse":"7","text":"kiyanti bIjAni kaNTakivanamadhye patitAni tataH kaNTakAni saMvRdvya tAni jagrasustAni na ca phalitAni|"},{"book":"mArkaH","chapter":"4","verse":"8","text":"tathA kiyanti bIjAnyuttamabhUmau patitAni tAni saMvRdvya phalAnyutpAditAni kiyanti bIjAni triMzadguNAni kiyanti SaSTiguNAni kiyanti zataguNAni phalAni phalitavanti|"},{"book":"mArkaH","chapter":"4","verse":"9","text":"atha sa tAnavadat yasya zrotuM karNau staH sa zRNotu|"},{"book":"mArkaH","chapter":"4","verse":"10","text":"tadanantaraM nirjanasamaye tatsaGgino dvAdazaziSyAzca taM taddRSTAntavAkyasyArthaM papracchuH|"},{"book":"mArkaH","chapter":"4","verse":"11","text":"tadA sa tAnuditavAn IzvararAjyasya nigUDhavAkyaM boddhuM yuSmAkamadhikAro'sti;"},{"book":"mArkaH","chapter":"4","verse":"12","text":"kintu ye vahirbhUtAH \"te pazyantaH pazyanti kintu na jAnanti, zRNvantaH zRNvanti kintu na budhyante, cettai rmanaHsu kadApi parivarttiteSu teSAM pApAnyamocayiSyanta,\" atohetostAn prati dRSTAntaireva tAni mayA kathitAni|"},{"book":"mArkaH","chapter":"4","verse":"13","text":"atha sa kathitavAn yUyaM kimetad dRSTAntavAkyaM na budhyadhve? tarhi kathaM sarvvAn dRSTAntAna bhotsyadhve?"},{"book":"mArkaH","chapter":"4","verse":"14","text":"bIjavaptA vAkyarUpANi bIjAni vapati;"},{"book":"mArkaH","chapter":"4","verse":"15","text":"tatra ye ye lokA vAkyaM zRNvanti, kintu zrutamAtrAt zaitAn zIghramAgatya teSAM manaHsUptAni tAni vAkyarUpANi bIjAnyapanayati taeva uptabIjamArgapArzvesvarUpAH|"},{"book":"mArkaH","chapter":"4","verse":"16","text":"ye janA vAkyaM zrutvA sahasA paramAnandena gRhlanti, kintu hRdi sthairyyAbhAvAt kiJcit kAlamAtraM tiSThanti tatpazcAt tadvAkyahetoH"},{"book":"mArkaH","chapter":"4","verse":"17","text":"kutracit kleze upadrave vA samupasthite tadaiva vighnaM prApnuvanti taeva uptabIjapASANabhUmisvarUpAH|"},{"book":"mArkaH","chapter":"4","verse":"18","text":"ye janAH kathAM zRNvanti kintu sAMsArikI cintA dhanabhrAnti rviSayalobhazca ete sarvve upasthAya tAM kathAM grasanti tataH mA viphalA bhavati"},{"book":"mArkaH","chapter":"4","verse":"19","text":"taeva uptabIjasakaNTakabhUmisvarUpAH|"},{"book":"mArkaH","chapter":"4","verse":"20","text":"ye janA vAkyaM zrutvA gRhlanti teSAM kasya vA triMzadguNAni kasya vA SaSTiguNAni kasya vA zataguNAni phalAni bhavanti taeva uptabIjorvvarabhUmisvarUpAH|"},{"book":"mArkaH","chapter":"4","verse":"21","text":"tadA so'paramapi kathitavAn kopi jano dIpAdhAraM parityajya droNasyAdhaH khaTvAyA adhe vA sthApayituM dIpamAnayati kiM?"},{"book":"mArkaH","chapter":"4","verse":"22","text":"atoheto ryanna prakAzayiSyate tAdRg lukkAyitaM kimapi vastu nAsti; yad vyaktaM na bhaviSyati tAdRzaM guptaM kimapi vastu nAsti|"},{"book":"mArkaH","chapter":"4","verse":"23","text":"yasya zrotuM karNau staH sa zRNotu|"},{"book":"mArkaH","chapter":"4","verse":"24","text":"aparamapi kathitavAn yUyaM yad yad vAkyaM zRNutha tatra sAvadhAnA bhavata, yato yUyaM yena parimANena parimAtha tenaiva parimANena yuSmadarthamapi parimAsyate; zrotAro yUyaM yuSmabhyamadhikaM dAsyate|"},{"book":"mArkaH","chapter":"4","verse":"25","text":"yasyAzraye varddhate tasmai aparamapi dAsyate, kintu yasyAzraye na varddhate tasya yat kiJcidasti tadapi tasmAn neSyate|"},{"book":"mArkaH","chapter":"4","verse":"26","text":"anantaraM sa kathitavAn eko lokaH kSetre bIjAnyuptvA"},{"book":"mArkaH","chapter":"4","verse":"27","text":"jAgaraNanidrAbhyAM divAnizaM gamayati, parantu tadvIjaM tasyAjJAtarUpeNAGkurayati varddhate ca;"},{"book":"mArkaH","chapter":"4","verse":"28","text":"yatohetoH prathamataH patrANi tataH paraM kaNizAni tatpazcAt kaNizapUrNAni zasyAni bhUmiH svayamutpAdayati;"},{"book":"mArkaH","chapter":"4","verse":"29","text":"kintu phaleSu pakkeSu zasyacchedanakAlaM jJAtvA sa tatkSaNaM zasyAni chinatti, anena tulyamIzvararAjyaM|"},{"book":"mArkaH","chapter":"4","verse":"30","text":"punaH so'kathayad IzvararAjyaM kena samaM? kena vastunA saha vA tadupamAsyAmi?"},{"book":"mArkaH","chapter":"4","verse":"31","text":"tat sarSapaikena tulyaM yato mRdi vapanakAle sarSapabIjaM sarvvapRthivIsthabIjAt kSudraM"},{"book":"mArkaH","chapter":"4","verse":"32","text":"kintu vapanAt param aGkurayitvA sarvvazAkAd bRhad bhavati, tasya bRhatyaH zAkhAzca jAyante tatastacchAyAM pakSiNa Azrayante|"},{"book":"mArkaH","chapter":"4","verse":"33","text":"itthaM teSAM bodhAnurUpaM so'nekadRSTAntaistAnupadiSTavAn,"},{"book":"mArkaH","chapter":"4","verse":"34","text":"dRSTAntaM vinA kAmapi kathAM tebhyo na kathitavAn pazcAn nirjane sa ziSyAn sarvvadRSTAntArthaM bodhitavAn|"},{"book":"mArkaH","chapter":"4","verse":"35","text":"taddinasya sandhyAyAM sa tebhyo'kathayad Agacchata vayaM pAraM yAma|"},{"book":"mArkaH","chapter":"4","verse":"36","text":"tadA te lokAn visRjya tamavilambaM gRhItvA naukayA pratasthire; aparA api nAvastayA saha sthitAH|"},{"book":"mArkaH","chapter":"4","verse":"37","text":"tataH paraM mahAjhaJbhzagamAt nau rdolAyamAnA taraGgeNa jalaiH pUrNAbhavacca|"},{"book":"mArkaH","chapter":"4","verse":"38","text":"tadA sa naukAcazcAdbhAge upadhAne ziro nidhAya nidrita AsIt tataste taM jAgarayitvA jagaduH, he prabho, asmAkaM prANA yAnti kimatra bhavatazcintA nAsti?"},{"book":"mArkaH","chapter":"4","verse":"39","text":"tadA sa utthAya vAyuM tarjitavAn samudraJcoktavAn zAntaH susthirazca bhava; tato vAyau nivRtte'bdhirnistaraGgobhUt|"},{"book":"mArkaH","chapter":"4","verse":"40","text":"tadA sa tAnuvAca yUyaM kuta etAdRkzaGkAkulA bhavata? kiM vo vizvAso nAsti?"},{"book":"mArkaH","chapter":"4","verse":"41","text":"tasmAtte'tIvabhItAH parasparaM vaktumArebhire, aho vAyuH sindhuzcAsya nidezagrAhiNau kIdRgayaM manujaH|"}]}