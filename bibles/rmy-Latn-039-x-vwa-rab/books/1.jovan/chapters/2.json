{"data":[{"book":"1. Jovan","chapter":"2","verse":"1","text":"Mle čhavoralen, akava pisinava tumenđe te na grešinen. Ali, hem te neko ćerela greh, isi amen Zastupniko koro Dad, e Isuse Hriste, e pravedniko."},{"book":"1. Jovan","chapter":"2","verse":"2","text":"Ovi žrtva dindi zako oprostiba amare grehengoro, hem na samo amare nego hem sa e manušengere grehengoro."},{"book":"1. Jovan","chapter":"2","verse":"3","text":"A palo akava džanaja da pendžaraja le: te ićeraja amen ko lesere naredbe."},{"book":"1. Jovan","chapter":"2","verse":"4","text":"Okova kova vaćeri da pendžari le, a na ićeri pe ko lesere naredbe, ovi hovavno hem ano leste nane čačipe."},{"book":"1. Jovan","chapter":"2","verse":"5","text":"A ko ićeri pe ko lesere lafija, ano leste o manglipe e Devlesoro čače alo đi ko savršenstvo. Palo adava džanaja da injam ano leste."},{"book":"1. Jovan","chapter":"2","verse":"6","text":"Ko vaćeri da ačhola ano leste, ov mora te živini ađahar sar so o Hrist živinđa."},{"book":"1. Jovan","chapter":"2","verse":"7","text":"Mle manglalen, na pisinava tumenđe nesavi nevi naredba, nego i purani naredba savi ine tumen taro anglunipe. Adaja purani naredbai o lafi savo šunđen."},{"book":"1. Jovan","chapter":"2","verse":"8","text":"A palem, pisinava tumenđe nevi naredba, savakoro čačipe dičhola ano leste hem ana tumende. Adalese so, i tomina nakhela, a i čačikani svetlost već sijajini."},{"book":"1. Jovan","chapter":"2","verse":"9","text":"Ko vaćeri dai ani svetlost, a mrzini ple phrale, panai ani tomina."},{"book":"1. Jovan","chapter":"2","verse":"10","text":"Ko mangela ple phrale, živini ani svetlost hem nane so te peraj le ano greh."},{"book":"1. Jovan","chapter":"2","verse":"11","text":"A ko mrzini ple phrale, ovi ani tomina – phirela ani tomina hem na džanel kaj džala, adalese so i tomina korjarđa lesere jaćha."},{"book":"1. Jovan","chapter":"2","verse":"12","text":"Pisinava tumenđe, čhavoralen,"},{"book":"1. Jovan","chapter":"2","verse":"13","text":"Pisinava tumenđe, dadalen,"},{"book":"1. Jovan","chapter":"2","verse":"14","text":"Pisinđum tumenđe, čhavoralen,"},{"book":"1. Jovan","chapter":"2","verse":"15","text":"Ma mangen akava sveto ni okova soi ano sveto. Te neko mangela o sveto, ano leste nane e Dadesoro manglipe."},{"book":"1. Jovan","chapter":"2","verse":"16","text":"Adalese so, sa soi ano sveto – i požuda e telosiri, i požuda e jaćhengiri hem o barikanipe zbog o barvalipe – na avela e Dadestar, nego e svetostar."},{"book":"1. Jovan","chapter":"2","verse":"17","text":"O sveto hem lesere požude nakhena, a ko ćerela e Devlesiri volja živini zauvek."},{"book":"1. Jovan","chapter":"2","verse":"18","text":"Mle čhavoralen, poslednjoi vreme, hem sar so šunđen, avela o antihrist. Već akana iklile but antihristija, hem palo adava džanaja dai poslednjo vreme."},{"book":"1. Jovan","chapter":"2","verse":"19","text":"Cidinde pe amendar, ali na inele čače amare. Adalese so, te čače inele amare, ka ačhoven ine amencar. Ali adaleja mothovđa pe da on nane amare."},{"book":"1. Jovan","chapter":"2","verse":"20","text":"Ali tumen isi pomazanje e Svetonestar, i sare džanen soi čačipe."},{"book":"1. Jovan","chapter":"2","verse":"21","text":"Na pisinava tumenđe adalese so na džanen o čačipe, nego adalese so džanen le hem adalese so nijekh hovajba na avela e čačipnastar."},{"book":"1. Jovan","chapter":"2","verse":"22","text":"Koi hovavno te nane okova kova na priznajini dai o Isus o Hrist. Ko na priznajini e Dade hem e Čhave – ovi o antihrist."},{"book":"1. Jovan","chapter":"2","verse":"23","text":"Ko na priznajini e Čhave, nane le ni e Dade. Ko priznajini e Čhave, isi le hem e Dade."},{"book":"1. Jovan","chapter":"2","verse":"24","text":"Okova so šunđen taro anglunipe, nek ačhol ana tumende. Te adava so šunđen taro anglunipe ačhola ana tumende, onda hem tumen ka ačhoven ano Čhavo hem ano Dad."},{"book":"1. Jovan","chapter":"2","verse":"25","text":"A akavai o obećanje savo dinđa amen: o večno dživdipe."},{"book":"1. Jovan","chapter":"2","verse":"26","text":"Akava pisinava tumenđe okolendar kola legarena tumen ko hovajba."},{"book":"1. Jovan","chapter":"2","verse":"27","text":"Ali tumen priminđen o pomazanje olestar, savo ačhola ana tumende, i na valjani neko te sikaj tumen. A lesoro pomazanje sikaj tumen oto sa, hem adavai čačipe, a na hovajba. Adalese, sar so sikavđa tumen, ađahar ačhoven ano Hrist."},{"book":"1. Jovan","chapter":"2","verse":"28","text":"I akana, mle čhavoralen, ačhoven ano leste, te šaj ovel amen pouzdanje anglo leste kad ov ka mothoj pe, te na lađa kad ka avel."},{"book":"1. Jovan","chapter":"2","verse":"29","text":"Sar so džanena dai o Hrist pravedno, džanena hem dai olestar bijando đijekh kova ćerela okova soi pravedno."}]}