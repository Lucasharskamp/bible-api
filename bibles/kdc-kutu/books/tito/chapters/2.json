{"data":[{"book":"Tito","chapter":"2","verse":"1","text":"Lakini gweye kolondeka ufundize mafundizo gailumbile na mafundizo ga ukweli."},{"book":"Tito","chapter":"2","verse":"2","text":"Walongele wambigalo wavele wailongoze wenyego, wakale kwa kutegelezigwa, wawe na nzewele zinogile, wawe na tamanilo digangamale, unogelwa na kufunga umoyo."},{"book":"Tito","chapter":"2","verse":"3","text":"Vivija walongele watwanzi wavele wakale ugima wa kung'ala, sekewawalonge vihile wanhu hebu kuwa watumwa wa ugimbi. Wolondeka kufundiza mbuli zinogile,"},{"book":"Tito","chapter":"2","verse":"4","text":"muladi wawafundize wandele kuwanogela wakasano zao na wanao,"},{"book":"Tito","chapter":"2","verse":"5","text":"wailongoze vinogile, wang'ale, walolese kae zao, wawategeleze wakasano zao, muladi usenga wa Mulungu sekeulongigwe vihile."},{"book":"Tito","chapter":"2","verse":"6","text":"Vivija wagangamize wabwanga wailongoze wenyego mna ikila kinhu."},{"book":"Tito","chapter":"2","verse":"7","text":"Mzimbuli zose gweye kolondeka uwe kilaguso cha kutenda ganogile, mna gamafundizo gako ulaguse ukweli na sambi utende mwangalo."},{"book":"Tito","chapter":"2","verse":"8","text":"Ulonzi wako sekeutagusigwe, muladi wose wokulema gweye wagwe kinyala kwa kuswela kulonga gehile kumwetu."},{"book":"Tito","chapter":"2","verse":"9","text":"Vivija walongele watumwa wawategeleze wakulu zao na wawanogeze mna izimbuli zose. Sekewaibamilile nao,"},{"book":"Tito","chapter":"2","verse":"10","text":"hebu kuwebila vinhu vao, lakini walaguse wanoga na kutamaniligwa kwa sang'hano zao zose, muladi mafundizo ga Mulungu Mkombola wetu gagweleligwe nhogolwa na wanhu."},{"book":"Tito","chapter":"2","verse":"11","text":"Kwavija ng'hekewa ya Mulungu igubuligwa kwa kuwakombola wanhu wose."},{"book":"Tito","chapter":"2","verse":"12","text":"Ng'hekewa ino yotufunza tuleme mbuli hazimnogelaga Mulungu na kusulukila vinhu va mwiisi ino, lakini tuilongoze wenyego, tukale ugima wa kumnogela Mulungu mwiisi ino ya sambi,"},{"book":"Tito","chapter":"2","verse":"13","text":"kuno tobeta siku dijo da deng'ho ditutamanila, kipindi ukulu wa Mulungu wetu mkulu na Mkombola wetu Yesu Kilisito vonda ulawilile."},{"book":"Tito","chapter":"2","verse":"14","text":"Yesu kailava mwenyego mbuli yetu muladi yatulekese kulawa mna izinzambi na kututenda wanhu wanogile weli wake mwenyego, wanhu wosulukila kutenda ganogile."},{"book":"Tito","chapter":"2","verse":"15","text":"Avo ufundize vinhu vino, sang'hanila udahi wako wose kwa kuwagangamiza na kuwazuma. Munhu yoyose sekeyakubeze."}]}