{"data":[{"book":"Handelingen","chapter":"10","verse":"1","text":"Te Cesarea woonde een man, Cornélius geheten, een honderdman van de legerafdeling, die de Italiaanse werd genoemd."},{"book":"Handelingen","chapter":"10","verse":"2","text":"Hij was vroom en godvrezend met heel zijn gezin, gaf veel aalmoezen aan het volk en bad zonder ophouden tot God."},{"book":"Handelingen","chapter":"10","verse":"3","text":"Zekere dag, tegen het negende uur, zag hij duidelijk in een visioen een engel Gods bij zich binnentreden, die tot hem sprak: Cornélius!"},{"book":"Handelingen","chapter":"10","verse":"4","text":"Hij staarde hem angstig aan, en zeide: Wat is er, Heer? Hij sprak tot hem: Uw gebeden en aalmoezen zijn opgestegen, en worden voor Gods aanschijn herdacht."},{"book":"Handelingen","chapter":"10","verse":"5","text":"Zend nu een paar mannen naar Joppe, om zekeren Simon te ontbieden, die ook Petrus wordt genoemd."},{"book":"Handelingen","chapter":"10","verse":"6","text":"Hij woont bij een leerlooier Simon in, wiens huis aan zee is gelegen."},{"book":"Handelingen","chapter":"10","verse":"7","text":"Zodra de engel, die tot hem sprak, zich had verwijderd, ontbood hij twee van zijn dienaars en een vroom soldaat uit zijn oppassers;"},{"book":"Handelingen","chapter":"10","verse":"8","text":"hij legde hun alles uit, en zond hen naar Joppe."},{"book":"Handelingen","chapter":"10","verse":"9","text":"De volgende dag tegen het zesde uur, terwijl ze nog. onderweg waren, maar de stad reeds begonnen te naderen, ging Petrus naar het dakterras, om te bidden."},{"book":"Handelingen","chapter":"10","verse":"10","text":"Na enige tijd kreeg hij honger, en wilde wat eten. Terwijl men iets gereedmaakte, kwam hij in geestverrukking."},{"book":"Handelingen","chapter":"10","verse":"11","text":"Hij zag de hemel geopend, en een soort zak als een groot laken, die aan de vier uiteinden werd neergelaten en op de aarde terechtkwam."},{"book":"Handelingen","chapter":"10","verse":"12","text":"Daarin bevonden zich allerlei viervoetige en kruipende dieren der aarde en vogels uit de lucht."},{"book":"Handelingen","chapter":"10","verse":"13","text":"En een stem klonk hem tegen: Sta op, Petrus, slacht en eet."},{"book":"Handelingen","chapter":"10","verse":"14","text":"Maar Petrus sprak: Onmogelijk, Heer; want nog nooit heb ik iets gegeten, wat bezoedeld is, of onrein."},{"book":"Handelingen","chapter":"10","verse":"15","text":"Weer klonk tot hem een stem, nu voor de tweede maal: Wat God rein heeft verklaard, moogt gij niet bezoedeld noemen."},{"book":"Handelingen","chapter":"10","verse":"16","text":"Dit gebeurde tot driemaal toe; daarna werd plotseling de zak naar de hemel opgetrokken."},{"book":"Handelingen","chapter":"10","verse":"17","text":"Terwijl Petrus zich afvroeg, wat het visioen, dat hij aanschouwd had, wel mocht betekenen, zie, daar stonden de mannen voor de deur, die door Cornélius waren gezonden, en die naar het huis van Simon vroegen."},{"book":"Handelingen","chapter":"10","verse":"18","text":"Luid roepend vroegen ze, of Simon, die Petrus genoemd wordt, daar ook verblijf hield."},{"book":"Handelingen","chapter":"10","verse":"19","text":"Terwijl Petrus bleef nadenken over het visioen, sprak de Geest: Daar zijn drie mannen, die naar u vragen."},{"book":"Handelingen","chapter":"10","verse":"20","text":"Sta dus op, ga naar beneden, en trek zonder enig bedenken met hen mee; want Ik heb ze gezonden."},{"book":"Handelingen","chapter":"10","verse":"21","text":"Petrus ging naar beneden, en sprak tot de mannen: Zie, ik ben degene, dien gij zoekt; wat is de reden van uw komst?"},{"book":"Handelingen","chapter":"10","verse":"22","text":"Ze zeiden: De honderdman Cornélius, een rechtvaardig en godvrezend man, in hoog aanzien bij heel het joodse volk, heeft van een heiligen engel een godsspraak ontvangen, om u in zijn huis te ontbieden, en te horen, wat ge hem hebt te zeggen."},{"book":"Handelingen","chapter":"10","verse":"23","text":"Hierop verzocht hij hun, binnen te komen en zijn gasten te zijn. De volgende dag vertrok hij met hen, en ging op weg; ook enige broeders uit Joppe gingen met hen mee."},{"book":"Handelingen","chapter":"10","verse":"24","text":"De dag daarna kwam hij te Cesarea aan. Cornélius verwachtte hem, en had zijn bloedverwanten en beste vrienden bij zich genodigd."},{"book":"Handelingen","chapter":"10","verse":"25","text":"Zodra Petrus aankwam, ging Cornélius hem tegemoet, wierp zich ter aarde, en knielde aan zijn voeten neer."},{"book":"Handelingen","chapter":"10","verse":"26","text":"Maar Petrus beurde hem op, en sprak: Sta op; ook ik ben maar een mens."},{"book":"Handelingen","chapter":"10","verse":"27","text":"Met hem sprekende ging hij naar binnen, en vond er velen bijeen."},{"book":"Handelingen","chapter":"10","verse":"28","text":"En hij zeide tot hen: Gij weet, dat het een jood niet geoorloofd is, omgang te hebben met een heiden, of hem aan huis te bezoeken; maar God heeft me doen weten, dat geen enkel mens besmet of onrein mag worden genoemd."},{"book":"Handelingen","chapter":"10","verse":"29","text":"Daarom ben ik gekomen, toen ik ontboden werd, zonder enig bezwaar te maken. Ik vraag dus alleen naar de reden, waarom gij mij hebt ontboden."},{"book":"Handelingen","chapter":"10","verse":"30","text":"Cornélius antwoordde; Juist vier dagen geleden, tegen het negende uur, was ik thuis in gebed; en zie, daar stond voor mij een man, in helderwit gewaad."},{"book":"Handelingen","chapter":"10","verse":"31","text":"Hij sprak: Cornélius, uw gebed is verhoord, en uw aalmoezen zijn voor Gods aanschijn herdacht."},{"book":"Handelingen","chapter":"10","verse":"32","text":"Zend dus iemand naar Joppe, om Simon te ontbieden, die ook Petrus wordt genoemd; hij verblijft in het huis van den leerlooier Simon, dat aan zee is gelegen."},{"book":"Handelingen","chapter":"10","verse":"33","text":"Toen heb ik u dadelijk ontboden; en ge hebt goed gedaan, met over te komen. Nu zijn wij allen voor Gods aanschijn bijeen, om alles te vernemen, wat u door den Heer is bevolen."},{"book":"Handelingen","chapter":"10","verse":"34","text":"Toen opende Petrus de mond, en sprak Nu zie ik waarachtig, dat er bij God geen aanzien van personen bestaat;"},{"book":"Handelingen","chapter":"10","verse":"35","text":"maar dat al wie Hem vreest en gerechtigheid doet, Hem welgevallig is, tot welk volk hij ook hoort."},{"book":"Handelingen","chapter":"10","verse":"36","text":"Dit is het woord, dat Hij aan de kinderen Israëls heeft verkondigd. toen Hij de blijde boodschap bracht van vrede door Jesus Christus: Hij is de Heer van àllen."},{"book":"Handelingen","chapter":"10","verse":"37","text":"Gij weet, wat er na het doopsel, dat Johannes gepreekt heeft, van Galilea af door heel Judea is gebeurd."},{"book":"Handelingen","chapter":"10","verse":"38","text":"Hoe God Jesus van Názaret met den Heiligen Geest en met kracht heeft gezalfd hoe Hij weldoende rondging en allen genas, die door den duivel werden beheerst, omdat God met Hem was."},{"book":"Handelingen","chapter":"10","verse":"39","text":"En wij, wij zijn getuigen van alles wat Hij gedaan heeft in het land van de Joden en in Jerusalem. Hem hebben ze aan het kruis geslagen, en gedood;"},{"book":"Handelingen","chapter":"10","verse":"40","text":"maar God heeft Hem de derde dag opgewekt en Hem laten verschijnen:"},{"book":"Handelingen","chapter":"10","verse":"41","text":"niet aan heel het volk, maar aan de getuigen, door God voorbeschikt: aan ons, die met Hem gegeten hebben en gedronken na zijn verrijzenis uit de doden."},{"book":"Handelingen","chapter":"10","verse":"42","text":"En ons heeft Hij de opdracht gegeven, aan het volk te prediken en te getuigen, dat Hij door God is aangesteld als Rechter van levenden en doden."},{"book":"Handelingen","chapter":"10","verse":"43","text":"Van Hem getuigen al de profeten, dat ieder. die in Hem gelooft, vergiffenis van zonden verkrijgt door zijn Naam."},{"book":"Handelingen","chapter":"10","verse":"44","text":"Nog was Petrus aan het woord, toen de Heilige Geest op allen neerdaalde, die naar de toespraak stonden te luisteren."},{"book":"Handelingen","chapter":"10","verse":"45","text":"De gelovigen uit de besnijdenis die met Petrus waren meegekomen, stonden verbaasd. dat de gave van den Heiligen Geest ook over de heidenen was uitgestort;"},{"book":"Handelingen","chapter":"10","verse":"46","text":"want ze hoorden hen in talen spreken, en God verheerlijken. Toen hernam Petrus:"},{"book":"Handelingen","chapter":"10","verse":"47","text":"Zou iemand het water kunnen weigeren, en deze mensen niet dopen, die toch den Heiligen Geest hebben ontvangen, juist zoals wij?"},{"book":"Handelingen","chapter":"10","verse":"48","text":"En hij beval, hen te dopen in de naam van Jesus Christus Toen verzochten ze hem, enkele dagen te blijven."}]}