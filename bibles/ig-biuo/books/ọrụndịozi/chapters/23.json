{"data":[{"book":"Ọrụ Ndị Ozi","chapter":"23","verse":"1","text":"Mgbe Pọl legidere ndị nzukọ a anya, ọ sịrị, “Ụmụnna m, mụ onwe m ejirila ezi akọnuche bie ndụ m niile nʼihu Chineke ruokwa ụbọchị taa.”"},{"book":"Ọrụ Ndị Ozi","chapter":"23","verse":"2","text":"Nke a mere, Ananayas onyeisi nchụaja nyere iwu ka ndị nọ ya nso tie ya aka nʼọnụ."},{"book":"Ọrụ Ndị Ozi","chapter":"23","verse":"3","text":"Ma Pọl, sịrị ya, “Otu a ka Chineke ga-esi tie gị, gị mgbidi e tere nzu. Ụdị onye ikpe dị aṅaa ka ị bụ i ji na-emebi iwu nʼonwe gị site nʼinye iwu ka e si otu a tie m ihe?”"},{"book":"Ọrụ Ndị Ozi","chapter":"23","verse":"4","text":"Ndị guzo ya nso sịrị, “Ị na-ekwutọ onyeisi nchụaja Chineke?”"},{"book":"Ọrụ Ndị Ozi","chapter":"23","verse":"5","text":"Ma Pọl sịrị, “Aghọtaghị m, ụmụnna m na ọ bụ onyeisi nchụaja. Nʼihi na akwụkwọ nsọ kwuru sị, ‘Ekwula okwu ọjọọ ọbụla megide onye na-achị ndị nke gị.’23:5 Ọpụ 22:28”"},{"book":"Ọrụ Ndị Ozi","chapter":"23","verse":"6","text":"Mgbe Pọl chọpụtara na otu ụzọ nʼime nzukọ ahụ bụ ndị otu Sadusii, ebe ndị ọzọ bụkwa ndị Farisii, o tiri mkpu nʼime nnọkọ ahụ sị, “Ụmụnna m, abụ m onye Farisii na nwa ndị Farisii. A na-ekpe m ikpe taa nʼihi olileanya m nwere na mbilite nʼọnwụ nke ndị nwụrụ anwụ.”"},{"book":"Ọrụ Ndị Ozi","chapter":"23","verse":"7","text":"Mgbe o kwusiri nke a esemokwu dapụtara nʼetiti ndị Farisii na ndị Sadusii. Ọgbakọ ahụ kewara."},{"book":"Ọrụ Ndị Ozi","chapter":"23","verse":"8","text":"Nʼihi na ndị Sadusii na-asị na mbilite nʼọnwụ maọbụ mmụọ ozi maọbụ mmụọ ọbụla adịghị. Ma ndị Farisii kweere nʼihe ndị a niile."},{"book":"Ọrụ Ndị Ozi","chapter":"23","verse":"9","text":"Mkpọtụ malitere na-ada ike ike. Ụfọdụ ndị ozizi iwu so nʼotu ndị Farisii biliri ọtọ malite ịrụ ụka nʼoke olu sị, “Anyị ahụghị ihe ọjọọ nʼebe nwoke a nọ, ma gịnịkwa ma ọ bụrụ na ọ bụ mmụọ, maọbụ mmụọ ozi gwara ya okwu?”"},{"book":"Ọrụ Ndị Ozi","chapter":"23","verse":"10","text":"Esemokwu a bịara karịa, nke mere na onyeisi ọchịagha tụrụ egwu na ha ga-adọkasị Pọl. Ọ gwara ndị agha ya ka ha banye were ike kpọpụta ya, ziga ya nʼogige ndị agha."},{"book":"Ọrụ Ndị Ozi","chapter":"23","verse":"11","text":"Nʼabalị ya, Onyenwe anyị bịakwutere ya sị, “Nwee obi ike, dịka i si gbaa ama banyere m na Jerusalem, ị ghaghị ịgbakwara m ama na Rom.”"},{"book":"Ọrụ Ndị Ozi","chapter":"23","verse":"12","text":"Nʼụtụtụ echi ya ụfọdụ ndị Juu zukọtara gbaa izu, ṅụọkwa iyi na ha agaghị eri nri maọbụ ṅụọ ihe ọbụla tutu ruo mgbe ha gburu Pọl."},{"book":"Ọrụ Ndị Ozi","chapter":"23","verse":"13","text":"Ndị zukọtara gbaa izu ọjọọ a karịrị iri mmadụ anọ."},{"book":"Ọrụ Ndị Ozi","chapter":"23","verse":"14","text":"Ha jekwuuru ndịisi nchụaja ha na ndị okenye, sị ha, “Anyị kwekọtara ịhapụ iri maọbụ ịṅụ ihe ọbụla tutu ruo mgbe anyị gburu Pọl."},{"book":"Ọrụ Ndị Ozi","chapter":"23","verse":"15","text":"Ugbu a, unu na nzukọ zienụ onyeisi ọchịagha ka ọ kpọpụtara unu ya. Meenụ ka unu na-achọ ịjụpụtasị eziokwu nʼọnụ ya nakwa itule ikpe ya nke ọma. Anyị dị njikere igbu ya nʼụzọ tupu ọ bịaruo unu nso.”"},{"book":"Ọrụ Ndị Ozi","chapter":"23","verse":"16","text":"Ma nwa nwanne nwanyị Pọl nụrụ maka izuzu ọjọọ a. Ọ banyere nʼogige ndị agha kọọrọ Pọl."},{"book":"Ọrụ Ndị Ozi","chapter":"23","verse":"17","text":"Pọl kpọrọ otu nʼime ndịisi agha ahụ gwa ya, “Biko kpọrọ nwokorobịa a gaa nʼebe ọchịagha nọ, o nwere okwu dị mkpa ọ chọrọ ịgwa ya.”"},{"book":"Ọrụ Ndị Ozi","chapter":"23","verse":"18","text":"Ọ kpọọrọ ya jekwuru onyeisi agha, sị."},{"book":"Ọrụ Ndị Ozi","chapter":"23","verse":"19","text":"Onyeisi agha ahụ duuru ya nʼaka ya gaa nʼakụkụ ọzọ jụọ ya, “Gịnị bụ ihe ị chọrọ ịkọrọ m?”"},{"book":"Ọrụ Ndị Ozi","chapter":"23","verse":"20","text":"Ọ sịrị, “Ndị Juu ụfọdụ ekwekọrịtala ịrịọ gị ka ị kpọpụta Pọl echi na nzukọ ụlọ ikpe. Ha ga-eme dịka ha nwere ihe dị mkpa ha chọrọ ịjụta ya."},{"book":"Ọrụ Ndị Ozi","chapter":"23","verse":"21","text":"Ma aṅala ha ntị. Nʼihi na ihe karịrị iri mmadụ anọ na-ezo onwe ha na-eche inwude ya. Ndị a gbara ndụ na ha agaghị eri maọbụ ṅụọ ihe ọbụla tutu ruo mgbe ha gburu ya. Ha adịla njikere, ihe a na-eche bụ mkpebi gị nye arịrịọ ha.”"},{"book":"Ọrụ Ndị Ozi","chapter":"23","verse":"22","text":"Ọchịagha ahụ zilagara nwokorobịa ahụ site nʼinye ya iwu, “Emekwala ka onye ọbụla mata na ị bịara gwa m ihe dị otu a.”"},{"book":"Ọrụ Ndị Ozi","chapter":"23","verse":"23","text":"Mgbe e mesịrị, ọ kpọrọ mmadụ abụọ nʼime ndịisi agha nye ha iwu sị, “Gaanụ jikere narị ndị agha abụọ, na iri mmadụ asaa ndị na-agba ịnyịnya, tinyere narị ndị ikom abụọ ndị na-ama ùbe, ndị ga-aga Sizaria nʼelekere itoolu nke abalị a."},{"book":"Ọrụ Ndị Ozi","chapter":"23","verse":"24","text":"Nyekwa Pọl ịnyịnya nke ọ ga-agba, ka e nwee ike duru ya gakwuru Feliks bụ gọvanọ nʼudo.”"},{"book":"Ọrụ Ndị Ozi","chapter":"23","verse":"25","text":"O dere akwụkwọ nʼolu dị otu a:"},{"book":"Ọrụ Ndị Ozi","chapter":"23","verse":"26","text":"Klọdiọs Lisias,"},{"book":"Ọrụ Ndị Ozi","chapter":"23","verse":"27","text":"Ndị Juu jidere nwoke a chọọ igbu ya, ma mgbe m nụrụ na ọ bụ onye Rom, mụ na ndị agha m bịara napụta ya nʼaka ha."},{"book":"Ọrụ Ndị Ozi","chapter":"23","verse":"28","text":"Achọrọ m ịmata ihe mere ha ji ebo ya ebubo, nʼihi ya eduuru m ya gaa nʼọgbakọ ndị okenye ha."},{"book":"Ọrụ Ndị Ozi","chapter":"23","verse":"29","text":"Ma achọpụtara m na ọ bụ ihe banyere iwu ha. Nʼeziokwu, o nweghị ihe ọbụla kwesiri iji tụọ ya mkpọrọ maọbụ ọnwụ nʼime ebubo ahụ."},{"book":"Ọrụ Ndị Ozi","chapter":"23","verse":"30","text":"Mgbe a gwara m banyere izuzu a na-agba megide nwoke a, ezitere m gị ya nʼegbughị oge. Enyekwara m ndị niile na-ebo ya ebubo iwu, ka ha bịa nʼihu gị kpee ọnụ ha."},{"book":"Ọrụ Ndị Ozi","chapter":"23","verse":"31","text":"Ya mere, nʼabalị ahụ, ndị agha dubatara Pọl na Antipatris dịka e nyere ha nʼiwu."},{"book":"Ọrụ Ndị Ozi","chapter":"23","verse":"32","text":"Nʼechi ya, ha hapụrụ ya na ndị na-agba nʼelu ịnyịnya ka ha duru ya gawa, ebe ha laghachiri nʼogige ndị agha."},{"book":"Ọrụ Ndị Ozi","chapter":"23","verse":"33","text":"Mgbe ha bịarutere Sizaria, ha nyere onyeisi obodo ahụ akwụkwọ ozi, ma kpọnyekwa ya Pọl."},{"book":"Ọrụ Ndị Ozi","chapter":"23","verse":"34","text":"Gọvanọ ahụ gụrụ akwụkwọ ozi ahụ, jụọ ya akụkụ ala o si pụta. Mgbe ọ matara na ọ bụ onye Silisia,"},{"book":"Ọrụ Ndị Ozi","chapter":"23","verse":"35","text":"ọ sịrị ya, “Aga m enye okwu gị ezigbo ohere mgbe ndị na-ebo gị ebubo bịara.” O nyekwara iwu ka e debe ya nʼobi Herọd nʼaka ndị nche."}]}