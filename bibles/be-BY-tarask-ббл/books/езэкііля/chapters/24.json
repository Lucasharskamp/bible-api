{"data":[{"book":"ЕЗЭКІІЛЯ","chapter":"24","verse":"1","text":"І было мне слова Гасподняе ў дзявятым годзе, у дзясятым месяцы, на дзявятым дні месяца:"},{"book":"ЕЗЭКІІЛЯ","chapter":"24","verse":"2","text":"сыне чалавечы! запішы сабе імя гэтага дня, гэтага самага дня: у гэты самы дзень цар Вавілонскі падступіў да Ерусаліма."},{"book":"ЕЗЭКІІЛЯ","chapter":"24","verse":"3","text":"І вымаві на мяцежны дом прыпавесьць, і скажы ім: так кажа Гасподзь Бог: пастаў кацёл, пастаў і налі ў яго вады;"},{"book":"ЕЗЭКІІЛЯ","chapter":"24","verse":"4","text":"складзі ў яго кавалкі мяса, усе найлепшыя кавалкі, сьцягна і лапаткі, і напоўні адборнымі касьцямі;"},{"book":"ЕЗЭКІІЛЯ","chapter":"24","verse":"5","text":"адборных авечак вазьмі, і запалі пад ім косткі і гатуй датуль, пакуль косткі разварацца ў ім."},{"book":"ЕЗЭКІІЛЯ","chapter":"24","verse":"6","text":"Таму так кажа Гасподзь Бог: гора гораду крыві! гора катлу, у якім ёсьць накіп і зь якога накіп яго ня сыходзіць! кавалак за кавалкам яго выкідайце зь яго, ня выбіраючы па жэрабі."},{"book":"ЕЗЭКІІЛЯ","chapter":"24","verse":"7","text":"Бо кроў яго сярод яго; ён пакінуў яе на голай скале: не на зямлю праліваў яе, дзе яна магла б пакрыцца пылам."},{"book":"ЕЗЭКІІЛЯ","chapter":"24","verse":"8","text":"Каб абудзіць гнеў на ўчыненьне помсты, Я пакінуў кроў яго на голай скале, каб яна не схавалася."},{"book":"ЕЗЭКІІЛЯ","chapter":"24","verse":"9","text":"Таму так кажа Гасподзь Бог: гора гораду крыві! і Я раскладу вялікае вогнішча."},{"book":"ЕЗЭКІІЛЯ","chapter":"24","verse":"10","text":"Дадай дроў, раскладзі агонь, вывары мяса; хай усё загусьне і косткі перагараць."},{"book":"ЕЗЭКІІЛЯ","chapter":"24","verse":"11","text":"І калі кацёл будзе пусты, пастаў яго на жар, каб ён разагрэўся, і каб медзь яго напалілася, і расплавілася ў ім нечысьць яго, і ўвесь накіп яго зьнік."},{"book":"ЕЗЭКІІЛЯ","chapter":"24","verse":"12","text":"Праца будзе цяжкая; але вялікі накіп яго ня сыдзе зь яго: і ў агні застанецца на ім накіп яго."},{"book":"ЕЗЭКІІЛЯ","chapter":"24","verse":"13","text":"У нечысьці тваёй такая мярзота, што колькі я ні чышчу цябе, ты ўсё нячысты; ад нечысьці тваёй ты і далей не ачысьцішся, пакуль лютасьці Маёй Я не спатолю над табою."},{"book":"ЕЗЭКІІЛЯ","chapter":"24","verse":"14","text":"Я Гасподзь, Я кажу: гэта прыйдзе і Я зраблю; не адмяню і не пашкадую і не памілую. Паводле шляхоў тваіх і паводле ўчынкаў тваіх судзіць буду цябе, кажа Гасподзь Бог."},{"book":"ЕЗЭКІІЛЯ","chapter":"24","verse":"15","text":"І было мне слова Гасподняе:"},{"book":"ЕЗЭКІІЛЯ","chapter":"24","verse":"16","text":"сыне чалавечы! вось, Я вазьму ў цябе пошасьцю ўцеху вачэй тваіх; але ты не наракай і ня плач, і сьлёзы хай ня выступаюць у цябе;"},{"book":"ЕЗЭКІІЛЯ","chapter":"24","verse":"17","text":"уздыхай у маўчаньні, плачу па памерлых ня ўчыняй; а абвязвай сябе павязкаю і абувай ногі твае ў абутак твой, і барады не захінай і хлеба ад чужых ня еж."},{"book":"ЕЗЭКІІЛЯ","chapter":"24","verse":"18","text":"І пасьля таго як сказаў я раніцай слова народу, увечары памерла жонка мая, і на другі дзень я зрабіў так, як загадана было мне."},{"book":"ЕЗЭКІІЛЯ","chapter":"24","verse":"19","text":"І сказаў мне народ: ці ня скажаш нам, якое нам значэньне ў тым, што ты робіш?"},{"book":"ЕЗЭКІІЛЯ","chapter":"24","verse":"20","text":"І сказаў я ім: мне было слова Гасподняе:"},{"book":"ЕЗЭКІІЛЯ","chapter":"24","verse":"21","text":"скажы дому Ізраілеваму: так кажа Гасподзь Бог: вось, Я аддам на паглум сьвятыню Маю, апору сілы вашай, уцеху вачэй вашых і радасьць душы вашай, а сыны вашыя і дочкі вашыя, якіх вы пакінулі, загінуць ад меча."},{"book":"ЕЗЭКІІЛЯ","chapter":"24","verse":"22","text":"І вы рабіцьмеце тое самае, што рабіў я: барады захінаць ня будзеце, і хлеба ад чужых есьці ня будзеце;"},{"book":"ЕЗЭКІІЛЯ","chapter":"24","verse":"23","text":"і павязкі вашыя будуць на галовах вашых, і абутак ваш - на нагах вашых; ня будзеце наракаць і плакаць, а будзеце раставаць ад грахоў вашых і ўздыхаць адзін перад адным."},{"book":"ЕЗЭКІІЛЯ","chapter":"24","verse":"24","text":"І будзе вам Езэкііль азнакаю: усё, што ён рабіў, збудзецца, уведаеце, што Я - Гасподзь Бог."},{"book":"ЕЗЭКІІЛЯ","chapter":"24","verse":"25","text":"А што да цябе, сыне чалавечы, дык у той дзень, калі Я вазьму ў іх акрасу славы іхняй, сыноў іхніх і дочак іхніх,"},{"book":"ЕЗЭКІІЛЯ","chapter":"24","verse":"26","text":"у той дзень прыйдзе да цябе адтуль той, хто выратаваўся, каб падаць вестку ў вушы твае."},{"book":"ЕЗЭКІІЛЯ","chapter":"24","verse":"27","text":"У той дзень пры гэтым выратаваным разамкнуцца вусны твае, і ты будзеш гаварыць і не застанешся ўжо бязмоўны, і будзеш азнакаю ім, і ўведаюць, што Я - Гасподзь."}]}