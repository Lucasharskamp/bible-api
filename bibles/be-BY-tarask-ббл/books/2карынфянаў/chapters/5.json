{"data":[{"book":"2 КАРЫНФЯНАЎ","chapter":"5","verse":"1","text":"Бо ведаем, што, калі зямны наш дом, гэтая хаціна, зруйнуецца, мы маем ад Бога жытлішча на нябёсах, дом нерукатворны, вечны."},{"book":"2 КАРЫНФЯНАЎ","chapter":"5","verse":"2","text":"Таму якраз мы і стогнем, хочучы апрануцца ў нябеснае наша жытлішча;"},{"book":"2 КАРЫНФЯНАЎ","chapter":"5","verse":"3","text":"толькі б нам і апранутым не апынуцца голымі."},{"book":"2 КАРЫНФЯНАЎ","chapter":"5","verse":"4","text":"Бо мы, пакуль у гэтай хаціне стогнем пад цяжарам, бо ня хочам распрануцца, а апрануцца, каб сьмяротнае паглынута было жыцьцём."},{"book":"2 КАРЫНФЯНАЎ","chapter":"5","verse":"5","text":"На гэта якраз і стварыў нас Бог і даў нам задатак Духа."},{"book":"2 КАРЫНФЯНАЎ","chapter":"5","verse":"6","text":"Дык вось, мы заўсёды лагодзімся; і як ведаем, што, пакуль сталюючыся ў целе, мы далёка да Госпада»"},{"book":"2 КАРЫНФЯНАЎ","chapter":"5","verse":"7","text":"бо ходзім вераю, а ня бачаньнем,"},{"book":"2 КАРЫНФЯНАЎ","chapter":"5","verse":"8","text":"дык мы лагодзімся і хочам лепей выйсьці зь цела і ўсталявацца ў Госпадзе,"},{"book":"2 КАРЫНФЯНАЎ","chapter":"5","verse":"9","text":"і таму рупліва намагаемся, ці сталюючыся, ці выходзячы, падабацца Яму;"},{"book":"2 КАРЫНФЯНАЎ","chapter":"5","verse":"10","text":"бо ўсім нам трэба зьявіцца перад судовым тронам Хрыстовым, каб кожнаму атрымаць згодна з тым, што ён рабіў, жывучы ў целе, добрае ці благое."},{"book":"2 КАРЫНФЯНАЎ","chapter":"5","verse":"11","text":"І вось, ведаючы страх Гасподні, мы настаўляем на розум людзей, а Богу мы адкрытыя; спадзяюся, што адкрытыя і вашым сумленьням."},{"book":"2 КАРЫНФЯНАЎ","chapter":"5","verse":"12","text":"Ня зноў даручаем сябе вам, а даём вам нагоду хваліцца намі, каб мелі вы што сказаць тым, якія хваляцца абліччам, а ня сэрцам."},{"book":"2 КАРЫНФЯНАЎ","chapter":"5","verse":"13","text":"Калі мы выходзім зь сябе, дык дзеля Бога; а калі сьціплыя, дык дзеля вас."},{"book":"2 КАРЫНФЯНАЎ","chapter":"5","verse":"14","text":"Бо любоў Хрыстовая абдымае нас, а мы разважаем так: калі адзін памёр за ўсіх, дык усе памерлі."},{"book":"2 КАРЫНФЯНАЎ","chapter":"5","verse":"15","text":"А Хрыстос за ўсіх памёр, каб тыя, што жывуць, ужо ня дзеля сябе жылі, а дзеля памерлага за іх і ўваскрэслага."},{"book":"2 КАРЫНФЯНАЎ","chapter":"5","verse":"16","text":"Таму ад сёньня мы нікога ня ведаем па плоці; калі ж і ведалі Хрыста па плоці, дык сёньня ўжо ня ведаем."},{"book":"2 КАРЫНФЯНАЎ","chapter":"5","verse":"17","text":"Дык вось, хто ў Хрысьце, той новае стварэньне; старажытнае мінула, цяпер усё новае."},{"book":"2 КАРЫНФЯНАЎ","chapter":"5","verse":"18","text":"А ўсё ад Бога, Які Ісусам Хрыстом прымірыў нас з Сабою і даў нам служэньне прымірэньня,"},{"book":"2 КАРЫНФЯНАЎ","chapter":"5","verse":"19","text":"таму што Бог у Хрысьце прымірыў з Сабою сьвет, ня ставячы людзям у віну злачынстваў іхніх, і даў нам слова прымірэньня."},{"book":"2 КАРЫНФЯНАЎ","chapter":"5","verse":"20","text":"Вось мы - пасланыцы ў імя Хрыстовае, і як бы сам Бог умаўляе праз нас, у імя Хрыстовае просім: замірэцеся з Богам!"},{"book":"2 КАРЫНФЯНАЎ","chapter":"5","verse":"21","text":"Бо Таго, Хто ня ведаў грэху, Ён зрабіў нам ахвяраю за грэх, каб мы ў Ім зрабіліся праведнымі перад Богам."}]}