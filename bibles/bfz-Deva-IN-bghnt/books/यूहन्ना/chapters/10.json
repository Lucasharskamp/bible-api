{"data":[{"book":"यूहन्ना","chapter":"10","verse":"1","text":"यीशुए फेर बोलेया, “आऊँ तुसा खे सच-सच बोलूँआ कि जो कोई गवाईणी रे द्वारो ते नि जांदा, पर ओरी किसीये चढ़ी जाओआ, से चोर और डाकू ए।"},{"book":"यूहन्ना","chapter":"10","verse":"2","text":"पर जो-जो द्वारो रिये आओआ, से पेडा खे चराणे वाल़ा ए।"},{"book":"यूहन्ना","chapter":"10","verse":"3","text":"तेसखे द्वारपाल द्वार खोली देओआ और पेडा तेसरा ग्लाणा पछयाणोईया और से आपणी पेडा खे नाओं लयी-लयी की बुलाओआ और बारे लयी जाओआ।"},{"book":"यूहन्ना","chapter":"10","verse":"4","text":"जेबे से आपणी सारी पेडा खे बारे निकाल़ी चुकोआ, तेबे से तिना रे आगे-आगे चलोआ और पेडा तेस पीछे-पीछे चलणे लगोईया, कऊँकि सेयो तेसरा ग्लाणा पछयाणोईया।"},{"book":"यूहन्ना","chapter":"10","verse":"5","text":"पर सेयो ओरी पीछे नि जांदिया, बल्कि तेसगे ते नठी जाओईया, कऊँकि सेयो ओरी री आवाज नि पछयाणदिया।”"},{"book":"यूहन्ना","chapter":"10","verse":"6","text":"यीशुए तिना खे ये उदारण बोलेया, पर सेयो नि समजे कि यो कुण जी गल्ला ए, जो ये आसा खे बोलणे लगी रा।"},{"book":"यूहन्ना","chapter":"10","verse":"7","text":"तेबे यीशुए तिना खे फेर बोलेया, “आऊँ तुसा खे सच-सच बोलूँआ कि पेडा रा पीतरे आऊणे रा द्वार आऊँ ए।"},{"book":"यूहन्ना","chapter":"10","verse":"8","text":"जितणे मांते पईले आए, सेयो सब चोर और डाकू ए, पर मेरी पेडे तिना री नि सुणी।"},{"book":"यूहन्ना","chapter":"10","verse":"9","text":"द्वार आऊँ ए, जे कोई मेरे जरिए पीतरे जाओगा, तो उद्धार पाओगा, और पीतरे-बारे आया-जाया करना और तेसखे चारा मिलणा।"},{"book":"यूहन्ना","chapter":"10","verse":"10","text":"चोर कोई ओर काम करने नि, पर बस चोरी करने, काणे और सत्यानाश करने आओआ, आऊँ तेबे आया कि सेयो जीवन पाओ और बऊत जादा पाओ।"},{"book":"यूहन्ना","chapter":"10","verse":"11","text":"अच्छा चराणे वाल़ा आऊँ ए, अच्छा चराणे वाल़ा आपणी पेडा खे आपणा प्राण तक देई देओआ।"},{"book":"यूहन्ना","chapter":"10","verse":"12","text":"मजदूर, जो ना तो चराणे वाल़ा ए और ना पेडा रा मालक ए, जेबे भेड़िया आओआ, तो पेडा खे छाडी की नठी जाओआ और भेड़िया तिना पेडा पाँदे अमला करोआ और पेडा खे ओरे-पोरे करी देओआ।"},{"book":"यूहन्ना","chapter":"10","verse":"13","text":"से तेबे नठी जाओआ, कऊँकि से एक मजदूर ए और तेसखे पेडा री चिन्ता निए।"},{"book":"यूहन्ना","chapter":"10","verse":"14","text":"“अच्छा चराणे आऊँ ए, आऊँ आपणी पेडा खे जाणूंआ और मेरी पेडा माखे जाणोईया।"},{"book":"यूहन्ना","chapter":"10","verse":"15","text":"जिंयाँ पिता माखे जाणोआ और आऊँ तेसखे जाणूंआ और आऊँ पेडा खे आपणे प्राण देऊँआ।"},{"book":"यूहन्ना","chapter":"10","verse":"16","text":"मेरिया ओर बी पेडा ए, जो एथो री गवाईणी रिया निया, माखे सेयो बी ल्याऊणिया जरूरी ए, तिना मेरा ग्लाणा सुणना, तेबे एक ई चूण्ड और एक ई चराणे वाल़ा ऊणा।"},{"book":"यूहन्ना","chapter":"10","verse":"17","text":"पिता तेबे मांते प्यार राखोआ, कऊँकि आऊँ आपणे प्राण देई देऊँआ, ताकि तेस फेर लयी लूँ।"},{"book":"यूहन्ना","chapter":"10","verse":"18","text":"कोई बी मांते मेरा प्राण लई नि सकदा, बल्कि आऊँ तेसखे आपू ई देई देऊँआ। माखे देणे रा अक्क ए और तिजी खे फेर लणे रा अक्क बी ए, ये आज्ञा मेरे पिते ते माखे मिली री।”"},{"book":"यूहन्ना","chapter":"10","verse":"19","text":"इना गल्ला री बजअ ते यहूदिया बीचे फेर फूट पड़ी गी।"},{"book":"यूहन्ना","chapter":"10","verse":"20","text":"तिना बीचा ते बऊत जणे बोलणे लगे, “एसरे दुष्टात्मा ए और ये पागल ए, एसरी कऊँ सुणोए?”"},{"book":"यूहन्ना","chapter":"10","verse":"21","text":"ओरी बोलेया, “इना गल्ला एड़ा मांणू नि बोली सकदा, जेसरे दुष्टात्मा ओ, क्या दुष्टात्मा अन्दे रिया आखी खोली सकोई?”"},{"book":"यूहन्ना","chapter":"10","verse":"22","text":"यरूशलेमो रे समर्पणो रा त्योआर था और ठण्डी रा बखत था।"},{"book":"यूहन्ना","chapter":"10","verse":"23","text":"यीशु मन्दरो रे आँगणो रे सुलेमानो रे बरंडे( बरामदा) रे कूमणे-फिरने लगी रे थे।"},{"book":"यूहन्ना","chapter":"10","verse":"24","text":"तेबे यहूदिये सेयो केरी ते और तिना ते पूछेया, “तां आसा रा मन कदुओ तक दुबिदा रे राखणा? जे तूँ मसीह ए, तो आसा गे साफ-साफ बोली दे।”"},{"book":"यूहन्ना","chapter":"10","verse":"25","text":"यीशुए तिना खे बोलेया, “मैं तो तुसा खे बोलेया पर तुसे मेरा विश्वास नि कित्तेया, जो काम आऊँ पिते रे नाओं ते करूँआ, सेयो ई मेरे गवा ए।"},{"book":"यूहन्ना","chapter":"10","verse":"26","text":"पर तुसे मेरा विश्वास तेबे नि करदे, कऊँकि तुसे मेरी पेडा बीचा ते निए।"},{"book":"यूहन्ना","chapter":"10","verse":"27","text":"मेरी पेडा मेरा ग्लाणा पछयाणोईया और आऊँ तिना खे जाणूंआ, और सेयो मां पीछे-पीछे चलोईया।"},{"book":"यूहन्ना","chapter":"10","verse":"28","text":"आऊँ तिना खे अनन्त जीवन देऊँआ और सेयो कदी नाश नि ऊणिया, और तिना खे कोई मांते छुड़ाई की लई नि सकदा।"},{"book":"यूहन्ना","chapter":"10","verse":"29","text":"मेरे पिता, जिने माखे सेयो देई राखिया, सबी ते बड़ा ए और कोई तिना खे पिते रे आथो ते छुड़ाई की लई नि सकदा।"},{"book":"यूहन्ना","chapter":"10","verse":"30","text":"आऊँ और पिता एक ए।”"},{"book":"यूहन्ना","chapter":"10","verse":"31","text":"यहूदिये फेर तिना खे पत्थराव करने खे पात्थर चके।"},{"book":"यूहन्ना","chapter":"10","verse":"32","text":"तेबे यीशुए तिना खे बोलेया, “मैं तो तुसा खे आपणे पिते री तरफा ते बऊत खरे काम दखाई राखे, तिना बीचा ते तुसे कुण जे कामो री बजअ ते मां पाँदे पत्थराव करोए?”"},{"book":"यूहन्ना","chapter":"10","verse":"33","text":"यहूदिये तिना खे जवाब दित्तेया, “खरे कामा खे आसे तां पाँदे पत्थराव नि लगी रे करने, बल्कि परमेशरो री निन्दा री बजअ ते और इजी री बजअ ते कि तूँ मांणू ऊई की आपू खे परमेशर बोलोआ।”"},{"book":"यूहन्ना","chapter":"10","verse":"34","text":"यीशुए तिना खे बोलेया, “क्या तुसा रे पवित्र शास्त्रो रे नि लिखी राखेया, ‘मैं बोली राखेया, तूँ ईश्वर ए’?"},{"book":"यूहन्ना","chapter":"10","verse":"35","text":"तुसे जाणोए कि पवित्र शास्त्रो री गल्ल बदली नि सकदी। जिना गे परमेशरो रा वचन पऊँछी रा, तिने तिजी खे ईश्वर बोलेया,"},{"book":"यूहन्ना","chapter":"10","verse":"36","text":"तेबे जो पिते पवित्र ठईराई की दुनिया पाँदे पेजी राखेया, तुसे तेसखे बोलोए कि तूँ निन्दा करोआ, कऊँकि मैं बोली राखेया कि आऊँ परमेशरो रा पुत्र ए।"},{"book":"यूहन्ना","chapter":"10","verse":"37","text":"जे आऊँ पिते रे काम नि करदा, तो मेरा विश्वास नि करो।"},{"book":"यूहन्ना","chapter":"10","verse":"38","text":"पर जे आऊँ करूँआ, तेबे चाए मेरा विश्वास नि करो, पर तिना कामो रा विश्वास तो करो। ताकि तुसे जाणो और समजो कि पिता मांदे और आऊँ पिते रे ए।”"},{"book":"यूहन्ना","chapter":"10","verse":"39","text":"तेबे तिने फेर तिना खे पकड़ने री कोशिश कित्ती, पर सेयो तिना रे आथो ते निकल़ी गे।"},{"book":"यूहन्ना","chapter":"10","verse":"40","text":"तेबे यीशु यरदनो ते पार तेसा जगा रे गये, जेती यूहन्ना पईले बपतिस्मा देया करो था और तेथी रये।"},{"book":"यूहन्ना","chapter":"10","verse":"41","text":"तेबे बऊत जणे तिना गे आयी की बोलणे लगे, “यूहन्ने तो कोई चमत्कार नि दखाए, पर जो कुछ यूहन्ने इना रे बारे रे बोलेया था, से सब सच था।”"},{"book":"यूहन्ना","chapter":"10","verse":"42","text":"और तेती बऊत जणेया यीशुए पाँदे विश्वास कित्तेया।"}]}