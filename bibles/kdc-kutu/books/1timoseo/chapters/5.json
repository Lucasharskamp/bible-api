{"data":[{"book":"1 Timoseo","chapter":"5","verse":"1","text":"Sekeumkomhokele munhu mvele, lakini umzume kamba tatako. Watendele wabwanga wayago kamba ndugu zako."},{"book":"1 Timoseo","chapter":"5","verse":"2","text":"Watendele watwanzi wavele kamba mama zako na watendele wandele kamba lumbu zako, bila kuwasulukila."},{"book":"1 Timoseo","chapter":"5","verse":"3","text":"Walolese goya wagane waliduhu kinhu chochose."},{"book":"1 Timoseo","chapter":"5","verse":"4","text":"Lakini kamba mgane kana wana hebu wazukulu, awo wolondeka kuwalola goya wanhu wa mng'anda mmwao kamba viyolonda Mulungu. Kwa kutenda vivo kamba wowalipa tata zao na mama zao na wavele wao, kwa gaja gawawatendele, kwavija mbuli ayo yomnogela Mulungu."},{"book":"1 Timoseo","chapter":"5","verse":"5","text":"Mgane yeli yaiyeka, yaliduhu munhu wa kumulolesa, ayo komulolela Mulungu na kogendelela kumpula Mulungu yamtaze imisi na ikilo."},{"book":"1 Timoseo","chapter":"5","verse":"6","text":"Lakini mgane yokala kwa ugima wa kumnogela mwenyego kafa kamala, hamoja yang'hali mgima."},{"book":"1 Timoseo","chapter":"5","verse":"7","text":"Walagize wanhu awo wasang'hane mbuli azo, avo munhu yoyose sekeyawalonge vihile."},{"book":"1 Timoseo","chapter":"5","verse":"8","text":"Kamba munhu yoyose hawatonga wanhu wa lukolo lwake, ng'hani ng'hani awo weli mng'anda mmwake, munhu ayo kakubeza kutamanila na keha ng'hani kubanza imunhu hamtogola Yesu."},{"book":"1 Timoseo","chapter":"5","verse":"9","text":"Sambiujandike twaga da mgane mna ikitabu cha matwaga ga wagane mbaka yavikize miyaka malongo sita. Vivija yawe mwehe wa mbigalo imoja."},{"book":"1 Timoseo","chapter":"5","verse":"10","text":"Yawe na tabia inogile, yawe mtwanzi yawalelile goya wanage, yawe mbokela wageni, yawe muhole na kowasang'hanila wanhu wayagwe wamtogole Yesu, yawe munhu yowataza wayagwe mna gamagayo, na yailave mwenyego kutenda ganogile."},{"book":"1 Timoseo","chapter":"5","verse":"11","text":"Sekemuwengize mkibumbila wagane wandele, kwavija wahasulukila kusoligwa, womuleka Kilisito,"},{"book":"1 Timoseo","chapter":"5","verse":"12","text":"avo woitagusa wenyego kwa kubena lagizo diwalongile."},{"book":"1 Timoseo","chapter":"5","verse":"13","text":"Vivija wagane kamba awo wosonga kuwa wanyeke na wokwanga mzikae za wanhu kipindi chose na kulonga mbuli hawalondigwa kwa kuwalonga vihile wanhu na kuigela mzimbuli za wanhu wayagwe."},{"book":"1 Timoseo","chapter":"5","verse":"14","text":"Avo niye ninogeligwa ng'hani wagane wandele wasoligwe na walele wana, na wakalize goya ng'anda zao, avo seketuwagwee wanhu watwihile kilamuso cha kulonga vihile."},{"book":"1 Timoseo","chapter":"5","verse":"15","text":"Kwavija wagane wayagwe wahinduka na kumkweleleza Mwenembago."},{"book":"1 Timoseo","chapter":"5","verse":"16","text":"Kamba mtwanzi yoyose yamtogole Yesu kana wagane mulukolo lwake, kolondeka yawalolese na sekeyawagwee mzigo kibumbila cha wanhu wamtogole Yesu, avo wanhu wamtogole Yesu wadahe kuwalolesa wagane waliduhu wanhu wa kuwataza."},{"book":"1 Timoseo","chapter":"5","verse":"17","text":"Wavele wowalongoza wanhu wamtogole Yesu wosang'hana vinogile, wolondeka wapate fungu kulu, ng'hani ng'hani waja wosang'hana ng'hani kuwapetela wanhu na kuwafundiza."},{"book":"1 Timoseo","chapter":"5","verse":"18","text":"Kwavija Maandiko Gang'alile golonga, “Sekeumfunge ng'ombe mulomo wahamsang'hanila kuhulula uhemba.” Vivija golonga, “Msang'hanaji yagweleligwe fungu jake.”"},{"book":"1 Timoseo","chapter":"5","verse":"19","text":"Sekeutegeleze vitala vilavigwa kwa mvele yowalongoza kibumbila cha wanhu wamtogole Yesu mbaka vigaligwe na wanhu wabili hebu wadatu wavonile."},{"book":"1 Timoseo","chapter":"5","verse":"20","text":"Wanhu wose wotenda nzambi, wazume mgameso ga wanhu, muladi wanhu wayagwe wadumbe."},{"book":"1 Timoseo","chapter":"5","verse":"21","text":"Nokulagiza mgameso ga Mulungu na mgameso ga Yesu Kilisito na mgameso ga wasenga wang'alile wa kuulanga, gagoge gano ganikulongele, bila kutagusa kwa kulola kihanga cha munhu yoyose hebu kulagusa unogelwa ng'hani kwa munhu yoyose."},{"book":"1 Timoseo","chapter":"5","verse":"22","text":"Sekeulopole kumwikila makono munhu yoyose yailavile kumsang'hanila Mndewa. Sekeuilumbe na munhu yoyose mzinzambi. Ukale kwa kumnogela Mulungu."},{"book":"1 Timoseo","chapter":"5","verse":"23","text":"Sambiung'we mazi gaiyeka, lakini ung'we divai mbuli ya inda yako, kwavija kolumwa lumwa."},{"book":"1 Timoseo","chapter":"5","verse":"24","text":"Nzambi za wanhu wayagwe zokoneka kunze kunze, wang'hali hawanatagusigwa. Lakini nzambi za wanhu wayagwe zokoneka kumwande."},{"book":"1 Timoseo","chapter":"5","verse":"25","text":"Vivo ili, kwa ganogile gokoneka kunze kunze na hata kamba hagakoneka hagadaha kufisigwa."}]}