{"data":[{"book":"1 yohanaH","chapter":"4","verse":"1","text":"he priyatamAH, yUyaM sarvveShvAtmasu na vishvasita kintu te IshvarAt jAtA na vetyAtmanaH parIkShadhvaM yato bahavo mR^iShAbhaviShyadvAdino jaganmadhyam AgatavantaH|"},{"book":"1 yohanaH","chapter":"4","verse":"2","text":"IshvarIyo ya AtmA sa yuShmAbhiranena parichIyatAM, yIshuH khrIShTo narAvatAro bhUtvAgata etad yena kenachid AtmanA svIkriyate sa IshvarIyaH|"},{"book":"1 yohanaH","chapter":"4","verse":"3","text":"kintu yIshuH khrIShTo narAvatAro bhUtvAgata etad yena kenachid AtmanA nA NgIkriyate sa IshvarIyo nahi kintu khrIShTArerAtmA, tena chAgantavyamiti yuShmAbhiH shrutaM, sa chedAnImapi jagati varttate|"},{"book":"1 yohanaH","chapter":"4","verse":"4","text":"he bAlakAH, yUyam IshvarAt jAtAstAn jitavantashcha yataH saMsArAdhiShThAnakAriNo .api yuShmadadhiShThAnakArI mahAn|"},{"book":"1 yohanaH","chapter":"4","verse":"5","text":"te saMsArAt jAtAstato hetoH saMsArAd bhAShante saMsArashcha teShAM vAkyAni gR^ihlAti|"},{"book":"1 yohanaH","chapter":"4","verse":"6","text":"vayam IshvarAt jAtAH, IshvaraM yo jAnAti so.asmadvAkyAni gR^ihlAti yashcheshvarAt jAto nahi so.asmadvAkyAni na gR^ihlAti; anena vayaM satyAtmAnaM bhrAmakAtmAna ncha parichinumaH|"},{"book":"1 yohanaH","chapter":"4","verse":"7","text":"he priyatamAH, vayaM parasparaM prema karavAma, yataH prema IshvarAt jAyate, aparaM yaH kashchit prema karoti sa IshvarAt jAta IshvaraM vetti cha|"},{"book":"1 yohanaH","chapter":"4","verse":"8","text":"yaH prema na karoti sa IshvaraM na jAnAti yata IshvaraH premasvarUpaH|"},{"book":"1 yohanaH","chapter":"4","verse":"9","text":"asmAsvIshvarasya premaitena prAkAshata yat svaputreNAsmabhyaM jIvanadAnArtham IshvaraH svIyam advitIyaM putraM jaganmadhyaM preShitavAn|"},{"book":"1 yohanaH","chapter":"4","verse":"10","text":"vayaM yad Ishvare prItavanta ityatra nahi kintu sa yadasmAsu prItavAn asmatpApAnAM prAyashchirttArthaM svaputraM preShitavAMshchetyatra prema santiShThate|"},{"book":"1 yohanaH","chapter":"4","verse":"11","text":"he priyatamAH, asmAsu yadIshvareNaitAdR^ishaM prema kR^itaM tarhi parasparaM prema karttum asmAkamapyuchitaM|"},{"book":"1 yohanaH","chapter":"4","verse":"12","text":"IshvaraH kadAcha kenApi na dR^iShTaH yadyasmAbhiH parasparaM prema kriyate tarhIshvaro .asmanmadhye tiShThati tasya prema chAsmAsu setsyate|"},{"book":"1 yohanaH","chapter":"4","verse":"13","text":"asmabhyaM tena svakIyAtmanoM.asho datta ityanena vayaM yat tasmin tiShThAmaH sa cha yad asmAsu tiShThatIti jAnImaH|"},{"book":"1 yohanaH","chapter":"4","verse":"14","text":"pitA jagatrAtAraM putraM preShitavAn etad vayaM dR^iShTvA pramANayAmaH|"},{"book":"1 yohanaH","chapter":"4","verse":"15","text":"yIshurIshvarasya putra etad yenA NgIkriyate tasmin IshvarastiShThati sa cheshvare tiShThati|"},{"book":"1 yohanaH","chapter":"4","verse":"16","text":"asmAsvIshvarasya yat prema varttate tad vayaM j nAtavantastasmin vishvAsitavantashcha| IshvaraH premasvarUpaH premnI yastiShThati sa Ishvare tiShThati tasmiMshcheshvarastiShThati|"},{"book":"1 yohanaH","chapter":"4","verse":"17","text":"sa yAdR^isho .asti vayamapyetasmin jagati tAdR^ishA bhavAma etasmAd vichAradine .asmAbhi ryA pratibhA labhyate sAsmatsambandhIyasya premnaH siddhiH|"},{"book":"1 yohanaH","chapter":"4","verse":"18","text":"premni bhIti rna varttate kintu siddhaM prema bhItiM nirAkaroti yato bhItiH sayAtanAsti bhIto mAnavaH premni siddho na jAtaH|"},{"book":"1 yohanaH","chapter":"4","verse":"19","text":"asmAsu sa prathamaM prItavAn iti kAraNAd vayaM tasmin prIyAmahe|"},{"book":"1 yohanaH","chapter":"4","verse":"20","text":"Ishvare .ahaM prIya ityuktvA yaH kashchit svabhrAtaraM dveShTi so .anR^itavAdI| sa yaM dR^iShTavAn tasmin svabhrAtari yadi na prIyate tarhi yam IshvaraM na dR^iShTavAn kathaM tasmin prema karttuM shaknuyAt?"},{"book":"1 yohanaH","chapter":"4","verse":"21","text":"ata Ishvare yaH prIyate sa svIyabhrAtaryyapi prIyatAm iyam Aj nA tasmAd asmAbhi rlabdhA|"}]}