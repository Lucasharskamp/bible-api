{"data":[{"book":"Roomaa","chapter":"2","verse":"1","text":"Kanaafuu yaa namichoo, ati yoo abbaa fedhe illee taate kan nama kaanitti murtu waan itti qabattu hin qabdu; waan ittiin namatti murtu hundaan ofittis ni murtaatii; ati kan murtii kennitu iyyuu ofii keetiis isuma hojjettaatii."},{"book":"Roomaa","chapter":"2","verse":"2","text":"Nu akka murtiin Waaqaa kan warra waan akkanaa hojjetan irratti murteeffamu dhugaa irratti hundaaʼe ni beekna."},{"book":"Roomaa","chapter":"2","verse":"3","text":"Yaa namichoo, ati yommuu warra waan akkanaa hojjetanitti murtee ofii keetii immoo waanuma akkasii hojjettu waan murtii Waaqaa jalaa baatu seetaa?"},{"book":"Roomaa","chapter":"2","verse":"4","text":"Yookaan ati akka gara laafummaan Waaqaa gara qalbii jijjiirrannaatti si geessu utuu hin beekin baayʼina gara laafummaa isaa, gara balʼina isaatii fi obsa isaa ni tuffattaa?"},{"book":"Roomaa","chapter":"2","verse":"5","text":"Ati garuu sababii mata jabina keetiitii fi garaa kee isa qalbii hin jijjiirranne sanaatiif guyyaa dheekkamsa Waaqaa kan murtiin qajeelaan itti mulʼatu sanaaf dheekkamsa of irratti kuusaa jirta."},{"book":"Roomaa","chapter":"2","verse":"6","text":"Waaqni, “Nama hundaaf akkuma hojii isaatti gatii isaa ni kenna.”2:6 Far 62:12; Fak 24:12"},{"book":"Roomaa","chapter":"2","verse":"7","text":"Inni warra obsaan waan gaarii hojjechaa kabaja, ulfinaa fi jireenya hin dabarre barbaadaniif jireenya bara baraa ni kenna."},{"book":"Roomaa","chapter":"2","verse":"8","text":"Warra ofittoo kanneen dhugaadhaaf ajajamuu didanii hammina duukaa buʼan garuu dheekkamsaa fi aariitu isaan eeggata."},{"book":"Roomaa","chapter":"2","verse":"9","text":"Nama hammina hojjetu hunda irratti, jalqabatti Yihuudii irratti, ergasii immoo Nama Ormaa irratti dhiphinnii fi rakkinni ni dhufa."},{"book":"Roomaa","chapter":"2","verse":"10","text":"Garuu nama waan gaarii hojjetu hundaaf, jalqabatti Yihuudiif, ergasii immoo Nama Ormaatiif kabajni, ulfinnii fi nagaan ni taʼa."},{"book":"Roomaa","chapter":"2","verse":"11","text":"Waaqni nama wal hin caalchisuutii."},{"book":"Roomaa","chapter":"2","verse":"12","text":"Warri utuu seera hin qabaatin cubbuu hojjetan hundinuu seera malee barbadaaʼu; warra utuu seera qabanuu cubbuu hojjetan hundattis seeruma sanaan murama."},{"book":"Roomaa","chapter":"2","verse":"13","text":"Sababiin isaas warra seeraaf ajajamanitu fuula Waaqaa duratti qajeeltota taasifama malee warri seera dhagaʼan qajeeltota miti."},{"book":"Roomaa","chapter":"2","verse":"14","text":"Namoonni Ormaa warri seera hin qabne yoo uumamaan waan seerri ajaju hojjetan, yoo seera qabaachuu baatan illee isaan ofii isaaniitiifuu seera."},{"book":"Roomaa","chapter":"2","verse":"15","text":"Isaan waan qalbiin isaanii dhugaa baʼuuf, waan yaadni isaaniis yeroo tokko isaan himatee yeroo kaan immoo isaaniif falmuuf, akka ajajni seeraa garaa isaanii keessatti barreeffame ni argisiisu."},{"book":"Roomaa","chapter":"2","verse":"16","text":"Akka wangeela ani lallabuutti wanni kun gaafa Waaqni icciitii namootaa karaa Yesuus Kiristoosiin murtii itti kennutti taʼa."},{"book":"Roomaa","chapter":"2","verse":"17","text":"Ati yoo Yihuudii ofiin jette, yoo seera amanatte, yoo kan Waaqaanis of jajju taate,"},{"book":"Roomaa","chapter":"2","verse":"18","text":"yoo fedhii isaa beekte, yoo seera sanaanis qajeelfamtee waan hunda caalu mirkaneeffatte,"},{"book":"Roomaa","chapter":"2","verse":"19","text":"warra iji isaanii jaameef dura deemaa, warra dukkana keessa jiraniif immoo ifa taʼuu kee yoo amante,"},{"book":"Roomaa","chapter":"2","verse":"20","text":"karaa seeraatiinis beekumsaa fi dhugaa qabduun yoo wallaaltota gorsite, daaʼimmanis yoo barsiifte,"},{"book":"Roomaa","chapter":"2","verse":"21","text":"egaa ati kan warra kaan barsiiftu, ofii kee immoo hin barsiiftuu? Kan “Hin hatin” jettee barsiiftu ofii keetii immoo ni hattaa?"},{"book":"Roomaa","chapter":"2","verse":"22","text":"Ati kan, “Namni ejjuu hin qabu” jettu ofii keetii ni ejjitaa? Kan waaqota tolfamoo akka malee jibbitu mana qulqullummaa ni saamtaa?"},{"book":"Roomaa","chapter":"2","verse":"23","text":"Ati kan Seeraan of jajju seera cabsuudhaan Waaqa ni salphiftaa?"},{"book":"Roomaa","chapter":"2","verse":"24","text":"“Sababii keessaniif maqaan Waaqaa Namoota Ormaa gidduutti arrabsama”2:24 Isa 52:5; His 36:22 jedhamee barreeffameeraatii."},{"book":"Roomaa","chapter":"2","verse":"25","text":"Yoo ati seera eegde dhagna qabaan faayidaa qaba; yoo seera cabsite garuu akka waan dhagna hin qabatinii taateerta."},{"book":"Roomaa","chapter":"2","verse":"26","text":"Warri dhagna hin qabatin yoo waan seerri ajaju eegan, akka waan dhagna qabataniitti hin ilaalamanii ree?"},{"book":"Roomaa","chapter":"2","verse":"27","text":"Namni utuu fooniin dhagna hin qabatin seera eegu tokko si nama seera barreeffame qabaattee dhagnas qabattee seera cabsitutti ni mura."},{"book":"Roomaa","chapter":"2","verse":"28","text":"Namni waan alaan mulʼatu qofaan Yihuudii hin taʼu; dhagna qabachuunis waan alaan mulʼatu qofa miti."},{"book":"Roomaa","chapter":"2","verse":"29","text":"Garuu nama keessa namummaa isaatiin Yihuudii taʼetu Yihuudii dha; dhagna qabaanis dhagna qabaa yaada garaa kan Hafuuraan taʼuudha malee seera barreeffameen miti. Namni akkasii Waaqa biratti malee nama biratti hin jajamu."}]}