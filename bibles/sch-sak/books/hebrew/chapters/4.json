{"data":[{"book":"Hebrew","chapter":"4","verse":"1","text":"Atûn hin Pathien'n ha inngamna roi a misîrna hah ei man theina rangin chonginkhâm mi pêk ani. Masikin nin lâia tute ha inngamna lei khâmna taka lût theiloia nin om loina rangin indîn roi."},{"book":"Hebrew","chapter":"4","verse":"2","text":"Thurchi Sa chu an riet angtakin eini khomin ei riet. Chong chu an rieta, aniatachu an chong riet han ite satna manpui mak ngei, asikchu chong an riet lâi han taksônnân an pom loi sikin ani."},{"book":"Hebrew","chapter":"4","verse":"3","text":"4:3: Lap 95:11 Eini ama iem ngei chu, Pathien'n a chonginkhâm inngamna han ei lût bang ani."},{"book":"Hebrew","chapter":"4","verse":"4","text":"4:4: Aph 2:2 Pathien Lekhabu'n kho muna mini sûnsarini roi, hi anghin a ti: “Pathien'n sûnsarini chu a sintho murdi renga ânngam zoi.”"},{"book":"Hebrew","chapter":"4","verse":"5","text":"4:5: Lap 95:11 Ma roi zom nanâk hah “Inngamna rang ram ke pêk ngeina han lût tet no ni ngei,” a ti nôk ani."},{"book":"Hebrew","chapter":"4","verse":"6","text":"Thurchi Sa lei riet masa ngei han iem loina sika an lût thei khâiloi sikin midang ngei la lût rangin phalna a la om ani."},{"book":"Hebrew","chapter":"4","verse":"7","text":"4:7: Lap 95:7,8 (LXX) Ma anghan, Pathien'n “Aviensûn” tiin nikhuo dang ânkhâm nôk ani. Kum tamtak suonûkin David mangin motona a lei rilsai:"},{"book":"Hebrew","chapter":"4","verse":"8","text":"Joshua'n mipui ngei hah Pathien chonginkhâm inngamna hah a lei pêk ngei thei nisenla chu, Pathien'n nûka han nikhuo dang roi misîr khâi no nih.4:8: Bal 31:7; Jos 22:4"},{"book":"Hebrew","chapter":"4","verse":"9","text":"Ma angdên han, Pathien mingei ta rangin chu sûn sarinia Pathien'n a sintho renga ânngam anghan inngamna hah a la om tit ani."},{"book":"Hebrew","chapter":"4","verse":"10","text":"Tukhom Pathien chonginkhâm inngamna taka lût chu Pathien'n a sintho renga ânngam anghan ama khom a sintho renga inngamna man a tih. 4:10: Aph 2:2"},{"book":"Hebrew","chapter":"4","verse":"11","text":"Tho, masikin anni ngei angin taksôn loina sika chukloia om loiin inngamna hah ei chang theina rangin ranak song ei tih u."},{"book":"Hebrew","chapter":"4","verse":"12","text":"Pathien chong chu aringa, sin a tho theia, khandai beniknei ngaidak nêkin khom angai uol ani. Ringna le ratha inchunna ngei, rolo le rithingngei dênin a sunkhoi theia. Miriem mulungrîla ôina le mindona khom a riet let ngâi ani."},{"book":"Hebrew","chapter":"4","verse":"13","text":"Pathien renga chu neinun ite ânthup thei ommak; neinunsin ngei murdi khom a mitmua chu ânlârphangin an ong-iem ani. Male ama kôm han ei sika ei thurchi chit ei la misîr let ngêt rang ani."},{"book":"Hebrew","chapter":"4","verse":"14","text":"Pathien omna lele invâna lei sesai, Ochai Inlal roiinpuitak Jisua, Pathien Nâipasal hah ei dôn sikin ei taksônna hi sûr mindet tit ei ti u."},{"book":"Hebrew","chapter":"4","verse":"15","text":"Ochai Inlaltak ei dôn hih ei râtloina mi rietpui phâkloi ni maka, eini anghan lam tina huongna tong sai ani, aniatachu, sietna chu tho loi mi ei dôn ani."},{"book":"Hebrew","chapter":"4","verse":"16","text":"Tho, masika han lungkhamna jâra moroina le sanna ei nâng tika ei man theina rangin Pathien moroina rêngsukmun hah hâitakin pan ei ti u."}]}