{"data":[{"book":"Chakruok","chapter":"14","verse":"1","text":"E kindeno Amrafel ruodh Shinar, Ariok ruodh Elasar, Kedorlaomer ruodh Elam kod Tidal ruodh Goyim"},{"book":"Chakruok","chapter":"14","verse":"2","text":"nodhi kedo gi Bera ruodh Sodom, Birsha ruodh Gomora, Shinab ruodh Adma, Shemeber ruodh Zeboim kod ruodh Bela (ma tiende ni Zoar)."},{"book":"Chakruok","chapter":"14","verse":"3","text":"Ruodhi abichgi duto noriwo jolwenjgi ne kedo e Holo mar Sidim (miluongo ni Nam chumbi)."},{"book":"Chakruok","chapter":"14","verse":"4","text":"Kuom higni apar gariyo negisebedo e bwo loch Kedorlaomer, to e higa mar apar gadek ne gingʼanyo."},{"book":"Chakruok","chapter":"14","verse":"5","text":"E higa mar apar gangʼwen, Kedorlaomer kod ruodhi mane oriwore kode nodhi omonjo kendo oloyo jo-Refai man Ashteroth Karnaim, jo-Zuzim e Ham gi jo-Emi man Shave Kiriathaim,"},{"book":"Chakruok","chapter":"14","verse":"6","text":"kendo jo-Hori manie gode mag Seir, mane ochwe nyaka El-Paran machiegni gi piny motimo ongoro."},{"book":"Chakruok","chapter":"14","verse":"7","text":"Eka negidwogo chien kendo gidhi nyaka En Mishpat (ma tiende ni Kadesh), kendo negikawo piny jo-Amalek duto gi piny jo-Amor manodak Hazazon Tamar."},{"book":"Chakruok","chapter":"14","verse":"8","text":"Eka ruodh Sodom, ruodh Gomora, ruodh Adma, ruodh Zeboim kod ruodh Bela (ma tiende ni Zoar) nowuok kendo oikore kedo moriedo jolwenjgi e Holo mar Sidim,"},{"book":"Chakruok","chapter":"14","verse":"9","text":"mondo oked gi Kedorlaomer ruodh Elam, Tidal ruodh Goyim, Amrafel ruodh Shinar kod Ariok ruodh Elasar mi ruodhi angʼwen-go nokedo gi ruodhi abich."},{"book":"Chakruok","chapter":"14","verse":"10","text":"Holo mar Sidim nopongʼ gi buche mag chwodho, kendo kane ruodhi mag Sodom kod Gomora ringo, moko nopodho e buchego to moko noringo otony e gode."},{"book":"Chakruok","chapter":"14","verse":"11","text":"Ruodhi angʼwen-go noyako gik moko duto mag Sodom kod Gomora kod chiembgi duto mi gidhi."},{"book":"Chakruok","chapter":"14","verse":"12","text":"Bende negikawo Lut, wuod owadgi Abram kod mwandune duto nikech noyudo odak Sodom."},{"book":"Chakruok","chapter":"14","verse":"13","text":"Ngʼat achiel mane oyudo otony nobiro kendo onyiso Abram ja-Hibrania wachni. E ndalogo Abram nodak e tiend yiende madongo mag Mamre ja-Amor mane omin Eshkol kod Aner, osiepe Abram."},{"book":"Chakruok","chapter":"14","verse":"14","text":"Kane Abram owinjo ni watne oseter e twech, noluongo jotichge machwo motiegore mia adek gapar gaboro kendo olawogi nyaka Dan."},{"book":"Chakruok","chapter":"14","verse":"15","text":"Gotieno Abram nopogo jotichnego e migepe mondo omonj ruodhigo kendo negiriembogi mi gilawogi nyaka Hoba, ma yo nyandwat mar Damaski."},{"book":"Chakruok","chapter":"14","verse":"16","text":"Abram nodhi moomo gik moko duto mane joka odhigo kendo noreso Lut wuod owadgi kod mwandune duto kaachiel gi mon kod ji mamoko."},{"book":"Chakruok","chapter":"14","verse":"17","text":"Bangʼ ka Abram noduogo koseloyo Kedorlaomer kod ruodhi mane oriwore kode, ruodh Sodom nobiro mondo orom kode ei Holo mar Shave (ma tiende ni Holo mar Ruoth)."},{"book":"Chakruok","chapter":"14","verse":"18","text":"Eka Melkizedek ruodh Salem nokelo makati gi divai. Ne en jadolo mar Nyasaye Man Malo Moloyo,"},{"book":"Chakruok","chapter":"14","verse":"19","text":"kendo nogwedho Abram kowacho niya,"},{"book":"Chakruok","chapter":"14","verse":"20","text":"Kendo ogwedh Nying Nyasaye Man Malo Moloyo"},{"book":"Chakruok","chapter":"14","verse":"21","text":"Ruodh Sodom nowacho ne Abram niya, “Miya ji to idongʼ gi gik moko duto.”"},{"book":"Chakruok","chapter":"14","verse":"22","text":"To Abram nowacho ne ruodh Sodom, “Asetingʼo lweta ne Jehova Nyasaye, ma en Nyasaye Man Malo Moloyo, Jachwech polo gi piny kendo asekwongʼora"},{"book":"Chakruok","chapter":"14","verse":"23","text":"ni ok nakaw giri moro, kata mana tol kata pat kira, mondo kik chiengʼ moro iwachi ni, ‘An ema ne amiyo Abram obedo jamoko.’"},{"book":"Chakruok","chapter":"14","verse":"24","text":"Ok abi kawo gimoro to mana ma joga osechamo kod pok ma joga kaka Aner, Eshkol kod Mamre onego oyudi. Onego giyud pokgi.”"}]}