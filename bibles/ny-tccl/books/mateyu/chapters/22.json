{"data":[{"book":"Mateyu","chapter":"22","verse":"1","text":"Yesu anayankhula nawonso mʼmafanizo, nati,"},{"book":"Mateyu","chapter":"22","verse":"2","text":"“Ufumu wakumwamba uli ngati mfumu imene inakonzera phwando mwana wake wamwamuna."},{"book":"Mateyu","chapter":"22","verse":"3","text":"Anatumiza antchito ake kwa amene anayitanidwa kuphwando koma anakana kubwera."},{"book":"Mateyu","chapter":"22","verse":"4","text":"“Kenaka anatumiza antchito ena nati, ‘Awuzeni oyitanidwa kuti phwando lakonzedwa: ndapha ngʼombe yayimuna ndi nyama zina zonenepa ndipo zonse zakonzedwa. Bwerani ku phwando laukwati.’"},{"book":"Mateyu","chapter":"22","verse":"5","text":"“Koma iwo sanalabadire ndipo anachoka; wina anapita ku munda wake ndi wina ku malonda ake."},{"book":"Mateyu","chapter":"22","verse":"6","text":"Ndipo otsalawo anagwira antchito ake, nawazunza ndi kuwapha."},{"book":"Mateyu","chapter":"22","verse":"7","text":"Mfumu inakwiya. Inatumiza asilikali ake ndipo anawononga opha anzawowo ndi kutentha mzinda wawo."},{"book":"Mateyu","chapter":"22","verse":"8","text":"“Pamenepo anati kwa antchito ake, ‘Phwando laukwati lakonzedwa, koma amene ndinawayitana sanali oyenera."},{"book":"Mateyu","chapter":"22","verse":"9","text":"Pitani ku mphambano za misewu ndipo kayitaneni aliyense amene mukamupeze kuti abwere ku phwando.’"},{"book":"Mateyu","chapter":"22","verse":"10","text":"Pamenepo antchitowo anapita ku misewu nakasonkhanitsa anthu onse amene anakawapeza, abwino ndi oyipa omwe, ndipo nyumba ya madyerero inadzaza ndi oyitanidwa."},{"book":"Mateyu","chapter":"22","verse":"11","text":"“Koma pamene mfumu inabwera kudzaona oyitanidwawo, inaona munthu amene sanavale zovala zaukwati."},{"book":"Mateyu","chapter":"22","verse":"12","text":"Inamufunsa kuti, ‘Bwenzi walowa bwanji muno wopanda zovala zaukwati?’ Munthuyo anakhala chete."},{"book":"Mateyu","chapter":"22","verse":"13","text":"“Pamenepo mfumuyo inawuza otumikira kuti, ‘Mʼmangeni manja ndi miyendo, ndipo muponyeni kunja, ku mdima kumene kudzakhale kulira ndi kukuta mano.’"},{"book":"Mateyu","chapter":"22","verse":"14","text":"“Popeza oyitanidwa ndi ambiri koma osankhidwa ndi ochepa.”"},{"book":"Mateyu","chapter":"22","verse":"15","text":"Kenaka Afarisi anatuluka nakakonza njira zomupezera zifukwa Yesu mʼmawu ake."},{"book":"Mateyu","chapter":"22","verse":"16","text":"Anatumiza ophunzira awo kwa Iye pamodzi ndi Aherodia. Anati, “Aphunzitsi, tidziwa kuti ndinu wangwiro ndi kuti mumaphunzitsa mawu a Mulungu monga mwa choonadi. Simutekeseka ndi anthu, popeza simusamala kuti kodi ndi ndani?"},{"book":"Mateyu","chapter":"22","verse":"17","text":"Tiwuzeni tsono maganizo anu ndi otani, kodi nʼkololedwa kupereka msonkho kwa Kaisara kapena ayi?”"},{"book":"Mateyu","chapter":"22","verse":"18","text":"Koma Yesu podziwa maganizo awo oyipa anati, “Inu achiphamaso, bwanji mufuna kundipezera chifukwa?"},{"book":"Mateyu","chapter":"22","verse":"19","text":"Onetseni ndalama imene mumapereka msonkho.” Iwo anabweretsa dinari,"},{"book":"Mateyu","chapter":"22","verse":"20","text":"ndipo anawafunsa kuti, “Kodi chithunzi ichi ndi malemba awa ndi za ndani?”"},{"book":"Mateyu","chapter":"22","verse":"21","text":"Iwo anayankha kuti, “Ndi za Kaisara.”"},{"book":"Mateyu","chapter":"22","verse":"22","text":"Atamva izi, anadabwa, ndipo anamusiya Iye, nachoka."},{"book":"Mateyu","chapter":"22","verse":"23","text":"Tsiku lomwelo Asaduki amene amati kulibe za kuukanso, anabwera kwa Iye ndi funso."},{"book":"Mateyu","chapter":"22","verse":"24","text":"Iwo anati, “Aphunzitsi, Mose anatiwuza kuti munthu akamwalira wosasiya ana, mʼbale wake akuyenera kukwatira mkazi wamasiyeyo kuti amuberekere ana mʼbale wakeyo."},{"book":"Mateyu","chapter":"22","verse":"25","text":"Tsopano panali abale asanu ndi awiri pakati pathu. Woyambayo anakwatira ndipo anamwalira, ndipo popeza analibe ana, mʼbale wake analowa chokolo."},{"book":"Mateyu","chapter":"22","verse":"26","text":"Izi zinachitikiranso mʼbale wa chiwiri ndi wachitatu mpaka wachisanu ndi chiwiri."},{"book":"Mateyu","chapter":"22","verse":"27","text":"Pa mapeto pake mkaziyo anamwaliranso."},{"book":"Mateyu","chapter":"22","verse":"28","text":"Tsopano, kodi akadzaukitsidwa adzakhala mkazi wa ndani mwa asanu ndi awiriwa popeza aliyense anamukwatirapo?”"},{"book":"Mateyu","chapter":"22","verse":"29","text":"Yesu anayankha kuti, “Inu mukulakwitsa chifukwa simukudziwa malemba kapena mphamvu ya Mulungu."},{"book":"Mateyu","chapter":"22","verse":"30","text":"Anthu akadzaukitsidwa, sadzakwatira kapena kukwatiwa; adzakhala ngati angelo kumwamba."},{"book":"Mateyu","chapter":"22","verse":"31","text":"Koma za kuukitsidwa kwa akufa, kodi simunawerenge zimene Mulungu ananena kwa inu kuti,"},{"book":"Mateyu","chapter":"22","verse":"32","text":"‘Ine ndine Mulungu wa Abrahamu, Mulungu wa Isake ndi Mulungu wa Yakobo?’ Iyeyo si Mulungu wa akufa koma wa amoyo.”"},{"book":"Mateyu","chapter":"22","verse":"33","text":"Magulu a anthu atamva zimenezi, anazizwa ndi chiphunzitso chake."},{"book":"Mateyu","chapter":"22","verse":"34","text":"Pakumva kuti Yesu anawakhalitsa chete Asaduki, Afarisi anasonkhana pamodzi."},{"book":"Mateyu","chapter":"22","verse":"35","text":"Mmodzi wa iwo, katswiri wa malamulo anamuyesa Iye ndi funso ndipo anati,"},{"book":"Mateyu","chapter":"22","verse":"36","text":"“Aphunzitsi, kodi lamulo lalikulu koposa mu malamulo ndi liti?”"},{"book":"Mateyu","chapter":"22","verse":"37","text":"Yesu anayankha kuti, “Uzikonda Yehova Mulungu wako ndi mtima wako wonse ndi moyo wako wonse ndi nzeru zako zonse."},{"book":"Mateyu","chapter":"22","verse":"38","text":"Ili ndi lamulo loyamba ndi loposa onse."},{"book":"Mateyu","chapter":"22","verse":"39","text":"Ndipo lachiwiri ndi lofanana nalo: ‘Konda mnansi wako monga iwe mwini.’"},{"book":"Mateyu","chapter":"22","verse":"40","text":"Malamulo onse ndi aneneri zakhazikika pa malamulo awiriwa.”"},{"book":"Mateyu","chapter":"22","verse":"41","text":"Afarisi atasonkhana pamodzi, Yesu anawafunsa kuti,"},{"book":"Mateyu","chapter":"22","verse":"42","text":"“Kodi mukuganiza bwanji za Khristu? Ndi Mwana wa ndani?”"},{"book":"Mateyu","chapter":"22","verse":"43","text":"Iye anawawuza kuti, “Nanga zikutheka bwanji kuti Davide poyankhula mwa Mzimu Woyera amatchula Iye ‘Ambuye?’ Pakuti akuti,"},{"book":"Mateyu","chapter":"22","verse":"44","text":"“Ambuye anati kwa Ambuye wanga:"},{"book":"Mateyu","chapter":"22","verse":"45","text":"Ngati tsono Davide amamutchula ‘Ambuye,’ zingatheke bwanji kukhala mwana wake?”"},{"book":"Mateyu","chapter":"22","verse":"46","text":"Panalibe wina anatha kuyankha, ndipo kuchokera pamenepo, panalibe wina anayerekeza kumufunsa funso."}]}