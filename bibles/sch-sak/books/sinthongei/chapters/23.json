{"data":[{"book":"Sinthongei","chapter":"23","verse":"1","text":"Paul'n roijêkpungei hah a en ngita, “Ka champui Isrealngei aviensûn ten hin Pathien mâkunga sielesarietna diktak dônin ko tho rang ngei murdi ko hong tho ani,” a tia."},{"book":"Sinthongei","chapter":"23","verse":"2","text":"Ochai Inlaltak Ananias han, Paul kôma inding ngei kôm han Paul hah a bâikuo bên pe roi, a ti pe ngeia."},{"book":"Sinthongei","chapter":"23","verse":"3","text":"23:3: Mat 23:27,28 Paul'n a kôm, “Nangma, bang rusûk minchekpu Pathien'n nang bên atih, a tia. Mahan nên sunga Balam anga roijêk rangin nên sunga balam khêlin mi min bên rang ni ti mo!” a tipea."},{"book":"Sinthongei","chapter":"23","verse":"4","text":"Paul kôm inding ngei han, Paul kôm han “Pathien Ochai Inlaltak khom jâ loiin khoi ithomo no ngo,” an tia."},{"book":"Sinthongei","chapter":"23","verse":"5","text":"Paul'n “Ka champuingei Ochai Inlaltak ani ti ki riet loi sika kêng, Pathien lekhabu'n ‘Ni mi, roijêkpungei chunga chong saloi ni ti rang nimak ati,’” a tia."},{"book":"Sinthongei","chapter":"23","verse":"6","text":"Paul'n Sadduceengei senkhat, Pharisee ngei senkhat le anni ti a riet lechu, roijêkpungei lâia han inringtakin “Ka champui Isrealngei keima Pharisee ki ni, Pharisee nâipasal ki ni, keiman mithi inthoinôkna aom ti sabeina ko dôn sikin ma angtaka intakna ko om ani,” a ti pe ngeia."},{"book":"Sinthongei","chapter":"23","verse":"7","text":"Maha a ti suole chu, Pharisee ngei le Sadduceengei bâiinkhamin pâl inikin an insena."},{"book":"Sinthongei","chapter":"23","verse":"8","text":"23:8: Mat 22:23; Mk 12:18; Luk 20:27 (Sadduceengeiin chu mithi inthoinôkna reng om mak, vântîrtonngei, rathangei ommak, aniatachu Pharisee ngeiin chu anin thumin an iem sikin.)"},{"book":"Sinthongei","chapter":"23","verse":"9","text":"Hanchu an iniek hah ânring uola, Pharisee tienga Balam minchupungei senkhat an indinga asân an makhala, “Hi miriem hih a tho minchâina khoite mu mak me, vântîrton le ratha'n a chongpui tatak khom nisenla khoimo asiet?” an tia."},{"book":"Sinthongei","chapter":"23","verse":"10","text":"Hanchu asân an inkhal sikin Paul hah khêr nôinek ni ngei tiin râlmi ulientak han a chia, râlmingei hah lokongei lâia han juong sea, Paul hah hong tuonga kulpui sûng tieng tuong pai rangin chong a pêka."},{"book":"Sinthongei","chapter":"23","verse":"11","text":"Mani jân han Pumapa hah, Paul kôm a juon dinga, a kôm, “Chi no roh! Jerusalema ko chong ni min riet angdên han Rom khopuia khom ko chong la min riet nôk ni tih,” a tipea."},{"book":"Sinthongei","chapter":"23","verse":"12","text":"Anangtûk jînga chu Juda senkhatngei an intûpkhôma, huongvâr an sina Paul an that mân chu ite sâkloi rang nêkloi rang tiin khomâk an insâma."},{"book":"Sinthongei","chapter":"23","verse":"13","text":"Ma anga tho ngei hi mi sômminli nêkin an tama."},{"book":"Sinthongei","chapter":"23","verse":"14","text":"Hanchu anni ngei hah ochaisingei le upangei kôm an sea, “Paul kin that mân chu ite sâkloi rang nêkloi rangin khomâk kin insâm ke ani zoi."},{"book":"Sinthongei","chapter":"23","verse":"15","text":"Masikin atûn hin, nangnin roijêkpungei le a roi asa uola jêk rang angin Paul hi nin kôm juong tuong rangin Rom râlmi ulientak kôm chong hong pêk roi, nin kôm a juong tung mân khom lei that rangin kin insiem suo ke ani zoi,” an tia."},{"book":"Sinthongei","chapter":"23","verse":"16","text":"Hannirese ma thurchingei hah Paul a tupa'n a lei rieta, kulpui sûnga a va lûta, Paul a va rîla."},{"book":"Sinthongei","chapter":"23","verse":"17","text":"Hanchu Paul han râlmi razakhat ruoipu inkhat a koia, “Hi ruotharte hi râlmi ulientak kôm tuong roh, râlmi ulientak kôma chong khat ril rang a dôn,” a tipea."},{"book":"Sinthongei","chapter":"23","verse":"18","text":"Râlmi ulientakpu kôm a tuonga, “Intâng ina ompu Paul han mi koia hi ruotharte hi no kôm hong thak rangin mi tia, no kôm hin chong inkhat ril rang a dôn tiin chong mi be sa,” a tia."},{"book":"Sinthongei","chapter":"23","verse":"19","text":"Râlmi ulientak han a kut a sûra, mun ânkilna uola a tuonga “Imo mi ril rang no dôn,” tiin a rekela."},{"book":"Sinthongei","chapter":"23","verse":"20","text":"Ama han, “Juda rachamneipungei Paul a roi hi adik uola jêk rang tiin nangtûka roijêkpungei kôma tuong rang minlêmin nang an hong zong rang ani."},{"book":"Sinthongei","chapter":"23","verse":"21","text":"Hannirese an chong lei don no roh, an lâia mi sômminli nêka tam uolin Paul an that mân chu ite sâkloi rang nêkloi rang tiin chong an inkhâm, atûn hin that rangin an insiem chak kêng ani zoi no chong vai ke an ngâk,” a tipea."},{"book":"Sinthongei","chapter":"23","verse":"22","text":"Râlmi ulientak han, “Hi thurchi hi ko kôma ni misîr pêna chu tute kôm misîr khâi no roh,” tiin chong a bea. Male ruotharte hah a min se zoi."},{"book":"Sinthongei","chapter":"23","verse":"23","text":"Hanchu, “Râlmi razanik ruoipu inik a kôia, avien jân, dârkuo dôrin Caesarea se rangin râlmi razanik le, sakor chung chuong thei sômsari le isei a chôi râlmi razanik insiem roi,"},{"book":"Sinthongei","chapter":"23","verse":"24","text":"Mapêna han Felix kôm a tung ngêt theina rangin, Paul a chuongna rang sakorngei khom mintuo pe sa rangin chong a be sa zoi.”"},{"book":"Sinthongei","chapter":"23","verse":"25","text":"Male Râlmi ulienpu han, hi anghin lekhamuthuon a mizieka."},{"book":"Sinthongei","chapter":"23","verse":"26","text":"“Claudius Lysias Râiôt jâ omtak Felix: chibai a pêk."},{"book":"Sinthongei","chapter":"23","verse":"27","text":"Hi miriem hih Judangei an sûra, that rang an ti lâitakin ka râlmingei juong kêlsuo rangin ke sea, Rom mi ani ti ki riet sikin ko hong sanminjôka."},{"book":"Sinthongei","chapter":"23","verse":"28","text":"An nônna bi riet rang ku nuom sikin, an roijêkpungei kôm khom ku tuonga."},{"book":"Sinthongei","chapter":"23","verse":"29","text":"Anni an balama a lekti sikin an nôn pai ani ti ki rieta, hannirese thi rak rang dôr le intâng ina omna rang dôr ite minchâi mak."},{"book":"Sinthongei","chapter":"23","verse":"30","text":"Male Judangei that rangin an pût tit ti min rîla, masikin no kôm ku juongtîr kelen ani. A nônpungei khom a thurchi misîr rang a nônpungei murdi chu no kôm hong misîr rangin chong ke pêk ngei,” a tia."},{"book":"Sinthongei","chapter":"23","verse":"31","text":"Hanchu râlmingeiin a chongpêk angin Paul hah an tuonga mani jân han Antipatris khuo an tungpuia."},{"book":"Sinthongei","chapter":"23","verse":"32","text":"Anangtûka chu râlmi kea se ngei hah chu rukulpui tieng an kîr nôka, sakor chunga chuong mingei vai hah Paul sepui tit rangin an oma."},{"book":"Sinthongei","chapter":"23","verse":"33","text":"Hanchu Caesarea an tuonga, Râiôt kôm lekha hah an pêka, male Paul ha khom a kuta an bang kelena."},{"book":"Sinthongei","chapter":"23","verse":"34","text":"Râiôt'n lekha hah a pore suole chu Paul omna ram a rekela, Cililia ram mi ani ti a riet lechu a kôm,"},{"book":"Sinthongei","chapter":"23","verse":"35","text":"“Nang nônpungei an juong tung lehan no roi hih keiman rangâi ki tih,” a tipea. Hanchu Paul hah râiôt omna munpuia han dara vêng bang rangin chong a pêk ngeia."}]}