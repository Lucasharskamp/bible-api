{"data":[{"book":"Matiyu","chapter":"26","verse":"1","text":"Yesu to yelin na falane birin tiyɛ, a yi a fala a xarandiine xa, a naxa,"},{"book":"Matiyu","chapter":"26","verse":"2","text":"“Ɛ a kolon, a luxi xii firin Halagi Tiin Dangu Lɔxɔn Sanla26.2 Halagi Tiin Dangu Lɔxɔn Sanla: Musaa waxatini, Ala fitina feen nafa nɛn Firawona yamaan ma, malekan yi fa e dii singene birin faxa kɔɛ kedenna ra. Koni, Isirayila kaane yi saraxa wunla xuya e banxine dɛ wudine ma, saya malekan yi dangu e xun ma. Na feen sanla ni ito ra. A mato Xɔrɔyaan 12.1-13 kui. xa a li. N tan Muxuna Dii Xɛmɛna, e n yanfama nɛn, n lu yiini, e n gbangban.”"},{"book":"Matiyu","chapter":"26","verse":"3","text":"Na waxatini, saraxarali kuntigine nun yamaan fonne yi e malan Saraxarali Kuntigi Singe Kayafa konni."},{"book":"Matiyu","chapter":"26","verse":"4","text":"E yi a nata, e xa Yesu suxu yanfani, e yi a faxa."},{"book":"Matiyu","chapter":"26","verse":"5","text":"E yi a fala, e naxa, “En nama a suxu sanla waxatini, xanamu, yamaan murutɛma nɛn!”"},{"book":"Matiyu","chapter":"26","verse":"6","text":"Yesu yi Simɔn dogonfontɔna banxini waxatin naxan yi Betani taani,"},{"book":"Matiyu","chapter":"26","verse":"7","text":"ɲaxanla nde yi fa a fɛma, a fa latikɔnɔnna sare xɔdɛxɛn na a sase gɛmɛ ramaan kui, gɛmɛn naxan xili “alabasita.” A yi a sa Yesu xunna ra a binya feen na, a yi a dɛgema waxatin naxan yi."},{"book":"Matiyu","chapter":"26","verse":"8","text":"Yesu a xarandiine to na to, e yi xɔlɔ, e yi maxɔdinna ti, e naxa, “I ito birin yikalama nanfera?"},{"book":"Matiyu","chapter":"26","verse":"9","text":"Latikɔnɔnni ito yi matiyɛ nɛn dɛɛ xɔdɛxɛn na, a saren yi so yiigelitɔne yii.”"},{"book":"Matiyu","chapter":"26","verse":"10","text":"Koni Yesu yi a kolon, e yi naxan falama, a yi a fala e xa, a naxa, “Ɛ ɲaxanli ito mafalama nanfera? A bata fe faɲin liga n xa."},{"book":"Matiyu","chapter":"26","verse":"11","text":"Amasɔtɔ yiigelitɔne ɛ fɛma waxatin birin koni n tan mi luma ɛ fɛma waxatin birin."},{"book":"Matiyu","chapter":"26","verse":"12","text":"A bata latikɔnɔnna sa n fatin ma alogo n xa n yitɔn gaburuna fe ra."},{"book":"Matiyu","chapter":"26","verse":"13","text":"N xa ɲɔndin fala ɛ xa, n ma falan Xibaru Faɲini ito na rali dunuɲa yire yo yi, ɲaxanli ito kɛwanla falama nɛn, yamaan yi e miri a ma.”"},{"book":"Matiyu","chapter":"26","verse":"14","text":"Nayi, xarandii muxu fu nun firinna nde keden naxan yi xili Yudasi Isakariyoti, na yi siga saraxarali kuntigine fɛma,"},{"book":"Matiyu","chapter":"26","verse":"15","text":"a naxa, “Xa n Yesu so ɛ yii, ɛ nanse soma n yii?” Ne yi gbeti gbanan tonge saxan so a yii.26.15 A mato Sakari 11.12 kui."},{"book":"Matiyu","chapter":"26","verse":"16","text":"Fɔlɔ na waxatin ma, Yudasi yi lu fɛrɛn fenɲɛ, alogo a xa Yesu yanfa, a a so e yii."},{"book":"Matiyu","chapter":"26","verse":"17","text":"Buru Tetaren Sanla26.17 Buru Tetaren Sanla: Yahudiyane yi burun donma lɛbɛn mi yi saxi naxan yi xii solofere sanli ito bun. E sariɲan kiina nde nan yi a ra. A mato Xɔrɔyaan 12.15 kui. sogen fɔlɔna, xarandiine yi fa Yesu fɛma, e yi a maxɔdin, e naxa, “I waxi a xɔn ma nxu xa Halagi Tiin Dangu Lɔxɔn Sanla donseen nafala i xa minɛn?”"},{"book":"Matiyu","chapter":"26","verse":"18","text":"A yi a fala e xa, a naxa, “Ɛ siga xɛmɛna nde fɛma taani, ɛ sa a fala a xa, ɛ naxa, ‘Karamɔxɔ naxa, n ma waxatin bata a li. N tan nun n ma xarandiine xa Halagi Tiin Dangu Lɔxɔn Sanla donseen don i ya banxini.’ ”"},{"book":"Matiyu","chapter":"26","verse":"19","text":"Xarandiine yi a liga alo Yesu a fala e xa kii naxan yi, e yi Halagi Tiin Dangu Lɔxɔn Sanla donseni tɔn."},{"book":"Matiyu","chapter":"26","verse":"20","text":"Ɲinbanna to so, Yesu nun a xarandii fu nun firinne yi dɔxɔ e dɛgedeni."},{"book":"Matiyu","chapter":"26","verse":"21","text":"E yi e dɛgema waxatin naxan yi, Yesu naxa, “N xa ɲɔndin fala ɛ xa, ɛ tan nde keden n yanfama nɛn, a yi n so yiini.”"},{"book":"Matiyu","chapter":"26","verse":"22","text":"Xarandiine yi sunu han, e yi a maxɔdin fɔlɔ keden keden yɛɛn ma, e naxa, “Marigina, n tan nan na ra ba?”"},{"book":"Matiyu","chapter":"26","verse":"23","text":"Yesu yi e yabi, a naxa, “Nxu nun naxan nxu yiin nagodoxi lenge kedenna kui, na nan n soma yiini."},{"book":"Matiyu","chapter":"26","verse":"24","text":"N tan Muxuna Dii Xɛmɛn faxama nɛn, alo Kitabuna a falaxi kii naxan yi, koni gbalon na kanna yɛɛ ra naxan Muxuna Dii Xɛmɛn soma yiini! A yi fisa nun hali na muxun mi yi bari nun mumɛ!”"},{"book":"Matiyu","chapter":"26","verse":"25","text":"Yudasi naxan a soma yiini, na yi falan tongo a naxa, “Karamɔxɔ, n tan nan na ra ba?”"},{"book":"Matiyu","chapter":"26","verse":"26","text":"E yi e dɛgema waxatin naxan yi, Yesu yi burun tongo, a barikan bira Ala xa, a yi a yigira, a yi a so a xarandiine yii. A yi a fala, a naxa, “Ɛ a tongo, ɛ yi a don, n fati bɛndɛn nan ito ra.”"},{"book":"Matiyu","chapter":"26","verse":"27","text":"Na xanbi ra, a yi igelengenna tongo, a barikan bira Ala xa, a yi a so e yii, a yi a fala, a naxa, “Ɛ birin xa a min"},{"book":"Matiyu","chapter":"26","verse":"28","text":"amasɔtɔ n wunla ni ito ra n layirin xidima en tagi naxan xɔn, a minima muxu wuyaxi xa nɛn e yulubin mafeluun na."},{"book":"Matiyu","chapter":"26","verse":"29","text":"N xa a fala ɛ xa, en wudi bogi igen naxan minma ito ra, n mi fa a minma han en birin mɔn yi sa a min n Fafe Alaa Mangayani.”"},{"book":"Matiyu","chapter":"26","verse":"30","text":"Na xanbi ra, e yi bɛtin ba,26.30 bɛtina: E namunna nan yi a ra na sanla waxatini e xa Yaburin yirena nde ba, fata sorani ito nde ra: 113 han 118. e siga Oliwi Geyaan fari."},{"book":"Matiyu","chapter":"26","verse":"31","text":"Nayi, Yesu yi a fala e xa, a naxa, “Ɛ birin ɛ mɛma n na nɛn to kɔɛɛn na, amasɔtɔ a sɛbɛxi Kitabuni, fa fala, ‘N xuruse rabaan faxama nɛn, yɛxɛɛne birin yi xuya ayi.’26.31 A mato Sakari 13.7 kui. Sandani ito kui, Yesu misalixi xuruse rabaan na bayo e a faxama nɛn."},{"book":"Matiyu","chapter":"26","verse":"32","text":"Koni n na keli sayani, n sigama nɛn ɛ yɛɛ ra Galile yamanani.”"},{"book":"Matiyu","chapter":"26","verse":"33","text":"Piyɛri yi Yesu yabi, a naxa, “Hali bonne birin e mɛ i ra, n tan mi n mɛ i ra mumɛ!”"},{"book":"Matiyu","chapter":"26","verse":"34","text":"Yesu yi a fala Piyɛri xa, a naxa, “N xa ɲɔndin fala i xa, benun dontonna xa wuga to kɔɛɛn na, i a falama nɛn dɔxɔɲa ma saxan fa fala i mi n kolon.”"},{"book":"Matiyu","chapter":"26","verse":"35","text":"Piyɛri yi a yabi, a naxa, “Hali en birin faxa, n mi a falɛ mumɛ, fa fala n mi i kolon.” Xarandiin bonne fan birin yi na fala."},{"book":"Matiyu","chapter":"26","verse":"36","text":"Na xanbi ra, Yesu nun a xarandiine yi siga yirena nde yi naxan xili Getesemani. A yi a fala e xa, a naxa, “Ɛ dɔxɔ be, n tan sigan mɛnni, n xa sa Ala maxandi.”"},{"book":"Matiyu","chapter":"26","verse":"37","text":"A siga Piyɛri nun Sebede a dii xɛmɛ firinne ra. A bɔɲɛn yi rafɔrɔxi, a yi sunuxi.26.37 A sunu bayo a a kolon fa fala muxune a faxama nɛn."},{"book":"Matiyu","chapter":"26","verse":"38","text":"Nanara, a yi a fala e xa, a naxa, “N bɔɲɛn nafɔrɔxi han n faxa, ɛ lu be, ɛ lu ɛ yɛɛ ra yi n xɔn ma.”"},{"book":"Matiyu","chapter":"26","verse":"39","text":"A yi siga ndedi, a yi bira, a yɛtagin yi lan bɔxɔn ma, a yi Ala maxandi, a naxa, “N Fafe, xa a lanɲɛ tɔrɔya igelengenni ito masiga n na, koni n tan sagoon nama liga fɔ i tan sagona.”"},{"book":"Matiyu","chapter":"26","verse":"40","text":"Na xanbi ra, a mɔn yi xɛtɛ, a yi a xarandiine li xixɔnli. A yi a fala Piyɛri xa, a naxa, “Ɛ mi nɔxi luyɛ ɛ yɛɛ ra yi n xɔn ma hali waxatidi?"},{"book":"Matiyu","chapter":"26","verse":"41","text":"Ɛ lu ɛ yɛɛ ra yi, ɛ Ala maxandi, alogo ɛ nama bira tantanni. Ɛ niin waxɔn feen fan koni ɛ fati bɛndɛn sɛnbɛ mi na.”"},{"book":"Matiyu","chapter":"26","verse":"42","text":"Yesu mɔn yi siga a firindeni, a sa Ala maxandi, a naxa, “N Fafe, xa tɔrɔya igelengenni ito mi nɔɛ masigɛ n na, fɔ a xa n li, i sagoon xa liga.”"},{"book":"Matiyu","chapter":"26","verse":"43","text":"A mɔn yi xɛtɛ, a xarandiine li xiyɛ, bayo xixɔnla bata yi e suxu."},{"book":"Matiyu","chapter":"26","verse":"44","text":"A mɔn yi keli e fɛma, a siga a saxandeni, a sa Ala maxandi, a mɔn yi na fala kedenna ti."},{"book":"Matiyu","chapter":"26","verse":"45","text":"Na xanbi ra, a xɛtɛ xarandiine fɛma, a naxa, “Ɛ mɔn xima ba? Ɛ mɔn ɛ matabuma ba? A mato! Waxatin bata a li! N tan, Muxuna Dii Xɛmɛn bata so hakɛ kanne sɛnbɛn bun ma iki."},{"book":"Matiyu","chapter":"26","verse":"46","text":"Ɛ keli, en siga, muxun naxan n yanfama, a n so yiini, na bata fa!”"},{"book":"Matiyu","chapter":"26","verse":"47","text":"A yi falan tima waxatin naxan yi, Yudasi a xarandii fu nun firinna nde yi fa, gali gbeen yi biraxi a fɔxɔ ra saraxarali kuntigine nun sariya karamɔxɔne nun yamaan fonne naxanye xɛ. Silanfanne nun gbengbetenne yi e yii.26.47 Silanfanna: Sofane yɛngɛso dɛgɛmana."},{"book":"Matiyu","chapter":"26","verse":"48","text":"Naxan yi a yanfama, a a so yiini, na bata yi taxamasenni ito fala yamaan xa nun, a naxa, “N na muxun naxan sunbu,26.48 sunbuna: Mɛn kaane yi darixi e bode xɔntɔnɲɛ sunbuni, koni Yudasi yi a findi taxamasenna ra, a xa Yesu yita a yaxune ra. a tan nan na ra. Ɛ a suxu ken!”"},{"book":"Matiyu","chapter":"26","verse":"49","text":"Nanara, Yudasi yi a tinxin Yesu ra keden na, a naxa, “Karamɔxɔ, i nuwali.” A yi a sunbu."},{"book":"Matiyu","chapter":"26","verse":"50","text":"Yesu yi a yabi, a naxa, “N xɔyina, i faxi naxan na, na liga.”"},{"book":"Matiyu","chapter":"26","verse":"51","text":"Naxanye yi Yesu fɔxɔ ra, na nde keden yi a silanfanna botin, a Saraxarali Kuntigi Singena konyin tunla sɛgɛ a ma."},{"book":"Matiyu","chapter":"26","verse":"52","text":"Yesu yi a fala a xa, a naxa, “I ya silanfanna raxɛtɛ a funfuni, amasɔtɔ naxan birin silanfanna tongoma, ne faxama silanfanna nan na."},{"book":"Matiyu","chapter":"26","verse":"53","text":"I mi a kolon ba, fa fala n nɔɛ n Fafe Ala xilɛ nɛn, a yi maleka gali gbee fu nun firin nafa n ma mafurɛn?"},{"book":"Matiyu","chapter":"26","verse":"54","text":"Koni xa na liga, Kitabun fala xuiin kamalima26.54 Kitabuna falan kamalima: Esayi 53.5 a falaxi a Alaa Muxu Sugandixin faxama nɛn yamaan yulubine fe ra. A na falaxi yanyina nde ɲɛɛ kɛmɛ solofere benun a xa raba. di nayi? Bayo a sɛbɛxi a fɔ a xa liga ikiini.”"},{"book":"Matiyu","chapter":"26","verse":"55","text":"Yesu yi falan ti ganla xa, a naxa, “Ɛ bata fa n suxudeni silanfanne nun gbengbetenne ɛ yii alo mafu tiin nan yi n na nun. N yi xaranna tima Ala Batu Banxini lɔxɔ yo lɔxɔ, koni ɛ mi n suxu."},{"book":"Matiyu","chapter":"26","verse":"56","text":"Koni na birin ligaxi nɛn alogo nabine falan naxanye sɛbɛxi, ne xa kamali.”"},{"book":"Matiyu","chapter":"26","verse":"57","text":"Naxanye Yesu suxu, ne yi a xali Kayafa konni Saraxarali Kuntigi Singena, sariya karamɔxɔne nun yamaan fonne yi malanxi dɛnaxan yi."},{"book":"Matiyu","chapter":"26","verse":"58","text":"Piyɛri yi bira Yesu fɔxɔ ra, koni e nun ganla tagi kuya, han Saraxarali Kuntigi Singena tande ma. A yi so tanden ma e nun kantan muxune yi dɔxɔ alogo a xa a kolon a raɲanma kii naxan yi."},{"book":"Matiyu","chapter":"26","verse":"59","text":"Saraxarali kuntigine nun kitisa yamaan birin yi katama wule seren ba feen na Yesu xili ma, alogo e xa a faxa."},{"book":"Matiyu","chapter":"26","verse":"60","text":"Koni hali muxu wuyaxi to fa wule seren ba a xili ma, e mi sese sɔtɔ. Dɔnxɛn na muxu firin yi ti e yɛtagi,"},{"book":"Matiyu","chapter":"26","verse":"61","text":"e naxa, “Xɛmɛni ito naxa, a nɔɛ Ala Batu Banxin kalɛ nɛn, a mɔn yi a ti soge saxan bun ma.”"},{"book":"Matiyu","chapter":"26","verse":"62","text":"Saraxarali Kuntigi Singen yi keli, a falan ti Yesu xa, a naxa, “Muxuni itoe naxan falama i xun ma, na yabi mi i xɔn ba?”"},{"book":"Matiyu","chapter":"26","verse":"63","text":"Koni Yesu mi fala yo ti. Saraxarali Kuntigi Singen yi falan ti a xa mɔn, a naxa, “N na i rakɔlɔma habadan Ala xinli, xa Alaa Muxu Sugandixin nan i tan na, Alaa Dii Xɛmɛna, na fala nxu xa.”"},{"book":"Matiyu","chapter":"26","verse":"64","text":"Yesu yi a yabi, a naxa, “I bata a fala. Koni n xa a fala ɛ birin xa, fɔlɔ iki ma, ɛ n tan Muxuna Dii Xɛmɛn toma dɔxi Ala Sɛnbɛmaan yiifanna ma, ɛ yi n famatɔɔn to kore kundani.”"},{"book":"Matiyu","chapter":"26","verse":"65","text":"Saraxarali Kuntigi Singen na mɛ waxatin naxan yi, a yi a domani bɔ, a naxa, “A bata Ala rayelefu!26.65 Musaa sariyan kui, muxun naxan na Ala rayelefu, na kanna lan a xa faxa. A mato Saraxaraline 24.16 kui. En mako mi fa sere yo ma sɔnɔn! Ɛ bata a fala ɲaxine mɛ!"},{"book":"Matiyu","chapter":"26","verse":"66","text":"Ɛ mirixi a ma di?” E yi a yabi, e naxa, “A lan nɛn a xa faxa.”"},{"book":"Matiyu","chapter":"26","verse":"67","text":"Nayi, e yi e dɛgen puru Yesu yɛtagi, e yi a bɔnbɔ."},{"book":"Matiyu","chapter":"26","verse":"68","text":"E lu a maxɔdinɲɛ, e naxa, “I tan Alaa Muxu Sugandixina, a fala nxu xa fata Ala ra, nde i bɔnbɔxi?”26.68 Muxun naxanye a bɔnbɔma, ne mɔn a magelema na falan na."},{"book":"Matiyu","chapter":"26","verse":"69","text":"Piyɛri yi dɔxi tanden ma waxatin naxan yi, Saraxarali Kuntigi Singena walikɛ ɲaxanla nde yi fa a fɛma, a naxa, “I tan fan yi Yesu Galile kaan fɔxɔ ra nun.”"},{"book":"Matiyu","chapter":"26","verse":"70","text":"Koni a yi a tandi e birin yɛtagi, a naxa, “N mi a kolon i waxi naxan fala fe yi.”"},{"book":"Matiyu","chapter":"26","verse":"71","text":"Na xanbi ra, a yi siga tanden so dɛɛn na. Walikɛ ɲaxalan gbɛtɛ yi a to. Muxun naxanye yi dɔxi na, a yi a fala ne xa, a naxa, “Xɛmɛni ito yi Yesu Nasarɛti kaan fɔxɔ ra nun.”"},{"book":"Matiyu","chapter":"26","verse":"72","text":"Piyɛri yi a tandi, a yi a kɔlɔ, a naxa, “N mi na xɛmɛn kolon!”"},{"book":"Matiyu","chapter":"26","verse":"73","text":"Waxatidi danguxina, naxanye yi tixi na, ne yi fa Piyɛri fɛma, e naxa, “A tan nan nde i tan fan na! Amasɔtɔ i fala ti kiin bata a yita nxu ra!”26.73 a fala ti kiina: Yanyina nde, a yi falan tima alo muxun naxanye kelixi Galile yamanani hanma Nasarɛti yamanana."},{"book":"Matiyu","chapter":"26","verse":"74","text":"Nayi, Piyɛri yi a kɔlɔ dangane ra, a yi a fala, a naxa, “N mi xɛmɛni ito kolon mumɛ!” Na waxatin yɛtɛni dontonna yi wuga mafurɛn."},{"book":"Matiyu","chapter":"26","verse":"75","text":"Nayi, Yesu a falan yi rabira Piyɛri ma, a naxa, “Benun dontonna xa wuga i a falama nɛn dɔxɔɲa ma saxan fa fala i mi n kolon.” Piyɛri yi mini, a nimisa wugan ti!"}]}