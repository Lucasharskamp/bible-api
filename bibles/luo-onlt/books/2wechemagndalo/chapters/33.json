{"data":[{"book":"2 Weche Mag Ndalo","chapter":"33","verse":"1","text":"Manase ne ja-higni apar gariyo kane odoko ruoth kendo nobedo e loch kuom higni piero abich gabich kodak Jerusalem."},{"book":"2 Weche Mag Ndalo","chapter":"33","verse":"2","text":"Notimo richo e nyim wangʼ Jehova Nyasaye koluwo timbe mamono mag ogendini mane Jehova Nyasaye oseriembo e dier jo-Israel."},{"book":"2 Weche Mag Ndalo","chapter":"33","verse":"3","text":"Ne ochako ogero kuonde motingʼore gi malo mag lemo ma wuon mare Hezekia nomuko, to bende nogero kende mag misengini miwangʼoe liswa ne Baal kaachiel gi sirni milamo mag Ashera. Bende nokulore kolamo gik moko duto mochwe man e kor polo."},{"book":"2 Weche Mag Ndalo","chapter":"33","verse":"4","text":"Ne ogero kende mag misengini e hekalu mar Jehova Nyasaye kata obedo ni Jehova Nyasaye nosewacho niya, “Nyinga nobed Jerusalem nyaka chiengʼ.”"},{"book":"2 Weche Mag Ndalo","chapter":"33","verse":"5","text":"Nogero kende mag misengini miwangʼoe liswa ne gik mochwe mae kor polo e laru ariyo mag hekalu mar Jehova Nyasaye."},{"book":"2 Weche Mag Ndalo","chapter":"33","verse":"6","text":"Notimo misango kochiwo nyithinde mondo owangʼ e mach e Holo mar Ben Hinom bende noiro ji kendo nogoyo gagi gi timo timbe jwok, kendo nopenjo josepe kod jo-nyakalondo. Notimo timbe maricho mangʼeny e nyim Jehova Nyasaye, omiyo Jehova Nyasaye nokecho."},{"book":"2 Weche Mag Ndalo","chapter":"33","verse":"7","text":"Nokawo kido mopa mane oloso moketo e hekalu mar Nyasaye mane oyudo Nyasaye osewuoyoe ne Daudi kod wuode Solomon niya, “Aseyiero hekaluni gi Jerusalem e kind ogendini duto mag Israel, kendo abiro keto Nyinga kanyo nyaka chiengʼ."},{"book":"2 Weche Mag Ndalo","chapter":"33","verse":"8","text":"Ka jo-Israel orito chike duto kendo otimo gik moko duto mane achikogi, kendo oluwo buche gi chike duto mane Musa onyisogi, to ok nariembgi e piny mane amiyo kweregi.”"},{"book":"2 Weche Mag Ndalo","chapter":"33","verse":"9","text":"Kata kamano Manase nomiyo jo-Juda kod jo-Jerusalem oweyo Jehova Nyasaye mi gimedo timo timbe maricho moloyo ogendini mane Jehova Nyasaye otieko e nyim jo-Israel."},{"book":"2 Weche Mag Ndalo","chapter":"33","verse":"10","text":"Jehova Nyasaye nowuoyo kod Manase gi joge to ne ok gidewe."},{"book":"2 Weche Mag Ndalo","chapter":"33","verse":"11","text":"Omiyo Jehova Nyasaye nokelonigi jotend jolweny mag ruodh Asuria momako Manase otero e twech kotuch ume kod olowu kendo otweye kod rateke mag mula motere Babulon."},{"book":"2 Weche Mag Ndalo","chapter":"33","verse":"12","text":"Koro e thagruokne nokwayo ngʼwono kuom Jehova Nyasaye, ma Nyasache kobolore ahinya e nyim Nyasach kwerene."},{"book":"2 Weche Mag Ndalo","chapter":"33","verse":"13","text":"Kane okwayo, Jehova Nyasaye noneno bolruokne mowinjo ywakne omiyo nodwoge Jerusalem e pinyruodhe; bangʼe Manase nongʼeyo ni Jehova Nyasaye en Nyasaye."},{"book":"2 Weche Mag Ndalo","chapter":"33","verse":"14","text":"Bangʼe nogero ohinga ma oko mar Dala Maduongʼ mar Daudi yo podho chiengʼ mar aora Gihon manie holo nyaka ochopo kar donjo mar Ranga Rech kendo nolworo got Ofel mogere modhi malo ahinya. Noketo jotend lweny e mier madongo duto mag Juda mochiel motegno gi ohinga."},{"book":"2 Weche Mag Ndalo","chapter":"33","verse":"15","text":"Nogolo nyiseche manono ma welo kod kido mar nyasaye manono mane ni e hekalu mar Jehova Nyasaye kaachiel gi kende mag misango miwangʼoe liswa duto mane ogero e got mar hekalu kod Jerusalem kendo nowitogi oko mar dala maduongʼ."},{"book":"2 Weche Mag Ndalo","chapter":"33","verse":"16","text":"Bangʼe nochako ogero kendo mar misango mar Jehova Nyasaye kendo notimo misango mar lalruok kod chiwo mag erokamano kuome kowachone Juda mondo otine Jehova Nyasaye, ma Nyasach jo-Israel."},{"book":"2 Weche Mag Ndalo","chapter":"33","verse":"17","text":"Kata kamano, ji nodhi nyime kod timo misengini e kuonde motingʼore malo mag lemo to negitime ne Jehova Nyasaye ma Nyasachgi kende."},{"book":"2 Weche Mag Ndalo","chapter":"33","verse":"18","text":"Weche mag ndalo loch Manase kaachiel gi kwayo mane okwayogo Nyasache, kod weche mane jonen nowachone kuom nying Jehova Nyasaye, ma Nyasach jo-Israel ondiki e kitepe mag ruodhi Israel."},{"book":"2 Weche Mag Ndalo","chapter":"33","verse":"19","text":"Lemo mare kod kaka Nyasaye nowinjo ywakne kaachiel gi richone kod kethone duto kod kuonde manogeroe kuonde motingʼore malo mag lemo kaachiel gi sirni mag Ashera milamo, kod nyiseche manono kapod ok olokore, magi duto ondiki e kitap jonen."},{"book":"2 Weche Mag Ndalo","chapter":"33","verse":"20","text":"Manase notho kaka kwerene kendo noyike e ode mar ruoth. Amon wuode nobedo ruoth kare."},{"book":"2 Weche Mag Ndalo","chapter":"33","verse":"21","text":"Amon ne ja-higni piero ariyo gariyo kane obedo ruoth kendo norito piny kodak Jerusalem kuom higni ariyo."},{"book":"2 Weche Mag Ndalo","chapter":"33","verse":"22","text":"Notimo timbe maricho e wangʼ Jehova Nyasaye mana kaka wuon mare Manase nosetimo. Amon nolamo kendo timo liswa ne nyiseche duto manono mane Manase oseloso."},{"book":"2 Weche Mag Ndalo","chapter":"33","verse":"23","text":"To kopogore gi wuon mare ma Manase ne ok obolore e nyim Jehova Nyasaye nikech nomedo timo gik maricho."},{"book":"2 Weche Mag Ndalo","chapter":"33","verse":"24","text":"Jodongo mag Amon nowinjore monego ruoth e kar dakne."},{"book":"2 Weche Mag Ndalo","chapter":"33","verse":"25","text":"Eka jopinyno noriwore monego jogo duto mane onego ruoth Amon kendo negiketo Josia wuode obedo ruoth kare."}]}