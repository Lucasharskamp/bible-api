{"data":[{"book":"تثنیه","chapter":"5","verse":"1","text":"موسی به سخنانش ادامه داده، گفت:"},{"book":"تثنیه","chapter":"5","verse":"2","text":"یهوه، خدایمان در کوه حوریب عهدی با ما بست."},{"book":"تثنیه","chapter":"5","verse":"3","text":"این عهد را نه با پدرانمان بلکه با ما که امروز زنده هستیم بست."},{"book":"تثنیه","chapter":"5","verse":"4","text":"او در آن کوه از میان آتش رو در رو با شما سخن گفت."},{"book":"تثنیه","chapter":"5","verse":"5","text":"من به عنوان واسطه‌ای بین شما و خداوند ایستادم، زیرا شما از آن آتش می‌ترسیدید و بالای کوه پیش او نرفتید. او با من سخن گفت و من قوانینش را به شما سپردم. آنچه فرمود این است:"},{"book":"تثنیه","chapter":"5","verse":"6","text":"«من خداوند، خدای تو هستم، همان خدایی که تو را از اسارت و بندگی مصر آزاد کرد."},{"book":"تثنیه","chapter":"5","verse":"7","text":"«تو را خدایان دیگر غیر از من نباشد."},{"book":"تثنیه","chapter":"5","verse":"8","text":"«هیچگونه بُتی به شکل آنچه بالا در آسمان و آنچه بر زمین و آنچه در دریاست برای خود درست نکن."},{"book":"تثنیه","chapter":"5","verse":"9","text":"در برابر آنها زانو نزن و آنها را پرستش نکن، زیرا من که خداوند، خدای تو می‌باشم، خدای غیوری هستم و کسانی را که از من نفرت دارند مجازات می‌کنم. این مجازات شامل حال فرزندان آنها تا نسل سوم و چهارم نیز می‌گردد."},{"book":"تثنیه","chapter":"5","verse":"10","text":"اما بر کسانی که مرا دوست بدارند و دستورهای مرا پیروی کنند، تا هزار پشت رحمت می‌کنم."},{"book":"تثنیه","chapter":"5","verse":"11","text":"«نام یهوه، خدای خود را نابجا به کار نبر. اگر نام مرا با بی‌احترامی بر زبان بیاوری یا به آن قسم دروغ بخوری، تو را بی‌سزا نخواهم گذاشت."},{"book":"تثنیه","chapter":"5","verse":"12","text":"«روز شَبّات را به یاد داشته باش و آن را مقدّس بدار. من که خداوند، خدای تو هستم این را به تو امر می‌کنم."},{"book":"تثنیه","chapter":"5","verse":"13","text":"در هفته شش روز کار کن،"},{"book":"تثنیه","chapter":"5","verse":"14","text":"ولی در روز هفتم که شَبّات یهوه خدای توست هیچ کاری نکن نه خودت، نه پسرت، نه دخترت، نه غلامت، نه کنیزت، نه مهمانانت و نه حتی چارپایانت. غلام و کنیزت باید مثل خودت استراحت کنند."},{"book":"تثنیه","chapter":"5","verse":"15","text":"به یاد آور که در سرزمین مصر غلام بودی و من که خداوند، خدای تو هستم با قدرت و قوت عظیم خود تو را از آنجا بیرون آوردم. به این دلیل است که به تو امر می‌کنم شَبّات را نگه داری."},{"book":"تثنیه","chapter":"5","verse":"16","text":"«پدر و مادر خود را گرامی بدار، زیرا این فرمان خداوند، خدای توست. اگر چنین کنی، در سرزمینی که خداوند، خدایت به تو خواهد بخشید، عمری طولانی و پربرکت خواهی داشت."},{"book":"تثنیه","chapter":"5","verse":"17","text":"«قتل نکن."},{"book":"تثنیه","chapter":"5","verse":"18","text":"«زنا نکن."},{"book":"تثنیه","chapter":"5","verse":"19","text":"«دزدی نکن."},{"book":"تثنیه","chapter":"5","verse":"20","text":"«بر همنوع خود شهادت دروغ نده."},{"book":"تثنیه","chapter":"5","verse":"21","text":"«به زن همسایه‌ات طمع نکن. و حسرت خانۀ همسایه خود، یا مزرعۀ او، یا غلام و کنیزش، یا گاو و الاغش، یا اموالش را نخور.»"},{"book":"تثنیه","chapter":"5","verse":"22","text":"این بود قوانینی که خداوند در کوه سینا به شما داد. او این قوانین را با صدای بلند از میان آتش و ابر غلیظ اعلام فرمود و غیر از این قوانین، قانون دیگری نداد. آنها را روی دو لوح سنگی نوشت و به من داد."},{"book":"تثنیه","chapter":"5","verse":"23","text":"ولی وقتی که آن صدای بلند از درون تاریکی به گوشتان رسید و آتش مهیب سر کوه را دیدید کلیهٔ رهبران قبایل و مشایخ شما نزد من آمدند"},{"book":"تثنیه","chapter":"5","verse":"24","text":"و گفتند: «امروز خداوند، خدایمان جلال و عظمتش را به ما نشان داده است، ما حتی صدایش را از درون آتش شنیدیم. اکنون می‌دانیم که ممکن است خدا با انسان صحبت کند و او نمیرد."},{"book":"تثنیه","chapter":"5","verse":"25","text":"پس چرا جان خود را به خطر بیاندازیم؟ بدون شک اگر یهوه خدایمان دوباره با ما سخن بگوید خواهیم مرد. این آتش هولناک، ما را خواهد سوزانید."},{"book":"تثنیه","chapter":"5","verse":"26","text":"چه کسی می‌تواند صدای خدای زنده را که از درون آتش سخن می‌گوید، بشنود و زنده بماند؟"},{"book":"تثنیه","chapter":"5","verse":"27","text":"پس تو برو و به تمامی سخنانی که یهوه خدای ما می‌گوید گوش کن، بعد آمده، آنها را برای ما بازگو کن و ما آنها را پذیرفته، اطاعت خواهیم کرد.»"},{"book":"تثنیه","chapter":"5","verse":"28","text":"خداوند درخواستتان را پذیرفت و به من گفت: «آنچه که قوم اسرائیل به تو گفتند شنیدم و آنچه گفتند نیکوست."},{"book":"تثنیه","chapter":"5","verse":"29","text":"ای کاش همیشه چنین دلی داشته باشند و از من بترسند و تمام اوامر مرا بجا آورند. در آن صورت زندگی خودشان و زندگی فرزندانشان در تمام نسلها با خیر و برکت خواهد گذشت."},{"book":"تثنیه","chapter":"5","verse":"30","text":"اکنون برو و به آنها بگو که به خیمه‌هایشان بازگردند."},{"book":"تثنیه","chapter":"5","verse":"31","text":"سپس برگشته، اینجا در کنار من بایست و من تمامی اوامرم را به تو خواهم داد. تو باید آنها را به قوم تعلیم دهی تا فرایض و قوانین مرا در سرزمینی که به ایشان می‌دهم اطاعت کنند.»"},{"book":"تثنیه","chapter":"5","verse":"32","text":"پس بایستی تمام اوامر یهوه، خدایتان را اطاعت کنید و دستورهای او را به دقت به‌جا آورید"},{"book":"تثنیه","chapter":"5","verse":"33","text":"و در طریقی که یهوه خدایتان به شما امر کرده گام بردارید و بمانید. اگر چنین کنید در سرزمینی که به تصرف درمی‌آورید زندگی طولانی و پربرکتی خواهید داشت."}]}