{"data":[{"book":"Vatongi","chapter":"9","verse":"1","text":"Abhimereki mwanakomana waJerubhi-Bhaari akaenda kuhanzvadzi dzamai vake vaiva muShekemu akati kwavari uye nokuna vose veimba yamai vake,"},{"book":"Vatongi","chapter":"9","verse":"2","text":"“Bvunzai vose vanogara muShekemu kuti, ‘Zviri nani kwamuri ndezvipi: Kuti mutongwe navanakomana vose vaJerubhi-Bhaari vari makumi manomwe kana kungotongwa nomunhu mumwe chete?’ Murangarire kuti ini ndiri nyama neropa renyu.”"},{"book":"Vatongi","chapter":"9","verse":"3","text":"Hanzvadzi dzamai vake dzakarondedzerazve zvose izvi kuvagari veShekemu, vakada kutevera Abhimereki, nokuti vakati, “Ihama yedu.”"},{"book":"Vatongi","chapter":"9","verse":"4","text":"Vakamupa mashekeri esirivha makumi manomwe9:4 0.8 yekirogiramu  aibva mutemberi yaBhaari-Bheriti, uye Abhimereki akaishandisa kutenga varume vakanga vakaipa uye vasina tsitsi, vakava vateveri vake."},{"book":"Vatongi","chapter":"9","verse":"5","text":"Akaenda kuimba yababa vake muOfira uye akaponda paruware rumwe chete vanakomana vababa vake makumi manomwe, ivo vanakomana vaJerubhi-Bhaari. Asi Jotamu, muduku pane vose kuvanakomana vaJerubhi-Bhaari, akapunyuka nokuti akavanda."},{"book":"Vatongi","chapter":"9","verse":"6","text":"Ipapo vagari vose vomuShekemu nokuBheti Miro vakaungana parutivi pomuti mukuru pambiru iri muShekemu kuti vagadze Abhimereki samambo."},{"book":"Vatongi","chapter":"9","verse":"7","text":"Jotamu akati azvinzwa, akakwira pamusoro peGomo reGerizimu akadanidzira kwavari akati, “Nditeererei imi vagari veShekemu, kuti Mwari agoteerera kwamuri."},{"book":"Vatongi","chapter":"9","verse":"8","text":"Rimwe zuva miti yakabuda kundozodza mambo wayo. Vakati kumuti womuOrivhi, ‘Iva mambo wedu.’"},{"book":"Vatongi","chapter":"9","verse":"9","text":"“Asi muti womuOrivhi wakapindura ukati, ‘Ko, ndingada kusiya mafuta angu, anoremekedzwa nezvose, vamwari navanhu, kuti ndinozengaira hangu pamusoro pemiti here?’"},{"book":"Vatongi","chapter":"9","verse":"10","text":"“Shure kwaizvozvo, miti yakati kumuonde, ‘Uya uzova mambo wedu.’"},{"book":"Vatongi","chapter":"9","verse":"11","text":"“Asi muonde wakapindura ukati, ‘Ndingada hangu kusiya muchero wangu, wakanaka kudai uye unotapira, kuti ndinozengaira pamusoro pemiti here?’"},{"book":"Vatongi","chapter":"9","verse":"12","text":"“Ipapo miti ikati kumuzambiringa, ‘Uya uzova mambo wedu.’"},{"book":"Vatongi","chapter":"9","verse":"13","text":"“Asi muzambiringa wakapindura ukati, ‘Ndingada hangu kusiya waini yangu inofadza vose vamwari navanhu, kuti ndinozengaira pamusoro pemiti here?’"},{"book":"Vatongi","chapter":"9","verse":"14","text":"“Pakupedzisira, miti yose yakati kurukato, ‘Uya uve mambo wedu.’"},{"book":"Vatongi","chapter":"9","verse":"15","text":"“Rukato rukati kumiti, ‘Kana muchida kundizodza kuti ndive mambo wenyu zvirokwazvo, uyai muvande pamumvuri wangu; asi kana zvisizvo, moto ngaubude murukato ugopisa misidhari yeRebhanoni!’"},{"book":"Vatongi","chapter":"9","verse":"16","text":"“Zvino kana imi makaita zvinokudzwa uye zvakatendeka pamakaita Abhimereki mambo, uye kana makaita zvakanaka kuna Jerubhi-Bhaari nokumhuri yake, uye kana makamubata sezvaanofanira,"},{"book":"Vatongi","chapter":"9","verse":"17","text":"uye nokufunga kuti baba vangu vakakurwirai, vakaisa upenyu hwavo panjodzi kuti vakununurei kubva muruoko rweMidhiani"},{"book":"Vatongi","chapter":"9","verse":"18","text":"(asi nhasi mapandukira mhuri yababa vangu, mukaponda vanakomana vavo makumi manomwe padombo rimwe chete, uye mukaisa Abhimereki, mwanakomana womurandakadzi wavo kuti ave mambo pamusoro pavagere muShekemu nokuda kwokuti ihama yenyu),"},{"book":"Vatongi","chapter":"9","verse":"19","text":"kana zvino makaita norukudzo uye nokutenda kwakanaka kuna Jerubhi-Bhaari nemhuri yake, nhasi Abhimereki ngaave mufaro wenyu, nemiwo muve wakewo!"},{"book":"Vatongi","chapter":"9","verse":"20","text":"Asi kana musina kudaro, moto ngaubude kubva kuna Abhimereki, uye uparadze imi, vagari veShekemu neBheti Miro, uye moto ngaubude kwamuri, vagari veShekemu neBheti Miro, ugoparadza Abhimereki!”"},{"book":"Vatongi","chapter":"9","verse":"21","text":"Ipapo Jotamu akatiza, akapunyukira kuBheeri, uye akagara ikoko nokuti akanga achitya mukoma wake Abhimereki."},{"book":"Vatongi","chapter":"9","verse":"22","text":"Shure kwamakore matatu aAbhimereki achitonga Israeri,"},{"book":"Vatongi","chapter":"9","verse":"23","text":"Mwari akatuma mweya wakaipa pakati paAbhimereki navagari vomuShekemu, ukanyengera Abhimereki."},{"book":"Vatongi","chapter":"9","verse":"24","text":"Mwari akaita izvi kuitira kuti zvakaipa zvakaitirwa vanakomana makumi manomwe vaJerubhi-Bhaari, kuteurwa kweropa ravo, kutsiviwe pamusoro pomununʼuna wavo Abhimereki uye napamusoro pavagari veShekemu, avo vakanga vamubatsira kuponda vanakomana vababa vake."},{"book":"Vatongi","chapter":"9","verse":"25","text":"Mukumurwisa kwavo, vagari ava veShekemu vakaisa varume pamusoro pezvikomo kuti vavandire nokupamba mumwe nomumwe aipfuura, uye izvi zvakaziviswa kuna Abhimereki."},{"book":"Vatongi","chapter":"9","verse":"26","text":"Zvino Gaari mwanakomana waEbhedhi akaenda navanunʼuna vake kundogara muShekemu, uye vagari vomo vakavimba naye."},{"book":"Vatongi","chapter":"9","verse":"27","text":"Vakaenda kuminda vakandounganidza mazambiringa vakaasvina uye vakaita mutambo. Vakapinda mutemberi yamwari wavo, vakadya vakanwa uye vakatuka Abhimereki."},{"book":"Vatongi","chapter":"9","verse":"28","text":"Ipapo Gaari mwanakomana waEbhedhi akati, “Abhimereki ndianiko uye Shekemu ndianiko, kuti tive varanda vake? Ko, haazi mwanakomana waJerubhi-Bhaari, uye Zebhuri haazi mutevedzeri wake here? Shandirai vanhu vaHamori, baba vaShekemu! Seiko tichishandira Abhimereki?"},{"book":"Vatongi","chapter":"9","verse":"29","text":"Dai chete vanhu ava vanga vari pasi pangu! Ipapo ndaimubvisa. Ndaizoti kuna Abhimereki, ‘Dana hondo yako yose!’ ”"},{"book":"Vatongi","chapter":"9","verse":"30","text":"Zebhuri mubati weguta akati anzwa zvakataurwa naGaari mwanakomana waEbhedhi, akatsamwa zvikuru."},{"book":"Vatongi","chapter":"9","verse":"31","text":"Akatuma nhume kuna Abhimereki muchivande achiti, “Gaari mwanakomana waEbhedhi uye navanunʼuna vake vakasvika kuShekemu uye vari kukuchidzira guta kuti rikurwisei."},{"book":"Vatongi","chapter":"9","verse":"32","text":"Saka zvino, usiku, imi navanhu venyu munofanira kuzovandira muri muminda."},{"book":"Vatongi","chapter":"9","verse":"33","text":"Panguva dzamangwanani, zuva robuda, mupinde murwise guta. Panouya Gaari navanhu vake kuti vabude kuzorwa nemi, muite zvose zvamunogona noruoko rwenyu.”"},{"book":"Vatongi","chapter":"9","verse":"34","text":"Saka Abhimereki namauto ake akasimuka usiku akaenda kunzvimbo dzakavanda pedyo neShekemu mumapoka mana."},{"book":"Vatongi","chapter":"9","verse":"35","text":"Zvino Gaari mwanakomana waEbhedhi akanga abuda uye akanga amire pamukova wamasuo eguta apo Abhimereki navarwi vake vakasimuka pavakanga vakavanda."},{"book":"Vatongi","chapter":"9","verse":"36","text":"Gaari akati achivaona, akati kuna Zebhuri, “Tarira, vanhu vari kuburuka kubva pamusoro pamakomo!”"},{"book":"Vatongi","chapter":"9","verse":"37","text":"Asi Gaari akadanidzirazve akati, “Tarira vanhu vari kuburuka kubva pakati penyika, rimwe boka riri kubva nenzira yomuti wavavuki.”"},{"book":"Vatongi","chapter":"9","verse":"38","text":"Ipapo Zebhuri akati kwaari, “Kutaura kwako kukuru kuripiko zvino, iyewe waiti, ‘Abhimereki ndianiko kuti isu tive varanda kwaari?’ Handiti ava ndivo vanhu vawaizvidza here? Chibuda undorwa navo!”"},{"book":"Vatongi","chapter":"9","verse":"39","text":"Saka Gaari akabuda akatungamirira vanhu veShekemu akarwa naAbhimereki."},{"book":"Vatongi","chapter":"9","verse":"40","text":"Abhimereki akamudzinganisa uye vazhinji vakafa vakuvadzwa mukutiza uku nzira yose kusvikira pamukova wokupinda pasuo reguta."},{"book":"Vatongi","chapter":"9","verse":"41","text":"Abhimereki akagara muAruma, uye Zebhuri akadzinga Gaari navanunʼuna vake muShekemu."},{"book":"Vatongi","chapter":"9","verse":"42","text":"Fume mangwana vanhu veShekemu vakabuda vakaenda kuminda, uye izvi zvakaziviswa kuna Abhimereki."},{"book":"Vatongi","chapter":"9","verse":"43","text":"Saka akatora vanhu vake, akavakamura akavaisa mumapoka matatu akavandira musango. Akati achiona vanhu vachibuda muguta, akasimuka kuti avarwise."},{"book":"Vatongi","chapter":"9","verse":"44","text":"Abhimereki namapoka aakanga anawo vakamhanyira pamukova wokupinda pasuo reguta. Ipapo mapoka maviri akamhanyira vaya vakanga vari kuminda vakavauraya."},{"book":"Vatongi","chapter":"9","verse":"45","text":"Zuva rose iroro, Abhimereki akarwisa kwazvo guta kusvikira aritapa uye auraya vanhu varo. Ipapo akaparadza guta uye akakusha munyu pamusoro paro."},{"book":"Vatongi","chapter":"9","verse":"46","text":"Vachinzwa izvi vagari vomushongwe yeShekemu, vakapinda munhare dzetemberi yaEri-Bheriti."},{"book":"Vatongi","chapter":"9","verse":"47","text":"Abhimereki akati anzwa kuti vakanga vakaungana ipapo,"},{"book":"Vatongi","chapter":"9","verse":"48","text":"Iye navanhu vake vose vakakwira muGomo reZarimoni. Akatora demo akagura matavi, akaasimudza akaaisa pamapfudzi ake. Akarayira varume vaaiva navo akati, “Kurumidzai! Itai zvamandiona ndichiita!”"},{"book":"Vatongi","chapter":"9","verse":"49","text":"Saka varume vose vakagura matavi vakatevera Abhimereki. Vakaatutira pamusoro penhare ndokuitungidza nomoto vanhu vari mukati. Saka vanhu vose vaiva mushongwe yeShekemu, varume navakadzi vanenge chiuru chimwe chete vakafawo."},{"book":"Vatongi","chapter":"9","verse":"50","text":"Shure kwaizvozvo Abhimereki akaenda kuTebhezi akarikomba uye akaritapa."},{"book":"Vatongi","chapter":"9","verse":"51","text":"Kunyange zvakadaro, mukati meguta makanga mune shongwe yakasimba, munova ndimo makatizira varume vose navakadzi, navanhu vose veguta. Vakazvikiyira mukati vakakwira padenga reshongwe."},{"book":"Vatongi","chapter":"9","verse":"52","text":"Abhimereki akaenda kushongwe iyo uye akairwisa. Asi akati achiswedera pamukova weshongwe kuti aipise nomoto,"},{"book":"Vatongi","chapter":"9","verse":"53","text":"mukadzi akakanda guyo pamusoro pake rikatsemura dehenya rake."},{"book":"Vatongi","chapter":"9","verse":"54","text":"Pakarepo akadana mutakuri wenhumbi dzake dzokurwa akati, “Vhomora munondo wako undiuraye, kuti vasazoti, ‘Akaurayiwa nomukadzi.’ ” Saka muranda wake akamubaya akafa."},{"book":"Vatongi","chapter":"9","verse":"55","text":"VaIsraeri vakati vaona kuti Abhimereki afa, vakaenda kumusha."},{"book":"Vatongi","chapter":"9","verse":"56","text":"Naizvozvo Jehovha akatsiva kuipa kwaAbhimereki kwaakaita kuna baba vake nokuponda vanakomana vababa vake makumi manomwe."},{"book":"Vatongi","chapter":"9","verse":"57","text":"Mwari akaitawo kuti varume veShekemu varipe zvakaipa zvavo zvose. Kutuka kwaJotamu, mwanakomana waJerubhi-Bhaari kwakauya pamusoro pavo."}]}