{"data":[{"book":"2 Krön","chapter":"33","verse":"1","text":"Manasse var 12 år när han blev kung, och han regerade 25 år i Jerusalem."},{"book":"2 Krön","chapter":"33","verse":"2","text":"Han gjorde det som var ont i Herrens ögon, efter den avskyvärda seden hos de folk som Herren (Jahve) hade fördrivit för Israels barn."},{"book":"2 Krön","chapter":"33","verse":"3","text":"Han byggde på nytt upp de offerhöjder som hans far Hiskia hade brutit ner. Och han reste altaren åt baalerna och gjorde asherapålar, och han tillbad och tjänade himlens hela härskara."},{"book":"2 Krön","chapter":"33","verse":"4","text":"Han byggde altaren i Herrens hus. Det var om detta hus som Herren (Jahve) hade sagt: ”I Jerusalem ska mitt namn vara för evig tid.”"},{"book":"2 Krön","chapter":"33","verse":"5","text":"Han byggde altaren åt himlens hela härskara på de båda förgårdarna till Herrens hus."},{"book":"2 Krön","chapter":"33","verse":"6","text":"Han lät sina barn gå genom eld i Hinnoms sons dal och utövade teckentyderi, svartkonst och trolldom, skaffade sig andebesvärjare och spåmän och gjorde mycket som var ont i Herrens ögon, så att han väckte hans vrede."},{"book":"2 Krön","chapter":"33","verse":"7","text":"Avgudabilden som han gjort ställde han in i Guds hus om vilket Gud hade sagt till David och hans son Salomo: ”I detta hus och i Jerusalem som jag har utvalt bland alla Israels stammar, vill jag fästa mitt namn för evig tid."},{"book":"2 Krön","chapter":"33","verse":"8","text":"Jag ska inte mer låta Israel vandra bort från det land som jag har bestämt åt era fäder, om de bara håller fast vid och följer allt jag befallt dem efter den undervisning (Torah) och de förordningar (ordagrant: saker inristat) och påbud (bindande juridiska beslut), som de har fått genom Mose”"},{"book":"2 Krön","chapter":"33","verse":"9","text":"Men Manasse förledde Juda och Jerusalems invånare, så att de gjorde mer ont än de folk som Herren (Jahve) hade utrotat för Israels barn."},{"book":"2 Krön","chapter":"33","verse":"10","text":"Herren (Jahve) talade till Manasse och hans folk, men de gav inte akt på hans ord."},{"book":"2 Krön","chapter":"33","verse":"11","text":"Då lät Herren (Jahve) den assyriske kungens arméer komma över dem. De slog Manasse i bojor och fängslade honom med kopparbojor och förde honom till Babel."},{"book":"2 Krön","chapter":"33","verse":"12","text":"Men när han nu var i nöd, bönföll han inför Herren (Jahve) sin Gud och ödmjukade sig djupt för sina fäders Gud."},{"book":"2 Krön","chapter":"33","verse":"13","text":"Och när han bad så till honom, bönhörde Herren (Jahve) honom och lyssnade till hans bön och lät honom komma tillbaka till Jerusalem som kung. Då insåg Manasse att det är Herren (Jahve) som är Gud."},{"book":"2 Krön","chapter":"33","verse":"14","text":"Han byggde en yttermur till Davids stad väster om Gihon i dalen, fram till ingången till Fiskporten och runt omkring Ofel och gjorde den mycket hög. Sedan tillsatte han befälhavare i alla befästa städer i Juda."},{"book":"2 Krön","chapter":"33","verse":"15","text":"Han avlägsnade de främmande gudarna och avgudabilden från Herrens hus, liksom alla de altaren som han hade byggt på det berg där Herrens hus stod, och i Jerusalem, och han kastade ut dem utanför staden."},{"book":"2 Krön","chapter":"33","verse":"16","text":"Sedan upprättade han Herrens altare och offrade gemenskapsoffer och tackoffer på det och uppmanade Juda att tjäna Herren, Israels Gud."},{"book":"2 Krön","chapter":"33","verse":"17","text":"Folket offrade ändå på höjderna, men bara åt Herren (Jahve) sin Gud."},{"book":"2 Krön","chapter":"33","verse":"18","text":"Vad som mer finns att säga om Manasse och om hans bön till sin Gud och om de ord som siarna talade till honom i Herrens, Israels Guds, namn, det står i Israels kungars krönika."},{"book":"2 Krön","chapter":"33","verse":"19","text":"Om hans bön och hur han blev bönhörd, om all hans synd och trolöshet och om de platser där han byggde offerhöjder och ställde upp asherapålar och gjutna bilder, innan han ödmjukade sig, är skrivet i Hosajs krönika."},{"book":"2 Krön","chapter":"33","verse":"20","text":"Manasse gick till vila hos sina fäder, och man begravde honom där han bodde. Hans son Amon blev kung efter honom."},{"book":"2 Krön","chapter":"33","verse":"21","text":"Amon var tjugotvå år när han blev kung, och han regerade två år i Jerusalem."},{"book":"2 Krön","chapter":"33","verse":"22","text":"Han gjorde det som var ont i Herrens ögon, så som hans far Manasse hade gjort. Han offrade åt alla de avgudabilder som hans far Manasse hade tillverkat, och han dyrkade dem."},{"book":"2 Krön","chapter":"33","verse":"23","text":"Men han ödmjukade sig inte inför Herren, så som hans far Manasse hade gjort, utan han hopade skuld på skuld."},{"book":"2 Krön","chapter":"33","verse":"24","text":"Och hans tjänare sammansvor sig mot honom och dödade honom hemma i hans hus."},{"book":"2 Krön","chapter":"33","verse":"25","text":"Men folket i landet dödade alla som hade sammansvurit sig mot kung Amon. Därefter gjorde folket i landet hans son Josia till kung efter honom."}]}