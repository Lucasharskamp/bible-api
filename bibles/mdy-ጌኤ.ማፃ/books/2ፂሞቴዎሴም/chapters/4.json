{"data":[{"book":"2 ፂሞቴዎሴም","chapter":"4","verse":"1","text":"ፆኦሲ ሃሣ ሼምፖና ዓኣ ዓሶና ሃይቄ ዓሶና ዑፃ ዎጋኒ፥ ካኣቲ ማዒያ ዎይሣኒ ሙኪ ጴዻንዳ ዬሱስ ኪሪስቶሴ ማርካ ማሂ ታ ኔና ሺኢቃኔ፤"},{"book":"2 ፂሞቴዎሴም","chapter":"4","verse":"2","text":"ፆኦሲ ቃኣሎ ኬኤዜ፤ ጊኢጌቴያ ጊኢጊባኣቴያ ዶዲ ማዼ፤ ዓሶም ኬኤዚ ኬኤዚ ሃሣ ጎሪ ጎሪ፥ ዞሪ ዞሪ፥ ጊቢ ዳንዳዒሢና ዬያጉዲ ቃኣሎ ዔርዚሢናኣ ዶዴ።"},{"book":"2 ፂሞቴዎሴም","chapter":"4","verse":"3","text":"ዓይጎሮ ጌዔቴ ዓሳ ፆኦሲ ቃኣሎ ዋይዚ ዔካኒ ኮዑዋ ዎዴ ሙካንዳሢሮኬ፤ ጋዓንቴ ዓሳ ዔያቶ ናሻ ሃይሴ፥ ሃሣ ዔያታ ዋይዛኒ ኮዓ ሃይሶ ኬኤዛንዳ ፔኤኮ ዔርዛ ዓሲ ቡኩሳንዳኔ።"},{"book":"2 ፂሞቴዎሴም","chapter":"4","verse":"4","text":"ዔያታ ጎኔ ባኣዚ ዋይዚፆ ዒፂ፥ ጉሪ ሃይሴ ዋይዚሢ ናሽካንዳኔ።"},{"book":"2 ፂሞቴዎሴም","chapter":"4","verse":"5","text":"ኔኤኒ ጋዓንቴ ቢያ ባኣዚ ዔሪ ካፒንቲ ናንጌ፤ ኔ ጊዳ ሙካ ሜቶዋ ጊቢ ዳንዳዔ፤ ሃሣ ኮዦ ሃይሶ ኬኤዚፆ ማዾዋ ዶዲ ማዼ፤ ፆኦሲም ኔ ማዻ ዓሲ ማዔ ጎይፆና ኔ ማዻኒ ኮይሳ ባኮ ቢያ ማዺ ኩንሤ።"},{"book":"2 ፂሞቴዎሴም","chapter":"4","verse":"6","text":"ታኣኒ ጋዓንቴ ፆኦሲም ዒንጎ ባኣዚ ማዒ ዒንጊንታኒ ዑኬኔ፤ ሃያ ዓጮይዳፓ ዱማዺ ታ ዓኣዻንዳ ዎዳ ሄሌኔ፤"},{"book":"2 ፂሞቴዎሴም","chapter":"4","verse":"7","text":"ፆኦሲ ጉሙርቂፆ ዛሎና ዓኣ ዖሎ ሚርጌና ታ ዖልቴኔ፤ ጳዦዋ ጋፒንፆ ሄላንዳኣና ታ ጳሽኬኔ፤ ሃሣ ፆኦሲ ጉሙርቂፆ ካኣዦዋ ታ ካፔኔ።"},{"book":"2 ፂሞቴዎሴም","chapter":"4","verse":"8","text":"ዓካሪ ፂሎ ማዒ ናንጌሢሮ ዒንጊንታ ካኣቶኮ ቶኦካ ዓጎሢጉዴ ቦንቾ ባካ ታኣም ጊኢጊንቲ ታና ካፓንዳኔ፤ ዬያ ባኮ ፒዜ ዎጋያ ማዔ ጎዳሢ ዬኖ ኬሎና ታኣም ዒንጋንዳኔ፤ ዬይ ታኣም ሌሊቱዋንቴ ዒዛኮ ሙኪ ጴዺፆ ጶቂሢ ካፓዞንሢም ቢያ ዒንጊንታንዳኔ።"},{"book":"2 ፂሞቴዎሴም","chapter":"4","verse":"9","text":"ኔ ታ ኮይላ ዑኬ ሙኬቴ ቃራኬ፤"},{"book":"2 ፂሞቴዎሴም","chapter":"4","verse":"10","text":"ዴማሴ ሃያ ዓጮ ናንጎ ናሽኪ፥ ታና ሃሺ፥ ቴስሎንቄ ዓኣዼኔ። ታ ኮይላፓ ቄርቂሴ ጋላቲያ፤ ሃሣ ቲቶ ዲልማፂያ ዓኣዼኔ። 4፡10 ቆላ. 4፡14፤ ፒልሞ. 24፤ 2ቆሮ. 8፡23፤ ጋላ. 2፡3፤ ቲቶ 1፡4።"},{"book":"2 ፂሞቴዎሴም","chapter":"4","verse":"11","text":"ታ ኮይላ ሃሢ ዓኣሢ ሉቃሴ ሌሊኬ። ማርቆሴ ማዾም ታኣም ኮይሳያታሢሮ ኔኤና ዎላ ዒዛ ዔኪ ሙኬ። 4፡11 ቆላ. 4፡14፤ ፒልሞ. 24፤ ዳኪ. ማዾ 12፡12፤25፤ 13፡13፤ 15፡37-39፤ ቆላ. 4፡10።"},{"book":"2 ፂሞቴዎሴም","chapter":"4","verse":"12","text":"ቲኪቆሴ ዔፕሶኔ ታ ዳኬኔ። 4፡12 ዳኪ. ማዾ 20፡4፤ ዔፕ. 6፡21-22፤ ቆላ. 4፡7-8።"},{"book":"2 ፂሞቴዎሴም","chapter":"4","verse":"13","text":"ኔኤኒ ሙካዖ ፂሮዓዳይዳ ካርፑሴ ጎዖሢ ኮይላ ታ ሃሺ ዓኣዼ ታኣኮ ዼኤፖ ኮኦቶና ማሪንቴ ማፃኣፖዋ ባሼ ቢራኖ ማፃኣፖ4፡13 ማሪንቴ ማፃኣፖና ቢራኖ ማፃኣፖ፦ ጋዓሢ ዬኖ ዎዶና ማፃኣፓ ፃኣፒንታሢ ዬኖ ባኮይዳኬ፤ ማሪንቴ ማፃኣፓ «ፓፕሬሴ» ጎዖ ሚፆኮ ቁኡሪፓ ኮሾያ ማዓዛ ቢራና ጌይንታሢ ዒልዒዳፓ ኮሾያኬ። ዋሉዋዖ ዔኪ ሙኬ። 4፡13 ዳኪ. ማዾ 20፡6።"},{"book":"2 ፂሞቴዎሴም","chapter":"4","verse":"14","text":"ዒስኪንዲሮሴ ጎዖ ጊታሢ ፑርታ ማዾ ታኣም ማዼኔ፤ ጎዳ ዒ ማዼ ማዾጉዴያ ዒዛም ዒንጋንዳኔ። 4፡14 1ፂሞ. 1፡20፤ ዓይኑ. 62፡12፤ ሮሜ 2፡6።"},{"book":"2 ፂሞቴዎሴም","chapter":"4","verse":"15","text":"ዒዚ ኑ ኬኤዛ ኮዦ ሃይሶ ዒፂ፥ ማኬሢሮ ኔኤኒ ዒዛ ዔሪ ካፒንቴ።"},{"book":"2 ፂሞቴዎሴም","chapter":"4","verse":"16","text":"ታና ዎጌና ዓርቂሴ ባኮሮ ቤርታሲ ጌኤዞ ማሂፆ ኬኤዛኒ ታ ሺኢኬ ዎዶና ቢያሢ ታ ጊዳፓ ዱማዼያፓዓቴም ዖኦኒያ ታኣና ዎላ ማዒ ታና ማኣዴ ዓሲ ባኣሴ። ዬያ ፆኦሲ ዔያቶኮ ዻቢንቲ ማሂ ዓርቆፓ።"},{"book":"2 ፂሞቴዎሴም","chapter":"4","verse":"17","text":"ጋዓንቴ ኮዦ ሃይሳ ታ ዛሎና ጉቤ ኬኤዚንታንዳጉዲና ዓይሁዴ ማዒባኣ ዓሳ ዋይዛንዳጉዲ ጎዳ ታኣና ዎላ ማዒ ታና ዶዲሼኔ፤ ሃሣ ዞቦ ዻንጋፓኣ ታና ዻቂሼኔ።"},{"book":"2 ፂሞቴዎሴም","chapter":"4","verse":"18","text":"ጎዳ ዓይጎዋ ማዖም ፑርታ ባኣዚዳፓ ቢያ ታና ዻቂሻንዳኔ፤ ጫሪንጫ ዓኣ ዒዛኮ ካኣቱሞይዳኣ ታና ዒ ጌልዛንዳኔ፤ ዒዛም ናንጊና ቦንቾ ማዖንጎ፤ ዓኣሜን።"},{"book":"2 ፂሞቴዎሴም","chapter":"4","verse":"19","text":"ጲሪስቂላና ዓቂላናም፤ ሃሣ ዖኔስፖሬ ማኣሮ ዓሶም «ኮሺዳ?» ጌዔኔ፥ ጌዔ። 4፡19 ዳኪ. ማዾ 18፡2፤ 2ፂሞ. 1፡16-17።"},{"book":"2 ፂሞቴዎሴም","chapter":"4","verse":"20","text":"ዔራስፆሴ ቆሮንቶሴይዳ ዓቴኔ፤ ፂሮፒሞሴ ሃርጊንቴሢሮ ሚሊፂዳ ታ ዒዛ ሃሼኔ። 4፡20 ዳኪ. ማዾ 19፡22፤ ሮሜ 16፡23፤ ዳኪ. ማዾ 20፡4፤ 21፡29።"},{"book":"2 ፂሞቴዎሴም","chapter":"4","verse":"21","text":"ባርጎ ዎዳ ሄሉዋንቴ ታ ኮይላ ኔ ሙኬቴ ቃራኬ።"},{"book":"2 ፂሞቴዎሴም","chapter":"4","verse":"22","text":"ጎዳ ኔኤና ዎላ ማዖንጎ፤ ፆኦሲኮ ኮሹሞ ዒንጊፃ ኔኤም ማዖንጎ።"}]}