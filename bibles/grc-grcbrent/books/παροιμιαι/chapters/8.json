{"data":[{"book":"ΠΑΡΟΙΜΙΑΙ","chapter":"8","verse":"1","text":"Σὺ τὴν σοφίαν κηρύξεις, ἵνα φρόνησίς σοι ὑπακούσῃ."},{"book":"ΠΑΡΟΙΜΙΑΙ","chapter":"8","verse":"2","text":"Ἐπὶ γὰρ τῶν ὑψηλῶν ἄκρων ἐστὶν, ἀναμέσον δὲ τῶν τρίβων ἕστηκε."},{"book":"ΠΑΡΟΙΜΙΑΙ","chapter":"8","verse":"3","text":"Παρὰ γὰρ πύλαις δυναστῶν παρεδρεύει, ἐν δὲ εἰσόδοις ὑμνεῖται."},{"book":"ΠΑΡΟΙΜΙΑΙ","chapter":"8","verse":"4","text":"Ὑμᾶς ὦ ἄνθρωποι παρακαλῶ, καὶ προΐεμαι ἐμὴν φωνὴν υἱοῖς ἀνθρώπων."},{"book":"ΠΑΡΟΙΜΙΑΙ","chapter":"8","verse":"5","text":"Νοήσατε ἄκακοι πανουργίαν, οἱ δὲ ἀπαίδευτοι ἔνθεσθε καρδίαν."},{"book":"ΠΑΡΟΙΜΙΑΙ","chapter":"8","verse":"6","text":"Εἰσακούσατέ μου, σεμνὰ γὰρ ἐρῶ, καὶ ἀνοίσω ἀπὸ χειλέων ὀρθά."},{"book":"ΠΑΡΟΙΜΙΑΙ","chapter":"8","verse":"7","text":"Ὅτι ἀλήθειαν μελετήσει ὁ φάρυγξ μου, ἐβδελυγμένα δὲ ἐναντίον ἐμοῦ χείλη ψευδῆ."},{"book":"ΠΑΡΟΙΜΙΑΙ","chapter":"8","verse":"8","text":"Μετὰ δικαιοσύνης πάντα τὰ ῥήματα τοῦ στόματός μου, οὐδὲν ἐαυτοῖς σκολιὸν οὐδὲ στραγγαλιῶδες."},{"book":"ΠΑΡΟΙΜΙΑΙ","chapter":"8","verse":"9","text":"Πάντα ἐνώπια τοῖς συνιοῦσι, καὶ ὀρθὰ τοῖς εὑρίσκουσι γνῶσιν."},{"book":"ΠΑΡΟΙΜΙΑΙ","chapter":"8","verse":"10","text":"Λάβετε παιδείαν καὶ μὴ ἀργύριον, καὶ γνῶσιν ὑπὲρ χρυσίον δεδοκιμασμένον·"},{"book":"ΠΑΡΟΙΜΙΑΙ","chapter":"8","verse":"11","text":"Κρείσσων γὰρ σοφία λίθων πολυτελῶν, πᾶν δὲ τίμιον οὐκ ἄξιον αὐτῆς ἐστιν."},{"book":"ΠΑΡΟΙΜΙΑΙ","chapter":"8","verse":"12","text":"Ἐγὼ ἡ σοφία κατεσκήνωσα βουλὴν καὶ γνῶσιν, καὶ ἔννοιαν ἐγὼ ἐπεκαλεσάμην."},{"book":"ΠΑΡΟΙΜΙΑΙ","chapter":"8","verse":"13","text":"Φόβος Κυρίου μισεῖ ἀδικίαν, ὕβριν τε καὶ ὑπερηφανίαν καὶ ὁδοὺς πονηρῶν· μεμίσηκα δὲ ἐγὼ διεστραμμένας ὁδοὺς κακῶν."},{"book":"ΠΑΡΟΙΜΙΑΙ","chapter":"8","verse":"14","text":"Ἐμὴ βουλὴ καὶ ἀσφάλεια, ἐμὴ φρόνησις, ἐμὴ δὲ ἰσχύς."},{"book":"ΠΑΡΟΙΜΙΑΙ","chapter":"8","verse":"15","text":"Διʼ ἐμοῦ βασιλεῖς βασιλεύουσι, καὶ οἱ δυνάσται γράφουσιν δικαιοσύνην."},{"book":"ΠΑΡΟΙΜΙΑΙ","chapter":"8","verse":"16","text":"Διʼ ἐμοῦ μεγιστᾶνες μεγαλύνονται, καὶ τύραννοι διʼ ἐμοῦ κρατοῦσι γῆς."},{"book":"ΠΑΡΟΙΜΙΑΙ","chapter":"8","verse":"17","text":"Ἐγὼ τοὺς ἐμὲ φιλοῦντας ἀγαπῶ, οἱ δὲ ἐμὲ ζητοῦντες εὑρήσουσιν."},{"book":"ΠΑΡΟΙΜΙΑΙ","chapter":"8","verse":"18","text":"Πλοῦτος καὶ δόξα ἐμοὶ ὑπάρχει, καὶ κτῆσις πολλῶν καὶ δικαιοσύνη."},{"book":"ΠΑΡΟΙΜΙΑΙ","chapter":"8","verse":"19","text":"Βέλτιον ἐμὲ καρπίζεσθαι ὑπὲρ χρυσίον καὶ λίθον τίμιον, τὰ δὲ ἐμὰ γεννήματα κρείσσω ἀργυρίου ἐκλεκτοῦ."},{"book":"ΠΑΡΟΙΜΙΑΙ","chapter":"8","verse":"20","text":"Ἐν ὁδοῖς δικαιοσύνης περιπατῶ, καὶ ἀναμέσον τρίβων δικαιώματος ἀναστρέφομαι·"},{"book":"ΠΑΡΟΙΜΙΑΙ","chapter":"8","verse":"21","text":"ἵνα μερίσω τοῖς ἐμὲ ἀγαπῶσιν ὕπαρξιν, καὶ τοὺς θησαυροὺς αὐτῶν ἐμπλήσω ἀγαθῶν·"},{"book":"ΠΑΡΟΙΜΙΑΙ","chapter":"8","verse":"21a","text":"ἐὰν ἀναγγείλω ὑμῖν τὰ καθʼ ἡμέραν γινόμενα, μνημονεύσω τὰ ἐξ αἰῶνος ἀριθμῆσαι."},{"book":"ΠΑΡΟΙΜΙΑΙ","chapter":"8","verse":"22","text":"Κύριος ἔκτισέ με ἀρχὴν ὁδῶν αὐτοῦ εἰς ἔργα αὐτοῦ,"},{"book":"ΠΑΡΟΙΜΙΑΙ","chapter":"8","verse":"23","text":"πρὸ τοῦ αἰῶνος ἐθεμελίωσέ με, ἐν ἀρχῇ πρὸ τοῦ τὴν γῆν ποιῆσαι,"},{"book":"ΠΑΡΟΙΜΙΑΙ","chapter":"8","verse":"24","text":"καὶ πρὸ τοῦ τὰς ἀβύσσους ποιῆσαι, πρὸ τοῦ προελθεῖν τὰς πηγὰς τῶν ὑδάτων·"},{"book":"ΠΑΡΟΙΜΙΑΙ","chapter":"8","verse":"25","text":"Πρὸ τοῦ ὄρη ἑδρασθῆναι, πρὸ δὲ πάντων βουνῶν, γεννᾷ με."},{"book":"ΠΑΡΟΙΜΙΑΙ","chapter":"8","verse":"26","text":"Κύριος ἐποίησε χώρας καὶ ἀοικήτους, καὶ ἄκρα οἰκούμενα τῆς ὑπʼ οὐρανῶν."},{"book":"ΠΑΡΟΙΜΙΑΙ","chapter":"8","verse":"27","text":"Ἡνίκα ἡτοίμαζε τὸν οὐρανὸν, συμπαρήμην αὐτῷ, καὶ ὅτε ἀφώριζε τὸν ἑαυτοῦ θρόνον ἐπʼ ἀνέμων,"},{"book":"ΠΑΡΟΙΜΙΑΙ","chapter":"8","verse":"28","text":"καὶ ὡς ἰσχυρὰ ἐποίει τὰ ἄνω νέφη, καὶ ὡς ἀσφαλεῖς ἐτίθει πηγὰς τῆς ὑπʼ οὐρανὸν,"},{"book":"ΠΑΡΟΙΜΙΑΙ","chapter":"8","verse":"29","text":"καὶ ὡς ἰσχυρὰ ἐποίει τὰ θεμέλια τῆς γῆς,"},{"book":"ΠΑΡΟΙΜΙΑΙ","chapter":"8","verse":"30","text":"ἤμην παρʼ αὐτῷ ἁρμόζουσα· ἐγὼ ἤμην ᾗ προσέχαιρε· καθʼ ἡμέραν δὲ εὐφραινόμην ἐν προσώπῳ αὐτοῦ ἐν παντὶ καιρῷ,"},{"book":"ΠΑΡΟΙΜΙΑΙ","chapter":"8","verse":"31","text":"ὅτε ἐνευφραίνετο τὴν οἰκουμένην συντελέσας, καὶ ἐνευφραίνετο ἐν υἱοῖς ἀνθρώπων."},{"book":"ΠΑΡΟΙΜΙΑΙ","chapter":"8","verse":"32","text":"Νῦν οὖν υἱὲ ἄκουέ μου,"},{"book":"ΠΑΡΟΙΜΙΑΙ","chapter":"8","verse":"34","text":"μακάριος ἀνὴρ ὃς εἰσακούσεταί μου, καὶ ἄνθρωπος ὃς τὰς ἐμὰς ὁδοὺς φυλάξει, ἀγρυπνῶν ἐπʼ ἐμαῖς θύραις καθʼ ἡμέραν, τηρῶν σταθμοὺς ἐμῶν εἰσόδων."},{"book":"ΠΑΡΟΙΜΙΑΙ","chapter":"8","verse":"35","text":"Αἱ γὰρ ἔξοδοί μου, ἔξοδοι ζωῆς, καὶ ἑτοιμάζεται θέλησις παρὰ Κυρίου."},{"book":"ΠΑΡΟΙΜΙΑΙ","chapter":"8","verse":"36","text":"Οἱ δὲ ἁμαρτάνοντες εἰς ἐμὲ, ἀσεβοῦσιν εἰς τὰς ἑαυτῶν ψυχὰς, καὶ οἱ μισοῦντές με ἀγαπῶσι θάνατον."}]}