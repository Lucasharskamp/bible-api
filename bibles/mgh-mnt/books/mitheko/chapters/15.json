{"data":[{"book":"Mitheko","chapter":"15","verse":"1","text":"Attu akina aakhumme Uyudea yahowa Uantiokiya nkayaachokholha weettuchiha nlhoko wa attu arumelhenlhe alhe eeraka, “Yakhalhaka khannenelhiya unyawo ulhikaana ni malhehero nipochenre ihu wa ashinna Musa, khannoopolhiya.”"},{"book":"Mitheko","chapter":"15","verse":"2","text":"Napaolo ni Nabanaba yahovaanyihana ni attu vachulhu yoyo mwaha uyo chinene. Wamalheke ukohanachiya nkayooniya wiira Napaolo ni Nabanaba vamoka ni attu arumelhenlhe akina o Uantiokiya arwee Uyerusalemu uwoonani akarumiya ni ashulhupalhe o nlhoko wa attu anrumelhenlhe Kuristo wo yoyo nlhatu uyo."},{"book":"Mitheko","chapter":"15","verse":"3","text":"Paahi etu nlhoko wa attu anrumelhenlhe Kuristo nkanaalheeha, ni ayo vaavinre aya Ufoinike ni Usamariya yahaahimiachera attu mwaha wa attu ahiri Ayahudi arukunuwilhe unttwara Nlhuku. Yoyo mwaha uyo wahaateelhiha nrima chinene yayo attu ayo."},{"book":"Mitheko","chapter":"15","verse":"4","text":"Vaaphilhe aya Uyerusalemu, yahopocheriya ni attu anrumelhenlhe Kuristo vamoka ni akarumiya ni ashulhupalhe. Nkayaahimiachera mwaha wonkhaye Nlhuku waapannge awe wo iphiro aya."},{"book":"Mitheko","chapter":"15","verse":"5","text":"Nansho attu yaarumelhenlhe akina, o nkutiro wa Amafarisayo yaheemelha nkayeera, “Ihothananiya attu ahiri Ayahudi wiinelhiya unyawo ni wiittuchihiya Malhehero a ashinna Musa.”"},{"book":"Mitheko","chapter":"15","verse":"6","text":"Akarumiya ni ashulhupalhe wahokumaaniya waarerihelha yoyo mwaha uyo."},{"book":"Mitheko","chapter":"15","verse":"7","text":"Waarerihiyeke chinene, Napeturo aheemelha nkayeera, “Ashilhoko aka, mwaatti nhochuwelha wiira wa pachenre aya vawo, Nlhuku ahokithanlha mii munlhokoni mwinyu wiira kihimiache Malhove Orera wa attu ahiri Ayahudi, wiira eewe ni urumelhelha."},{"book":"Mitheko","chapter":"15","verse":"8","text":"Nlhuku, nochuwelha mirima cha attu, ahohimiechesha wiira haapochera ni ayo wo waavaha Iphumu ya Nlhuku thoko chinre awe wo univaha ni hii."},{"book":"Mitheko","chapter":"15","verse":"9","text":"Khaamwalhaaninhe ittu iriyoothe variyari ihu ni yayo manyaattu ayo. Wo uchuwelha waya ahaahapiha mirima chaya."},{"book":"Mitheko","chapter":"15","verse":"10","text":"Vano etu, nlhatu waani no unlhikacha Nlhuku wo waatwichiriha owiittucha nsigo uhinooria ukushiya upachera wa manyaapwiiya ihu mena hii naashinene?"},{"book":"Mitheko","chapter":"15","verse":"11","text":"Ihikhalhe chiicho mena! Nansho ninorumelhelha wiira, hii ninoopolhiya wo nnema wa Athithi Yesu.”"},{"book":"Mitheko","chapter":"15","verse":"12","text":"Nlhoko wonkhaye wahomaalha shiriri, weewelhelha Nabanaba ni Napaolo vaahimiacha aya cho ushangiha ni ithikineha chaavahiye aya ni Nlhuku ni upanga wo miono chaya mwa attu ahiri Ayahudi."},{"book":"Mitheko","chapter":"15","verse":"13","text":"Vaamalhinhe aya wulhumacha, Nayakhobo ahoolhumacha wiira, “Mwaatti ashilhoko aka, nkakiiweni!"},{"book":"Mitheko","chapter":"15","verse":"14","text":"Nasimoni ahohimia Nlhuku wo uchokholha chenre awe wo wachenjeukelha attu ahiri Ayahudi, aathanlhaka akina aya ukhalha attu awe."},{"book":"Mitheko","chapter":"15","verse":"15","text":"Malhove aahimiye ni anamilhohi anowiiwanana rata ni ulha mwaha ulha, thoko Malhove Matakatifu chineera aya"},{"book":"Mitheko","chapter":"15","verse":"16","text":"‘Athithi aneera, wamalhaka ulha mwaha ulha,"},{"book":"Mitheko","chapter":"15","verse":"17","text":"Vavawo attu akina onkhaye ahalhenlhe yaavie Athithi,"},{"book":"Mitheko","chapter":"15","verse":"18","text":"Phi neera aya Athithi, apannge ulha mwaha ulha wiira uchuwaniee toka mahuku o uhimalha.’ ”"},{"book":"Mitheko","chapter":"15","verse":"19","text":"Nayakhobo nkayaathepa wiira, “Paahi etu mwaatti, nlhove ninohukumulha aka phi nna, nihaahuvihache attu ahiri Ayahudi anonrukunuwelha Nlhuku."},{"book":"Mitheko","chapter":"15","verse":"20","text":"Nansho naarweehelheke iwarakha yo waahimeria wiira ahilhie cholhia chinyalhihiye wo ulhapelhelhiya isinyago, ahiwehewehe mwaha wo ishembwere, ni uhiya ulhia inama ya ashinama achipulhiye ishiko mena ahiwurie iphome."},{"book":"Mitheko","chapter":"15","verse":"21","text":"Ukhalhawaya Malhehero a ashinna Musa ihohimiachiya wo mahuku menchi mmanupani mwo unlhapelha Nlhuku kila Nihuku no Wiittuwa, ni malhove aya anoshomiya kila iwani.”"},{"book":"Mitheko","chapter":"15","verse":"22","text":"Akarumiya ni ashulhupalhe ni nlhoko wa attu anrumelhenlhe Kuristo onkhaye yahaathanlha attu akina munlhokoni mwaya ni waaruma Uantiokiya vamoka ni Napaolo ni Nabanaba. Nkayaathanlha attu elhi yaarumelhelhiya ni attu, Nayuda aneehaniya Barsaba ni Nasila."},{"book":"Mitheko","chapter":"15","verse":"23","text":"Nkayaavaha iwarakha yeera,"},{"book":"Mitheko","chapter":"15","verse":"24","text":"Niheewa wiira attu akhwawe aakhumme uwanihu uno ahowa nkayoothemwihani wo malhove aya anaacha mwaha wo wiinelhiya unyawo, nkayoohelhani nipampa. Nansho hii khanaarumme ahimiache chiicho."},{"book":"Mitheko","chapter":"15","verse":"25","text":"Paahi etu, nihokumaana ni woona mbaya waathanlha akarumiya akina ni waaruma uwaninyu. Anowa vamoka ni manyampwana anaattuna ihu Nabanaba ni Napaolo."},{"book":"Mitheko","chapter":"15","verse":"26","text":"Yayo phi attu akuminhe ukumi aya wo uhimiechesha nchina na Athithi Yesu Kuristo."},{"book":"Mitheko","chapter":"15","verse":"27","text":"Ninowaaruma tho, Nayuda ni Nasila anowa uuhimeriani mwaatti mwaha thoko nilhemmpe ihu muwarakhani."},{"book":"Mitheko","chapter":"15","verse":"28","text":"Paahi, Iphumu ya Nlhuku ni hii nihorumelhelha wiira nihiurieni tho misigo cho uthepa ulha mwaha ulha,"},{"book":"Mitheko","chapter":"15","verse":"29","text":"nhilhie cholhia chikumihiye ishaani chilhapelhiye isinyago, nhiwurie iphome, nhinkhuure mwannama chipulhiye ishiko, mena nhiwehewehe mwaha wo ishembwere. Inookhalha mwoomboneru mwashembaka upanga chechiyo chittu chiyo. Kwaheri, nihomalhiha!”"},{"book":"Mitheko","chapter":"15","verse":"30","text":"Akarumiya nkayaalheehiya, nkayaarwaa Uantiokiya. Wowo yaheehaniha nkutaano wo nlhoko wa attu anrumelhenlhe Kuristo, nkayaavaha iwarakha iyo."},{"book":"Mitheko","chapter":"15","verse":"31","text":"Vaashomiye aya, malhove yahaaahelha mirima attu, nkayaateelhachiya chinene."},{"book":"Mitheko","chapter":"15","verse":"32","text":"Nayuda ni Nasila yaari ni ayo anamilhohi a Nlhuku, yahoopa mwaha chinene ni yayo manyaattu ashilhoko ihu ayo, aahelhaka nrima ni waalhipiha."},{"book":"Mitheko","chapter":"15","verse":"33","text":"Alhokelheke wo mahuku, yaholheehiya ni ashilhoko o Uantiokiya wo woopelhiya mpuha, nkayaahokolhia waarumiye aya."},{"book":"Mitheko","chapter":"15","verse":"34","text":"Nansho Nasila aahanlhe wowo."},{"book":"Mitheko","chapter":"15","verse":"35","text":"Napaolo ni Nabanaba yahokhalha Uantiokiya wo mahuku, nkayeettuchiha ni uhimiacha wa attu nlhove na Athithi, vamoka ni attu akina enchi."},{"book":"Mitheko","chapter":"15","verse":"36","text":"Yavireke mahuku, Napaolo nkayeerelha Nabanaba, “Nngwee etu nihokolhie neetelhelhe achihima ihu iwani chaahimianche ihu nlhove na Athithi, noonecheshe chineera aya wo uthepa.”"},{"book":"Mitheko","chapter":"15","verse":"37","text":"Nabanaba yaari athananaka waattukana Nayohana Mako."},{"book":"Mitheko","chapter":"15","verse":"38","text":"Nansho Napaolo khayaattunne waattukana Namako, ukhalhawaya yayo ahokhota waakaviha mitheko chaya ni waahiya Upamfiliya."},{"book":"Mitheko","chapter":"15","verse":"39","text":"Paahi nkayaakhulhanacha ashineneru chinene, nkayaamwalhaanacha. Nabanaba nkayaakusha Namako nkayaawelha mmeelini nkayaarwaa Ukipro."},{"book":"Mitheko","chapter":"15","verse":"40","text":"Nansho Napaolo nkayaathanlha Nasila. Nkayaathama alhepelhelhiyaka ni nlhoko ulhe ni weeshiya muushungiyani mwo nnema wa Athithi, nkayaathama."},{"book":"Mitheko","chapter":"15","verse":"41","text":"Munkwahani mwaya yahorwaa Usiriya ni Ukilikiya, alhipihachaka milhoko cha attu anrumelhenlhe Kuristo."}]}