{"data":[{"book":"הבשורה על-פי יוחנן","chapter":"12","verse":"1","text":"ששה ימים לפני חג הפסח שב ישוע לבית־עניה, כפרו של אלעזר שהשיבו לחיים,"},{"book":"הבשורה על-פי יוחנן","chapter":"12","verse":"2","text":"ונערכה לכבודו ארוחת ערב חגיגית. אלעזר ישב עם ישוע בין האורחים, ואילו מרתא שרתה את האורחים."},{"book":"הבשורה על-פי יוחנן","chapter":"12","verse":"3","text":"מרים לקחה מרקחת יקרה העשויה משמנים ובשמים ריחניים, משחה את רגליו של ישוע וניגבה אותן בשערותיה, ריח הניחוח מילא את כל הבית."},{"book":"הבשורה על-פי יוחנן","chapter":"12","verse":"4","text":"אחד מתלמידיו אשר עמד להסגירו, יהודה איש קריות שמו, קרא:"},{"book":"הבשורה על-פי יוחנן","chapter":"12","verse":"5","text":"”המרקחת הזאת שווה הרבה כסף! היא הייתה יכולה למכור אותה ולחלק את הכסף לעניים.“"},{"book":"הבשורה על-פי יוחנן","chapter":"12","verse":"6","text":"הוא לא דיבר מתוך דאגה לעניים, אלא מתוך דאגה לעצמו. יהודה היה הגזבר של קבוצת התלמידים, ולעתים קרובות משך מכספי הקבוצה לצרכיו הפרטיים."},{"book":"הבשורה על-פי יוחנן","chapter":"12","verse":"7","text":"”הנח לה“, אמר ישוע. ”היא עשתה זאת כהכנה לקבורתי."},{"book":"הבשורה על-פי יוחנן","chapter":"12","verse":"8","text":"העניים נמצאים אתכם תמיד, ואילו אני איני נמצא אתכם תמיד.“"},{"book":"הבשורה על-פי יוחנן","chapter":"12","verse":"9","text":"יהודים רבים שמעו על ביקורו של ישוע, ועל כן באו לראות אותו ואת אלעזר שהקים לתחייה."},{"book":"הבשורה על-פי יוחנן","chapter":"12","verse":"10-11","text":"בינתיים החליטו ראשי הכוהנים להרוג גם את אלעזר, כי בגללו נהרו למקום יהודים רבים והאמינו שישוע הוא המשיח."},{"book":"הבשורה על-פי יוחנן","chapter":"12","verse":"12","text":"למחרת התפשטה השמועה בכל העיר שישוע היה בדרכו לירושלים. אנשים רבים מבין החוגגים"},{"book":"הבשורה על-פי יוחנן","chapter":"12","verse":"13","text":"לקחו בידיהם כפות תמרים, הלכו לקראת ישוע וקראו: ”יחי המשיח! יחי מלך ישראל! ברוך הבא בשם ה׳ מלך ישראל!“"},{"book":"הבשורה על-פי יוחנן","chapter":"12","verse":"14","text":"ישוע בא לקראתם רכוב על חמור, ובכך קיים את הנבואה:12‏.14 יב 14 זכריה ט 9"},{"book":"הבשורה על-פי יוחנן","chapter":"12","verse":"15","text":"”אל תיראי, בת ציון, הנה מלכך יבוא לך רוכב על עיר בן אתונות.“"},{"book":"הבשורה על-פי יוחנן","chapter":"12","verse":"16","text":"תחילה לא הבינו תלמידיו שישוע קיים למעשה את הנבואה הזאת, אולם לאחר שישוע נתפאר בכבוד הם נזכרו במעשיו השונים אשר קיימו נבואות רבות מכתבי־הקודש."},{"book":"הבשורה על-פי יוחנן","chapter":"12","verse":"17","text":"אנשים רבים בקהל אשר ראו את ישוע מקים את אלעזר לחיים, ספרו על כך לאחרים."},{"book":"הבשורה על-פי יוחנן","chapter":"12","verse":"18","text":"אנשים רבים יצאו לקראתו, כי שמעו על הפלא הגדול שחולל."},{"book":"הבשורה על-פי יוחנן","chapter":"12","verse":"19","text":"אולם הפרושים היו אובדי עצות. ”רואים אתם, נוצחנו. כל העולם נמשך אחריו!“ קראו."},{"book":"הבשורה על-פי יוחנן","chapter":"12","verse":"20","text":"בין העולים לירושלים בחג הייתה גם קבוצת יוונים."},{"book":"הבשורה על-פי יוחנן","chapter":"12","verse":"21","text":"הם הלכו לפיליפוס מבית־צידה שבגליל וביקשו: ”אדוני, אנחנו רוצים לפגוש את ישוע.“"},{"book":"הבשורה על-פי יוחנן","chapter":"12","verse":"22","text":"פיליפוס מסר את ההודעה ל‎אַנְדְּרֵי, והשניים הלכו להתייעץ עם ישוע."},{"book":"הבשורה על-פי יוחנן","chapter":"12","verse":"23","text":"”הגיעה השעה שיפואר בן־האדם“, אמר להם ישוע."},{"book":"הבשורה על-פי יוחנן","chapter":"12","verse":"24","text":"”אני אומר לכם ברצינות: גרגר חיטה שנטמן באדמה צריך למות לפני שיוכל לשאת פרי רב, אחרת יישאר סתם גרגר בודד."},{"book":"הבשורה על-פי יוחנן","chapter":"12","verse":"25","text":"האוהב את חייו על־פני האדמה – יאבד אותם; והשונא את חייו על־פני האדמה יזכה בחיי נצח."},{"book":"הבשורה על-פי יוחנן","chapter":"12","verse":"26","text":"”הרוצה להיות תלמידי צריך ללכת בעקבותי, כי המשרתים אותי חייבים להיות במקום שאני נמצא. אלוהים אבי יכבד את כל אלה שהולכים בעקבותי ומשרתים אותי."},{"book":"הבשורה על-פי יוחנן","chapter":"12","verse":"27","text":"כעת נבהלה נפשי, אולם איני יכול לבקש מאבי שיצילני מגורלי, שהרי לשם כך באתי לעולם."},{"book":"הבשורה על-פי יוחנן","chapter":"12","verse":"28","text":"אבי, פאר את שמך!“"},{"book":"הבשורה על-פי יוחנן","chapter":"12","verse":"29","text":"כל הנוכחים שמעו את הקול, אולם חלקם חשב שהיה זה קול רעם, וחלקם אמר שמלאך דיבר עם ישוע."},{"book":"הבשורה על-פי יוחנן","chapter":"12","verse":"30","text":"”הקול הזה היה למענכם ולא למעני“, אמר להם ישוע."},{"book":"הבשורה על-פי יוחנן","chapter":"12","verse":"31","text":"”עכשיו הגיע מועד משפטו של העולם, ושר העולם הזה (השטן) יגורש."},{"book":"הבשורה על-פי יוחנן","chapter":"12","verse":"32","text":"וכאשר אנשא מן הארץ אמשוך אלי את כולם.“"},{"book":"הבשורה על-פי יוחנן","chapter":"12","verse":"33","text":"הוא אמר זאת כדי לרמוז להם כיצד ימות."},{"book":"הבשורה על-פי יוחנן","chapter":"12","verse":"34","text":"”אולם אנחנו למדנו מהתורה שהמשיח יחיה לנצח ולא ימות לעולם, אם כן מדוע אתה אומר שבן־האדם צריך להנשא מן הארץ? מי בן־האדם הזה?“ שאלו אותו."},{"book":"הבשורה על-פי יוחנן","chapter":"12","verse":"35","text":"”האור יישאר אתכם עוד זמן קצר בלבד“, אמר ישוע. ”על כן, תנצלו את העובדה הזאת והתהלכו באור כל עוד אתם יכולים, מפני שעם רדת החשכה לא תוכלו למצוא את דרככם."},{"book":"הבשורה על-פי יוחנן","chapter":"12","verse":"36","text":"האמינו באור לפני שיהיה מאוחר מדי, כדי שגם אתם תהיו בני האור.“ לאחר שסיים את דבריו הלך לדרכו, והם לא ראו אותו."},{"book":"הבשורה על-פי יוחנן","chapter":"12","verse":"37","text":"על־אף הניסים הרבים שחולל ישוע, אנשים רבים לא האמינו שהוא המשיח."},{"book":"הבשורה על-פי יוחנן","chapter":"12","verse":"38","text":"הנביא ישעיהו חזה מצב זה כשאמר:12‏.38 יב 38 ישעיהו נג 1 ”ה׳, מי האמין לשמועתנו, וזרוע ה׳ על־מי נגלתה?“"},{"book":"הבשורה על-פי יוחנן","chapter":"12","verse":"39","text":"לכן הם לא יכלו להאמין. ישעיהו אף ניבא:12‏.39 יב 39 ראה ישעיהו ו 10"},{"book":"הבשורה על-פי יוחנן","chapter":"12","verse":"40","text":"”אלוהים סנוור את עיניהם והקשיח את לבם. משום כך הם אינם יכולים לראות, להבין או לשוב אליו כדי שירפא אותם.“"},{"book":"הבשורה על-פי יוחנן","chapter":"12","verse":"41","text":"הנביא ישעיהו אמר דברים אלה על ישוע מפני שראה בחזונו את תפארתו."},{"book":"הבשורה על-פי יוחנן","chapter":"12","verse":"42","text":"מנהיגי יהודים רבים האמינו כי ישוע הוא המשיח, אך לא הודו בזאת בפני איש, כי פחדו שהפרושים יטילו עליהם חרם."},{"book":"הבשורה על-פי יוחנן","chapter":"12","verse":"43","text":"לאנשים אלה היה חשוב יותר לזכות בכבוד מבני־אדם מאשר מאלוהים."},{"book":"הבשורה על-פי יוחנן","chapter":"12","verse":"44","text":"”אם אתם מאמינים בי, אתם מאמינים למעשה באלוהים“, קרא ישוע."},{"book":"הבשורה על-פי יוחנן","chapter":"12","verse":"45","text":"”שהרי כל הרואה אותי רואה למעשה את שולחי."},{"book":"הבשורה על-פי יוחנן","chapter":"12","verse":"46","text":"באתי להאיר ולזרוח בעולם חשוך זה, כדי שכל המאמין בי לא יתעה יותר בחשכה."},{"book":"הבשורה על-פי יוחנן","chapter":"12","verse":"47","text":"לא באתי לשפוט את העולם, כי אם להושיעו, ועל כן לא אשפוט את אלה השומעים את דברי ואינם מקיימים אותם."},{"book":"הבשורה על-פי יוחנן","chapter":"12","verse":"48","text":"דברי האמת שדיברתי ישפטו ביום הדין את כל אלה שדחוני ולעגו לי."},{"book":"הבשורה על-פי יוחנן","chapter":"12","verse":"49","text":"כי איני מדבר אליכם על דעת עצמי; אני מוסר לכם מה שציווה עלי אבי לומר לכם."},{"book":"הבשורה על-פי יוחנן","chapter":"12","verse":"50","text":"אני מוסר לכם בדיוק מה שמסר לי אבי, כי אני יודע שמצוותו תביא לכם חיי נצח.“"}]}