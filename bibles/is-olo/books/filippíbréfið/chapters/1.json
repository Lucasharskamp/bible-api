{"data":[{"book":"Filippíbréfið","chapter":"1","verse":"1","text":"Frá Páli og Tímóteusi, þjónum Krists."},{"book":"Filippíbréfið","chapter":"1","verse":"2","text":"Guð blessi ykkur öll. Ég bið þess að Guð faðir okkar og Drottinn Jesús Kristur blessi ykkur ríkulega, eitt og sérhvert, og að friður hans umlyki ykkur."},{"book":"Filippíbréfið","chapter":"1","verse":"3","text":"Ég lofa Guð í hvert sinn sem ég bið fyrir ykkur."},{"book":"Filippíbréfið","chapter":"1","verse":"4","text":"Hjarta mitt er gagntekið gleði,"},{"book":"Filippíbréfið","chapter":"1","verse":"5","text":"vegna þeirrar miklu aðstoðar sem þið hafið veitt mér við útbreiðslu gleðiboðskaparins, allt frá því er þið heyrðuð hann fyrst og fram á þennan dag."},{"book":"Filippíbréfið","chapter":"1","verse":"6","text":"Eitt er víst, Guð, sem byrjaði í ykkur góða verkið, mun halda því áfram þar til það fullkomnast á endurkomudegi Jesú Krists."},{"book":"Filippíbréfið","chapter":"1","verse":"7","text":"Það er eðlilegt að ég beri slíkan hug til ykkar, því að þið eigið sérstakt rúm í hjarta mínu. Við höfum notið blessunar Guðs sameiginlega, bæði þegar ég var í fangelsi og einnig meðan ég var frjáls og barðist fyrir sannleikanum, og sagði öðrum frá Kristi."},{"book":"Filippíbréfið","chapter":"1","verse":"8","text":"Guð einn veit hve heitt ég elska ykkur og þrái ykkur með ástúð Krists."},{"book":"Filippíbréfið","chapter":"1","verse":"9","text":"Ég bið þess að kærleikurinn sem þið berið til annarra, komi æ betur í ljós og að andlegur skilningur ykkar og þekking vaxi jafnt og þétt."},{"book":"Filippíbréfið","chapter":"1","verse":"10","text":"Ég vil að ykkur sé ætíð ljós munurinn á réttu og röngu, og að þið varðveitið hreinleik huga ykkar og vilja, svo að héðan í frá og til endurkomu Drottins geti enginn ásakað ykkur um neitt."},{"book":"Filippíbréfið","chapter":"1","verse":"11","text":"Ég bið þess að þið gerið það eitt sem gott er og sýnið að þið séuð börn Guðs, því að það mun verða Drottni til lofs og dýrðar."},{"book":"Filippíbréfið","chapter":"1","verse":"12","text":"Kæru vinir, mig langar að segja ykkur eitt: Allt sem ég hef orðið að reyna hér, hefur stórlega stuðlað að útbreiðslu gleðiboðskaparins um Krist."},{"book":"Filippíbréfið","chapter":"1","verse":"13","text":"Allir sem hér eru, þar á meðal hermennirnir sem búa hér, vita nú að eina ástæðan fyrir fangavist minni er, að ég er kristinn."},{"book":"Filippíbréfið","chapter":"1","verse":"14","text":"Fangavistin hefur einnig orðið til þess að margir hinna kristnu sem hér búa, virðast ekki lengur hræðast hlekkina. Þolinmæði mín hefur orðið þeim hvatning og þeir eru djarfari en áður að vitna um Krist."},{"book":"Filippíbréfið","chapter":"1","verse":"15","text":"Sumir predika að vísu gleðiboðskapinn vegna þess eins að þeir öfunda mig af því hvernig Guð hefur notað mig. Þeir vilja að fólk tali um sig sem djarfa predikara, sem bjóða öllu birginn! Aðrir hafa hins vegar hreinan skjöld,"},{"book":"Filippíbréfið","chapter":"1","verse":"16-17","text":"og þeir predika af kærleika til mín, því að þeir vita að Drottinn hefur leitt mig hingað til að standa vörð um sannleikann. Sumir predika til að gera mig afbrýðisaman. Þeir halda að vinsældir þeirra og árangur valdi mér hugarangri hér í fangelsinu."},{"book":"Filippíbréfið","chapter":"1","verse":"18","text":"En hvert svo sem viðhorf þeirra er, þá er það staðreynd að gleðiboðskapurinn um Krist heyrist og það gleður mig."},{"book":"Filippíbréfið","chapter":"1","verse":"19","text":"Gleði mín er ekki á þrotum, því ég veit að þið biðjið fyrir mér og heilagur andi hjálpar mér, og þá verður þetta allt mér til góðs."},{"book":"Filippíbréfið","chapter":"1","verse":"20","text":"Það segi ég satt, að ég vona að ég geri aldrei neitt það sem ég þurfi að skammast mín fyrir, heldur að ég fái framvegis, eins og hingað til, að vera reiðubúinn að vitna um Krist, með djörfung, að ég fái að verða honum til dýrðar, hvort sem ég lifi eða dey."},{"book":"Filippíbréfið","chapter":"1","verse":"21","text":"Ég lifi með Kristi og fyrir hann og því veit ég að dauðinn færir mér þá blessun að vera með honum."},{"book":"Filippíbréfið","chapter":"1","verse":"22","text":"En ef það að lifa færir mér fleiri tækifæri til að ávinna Kristi fólk, þá veit ég satt að segja ekki hvort ég ætti að kjósa að lifa eða deyja."},{"book":"Filippíbréfið","chapter":"1","verse":"23","text":"Stundum langar mig að lifa lengur, en stundum ekki, því mig langar einnig til að fara héðan og vera með Kristi. Það væri miklu betra fyrir mig að deyja, en að þurfa að vera hér."},{"book":"Filippíbréfið","chapter":"1","verse":"24","text":"Staðreyndin er hins vegar sú að verði ég hér áfram, þá get ég orðið ykkur til enn meiri hjálpar."},{"book":"Filippíbréfið","chapter":"1","verse":"25","text":"Enn er þörf fyrir mig hér og því er ég viss um að ég muni lifa hér á jörðinni, enn um sinn, til að efla vöxt ykkar og auka gleði ykkar í trúnni."},{"book":"Filippíbréfið","chapter":"1","verse":"26","text":"Það gleður ykkur að ég skuli verða hér áfram og gefur ykkur tilefni til að lofa Jesú fyrir að hann varðveiti mig, svo að ég geti heimsótt ykkur á ný."},{"book":"Filippíbréfið","chapter":"1","verse":"27","text":"En hvað sem um mig verður, þá skiptir mestu að líferni ykkar sé í samræmi við fagnaðarerindið. Þannig að hvort sem ég hitti ykkur aftur eða ekki, þá fái ég áfram góðar fréttir um að þið standið saman sem einn maður við að útbreiða gleðiboðskapinn,"},{"book":"Filippíbréfið","chapter":"1","verse":"28","text":"og það óttalaust, hvað svo sem óvinir ykkar gera. Það verður þeim tákn um eigin ósigur, en ykkur verður það greinilegt tákn frá Guði um að hann sé með ykkur og að hann hafi gefið ykkur eilíft líf með sér."},{"book":"Filippíbréfið","chapter":"1","verse":"29","text":"Þið hafið hlotið þau forréttindi að trúa á hann, og ekki aðeins það, heldur einnig að þjást hans vegna."},{"book":"Filippíbréfið","chapter":"1","verse":"30","text":"Stöndum saman í þessari baráttu. Þið hafið séð mig þjást þennan tíma sem liðinn er og eins og þið vitið, þá á ég nú í mikilli baráttu."}]}