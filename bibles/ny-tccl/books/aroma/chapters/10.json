{"data":[{"book":"Aroma","chapter":"10","verse":"1","text":"Abale, chokhumba cha mtima wanga ndi pemphero langa kwa Mulungu ndi chakuti Aisraeli apulumutsidwe."},{"book":"Aroma","chapter":"10","verse":"2","text":"Popeza ndiwachitira umboni kuti ndi achangu pa zinthu za Mulungu koma osati mwachidziwitso."},{"book":"Aroma","chapter":"10","verse":"3","text":"Pakuti sanadziwe chilungamo chochokera kwa Mulungu ndipo anafuna kukhazikitsa chawochawo. Iwo sanagonjere chilungamo cha Mulungu."},{"book":"Aroma","chapter":"10","verse":"4","text":"Khristu ndiye mathero amalamulo kuti aliyense amene akhulupirira akhale olungama pamaso pa Mulungu."},{"book":"Aroma","chapter":"10","verse":"5","text":"Mose akulemba motere zachilungamo cha malamulo, “Munthu amene achita zinthu izi adzakhala ndi moyo pozichita.”"},{"book":"Aroma","chapter":"10","verse":"6","text":"Koma chilungamo cha chikhulupiriro chikuti, “Usanene mu mtima mwako kuti, ‘Kodi ndani amene akwere kumwamba?’ ” (ndiko, kukatsitsa Khristu)"},{"book":"Aroma","chapter":"10","verse":"7","text":"“kapena ‘Ndani adzatsikira ku dziko la anthu akufa?’ ” (ndiko, kukamutenga Khristu kwa akufa)."},{"book":"Aroma","chapter":"10","verse":"8","text":"Nanga akuti chiyani? “Mawu ali pafupi ndi inu. Ali mʼkamwa mwanu ndi mu mtima mwanu.” Ndiwo mawu achikhulupiriro amene ife tikuwalalikira,"},{"book":"Aroma","chapter":"10","verse":"9","text":"kuti ngati udzavomereza ndi pakamwa pako kuti, “Yesu ndiye Ambuye,” ndi kukhulupirira mu mtima mwako kuti Mulungu anamuukitsa kwa akufa, udzapulumuka."},{"book":"Aroma","chapter":"10","verse":"10","text":"Pakuti ndi mtima wanu mukhulupirira ndi kulungamitsidwa, ndipo ndi pakamwa panu muvomereza ndi kupulumutsidwa."},{"book":"Aroma","chapter":"10","verse":"11","text":"Pakuti Malemba akuti, “Aliyense amene akhulupirira Iye, sadzachititsidwa manyazi.”"},{"book":"Aroma","chapter":"10","verse":"12","text":"Pakuti palibe kusiyana pakati pa Myuda ndi a mitundu ina, pakuti Ambuye mmodzi yemweyo ndi Ambuye wa onse ndipo amadalitsa mochuluka onse amene ayitana pa Iye"},{"book":"Aroma","chapter":"10","verse":"13","text":"pakuti, “Aliyense amene adzayitana pa dzina la Ambuye adzapulumuka.”"},{"book":"Aroma","chapter":"10","verse":"14","text":"Kodi adzayitana bwanji amene sanamukhulupirire? Ndipo adzakhulupirira bwanji asanamve za Iye? Ndipo adzamva bwanji popanda wina kulalikira kwa iwo?"},{"book":"Aroma","chapter":"10","verse":"15","text":"Ndipo iwo adzalalikira bwanji osatumidwa? Kwalembedwa kuti, “Akongoladi mapazi a iwo amene amabweretsa Uthenga Wabwino!”"},{"book":"Aroma","chapter":"10","verse":"16","text":"Koma si onse amene anavomereza Uthenga Wabwino. Pakuti Yesaya akuti, “Ambuye, ndani amene wakhulupirira uthenga wathu?”"},{"book":"Aroma","chapter":"10","verse":"17","text":"Motero, chikhulupiriro chimabwera pamene timva uthenga ndipo uthenga umamveka kuchokera ku mawu a Khristu."},{"book":"Aroma","chapter":"10","verse":"18","text":"Koma ndikufunsa kuti kodi iwo anamva? Inde, iwo anamva kuti,"},{"book":"Aroma","chapter":"10","verse":"19","text":"Ine ndifunsanso kuti, kodi Israeli sanazindikire? Poyamba Mose akuti,"},{"book":"Aroma","chapter":"10","verse":"20","text":"Ndipo Yesaya molimba mtima akuti,"},{"book":"Aroma","chapter":"10","verse":"21","text":"Koma zokhudzana ndi Aisraeli akuti,"}]}