{"data":[{"book":"Jezussirach","chapter":"27","verse":"1","text":"Om geld hebben velen gezondigd, Want wie rijk wil worden, doet een oogje toe."},{"book":"Jezussirach","chapter":"27","verse":"2","text":"Zoals men een pin slaat tussen de voegen der stenen, Zo wringt de zonde zich vast tussen koop en verkoop."},{"book":"Jezussirach","chapter":"27","verse":"3","text":"Houdt iemand zich niet nauwgezet aan de vreze des Heren, Dan gaat zijn huis weldra te gronde."},{"book":"Jezussirach","chapter":"27","verse":"4","text":"Schudt men de zeef, dan blijft het kaf; Zo 's mensen fouten, als men hem nader beschouwt."},{"book":"Jezussirach","chapter":"27","verse":"5","text":"Het werk van den pottenbakker wordt beproefd in de oven; Zo beproeft men een mens door een gesprek."},{"book":"Jezussirach","chapter":"27","verse":"6","text":"Aan de vrucht erkent men, hoe een boom is gekweekt, Het hart van den mens aan wat hij zegt."},{"book":"Jezussirach","chapter":"27","verse":"7","text":"Prijs daarom niemand, v贸贸r ge hem hoort spreken; Want dat is de toetssteen voor den mens."},{"book":"Jezussirach","chapter":"27","verse":"8","text":"Jaagt ge de gerechtigheid na, ge zult haar bereiken, En ge trekt haar aan als een erekleed."},{"book":"Jezussirach","chapter":"27","verse":"9","text":"Zoals de vogels zich neerzetten bij hun soort, Zo blijft de trouw bij die haar beoefenen;"},{"book":"Jezussirach","chapter":"27","verse":"10","text":"Maar zoals de leeuw loert op buit, Zo loert de zonde op wie onrecht doet."},{"book":"Jezussirach","chapter":"27","verse":"11","text":"Het spreken van den rechtvaardige is altijd wijs, Maar de dwaas is veranderlijk als de maan."},{"book":"Jezussirach","chapter":"27","verse":"12","text":"Zijt ge bij dwazen, let op uw tijd; Maar in de kring van verstandigen kunt ge altijd vertoeven."},{"book":"Jezussirach","chapter":"27","verse":"13","text":"De gesprekken van dwazen geven maar aanstoot, Hun lachen gaat met zondige uitspatting gepaard."},{"book":"Jezussirach","chapter":"27","verse":"14","text":"Wie onophoudelijk zweren, doen de haren te berge rijzen, En hun kijven maakt iemand de oren doof."},{"book":"Jezussirach","chapter":"27","verse":"15","text":"De twist van gelijkhebbers loopt uit op bloedvergieten, En hun kijven is niet aan te horen."},{"book":"Jezussirach","chapter":"27","verse":"16","text":"Wie geheimen verraadt, verliest het vertrouwen, En vindt geen vriend meer naar zijn hart,"},{"book":"Jezussirach","chapter":"27","verse":"17","text":"Heb uw vriend lief en blijf hem trouw, Maar loop hem niet meer na, als ge zijn geheim hebt verklapt."},{"book":"Jezussirach","chapter":"27","verse":"18","text":"Want zoals iemand zijn vermogen verliest, Zo hebt ge de vriendschap van uw vriend verbeurd;"},{"book":"Jezussirach","chapter":"27","verse":"19","text":"En zoals ge een vogel uit uw hand laat vliegen, Hebt ge uw vriend laten gaan, en ge krijgt hem niet terug."},{"book":"Jezussirach","chapter":"27","verse":"20","text":"Loop hem niet na, want hij is reeds ver; Hij is gevlucht als een ree uit de strik."},{"book":"Jezussirach","chapter":"27","verse":"21","text":"Een wonde kan men verbinden, een belediging vergeven, Maar wie geheimen verklapt, heeft niets meer te hopen."},{"book":"Jezussirach","chapter":"27","verse":"22","text":"Wie knipoogjes geeft, broedt op kwaad, En wie het bemerkt, trekt zich van hem terug."},{"book":"Jezussirach","chapter":"27","verse":"23","text":"In uw bijzijn spreekt hij mooie woorden, En staat verrukt over wat ge zegt. Maar later spreekt hij andere taal, En verwekt aanstoot met uw woorden."},{"book":"Jezussirach","chapter":"27","verse":"24","text":"Veel dingen haat ik, maar niets zo zeer als hem; Ook voor Jahweh is hij een afschuw."},{"book":"Jezussirach","chapter":"27","verse":"25","text":"Wie een steen omhoog werpt, krijgt hem zelf op het hoofd; Een verraderlijke slag slaat diepe wonden."},{"book":"Jezussirach","chapter":"27","verse":"26","text":"Wie een kuil graaft, valt er zelf in; Wie strikken zet, wordt er zelf in gevangen."},{"book":"Jezussirach","chapter":"27","verse":"27","text":"Wie kwaad beraamt, wordt er zelf door getroffen, Zonder dat hij weet, vanwaar het komt."},{"book":"Jezussirach","chapter":"27","verse":"28","text":"Spot en hoon zijn het lot van de trotsen, Want de wraak loert op hem als een leeuw."},{"book":"Jezussirach","chapter":"27","verse":"29","text":"Wie blij zijn met het ongeluk van gerechten, lopen zelf in de val, En smart verteert hen v贸贸r hun dood."},{"book":"Jezussirach","chapter":"27","verse":"30","text":"Wrok en toorn, ook die zijn afschuwelijk; Alleen een zondig mens loopt er mee rond."}]}