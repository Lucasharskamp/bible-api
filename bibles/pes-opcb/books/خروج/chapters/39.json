{"data":[{"book":"خروج","chapter":"39","verse":"1","text":"سپس برای کاهنان از نخهای آبی، ارغوانی و قرمز لباسهایی بافتند. این لباسها را موقع خدمت در قدس می‌پوشیدند. لباس مقدّس هارون کاهن هم طبق دستوری که خداوند به موسی داده بود، تهیه شد."},{"book":"خروج","chapter":"39","verse":"2","text":"ایفود39‏:2 نگاه کنید به ۲۵‏:۷. کاهن از کتان ریزبافت تابیده و نخهای آبی، ارغوانی و قرمز و رشته‌هایی از طلا درست شد."},{"book":"خروج","chapter":"39","verse":"3","text":"آنها ورقه‌های طلا را چکش زدند تا باریک شد، سپس آنها را بریده، به صورت رشته‌هایی درآوردند و با نخهای آبی، ارغوانی و قرمز و کتان ریزبافت در تهیه ایفود به کار بردند و روی ایفود را با دقت گلدوزی کردند."},{"book":"خروج","chapter":"39","verse":"4","text":"ایفود از دو قسمت، جلو و پشت، تهیه شد و با دو بند روی شانه‌ها، به هم وصل گردید."},{"book":"خروج","chapter":"39","verse":"5","text":"همان‌طور که خداوند به موسی دستور داده بود، بند کمر ایفود متصل به آن و از جنس خود ایفود بود، یعنی از رشته‌های طلا و کتان ریز‌بافت تابیده و نخهای آبی، ارغوانی و قرمز."},{"book":"خروج","chapter":"39","verse":"6","text":"دو سنگ جزع در قابهای طلا گذاشتند و نامهای قبیلهٔ بنی‌اسرائیل را با مهارتی خاص روی آن دو قطعه سنگ حک کردند."},{"book":"خروج","chapter":"39","verse":"7","text":"سپس آنها را روی بندهای شانه‌های ایفود نصب کردند تا نشان دهد که کاهن نمایندۀ بنی‌اسرائیل است. همهٔ این کارها طبق دستوری که خداوند به موسی داد، انجام گرفت."},{"book":"خروج","chapter":"39","verse":"8","text":"سینه‌پوش را مثل ایفود از کتان ریزبافت تابیده، نخهای آبی، ارغوانی و قرمز، و رشته‌های طلا تهیه نموده، روی آن را با دقت گلدوزی کردند."},{"book":"خروج","chapter":"39","verse":"9","text":"آن را دولا، مثل یک کیسهٔ چهارگوش دوختند که طول هر ضلعش یک وجب بود."},{"book":"خروج","chapter":"39","verse":"10","text":"چهار ردیف سنگ قیمتی روی آن نصب شد. در ردیف اول، عقیق سرخ و یاقوت زرد و یاقوت آتشی بود."},{"book":"خروج","chapter":"39","verse":"11","text":"در ردیف دوم، زمرد و یاقوت کبود و الماس بود."},{"book":"خروج","chapter":"39","verse":"12","text":"در ردیف سوم، فیروزه و عقیق یمانی و یاقوت بنفش"},{"book":"خروج","chapter":"39","verse":"13","text":"و در ردیف چهارم، زبرجد و جزع و یشم نصب شد. همهٔ این سنگهای قیمتی را در قابهای طلا جای دادند."},{"book":"خروج","chapter":"39","verse":"14","text":"هر یک از این سنگها علامت یکی از دوازده قبیلهٔ بنی‌اسرائیل بود و نام آن قبیله روی آن سنگ حک شد."},{"book":"خروج","chapter":"39","verse":"15","text":"برای نصب سینه‌پوش به ایفود دو رشته زنجیر تابیده از طلای خالص درست کردند."},{"book":"خروج","chapter":"39","verse":"16","text":"همچنین دو قاب و دو حلقه از طلا ساختند و حلقه‌ها"},{"book":"خروج","chapter":"39","verse":"17-18","text":"و قسمت بالای سینه‌پوش را به‌وسیلۀ دو رشته زنجیر طلا به ایفود بستند. دو سر زنجیرها به حلقه‌های طلا که در گوشه‌های سینه‌پوش جاسازی شده بود، بسته شد، و دو سر دیگر زنجیرها را از جلو به قابهای طلای روی شانه‌ها وصل کردند."},{"book":"خروج","chapter":"39","verse":"19","text":"دو حلقهٔ طلای دیگر نیز درست کردند و آنها را به دو گوشهٔ پایین سینه‌پوش، روی لایهٔ زیرین بستند."},{"book":"خروج","chapter":"39","verse":"20","text":"دو حلقه طلای دیگر هم درست کردند و آنها را در قسمت جلوی ایفود و کمی بالاتر از بند کمر نصب کردند."},{"book":"خروج","chapter":"39","verse":"21","text":"بعد، همان‌طور که خداوند به موسی فرموده بود، حلقه‌های سینه‌پوش را با نوار آبی رنگ به حلقه‌های ایفود که بالاتر از بند کمر قرار داشت بستند تا سینه‌پوش از ایفود جدا نشود."},{"book":"خروج","chapter":"39","verse":"22","text":"ردایی که زیر ایفود پوشیده می‌شد، تمام از پارچهٔ آبی تهیه شد."},{"book":"خروج","chapter":"39","verse":"23","text":"شکافی برای سر در آن باز کردند و حاشیهٔ شکاف را با دست بافتند تا پاره نشود."},{"book":"خروج","chapter":"39","verse":"24","text":"با نخهای آبی، ارغوانی و قرمز و کتان ریزبافت منگوله‌هایی به شکل انار درست کردند و آنها را دور تا دور لبهٔ دامن ردا آویختند."},{"book":"خروج","chapter":"39","verse":"25","text":"زنگوله‌هایی از طلای خالص نیز ساختند و دور دامن ردا میان انارها بستند."},{"book":"خروج","chapter":"39","verse":"26","text":"زنگوله‌ها و انارها یکی در میان دور دامن ردایی بود که هنگام خدمت می‌پوشیدند؛ همان‌طور که خداوند به موسی فرموده بود."},{"book":"خروج","chapter":"39","verse":"27","text":"آنها از کتان ریزبافت برای هارون و پسرانش پیراهنها دوختند."},{"book":"خروج","chapter":"39","verse":"28","text":"دستار و کلاه‌ها از کتان ریزبافت تهیه کردند و لباسهای زیر نیز از کتان ریزبافت تابیده بود."},{"book":"خروج","chapter":"39","verse":"29","text":"شال کمر را از کتان ریزبافت تابیده تهیه نموده، آن را با نخهای آبی، ارغوانی و قرمز گلدوزی کردند، همان‌طور که خداوند به موسی فرموده بود."},{"book":"خروج","chapter":"39","verse":"30","text":"نیم تاج مقدّس را از طلای خالص ساختند و این کلمات را روی آن نقش کردند: «مقدّس برای خداوند.»"},{"book":"خروج","chapter":"39","verse":"31","text":"همان‌طور که خداوند به موسی گفته بود، نیم تاج را با یک نوار آبی رنگ به قسمت جلوی دستار بستند."},{"book":"خروج","chapter":"39","verse":"32","text":"سرانجام تمام قسمتها و لوازم خیمهٔ ملاقات طبق آنچه خداوند به موسی فرموده بود به‌وسیلۀ بنی‌اسرائیل آماده شد."},{"book":"خروج","chapter":"39","verse":"33","text":"سپس ایشان قسمتهای ساخته شده خیمه و همهٔ لوازم آن را پیش موسی آوردند: تکمه‌ها، چوب‌بست خیمه، پشت‌بندها، ستونها، پایه‌ها؛"},{"book":"خروج","chapter":"39","verse":"34","text":"پوشش از پوست سرخ شدهٔ قوچ و پوشش از پوست خز، پردهٔ حایل بین قدس و قدس‌الاقداس؛"},{"book":"خروج","chapter":"39","verse":"35","text":"صندوق عهد و ده فرمان خدا که در آن بود و چوبهای حامل آن، تخت رحمت؛"},{"book":"خروج","chapter":"39","verse":"36","text":"میز و تمام وسایل آن، نان حضور؛"},{"book":"خروج","chapter":"39","verse":"37","text":"چراغدان طلای خالص با چراغها، روغن و همهٔ لوازم آن؛"},{"book":"خروج","chapter":"39","verse":"38","text":"مذبح طلایی، روغن تدهین و بخور معطر؛ پردهٔ مدخل خیمه؛"},{"book":"خروج","chapter":"39","verse":"39","text":"مذبح مفرغین با منقل مشبک مفرغین و چوبهای حامل و سایر لوازم آن؛ حوض و پایه‌اش؛"},{"book":"خروج","chapter":"39","verse":"40","text":"پرده‌های دور حیاط با ستونها و پایه‌های آنها، پردهٔ مدخل حیاط؛ طنابها و میخهای خیمۀ ملاقات، و تمام ابزارهایی که در ساختن خیمه به کار می‌رفت."},{"book":"خروج","chapter":"39","verse":"41","text":"آنها همچنین لباسهای بافته شده برای خدمت در قدس یعنی لباسهای مقدّس هارون کاهن و پسرانش را از نظر موسی گذراندند."},{"book":"خروج","chapter":"39","verse":"42","text":"به این ترتیب بنی‌اسرائیل تمام دستورهای خداوند را که برای ساختن خیمه به موسی داده بود، به کار بستند."},{"book":"خروج","chapter":"39","verse":"43","text":"موسی تمام کارهای انجام شده را ملاحظه کرد و به خاطر آن، قوم را برکت داد، چون همه چیز مطابق دستور خداوند ساخته شده بود."}]}