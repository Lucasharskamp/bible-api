{"data":[{"book":"Zabūr","chapter":"148","verse":"1","text":"Rab kī hamd ho! Āsmān se Rab kī satāish karo, bulandiyoṅ par us kī tamjīd karo!"},{"book":"Zabūr","chapter":"148","verse":"2","text":"Ai us ke tamām farishto, us kī hamd karo! Ai us ke tamām lashkaro, us kī tārīf karo!"},{"book":"Zabūr","chapter":"148","verse":"3","text":"Ai sūraj aur chāṅd, us kī hamd karo! Ai tamām chamakdār sitāro, us kī satāish karo!"},{"book":"Zabūr","chapter":"148","verse":"4","text":"Ai bulandtarīn āsmāno aur āsmān ke ūpar ke pānī, us kī hamd karo!"},{"book":"Zabūr","chapter":"148","verse":"5","text":"Wuh Rab ke nām kī satāish kareṅ, kyoṅki us ne farmāyā to wuh wujūd meṅ āe."},{"book":"Zabūr","chapter":"148","verse":"6","text":"Us ne nāqābil-e-mansūḳh farmān jārī karke unheṅ hameshā ke lie qāym kiyā hai."},{"book":"Zabūr","chapter":"148","verse":"7","text":"Ai samundar ke azhdahāo aur tamām gahrāiyo, zamīn se Rab kī tamjīd karo!"},{"book":"Zabūr","chapter":"148","verse":"8","text":"Ai āg, olo, barf, dhund aur us ke hukm par chalne wālī āṅdhiyo, us kī hamd karo!"},{"book":"Zabūr","chapter":"148","verse":"9","text":"Ai pahāṛo aur pahāṛiyo, phaldār daraḳhto aur tamām deodāro, us kī tārīf karo!"},{"book":"Zabūr","chapter":"148","verse":"10","text":"Ai janglī jānwaro, mawīshiyo, reṅgne wālī maḳhlūqāt aur parindo, us kī hamd karo!"},{"book":"Zabūr","chapter":"148","verse":"11","text":"Ai zamīn ke bādshāho aur tamām qaumo, sardāro aur zamīn ke tamām hukmrāno, us kī tamjīd karo!"},{"book":"Zabūr","chapter":"148","verse":"12","text":"Ai naujawāno aur kuṅwāriyo, buzurgo aur bachcho, us kī hamd karo!"},{"book":"Zabūr","chapter":"148","verse":"13","text":"Sab Rab ke nām kī satāish kareṅ, kyoṅki sirf usī kā nām azīm hai, us kī azmat āsmān-o-zamīn se ālā hai."},{"book":"Zabūr","chapter":"148","verse":"14","text":"Us ne apnī qaum ko sarfarāz karke Lafzī tarjumā: apnī qaum kā sīṅg buland karke.  apne tamām īmāndāroṅ kī shohrat baṛhāī hai, yānī Isrāīliyoṅ kī shohrat, us qaum kī jo us ke qarīb rahtī hai. Rab kī hamd ho!"}]}