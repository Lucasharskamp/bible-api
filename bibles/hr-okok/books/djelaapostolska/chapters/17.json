{"data":[{"book":"Djela Apostolska","chapter":"17","verse":"1","text":"Pavao i Sila proputovali su kroz gradove Amfipol i Apoloniju te stigli u Solun, gdje je bila židovska sinagoga."},{"book":"Djela Apostolska","chapter":"17","verse":"2","text":"Pavao po običaju uđe onamo. Tri je subote zaredom tumačio narodu Pisma."},{"book":"Djela Apostolska","chapter":"17","verse":"3","text":"Objašnjavao je i dokazivao navodeći proročanstva da je Mesija trebao trpjeti i uskrsnuti od mrtvih. “Taj je Mesija Isus kojega vam navješćujem”, govorio je."},{"book":"Djela Apostolska","chapter":"17","verse":"4","text":"Neki su povjerovali pa su se pridružili Pavlu i Sili. Obratilo se i mnogo pobožnih Grka te uglednih žena."},{"book":"Djela Apostolska","chapter":"17","verse":"5","text":"Židove zbog toga spopadne zavist pa nagovore neke opake uličare da pobune građane. Oni upadnu u Jasonov dom zahtijevajući da se Pavao i Sila izvedu pred narod."},{"book":"Djela Apostolska","chapter":"17","verse":"6","text":"Kako ih ondje nisu našli, odvuku Jasona i još neku braću pred gradske poglavare vičući: “Pavao i Sila uzbunili su sav svijet, a sada i naš grad uznemiruju!"},{"book":"Djela Apostolska","chapter":"17","verse":"7","text":"A Jason ih je primio u svoj dom. Krivi su za izdaju Cezara jer su odani drugome kralju: Isusu.”"},{"book":"Djela Apostolska","chapter":"17","verse":"8","text":"Uzbune tako svjetinu i poglavare,"},{"book":"Djela Apostolska","chapter":"17","verse":"9","text":"koji od Jasona i ostale braće uzmu jamčevinu pa ih puste."},{"book":"Djela Apostolska","chapter":"17","verse":"10","text":"Te noći braća pošalju Pavla i Silu u Bereju. Kad stignu onamo, odu u židovsku sinagogu."},{"book":"Djela Apostolska","chapter":"17","verse":"11","text":"Ti su Židovi bili plemenitiji od solunskih. Spremno su primili Riječ i dan za danom revno proučavali Sveto pismo da provjere ima li Pavao pravo."},{"book":"Djela Apostolska","chapter":"17","verse":"12","text":"Zato su mnogi od njih povjerovali, kao i mnogi ugledni Grci i Grkinje."},{"book":"Djela Apostolska","chapter":"17","verse":"13","text":"Ali neki Židovi u Solunu doznali su da Pavao propovijeda Božju riječ u Bereji. Odu onamo i podjare svjetinu."},{"book":"Djela Apostolska","chapter":"17","verse":"14","text":"Braća smjesta pošalju Pavla na obalu, a Sila i Timotej ostanu ondje."},{"book":"Djela Apostolska","chapter":"17","verse":"15","text":"Pratitelji odvedu Pavla do Atene te se vrate u Bereju noseći Sili i Timoteju zapovijed da se požure k njemu."},{"book":"Djela Apostolska","chapter":"17","verse":"16","text":"Dok ih je Pavao čekao u Ateni, silno se uznemiri videći kako je grad prepun idola."},{"book":"Djela Apostolska","chapter":"17","verse":"17","text":"Raspravljao je u sinagogi sa Židovima i s pobožnim ljudima, a i na trgu s ljudima koji bi se svaki dan ondje zatekli."},{"book":"Djela Apostolska","chapter":"17","verse":"18","text":"Raspravljao je i s nekim epikurejskim i stoičkim filozofima. Kad im je kazao za Isusa i za njegovo uskrsnuće, oni rekoše: “Što ovaj brblja?” “Čini se da navješćuje neke tuđe bogove”, odgovore drugi."},{"book":"Djela Apostolska","chapter":"17","verse":"19","text":"Odvedu ga zatim na Areopag i upitaju: “Kakvo to novo učenje poučavaš?"},{"book":"Djela Apostolska","chapter":"17","verse":"20","text":"Govoriš čudne stvari. Željeli bismo čuti više o tomu.”"},{"book":"Djela Apostolska","chapter":"17","verse":"21","text":"Jer ondje ni Atenjani ni tuđinci po cijele dane kao da nisu radili ništa drugo do raspravljali o novostima."},{"book":"Djela Apostolska","chapter":"17","verse":"22","text":"Pavao zato stane posred Areopaga i reče: “Atenjani! Vidim da ste vrlo pobožni."},{"book":"Djela Apostolska","chapter":"17","verse":"23","text":"Prolazeći gradom, promatrao sam vaše brojne žrtvenike. Na jednome od njih pisalo je: Nepoznatome Bogu. Želim vam dakle navijestiti tog Boga kojega štujete, ali ga ne poznajete."},{"book":"Djela Apostolska","chapter":"17","verse":"24","text":"On je stvorio svijet i sve što je na njemu. Gospodar je neba i zemlje i ne prebiva u hramovima koje je načinila ljudska ruka."},{"book":"Djela Apostolska","chapter":"17","verse":"25","text":"Ne poslužuju ga ljudske ruke. On je taj koji svima daje život, dah i sve što je potrebno."},{"book":"Djela Apostolska","chapter":"17","verse":"26","text":"Od jednoga je čovjeka stvorio cijeli ljudski rod da živi na cijeloj zemlji. Odredio je vrijeme i granice njihova prebivanja."},{"book":"Djela Apostolska","chapter":"17","verse":"27","text":"On želi da svi traže Boga ne bi li ga nekako napipali i našli. Nije daleko ni od koga od nas."},{"book":"Djela Apostolska","chapter":"17","verse":"28","text":"Jer u njemu živimo, krećemo se i jesmo. Kao što je rekao i jedan od vaših pjesnika: ‘Njegova smo djeca.’"},{"book":"Djela Apostolska","chapter":"17","verse":"29","text":"Ako je dakle tako, Boga ne smijemo smatrati idolom, likom od zlata, srebra ili kamena, isklesanim ljudskom vještinom i maštom."},{"book":"Djela Apostolska","chapter":"17","verse":"30","text":"Bog se ne obazire na neznanje u kojemu su ljudi živjeli, nego sada svakomu nudi da se obrati od idola k njemu."},{"book":"Djela Apostolska","chapter":"17","verse":"31","text":"Jer odredio je dan kad će pravedno suditi svijetu po Čovjeku kojega je za to odredio i pred svima ga potvrdio uskrisivši ga od mrtvih.”"},{"book":"Djela Apostolska","chapter":"17","verse":"32","text":"Kad su čuli kako spominje uskrsnuće od mrtvih, neki se počnu smijati, a drugi rekoše: “Još ćemo te o tome slušati!”"},{"book":"Djela Apostolska","chapter":"17","verse":"33","text":"Tako Pavao prestane s njima raspravljati."},{"book":"Djela Apostolska","chapter":"17","verse":"34","text":"Neki su mu se ipak pridružili i povjerovali. Među njima su bili Dionizije Areopagit te neka žena Damara, i drugi."}]}