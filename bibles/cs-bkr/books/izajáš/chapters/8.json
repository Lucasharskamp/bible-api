{"data":[{"book":"Izajáš","chapter":"8","verse":"1","text":"I řekl mi Hospodin: Vezmi sobě knihu velikou, a napiš na ní písmem lidským: K rychlé kořisti pospíchá loupežník."},{"book":"Izajáš","chapter":"8","verse":"2","text":"I vzal jsem sobě za svědky věrné Uriáše kněze, a Zachariáše syna Jeberechiášova."},{"book":"Izajáš","chapter":"8","verse":"3","text":"V tom přistoupil jsem k prorokyni, kteráž počala, a porodila syna. I řekl mi Hospodin: Dej mu jméno: K rychlé kořisti pospíchá loupežník."},{"book":"Izajáš","chapter":"8","verse":"4","text":"Nebo prvé než bude uměti dítě to volati: Otče můj, matko má, odejme zboží Damašské a loupeže Samařské lid krále Assyrského."},{"book":"Izajáš","chapter":"8","verse":"5","text":"I to ještě mluvil Hospodin ke mně, řka:"},{"book":"Izajáš","chapter":"8","verse":"6","text":"Poněvadž pohrdl lid ten vodami Siloe tiše tekoucími, raduje se z Rezina a syna Romeliášova,"},{"book":"Izajáš","chapter":"8","verse":"7","text":"Protož aj, Pán uvede na ně vody, řeky násilné a mnohé, totiž krále Assyrského, a všecku slávu jeho, tak že vystoupí ze všech toků svých, a půjde nad všecky břehy své."},{"book":"Izajáš","chapter":"8","verse":"8","text":"Půjde i přes Judu, rozleje se a rozejde, až k hrdlu dosáhne, a roztažená křídla jeho naplní širokost země tvé, ó Immanueli."},{"book":"Izajáš","chapter":"8","verse":"9","text":"Puntujtež se lidé, však potříni budete, (nýbrž pozorujte všickni v daleké zemi), přepašte se, však potříni budete, přepašte se, však potříni budete."},{"book":"Izajáš","chapter":"8","verse":"10","text":"Vejděte v radu, a zrušena bude, mluvte slovo, a neostojíť; nebo s námi jest Bůh silný."},{"book":"Izajáš","chapter":"8","verse":"11","text":"Tak zajisté mluvil Hospodin ke mně, ujav mne za ruku, a dav mi výstrahu, abych nechodil cestou lidu tohoto, řka:"},{"book":"Izajáš","chapter":"8","verse":"12","text":"Neříkejte: Spuntování, když lid ten praví: Spuntování; aniž se jako oni strachujte, nerci-li, abyste se děsiti měli."},{"book":"Izajáš","chapter":"8","verse":"13","text":"Hospodina zástupů samého posvěcujte; on budiž bázeň vaše i strach váš."},{"book":"Izajáš","chapter":"8","verse":"14","text":"A budeť vám i svatyní, kamenem pak urážky a skalou pádu oběma domům Izraelským, osídlem a léčkou i obyvatelům Jeruzalémským."},{"book":"Izajáš","chapter":"8","verse":"15","text":"I urazí se o to mnozí, a padnou, a potříni budou, aneb zapletouce se, popadeni budou."},{"book":"Izajáš","chapter":"8","verse":"16","text":"Zavaž osvědčení, zapečeť zákon mezi učedlníky mými."},{"book":"Izajáš","chapter":"8","verse":"17","text":"Pročež očekávati budu na Hospodina, kterýž skryl tvář svou od domu Jákobova; na něj, pravím, čekati budu."},{"book":"Izajáš","chapter":"8","verse":"18","text":"Aj, já a dítky, kteréž mi dal Hospodin, na znamení a zázraky v Izraeli od Hospodina zástupů, kterýž přebývá na hoře Sion."},{"book":"Izajáš","chapter":"8","verse":"19","text":"Jestliže by vám pak řekli: Dotazujte se na hadačích a věšťcích, kteříž šepcí a šveholí, rcete: Nemá-liž se lid na Bohu svém dotazovati? K mrtvým-liž místo živých má se utíkati?"},{"book":"Izajáš","chapter":"8","verse":"20","text":"K zákonu a svědectví! Pakli nechtí, nechať mluví vedlé slova toho, v němž není žádné záře,"},{"book":"Izajáš","chapter":"8","verse":"21","text":"Až by každý toulati se musil, zbědovaný jsa a hladovitý. I stane se, že se bude, hladovitý jsa, sám v sobě zlobiti, a zlořečiti králi svému a Bohu svému, buď že zhůru pohledí,"},{"book":"Izajáš","chapter":"8","verse":"22","text":"Buď že na zemi popatří, a aj, všudy ssoužení a tma, mrákota, bída i nátisk v temnostech."}]}