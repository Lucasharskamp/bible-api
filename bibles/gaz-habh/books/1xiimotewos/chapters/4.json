{"data":[{"book":"1 Xiimotewos","chapter":"4","verse":"1","text":"Akka bara dhufuuf jiru keessa namoonni tokko tokko hafuurota sobaatii fi barsiisa hafuurota hamoo duukaa buʼuudhaan amantii dhiisan Hafuurri Qulqulluun ifa baasee dubbata."},{"book":"1 Xiimotewos","chapter":"4","verse":"2","text":"Barsiisni akkasiis karaa namoota fakkeessuudhaan sobanii warra qalbiin isaanii akka waan gubaan gubameetti hadoodeetiin dhufa."},{"book":"1 Xiimotewos","chapter":"4","verse":"3","text":"Isaanis fuudhaa fi heeruma dhowwu; nyaata Waaqni akka warri amananii fi warri dhugaa beekan galataan fudhatanii nyaataniif jedhee uume sanas akka namoonni lagatan ajaju."},{"book":"1 Xiimotewos","chapter":"4","verse":"4","text":"Wanni Waaqni uume hundinuu waan gaarii taʼeef yoo galataan fudhatame wanni gatamu tokko iyyuu hin jiru;"},{"book":"1 Xiimotewos","chapter":"4","verse":"5","text":"inni dubbii Waaqaatii fi kadhannaadhaan qulqulleeffameeraatii."},{"book":"1 Xiimotewos","chapter":"4","verse":"6","text":"Atis yoo wantoota kanneen obbolootatti himte, dubbii amantiitii fi barsiisa gaarii duukaa buʼaa turte sanaan bilchaattee tajaajilaa gaarii kan Kiristoos Yesuus taata."},{"book":"1 Xiimotewos","chapter":"4","verse":"7","text":"Oduu xuraaʼaa fi mammaaksa beeraa irraa fagaadhu; qooda kanaa nama Waaqaa taʼuuf of leenjisi."},{"book":"1 Xiimotewos","chapter":"4","verse":"8","text":"Leenjiin dhagnaa faayidaa xinnaa qabaatii; Waaqatti buluun garuu jireenya ammaatiifis jireenya dhufuuf jiruufis waan waadaa of keessaa qabuuf waan hundaaf fayyada."},{"book":"1 Xiimotewos","chapter":"4","verse":"9","text":"Jechi kun amanamaa fi kan guutumaan guutuutti fudhatamuu maluu dha."},{"book":"1 Xiimotewos","chapter":"4","verse":"10","text":"Sababii abdii keenya Waaqa jiraataa isa Fayyisaa nama hundaa keessumattuu kan warra isatti amananii taʼe sana irra kaaʼanneef nuus kanaaf jennee ni dadhabna; ni tattaaffannas."},{"book":"1 Xiimotewos","chapter":"4","verse":"11","text":"Wantoota kanneen ajaji; barsiisis."},{"book":"1 Xiimotewos","chapter":"4","verse":"12","text":"Ati dubbiidhaan, amalaan, jaalalaan, amantii fi qulqullinaan warra amananiif fakkeenya taʼi malee namni tokko iyyuu dargaggummaa kee hin tuffatin."},{"book":"1 Xiimotewos","chapter":"4","verse":"13","text":"Hamma ani dhufutti Katabbii Qulqulluu namootaaf dubbisuutti, gorsuu fi barsiisuutti jabaadhu."},{"book":"1 Xiimotewos","chapter":"4","verse":"14","text":"Kennaa kee isa yommuu jaarsoliin harka isaanii sirra kaaʼanitti karaa raajiitiin siif kenname sana hin dagatin."},{"book":"1 Xiimotewos","chapter":"4","verse":"15","text":"Waan kanattis jabaadhu; akka namni hundinuu guddachuu kee arguufis guutumaan guututti itti of kenni."},{"book":"1 Xiimotewos","chapter":"4","verse":"16","text":"Jireenya keetii fi barsiisa kee eeggadhu. Ittis jabaadhu; waan kana gochuu keetiinis ofii keetii fi warra si dhagaʼan ni fayyiftaatii."}]}