{"data":[{"book":"Micheasza","chapter":"4","verse":"1","text":"Ale w ostatecznych dniach stanie się, że góra domu PANA będzie utwierdzona na szczycie gór i wywyższona ponad pagórki, a narody do niej popłyną."},{"book":"Micheasza","chapter":"4","verse":"2","text":"I wiele narodów przybędzie, mówiąc: Chodźcie, wstąpmy na górę PANA, do domu Boga Jakuba, i będzie nas nauczał swoich dróg, a my będziemy chodzili jego ścieżkami. Z Syjonu bowiem wyjdzie prawo i słowo PANA z Jerozolimy."},{"book":"Micheasza","chapter":"4","verse":"3","text":"On będzie sądzić wśród wielu narodów i będzie karać narody potężne i odległe. I przekują swoje miecze na lemiesze, a swoje oszczepy na sierpy. Naród przeciwko narodowi nie podniesie miecza i już nie będą się uczyć sztuki wojennej."},{"book":"Micheasza","chapter":"4","verse":"4","text":"Ale każdy będzie siedział pod swoją winoroślą i pod swoim drzewem figowym i nikt nie będzie ich straszył, bo to usta PANA zastępów powiedziały."},{"book":"Micheasza","chapter":"4","verse":"5","text":"Wszystkie narody bowiem będą chodzić, każdy w imię swego boga, ale my będziemy chodzić w imię PANA, naszego Boga, na wieki wieków."},{"book":"Micheasza","chapter":"4","verse":"6","text":"W tym dniu, mówi PAN, zgromadzę chromą, zbiorę wygnaną oraz tę, którą trapiłem;"},{"book":"Micheasza","chapter":"4","verse":"7","text":"A z tej chromej uczynię resztkę, a z wygnanej – potężny naród. I PAN będzie królował nad nimi na górze Syjon odtąd aż na wieki."},{"book":"Micheasza","chapter":"4","verse":"8","text":"A ty, wieżo trzody, twierdzo córki Syjonu,"},{"book":"Micheasza","chapter":"4","verse":"9","text":"Czemu teraz tak bardzo krzyczysz? Czy nie ma króla u ciebie? Czy twój doradca zginął, że cię ból ogarnął jak rodzącą?"},{"book":"Micheasza","chapter":"4","verse":"10","text":"Odczuwaj ból i jęcz, córko Syjonu, jak rodząca, bo już wyjdziesz z miasta i zamieszkasz w polu, i pójdziesz aż do Babilonu. Tam będziesz wybawiona, tam cię PAN odkupi z rąk twoich wrogów."},{"book":"Micheasza","chapter":"4","verse":"11","text":"Teraz zebrało się przeciwko tobie wiele narodów, które mówią: Niech będzie zbezczeszczona, niech nasze oko patrzy na Syjon."},{"book":"Micheasza","chapter":"4","verse":"12","text":"One jednak nie znają myśli PANA ani nie rozumieją jego rady. On bowiem je zgromadzi jak snopy na klepisku."},{"book":"Micheasza","chapter":"4","verse":"13","text":"Wstań i młóć, córko Syjonu, bo twój róg uczynię z żelaza i twoje kopyta uczynię ze spiżu, i zmiażdżysz wiele narodów. Poświęcę PANU ich łupy i ich bogactwo Panu całej ziemi."}]}