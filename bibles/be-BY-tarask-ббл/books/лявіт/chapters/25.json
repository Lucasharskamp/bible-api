{"data":[{"book":"ЛЯВІТ","chapter":"25","verse":"1","text":"І сказаў Гасподзь Майсею на гары Сінай, кажучы:"},{"book":"ЛЯВІТ","chapter":"25","verse":"2","text":"абвясьці сынам Ізраілевым і скажы ім: калі прыйдзеце ў зямлю, якую Я даю вам, тады зямля павінна пакоіцца ў суботу Гасподнюю;"},{"book":"ЛЯВІТ","chapter":"25","verse":"3","text":"шэсьць гадоў засявай поле тваё і шэсьць гадоў абразай вінаграднік твой і зьбірай утворы іх,"},{"book":"ЛЯВІТ","chapter":"25","verse":"4","text":"а ў сёмы год хай будзе субота спакою зямлі, субота Гасподняя: поля твайго не засявай і вінаградніка твайго не абразай;"},{"book":"ЛЯВІТ","chapter":"25","verse":"5","text":"што самое вырасьце пасьля жніва твайго, ня зжынай, і гронак зь неабрэзаных лозаў тваіх ня здымай: хай гэта будзе год спакою зямлі;"},{"book":"ЛЯВІТ","chapter":"25","verse":"6","text":"і будзе гэта праз усю суботу зямлі ўсім вам ежаю, табе, і рабу твайму, і рабыні тваёй, і найміту твайму, і пасяленцу твайму, і таму, хто пасяліўся ў цябе;"},{"book":"ЛЯВІТ","chapter":"25","verse":"7","text":"і быдлу твайму і зьвярам, якія на зямлі тваёй, хай будуць усе ўтворы яе ежаю."},{"book":"ЛЯВІТ","chapter":"25","verse":"8","text":"І налічы сабе сем суботніх гадоў, сем разоў па сем гадоў, каб было ў цябе ў сямі суботніх гадах сорак дзевяць гадоў;"},{"book":"ЛЯВІТ","chapter":"25","verse":"9","text":"і затрубі ў трубу ў сёмы месяц, у дзясяты дзень месяца, у дзень ачышчэньня затрубеце ў трубу па ўсёй зямлі вашай;"},{"book":"ЛЯВІТ","chapter":"25","verse":"10","text":"і асьвяцеце пяцідзясяты год і абвясьцеце свабоду на зямлі ўсім жыхарам яе: хай будзе гэта ў вас юбілей; і вярнецеся кожны ў валоданьне сваё, і кожны вярніся ў свой род."},{"book":"ЛЯВІТ","chapter":"25","verse":"11","text":"Пяцідзясяты год хай будзе ў вас юбілей: ня сейце і ня жнеце, што самое вырасьце на зямлі, і ня зьбірайце ягад зь неабрэзаных лозаў яе,"},{"book":"ЛЯВІТ","chapter":"25","verse":"12","text":"бо гэта юбілей: сьвяшчэнны хай будзе ён вам; з поля ежце ўтворы яе."},{"book":"ЛЯВІТ","chapter":"25","verse":"13","text":"У юбілейны год вярнецеся кожны ў валоданьне сваё."},{"book":"ЛЯВІТ","chapter":"25","verse":"14","text":"Калі будзеш прадаваць што блізкаму твайму, альбо будзеш купляць што ў блізкага твайго, ня крыўдзіце адзін аднаго;"},{"book":"ЛЯВІТ","chapter":"25","verse":"15","text":"паводле разьліку гадоў пасьля юбілею ты павінен купляць у блізкага твайго, і паводле разьліку гадоў прыбытку ён павінен прадаваць табе;"},{"book":"ЛЯВІТ","chapter":"25","verse":"16","text":"калі многа застаецца гадоў, памнож цану; а калі мала гадоў застаецца, паменшы цану, бо пэўную колькасьць гадоў жніва ён прадае табе."},{"book":"ЛЯВІТ","chapter":"25","verse":"17","text":"Ня крыўдзіце адзін аднаго; бойся Бога твайго, бо Я Гасподзь, Бог ваш."},{"book":"ЛЯВІТ","chapter":"25","verse":"18","text":"Выконвайце пастановы Мае, і шануйце законы Мае і выконвайце іх, і будзеце жыць спакойна на зямлі;"},{"book":"ЛЯВІТ","chapter":"25","verse":"19","text":"і будзе зямля даваць плод свой, і будзеце есьці ўдосыць і будзеце жыць спакойна на ёй."},{"book":"ЛЯВІТ","chapter":"25","verse":"20","text":"Калі скажаце, што ж нам есьці ў сёмы год, калі мы ня будзем ні сеяць, ні зьбіраць утвораў нашых?"},{"book":"ЛЯВІТ","chapter":"25","verse":"21","text":"Я пашлю дабраславеньне Маё на вас у шосты год, і ён прынясе ўтворы на тры гады;"},{"book":"ЛЯВІТ","chapter":"25","verse":"22","text":"і будзеце сеяць у восьмы год, але есьці будзеце ўтворы старыя да дзявятага года: пакуль не пасьпеюць утворы яго, будзеце есьці старое."},{"book":"ЛЯВІТ","chapter":"25","verse":"23","text":"Зямлю нельга прадаваць назаўсёды, бо Мая зямля: вы прыхадні і пасяленцы ў Мяне;"},{"book":"ЛЯВІТ","chapter":"25","verse":"24","text":"па ўсёй зямлі валоданьня вашага дазваляйце выкупляць землі."},{"book":"ЛЯВІТ","chapter":"25","verse":"25","text":"Калі брат твой зьбяднее і прадасьць з валоданьня свайго, дык прыйдзе блізкі ягоны родзіч і выкупіць прададзенае братам ягоным;"},{"book":"ЛЯВІТ","chapter":"25","verse":"26","text":"а калі ня будзе каму за яго выкупіць, а сам ён будзе мець дастатак і знойдзе, колькі трэба на выкуп,"},{"book":"ЛЯВІТ","chapter":"25","verse":"27","text":"дык няхай ён разьлічыць гады продажу свайго і верне рэшту таму, каму ён прадаў, і ўступіць зноў у валоданьне сваё;"},{"book":"ЛЯВІТ","chapter":"25","verse":"28","text":"а калі ня знойдзе рука ягоная, колькі трэба вярнуць яму, дык прададзенае ім застанецца ў руках пакупца да юбілейнага года, а ў юбілейны год адыдзе яно, і ён зноў уступіць у валоданьне сваё."},{"book":"ЛЯВІТ","chapter":"25","verse":"29","text":"Калі хто прадасьць жылы дом у горадзе, абнесенным мурам, дык выкупіць яго можна, пакуль пройдзе год ад продажу яго: за год выкупіць яго можна;"},{"book":"ЛЯВІТ","chapter":"25","verse":"30","text":"а калі ня будзе ён выкуплены, пакуль пройдзе год, дык дом, які ў горадзе, што мае мур, застанецца назаўсёды ў пакупца яго ў роды ягоныя і ў юбілей не адыдзе ад яго."},{"book":"ЛЯВІТ","chapter":"25","verse":"31","text":"А дамы ў селішчах, вакол якіх няма мура, трэба лічыць нароўні з палеткамі зямлі: выкупляць іх можна, і ў юбілей яны адыходзяць."},{"book":"ЛЯВІТ","chapter":"25","verse":"32","text":"А гарады лявітаў, дамы ў гарадах валоданьня іхняга, лявітам заўсёды можна выкупляць;"},{"book":"ЛЯВІТ","chapter":"25","verse":"33","text":"а хто зь лявітаў ня выкупіць, дык прададзены дом у горадзе валоданьня іхняга ў юбілей адыдзе, бо дамы ў гарадах лявіцкіх складаюць іхняе валоданьне сярод сыноў Ізраілевых:"},{"book":"ЛЯВІТ","chapter":"25","verse":"34","text":"і палёў вакол гарадоў іхніх прадаваць нельга, бо гэта вечнае валоданьне іхняе."},{"book":"ЛЯВІТ","chapter":"25","verse":"35","text":"Калі брат твой зьбяднее і занепадзе ў цябе, дык падтрымай яго, хай ён прыхадзень, хай пасяленец, каб ён жыў з табою;"},{"book":"ЛЯВІТ","chapter":"25","verse":"36","text":"не бяры зь яго ліхвы і прыбытку і бойся Бога твайго; каб жыў брат твой з табою;"},{"book":"ЛЯВІТ","chapter":"25","verse":"37","text":"срэбра твайго не аддавай яму ў ліхву і хлеба твайго не аддавай яму дзеля прыбытку."},{"book":"ЛЯВІТ","chapter":"25","verse":"38","text":"Я Гасподзь, Бог ваш, Які вывеў вас зь зямлі Егіпецкай, каб даць вам зямлю Ханаанскую, каб быць вашым Богам."},{"book":"ЛЯВІТ","chapter":"25","verse":"39","text":"Калі зьбяднее ў цябе брат твой і прададзены будзе табе, дык ня ўскладвай на яго працы рабскай:"},{"book":"ЛЯВІТ","chapter":"25","verse":"40","text":"ён павінен быць у цябе як найміт, як пасяленец; да юбілейнага года няхай працуе ў цябе;"},{"book":"ЛЯВІТ","chapter":"25","verse":"41","text":"а тады няхай адыдзе ён ад цябе, сам і дзеці ягоныя зь ім, і вернецца ў род свой і ўступіць зноў у валоданьне бацькоў сваіх, -"},{"book":"ЛЯВІТ","chapter":"25","verse":"42","text":"бо яны - Мае рабы, якіх Я вывеў зь зямлі Егіпецкай: нельга прадаваць іх, як прадаюць рабоў;"},{"book":"ЛЯВІТ","chapter":"25","verse":"43","text":"не валадары над ім жорстка і бойся Бога твайго."},{"book":"ЛЯВІТ","chapter":"25","verse":"44","text":"А каб раб твой і рабыня твая былі ў цябе, дык купляйце сабе раба і рабыню ў народаў, якія вакол вас;"},{"book":"ЛЯВІТ","chapter":"25","verse":"45","text":"таксама і зь дзяцей пасяленцаў, што асяліліся ў вас, можаце купляць, і з роду іхняга, які ў вас, які ў іх нарадзіўся ў зямлі вашай, і яны могуць быць вашай уласнасьцю;"},{"book":"ЛЯВІТ","chapter":"25","verse":"46","text":"можаце перадаваць іх у спадчыну і сынам вашым пасьля сябе, як маёмасьць; вечна валодайце імі, як рабамі. А над братамі вашымі, сынамі Ізраілевымі, адзін над адным, не валадарце жорстка."},{"book":"ЛЯВІТ","chapter":"25","verse":"47","text":"Калі прыхадзень альбо пасяленец твой будзе мець дастатак, а брат твой перад ім зьбяднее і прадасца прыхадню, які асяліўся ў цябе, альбо каму-небудзь з роду прыхадня,"},{"book":"ЛЯВІТ","chapter":"25","verse":"48","text":"дык пасьля продажу можна выкупіць яго: хто-небудзь з братоў ягоных павінен выкупіць яго,"},{"book":"ЛЯВІТ","chapter":"25","verse":"49","text":"альбо дзядзька ягоны, альбо сын дзядзькі ягонага павінен выкупіць яго, альбо хто-небудзь з сваяцтва ягонага, з роду ягонага, павінен выкупіць яго; альбо калі будзе мець дастатак, сам выкупіцца."},{"book":"ЛЯВІТ","chapter":"25","verse":"50","text":"І ён павінен разьлічыцца з пакупцом ягоным, пачынаючы з таго года, калі ён прадаў сябе, да года юбілейнага, і срэбра, за якое ён прадаў сябе, трэба аддаць яму па колькасьці гадоў; як часовы найміт ён павінен быць у яго:"},{"book":"ЛЯВІТ","chapter":"25","verse":"51","text":"І калі яшчэ шмат застаецца гадоў, дык па меры іх ён павінен аддаць на выкуп за сябе срэбра, за якое ён куплены;"},{"book":"ЛЯВІТ","chapter":"25","verse":"52","text":"а калі мала застаецца гадоў да юбілейнага года, дык ён павінен палічыць і па меры гадоў аддаць за сябе выкуп."},{"book":"ЛЯВІТ","chapter":"25","verse":"53","text":"Ён павінен быць у яго, як найміт, ва ўсе гады; ён не павінен панаваць над ім жорстка ў вачах тваіх."},{"book":"ЛЯВІТ","chapter":"25","verse":"54","text":"А калі ён ня выкупіцца такім чынам, дык у юбілейны год адыдзе сам і дзеці ягоныя зь ім,"},{"book":"ЛЯВІТ","chapter":"25","verse":"55","text":"бо сыны Ізраілевыя Мае рабы; яны Мае рабы, якіх Я вывеў зь зямлі Егіпецкай. Я Гасподзь, Бог ваш."}]}