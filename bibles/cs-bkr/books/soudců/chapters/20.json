{"data":[{"book":"Soudců","chapter":"20","verse":"1","text":"I vyšli všickni synové Izraelští, a shromáždilo se všecko množství jednomyslně od Dan až do Bersabé, i země Galád, k Hospodinu do Masfa."},{"book":"Soudců","chapter":"20","verse":"2","text":"Kdežto postavili se přední všeho lidu, všecka pokolení Izraelská v shromáždění lidu Božího, čtyřikrát sto tisíc lidu pěšího válečného."},{"book":"Soudců","chapter":"20","verse":"3","text":"(Uslyšeli pak synové Beniamin, že by sešli se synové Izraelští v Masfa.) I řekli synové Izraelští: Povězte, kterak se stala nešlechetnost ta?"},{"book":"Soudců","chapter":"20","verse":"4","text":"I odpověděv muž Levíta, manžel ženy zamordované, řekl: Do Gabaa kteréž jest Beniaminovo, přišel jsem s ženinou svou, abych tam přenocoval."},{"book":"Soudců","chapter":"20","verse":"5","text":"Tedy povstavše proti mně muži Gabaa, obklíčili mne v domě v noci, myslíce mne zamordovati, ženinu pak mou trápili, tak že umřela."},{"book":"Soudců","chapter":"20","verse":"6","text":"Pročež vzav ženinu svou, rozsekal jsem ji na kusy, a rozeslal jsem ji do všech krajin dědictví Izraelského; nebo nešlechetnosti a mrzkosti se dopustili v Izraeli."},{"book":"Soudců","chapter":"20","verse":"7","text":"Aj, všickni vy synové Izraelští jste; považte toho mezi sebou, a raďte se o to."},{"book":"Soudců","chapter":"20","verse":"8","text":"A povstav všecken lid jednomyslně, řekli: Nenavrátí se žádný z nás do příbytku svého, aniž odejde kdo do domu svého."},{"book":"Soudců","chapter":"20","verse":"9","text":"Ale nyní toto učiníme Gabaa, losujíce proti němu."},{"book":"Soudců","chapter":"20","verse":"10","text":"Vezmeme deset mužů ze sta po všech pokoleních Izraelských, a sto z tisíce, a tisíc z desíti tisíců, aby dodávali potravy lidu, kterýž by přitáhna do Gabaa Beniaminova, pomstil všech nešlechetností jeho, kterýchž se dopustilo v Izraeli."},{"book":"Soudců","chapter":"20","verse":"11","text":"I sebrali se všickni muži Izraelští na to město, snesše se za jednoho člověka."},{"book":"Soudců","chapter":"20","verse":"12","text":"Poslala pak pokolení Izraelská muže do všech čeledí synů Beniamin, řkouce: Jaký to zlý skutek stal se mezi vámi?"},{"book":"Soudců","chapter":"20","verse":"13","text":"Nyní tedy vydejte ty muže bezbožné, kteříž jsou v Gabaa, ať je zbijeme a odejmeme zlé z Izraele. Ale nechtěli Beniaminští slyšeti hlasu bratří svých, synů Izraelských."},{"book":"Soudců","chapter":"20","verse":"14","text":"Nýbrž shromáždili se synové Beniamin z měst svých do Gabaa, aby vytáhli k boji proti synům Izraelským."},{"book":"Soudců","chapter":"20","verse":"15","text":"Toho dne načteno jest synů Beniamin z měst jejich dvadceti šest tisíc mužů bojovných, kromě obyvatelů Gabaa, jichž načteno bylo šest set mužů vybraných."},{"book":"Soudců","chapter":"20","verse":"16","text":"Mezi kterýmžto vším lidem bylo sedm set mužů vybraných, neužívajících pravé ruky své, z nichž každý z praku kamením házeli k vlasu, a nechybovali se."},{"book":"Soudců","chapter":"20","verse":"17","text":"Mužů pak Izraelských načteno jest kromě Beniaminských čtyřikrát sto tisíc mužů bojovných; všickni tito byli muži udatní."},{"book":"Soudců","chapter":"20","verse":"18","text":"Vstavše pak, brali se do domu Boha silného, a tázali se Boha, a řekli synové Izraelští: Kdo z nás půjde napřed k boji proti synům Beniamin? I řekl Hospodin: Juda půjde napřed."},{"book":"Soudců","chapter":"20","verse":"19","text":"A tak ráno vstavše synové Izraelští, položili se proti Gabaa."},{"book":"Soudců","chapter":"20","verse":"20","text":"I táhli muži Izraelští k boji proti synům Beniamin, a sšikovali se muži Izraelští k bitvě proti Gabaa."},{"book":"Soudců","chapter":"20","verse":"21","text":"Vyšedše pak synové Beniamin z Gabaa, porazili z Izraele toho dne dvamecítma tisíc mužů na zem."},{"book":"Soudců","chapter":"20","verse":"22","text":"A posilnivše se muži lidu Izraelského, spořádali se zase k boji na místě, na kterémž se prvního dne zřídili."},{"book":"Soudců","chapter":"20","verse":"23","text":"Prvé pak šli synové Izraelští, a plakali před Hospodinem až do večera. I tázali se Hospodina těmi slovy: Půjdeme-li ještě k boji proti synům Beniamina bratra našeho? Odpověděl Hospodin: Jděte proti nim."},{"book":"Soudců","chapter":"20","verse":"24","text":"Tedy potýkali se synové Izraelští s syny Beniamin druhého dne."},{"book":"Soudců","chapter":"20","verse":"25","text":"A vyšedše synové Beniamin z Gabaa na ně druhého dne, porazili z synů Izraelských opět osmnácte tisíc mužů na zem, vše mužů bojovných."},{"book":"Soudců","chapter":"20","verse":"26","text":"Protož vstoupili všickni synové Izraelští a všecken lid, a přišli do domu Boha silného. I plakali, usadivše se tam před Hospodinem, a postili se toho dne až do večera; obětovali též oběti zápalné a pokojné před Hospodinem."},{"book":"Soudců","chapter":"20","verse":"27","text":"I tázali se synové Izraelští Hospodina, (nebo tu byla truhla smlouvy Boží v těch dnech,"},{"book":"Soudců","chapter":"20","verse":"28","text":"A Fínes syn Eleazara, syna Aronova, stál před ní v ten čas), řkouce: Půjdeme-li ještě k boji proti synům Beniamina bratra našeho, čili tak necháme? Odpověděl Hospodin: Jděte, nebo zítra dám je v ruku vaši."},{"book":"Soudců","chapter":"20","verse":"29","text":"Tedy Izraelští zdělali zálohy proti Gabaa všudy vůkol."},{"book":"Soudců","chapter":"20","verse":"30","text":"I šli synové Izraelští proti synům Beniamin dne třetího, a sšikovali se proti Gabaa, jako prvé jednou i podruhé."},{"book":"Soudců","chapter":"20","verse":"31","text":"Vyšedše pak synové Beniamin proti lidu, odtrhli se od města, a počali bíti a mordovati lidu, jako prvé jednou i druhé po stezkách, (z nichž jedna šla k Bethel a druhá do Gabaa), i po poli, a okolo třidcíti mužů z Izraele."},{"book":"Soudců","chapter":"20","verse":"32","text":"A řekli synové Beniamin: Padají před námi jako i prvé. Synové pak Izraelští řekli byli: Utíkejme, abychom je odtrhli od města až k stezkám."},{"book":"Soudců","chapter":"20","verse":"33","text":"A v tom všickni synové Izraelští vstavše z místa svého, sšikovali se v Baltamar; zálohy také Izraelovy vyskočily z místa svého z trávníků Gabaa."},{"book":"Soudců","chapter":"20","verse":"34","text":"Tedy vyšlo proti Gabaa deset tisíc mužů vybraných ze všeho Izraele, a bitva se rozmáhala; oni pak nevěděli o tom, že je potkati mělo zlé."},{"book":"Soudců","chapter":"20","verse":"35","text":"I porazil Hospodin Beniamina před Izraelem, a zbili synové Izraelští z Beniaminských dne toho pětmecítma tisíc a sto mužů, vše bojovných."},{"book":"Soudců","chapter":"20","verse":"36","text":"A vidouce synové Beniamin, že by poraženi byli, (nebo muži Izraelští ustupovali z místa Beniaminským, ubezpečivše se na zálohy, kteréž zdělali proti Gabaa."},{"book":"Soudců","chapter":"20","verse":"37","text":"Zálohy pak pospíšily a obořily se na Gabaa, a rozvláčně troubivše zálohy, zbily všecko město ostrostí meče."},{"book":"Soudců","chapter":"20","verse":"38","text":"Měli pak muži Izraelští s zálohami jistý čas uložený, aby když by oni zapálili město,"},{"book":"Soudců","chapter":"20","verse":"39","text":"Obrátili se synové Izraelští k boji. Beniaminští pak počali bíti a mordovati, a zbili z synů Izraelských okolo třidcíti mužů; nebo řekli: Jistě že padají před námi jako v první bitvě."},{"book":"Soudců","chapter":"20","verse":"40","text":"Oheň pak počal vzhůru jíti z města, a sloup dymový. A ohlédše se Beniaminští zpět, uzřeli, an vstupuje oheň města k nebi.)"},{"book":"Soudců","chapter":"20","verse":"41","text":"A že muži Izraelští obrátili se, i zděšeni jsou muži Beniamin, nebo viděli, že zahynutí jim nastává."},{"book":"Soudců","chapter":"20","verse":"42","text":"I utíkali před muži Izraelskými cestou ku poušti, a bojovníci postihali je, a kteří z měst vyšli, mordovali je mezi sebou."},{"book":"Soudců","chapter":"20","verse":"43","text":"A tak obklíčili Beniaminské, a honili i porazili je, od Manuha až naproti Gabaa k východu slunce."},{"book":"Soudců","chapter":"20","verse":"44","text":"Tedy padlo Beniaminských osmnácte tisíc mužů; všickni ti byli muži silní."},{"book":"Soudců","chapter":"20","verse":"45","text":"Těch pak, kteříž obrátivše se, utíkali na poušť k skále Remmon, zpaběrovali po cestách pět tisíc mužů; potom honili je až k Gidom, a zbili z nich dva tisíce mužů."},{"book":"Soudců","chapter":"20","verse":"46","text":"A tak bylo všech, kteříž padli v ten den z Beniaminských, pětmecítma tisíc mužů bojovných, vše mužů silných."},{"book":"Soudců","chapter":"20","verse":"47","text":"I obrátilo se na poušť a uteklo k skále Remmon šest set mužů, kteříž zůstali v skále Remmon za čtyři měsíce."},{"book":"Soudců","chapter":"20","verse":"48","text":"Potom muži Izraelští navrátili se k synům Beniamin, a zbili je ostrostí meče, tak lidi v městech jako hovada, i všecko, což nalezeno bylo; také i všecka města, kteráž ještě pozůstávala, ohněm vypálili."}]}