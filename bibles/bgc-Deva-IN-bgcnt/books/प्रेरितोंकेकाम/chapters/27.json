{"data":[{"book":"प्रेरितों के काम","chapter":"27","verse":"1","text":"जिब फेस्तुस राज्यपाल के जरिये यो पक्का होग्या के हम जहाज कै जरिये इटली देश जावां, तो उननै पौलुस अर कुछ दुसरे कैदियाँ ताहीं भी यूलियुस नामक औगुस्तुस सम्राट की पलटन कै एक सूबेदार कै हाथ्थां सौंप दिया।"},{"book":"प्रेरितों के काम","chapter":"27","verse":"2","text":"अद्र्मुत्तियुम नगर के एक जहाज पै जो आसिया परदेस कै किनारे की जगहां पै जाण पै था, पाणी रास्ते हमनै अपणा सफर शरु करया, अर अरिस्तर्खुस नामक जो मकिदुनिया परदेस के थिस्सलुनीके नगर का एक बसिन्दा था।"},{"book":"प्रेरितों के काम","chapter":"27","verse":"3","text":"दुसरे दिन हम सैदा नगर पोह्चाये गये, अर यूलियुस नै पौलुस पै दया करकै उस ताहीं साथियाँ कै उरै जाण दिया के उनतै जरूरी चीज ले आवां।"},{"book":"प्रेरितों के काम","chapter":"27","verse":"4","text":"ओड़ै तै हमनै सफर दुबारा शरु करया, हवा कै पलट होण कै कारण हम साइप्रस टापू की ओट म्ह होकै चाल्ले,"},{"book":"प्रेरितों के काम","chapter":"27","verse":"5","text":"अर किलिकिया परदेस अर पंफूलिया किनारे कै लोवै कै समुन्दर म्ह होकै लूसिया के मूरा नगर म्ह उतरे।"},{"book":"प्रेरितों के काम","chapter":"27","verse":"6","text":"ओड़ै सूबेदार नै सिकन्दरिया नगर का एक जहाज इटली देश जान्दा होड़ मिल्या, अर उसनै म्हारै ताहीं उस जहाज पै चढ़ा दिया।"},{"book":"प्रेरितों के काम","chapter":"27","verse":"7","text":"जिब हम घणे दिनां ताहीं होळे-होळे चालकै मुश्किल तै कनिदुस कस्बे कै स्याम्ही पोहचे, तो इस करकै के हवा म्हारै ताहीं आग्गै बढ़ण कोनी देवै थी, हम सलमोने कै स्याम्ही तै होकै क्रेते टापू की आड़ म्ह चाल्ले,"},{"book":"प्रेरितों के काम","chapter":"27","verse":"8","text":"अर उसकै किनारे-किनारे मुश्किल तै चालकै “शुभलंगरबारी” नामक एक जगहां पोहचे, जित्त तै लसया नगर लोवै था।"},{"book":"प्रेरितों के काम","chapter":"27","verse":"9","text":"जिब घणे दिन बीत लिये अर पाणी कै सफर म्ह जोख्खम ज्यांतै होवै थी ब्रत के दिन इब बीत लिये थे। आखर म्ह पौलुस नै उन सारया ताहीं कहकै चेतावनी दी,"},{"book":"प्रेरितों के काम","chapter":"27","verse":"10","text":"“हे सज्जनों, मन्नै इसा लाग्गै सै के इस सफर म्ह मुश्किल अर घणा नुकसान, ना सिर्फ माळ अर जहाज की बल्के म्हारी जान का भी, होणआळा सै।”"},{"book":"प्रेरितों के काम","chapter":"27","verse":"11","text":"पर सूबेदार नै पौलुस की बात्तां तै कप्तान अर जहाज कै माल्लिक की बात्तां तै बाध मान्या।"},{"book":"प्रेरितों के काम","chapter":"27","verse":"12","text":"शुभ लंगरबारी नाम का बंदरगाह जाड्डा काटण कै खात्तर सही कोनी था, ज्यांतै घणाए का विचार होया के ओड़ै तै आग्गै बढ़ जावां जै किसे तरियां तै हो सकै तो फीनिक्स पोहचकै जाड्डा काटै। यो तो क्रेते टापू का एक बंदरगाह सै जो दक्षिण-पश्चिम अर उत्तर-पश्चिम कान्ही खुलै सै।"},{"book":"प्रेरितों के काम","chapter":"27","verse":"13","text":"जिब दक्षिणी हवा होळे-होळे चाल्लण लाग्गी, तो न्यू सोच्या के उनकी तरकीब पूरी करण खात्तर बढ़िया बखत था, लंगर उठाया अर किनारे धोरै होन्दे होए क्रेते टापू कै किनारे जाण लाग्गे।"},{"book":"प्रेरितों के काम","chapter":"27","verse":"14","text":"पर माड़ी वार म्ह धरती कै कान्ही तै बड्डी ए आँधी उठी, जो “यूरकुलिन” कुह्वावै सै।"},{"book":"प्रेरितों के काम","chapter":"27","verse":"15","text":"जिब आँधी जहाज पै लाग्गी तो जहाज उसकै स्याम्ही ठैहर कोनी सक्या, इस करकै हमनै जहाज ताहीं हवा के बाहाव छोड़ दिया, अर इस्से तरियां बहन्दे होए चाल्ले गये।"},{"book":"प्रेरितों के काम","chapter":"27","verse":"16","text":"फेर कौदा नामक एक छोट्टे-से टापू की आड़ म्ह बहन्दे-बहन्दे हम मुश्किल तै डोंगी नै बस म्ह कर सके।"},{"book":"प्रेरितों के काम","chapter":"27","verse":"17","text":"फेर जहाज के मल्लाहां नै उस ताहीं ठाकै सही उपाय करकै जहाज ताहीं तळै तै रस्‍यां तै कसकै बाँधया, अर सुरतिस खाड़ी के चोरबालू पै फँस जाणकै डर तै उननै लंगर ताहीं थोड़े नीच्चै उतारकै जहाज ताहीं हवा के बाहाव के गैल-गैल बहण कै खात्तर छोड़ दिया।"},{"book":"प्रेरितों के काम","chapter":"27","verse":"18","text":"जिब हमनै आँधी तै घणे हिचकोले अर धक्के खाए, तो दुसरे दिन वे जहाज का माळ बगाण लाग्गे,"},{"book":"प्रेरितों के काम","chapter":"27","verse":"19","text":"अर तीसरे दिन उननै अपणे हाथ्थां तै जहाज का साज-सामान भी बगा दिया।"},{"book":"प्रेरितों के काम","chapter":"27","verse":"20","text":"जिब घणे दिन ताहीं ना सूरज, ना तारे दिक्खे अर बड्डी आँधी चाल्दी रही, तो आखर म्ह म्हारै बचण की सारी उम्मीद जान्दी रही।"},{"book":"प्रेरितों के काम","chapter":"27","verse":"21","text":"जिब वे घणे दिन ताहीं भूखे रह लिये, तो पौलुस नै उनकै बिचाळै खड़े होकै कह्या, “हे भाईयो, चाहिये था के थम मेरी बात मानकै क्रेते टापू तै आग्गै ए ना बढ़ते तो या मुसीबत न्ही आन्दी अर ना यो नुकसान ठान्दे।"},{"book":"प्रेरितों के काम","chapter":"27","verse":"22","text":"पर इब मै थमनै समझाऊँ सूं के धीरज राक्खो, क्यूँके थारे म्ह तै किसे की जान का नुकसान कोनी होवैगा, पर सिर्फ जहाज का।"},{"book":"प्रेरितों के काम","chapter":"27","verse":"23","text":"क्यूँके परमेसवर जिसका मै सूं, अर जिसकी भगति करुँ सूं, उसके सुर्गदूत नै आखरी रात मेरै धोरै आकै कह्या,"},{"book":"प्रेरितों के काम","chapter":"27","verse":"24","text":"‘हे पौलुस, डरै मतना! तन्नै कैसर कै स्याम्ही खड्या होणा जरूरी सै। परमेसवर नै सारया ताहीं जो तेरे गेल्या सफर करै सै, जीवन दान दिया सै।’"},{"book":"प्रेरितों के काम","chapter":"27","verse":"25","text":"ज्यांतै, हे भले माणसों, सब्र करो, क्यूँके मै परमेसवर का बिश्वास करुँ सूं, के जिसा मेरै तै कह्या गया सै, उसाए होगा।"},{"book":"प्रेरितों के काम","chapter":"27","verse":"26","text":"पर म्हारै ताहीं किसे टापू पै जा टिकणा होगा।”"},{"book":"प्रेरितों के काम","chapter":"27","verse":"27","text":"जिब चौदहवीं रात आई, अर हम अद्रिया समुन्दर म्ह भटकदे होए हाँ डरे थे, तो आध्धी रात कै लोवै मल्लाहां नै अंदाजे तै जाण्या के हम किसे देश कै लोवै पोहच रहे सां।"},{"book":"प्रेरितों के काम","chapter":"27","verse":"28","text":"पाणी की गहराई नाप्पण पै उननै एक सौ बीस फुट डून्घा पाया, अर थोड़ा आग्गै बढ़कै दुबारा थाह लेई तो नब्बै फुट पाया।"},{"book":"प्रेरितों के काम","chapter":"27","verse":"29","text":"फेर पथरीली जगहां तै टकराण कै डर तै उननै जहाज की पिछली ओड़ चार लंगर गेरे, अर सबेरै होण की चाह करदे रहे।"},{"book":"प्रेरितों के काम","chapter":"27","verse":"30","text":"पर जिब मल्लाह जहाज पै तै भाजणा चाहवैं थे, अर गलही तै लंगर गेरण कै बहाणै डोंगी समुन्दर म्ह उतार दी,"},{"book":"प्रेरितों के काम","chapter":"27","verse":"31","text":"तो पौलुस नै सूबेदार अर सिपाहियाँ तै कह्या, “जै ये जहाज पै न्ही रहे, तो थम भी कोनी बच सकदे।”"},{"book":"प्रेरितों के काम","chapter":"27","verse":"32","text":"फेर सिपाहियाँ नै जोड़े काटकै डोंगी गेर दी।"},{"book":"प्रेरितों के काम","chapter":"27","verse":"33","text":"जिब सबेरै होण पै था, फेर पौलुस नै न्यू कहकै, सारया ताहीं खाणा खाण कै खात्तर बिनती करी, “आज चौदहा दिन होगे सै के थम चिन्ता करते-करते भूखे रहे, अर किमे न्ही खाया।"},{"book":"प्रेरितों के काम","chapter":"27","verse":"34","text":"ज्यांतै थारे तै समझाऊँ सूं के किमे खा ल्यो, जिसतै थारा बचाव होवै, क्यूँके थारे म्ह तै किसे का सिर का एक बाल भी कोनी गिरैगा।”"},{"book":"प्रेरितों के काम","chapter":"27","verse":"35","text":"न्यू कहकै उसनै रोट्टी लेकै सारया कै स्याम्ही परमेसवर का धन्यवाद करया अर तोड़कै खाण लाग्या।"},{"book":"प्रेरितों के काम","chapter":"27","verse":"36","text":"इस बात तै वे सारे उत्साहित होकै खाणा खुवाण लाग्गे।"},{"book":"प्रेरितों के काम","chapter":"27","verse":"37","text":"हम सारे मिलकै जहाज पै दो सौ छिहत्तर जणे थे।"},{"book":"प्रेरितों के काम","chapter":"27","verse":"38","text":"जिब वे खाणा खाकै छिक्क लिये, तो गेहूँ ताहीं समुन्दर म्ह बगाकै जहाज हल्का करण लाग्गे।"},{"book":"प्रेरितों के काम","chapter":"27","verse":"39","text":"जिब दिन लिकड़या तो उननै उस देश ताहीं कोनी पिच्छाणा, पर एक खाड़ी देक्खी जिसका किनारा चौरस था, अर विचार करया के जै हो सकै तो इस्से पै जहाज नै टिकावै।"},{"book":"प्रेरितों के काम","chapter":"27","verse":"40","text":"फेर उननै लंगरा ताहीं खोल कै समुन्दर म्ह छोड़ दिया अर उस्से बखत पाल के रस्से ढील्ले कर दिये, अर हवा कै स्याम्ही आगला पाल चढ़ाकै किनारे कै कान्ही चाल्ले।"},{"book":"प्रेरितों के काम","chapter":"27","verse":"41","text":"पर दो समुन्दर के संगम की जगहां पड़कै उननै जहाज ताहीं टिकाया, अर आगला भाग तो टिक ग्या, पर पिछली ओड़ लहरा तै टूटण लाग्गी।"},{"book":"प्रेरितों के काम","chapter":"27","verse":"42","text":"फेर सिपाहियाँ का यो विचार होया के कैदियाँ ताहीं मार देवैं, इसा ना हो के कोए तैर कै लिकड़ भाज्जै।"},{"book":"प्रेरितों के काम","chapter":"27","verse":"43","text":"पर सूबेदार नै पौलुस ताहीं बचाण की मर्जी तै उन ताहीं इस विचार तै रोक्या अर न्यू कह्या, के जो तैर सकै सै, पैहल्या छलाँग मारकै किनारे पै लिकड़ जावै।"},{"book":"प्रेरितों के काम","chapter":"27","verse":"44","text":"अर बाकी कोए फट्टा पै, अर कोए जहाज की दुसरी चीज कै सहारै लिकड़ जावै। इस तरियां तै सारे धरती पै बच लिकड़े।"}]}