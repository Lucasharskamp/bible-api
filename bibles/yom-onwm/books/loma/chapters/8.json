{"data":[{"book":"Loma","chapter":"8","verse":"1","text":"Diawu, kusiedi buabu mbedoso ko kuidi batu bobo badi mu Klisto Yesu."},{"book":"Loma","chapter":"8","verse":"2","text":"Bila Mina mi Pheve yimvananga luzingu mu Klisto Yesu mikhula mu mina mi masumu ayi mi lufua."},{"book":"Loma","chapter":"8","verse":"3","text":"Bila, mambu momo malembakana vanga Mina bu miba milebakana mu diambu di nsuni, Nzambi wuvanga mawu bu kafidisa muanꞌandi mu lunitu ludedakana banga lunitu lu batu ba masumu ayi muingi kakituka dikaba mu diambu di masumu. Buawu bobo kabedisila masumu madi mu lunitu lu kimutu ;"},{"book":"Loma","chapter":"8","verse":"4","text":"mu diambu di dukisa busonga bu Mina mu beto tulembo diatila boso buididi Pheve vayi bika boso buididi nsuni."},{"book":"Loma","chapter":"8","verse":"5","text":"Bila batu bobo bandiatila boso buididi nsuni, bantulanga mayindu mawu mu mambu ma nsuni ; vayi bobo bandiatila boso buididi Pheve bantulanga mayindu mawu mu mambu ma Pheve."},{"book":"Loma","chapter":"8","verse":"6","text":"Bila tula mayindu mu nsuni mannatanga ku lufua vayi tula mayindu mu pheve mannatanga ku luzingu ayi ndembama."},{"book":"Loma","chapter":"8","verse":"7","text":"Bila mayindu ma kinsuni mawizananga ko ayi Nzambi ; bila makinzikanga Mina mi Nzambi ko ayi malendi ku mikinzika ko."},{"book":"Loma","chapter":"8","verse":"8","text":"Muaki batu bobo badi mu nsuni balendi monisa Nzambi khini ko."},{"book":"Loma","chapter":"8","verse":"9","text":"Muaki beno lusiedi mu nsuni ko vayi mu Pheve enati Pheve yi Nzambi yidi mu beno. Vayi enati mutu kasi ko pheve yi Klisto, buna mutu wowo kasi vuiwulu kuidi Klisto ko."},{"book":"Loma","chapter":"8","verse":"10","text":"Vayi enati Klisto widi mu beno, buna nitu yifua mu diambu di masumu vayi pheve yilembo zingi mu diambu di busonga."},{"book":"Loma","chapter":"8","verse":"11","text":"Enati Pheve yi Nzambi yoyi wufulukisa Yesu mu bafua widi mu beno, buna mutu wowo wufulukisa Klisto mu bafua wela zingisa zinitu zieno zimfuanga mu diambu di Pheve andi yidi mu beno."},{"book":"Loma","chapter":"8","verse":"12","text":"Diawu bakhomba, pholo yidi yeto ; vayi bika kuidi nsuni mu diambu di zingila boso buididi nsuni."},{"book":"Loma","chapter":"8","verse":"13","text":"Bila enati lunzingila boso buididi nsuni, buna luela fua. Vayi enati lulembo vondi mavanga ma nitu mu lulendo lu pheve, buna luela zinga."},{"book":"Loma","chapter":"8","verse":"14","text":"Bila batu boso bandiatusungu kuidi Pheve yi Nzambi bawu bana ba Nzambi."},{"book":"Loma","chapter":"8","verse":"15","text":"Bila lusia tambula pheve yi kivika ko mu diambu lubanga diaka ku tsi boma, vayi beno lutambula Pheve yoyi yilukitula bana ba Nzambi. Mu Pheve beni tueti yamikinina : Aba, bu dinsundula Tata."},{"book":"Loma","chapter":"8","verse":"16","text":"Niandi veka Pheve weti telama kimbangi va kimosi ayi pheve eto ti tuidi bana ba Nzambi."},{"book":"Loma","chapter":"8","verse":"17","text":"Enati tuidi bana buna tuela vinginina kiuka : mimvingidi mi Nzambi ayi mimvingidi va kimosi ayi Klisto enati tulembo moni ziphasi va kimosi ayi niandi muingi tukemboso va kimosi ayi niandi."},{"book":"Loma","chapter":"8","verse":"18","text":"Mu phila ndimuena, ziphasi zi thangu yayi zisi fuanu dedokoso ko ayi nkembo wunkuiza, wowo bela kutumonisa."},{"book":"Loma","chapter":"8","verse":"19","text":"Bila bibioso bivangu bilembo vingila, mu tsatu yi ngolo, mbonokono yi bana ba Nzambi."},{"book":"Loma","chapter":"8","verse":"20","text":"Bila bibioso bivangu bimana tulu ku tsi kivika ki mambu ma kambulu mfunu, bika sia ti mu luzolo luawu veka vayi mu luzolo lu mutu wowo wutula biawu ku tsi kivika. Vayi diana didi"},{"book":"Loma","chapter":"8","verse":"21","text":"bila, mananga, bibioso bivangu biela kulu mu kivika ki lulendo lu mbivusu mu diambu di mona khini mu kiphuanza ki nkembo wu bana ba Nzambi."},{"book":"Loma","chapter":"8","verse":"22","text":"Bila tuzebi ti bibioso bivangu bilembo kungi va kimosi ayi bilembo moni ziphasi nate buabu banga ziozi zimmonanga nketo wummona mianga mi buta."},{"book":"Loma","chapter":"8","verse":"23","text":"Bika sia ti biawu kaka bilembo kungi vayi ayi mamveto, beto bobo tutambula makaba matheti ma Pheve, tulembo kungi mu tsi ntima bu tulembo vingila tukituka bana, bu tulembo vingila khudulu yi zinitu zieto."},{"book":"Loma","chapter":"8","verse":"24","text":"Bila beto mu diana tuvukila. Enati diana dimonikini, buna disiedi diana ko. Bila diambu diodi mutu kalembo moni buna bila mbi kafueti kudisila diana e ?"},{"book":"Loma","chapter":"8","verse":"25","text":"Vayi enati tulembo tudi diana mu diambu diodi tunkambu mona, buna tulembo kudivingidila mu mvibudulu."},{"book":"Loma","chapter":"8","verse":"26","text":"Bobuawu Pheve weti kutusadisa mu lebakana kueto. Bila tukadi zaba mambu momo tufueti lomba mu bufueni vayi niandi veka Pheve weti kutulombila mu khungulu yikambu baka bu tubila."},{"book":"Loma","chapter":"8","verse":"27","text":"Bosi mutu wowo wumfionguninanga mintima zebi mayindu ma Pheve bila wunlombilanga mu diambu di banlongo boso buididi luzolo lu Nzambi."},{"book":"Loma","chapter":"8","verse":"28","text":"Muaki tuzebi ti mambu moso mansalanga va kimosi mu diambu di mamboti ma batu bobo banzolanga Nzambi, batu bobo batelo boso buididi lukanu luandi."},{"book":"Loma","chapter":"8","verse":"29","text":"Bila batu bobo kakizabila tona thama, wukibakila lukanu lukuba dedikisa mu ba banga Muanꞌandi muingi Muanꞌandi kaba muana wutheti mu bakhomba bawombo."},{"book":"Loma","chapter":"8","verse":"30","text":"Bobo kakizabila tona thama wubatela, wuba kitula basonga ; bobo kakitula basonga wuba kembisa."},{"book":"Loma","chapter":"8","verse":"31","text":"Mambu mbi tulenda diaka tuba mu diambu di mambu mama e ? Enati Nzambi widi ku ndambu eto, buna nani wulenda ba mbeniꞌeto e ?"},{"book":"Loma","chapter":"8","verse":"32","text":"Mutu wowo wukambu yimina Muanꞌandi wumosi kaka vayi wunyekula mu diambu dieto beto boso ; buna buevi kalendi kutuvanina ko bima bioso va kimosi ayi muanꞌandi e ?"},{"book":"Loma","chapter":"8","verse":"33","text":"Nani wulenda funda batu bobo Nzambi kasobula e ? Niandi veka Nzambi wukuba kitulanga basonga."},{"book":"Loma","chapter":"8","verse":"34","text":"A buna nani wulenda bedisa e ? Klisto niandi wufua, vayi wufuluka ; niandi vuendi va lubakala lu Nzambi ayi wukutulombilanga."},{"book":"Loma","chapter":"8","verse":"35","text":"Nani wulenda kutuvambisa mu luzolo lu Klisto e ? Yamusu voti ziphasi, voti zinzomono ; nzala, kambu ku minledi, tsisi yi lufua, voti sabala e ?"},{"book":"Loma","chapter":"8","verse":"36","text":"Banga bu disonimina :"},{"book":"Loma","chapter":"8","verse":"37","text":"Vayi mu diambu di mambu moso mama, tueti luta nunga mu diambu di mutu wowo wutuzola."},{"book":"Loma","chapter":"8","verse":"38","text":"Bila bukiedika minu nzebi ti buba ti lufua voti zinga, buba ti zimbasi voti ziphevi zimbimbi, buba ti bima bi thangu yayi voti bima binkuiza ku ntuala, voti lulendo,"},{"book":"Loma","chapter":"8","verse":"39","text":"buba biobi bidi va kingiela voti biobi bidi ku tsi ntoto, voti vangu kinkaka, bilendi kutuvambisa ko mu luzolo lu Nzambi, lolo luidi mu Klisto Yesu, Pfumu eto."}]}