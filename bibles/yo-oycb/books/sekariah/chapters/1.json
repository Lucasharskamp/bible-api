{"data":[{"book":"Sekariah","chapter":"1","verse":"1","text":"Ní oṣù kẹjọ ọdún kejì ọba Dariusi, ọ̀rọ̀ Olúwa tọ wòlíì Sekariah ọmọ Berekiah, ọmọ Iddo pé:"},{"book":"Sekariah","chapter":"1","verse":"2","text":"“Olúwa ti bínú sí àwọn baba ńlá yín."},{"book":"Sekariah","chapter":"1","verse":"3","text":"Nítorí náà sọ fún àwọn ènìyàn. Èyí ni ohun tí Olúwa àwọn ọmọ-ogun wí: ‘Ẹ padà sí ọ̀dọ̀ mi,’ báyìí ní Olúwa àwọn ọmọ-ogun wí, ‘èmi náà yóò sì padà sí ọ̀dọ̀ yín,’ ni Olúwa àwọn ọmọ-ogun wí."},{"book":"Sekariah","chapter":"1","verse":"4","text":"Ẹ má dàbí àwọn baba yín, àwọn tí àwọn wòlíì ìṣáájú ti ké sí wí pé, báyìí ní Olúwa àwọn ọmọ-ogun wí, ‘Ẹ yípadà nísinsin yìí kúrò ní ọ̀nà búburú yín,’ àti kúrò nínú ìwà búburú yín; ṣùgbọ́n wọn kò gbọ́, bẹ́ẹ̀ ni wọn kò fetí sí ti èmi, ni Olúwa wí."},{"book":"Sekariah","chapter":"1","verse":"5","text":"Àwọn baba yín, níbo ni wọ́n wà? Àti àwọn wòlíì, wọ́n ha wà títí ayé?"},{"book":"Sekariah","chapter":"1","verse":"6","text":"Ṣùgbọ́n ọ̀rọ̀ mi àti ìlànà mi, ti mo pa ní àṣẹ fún àwọn ìránṣẹ́ mi wòlíì, kò ha tún bá àwọn baba yín?"},{"book":"Sekariah","chapter":"1","verse":"7","text":"Ní ọjọ́ kẹrìnlélógún oṣù kọkànlá, tí ó jẹ́, oṣù Sebati, ní ọdún kejì Dariusi, ni ọ̀rọ̀ Olúwa tọ wòlíì Sekariah, ọmọ Berekiah ọmọ Iddo wá, pé."},{"book":"Sekariah","chapter":"1","verse":"8","text":"Mo rí ìran kan ni òru, si wò ó, ọkùnrin kan ń gun ẹṣin pupa kan, òun sì dúró láàrín àwọn igi maritili tí ó wà ní ibi òòji; lẹ́yìn rẹ̀ sì ni ẹṣin pupa, adíkálà, àti funfun gbé wà."},{"book":"Sekariah","chapter":"1","verse":"9","text":"Nígbà náà ni mo wí pé, “Kí ni wọ̀nyí olúwa mi?”"},{"book":"Sekariah","chapter":"1","verse":"10","text":"Ọkùnrin tí ó dúró láàrín àwọn igi maritili sì dáhùn ó sì wí pé, “Wọ̀nyí ní àwọn tí Olúwa ti rán láti máa rìn sókè sódò ni ayé.”"},{"book":"Sekariah","chapter":"1","verse":"11","text":"Wọ́n si dá angẹli Olúwa tí ó dúró láàrín àwọn igi maritili náà lóhùn pé, “Àwa ti rìn sókè sódò já ayé, àwa sí ti rí i pé gbogbo ayé wà ní ìsinmi àti àlàáfíà.”"},{"book":"Sekariah","chapter":"1","verse":"12","text":"Nígbà náà ni angẹli Olúwa náà dáhùn ó sì wí pé, “Olúwa àwọn ọmọ-ogun, yóò ti pẹ́ tó tí ìwọ kì yóò fi ṣàánú fún Jerusalẹmu, àti fún àwọn ìlú ńlá Juda, ti ìwọ ti bínú sí ni àádọ́rin ọdún wọ̀nyí?”"},{"book":"Sekariah","chapter":"1","verse":"13","text":"Olúwa sì fi ọ̀rọ̀ rere àti ọ̀rọ̀ ìtùnú dá angẹli tí ń bá mi sọ̀rọ̀ lóhùn."},{"book":"Sekariah","chapter":"1","verse":"14","text":"Angẹli ti ń bá mi sọ̀rọ̀ sì wí fún mi pé, “Ìwọ kígbe wí pé, báyìí ni Olúwa àwọn ọmọ-ogun wí, ‘Èmi ń fi ìjowú ńlá jowú fún Jerusalẹmu àti fún Sioni."},{"book":"Sekariah","chapter":"1","verse":"15","text":"Èmi sì bínú púpọ̀púpọ̀ si àwọn orílẹ̀-èdè tí ó rò wí pé òun ní ààbò. Nítorí nígbà tí mo bínú díẹ̀, wọ́n ran ìparun lọ́wọ́ láti tẹ̀síwájú.’"},{"book":"Sekariah","chapter":"1","verse":"16","text":"“Nítorí náà, báyìí ni Olúwa wí: ‘Mo padà tọ Jerusalẹmu wá pẹ̀lú àánú; ni Olúwa àwọn ọmọ-ogun wí, a ó kọ́ ilé mi sínú rẹ̀, a o sí ta okùn ìwọ̀n kan jáde sórí Jerusalẹmu.’"},{"book":"Sekariah","chapter":"1","verse":"17","text":"“Máa ké síbẹ̀ pé, báyìí ni Olúwa àwọn ọmọ-ogun wí, ‘A o máa fi ìre kún ìlú ńlá mi síbẹ̀; Olúwa yóò sì máa tu Sioni nínú síbẹ̀, yóò sì yan Jerusalẹmu síbẹ̀.’ ”"},{"book":"Sekariah","chapter":"1","verse":"18","text":"Mo si gbé ojú sókè, mo sì rí, sì kíyèsi i, ìwo mẹ́rin."},{"book":"Sekariah","chapter":"1","verse":"19","text":"Mo sì sọ fún angẹli tí ó ń bá mi sọ̀rọ̀ pé, “Kí ni nǹkan wọ̀nyí?”"},{"book":"Sekariah","chapter":"1","verse":"20","text":"Olúwa sì fi alágbẹ̀dẹ mẹ́rin kan hàn mí."},{"book":"Sekariah","chapter":"1","verse":"21","text":"Nígbà náà ni mo wí pé, “Kí ni àwọn wọ̀nyí wá ṣe?”"}]}