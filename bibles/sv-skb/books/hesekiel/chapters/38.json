{"data":[{"book":"Hesekiel","chapter":"38","verse":"1","text":"Herrens (Jahves) ord kom till mig. Han sade:"},{"book":"Hesekiel","chapter":"38","verse":"2","text":"”Människobarn, vänd ditt ansikte mot Gog i Magogs land [nuvarande Turkiet], mot ledaren över Rosh, Meshek och Tubal [Kappadokien, också i nuvarande Turkiet, se 1 Mos 10:2], och profetera mot honom"},{"book":"Hesekiel","chapter":"38","verse":"3","text":"och säg: Så säger Herren Gud (Adonaj Jahve): Se, jag är emot dig Gog, du ledare över Rosh, Meshek och Tubal."},{"book":"Hesekiel","chapter":"38","verse":"4","text":"Jag ska föra dig [Gog] omkring och sätta krokar i dina käftar. Jag ska föra dig ut med hela din här, hästar och ryttare, alla klädda i full rustning, en enorm skara, beväpnade med stora och små sköldar, och alla med svärd i hand."},{"book":"Hesekiel","chapter":"38","verse":"5","text":"Perser [nuvarande Iran], nubier [nuvarande Sudan] och puteer [nuvarande Libyen] är med dem, alla med sköld och hjälm,"},{"book":"Hesekiel","chapter":"38","verse":"6","text":"Gomer [områden i nuvarande centrala Turkiet] och alla dess härar, Togarmas folk (hus) [hebr. Bet Togerma – östra delen av nuvarande Turkiet] längst upp i norr och alla dess härar – många folk har du med dig."},{"book":"Hesekiel","chapter":"38","verse":"7","text":"Rusta dig [Gog] och gör dig redo med alla de skaror som har samlats hos dig och ta befäl över dem."},{"book":"Hesekiel","chapter":"38","verse":"8","text":"Efter lång tid ska du kallas till tjänst. I kommande år ska du tåga in i ett land som har fått ro från svärdet. [Israel ska leva i fred.] De som bor där har samlats från många folk upp till Israels berg som länge legat öde. De har förts ut från folken, och alla bor där nu i trygghet."},{"book":"Hesekiel","chapter":"38","verse":"9","text":"Dit ska du dra upp. Du ska komma som ett oväder och vara som ett moln som täcker landet, du med alla dina härar och med de många folk som följer dig.”"},{"book":"Hesekiel","chapter":"38","verse":"10","text":"Så säger Herren Gud: ”Den dagen ska tankar komma upp i ditt hjärta [du ledare Gog], och du ska tänka ut onda planer."},{"book":"Hesekiel","chapter":"38","verse":"11","text":"Du ska säga: ”Jag ska dra upp mot det obefästa landet, jag ska angripa dem som bor där i trygghet, alla som bor där utan murar, bommar eller portar.”"},{"book":"Hesekiel","chapter":"38","verse":"12","text":"Du vill plundra och röva och vända din hand mot ödelagda platser som nu är bebodda igen, och mot ett folk som har samlats från hednafolken och nu har boskap och ägodelar där de bor i landets navel (upphöjda platå; centrala delar, mitt). [Sedan sexdagarskriget 1967 bor många judar i Jerusalem och mer centralt i landet.]"},{"book":"Hesekiel","chapter":"38","verse":"13","text":"Då ska Saba och Dedan [nuvarande Saudarabien; hebr. Shva och Dedan, se 1 Mos 10:7; 25:3] och Tarshishs köpmän [i väst, nära Gibraltar] och dess unga lejon [yngre ledare – en ung nation] fråga dig: ”Har du kommit för att röva? Har du samlat dina skaror för att plundra, för att hämta silver och guld, för att ta boskap och gods, för att ta stort byte?”"},{"book":"Hesekiel","chapter":"38","verse":"14","text":"Profetera därför, du människobarn, och säg till Gog: Så säger Herren Gud: På den tiden, när mitt folk Israel åter bor i trygghet, ska du veta det."},{"book":"Hesekiel","chapter":"38","verse":"15","text":"Du ska komma från ditt land längst upp i norr, du själv och många folk med dig, alla ridande på hästar – en stor skara, en talrik här."},{"book":"Hesekiel","chapter":"38","verse":"16","text":"Du ska dra upp mot mitt folk Israel som ett moln för att täcka landet. I kommande dagar ska det ske. Jag ska låta dig komma över mitt land, för att hednafolken ska lära känna mig när jag inför deras ögon visar mig helig på dig, Gog."},{"book":"Hesekiel","chapter":"38","verse":"17","text":"Så säger Herren Gud: Är du inte den som jag talade om i forna tider genom mina tjänare, Israels profeter? År efter år profeterade de att jag skulle låta dig komma över dem."},{"book":"Hesekiel","chapter":"38","verse":"18","text":"Och det ska ske på den dagen när Gog ska komma mot Israels land, förkunnar (säger, proklamerar) Herren Gud (Adonaj Jahve), då ska min brinnande vrede resa sig i mina näsborrar."},{"book":"Hesekiel","chapter":"38","verse":"19","text":"För i min nitälskan och i min vredes eld har jag talat: Sannerligen, på den dagen ska det bli en stor skakning i Israels land,"},{"book":"Hesekiel","chapter":"38","verse":"20","text":"så att fiskarna i havet och fåglarna under himlarna och markens vilda djur och allt som kryper på marken och alla människor som är på jordens ansikte, ska skakas av min uppenbarelse (närvaro) och bergen ska kastas ner och de branta platserna ska falla och varje mur ska falla till marken."},{"book":"Hesekiel","chapter":"38","verse":"21","text":"Och jag ska kalla på svärdet mot honom över alla mina berg, förkunnar (säger, proklamerar) Herren Gud (Adonaj Jahve). Varje mans svärd ska vara (vändas) mot hans bror."},{"book":"Hesekiel","chapter":"38","verse":"22","text":"Och jag ska ivra mot honom med pest och med blod, och jag ska låta det regna över honom och över hans armé och över mycket folk som är med honom, ett häftigt störtregn och stora hagelstenar, eld och svavel."},{"book":"Hesekiel","chapter":"38","verse":"23","text":"Så ska jag förhärliga mig själv och helga mig själv och jag ska göra mig själv känd (intimt förtrogen) i ögonen på många folk, och de ska veta (känna till, vara intimt förtrogna med) att jag är Herren (Jahve).”"}]}