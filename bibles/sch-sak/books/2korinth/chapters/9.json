{"data":[{"book":"2 Korinth","chapter":"9","verse":"1","text":"Judea rama Pathien mingei sanna muthuona aom chungroia hih nangni miziek pe rang nâng tet mak."},{"book":"2 Korinth","chapter":"9","verse":"2","text":"San rang nin nuom tiin ki rieta, male Macedonia rama mingei kôm, “Achaia rama lâibungngei le sarnungei,” anni chu, “Nikum renga san rangin an inthok sai kêng ani zoi.” tiin nangni ko song ani. Nin jôtna han an lâia mi tamtak akaithoi minhar ngei ani."},{"book":"2 Korinth","chapter":"9","verse":"3","text":"Atûn hin hi lâibungngei hih ku juongtîr ngei ani, masika han nangni kin songna chungroi hah chongbâingei koronga ânlet loina rangin. Aniatachu, ki tisai anghan, nin sanna lehan inthoksaiin lei om roi."},{"book":"2 Korinth","chapter":"9","verse":"4","text":"Nikhomrese, Macedonia ram renga mingei ngânin ni juong jûiin nin inthok loi juong mu duoi ta rese ngeia, idôr mo kin inzak rang — nangni nin inzak rang pairakin — tak nangni kin sôn sabak tie ha!"},{"book":"2 Korinth","chapter":"9","verse":"5","text":"Masikin neinunpêk ranga nin inkhâm hah nin lênthok theina rangin hi lâibungngei hih ko motona nin kôm lei juong ranga ngên rangin anângin ki riet. Hanchu ku juong tung tena chu lêntuosai nîng a ta, male nin dôn sika niloiin nin nuom sika nin pêk ani ti inlang atih."},{"book":"2 Korinth","chapter":"9","verse":"6","text":"Chimu tômte lingpu han sâkthar tômte dôn a ta; chimu atam lingpu han atam dôn atih, ti hih riettit roi."},{"book":"2 Korinth","chapter":"9","verse":"7","text":"Hanchu, nin sisika, nin masat angin nin pêk rang ani, insîr pum le nin sintum ani ti rietloi niloiin; mulungtâihieia pêkpu hah Pathien'n a lungkham ngâi sikin."},{"book":"2 Korinth","chapter":"9","verse":"8","text":"Male Pathien'n nin nâng nêka tam nangni a pêk thei, masikin nin nâng murdi nin dôn tita, sin asa ngei rangin dôn thei uol nin tih."},{"book":"2 Korinth","chapter":"9","verse":"9","text":"Pathien lekhabu'n,9:9 Lap 112:9"},{"book":"2 Korinth","chapter":"9","verse":"10","text":"Male Pathien'n, chimuru rethe ranga pêkbang ngâipu le vâipôl sâk ranga pêkbang ngâipu, han chimu nan nâng murdi nangni pêkbangin nangni minsôn pe a ta, phaltaka nin pêkna renga han amara tamtak mintûp rang nangni musuo pêng atih.9:10: Isa 55:10"},{"book":"2 Korinth","chapter":"9","verse":"11","text":"Phaltaka nin pêk tit theina rangin Pathien'n nangni min nei tit a ta, mi tamtakin nin neinunpêkngei keini renga an man sika han Pathien kôm râisânchong misîr an tih."},{"book":"2 Korinth","chapter":"9","verse":"12","text":"Hi nin chuonsin hin Pathien mingei an nângngei a mintongngei vai nimaka, Pathien kôm aliemrak dôra râisânchong misîrna lientak khom amusuo ngâi ani."},{"book":"2 Korinth","chapter":"9","verse":"13","text":"Male nin chuonsin minthârna amintung sika han mi tamtakin Pathien kôm roiinpuina pêk an tih, Khrista thurchisa nin phuong ngâia iem nin om sik le an ta rang le mitin ta ranga phal tatak nin insempui ngei sika han."},{"book":"2 Korinth","chapter":"9","verse":"14","text":"Male masikin moroina inthûk tak dônin chubai nangni tho pe an tih, Pathien'n moroina aliekasa nangni a min mu sikin."},{"book":"2 Korinth","chapter":"9","verse":"15","text":"Amanboi neinunpêk sika han Pathien kôm râisânchong misîr ei tih u."}]}