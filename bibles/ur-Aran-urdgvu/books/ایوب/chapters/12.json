{"data":[{"book":"ایوب","chapter":"12","verse":"1","text":"ایوب نے جواب دے کر کہا،"},{"book":"ایوب","chapter":"12","verse":"2","text":"”لگتا ہے کہ تم ہی واحد دانش مند ہو، کہ حکمت تمہارے ساتھ ہی مر جائے گی۔"},{"book":"ایوب","chapter":"12","verse":"3","text":"لیکن مجھے سمجھ ہے، اِس ناتے سے مَیں تم سے ادنیٰ نہیں ہوں۔ ویسے بھی کون ایسی باتیں نہیں جانتا؟"},{"book":"ایوب","chapter":"12","verse":"4","text":"مَیں تو اپنے دوستوں کے لئے مذاق کا نشانہ بن گیا ہوں، مَیں جس کی دعائیں اللہ سنتا تھا۔ ہاں، مَیں جو بےگناہ اور بےالزام ہوں دوسروں کے لئے مذاق کا نشانہ بن گیا ہوں!"},{"book":"ایوب","chapter":"12","verse":"5","text":"جو سکون سے زندگی گزارتا ہے وہ مصیبت زدہ کو حقیر جانتا ہے۔ وہ کہتا ہے، ’آؤ، ہم اُسے ٹھوکر ماریں جس کے پاؤں ڈگمگانے لگے ہیں۔‘"},{"book":"ایوب","chapter":"12","verse":"6","text":"غارت گروں کے خیموں میں آرام و سکون ہے، اور اللہ کو طیش دلانے والے حفاظت سے رہتے ہیں، گو وہ اللہ کے ہاتھ میں ہیں۔"},{"book":"ایوب","chapter":"12","verse":"7","text":"تاہم تم کہتے ہو کہ جانوروں سے پوچھ لے تو وہ تجھے صحیح بات سکھائیں گے۔ پرندوں سے پتا کر تو وہ تجھے درست جواب دیں گے۔"},{"book":"ایوب","chapter":"12","verse":"8","text":"زمین سے بات کر تو وہ تجھے تعلیم دے گی، بلکہ سمندر کی مچھلیاں بھی تجھے اِس کا مفہوم سنائیں گی۔"},{"book":"ایوب","chapter":"12","verse":"9","text":"اِن میں سے ایک بھی نہیں جو نہ جانتا ہو کہ رب کے ہاتھ نے یہ سب کچھ کیا ہے۔"},{"book":"ایوب","chapter":"12","verse":"10","text":"اُسی کے ہاتھ میں ہر جاندار کی جان، تمام انسانوں کا دم ہے۔"},{"book":"ایوب","chapter":"12","verse":"11","text":"کان تو الفاظ کی یوں جانچ پڑتال کرتا ہے جس طرح زبان کھانوں میں امتیاز کرتی ہے۔"},{"book":"ایوب","chapter":"12","verse":"12","text":"اور حکمت اُن میں پائی جاتی ہے جو عمر رسیدہ ہیں، سمجھ متعدد دن گزرنے کے بعد ہی آتی ہے۔"},{"book":"ایوب","chapter":"12","verse":"13","text":"حکمت اور قدرت اللہ کی ہے، وہی مصلحت اور سمجھ کا مالک ہے۔"},{"book":"ایوب","chapter":"12","verse":"14","text":"جو کچھ وہ ڈھا دے وہ دوبارہ تعمیر نہیں ہو گا، جسے وہ گرفتار کرے اُسے آزاد نہیں کیا جائے گا۔"},{"book":"ایوب","chapter":"12","verse":"15","text":"جب وہ پانی روکے تو کال پڑتا ہے، جب اُسے کھلا چھوڑے تو وہ ملک میں تباہی مچا دیتا ہے۔"},{"book":"ایوب","chapter":"12","verse":"16","text":"اُس کے پاس قوت اور دانائی ہے۔ بھٹکنے اور بھٹکانے والا دونوں ہی اُس کے ہاتھ میں ہیں۔"},{"book":"ایوب","chapter":"12","verse":"17","text":"مشیروں کو وہ ننگے پاؤں اپنے ساتھ لے جاتا ہے، قاضیوں کو احمق ثابت کرتا ہے۔"},{"book":"ایوب","chapter":"12","verse":"18","text":"وہ بادشاہوں کا پٹکا کھول کر اُن کی کمروں میں رسّا باندھتا ہے۔"},{"book":"ایوب","chapter":"12","verse":"19","text":"اماموں کو وہ ننگے پاؤں اپنے ساتھ لے جاتا ہے، مضبوطی سے کھڑے آدمیوں کو تباہ کرتا ہے۔"},{"book":"ایوب","chapter":"12","verse":"20","text":"قابلِ اعتماد افراد سے وہ بولنے کی قابلیت اور بزرگوں سے امتیاز کرنے کی لیاقت چھین لیتا ہے۔"},{"book":"ایوب","chapter":"12","verse":"21","text":"وہ شرفا پر اپنی حقارت کا اظہار کر کے زورآوروں کا پٹکا کھول دیتا ہے۔"},{"book":"ایوب","chapter":"12","verse":"22","text":"وہ اندھیرے کے پوشیدہ بھید کھول دیتا اور گہری تاریکی کو روشنی میں لاتا ہے۔"},{"book":"ایوب","chapter":"12","verse":"23","text":"وہ قوموں کو بڑا بھی بناتا اور تباہ بھی کرتا ہے، اُمّتوں کو منتشر بھی کرتا اور اُن کی قیادت بھی کرتا ہے۔"},{"book":"ایوب","chapter":"12","verse":"24","text":"وہ ملک کے راہنماؤں کو عقل سے محروم کر کے اُنہیں ایسے بیابان میں آوارہ پھرنے دیتا ہے جہاں راستہ ہی نہیں۔"},{"book":"ایوب","chapter":"12","verse":"25","text":"تب وہ اندھیرے میں روشنی کے بغیر ٹٹول ٹٹول کر گھومتے ہیں۔ اللہ ہی اُنہیں نشے میں دُھت شرابیوں کی طرح بھٹکنے دیتا ہے۔"}]}