{"data":[{"book":"Jovu","chapter":"21","verse":"1","text":"Hagi anante Jopu'a kenona amanage hu'ne,"},{"book":"Jovu","chapter":"21","verse":"2","text":"Kagesa ante so'e hu'nenka nagrama hanuankea antahio. Hagi kagesama antenka antahi'nana zamo nagrira naza hugahie."},{"book":"Jovu","chapter":"21","verse":"3","text":"Akohenka mani'nenka nagrama hanua nanekea antahitenka, henka kagra kiza zokago kea hunantegahane."},{"book":"Jovu","chapter":"21","verse":"4","text":"Nagra Anumzamofontega narimpa haviza hu'zana eri ama nehuanki, vahetega narimpa haviza hu'zana eri ama nosue. E'i ana agafare narimpa fru hu'na nomanue."},{"book":"Jovu","chapter":"21","verse":"5","text":"Hanki nagrira nenageta antri huta tamazana tamagipi anteta anikafriho."},{"book":"Jovu","chapter":"21","verse":"6","text":"Hagi kema huankemofo nagesa nentahi'na tusi koro nehugeno, nahirahi nere."},{"book":"Jovu","chapter":"21","verse":"7","text":"Nagafare kefo avu'ava'ma nehaza vahe'mo'za maka zampina knarera nehu'za, mani'za vu'za ozafa omere'za himamu'ane vahera maniza feno vahera nemanize?"},{"book":"Jovu","chapter":"21","verse":"8","text":"Zamagra ana mani'ne'za negazageno mofavrezmimo'za ra hu'za nomani'zana trohu'za nemanize. Ana nehu'za mofavrea kasentazageno kase anante anantera hu'za nevaze."},{"book":"Jovu","chapter":"21","verse":"9","text":"Hagi ana vahe'mo'za nonkumazmifima mani'zana mago'zankura korora osu nemanizageno, Anumzamo'enena knazana nozmige'za, knare hu'za nemanize."},{"book":"Jovu","chapter":"21","verse":"10","text":"Hanki ve bulimakao afuzmimo'a mofavrea eri fore huvava nehigeno, a' bulimakao afutamimo'za anentara kase kuntrara nosaze."},{"book":"Jovu","chapter":"21","verse":"11","text":"Hanki mofavrezmimo'za sipisipi afumo'za kevure kevure vanoma nehazaza hu'za magopi kiza zokagora hu'za nemanizageno, neonse mofavreramimo'za musenkasea hu'za avoa hage'za vano nehaze."},{"book":"Jovu","chapter":"21","verse":"12","text":"Zamagra tambarini nehe'za hapue nehaza zavenane nehe'za zagamera nehaze. Ana nehu'za konkena nere'za, musenkasena hu'naze."},{"book":"Jovu","chapter":"21","verse":"13","text":"Nomani'zazmifina knare hu'za manime nevu'za zamarimpa frune fri'za nevaze."},{"book":"Jovu","chapter":"21","verse":"14","text":"Hagi havi avu'ava'ma nehaza vahe'mo'za Anumzamofonkura amanage hu'za nehaze, Kagri kavukva'ma huzankura, tavesra nehianki tatrenka vuo hu'za nehaze."},{"book":"Jovu","chapter":"21","verse":"15","text":"Marerirfa Anumza nera Agra iza mani'nenigeta ke'a antahigahune. Hanki Agritegama nunumuma hanunana, Agra na'a knare zana hurantegahie?"},{"book":"Jovu","chapter":"21","verse":"16","text":"Hagi zamagrama antahi'zana tagra'a hankavere maka zana nehune hu'za zamagesa nentahize. Hianagi e'inahu antahintahima havi vahe'mo'zama namiza antahi'zana amagera onte'na, afete manigahue."},{"book":"Jovu","chapter":"21","verse":"17","text":"Hagi kefo avu'ava'ma nehaza vahera Anumzamo'a ame hunora zamahe ofri zamatrege'za mani'ne'za ozafare'za nefrize. Hagi zamagra mago hazenke e'ori amne nemanize. Hanki Anumzamo'a ana kefo vahe'mokizmigura arimpa ahezmanteno knazana nozamie."},{"book":"Jovu","chapter":"21","verse":"18","text":"Hagi zamagrira zaho'mo'ma hagage tra'zama erianknara huge, hanave zahomo witi hona eri hareno vianknara nosio?"},{"book":"Jovu","chapter":"21","verse":"19","text":"Hagi tamagra huta, Anumzamo kumima nehaza vahe'mokizmi mofavreramina knazana zamigahie huta nehaze. Hianagi nagrama nehuana kumi'ma hu'ne'nia vahe knazana Anumzamo zami'nige'za fatgoma huno refkoma hania zana antahi ani hanaze hu'na nentahue."},{"book":"Jovu","chapter":"21","verse":"20","text":"Ana vahetamina zamatrenke'za Hihamu'ane Anumzamo'ma zamazeri havizama hania zana zamagra zamavufinti nege'za, arimpama ahezmantenia zana zamagra zamavate keho."},{"book":"Jovu","chapter":"21","verse":"21","text":"Na'ankure zamagrama fri'zama vanu'za, naga'zmire'ma fore'ma hania zankura zamagesa ontahigahaze."},{"book":"Jovu","chapter":"21","verse":"22","text":"Hianagi mago vahe'mo'a Anumzamofona rempi humigara osu'ne. Na'ankure Agra marerirfa vahe'enena refko hunezmante."},{"book":"Jovu","chapter":"21","verse":"23","text":"Hanki mago'a vahe'mo'za miko zama nehaza zamo'a knare nehige'za muse hu'za mani'neza nefrize."},{"book":"Jovu","chapter":"21","verse":"24","text":"Hagi mago'a vahe'mofona zamavufagamo'a knare hige'za hankave vahe mani'ne'za nefrize."},{"book":"Jovu","chapter":"21","verse":"25","text":"Hagi mago'a vahera zamunte omanege'za nomani'za zmimo'a amuho hige'za knare osu nomani'zampi mani'ne'za nefrize."},{"book":"Jovu","chapter":"21","verse":"26","text":"Hianagi knare nomani'zampima mani'neno fria vahe'ene, amunte omne nomani'zante'ma mani'neno fria vahe'enena mago zahu huno mopafi asezmantegeno hagirafamo zamavufaga nene."},{"book":"Jovu","chapter":"21","verse":"27","text":"Hanki kagrama nentahina antahintahia nagra antahi'noe. Nagri'ma nazeri haviza hunaku'ma oku'ama retro'ma nehana antahintahia nagra antahi'noe."},{"book":"Jovu","chapter":"21","verse":"28","text":"Na'ankure kagra hunka, inantega ugagota kva vahe'mofo nona me'ne hunka nehunka, inantega kefo avu'ava'ma nehaza vahe'ma nemaniza seli nona me'ne? hunka nehane."},{"book":"Jovu","chapter":"21","verse":"29","text":"Hianagi karankama vanoma nehaza vahe zamantahigege'za tamage nanekea kasamiho."},{"book":"Jovu","chapter":"21","verse":"30","text":"Kefo zamavu'zmava'ma nehaza veamo'za hazenke zama ne-ege'za hazenkea e'norizanki amne nemanize."},{"book":"Jovu","chapter":"21","verse":"31","text":"Hagi mago vahe'mo'a amatera huhaviza huzmanteno havi avu'ava'zama nehaza zantera nona hunozmante."},{"book":"Jovu","chapter":"21","verse":"32","text":"Hagi ana vahe'ma frizage'zama eri'za ome asezmantage'za sondia vahe'mo'za matimati zamirera kegava hute'za nemanize."},{"book":"Jovu","chapter":"21","verse":"33","text":"Hagi ana vahe'ma asentenaku'ma eri'za nevazageno'a, tusi'a vahekrerfamo'za zamavariri'za matitega nevaze. Rama'a vahe'mo'za antahinemi'za negazageno vogisi'amo'a kerifina uneramigeno, mopa ragana atrazageno uneramie."},{"book":"Jovu","chapter":"21","verse":"34","text":"Hanki inankna huno kagesama ontahi kema nehana kemo'a naza huno nazeri knarera hugahie? Mika nanekema hana kemo'a amnezankna hie!"}]}