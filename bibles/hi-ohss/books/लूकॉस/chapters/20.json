{"data":[{"book":"लूकॉस","chapter":"20","verse":"1","text":"एक दिन जब प्रभु येशु मंदिर में शिक्षा दे रहे तथा सुसमाचार का प्रचार कर रहे थे, प्रधान पुरोहितों तथा शास्त्रियों ने पुरनियों के साथ आकर प्रभु येशु का सामना किया और"},{"book":"लूकॉस","chapter":"20","verse":"2","text":"उन्होंने उनसे पूछा, “यह बताओ, तुम किस अधिकार से ये सब कर रहे हो? कौन है वह, जिसने तुम्हें यह अधिकार दिया है?”"},{"book":"लूकॉस","chapter":"20","verse":"3","text":"प्रभु येशु ने उन्हें उत्तर दिया, “एक प्रश्न मैं भी आपसे पूछता हूं: मुझे बताइए,"},{"book":"लूकॉस","chapter":"20","verse":"4","text":"योहन का बपतिस्मा परमेश्वर की ओर से था या मनुष्यों की ओर से?”"},{"book":"लूकॉस","chapter":"20","verse":"5","text":"इस पर वे आपस में विचार-विमर्श करने लगे, “यदि हम कहते हैं, ‘परमेश्वर की ओर से,’ तो वह कहेगा, ‘तब तुमने योहन का विश्वास क्यों नहीं किया?’"},{"book":"लूकॉस","chapter":"20","verse":"6","text":"किंतु यदि हम कहें, ‘मनुष्यों से,’ तब तो जनता हमारा पथराव कर हमें मार डालेगी क्योंकि उनका तो यह पक्का विश्वास है कि योहन एक भविष्यवक्ता थे.”"},{"book":"लूकॉस","chapter":"20","verse":"7","text":"इसलिये उन्होंने प्रभु येशु को उत्तर दिया, “हम नहीं जानते कि वह बपतिस्मा कहां से था.”"},{"book":"लूकॉस","chapter":"20","verse":"8","text":"प्रभु येशु ने इसके उत्तर में कहा, “तो मैं भी तुम्हें नहीं बताता कि किस अधिकार से मैं ये काम कर रहा हूं.”"},{"book":"लूकॉस","chapter":"20","verse":"9","text":"प्रभु येशु ने भीड़ को यह दृष्टांत सुनाया: “एक व्यक्ति ने एक दाख की बारी लगाई और उसे किसानों को पट्टे पर देकर लंबी यात्रा पर चला गया."},{"book":"लूकॉस","chapter":"20","verse":"10","text":"फसल तैयार होने पर उसने अपने एक दास को उनके पास भेजा कि वे फसल का एक भाग उसे दे दें किंतु उन किसानों ने उसकी पिटाई कर उसे खाली हाथ ही लौटा दिया."},{"book":"लूकॉस","chapter":"20","verse":"11","text":"तब उसने दूसरे दास को उनके पास भेजा. किसानों ने उस दास की भी पिटाई की, उसके साथ शर्मनाक व्यवहार किया और उसे भी खाली हाथ लौटा दिया."},{"book":"लूकॉस","chapter":"20","verse":"12","text":"उसने तीसरे दास को उनके पास भेजा. उन्होंने उसे भी घायल कर बाहर फेंक दिया."},{"book":"लूकॉस","chapter":"20","verse":"13","text":"“तब दाख की बारी के स्वामी ने विचार किया: ‘अब मेरा क्या करना सही होगा? मैं अपने प्रिय पुत्र को उनके पास भेजूंगा. ज़रूर वे उसका सम्मान करेंगे.’"},{"book":"लूकॉस","chapter":"20","verse":"14","text":"“किंतु उसके पुत्र को देख किसानों ने आपस में विचार-विमर्श किया, ‘सुनो, यह तो वारिस है! चलो, इसकी हत्या कर दें जिससे यह संपत्ति ही हमारी हो जाए.’"},{"book":"लूकॉस","chapter":"20","verse":"15","text":"उन्होंने उसे बारी के बाहर निकालकर उसकी हत्या कर दी."},{"book":"लूकॉस","chapter":"20","verse":"16","text":"यही कि वह आएगा और इन किसानों का वध कर बारी अन्य किसानों को सौंप देगा.”"},{"book":"लूकॉस","chapter":"20","verse":"17","text":"तब उनकी ओर देखकर प्रभु येशु ने उनसे प्रश्न किया, “तो इस लेख का मतलब क्या है:"},{"book":"लूकॉस","chapter":"20","verse":"18","text":"“हर एक, जो इस पत्थर पर गिरेगा, टुकड़े-टुकड़े हो जाएगा किंतु जिस किसी पर यह पत्थर गिरेगा उसे कुचलकर चूर्ण बना देगा.”"},{"book":"लूकॉस","chapter":"20","verse":"19","text":"फलस्वरूप प्रधान पुरोहित तथा शास्त्री तत्क्षण प्रभु येशु को पकड़ने की योजना में जुट गए, क्योंकि वे यह समझ गए थे कि प्रभु येशु ने उन पर ही यह दृष्टांत कहा है. किंतु उन्हें भीड़ का भय था."},{"book":"लूकॉस","chapter":"20","verse":"20","text":"वे प्रभु येशु की गतिविधियों पर दृष्टि रखे हुए थे. उन्होंने प्रभु येशु के पास अपने गुप्‍तचर भेजे कि वे धर्म का ढोंग कर प्रभु येशु को उनकी ही किसी बात में फंसाकर उन्हें राज्यपाल को सौंप दें."},{"book":"लूकॉस","chapter":"20","verse":"21","text":"गुप्‍तचरों ने प्रभु येशु से प्रश्न किया, “गुरुवर, यह तो हम जानते हैं कि आपकी बातें तथा शिक्षाएं सही हैं और आप किसी के प्रति पक्षपाती भी नहीं हैं. आप पूरी सच्चाई में परमेश्वर के विषय में शिक्षा दिया करते हैं."},{"book":"लूकॉस","chapter":"20","verse":"22","text":"इसलिये यह बताइए कि कयसर को कर देना न्याय संगत है या नहीं?”"},{"book":"लूकॉस","chapter":"20","verse":"23","text":"प्रभु येशु ने उनकी चतुराई जानते हुए उनसे कहा."},{"book":"लूकॉस","chapter":"20","verse":"24","text":"“मुझे एक दीनार दिखाओ. इस पर आकृति तथा मुद्रण किसका है?”"},{"book":"लूकॉस","chapter":"20","verse":"25","text":"प्रभु येशु ने उनसे कहा, “तो जो कयसर का है. वह कयसर को और जो परमेश्वर का है, वह परमेश्वर को दो.”"},{"book":"लूकॉस","chapter":"20","verse":"26","text":"भीड़ की उपस्थिति में वे प्रभु येशु को उनकी बातों के कारण पकड़ने में असफल रहे. प्रभु येशु के इस उत्तर से वे चकित थे और आगे कुछ भी न कह पाए."},{"book":"लूकॉस","chapter":"20","verse":"27","text":"सदूकी समुदाय के कुछ लोग, जो पुनरुत्थान में विश्वास नहीं करते, प्रभु येशु के पास आए."},{"book":"लूकॉस","chapter":"20","verse":"28","text":"उन्होंने उनसे प्रश्न किया, “गुरुवर, हमारे लिए मोशेह के निर्देश हैं यदि किसी निःसंतान पुरुष का पत्नी के रहते हुए निधन हो जाए तो उसका भाई उस स्त्री से विवाह कर अपने भाई के लिए संतान पैदा करे."},{"book":"लूकॉस","chapter":"20","verse":"29","text":"सात भाई थे. पहले ने विवाह किया और निःसंतान ही उसकी मृत्यु हो गई."},{"book":"लूकॉस","chapter":"20","verse":"30","text":"तब दूसरे ने"},{"book":"लूकॉस","chapter":"20","verse":"31","text":"और फिर तीसरे ने उससे विवाह किया और इस प्रकार सातों ही निःसंतान चल बसे."},{"book":"लूकॉस","chapter":"20","verse":"32","text":"अंततः उस स्त्री की भी मृत्यु हो गई."},{"book":"लूकॉस","chapter":"20","verse":"33","text":"अब यह बताइए कि पुनरुत्थान पर वह किसकी पत्नी कहलाएगी? क्योंकि उसका विवाह तो सातों भाइयों से हुआ था.”"},{"book":"लूकॉस","chapter":"20","verse":"34","text":"प्रभु येशु ने उन्हें उत्तर दिया, “विवाह केवल इसी लोक में होते हैं."},{"book":"लूकॉस","chapter":"20","verse":"35","text":"वे, जो आनेवाले लोक में प्रवेश तथा मरे हुओं में से जी उठने के योग्य गिने जाते हैं, वैवाहिक अवस्था में प्रवेश नहीं करते."},{"book":"लूकॉस","chapter":"20","verse":"36","text":"जी उठने पर लोग न तो वैवाहिक अवस्था में होंगे और न ही कभी उनकी मृत्यु होगी क्योंकि वहां वे स्वर्गदूतों जैसे होते हैं. जी उठने के परिणामस्वरूप वे परमेश्वर की संतान होंगे."},{"book":"लूकॉस","chapter":"20","verse":"37","text":"मरे हुओं का जी उठना एक सच्चाई है, इसकी पुष्टि स्वयं मोशेह ने जलती हुई झाड़ी के विवरण में की है, जहां वह प्रभु को अब्राहाम का परमेश्वर, यित्सहाक का परमेश्वर तथा याकोब का परमेश्वर कहते हैं.20:37 निर्ग 3:6"},{"book":"लूकॉस","chapter":"20","verse":"38","text":"इसलिये वह मरे हुओं के नहीं, जीवितों के परमेश्वर हैं क्योंकि उनके सामने ये सभी जीवित हैं.”"},{"book":"लूकॉस","chapter":"20","verse":"39","text":"कुछ शास्त्रियों ने इसके उत्तर में कहा, “गुरुवर, अति उत्तम उत्तर दिया आपने!”"},{"book":"लूकॉस","chapter":"20","verse":"40","text":"उनमें से किसी को भी अब उनसे किसी भी विषय में प्रश्न करने का साहस न रहा."},{"book":"लूकॉस","chapter":"20","verse":"41","text":"प्रभु येशु ने उनसे प्रश्न किया, “लोग यह क्यों कहते हैं कि मसीह दावीद की संतान हैं,"},{"book":"लूकॉस","chapter":"20","verse":"42","text":"क्योंकि स्वयं दावीद स्तोत्र संहिता में कहते हैं:"},{"book":"लूकॉस","chapter":"20","verse":"43","text":"मैं तुम्हारे शत्रुओं को"},{"book":"लूकॉस","chapter":"20","verse":"44","text":"जब दावीद उन्हें प्रभु कहकर संबोधित करते हैं तब वह दावीद के पुत्र कैसे हुए?”"},{"book":"लूकॉस","chapter":"20","verse":"45","text":"सारी भीड़ को सुनते हुए प्रभु येशु ने शिष्यों को संबोधित करते हुए कहा,"},{"book":"लूकॉस","chapter":"20","verse":"46","text":"“उन शास्त्रियों से सावधान रहना, जो लंबे ढीले लहराते वस्त्र पहने हुए घूमा करते हैं, सार्वजनिक स्थलों पर सम्मानपूर्ण नमस्कार की आशा करते है. वे यहूदी सभागृहों में मुख्य आसन और दावतों में मुख्य स्थान की प्रीति रखते है."},{"book":"लूकॉस","chapter":"20","verse":"47","text":"वे विधवाओं के घर हड़प जाते हैं तथा मात्र दिखावे के उद्देश्य से लम्बी-लम्बी प्रार्थनाएं करते हैं. कठोर होगा इनका दंड!”"}]}