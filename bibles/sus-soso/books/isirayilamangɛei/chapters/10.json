{"data":[{"book":"Isirayila Mangɛe I","chapter":"10","verse":"1","text":"Seeba mangɛ ginɛ to Sulemani xili gbe mɛ Alatala xili xa fe ra, a naxa siga maxɔrinyi xɔrɔxɔɛe tide a ma."},{"book":"Isirayila Mangɛe I","chapter":"10","verse":"2","text":"A naxa siga Darisalamu, a sanbase gbegbe xanin a xun ma ɲɔxɔmɛe fari alɔ labundɛ, xɛɛma, nun gɛmɛ tofanyie. A naxa a xa maxɔrinyi birin ti Sulemani ma."},{"book":"Isirayila Mangɛe I","chapter":"10","verse":"3","text":"Mangɛ Sulemani naxa a xa maxɔrinyie birin yaabi, na birin naxa sɔɔnɛya a bɛ."},{"book":"Isirayila Mangɛe I","chapter":"10","verse":"4","text":"Seeba mangɛ ginɛ to gɛ Sulemani xa lɔnni tode, a nun a xa banxie a naxee ti,"},{"book":"Isirayila Mangɛe I","chapter":"10","verse":"5","text":"a xa donsee, a xa walikɛe nun e wali ki, e xa dugie, e ludee, na fe birin naxa a dɛ ixara."},{"book":"Isirayila Mangɛe I","chapter":"10","verse":"6","text":"A naxa a fala mangɛ bɛ, «N fe naxee birin mɛxi n ma bɔxi ma i xa masenyie nun i xa lɔnni xa fe ra, na birin findixi nɔndi nan na."},{"book":"Isirayila Mangɛe I","chapter":"10","verse":"7","text":"Beenun n xa be to n yɛtɛ ra, n mu la e xa masenyi ra. Kɔnɔ yakɔsi n bara a kolon i xa lɔnni gbo dangife e naxan masenxi n bɛ. I fe naxan birin tagi rabaxi n bɛ nun i xa naafuli, na dangi i xili ra."},{"book":"Isirayila Mangɛe I","chapter":"10","verse":"8","text":"Ɲɛlɛxinyi na i xa mixie bɛ, ɲɛlɛxinyi na i xa konyie bɛ, barima e na i sɛɛti ma tɛmui birin i xa lɔnni ramɛfe ra."},{"book":"Isirayila Mangɛe I","chapter":"10","verse":"9","text":"Tantui na i Marigi Alatala bɛ, naxan hinnɛxi i ra, a fa i dɔxɔ Isirayila mangɛ kibanyi kui. I Marigi Ala na raba nɛ barima Isirayila rafan a ma abadan. A i findixi nɛ e xa mangɛ ra alako i xa e yamari tinxinyi nun nɔndi ra.»"},{"book":"Isirayila Mangɛe I","chapter":"10","verse":"10","text":"A naxa xɛɛma kilo wulu naani fi mangɛ ma, a nun labundɛ gbegbe, nun gɛmɛ tofanyie. Kabi na tɛmui, Seeba mangɛ ginɛ labundɛ xasabi naxan fi mangɛ Sulemani ma na ɲɔndɔn mu to Isirayila bɔxi ma sɔnɔn."},{"book":"Isirayila Mangɛe I","chapter":"10","verse":"11","text":"Xirami nun Sulemani xa walikɛe naxee fa xɛɛma ra kelife Ofiri bɔxi ma, nee man naxa fa wuri nun gɛmɛ tofanyie ra."},{"book":"Isirayila Mangɛe I","chapter":"10","verse":"12","text":"Mangɛ naxa na wuri rawali Alatala xa hɔrɔmɔbanxi sode dɛ ra, a nun mangɛ xa banxi sode dɛ ra. A man naxa na wuri rawali kɔrae yailanfe ra bɛɛtibae bɛ. Na wuri mɔɔli mu nu toxi Yudaya sinden."},{"book":"Isirayila Mangɛe I","chapter":"10","verse":"13","text":"Mangɛ Sulemani naxa Seeba mangɛ ginɛ waxɔnse birin so a yi ra dangife a naxan nasanbaxi a ma. Na xanbi, a naxa gbilen a xa bɔxi ma, a tan nun a xa mixie."},{"book":"Isirayila Mangɛe I","chapter":"10","verse":"14","text":"Ɲɛ yo ɲɛ Sulemani nu xɛɛma kilo wulu mɔxɔɲɛn nun firin, kilo kɛmɛ senni tongo naani nun naani sɔtɔma,"},{"book":"Isirayila Mangɛe I","chapter":"10","verse":"15","text":"bafe a naxan sɔtɔ yulɛya duuti ra. A man nu xɛɛma nun gbeti sɔtɔma mangɛe nun gominae ra Arabu bɔxi ma."},{"book":"Isirayila Mangɛe I","chapter":"10","verse":"16","text":"Mangɛ Sulemani naxa sɔɔri makantase kɛmɛ firin yailan xɛɛma ra, kankan yailanxi xɛɛma kilo solofere nan na."},{"book":"Isirayila Mangɛe I","chapter":"10","verse":"17","text":"A man naxa sɔɔri makantase xunxuri kɛmɛ saxan yailan xɛɛma ra, kankan yailanxi xɛɛma kilo saxan nan na. A naxa e gbaku banxi kui naxan xili falama Liban Fɔtɔn Banxi."},{"book":"Isirayila Mangɛe I","chapter":"10","verse":"18","text":"Mangɛ naxa kibanyi xungbe yailan sili ɲinyi ra, a fa xɛɛma fanyi maso a ma."},{"book":"Isirayila Mangɛe I","chapter":"10","verse":"19","text":"Santide senni nu na na kibanyi ma. A xanbi radigilinxi, bɛlɛxɛ sade firin nu na a sɛɛtie ma, yɛtɛ masolixi firin fan nu na a sɛɛtie ma."},{"book":"Isirayila Mangɛe I","chapter":"10","verse":"20","text":"Yɛtɛ fu nun firin fan masolixi nu na santidee sɛɛtie ma, senni nu na yirefanyi ma, sennie nu na kɔɔla ma. Na kibanyi maniyɛ mu nu na mangataa yo kui sinden."},{"book":"Isirayila Mangɛe I","chapter":"10","verse":"21","text":"Mangɛ Sulemani xa pɔɔti birin nun Liban Fɔtɔn Banxi xa pileti birin nu yailanxi xɛɛma nan na. A mu nu gbeti rawalima fefe ma, a tide mu gbo a bɛ."},{"book":"Isirayila Mangɛe I","chapter":"10","verse":"22","text":"Kunkuie nu na mangɛ yi ra naxee nu sigama Tarasisi ɲɛ saxan yo ɲɛ saxan xɛɛma, gbeti, sili ɲinyi, kule, nun xɔni tofanyie tongode. Xirami xa walikɛe nu a malima na wali kui."},{"book":"Isirayila Mangɛe I","chapter":"10","verse":"23","text":"Mangɛ Sulemani xa bannaya nun a xa lɔnni naxa gbo yɛ dangi bɔxi mangɛ birin na."},{"book":"Isirayila Mangɛe I","chapter":"10","verse":"24","text":"Bɔxi mangɛ birin nu wama Sulemani xa lɔnni ramɛfe Ala naxan saxi a xaxili ma."},{"book":"Isirayila Mangɛe I","chapter":"10","verse":"25","text":"Nee birin nu mangɛ sanbama gbeti, xɛɛma, dugie, geresosee, labundɛe, soe, nun sofalee ra ɲɛ yo ɲɛ."},{"book":"Isirayila Mangɛe I","chapter":"10","verse":"26","text":"Sulemani naxa sɔɔri ragisee nun soe ragie malan. Sɔɔri ragise wulu keren kɛmɛ naani, nun soe ragie wulu fu nun firin nan nu na mangataa Darisalamu nun taa makantaxi gbɛtɛe."},{"book":"Isirayila Mangɛe I","chapter":"10","verse":"27","text":"Mangɛ naxa a niya gbeti xa wuya Darisalamu dangife gɛmɛ xɔri ra. Wuri fanyi fan naxan xili sɛdiri naxa wuya dangife sikomoro wuri ra naxee na Sefela bɔxi ma."},{"book":"Isirayila Mangɛe I","chapter":"10","verse":"28","text":"Sulemani nu soe sarama Misira nun Kowa bɔxi nan ma. Mangɛ xa yulɛe nu sigama e tongode."},{"book":"Isirayila Mangɛe I","chapter":"10","verse":"29","text":"E sɔɔri ragise sara gbeti kilo solofere ra, e soe sara gbeti kilo keren nun a tagi. E na mɔɔli sara Xiti nun Arami mangɛe fan bɛ."}]}