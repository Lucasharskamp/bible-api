{"data":[{"book":"Izajáš","chapter":"60","verse":"1","text":"Povstaniž, zastkvěj se, poněvadž přišlo světlo tvé, a sláva Hospodinova vzešla nad tebou."},{"book":"Izajáš","chapter":"60","verse":"2","text":"Nebo aj, tmy přikryjí zemi, a mrákota národy, ale nad tebou vzejde Hospodin, a sláva jeho nad tebou vidína bude."},{"book":"Izajáš","chapter":"60","verse":"3","text":"I budou choditi národové v světle tvém, a králové v blesku, jenž vzejde nad tebou."},{"book":"Izajáš","chapter":"60","verse":"4","text":"Pozdvihni vůkol očí svých, a popatř. Všickni tito shromáždíce se, k tobě se poberou, synové tvoji zdaleka přijdou, a dcery tvé při boku tvém chovány budou."},{"book":"Izajáš","chapter":"60","verse":"5","text":"Tehdáž uzříš to, a rozveselíš se, tehdáž podiví se, a rozšíří se srdce tvé; nebo se obrátí k tobě množství mořské, síla pohanů přijde k tobě."},{"book":"Izajáš","chapter":"60","verse":"6","text":"Stádo velbloudů přikryje tě, a dromedáři Madianští a Efejští, všickni ti z Sáby přijdou, zlato a kadidlo přinesou, a chvály Hospodinovy zvěstovati budou."},{"book":"Izajáš","chapter":"60","verse":"7","text":"Všecka stáda Cedarská shromáždí se k tobě, skopcové Nabajotští přisluhovati budou tobě, a obětováni jsouce na mém oltáři, příjemní budou. A takť dům okrasy své ozdobím."},{"book":"Izajáš","chapter":"60","verse":"8","text":"I díš: Kdo jsou ti, kteříž se jako hustý oblak sletují, a jako holubice k děrám svým?"},{"book":"Izajáš","chapter":"60","verse":"9","text":"Na mneť zajisté ostrovové očekávají, a lodí mořské hned zdávna, aby přivedli syny tvé zdaleka, též stříbro své a zlato své s sebou, k slávě Hospodina, Boha tvého a Svatého Izraelského; nebo tě oslaví."},{"book":"Izajáš","chapter":"60","verse":"10","text":"I vystavějí cizozemci zdi tvé, a králové jejich přisluhovati budou tobě, když v prchlivosti své ubiji tě, a v dobré líbeznosti své slituji se nad tebou."},{"book":"Izajáš","chapter":"60","verse":"11","text":"A otevříny budou brány tvé ustavičně, ve dne ani v noci nebudou zavírány, aby přivedli k tobě sílu pohanů, i králové jejich aby přivedeni byli."},{"book":"Izajáš","chapter":"60","verse":"12","text":"Národ zajisté ten a království, kteréž by nesloužilo tobě, zahyne; národové, pravím, ti docela pohubeni budou."},{"book":"Izajáš","chapter":"60","verse":"13","text":"Sláva Libánská přijde k tobě, jedle, jilm, též i pušpan k ozdobě místa svatyně mé, abych místo noh svých oslavil."},{"book":"Izajáš","chapter":"60","verse":"14","text":"Také přijdou k tobě s ponížením synové těch, kteříž tě trápili, a klaněti se budou k zpodku noh tvých, kteřížkoli pohrdali tebou, a nazývati tě budou městem Hospodinovým, Sionem Svatého Izraelského."},{"book":"Izajáš","chapter":"60","verse":"15","text":"Místo toho, že jsi byla opuštěná a v nenávisti, tak že žádný skrze tě nechodil, způsobímť důstojnost věčnou, a veselí od národu do pronárodu."},{"book":"Izajáš","chapter":"60","verse":"16","text":"Nebo ssáti budeš mléko národů, a prsy králů ssáti budeš; i poznáš, že jsem já Hospodin vysvoboditel tvůj, a vykupitel tvůj silný Jákobův."},{"book":"Izajáš","chapter":"60","verse":"17","text":"Místo mědi dodávati budu zlata, a místo železa dodávati budu stříbra, a místo dříví mědi, a místo kamení železa, a představímť správce pokojné a úředníky spravedlivé."},{"book":"Izajáš","chapter":"60","verse":"18","text":"Nebude více slyšáno o bezpraví v zemi tvé, o zpuštění a zhoubě na hranicích tvých, ale hlásati budeš spasení na zdech svých, a v branách svých chválu."},{"book":"Izajáš","chapter":"60","verse":"19","text":"Nebudeš míti více slunce za světlo denní, a blesk měsíce nebude tě osvěcovati, ale budeť Hospodin světlem tvým věčným, a Bůh tvůj okrasou tvou."},{"book":"Izajáš","chapter":"60","verse":"20","text":"Nezajdeť více slunce tvé, a měsíc tvůj neschová se, nebo Hospodin bude světlem tvým věčným, a tak dokonáni budou dnové smutku tvého."},{"book":"Izajáš","chapter":"60","verse":"21","text":"Lid také tvůj, kteříž by koli byli spravedliví, na věky dědičně obdrží zemi, výstřelek štípení mého, dílo rukou mých, abych v něm oslavován byl."},{"book":"Izajáš","chapter":"60","verse":"22","text":"Samotný rozmnoží se v tisíce, a nejšpatnější v národ nesčíslný, já Hospodin časem svým brzo způsobím to."}]}