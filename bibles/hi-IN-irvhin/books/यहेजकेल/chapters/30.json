{"data":[{"book":"यहेजकेल","chapter":"30","verse":"1","text":"फिर यहोवा का यह वचन मेरे पास पहुँचा:"},{"book":"यहेजकेल","chapter":"30","verse":"2","text":"“हे मनुष्य के सन्तान, भविष्यद्वाणी करके कह, परमेश्वर यहोवा यह कहता है: हाय, हाय करो, हाय उस दिन पर!"},{"book":"यहेजकेल","chapter":"30","verse":"3","text":"क्योंकि वह दिन अर्थात् यहोवा का दिन निकट है; वह बादलों का दिन, और जातियों के दण्ड का समय होगा।"},{"book":"यहेजकेल","chapter":"30","verse":"4","text":"मिस्र में तलवार चलेगी, और जब मिस्र में लोग मारे जाएँगे, तब कूश में भी संकट पड़ेगा, लोग मिस्र को लूट ले जाएँगे, और उसकी नींवें उलट दी जाएँगी।"},{"book":"यहेजकेल","chapter":"30","verse":"5","text":"कूश, पूत, लूद और सब दोगले, और कूब लोग, और वाचा बाँधे हुए देश के निवासी30:5 वाचा बाँधे हुए देश के निवासी: यरूशलेम के विनाश के बाद यहूदी मिस्रियों पलायन कर गए थे। (यिर्म. 43:70) उनमें से अनेकों का मिस्र की सेना में होना स्वाभाविक था। , मिस्रियों के संग तलवार से मारे जाएँगे।"},{"book":"यहेजकेल","chapter":"30","verse":"6","text":"“यहोवा यह कहता है, मिस्र के सम्भालनेवाले भी गिर जाएँगे, और अपनी जिस सामर्थ्य पर मिस्री फूलते हैं, वह टूटेगी; मिग्दोल से लेकर सवेने तक उसके निवासी तलवार से मारे जाएँगे, परमेश्वर यहोवा की यही वाणी है।"},{"book":"यहेजकेल","chapter":"30","verse":"7","text":"वे उजड़े हुए देशों के बीच उजड़े ठहरेंगे, और उनके नगर खण्डहर किए हुए नगरों में गिने जाएँगे।"},{"book":"यहेजकेल","chapter":"30","verse":"8","text":"जब मैं मिस्र में आग लगाऊँगा। और उसके सब सहायक नाश होंगे, तब वे जान लेंगे कि मैं यहोवा हूँ।"},{"book":"यहेजकेल","chapter":"30","verse":"9","text":"“उस समय मेरे सामने से दूत जहाजों पर चढ़कर निडर निकलेंगे और कूशियों को डराएँगे; और उन पर ऐसा संकट पड़ेगा जैसा कि मिस्र के दण्ड के समय; क्योंकि देख, वह दिन आता है!"},{"book":"यहेजकेल","chapter":"30","verse":"10","text":"“परमेश्वर यहोवा यह कहता है: मैं बाबेल के राजा नबूकदनेस्सर के हाथ से मिस्र की भीड़-भाड़ को नाश करा दूँगा।"},{"book":"यहेजकेल","chapter":"30","verse":"11","text":"वह अपनी प्रजा समेत, जो सब जातियों में भयानक है, उस देश के नाश करने को पहुँचाया जाएगा; और वे मिस्र के विरुद्ध तलवार खींचकर देश को मरे हुओं से भर देंगे।"},{"book":"यहेजकेल","chapter":"30","verse":"12","text":"मैं नदियों को सूखा डालूँगा, और देश को बुरे लोगों के हाथ कर दूँगा; और मैं परदेशियों के द्वारा देश को, और जो कुछ उसमें है, उजाड़ करा दूँगा; मुझ यहोवा ही ने यह कहा है।"},{"book":"यहेजकेल","chapter":"30","verse":"13","text":"“परमेश्वर यहोवा यह कहता है, मैं नोप में से मूरतों को नाश करूँगा और उसमें की मूरतों को रहने न दूँगा; फिर कोई प्रधान मिस्र देश में न उठेगा; और मैं मिस्र देश में भय उपजाऊँगा।"},{"book":"यहेजकेल","chapter":"30","verse":"14","text":"मैं पत्रोस को उजाड़ूँगा, और सोअन में आग लगाऊँगा, और नो को दण्ड दूँगा।"},{"book":"यहेजकेल","chapter":"30","verse":"15","text":"सीन जो मिस्र का दृढ़ स्थान है, उस पर मैं अपनी जलजलाहट भड़काऊँगा, और नो नगर की भीड़-भाड़ का अन्त कर डालूँगा।"},{"book":"यहेजकेल","chapter":"30","verse":"16","text":"मैं मिस्र में आग लगाऊँगा; सीन बहुत थरथराएगा; और नो फाड़ा जाएगा और नोप के विरोधी दिन दहाड़े उठेंगे।"},{"book":"यहेजकेल","chapter":"30","verse":"17","text":"ओन और पीवेसेत के जवान तलवार से गिरेंगे, और ये नगर बँधुआई में चले जाएँगे।"},{"book":"यहेजकेल","chapter":"30","verse":"18","text":"जब मैं मिस्रियों के जुओं को तहपन्हेस में तोड़ूँगा30:18 जब मैं मिस्रियों के जुओं को तहपन्हेस में तोड़ूँगा: मिस्रियों द्वारा रखे गए जुए या मिस्रियों की निरंकुश प्रभुता के अधीन देशों को मुक्त करूँगा।, तब उसमें दिन को अंधेरा होगा, और उसकी सामर्थ्य जिस पर वह फूलता है, वह नाश हो जाएगी; उस पर घटा छा जाएगी और उसकी बेटियाँ बँधुआई में चली जाएँगी।"},{"book":"यहेजकेल","chapter":"30","verse":"19","text":"इस प्रकार मैं मिस्रियों को दण्ड दूँगा। और वे जान लेंगे कि मैं यहोवा हूँ।”"},{"book":"यहेजकेल","chapter":"30","verse":"20","text":"फिर ग्यारहवें वर्ष के पहले महीने के सातवें दिन को यहोवा का यह वचन मेरे पास पहुँचा:"},{"book":"यहेजकेल","chapter":"30","verse":"21","text":"“हे मनुष्य के सन्तान, मैंने मिस्र के राजा फ़िरौन की भुजा तोड़ दी है; और देख, न तो वह जोड़ी गई, न उस पर लेप लगाकर पट्टी चढ़ाई गई कि वह बाँधने से तलवार पकड़ने के योग्य बन सके।"},{"book":"यहेजकेल","chapter":"30","verse":"22","text":"इसलिए प्रभु यहोवा यह कहता है, देख, मैं मिस्र के राजा फ़िरौन के विरुद्ध हूँ, और उसकी अच्छी और टूटी दोनों भुजाओं को तोड़ूँगा; और तलवार को उसके हाथ से गिराऊँगा।"},{"book":"यहेजकेल","chapter":"30","verse":"23","text":"मैं मिस्रियों को जाति-जाति में तितर-बितर करूँगा, और देश-देश में छितराऊँगा।"},{"book":"यहेजकेल","chapter":"30","verse":"24","text":"मैं बाबेल के राजा की भुजाओं को बलवन्त करके अपनी तलवार उसके हाथ में दूँगा; परन्तु फ़िरौन की भुजाओं को तोड़ूँगा, और वह उसके सामने ऐसा कराहेगा जैसा मरनेवाला घायल कराहता है।"},{"book":"यहेजकेल","chapter":"30","verse":"25","text":"मैं बाबेल के राजा की भुजाओं को सम्भालूँगा, और फ़िरौन की भुजाएँ ढीली पड़ेंगी, तब वे जानेंगे कि मैं यहोवा हूँ। जब मैं बाबेल के राजा के हाथ में अपनी तलवार दूँगा, तब वह उसे मिस्र देश पर चलाएगा;"},{"book":"यहेजकेल","chapter":"30","verse":"26","text":"और मैं मिस्रियों को जाति-जाति में तितर-बितर करूँगा और देश-देश में छितरा दूँगा। तब वे जान लेंगे कि मैं यहोवा हूँ।”"}]}