{"data":[{"book":"2. Pietarin kirje","chapter":"1","verse":"1","text":"Lähettäjä: Simon Pietari, Jeesuksen Kristuksen palvelija ja apostoli."},{"book":"2. Pietarin kirje","chapter":"1","verse":"2","text":"Haluatteko saada yhä enemmän Jumalan armoa ja rauhaa? Pyrkikää silloin tuntemaan häntä yhä paremmin."},{"book":"2. Pietarin kirje","chapter":"1","verse":"3","text":"Sillä kun tunnette hänet paremmin, näette, että Jumala on voimassaan antanut meille kaiken, mitä tarvitsemme kristittynä elämiseen. Hän jopa antaa meidän päästä osallisiksi kirkkaudestaan ja hyvyydestään."},{"book":"2. Pietarin kirje","chapter":"1","verse":"4","text":"Samalla valtavalla voimallaan hän on antanut meille suuret lupaukset: eläessämme yhteydessä Kristukseen me pelastumme himojen aiheuttamasta tuhosta, joka uhkaa maailmaa."},{"book":"2. Pietarin kirje","chapter":"1","verse":"5","text":"Pyrkikää sen vuoksi elämään kaikin puolin hyvin ja opetelkaa tuntemaan Jumalaa voidaksenne tietää, mitä hän haluaa teidän tekevän."},{"book":"2. Pietarin kirje","chapter":"1","verse":"6","text":"Silloin opitte myös hillitsemään paremmin itseänne, tulette kärsivällisiksi ja annatte ilomielin Jumalan toteuttaa tahtoaan elämässänne."},{"book":"2. Pietarin kirje","chapter":"1","verse":"7","text":"Myös rakkautenne toisiin ihmisiin syvenee."},{"book":"2. Pietarin kirje","chapter":"1","verse":"8","text":"Näin kasvatte hengellisesti ja kannatte hedelmää Jeesukselle Kristukselle."},{"book":"2. Pietarin kirje","chapter":"1","verse":"9","text":"Jos joku ei tähän uskossaan pyri, hän on todella sokea tai ainakin likinäköinen: hän on unohtanut, että Jumala on vapauttanut hänet entisestä syntisestä elämästä."},{"book":"2. Pietarin kirje","chapter":"1","verse":"10","text":"Rakkaat ystävät! Antakaa elämästänne selvästi näkyä, että Jumala on valinnut ja kutsunut teidät. Silloin ette pääse lankeamaan."},{"book":"2. Pietarin kirje","chapter":"1","verse":"11","text":"Jumala avaa teille taivaan portit ja ottaa teidät vastaan Herramme ja Vapahtajamme Jeesuksen Kristuksen ikuiseen valtakuntaan."},{"book":"2. Pietarin kirje","chapter":"1","verse":"12","text":"Aion muistuttaa teitä näistä asioista jatkuvasti, vaikka ne ovatkin teille jo tuttuja ja olette edistyneet hyvin."},{"book":"2. Pietarin kirje","chapter":"1","verse":"13,14","text":"Mutta Herra Jeesus Kristus on ilmoittanut minulle, etten elä enää kauan."},{"book":"2. Pietarin kirje","chapter":"1","verse":"15","text":"Aion ennen kuolemaani saada asiat teille niin selviksi, että muistatte ne vielä kauan lähtöni jälkeenkin."},{"book":"2. Pietarin kirje","chapter":"1","verse":"16","text":"Emme kertoneet teille satuja, kun kuvailimme Jeesuksen Kristuksen voimaa ja puhuimme hänen paluustaan. Olen nähnyt omin silmin hänen kirkkautensa ja suuruutensa."},{"book":"2. Pietarin kirje","chapter":"1","verse":"17,18","text":"Olin pyhällä vuorella ja näin, miten hän säteili Isältään, Jumalalta, saamaansa kirkkautta. Kuulin valtavan äänen sanovan taivaasta: »Tämä on rakas Poikani, jonka olen valinnut pelastajaksi.»"},{"book":"2. Pietarin kirje","chapter":"1","verse":"19","text":"Olemme siis nähneet profeettojen kirjoitusten toteutuvan. Teidän on syytä tutkia niitä tarkasti, sillä ne auttavat ymmärtämään monia asioita, jotka muuten jäisivät hämärän peittoon: ne valaisevat kuin lamppu pimeät nurkat. Profeettojen ennustuksista Kristus loistaa sydämiinne kuin kirkas aamutähti."},{"book":"2. Pietarin kirje","chapter":"1","verse":"20,21","text":"Profeetat eivät ole itse keksineet ainoatakaan niistä ennustuksista, jotka ovat Vanhassa testamentissa. Näissä ihmisissä oli Pyhä Henki, joka antoi heille sanoman suoraan Jumalalta."}]}