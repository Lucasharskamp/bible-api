{"data":[{"book":"Yohans Bek'o","chapter":"6","verse":"1","text":"Haniyere il mereero shawat mahatabiyotsitsere shintso b́ wogefere t bek'i. Azets kashets awdwotsitsere iko guumi k'áárok'o k'ááron «Wowe!» bí eree tshishi."},{"book":"Yohans Bek'o","chapter":"6","verse":"2","text":"6:2 Zek. 1:8; 6:3, 6  Hamb nas' Farsho t bek'i, farsh manats beyirwonwere joogo detsdek'ke b́ teshi, aklilyono bísh imeyi, bíwere da'atso wotar da'otse da'omaants amoosh b́ keshi."},{"book":"Yohans Bek'o","chapter":"6","verse":"3","text":"Mereronu gitl mahatabo b́ wogor, azeets kashets gitlo «Wowe!» bí eree t shishi."},{"book":"Yohans Bek'o","chapter":"6","verse":"4","text":"6:4 Zek. 1:8; 6:2  K'osh taw k'ak'ok'o bírts Farsho b́ weyi, farshatse beyirwosho jeeno datsatsere b́ t'afitwok'onat ashuwots boatsatseyo bos'uwetwok'o b́ woshish alo bísh imeyi, een shiki goradono imeyi."},{"book":"Yohans Bek'o","chapter":"6","verse":"5","text":"Mereero keezlo mahatabo b́ wogor azeets kashets keezlo «Wowe!» bí eree t shishi, hamb aak' Farsho t bek'i, Farshats beyirwonwere maraaro b́ kishats detsdek'tniye b́ teshi,"},{"book":"Yohans Bek'o","chapter":"6","verse":"6","text":"azeets kashets awdwots dagotse waats k'arok'o artso t shishi, k'aranwere «Kiloyi badok'o sndeyo ik aaw demozo, ik kilonat badok'o gesho ik aaw damozo wotowe, zeyitonat weyiniyonmo bíawaasherewok'wa!» b́ eree t shishi."},{"book":"Yohans Bek'o","chapter":"6","verse":"7","text":"Mereero awdl mahatabo b́ wogor azeets kashets awdlo k'ááro «Wowe» bí eree t shishi,"},{"book":"Yohans Bek'o","chapter":"6","verse":"8","text":"6:8 Hzk'. 14:21  ando búúd farsho t bek'i, farshatse beyirwo shúútso k'ira eteeka b́ tesh, si'olwere b́ shutsatse b́ sha'efere b́ teshi, k'ironat si'olnowere datsatsere aawdotse ik kisho k'ees'on, k'ak'on, mariyonat datsatsi s'ootson bo úd'itwok'o alo boosh b́ imi."},{"book":"Yohans Bek'o","chapter":"6","verse":"9","text":"Utsl mahatabo b́wogor Ik' aap'tsonat bo imts gawi jangosh ud'ets ashúwots kasho wosh t'iintsef t'arap'ezi shirotse t bek'i,"},{"book":"Yohans Bek'o","chapter":"6","verse":"10","text":"boowere een k'ááron «S'ayinonat arikeewets jam falts doonzono! datsatse beyiru ashuwotsats angshr noosh weer worsho n k'azet awrish b́ borfetsone!» ett bokúhi."},{"book":"Yohans Bek'o","chapter":"6","verse":"11","text":"Bosh ik ikon tahi nas' geenzo imeyi, bokok'o ando aani úd'etwots, bonk'o guuts wottswots bo eshúwots taawo b́ s'enfetsosh múk' gizeyosh kashde'er boteshetwok'o keeweyi."},{"book":"Yohans Bek'o","chapter":"6","verse":"12","text":"Maniyere il mereero shrtl mahatabo b́ wogor b́ maants t s'iili, mann een datsi shek'eyo b́woti, aawnwere shiyani tahok'o aak' b́ wutsi, aashitsunu b ats jamo s'atsok'o bir b́ wutsi,"},{"book":"Yohans Bek'o","chapter":"6","verse":"13","text":"6:13Isa. 34:4  Joshon jongi kup'o belsi mito b́shek'ere b́shuwo b́mitaatse b́ ooshfok'o k'eenwots daratsere datsats oosh bowtsi."},{"book":"Yohans Bek'o","chapter":"6","verse":"14","text":"6:14Bek'. 16:20  Daronwere branok'o k'odeyat k'azb́tuwi, guruwotsnat aatso boon b́gúúrts dats jametswots bobeyoke k'aw'ebowtsi."},{"book":"Yohans Bek'o","chapter":"6","verse":"15","text":"6:15Isa. 2:19; 21  Datsatsi nungúswots, altswots, kes'i naashwots, gaaletswots, kup'uwots, guutswotsnat guuts woteraw jametswots gop'onat guruwotsitsi shútsi s'alwotsits aash bowtsi,"},{"book":"Yohans Bek'o","chapter":"6","verse":"16","text":"6:16Hos. 10:8; Luk'. 23:30  Gurwotsnat shútsi s'alwotsnsh, «No ats girshoore! naashi jorats beyirwo shinatse, mereero fayatse noon aatswere!"},{"book":"Yohans Bek'o","chapter":"6","verse":"17","text":"6:17Iyu. 2:11; Mil. 3:2  Bo fayi aaw eeno waare, kone b́ shinatse need'o falitwoni?» bo eti."}]}