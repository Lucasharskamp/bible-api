{"data":[{"book":"Zjevení Janovo","chapter":"21","verse":"1","text":"Potom viděl jsem nebe nové a zemi novou. Nebo první nebe a první země byla pominula, a moře již nebylo."},{"book":"Zjevení Janovo","chapter":"21","verse":"2","text":"A já Jan viděl jsem město svaté, Jeruzalém nový, sstupující od Boha s nebe, připravený jako nevěstu okrášlenou muži svému."},{"book":"Zjevení Janovo","chapter":"21","verse":"3","text":"I slyšel jsem hlas veliký s nebe, řkoucí: Aj, stánek Boží s lidmi, a bydlitiť bude s nimi, a oni budou lid jeho, a on Bůh s nimi bude, jsa jejich Bohem."},{"book":"Zjevení Janovo","chapter":"21","verse":"4","text":"A setřeť Bůh všelikou slzu s očí jejich, a smrti již více nebude, ani kvílení, ani křiku, ani bolesti nebude více; nebo první věci pominuly."},{"book":"Zjevení Janovo","chapter":"21","verse":"5","text":"I řekl ten, kterýž seděl na trůnu: Aj, nové činím všecko. I řekl mi: Napiš to. Neboť jsou tato slova věrná a pravá."},{"book":"Zjevení Janovo","chapter":"21","verse":"6","text":"I dí mi: Již se stalo. Jáť jsem Alfa i Omega, počátek i konec. Jáť žíznivému dám z studnice vody živé darmo."},{"book":"Zjevení Janovo","chapter":"21","verse":"7","text":"Kdož zvítězí, obdržíť dědičně všecko, a buduť jemu Bohem, a on mi bude synem."},{"book":"Zjevení Janovo","chapter":"21","verse":"8","text":"Strašlivým pak, a nevěrným, a ohyzdným, a vražedlníkům, a smilníkům, a čarodějníkům, a modlářům, i všechněm lhářům, připraven jest díl jejich v jezeře, kteréž hoří ohněm a sirou, jenž jest smrt druhá."},{"book":"Zjevení Janovo","chapter":"21","verse":"9","text":"I přišel ke mně jeden z sedmi andělů, kteříž měli sedm koflíků plných sedmi ran nejposlednějších, a mluvil se mnou, řka: Pojď, ukážiť nevěstu, manželku Beránkovu."},{"book":"Zjevení Janovo","chapter":"21","verse":"10","text":"I vnesl mne v duchu na horu velikou a vysokou, a ukázal mi město veliké, ten svatý Jeruzalém, sstupující s nebe od Boha,"},{"book":"Zjevení Janovo","chapter":"21","verse":"11","text":"Mající slávu Boží. Jehož světlost byla podobná k kameni nejdražšímu, jako k kameni jaspidu, kterýž by byl způsobu křišťálového,"},{"book":"Zjevení Janovo","chapter":"21","verse":"12","text":"A mělo zed velikou a vysokou, v níž bylo dvanácte bran, a na těch branách dvanácte andělů, a jména napsaná, kterážto jména jsou dvanáctera pokolení synů Izraelských."},{"book":"Zjevení Janovo","chapter":"21","verse":"13","text":"Od východu slunce brány tři, od půlnoci brány tři, od poledne brány tři, od západu brány tři."},{"book":"Zjevení Janovo","chapter":"21","verse":"14","text":"A zed městská měla základů dvanácte, a na nich jména dvanácti apoštolů Beránkových."},{"book":"Zjevení Janovo","chapter":"21","verse":"15","text":"A ten, kterýž mluvil se mnou, měl třtinu zlatou, aby změřil město i brány jeho i zed jeho."},{"book":"Zjevení Janovo","chapter":"21","verse":"16","text":"Položení města toho čtverhrané jest, jehož dlouhost tak veliká jest jako i širokost. I změřil to město třtinou a vyměřil dvanácte tisíců honů; dlouhost pak jeho, i širokost, i vysokost jednostejná jest."},{"book":"Zjevení Janovo","chapter":"21","verse":"17","text":"I změřil zed jeho, a naměřil sto čtyřidceti a čtyři loktů, měrou člověka, kteráž jest míra anděla."},{"book":"Zjevení Janovo","chapter":"21","verse":"18","text":"A bylo stavení zdi jeho jaspis, město pak samo zlato čisté, podobné sklu čistému."},{"book":"Zjevení Janovo","chapter":"21","verse":"19","text":"A základové zdi městské všelikým kamenem drahým ozdobeni byli. Základ první byl jaspis, druhý zafir, třetí chalcedon, čtvrtý smaragd,"},{"book":"Zjevení Janovo","chapter":"21","verse":"20","text":"Pátý sardonyx, šestý sardius, sedmý chryzolit, osmý beryllus, devátý topazion, desátý chryzoprassus, jedenáctý hyacint, dvanáctý ametyst."},{"book":"Zjevení Janovo","chapter":"21","verse":"21","text":"Dvanácte pak bran dvanácte perel jest, a jedna každá brána jest z jedné perly; a rynk města zlato čisté jako sklo, kteréž se naskrze prohlédnouti může."},{"book":"Zjevení Janovo","chapter":"21","verse":"22","text":"Ale chrámu jsem v něm neviděl; nebo Pán Bůh všemohoucí chrám jeho jest a Beránek."},{"book":"Zjevení Janovo","chapter":"21","verse":"23","text":"A to město nepotřebuje slunce ani měsíce, aby svítily v něm; nebo sláva Boží je osvěcuje, a svíce jeho jest Beránek."},{"book":"Zjevení Janovo","chapter":"21","verse":"24","text":"A národové lidí k spasení přišlých, v světle jeho procházeti se budou, a králové zemští přenesou slávu a čest svou do něho."},{"book":"Zjevení Janovo","chapter":"21","verse":"25","text":"A brány jeho nebudou zavírány ve dne; noci zajisté tam nebude."},{"book":"Zjevení Janovo","chapter":"21","verse":"26","text":"A snesou do něho slávu a čest národů."},{"book":"Zjevení Janovo","chapter":"21","verse":"27","text":"A nevejdeť do něho nic poskvrňujícího, anebo působícího ohyzdnost a lež, než toliko ti, kteříž napsaní jsou v knihách života Beránkova."}]}