{"data":[{"book":"Psalmen","chapter":"74","verse":"1","text":"Een leerdicht van Asaf. O God, waarom zoudt Gij ons voor altijd verstoten, Zou uw toorn blijven woeden tegen de kudde uwer weide?"},{"book":"Psalmen","chapter":"74","verse":"2","text":"Gedenk toch uw volk, dat Gij U eens hebt verworven, De stam, die Gij hebt verlost als uw erfdeel, De Sionsberg, Die Gij U tot woonplaats verkoost!"},{"book":"Psalmen","chapter":"74","verse":"3","text":"Ach, richt toch uw schreden naar de onherstelbare puinen; Heel het heiligdom is door den vijand vernield."},{"book":"Psalmen","chapter":"74","verse":"4","text":"Uw haters joelden in uw heilige tent, En hebben er hun banieren geplant."},{"book":"Psalmen","chapter":"74","verse":"5","text":"Ze hakten de friezen boven de ingangen stuk, Zoals een bijl in het kreupelhout woedt."},{"book":"Psalmen","chapter":"74","verse":"6","text":"Ze hebben het drijfwerk in stukken geslagen, Met bijl en houweel het vernield;"},{"book":"Psalmen","chapter":"74","verse":"7","text":"Uw heiligdom in brand gestoken, De woonplaats van uw Naam tot de grond toe ontwijd."},{"book":"Psalmen","chapter":"74","verse":"8","text":"Ze zeiden: “Wij zullen alles verwoesten, Alle godshuizen verbranden door ‘t hele land!”"},{"book":"Psalmen","chapter":"74","verse":"9","text":"Wij zien geen voortekens meer, en er is geen profeet, Niemand onder ons, die kan zeggen: Hoelang nog!"},{"book":"Psalmen","chapter":"74","verse":"10","text":"Ja, hoelang nog, o God, zal de vijand U honen, De vijand maar altijd uw Naam blijven lasteren?"},{"book":"Psalmen","chapter":"74","verse":"11","text":"Waarom trekt Gij uw hand van ons terug, En houdt Gij uw rechter in uw boezem verborgen?"},{"book":"Psalmen","chapter":"74","verse":"12","text":"Gij zijt toch van ouds onze Koning, o God, Die op aarde altijd de zege bevocht:"},{"book":"Psalmen","chapter":"74","verse":"13","text":"Gij hebt de zee opgezweept door uw kracht, Op het water de schedels der draken verpletterd;"},{"book":"Psalmen","chapter":"74","verse":"14","text":"Gij hebt Liwjatan zijn koppen verbrijzeld, En hem een prooi der jakhalzen gemaakt."},{"book":"Psalmen","chapter":"74","verse":"15","text":"Gij liet bronnen en beken ontspringen, Maar eeuwige stromen verdrogen."},{"book":"Psalmen","chapter":"74","verse":"16","text":"Door U kwam de dag, door U kwam de nacht, Gij hebt de maan en de zon haar plaatsen bereid."},{"book":"Psalmen","chapter":"74","verse":"17","text":"Gij hebt al de grenzen der aarde gesteld, Zomer en winter, Gij hebt ze gemaakt!"},{"book":"Psalmen","chapter":"74","verse":"18","text":"Denk aan dit alles, o Jahweh, als de vijand blijft honen, Een waanzinnig volk uw Naam blijft lasteren!"},{"book":"Psalmen","chapter":"74","verse":"19","text":"Geef, die U loven, niet prijs aan de beesten, En vergeet uw ongelukkigen niet voor altoos."},{"book":"Psalmen","chapter":"74","verse":"20","text":"Zie neer op uw verbond, en houd het gestand: Het rampzalige Land is een oord van verdrukking!"},{"book":"Psalmen","chapter":"74","verse":"21","text":"Laat de vertrapte niet onverhoord gaan, Maar de verdrukte en arme uw Naam verheerlijken."},{"book":"Psalmen","chapter":"74","verse":"22","text":"Sta op, o God, en verdedig uw zaak, Gedenk, hoe die dwazen U steeds blijven honen;"},{"book":"Psalmen","chapter":"74","verse":"23","text":"Vergeet het geschreeuw van uw vijanden niet, Het geloei van uw haters, dat altijd maar raast!"}]}