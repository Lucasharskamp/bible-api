{"data":[{"book":"عِسِرَيِلَ مَنفّيٍ ١","chapter":"5","verse":"1","text":"مَنفّ سُلٍمَنِ نُ بْشِ بِرِن يَمَرِ مَ، كٍلِقٍ عٍقِرَتِ شُرٍ مَ، هَن قِلِسِتَ بْشِ، هَن مِسِرَ نَانِنيِ رَ. نَ مِشِ بِرِن نُ دُوتِ قِمَ مَنفّ سُلٍمَنِ مَ عَ شَ سِمَيَ بِرِن كُي."},{"book":"عِسِرَيِلَ مَنفّيٍ ١","chapter":"5","verse":"2","text":"مَنفّ سُلٍمَنِ نُن عَ شَ مِشِيٍ بَلٌي قِندِ يِ نَن نَ لْشْي كٍرٍن كُي؛ قَرِن قُحِ دَاشِ بُسَلِ كّمّ تٌنفٌ سَشَن، حْيرَبَ بُسَلِ كّمّ قِرِن تٌنفٌ نَانِ،"},{"book":"عِسِرَيِلَ مَنفّيٍ ١","chapter":"5","verse":"3","text":"نِنفٍ بْرْفّشِ قُ، نِنفٍ دّ مَدٌن دَاشِ مْشْحّن، شُرُ سٍ لَنمَ كّمّ، بٌلٍيٍ، شٍلِيٍ، بُرُنيِ سِيٍ، نُن شْنِ بْرْفّشِيٍ."},{"book":"عِسِرَيِلَ مَنفّيٍ ١","chapter":"5","verse":"4","text":"مَنفّ سُلٍمَنِ نَن نُ بْشِ بِرِن يَمَرِ مَ نَشٍيٍ نُ نَ عٍقِرَتِ شُرٍ يِرٍقَنيِ مَ، كٍلِقٍ تِقِسَ هَن فَسَ. نَ بْشِ مَنفّيٍ نُن عٍ شَ مِشِيٍ نُ سَبَتِشِ بْحّسَ نَن كُي."},{"book":"عِسِرَيِلَ مَنفّيٍ ١","chapter":"5","verse":"5","text":"يُدَيَكَيٍ نُن عِسِرَيِلَكَيٍ بِرِن، كٍلِقٍ دَنَ هَن بٍرِ سٍيبَ، نُ سَبَتِشِ بْحّسَ نَن كُي عٍ شَ وّنِ بِلِيٍ نُن عٍ شَ شْرّ بِلِيٍ تَفِ سُلٍمَنِ شَ مَنفّيَ بُن مَ."},{"book":"عِسِرَيِلَ مَنفّيٍ ١","chapter":"5","verse":"6","text":"سٌي فْورّ وُلُ تٌنفٌ نَانِ نُ نَ سُلٍمَنِ يِ رَ، نَشٍيٍ نُ عَ شَ سْورِ رَفِسٍيٍ بّندُنمَ. سٌي رَفِ مِشِ وُلُ قُ نُن قِرِن نَن نُ نَ سُلٍمَنِ يِ رَ."},{"book":"عِسِرَيِلَ مَنفّيٍ ١","chapter":"5","verse":"7","text":"سُلٍمَنِ شَ فٌمِنَ قُ نُن قِرِنيِيٍ نُ قَمَ بَلٌي رَ عَ بّ نُن عَ شَ مِشِيٍ بّ. كِكٍ يٌ كِكٍ فٌمِنَ ندٍ نُ قَمَ مَنفّ هَيِ بِرِن نَ."},{"book":"عِسِرَيِلَ مَنفّيٍ ١","chapter":"5","verse":"8","text":"عٍ نُ قَمَ مّنفِ نُن سّشّ رَ سٌي بِرِن بّ فْورّيٍ كُي."},{"book":"عِسِرَيِلَ مَنفّيٍ ١","chapter":"5","verse":"9","text":"عَلَ شَشِلِمَيَ، لْننِ، نُن قَهَامُي فبٍفبٍ نَن سٌ سُلٍمَنِ يِ رَ. عٍ نُ فبٌ عَلْ بَا دّ رَ مّيّنيِ."},{"book":"عِسِرَيِلَ مَنفّيٍ ١","chapter":"5","verse":"10","text":"سُلٍمَنِ شَ شَشِلِمَيَ نُ دَنفِ قُفٍرَكَيٍ نُن مِسِرَكَيٍ شَ شَشِلِمَيَ بِرِن نَ."},{"book":"عِسِرَيِلَ مَنفّيٍ ١","chapter":"5","verse":"11","text":"عَ شَ شَشِلِمَيَ نُ دَنفِ مِشِ بِرِن نَ، هَلِ عٍتَنِ عٍسِرَكَ، مَشٌلٌ شَ دِيٍ هٍمَن، كَلِكْلِ، نُن دَرَدَ. عَ شِلِ نَشَ دِن بْشِ بِرِن نَ نَشٍيٍ نُ عِسِرَيِلَ رَبِلِنيِ."},{"book":"عِسِرَيِلَ مَنفّيٍ ١","chapter":"5","verse":"12","text":"عَ تَالِ وُلُ سَشَن نَن قَلَ، عَ نُن بّيتِ وُلُ كٍرٍن نُن سُولِ."},{"book":"عِسِرَيِلَ مَنفّيٍ ١","chapter":"5","verse":"13","text":"عَ وُرِ فبٍفبٍيٍ شَ قٍ قَلَ، عَ قْلْقٍ لِبَن وُرِ شُنفبٍ مَ نَشَن شِلِ سّدِرِ، عَ سَ هِسٌثِ سَنسِ شُنشُرِ لِ نَشَن بُلَمَ بَنشِ شَلّ مَ. عَ سُبٍيٍ، شْنِيٍ، بُبُسٍيٍ، نُن يّشّيٍ قَن شَ قٍ قَلَ."},{"book":"عِسِرَيِلَ مَنفّيٍ ١","chapter":"5","verse":"14","text":"دُنِحَ مَنفّيٍ نُ لُمَ مِشِيٍ شّي رَ عٍ شَ قَ مَنفّ سُلٍمَنِ شَ لْننِ نُن شَشِلِمَيَ رَ مّ."},{"book":"عِسِرَيِلَ مَنفّيٍ ١","chapter":"5","verse":"15","text":"تِرٍ مَنفّ شِرَ مِ نَشَ كُنتِفِيٍ شّي مَنفّ سُلٍمَنِ شْن، بَرِ مَ عَ نُ بَرَ عَ مّ عَ عَ تَن نَن تِشِ مَنفّ رَ عَ بَبَ حْشْي رَ. شِرَ مِ نُ بَرَ سُلٍمَنِ بَبَ دَوُدَ شَنُ كَبِ عَ رَكُيَ."},{"book":"عِسِرَيِلَ مَنفّيٍ ١","chapter":"5","verse":"16","text":"سُلٍمَنِ نَشَ شِرَ مِ يَابِ،"},{"book":"عِسِرَيِلَ مَنفّيٍ ١","chapter":"5","verse":"17","text":"«عِ نُ ﭑ بَبَ دَوُدَ كٌلٌن، عَ مُ نْ بَنشِ تِدٍ عَ مَرِفِ عَلَتَلَ بّ فٍرٍ شَ قٍ رَ، نَشَن نُ نَ عَ يِرٍ بِرِن هَن عَلَتَلَ نَشَ عَ يَشُييٍ سَ عَ سَنيِ بُن مَ."},{"book":"عِسِرَيِلَ مَنفّيٍ ١","chapter":"5","verse":"18","text":"يَكْسِ عَلَتَلَ بَرَ عَ رَفِرِ ﭑ شَ لُ بْحّسَ كُي. فٍرٍ نُن قٍ شْنّ بَرَ حْن."},{"book":"عِسِرَيِلَ مَنفّيٍ ١","chapter":"5","verse":"19","text":"نَ كُي ﭑ بَرَ عَ حَنِفٍ ﭑ شَ بَنشِ تِ ﭑ مَرِفِ عَلَتَلَ بّ عَلْ عَ عَ يِتَشِ كِ نَشّ ﭑ بَبَ دَوُدَ بّ. عَ نَشَ عَ مَسٍن عَ بّ، ‹عِ شَ دِ، ﭑ نَشَن دْشْمَ عِ شَ كِبَنيِ كُي عِ حْشْي رَ، نَ نَن قَمَ بَنشِ تِدٍ ﭑ بّ.›"},{"book":"عِسِرَيِلَ مَنفّيٍ ١","chapter":"5","verse":"20","text":"عِ نَشَن نَبَمَ، عِ شَ يَامَرِ قِ لِبَن سّدِرِ وُيَشِيٍ شَ شَبَ ﭑ بّ. ﭑ مَ وَلِكّيٍ كَقُمَ نّ عِ شَ وَلِكّيٍ مَ. ﭑ عٍ شَ وَلِ سَرٍ قِمَ نّ عَلْ عِ وَ مَ عَ شْن كِ نَشّ. مِشِ يٌ مُ نَ نَشَن قَتَ وُرِ شَبَدٍ عَلْ سِدْنكَيٍ.»"},{"book":"عِسِرَيِلَ مَنفّيٍ ١","chapter":"5","verse":"21","text":"مَنفّ شِرَ مِ تٌ سُلٍمَنِ شَ وْيّنيِ مّ، عَ نَشَ سّيوَ كِ قَنيِ رَ، عَ قَ عَ قَلَ، «عَلَتَلَ تَنتُ. عَ بَرَ دِ شَشِلِمَ قِ دَوُدَ مَ نَشَن نْمَ يِ حَمَ شُنفبٍ رَحّرّدٍ.»"},{"book":"عِسِرَيِلَ مَنفّيٍ ١","chapter":"5","verse":"22","text":"شِرَ مِ نَشَ سُلٍمَنِ يَابِ، عَ نَشّ، «ﭑ بَرَ عِ شَ مَسٍنيِ مّ. ﭑ عِ وَشْنقٍ بِرِن نَبَمَ نّ، سّدِرِ وُرِيٍ نُن سِثِرّ وُرِيٍ شَ قٍ رَ."},{"book":"عِسِرَيِلَ مَنفّيٍ ١","chapter":"5","verse":"23","text":"ﭑ مَ وَلِكّيٍ وُرِيٍ رَفٌرٌ مَ نّ كٍلِقٍ لِبَن هَن بَا دّ رَ. ﭑ عٍ شِرِ مَ عٍ بٌورٍ رَ، عَلَكٌ ﭑ شَ عٍ رَحّرّ بَا قَرِ هَن عِ وَ مَ دّننَشّ شْن. مّننِ ﭑ عٍ رَقُلُنمَ، عِ قَ عٍ شَنِن. ﭑ تَن وَ مَ نَشَن شْن نَ وَلِ سَرٍ رَ، عِ شَ بَلٌي قِ ﭑ تَن نُن ﭑ مَ مِشِيٍ مَ.»"},{"book":"عِسِرَيِلَ مَنفّيٍ ١","chapter":"5","verse":"24","text":"مَنفّ شِرَ مِ نَشَ سّدِرِ وُرِ نُن سِثِرّ وُرِ بِرِن سٌ مَنفّ سُلٍمَنِ يِ رَ، عَ نُ وَ مَ نَشَن شْن."},{"book":"عِسِرَيِلَ مَنفّيٍ ١","chapter":"5","verse":"25","text":"حّ يٌ حّ، مَنفّ سُلٍمَنِ نُ قَرِن بُسَلِ وُلُ تٌنفٌ سٌلٌمَسَشَن نُن تُرٍ قِقَ مْشْحّن قِمَ نّ شِرَ مِ مَ عَ شَ بَنشِ بَلٌي شَ قٍ رَ."},{"book":"عِسِرَيِلَ مَنفّيٍ ١","chapter":"5","verse":"26","text":"عَلَتَلَ شَشِلِمَيَ قِ نّ سُلٍمَنِ مَ عَلْ عَ عَ قَلَ عَ بّ كِ نَشّ. دّقَنيِ نَشَ لُ شِرَ مِ نُن سُلٍمَنِ تَفِ، عٍ قَ سَاتّ شِرِ عٍ بٌورٍ بّ."},{"book":"عِسِرَيِلَ مَنفّيٍ ١","chapter":"5","verse":"27","text":"مَنفّ سُلٍمَنِ نَشَ عِسِرَيِلَكَ وُلُ تٌنفٌ سَشَن يَمَرِ عٍ شَ وَلِ عَ بّ."},{"book":"عِسِرَيِلَ مَنفّيٍ ١","chapter":"5","verse":"28","text":"كِكٍ يٌ كِكٍ، عَ نَشَ مِشِ وُلُ قُ رَ سِفَ لِبَن بْشِ مَ، عٍ شَ وَلِ كِكٍ كٍرٍن مّننِ، عٍ قَ كِكٍ قِرِن نَبَ عٍ شْنيِ. عَدٌنِرَ مِ نَن نُ نَ نَ قٍ شُنيِ رَ."},{"book":"عِسِرَيِلَ مَنفّيٍ ١","chapter":"5","verse":"29","text":"مِشِ وُلُ تٌنفٌ سٌلٌقٍرٍ نَن نُ كٌتٍ مَشَنِنمَ، مِشِ وُلُ تٌنفٌ سٌلٌمَسَشَن نَن نُ فّمّ مَسٌلِمَ مَنفّ سُلٍمَنِ بّ فٍيَيٍ كْن نَ لِبَن."},{"book":"عِسِرَيِلَ مَنفّيٍ ١","chapter":"5","verse":"30","text":"سُلٍمَنِ شَ فٌمِنَيٍ نُ بَرَ مِشِ وُلُ سَشَن كّمّ سَشَن سُفَندِ نَشٍيٍ نُ وَلِ شُن مَتٌمَ عَ رَ."},{"book":"عِسِرَيِلَ مَنفّيٍ ١","chapter":"5","verse":"31","text":"مَنفّ نُ بَرَ يَامَرِ قِ، عَ وَلِكّيٍ شَ فّمّ شُنفبٍ تٌقَنيِيٍ مَسٌلِ نَشٍيٍ قِندِ مَ عَلَ شَ بَنشِ سَنبُنيِ رَ."},{"book":"عِسِرَيِلَ مَنفّيٍ ١","chapter":"5","verse":"32","text":"سُلٍمَنِ نُن شِرَ مِ شَ بَنشِتِيٍ نُن فٍبَلَكَيٍ نَشَ فّمّيٍ مَسٌلِ."}]}