{"data":[{"book":"Mose 3","chapter":"11","verse":"1","text":"Yehowa gblɔ na Mose kple Aron bena,"},{"book":"Mose 3","chapter":"11","verse":"2","text":"“Migblɔ na Israelviwo be, ‘Le lã siwo katã nɔa anyigba dzi la, esiawoe nye esiwo miaɖu."},{"book":"Mose 3","chapter":"11","verse":"3","text":"Miate ŋu aɖu lã sia lã si ƒe afɔkli me fe, eye wòdzɔa nu gaɖuna."},{"book":"Mose 3","chapter":"11","verse":"4","text":"“ ‘Lã aɖewo li siwo dzɔa nu gaɖuna alo woƒe afɔkli me koe fe, gake migaɖu wo o. Togbɔ be kposɔ ɖua nu, dzonɛ gaɖuna hã la, eƒe afɔkli me mefe o. Enye lã makɔmakɔ na mi."},{"book":"Mose 3","chapter":"11","verse":"5","text":"Xɔfie, togbɔ be edzɔa nu gaɖuna hã la, eƒe afɔkli me mefe o. Enye la makɔmakɔ na mi."},{"book":"Mose 3","chapter":"11","verse":"6","text":"Fɔmizi, togbɔ be edzɔa nu gaɖuna hã la, eƒe afɔkli me mefe o. Lã makɔmakɔ wònye na mi."},{"book":"Mose 3","chapter":"11","verse":"7","text":"Ha, togbɔ be eƒe afɔkli me fe hã la, medzɔa nu gaɖuna o. Lã makɔmakɔ wònye na mi."},{"book":"Mose 3","chapter":"11","verse":"8","text":"Mele be miaɖu eƒe lã loo alo aka asi eƒe kukua teti hã ŋu o. Nu makɔmakɔ wònye na mi."},{"book":"Mose 3","chapter":"11","verse":"9","text":"“ ‘Le tɔmelãwo katã gome la, miekpɔ mɔ aɖu ɖe sia ɖe si ŋu adza kple tsro le, ne woɖe wo tso tɔsisiwo me loo alo atsiaƒu me."},{"book":"Mose 3","chapter":"11","verse":"10","text":"Ke lã siwo katã le atsiaƒu me alo tɔ me esiwo ŋu adza alo tsro mele o, woɖale lã siwo katã ƒua tsi dome alo nu gbagbe bubu siwo katã le tɔ me dome o, wonye ŋunyɔnu na mi."},{"book":"Mose 3","chapter":"11","verse":"11","text":"Esi wònye be wonye ŋunyɔnuwo na mi ta la, migaɖu woƒe lã o, eye woƒe kukua hã nanyɔ ŋu na mi."},{"book":"Mose 3","chapter":"11","verse":"12","text":"Nu gbagbe ɖe sia ɖe si le tɔ me, esi ŋu tsro kple adza mele o la nanye ŋunyɔnu na mi."},{"book":"Mose 3","chapter":"11","verse":"13","text":"“ ‘Xe siawo nanyɔ ŋu na mi, eye miaɖu wo o, elabena wonye ŋunyɔnuwo: hɔ̃, akaga, akpo,"},{"book":"Mose 3","chapter":"11","verse":"14","text":"aʋako dzĩtɔwo kple yibɔtɔwo,"},{"book":"Mose 3","chapter":"11","verse":"15","text":"akpaviã ƒomevi vovovoawo,"},{"book":"Mose 3","chapter":"11","verse":"16","text":"adzexe si to dzo ɖe ta, adzexe ŋutɔ, golo, tsalɛ̃, aʋako,"},{"book":"Mose 3","chapter":"11","verse":"17","text":"ʋlukuku, tsimese, kple aŋɔɣi,"},{"book":"Mose 3","chapter":"11","verse":"18","text":"favieʋuto, aluge kple akaga,"},{"book":"Mose 3","chapter":"11","verse":"19","text":"damixe, ako ƒomeviwo, agudzixe kple agutɔ."},{"book":"Mose 3","chapter":"11","verse":"20","text":"“ ‘Nudzodzoe siwo katã zɔna le afɔ ene dzi, woanye ŋunyɔnu na mi."},{"book":"Mose 3","chapter":"11","verse":"21","text":"Ke nudzodzoe aɖewo li siwo zɔna le afɔ ene dzi, esiwo miate ŋu aɖu. Esiawoe nye esiwo te afɔwo le hena kpotiti le anyigba."},{"book":"Mose 3","chapter":"11","verse":"22","text":"Esiwo miaɖu woe nye ʋetsuvi tɔgbiwo katã, gbagblami kple abɔ ƒomeviwo katã."},{"book":"Mose 3","chapter":"11","verse":"23","text":"Miekpɔ mɔ aɖu nu bubu siwo katã dzona, eye woto afɔ ene la dometɔ aɖeke o."},{"book":"Mose 3","chapter":"11","verse":"24","text":"“ ‘Ame sia ame si aka asi woƒe kukua ŋu la ŋu makɔ o va se ɖe fiẽ,"},{"book":"Mose 3","chapter":"11","verse":"25","text":"eye ele nɛ be wòanya eƒe awuwo enumake. Ele nɛ hã be wòaɖe eɖokui ɖe aga va se ɖe fiẽ abe ame si ŋuti mekɔ o ene."},{"book":"Mose 3","chapter":"11","verse":"26","text":"“ ‘Ame si ka asi lã si ƒe afɔkli me mefe tututu o, alo lã si medzɔa nu gaɖuna o ŋu la hã ŋuti mekɔ o va se ɖe fiẽ."},{"book":"Mose 3","chapter":"11","verse":"27","text":"Miekpɔ mɔ aɖu lã afɔene siwo ƒe afɔwo nu fetsu le o. Ame si ka asi woƒe kukua ŋu hã ŋuti mekɔ o, va se ɖe fiẽ."},{"book":"Mose 3","chapter":"11","verse":"28","text":"Ele be ame si atsɔ eƒe kukua aƒu gbe la nanya eƒe awuwo, eye eŋuti makɔ o va se ɖe fiẽ, elabena mede se na mi tso wo ŋu."},{"book":"Mose 3","chapter":"11","verse":"29","text":"“ ‘Lã siwo zɔna le anyigba, eye wo ŋu mekɔ na mi o la woe nye, adɔ, afi kple adoglo ƒomeviwo,"},{"book":"Mose 3","chapter":"11","verse":"30","text":"xɔmenyatri, ve, adoglo, atɔ kple agama."},{"book":"Mose 3","chapter":"11","verse":"31","text":"Ame sia ame si ka asi nu siawo ƒe kukuawo ŋu la ŋu mekɔ o va se ɖe fiẽ."},{"book":"Mose 3","chapter":"11","verse":"32","text":"Nu sia nu si dzi nu siawo dometɔ aɖe ƒe kukua ge dze la ŋu mekɔ o. Ne ege dze nu si wowɔ kple ati, avɔ, ɖovu alo kotoku aɖe dzi la, ele be woaklɔe kple tsi alo anyae, eye eŋuti makɔ o va se ɖe fiẽ. Le esia megbe la, woagate ŋu awɔ eŋu dɔ."},{"book":"Mose 3","chapter":"11","verse":"33","text":"Ne ege dze agba aɖe si wome kple tsu me la, nu sia nu si le agba la me la ŋu mekɔ o, eye ele be woagbã agba la."},{"book":"Mose 3","chapter":"11","verse":"34","text":"Ne tsi si wotsɔ klɔ nu makɔmakɔ aɖe ŋu hlẽ ɖe nuɖuɖu aɖe ŋu la, nuɖuɖu la ŋu mekɔ o. Nunono si le agba makɔmakɔ aɖe me hã ŋu mekɔ o."},{"book":"Mose 3","chapter":"11","verse":"35","text":"Ne lã makɔmakɔ siawo dometɔ aɖe ƒe kukua ka abolokpo aɖe ŋu la, abolokpo la hã ŋu mekɔ o, eya ta ele be woagbãe."},{"book":"Mose 3","chapter":"11","verse":"36","text":"Ne nu siawo ƒe kuku aɖe ge ɖe tɔʋu alo tsigago aɖe si me tsi le la me la, tsi la menye tsi makɔmakɔ o, gake ame si ɖe nu kukua le tsia me ya la ŋu mekɔ o."},{"book":"Mose 3","chapter":"11","verse":"37","text":"Ne nu kukua ka nuku aɖe si ƒã ge wole ŋu la, nuku la mezu nuku makɔmakɔ o."},{"book":"Mose 3","chapter":"11","verse":"38","text":"Ke ne nukua ƒo tsi hafi nu kuku la ge ɖe edzi la, ekema nuku ƒotsi la ŋu mekɔ o."},{"book":"Mose 3","chapter":"11","verse":"39","text":"“ ‘Ne dɔléle wu lã aɖe si ŋu woɖe mɔ le be woaɖu la, ame si ka asi lã la ƒe kukua ŋu la ŋu mekɔ o va se ɖe fiẽ."},{"book":"Mose 3","chapter":"11","verse":"40","text":"Gawu la, ele be ame si ɖu eƒe lã alo tsɔe yi ɖaƒu gbe la nanya eƒe awuwo, eye eŋuti makɔ o va se ɖe fiẽ."},{"book":"Mose 3","chapter":"11","verse":"41","text":"“ ‘Nu gbagbe ɖe sia ɖe si tana le anyigba dzi la nye nu si woatsri; womaɖui o."},{"book":"Mose 3","chapter":"11","verse":"42","text":"Migaɖu nu gbagbe si tana le anyigba le eƒe ƒodo dzi alo wòzɔna kple afɔ ene loo alo le afɔ geɖewo dzi la o. Enye nu si woatsri."},{"book":"Mose 3","chapter":"11","verse":"43","text":"Migaƒo ɖi mia ɖokuiwo to asikaka wo ŋu me o."},{"book":"Mose 3","chapter":"11","verse":"44","text":"Nyee nye Yehowa, miaƒe Mawu. Minɔ dzadzɛe le nu siawo ŋuti, eye mianɔ kɔkɔe, elabena kɔkɔetɔe menye. Eya ta migaƒo ɖi mia ɖokuiwo to asikaka nu siwo tana le anyigba la dometɔ aɖeke ŋu me o."},{"book":"Mose 3","chapter":"11","verse":"45","text":"Elabena nyee nye Yehowa si kplɔ mi tso Egiptenyigba dzi be manye miaƒe Mawu. Ele na mi be mianɔ kɔkɔe, elabena kɔkɔetɔe menye."},{"book":"Mose 3","chapter":"11","verse":"46","text":"“ ‘Esiawoe nye se siwo ku ɖe lãwo, xewo kple nu siwo katã ƒua tsi alo tana le anyigba la ŋu."},{"book":"Mose 3","chapter":"11","verse":"47","text":"Esiawoe nye vovototo siwo le nu siwo ŋuti kɔ, eye woaɖu wo kple nu siwo ŋuti mekɔ o, eye womaɖu wo o le nu gbagbe siwo nye lãwo le anyigba dzi la dome.’ ”"}]}