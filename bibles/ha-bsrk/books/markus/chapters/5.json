{"data":[{"book":"Markus","chapter":"5","verse":"1","text":"Suka ƙetare tafkin suka je yankin Gerasenawa.5.1 Waɗansu rubuce-rubucen hannu na dā suna da Gadarenes; Waɗansu rubuce-rubucen hannu na dā suna da Gergesenes"},{"book":"Markus","chapter":"5","verse":"2","text":"Da Yesu ya sauka daga jirgin ruwa, sai wani mutum mai mugun ruhu ya fito daga kaburbura, ya tarye shi."},{"book":"Markus","chapter":"5","verse":"3","text":"Wannan mutumin ya mai da kaburbura gidansa. Kuma ba wanda ya iya daure shi, ko da sarƙa ma."},{"book":"Markus","chapter":"5","verse":"4","text":"Gama an sha daure shi hannu da ƙafa da sarƙa, amma yakan tsintsinke sarƙar, yă kuma karye ƙarafan da suke ƙafafunsa. Ba wanda yake da ƙarfin da zai iya yă riƙe shi."},{"book":"Markus","chapter":"5","verse":"5","text":"Dare da rana, sai yă dinga kuka yana ƙuƙƙuje jikinsa da duwatsu a cikin kaburbura da kan tuddai."},{"book":"Markus","chapter":"5","verse":"6","text":"Da ya hangi Yesu daga nesa, sai ya ruga da gudu, ya zo ya durƙusa a gabansa."},{"book":"Markus","chapter":"5","verse":"7","text":"Ya yi ihu da babbar murya ya ce, “Ina ruwanka da ni Yesu, Ɗan Allah Mafi Ɗaukaka? Ka rantse da Allah cewa ba za ka ba ni azaba ba!”"},{"book":"Markus","chapter":"5","verse":"8","text":"Gama Yesu ya riga ya ce masa, “Ka fita daga jikin mutumin nan, kai mugun ruhu!”"},{"book":"Markus","chapter":"5","verse":"9","text":"Sai Yesu ya tambaye shi ya ce, “Mene ne sunanka?”"},{"book":"Markus","chapter":"5","verse":"10","text":"Sai ya yi ta roƙon Yesu, kada yă kore su daga wurin."},{"book":"Markus","chapter":"5","verse":"11","text":"A kan tudun da yake nan kusa kuwa, akwai wani babban garken aladu, suna kiwo."},{"book":"Markus","chapter":"5","verse":"12","text":"Sai aljanun suka roƙi Yesu, suka ce, “Tura mu cikin aladun nan, ka bari mu shiga cikinsu.”"},{"book":"Markus","chapter":"5","verse":"13","text":"Ya kuwa yarda musu, sai mugayen ruhohin suka fita suka shiga cikin aladun. Garken kuwa, yana da kusan aladu dubu biyu, suka gangara daga kan tudun zuwa cikin tafkin, suka nutse."},{"book":"Markus","chapter":"5","verse":"14","text":"Masu kiwon aladun kuwa suka ruga da gudu zuwa cikin gari da ƙauyuka, suka ba da wannan labari. Sai mutanen suka fito, domin su ga abin da ya faru."},{"book":"Markus","chapter":"5","verse":"15","text":"Da suka kai wajen Yesu, sai suka ga mutumin da dā yake da tulin aljanun yana zaune a wurin, sanye da tufafi kuma cikin hankalinsa, sai suka ji tsoro."},{"book":"Markus","chapter":"5","verse":"16","text":"Waɗanda suka ga abin da ya faru, suka ba da labarin abin da ya faru da mai aljanun, da kuma aladun."},{"book":"Markus","chapter":"5","verse":"17","text":"Sai mutane suka fara roƙon Yesu yă bar yankinsu."},{"book":"Markus","chapter":"5","verse":"18","text":"Yesu yana kan shiga cikin jirgin ruwa ke nan, sai mutumin da dā yake da aljanun ya roƙa yă bi shi."},{"book":"Markus","chapter":"5","verse":"19","text":"Yesu bai yardar masa ba, amma ya ce, “Ka tafi gida wurin iyalinka, ka gaya musu babban alherin da Ubangiji ya yi maka, da yadda ya yi maka jinƙai.”"},{"book":"Markus","chapter":"5","verse":"20","text":"Sai mutumin ya tafi, ya yi ta ba da labari a cikin Dekafolis5.20 Wato, Birane Goma a kan babban alherin da Yesu ya yi masa. Dukan mutane kuwa suka yi mamaki."},{"book":"Markus","chapter":"5","verse":"21","text":"Da Yesu ya sāke ƙetarewa cikin jirgin ruwa zuwa ɗaya hayen tafkin, sai taro mai yawa ya taru kewaye da shi yayinda yake a bakin tafkin."},{"book":"Markus","chapter":"5","verse":"22","text":"Sai ɗaya a cikin masu mulkin majami’a, wanda ake kira Yayirus ya zo wurin. Da ganin Yesu, sai ya durƙusa a gabansa,"},{"book":"Markus","chapter":"5","verse":"23","text":"ya roƙe shi da gaske ya ce, “Ƙaramar diyata tana bakin mutuwa. In ka yarda, ka zo ka ɗibiya hannunka a kanta, domin ta warke, ta kuma rayu.”"},{"book":"Markus","chapter":"5","verse":"24","text":"Sai Yesu ya tafi tare da shi."},{"book":"Markus","chapter":"5","verse":"25","text":"A can kuwa akwai wata mace, wadda ta yi shekaru goma sha biyu tana zub da jini."},{"book":"Markus","chapter":"5","verse":"26","text":"Ta kuma sha wahala ƙwarai a hannun likitoci da yawa, har ta kashe duk abin da take da shi, amma maimakon samun sauƙi, sai ciwon ya ƙara muni."},{"book":"Markus","chapter":"5","verse":"27","text":"Da ta ji labarin Yesu, sai ta zo ta bayansa, a cikin taron, ta taɓa rigarsa,"},{"book":"Markus","chapter":"5","verse":"28","text":"domin ta yi tunani cewa, “Ko da rigunarsa ma na taɓa, zan warke.”"},{"book":"Markus","chapter":"5","verse":"29","text":"Nan da take, zub da jininta ya tsaya, sai ta ji a jikinta ta rabu da shan wahalarta."},{"book":"Markus","chapter":"5","verse":"30","text":"Nan da nan Yesu ya gane cewa, iko ya fita daga gare shi. Sai ya juya a cikin taron ya yi tambaya, “Wa ya taɓa rigata?”"},{"book":"Markus","chapter":"5","verse":"31","text":"Sai almajiransa suka ce, “Kana ganin mutane suna matsinka, duk da haka kana tambaya, ‘Wa ya taɓa ni?’ ”"},{"book":"Markus","chapter":"5","verse":"32","text":"Amma Yesu ya ci gaba da dubawa don yă ga wa ya taɓa shi."},{"book":"Markus","chapter":"5","verse":"33","text":"Matar, da yake ta san abin da ya faru da ita, sai ta zo ta durƙusa a gabansa, da tsoro da rawan jiki, ta kuma gaya masa dukan abin da ya faru."},{"book":"Markus","chapter":"5","verse":"34","text":"Sai ya ce mata, “Diyata, bangaskiyarki ta warkar da ke. Ki sauka lafiya, kin kuma rabu da dukan wahalarki.”"},{"book":"Markus","chapter":"5","verse":"35","text":"Yayinda Yesu yana cikin magana, sai waɗansu mutane daga gidan Yayirus, mai mulkin majami’a, suka zo suka ce, “Diyarka ta rasu. Kada ma ka wahal da Malam.”"},{"book":"Markus","chapter":"5","verse":"36","text":"Yesu bai kula da abin da suka faɗa ba, sai ya ce wa mai mulkin majami’ar, “Kada ka ji tsoro, ka gaskata kawai.”"},{"book":"Markus","chapter":"5","verse":"37","text":"Bai bar kowa ya bi shi ba, sai Bitrus, Yaƙub da Yohanna ɗan’uwan Yaƙub."},{"book":"Markus","chapter":"5","verse":"38","text":"Da suka iso gidan mai mulkin majami’ar, sai Yesu ya ga ana hayaniya, mutane suna kuka da kururuwa."},{"book":"Markus","chapter":"5","verse":"39","text":"Sai ya shiga ciki, ya ce musu, “Mene ne dalilin wannan hayaniya da kuka? Yarinyar ba mutuwa ne ta yi ba, barci take yi.”"},{"book":"Markus","chapter":"5","verse":"40","text":"Sai suka yi masa dariya."},{"book":"Markus","chapter":"5","verse":"41","text":"Sai ya kama hannunta ya ce mata, “Talita kum!” (Wato, “Ƙaramar yarinya, na ce miki, tashi!”)."},{"book":"Markus","chapter":"5","verse":"42","text":"Nan da nan, sai yarinyar ta tashi ta yi tafiya (shekarunta goma sha biyu ne). Saboda wannan, suka yi mamaki ƙwarai."},{"book":"Markus","chapter":"5","verse":"43","text":"Sai ya ba da umarni mai tsanani, kada kowa yă san kome game da wannan. Sai ya ce musu, su ba ta wani abu tă ci."}]}