{"data":[{"book":"1 Péter","chapter":"3","verse":"1","text":"Hasonlóképpen az asszonyok engedelmeskedjenek férjüknek, hogy ha közülük egyesek nem engedelmeskednének is az igének, feleségük magaviselete ige nélkül is nyerje meg őket,"},{"book":"1 Péter","chapter":"3","verse":"2","text":"figyelve istenfélő és tiszta életetekre."},{"book":"1 Péter","chapter":"3","verse":"3","text":"Akiknek ékessége ne legyen külsőséges: hajfonogatás, arany ékszer vagy fényes öltözet,"},{"book":"1 Péter","chapter":"3","verse":"4","text":"hanem a szív elrejtett embere: a szelíd és csendes lélek maradandóságával. Ez igen értékes az Isten előtt."},{"book":"1 Péter","chapter":"3","verse":"5","text":"Így ékesítették magukat hajdan a szent asszonyok is, akik Istenben reménykedtek és engedelmeskedtek férjüknek."},{"book":"1 Péter","chapter":"3","verse":"6","text":"Ahogyan Sára is engedelmeskedett Ábrahámnak, urának nevezve őt. Akinek leányai lesztek, ha jót cselekedtek és nem féltek semmiféle fenyegetéstől."},{"book":"1 Péter","chapter":"3","verse":"7","text":"A férfiak hasonlóképpen megértően éljenek együtt feleségükkel, mint gyengébb nemmel, tiszteletet adva nekik, mint akik örökös társaik az élet kegyelmében, hogy imádságaitok meg ne hiúsuljanak."},{"book":"1 Péter","chapter":"3","verse":"8","text":"Végül pedig legyetek mindnyájan együtt érzők, rokonérzelműek, atyafiszeretők, irgalmasak, alázatosak."},{"book":"1 Péter","chapter":"3","verse":"9","text":"Ne fizessetek gonosszal a gonoszért, vagy szidalommal a szidalomért, sőt ellenkezőleg: áldást mondjatok, tudva, hogy arra hívattatok el, hogy áldást örököljetek."},{"book":"1 Péter","chapter":"3","verse":"10","text":"Mert aki szeretne örülni az életnek, és jó napokat látni, őrizze meg nyelvét a gonosztól, és ajkait, hogy ne szóljanak álnokságot;"},{"book":"1 Péter","chapter":"3","verse":"11","text":"Forduljon el a gonosztól, és cselekedjék jót,"},{"book":"1 Péter","chapter":"3","verse":"12","text":"Mert az Úr szeme az igazakon van,"},{"book":"1 Péter","chapter":"3","verse":"13","text":"Ki az, aki bántalmaz titeket, ha a jónak követői lesztek?"},{"book":"1 Péter","chapter":"3","verse":"14","text":"De ha szenvedtek is az igazságért, boldogok vagytok. Fenyegetésüktől pedig ne féljetek, se zavarba ne essetek."},{"book":"1 Péter","chapter":"3","verse":"15","text":"Az Úr Krisztust pedig szenteljétek meg szívetekben. Mindig készek legyetek megfelelni mindenkinek, aki számot kér tőletek a bennetek lévő reménységről"},{"book":"1 Péter","chapter":"3","verse":"16","text":"szelíden, tisztességtudóan és jó lelkiismerettel, hogy megszégyenüljenek azok, akik a Krisztusban való jó életeteket gyalázzák."},{"book":"1 Péter","chapter":"3","verse":"17","text":"Mert jobb, ha jót cselekedve, mintsem gonoszt cselekedve szenvedtek, ha így akarja Isten."},{"book":"1 Péter","chapter":"3","verse":"18","text":"Mert Krisztus is szenvedett egyszer a bűnökért, mint igaz a nem igazakért, hogy minket Istenhez vezéreljen. Megölettetett ugyan test szerint, de megelevenítetett Lélek szerint."},{"book":"1 Péter","chapter":"3","verse":"19","text":"Így ment el a börtönben lévő lelkekhez, és prédikált azoknak,"},{"book":"1 Péter","chapter":"3","verse":"20","text":"akik egykor engedetlenek voltak, amikor Isten Nóé napjaiban türelmesen várakozott, a bárka készítésekor, amelyben csak nyolc lélek menekült meg víz által."},{"book":"1 Péter","chapter":"3","verse":"21","text":"Ami minket is megtart most, mint a keresztség képmása, ami nem a test szennyének a lemosása, hanem könyörgés Istenhez jó lelkiismeretért Jézus Krisztus feltámadása által."},{"book":"1 Péter","chapter":"3","verse":"22","text":"Ő fölmenvén a mennybe, Istennek jobbján van, és alávettettek neki az angyalok, hatalmasságok és erők."}]}