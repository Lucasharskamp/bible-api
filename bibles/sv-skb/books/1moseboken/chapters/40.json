{"data":[{"book":"1 Moseboken","chapter":"40","verse":"1","text":"Efter en tid hände det sig att munskänken till kungen i Egypten och hans bagare, förolämpade sin herre, Egyptens kung."},{"book":"1 Moseboken","chapter":"40","verse":"2","text":"Farao var vred mot sina två förmän – mot förmannen över munskänkarna och förmannen över bagarna."},{"book":"1 Moseboken","chapter":"40","verse":"3","text":"Han satte dem i förvar i generalens hus, chefen över livvakten, i fängelset, platsen där Josef var bunden."},{"book":"1 Moseboken","chapter":"40","verse":"4","text":"Chefen över livvakten befallde Josef att vara med dem och han betjänade dem. Dagarna gick och de förblev i fängelset."},{"book":"1 Moseboken","chapter":"40","verse":"5","text":"En natt hade de båda – munskänken och bagaren hos kungen i Egypten som satt fängslade – var sin dröm. Var och en med sin egen uttydning (betydelse)."},{"book":"1 Moseboken","chapter":"40","verse":"6","text":"Josef kom till dem på morgonen och såg dem, och de såg bekymrade ut."},{"book":"1 Moseboken","chapter":"40","verse":"7","text":"Han frågade faraos förmän som var med honom i fängelset i hans herres hus: ”Varför ser ni så bekymrade ut idag?”"},{"book":"1 Moseboken","chapter":"40","verse":"8","text":"De sade till honom: ”Vi har drömt en dröm och det finns ingen som kan tolka den.”"},{"book":"1 Moseboken","chapter":"40","verse":"9","text":"Munskänkarnas förman berättade sin dröm för Josef och sade till honom: ”I min dröm såg jag vin framför mig,"},{"book":"1 Moseboken","chapter":"40","verse":"10","text":"och i vinet var tre kvistar och på dem sköt knoppar fram, och dess klasar bar fram (mogna) druvor för skörd,"},{"book":"1 Moseboken","chapter":"40","verse":"11","text":"och faraos bägare var i min hand och jag tog druvorna och pressade dem i faraos bägare och jag gav bägaren till faraos hand.”"},{"book":"1 Moseboken","chapter":"40","verse":"12","text":"Josef sade till honom: ”Detta är uttydningen, de tre grenarna är tre dagar."},{"book":"1 Moseboken","chapter":"40","verse":"13","text":"Om tre dagar ska farao lyfta upp ditt huvud och upprätta dig till din ställning (tjänst – hebr. ken; samma ord som översätts ”fundament” i 2 Mos 30:18), du ska ge farao bägaren i hans hand så som du tidigare gjort, när du var hans förman."},{"book":"1 Moseboken","chapter":"40","verse":"14","text":"Men kom ihåg mig när det går väl för dig, och visa mig nåd (omsorgsfull kärlek, trofasthet – chesed) och berätta om mig för farao och för mig ut ur detta hus."},{"book":"1 Moseboken","chapter":"40","verse":"15","text":"För jag har verkligen blivit (oskyldigt) bortrövad från hebréernas land och inte heller här har jag gjort något som förtjänar att jag har hamnat i fängelsehålan.”"},{"book":"1 Moseboken","chapter":"40","verse":"16","text":"När bagarnas förman såg att uttydningen var god, sade han till Josef: ”Jag hade också en dröm, och i den såg jag tre korgar med bröd som var på mitt huvud."},{"book":"1 Moseboken","chapter":"40","verse":"17","text":"I den översta korgen fanns alla sorters bakat bröd för farao men fåglarna åt upp det i korgen på mitt huvud.”"},{"book":"1 Moseboken","chapter":"40","verse":"18","text":"Josef svarade och sade: ”Detta är uttydningen, de tre korgarna är tre dagar."},{"book":"1 Moseboken","chapter":"40","verse":"19","text":"Om tre dagar ska farao lyfta upp (ta av) ditt huvud från dig, han ska hänga upp dig på trä och fåglarna ska äta upp allt ditt kött från din kropp.”"},{"book":"1 Moseboken","chapter":"40","verse":"20","text":"Tre dagar senare, på faraos födelsedag, ställde han till fest för alla sina tjänare. Han ”lyfte upp huvudet” (upphöjde) på sin förman över munskänkarna [återinsatte honom i tjänst, se vers 13] och ”lyfte upp huvudet” (halshögg) på sin förman över bagarna."},{"book":"1 Moseboken","chapter":"40","verse":"21","text":"Han återinsatte förmannen för munskänkarna i hans ämbete och han gav bägaren till faraos hand."},{"book":"1 Moseboken","chapter":"40","verse":"22","text":"Men han hängde upp förmannen för bagarna [på trä – dödade honom], i enlighet med det som Josef uttytt för dem. [1 Mos 40:19]"},{"book":"1 Moseboken","chapter":"40","verse":"23","text":"Men förmannen för munskänkarna kom inte ihåg Josef utan glömde bort honom."}]}