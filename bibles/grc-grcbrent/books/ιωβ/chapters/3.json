{"data":[{"book":"ΙΩΒ","chapter":"3","verse":"1","text":"Μετὰ τοῦτο ἤνοιξεν Ἰὼβ τὸ στόμα αὐτοῦ,"},{"book":"ΙΩΒ","chapter":"3","verse":"2","text":"καὶ κατηράσατο τὴν ἡμέραν αὐτοῦ, λέγων,"},{"book":"ΙΩΒ","chapter":"3","verse":"3","text":"Ἀπόλοιτο ἡ ἡμέρα ἐν ᾗ ἐγεννήθην, καὶ ἡ νὺξ ἐκείνη ᾗ εἶπαν, Ἰδοὺ ἄρσεν."},{"book":"ΙΩΒ","chapter":"3","verse":"4","text":"Ἡ νὺξ ἐκείνη εἴη σκότος, καὶ μὴ ἀναζητήσαι αὐτὴν ὁ Κύριος ἄνωθεν, μηδὲ ἔλθοι εἰς αὐτὴν φέγγος·"},{"book":"ΙΩΒ","chapter":"3","verse":"5","text":"Ἐκλάβοι δὲ αὐτὴν σκότος καὶ σκιὰ θανάτου, ἐπέλθοι ἐπʼ αὐτὴν γνόφος·"},{"book":"ΙΩΒ","chapter":"3","verse":"6","text":"καταραθείη ἡ ἡμέρα καὶ ἡ νὺξ ἐκείνη, ἀπενέγκοιτο αὐτὴν σκότος· μὴ εἴη εἰς ἡμέρας ἐνιαυτοῦ, μηδὲ ἀριθμηθείη εἰς ἡμέρας μηνῶν."},{"book":"ΙΩΒ","chapter":"3","verse":"7","text":"Ἀλλὰ ἡ νὺξ ἐκείνη εἴη ὀδύνη, καὶ μὴ ἔλθοι ἐπʼ αὐτὴν εὐφροσύνη, μηδὲ χαρμονή·"},{"book":"ΙΩΒ","chapter":"3","verse":"8","text":"Ἀλλὰ καταράσαιτο αὐτὴν ὁ καταρώμενος τὴν ἡμέραν ἐκείνην, ὁ μέλλων τὸ μέγα κῆτος χειρώσασθαι."},{"book":"ΙΩΒ","chapter":"3","verse":"9","text":"Σκοτωθείη τὰ ἄστρα τῆς νυκτὸς ἐκείνης· ὑπομείναι, καὶ εἰς φωτισμὸν μὴ ἔλθοι, καὶ μὴ ἴδοι Ἑωσφόρον ἀνατέλλοντα."},{"book":"ΙΩΒ","chapter":"3","verse":"10","text":"Ὅτι οὐ συνέκλεισε πύλας γαστρὸς μητρός μου, ἀπήλλαξε γὰρ ἂν πόνον ἀπὸ ὀφθαλμῶν μου."},{"book":"ΙΩΒ","chapter":"3","verse":"11","text":"Διατί γὰρ ἐν κοιλίᾳ οὐκ ἐτελεύτησα; ἐκ γαστρὸς δὲ ἐξῆλθον, καὶ οὐκ εὐθὺς ἀπωλόμην;"},{"book":"ΙΩΒ","chapter":"3","verse":"12","text":"Ἱνατί δὲ συνήντησάν μοι τὰ γόνατα; ἱνατί δὲ μαστοὺς ἐθήλασα;"},{"book":"ΙΩΒ","chapter":"3","verse":"13","text":"νῦν ἂν κοιμηθεὶς ἡσύχασα, ὑπνώσας δὲ ἀνεπαυσάμην"},{"book":"ΙΩΒ","chapter":"3","verse":"14","text":"Νῦν ἂν κοιμηθεὶς ἡσύχασα, ὑπνώσας δὲ ἀνεπαυσάμην μετὰ βασιλέων βουλευτῶν γῆς οἳ ἐγαυριῶντο ἐπὶ ξίφεσιν,"},{"book":"ΙΩΒ","chapter":"3","verse":"15","text":"ἢ μετὰ ἀρχόντων, ὧν πολὺς ὁ χρυσός, οἳ ἔπλησαν τοὺς οἴκους αὐτῶν ἀργυρίου·"},{"book":"ΙΩΒ","chapter":"3","verse":"16","text":"Ἢ ὥσπερ ἔκτρωμα ἐκπορευόμενον ἐκ μήτρας μητρὸς, ἢ ὥσπερ νήπιοι, οἳ οὐκ εἶδον φῶς·"},{"book":"ΙΩΒ","chapter":"3","verse":"17","text":"Ἐκεῖ ἀσεβεῖς ἐξέκαυσαν θυμὸν ὀργῆς, ἐκεῖ ἀνεπαύσαντο κατάκοποι τῷ σώματι."},{"book":"ΙΩΒ","chapter":"3","verse":"18","text":"Ὁμοθυμαδὸν δὲ οἱ αἰώνιοι οὐκ ἤκουσαν φωνὴν φορολόγου."},{"book":"ΙΩΒ","chapter":"3","verse":"19","text":"Μικρὸς καὶ μέγας ἐκεῖ ἐστι, καὶ θεράπων δεδοικὼς τὸν κύριον αὐτοῦ."},{"book":"ΙΩΒ","chapter":"3","verse":"20","text":"Ἱνατί γὰρ δέδοται τοῖς ἐν πικρίᾳ φῶς; ζωὴ δὲ ταῖς ἐν ὀδύναις ψυχαῖς,"},{"book":"ΙΩΒ","chapter":"3","verse":"21","text":"οἳ ἱμείρονται τοῦ θανάτου, καὶ οὐ τυγχάνουσιν ἀνορύσσοντες ὥσπερ θησαυροὺς,"},{"book":"ΙΩΒ","chapter":"3","verse":"22","text":"περιχαρεῖς δὲ ἐγένοντο ἐὰν κατατύχωσι;"},{"book":"ΙΩΒ","chapter":"3","verse":"23","text":"Θάνατος ἀνδρὶ ἀνάπαυμα, συνέκλεισεν γὰρ ὁ Θεὸς κατʼ αὐτοῦ."},{"book":"ΙΩΒ","chapter":"3","verse":"24","text":"Πρὸ γὰρ τῶν σίτων μου στεναγμὸς ἥκει, δακρύω δὲ ἐγὼ συνεχόμενος φόβῳ."},{"book":"ΙΩΒ","chapter":"3","verse":"25","text":"Φόβος γὰρ ὃν ἐφρόντισα ἦλθέ μοι, καὶ ὃν ἐδεδοίκειν, συνήντησέν μοι."},{"book":"ΙΩΒ","chapter":"3","verse":"26","text":"Οὔτε εἰρήνευσα, οὔτε ἡσύχασα, οὔτε ἀνεπαυσάμην, ἦλθε δέ μοι ὀργή·"}]}