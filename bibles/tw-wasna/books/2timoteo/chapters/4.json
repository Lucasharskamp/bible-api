{"data":[{"book":"2 Timoteo","chapter":"4","verse":"1","text":"Megyina Onyankopɔn ne Kristo Yesu a ɔbɛbu ateasefoɔ ne awufoɔ atɛn, ne ba a ɔbɛba ne nʼahennie no so hyɛ wo sɛ,"},{"book":"2 Timoteo","chapter":"4","verse":"2","text":"ka asɛm no, na ɛberɛ biara gyina ne ka mu denden yi atɛn. Ka anim, tu fo na kyerɛkyerɛ boasetɔ mu."},{"book":"2 Timoteo","chapter":"4","verse":"3","text":"Ɛberɛ bi bɛba a nnipa rentie nkyerɛkyerɛ pa no, na mmom, wɔbɛdi wɔn ara wɔn asɛdeɛ akyi na wɔaboaboa akyerɛkyerɛfoɔ a wɔbɛka nsɛm a wɔrepɛ atie no ano, na wɔaka akyerɛ wɔn."},{"book":"2 Timoteo","chapter":"4","verse":"4","text":"Wɔbɛpo nokorɛ no tie, na wɔatie anansesɛm."},{"book":"2 Timoteo","chapter":"4","verse":"5","text":"Nanso mmerɛ nyinaa mu no, ɛsɛ sɛ wohwɛ wo ho so yie. Mia wʼani wɔ amanehunu mu. Yɛ ɔsɛmpakafoɔ adwuma na di wo dwuma nyinaa sɛ Onyankopɔn ɔsomfoɔ."},{"book":"2 Timoteo","chapter":"4","verse":"6","text":"Me deɛ, ɛberɛ aduru sɛ wɔde me bɔ afɔdeɛ. Ɛberɛ aso sɛ megya asetena yi. Me nkwa ayɛ sɛ hwiesa afɔrebɔ wɔ afɔrebukyia so."},{"book":"2 Timoteo","chapter":"4","verse":"7","text":"Ɔko pa no, mako, mmirika no, mawie tu; gyidie no makora."},{"book":"2 Timoteo","chapter":"4","verse":"8","text":"Adeɛ a ɛretwɛn me seesei ne nkonim akyɛdeɛ, tenenee abotire a Awurade a ɔyɛ tenenee ɔtemmufoɔ no de bɛma me da no. Ɛnyɛ me nko, na mmom, wɔn a wɔtena ase ɔdɔ mu twɛn no no nyinaa."},{"book":"2 Timoteo","chapter":"4","verse":"9","text":"Bɔ mmɔden bra me nkyɛn ntɛm."},{"book":"2 Timoteo","chapter":"4","verse":"10","text":"Dema dɔɔ ɛnnɛ ewiase yi maa ɔyɛɛ saa dwane gyaa me hɔ kɔɔ Tesalonika. Kreske kɔɔ Galatia, Tito nso kɔɔ Dalmatia."},{"book":"2 Timoteo","chapter":"4","verse":"11","text":"Luka nko ara na ɔne me wɔ ha. Fa Marko ka wo ho na wo ne no mmra, ɛfiri sɛ, ɔbɛtumi aboa me adwuma no yɛ."},{"book":"2 Timoteo","chapter":"4","verse":"12","text":"Mesomaa Tihiko kɔɔ Efeso."},{"book":"2 Timoteo","chapter":"4","verse":"13","text":"Sɛ woreba a, fa mʼatadeɛ a megyaa wɔ Karpo nkyɛn wɔ Troa no brɛ me. Ɛyɛ a fa me nwoma no nso ka ho, ne titire no, deɛ wɔde aboa nwoma yɛeɛ no."},{"book":"2 Timoteo","chapter":"4","verse":"14","text":"Aleksandro, kɔbere dwumfoɔ no, haa me papaapa; deɛ ɔyɛeɛ no, Awurade bɛtua ne so ka."},{"book":"2 Timoteo","chapter":"4","verse":"15","text":"Ɛyɛ a hwɛ wo ho yie wɔ ne ho, ɛfiri sɛ, na ɔsɔre tia nsɛm a yɛka no mu dendeenden."},{"book":"2 Timoteo","chapter":"4","verse":"16","text":"Ɛberɛ a mereyi me ho ano no, obiara ammoa me. Wɔn nyinaa dwane gyaa me. Onyankopɔn mmfa nntia wɔn."},{"book":"2 Timoteo","chapter":"4","verse":"17","text":"Nanso, Awurade ne me tenaeɛ maa me ahoɔden maa metumi kaa asɛm no kyerɛɛ amanamanmufoɔ maa wɔtieeɛ. Ɔgyee me firii gyata anom."},{"book":"2 Timoteo","chapter":"4","verse":"18","text":"Na Awurade bɛgye me afiri bɔne nyinaa mu na ɔde me akɔ ɔsoro Ahennie no mu asomdwoeɛ mu. Ɔno na animuonyam nka no daadaa. Amen."},{"book":"2 Timoteo","chapter":"4","verse":"19","text":"Kyea Priska ne Akwila ne Onesiforo fiefoɔ nyinaa ma me."},{"book":"2 Timoteo","chapter":"4","verse":"20","text":"Erasto kaa Korinto ɛnna megyaa Trofimo wɔ Mileto, ɛfiri sɛ, na ɔyare."},{"book":"2 Timoteo","chapter":"4","verse":"21","text":"Bɔ mmɔden bra ansa na awɔberɛ aduru."},{"book":"2 Timoteo","chapter":"4","verse":"22","text":"Awurade ne wo honhom ntena. Adom nka mo nyinaa."}]}