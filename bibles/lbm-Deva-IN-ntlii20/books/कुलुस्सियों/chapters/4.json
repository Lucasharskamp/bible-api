{"data":[{"book":"कुलुस्सियों","chapter":"4","verse":"1","text":"हे मालिकों, तुम अपनो सेवकों ख उन्को कामों को अनुसार उचित मोबदला उन्ख देवो। याद रखो कि स्वर्ग म तुम्हरो भी कोयी एक मालिक हय।"},{"book":"कुलुस्सियों","chapter":"4","verse":"2","text":"प्रार्थना म लग्यो रहो, अऊर परमेश्वर ख धन्यवाद देतो हुयो ओको म जागृत रहो।"},{"book":"कुलुस्सियों","chapter":"4","verse":"3","text":"अऊर येको संगच संग हमरो लायी भी प्रार्थना करतो रहो, परमेश्वर हमरो लायी मसीह को ऊ भेदो को सुसमाचार सुनावन लायी अच्छो मौका प्रदान करे जेको वजह मय कैद म हय।"},{"book":"कुलुस्सियों","chapter":"4","verse":"4","text":"प्रार्थना करो कि मय येख स्पष्टता को संग बताय सकू जसो मोख बतानो चाहिये।"},{"book":"कुलुस्सियों","chapter":"4","verse":"5","text":"अवसर ख पूरो-पूरो उपयोग करो अऊर अविश्वासियों को संग बुद्धिमानी सी व्यवहार करो।"},{"book":"कुलुस्सियों","chapter":"4","verse":"6","text":"तुम्हरी बोली हमेशा पूरो अनुग्रह सी भरी अऊर लोगों ख पसंद आवन वाली हो ताकी तुम जान लेवो कि हर आदमी ख कसो उत्तर दे सकू।"},{"book":"कुलुस्सियों","chapter":"4","verse":"7","text":"हमरो प्रिय भाऊ बहिन अऊर विश्वास लायक सेवक, तुखिकुस, जो प्रभु म मोरो सहकर्मी हय, मोरो पूरो समाचार तुम्ख बताय देयेंन।"},{"book":"कुलुस्सियों","chapter":"4","verse":"8","text":"ओख मय न येकोलायी तुम्हरो जवर भेज्यो हय कि तुम्ख हमरी दशा मालूम होय जाये अऊर ऊ तुम्हरो दिलो ख प्रोत्साहन दे।"},{"book":"कुलुस्सियों","chapter":"4","verse":"9","text":"४:९ फिलेमोन १:१०-१२ओको संग मय न उनेसिमुस ख भी भेज्यो हय जो विश्वास लायक अऊर प्रिय भाऊ अऊर तुम म सी एक हय। यो तुम्ख यहां की पूरी बाते बताय देयेंन।"},{"book":"कुलुस्सियों","chapter":"4","verse":"10","text":"अरिस्तर्खुस, जो जेलखाना म मोरो संग कैदी हय, तथा बरनबास को भाऊ मरकुस को तुम्ख नमस्कार, मरकुस को बारे म तुम आज्ञा पा चुक्यो हय कि यदि ऊ तुम्हरो जवर आये त ओको स्वागत करजो।"},{"book":"कुलुस्सियों","chapter":"4","verse":"11","text":"यूस्तुस कहलावन वालो यीशु को भी तुम्ख नमस्कार पहुंचे। केवल तीनयी यहूदी विश्वासियों म परमेश्वर को राज्य लायी मोरो संग काम कर रह्यो हय। अऊर इन्की मोख बहुत मदत मिली हय।"},{"book":"कुलुस्सियों","chapter":"4","verse":"12","text":"इपफ्रास, जो तुम म सी एक हय अऊर मसीह यीशु को सेवक हय, तुम्ख नमस्कार कह्य हय। अऊर हमेशा तुम्हरो लायी प्रार्थनावों म कोशिश करय हय, ताकि तुम सिद्ध होय क पूरो विश्वास को संग परमेश्वर की इच्छा पर स्थिर रहो।"},{"book":"कुलुस्सियों","chapter":"4","verse":"13","text":"मय व्यक्तिगत रूप सी ओको गवाह आय कि ऊ तुम्हरो लायी अऊर लौदीकिया अऊर हियरापुलिस वालो लायी कठिन मेहनत करतो रह्य हय।"},{"book":"कुलुस्सियों","chapter":"4","verse":"14","text":"४:१४ २ तीमुथियुस ४:११; फिलेमोन १:२४; २ तीमुथियुस ४:१०; फिलेमोन १:२४हमरो प्रिय डाक्टर लूका अऊर देमास तुम्ख नमस्कार भेजय हय।"},{"book":"कुलुस्सियों","chapter":"4","verse":"15","text":"लौदीकिया को विश्वासियों ख, अऊर नुमफास अऊर उन्को घर की मण्डली ख नमस्कार कहजो।"},{"book":"कुलुस्सियों","chapter":"4","verse":"16","text":"जब या चिट्ठी तुम्हरो इत पढ़ लियो जायेंन त असो करजो कि लौदीकिया की मण्डली म भी पढ़्यो जाये। अऊर उच समय वा चिट्ठी जो लौदीकिया को विश्वासियों तुम्ख भेजेंन ओख तुम भी पढ़ो।"},{"book":"कुलुस्सियों","chapter":"4","verse":"17","text":"४:१७ फिलेमोन १:२अऊर अर्खिप्पुस सी कहो कि “जो सेवा प्रभु म तोख सौंपी गयी हय, ऊ ओख निश्चय को संग पूरो करे।”"},{"book":"कुलुस्सियों","chapter":"4","verse":"18","text":"मय पौलुस खुद अपनो हाथ सी तुम्ख प्रनाम लिख रह्यो हय। याद रहे कि मय जेलखाना म हय।"}]}