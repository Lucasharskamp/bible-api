{"data":[{"book":"U-Eksodasi","chapter":"29","verse":"1","text":"“Lokhu yikho ozakwenza nxa ubagcoba ukuze bangisebenzele njengabaphristi: Thatha inkunzi esesencane lenqama ezimbili ezingelasici."},{"book":"U-Eksodasi","chapter":"29","verse":"2","text":"Yenza izinkwa ezingelamvubelo ngefulawa ecolekileyo, izinkwa ezinkulu ezingelamvubelo, ezivutshwe ngamafutha e-oliva lezinkwa ezincane ezingelamvubelo, zigcotshwe ngamafutha e-oliva."},{"book":"U-Eksodasi","chapter":"29","verse":"3","text":"Uzifake esitsheni ubusuziletha ndawonye lenkunzi kanye lenqama ezimbili."},{"book":"U-Eksodasi","chapter":"29","verse":"4","text":"Emva kwalokho ulethe u-Aroni lamadodana akhe esangweni lethente lokuhlangana ubagezise ngamanzi."},{"book":"U-Eksodasi","chapter":"29","verse":"5","text":"Thatha izembatho ugqokise u-Aroni ibhatshi, lesembatho samahlombe, isembatho samahlombe sona ngokwaso kanye lesigqoko sesifuba, umbophele isembatho samahlombe ngebhanti lokhalo elelukwe ngobungcwethi obukhulu."},{"book":"U-Eksodasi","chapter":"29","verse":"6","text":"Mthwalise iqhiye yokuthandela ekhanda lakhe, unamathisele umqhele wamakhosi ongcwele eqhiyeni."},{"book":"U-Eksodasi","chapter":"29","verse":"7","text":"Thatha amafutha okugcobela isikhundla umgcobe ngokuwathela phezu kwekhanda lakhe."},{"book":"U-Eksodasi","chapter":"29","verse":"8","text":"Letha amadodana akhe uwagqokise amabhatshi"},{"book":"U-Eksodasi","chapter":"29","verse":"9","text":"ubabophe ngamabhanti emakhanda, u-Aroni lamadodana akhe, ube usubathwalisa izingowane. Ubuphristi ngobabo ngesimiso esingapheliyo."},{"book":"U-Eksodasi","chapter":"29","verse":"10","text":"Letha inkunzi phambi kwethente lokuhlangana, u-Aroni lamadodana akhe babeke izandla zabo phezu kwekhanda layo,"},{"book":"U-Eksodasi","chapter":"29","verse":"11","text":"uyihlabe phambi kukaThixo esangweni lethente lokuhlangana."},{"book":"U-Eksodasi","chapter":"29","verse":"12","text":"Uthathe igazi lenkunzi ulininde empondweni ze-alithare ngomunwe wakho, uthele igazi eliseleyo phansi e-alithareni."},{"book":"U-Eksodasi","chapter":"29","verse":"13","text":"Emva kwalokho uthathe lonke idanga eligoqela ezangaphakathi, amahwahwa aphezu kwesibindi, izinso zonke lamahwahwa akuzo, ukutshise konke lokhu e-alithareni."},{"book":"U-Eksodasi","chapter":"29","verse":"14","text":"Kodwa-ke inyama yenkunzi, isikhumba sayo lamathumbu ayo, ukutshisele ngaphandle kwesihonqo; kungumnikelo wesono."},{"book":"U-Eksodasi","chapter":"29","verse":"15","text":"Thatha enye yenqama, u-Aroni lamadodana akhe babeke izandla zabo phezu kwekhanda layo,"},{"book":"U-Eksodasi","chapter":"29","verse":"16","text":"uyihlabe, uthathe igazi layo ulichele emaceleni wonke e-alithare."},{"book":"U-Eksodasi","chapter":"29","verse":"17","text":"Emva kwalokho uhlahlele inqama ibe yiziqa ugezise ezangaphakathi lemilenze ukufake ndawonye lenhloko kanye lezinye iziqa,"},{"book":"U-Eksodasi","chapter":"29","verse":"18","text":"ubusutshisa inqama yonke e-alithareni. Lokhu kungumnikelo wokutshiswa kuThixo, iphunga elimnandi, umnikelo onikelwa kuThixo ngomlilo."},{"book":"U-Eksodasi","chapter":"29","verse":"19","text":"Thatha enye inqama, u-Aroni lamadodana akhe babeke izandla zabo phezu kwekhanda layo."},{"book":"U-Eksodasi","chapter":"29","verse":"20","text":"Uyihlabe, uthathe igazi layo ulininde esiqwini sendlebe yakwesokunene sika-Aroni lakwezamadodana akhe, lasezithupheni zabo zezandla zabo zokunene, lasemazwaneni amakhulu ezinyawo zabo zesandla sokunene. Emva kwalokho uchele igazi emaceleni wonke e-alithare."},{"book":"U-Eksodasi","chapter":"29","verse":"21","text":"Thatha igazi elise-alithareni lamafutha okugcoba uchele u-Aroni lezembatho zakhe kanye lamadodana akhe lezembatho zawo. Lapho-ke yena lamadodana akhe lezivunulo zabo kuzabe sekungcwelisiwe."},{"book":"U-Eksodasi","chapter":"29","verse":"22","text":"Thatha amahwahwa kule inqama, lomsila ononileyo, ledanga eligoqela ezangaphakathi, lamahwahwa aphezu kwesibindi, lezinso zombili lamahwahwa akuzo kanye lomlenze wesandla sokunene. (Le yinqama yokugcotshwa komphristi.)"},{"book":"U-Eksodasi","chapter":"29","verse":"23","text":"Esitsheni esilesinkwa esingelamvubelo esiphambi kukaThixo, thatha isinkwa esisodwa, isinkwa esisodwa esikhulu esixutshaniswe lamafutha e-oliva kanye lesinkwanyana."},{"book":"U-Eksodasi","chapter":"29","verse":"24","text":"Konke lokhu kufake ezandleni zika-Aroni lezamadodana akhe, bakuzunguze phambi kukaThixo kube ngumnikelo wokuzunguzwa."},{"book":"U-Eksodasi","chapter":"29","verse":"25","text":"Emva kwalokho kuthathe ezandleni zabo ukutshise e-alithareni ndawonye lomnikelo wokutshiswa ukuze kube liphunga elimnandi kuThixo, umhlatshelo wokudla onikelwa kuThixo."},{"book":"U-Eksodasi","chapter":"29","verse":"26","text":"Emva kwalokho thatha isifuba senqama yokugcotshwa kuka-Aroni uzunguze phambi kukaThixo njengomnikelo wokuzunguzwa njalo sizakuba yisabelo sakho."},{"book":"U-Eksodasi","chapter":"29","verse":"27","text":"Zenze zibengcwele lezozitho zenqama yokugcotshwa komphristi ezingezika-Aroni lamadodana akhe, isifuba esizunguziweyo lomlenze onikelweyo."},{"book":"U-Eksodasi","chapter":"29","verse":"28","text":"Lokhu kuzaqhubeka kokuphela kuyisabelo sika-Aroni lamadodana akhe esivela kwabako-Israyeli. Kungumnikelo abako-Israyeli abawenzayo kuThixo uvela eminikelweni yabo yokuhlanganyela."},{"book":"U-Eksodasi","chapter":"29","verse":"29","text":"Izembatho zika-Aroni ezingcwele zizakuba ngezezizukulwana zakhe ukuze bagcotshwe babekwe ubuphristi begqoke zona."},{"book":"U-Eksodasi","chapter":"29","verse":"30","text":"Indodana yakhe ezakuba ngumphristi esikhundleni sakhe izazigqoka insuku eziyisikhombisa lapho isiza ethenteni lokuhlangana ukuzakhonza eNdaweni eNgcwele."},{"book":"U-Eksodasi","chapter":"29","verse":"31","text":"Thatha inqama yokugcotshwa komphristi uyiphekele endaweni engcwele."},{"book":"U-Eksodasi","chapter":"29","verse":"32","text":"Ethenteni lokuhlangana, u-Aroni lamadodana akhe bazakudla inyama yenqama lesinkwa esisesitsheni."},{"book":"U-Eksodasi","chapter":"29","verse":"33","text":"Kumele badle leyomnikelo okwenziwa ngayo inhlawulo yokubekwa lokugcotshwa kwabo. Kodwa omunye umuntu nje akayikukudla lokhu ngoba kungcwele."},{"book":"U-Eksodasi","chapter":"29","verse":"34","text":"Njalo nxa eyinye yenyama yenqama yokugcotshwa komphristi kumbe isinkwa kusele kuze kube sekuseni, kutshise ngomlilo. Akumelanga kudliwe ngoba kungcwele."},{"book":"U-Eksodasi","chapter":"29","verse":"35","text":"Menzele-ke u-Aroni lamadodana akhe konke engikulaye khona, ukugcotshwa kwabo kuthathe insuku eziyisikhombisa."},{"book":"U-Eksodasi","chapter":"29","verse":"36","text":"Nikela inkunzi eyodwa usuku ngosuku njengomnikelo wesono wokwenza inhlawulo. Yenza i-alithari libengcwele ngokulenzela inhlawulo, uligcobe ukuba ulingcwelise."},{"book":"U-Eksodasi","chapter":"29","verse":"37","text":"Yenza inhlawulelo ye-alithare okwensuku eziyisikhombisa ulingcwelise. Lapho-ke i-alithari lizakuba ngcwele kakhulu kuthi konke okulithintayo kube ngcwele."},{"book":"U-Eksodasi","chapter":"29","verse":"38","text":"Lokhu yikho ozakunikela e-alithareni usuku lunye ngalunye: amazinyane ezimvu amabili alomnyaka owodwa ezelwe."},{"book":"U-Eksodasi","chapter":"29","verse":"39","text":"Nikela elilodwa ekuseni, elinye unikele ngalo njalo kusihlwa."},{"book":"U-Eksodasi","chapter":"29","verse":"40","text":"Kanye lezinyane lakuqala nikela okwetshumi kwehefa yefulawa ecolekileyo ehlanganiswe lokwesine kwehini yamafutha e-oliva ahluziweyo, lokwesine kwehini yewayini ukuba kube ngumnikelo onathwayo."},{"book":"U-Eksodasi","chapter":"29","verse":"41","text":"Elinye izinyane linikele kusihlwa ngomnikelo ofanayo wamabele kanye lomnikelo wokunathwayo njengowekuseni ukuba kube liphunga elimnandi, umnikelo wokutshiswa onikelwa kuThixo."},{"book":"U-Eksodasi","chapter":"29","verse":"42","text":"Kuzizukulwane ezizayo umnikelo wokutshiswa lo uzakwenziwa njalonjalo esangweni lethente lokuhlangana phambi kukaThixo, lapho engizahlangana lawe khona ngikhulume lawe."},{"book":"U-Eksodasi","chapter":"29","verse":"43","text":"Lapho futhi yikho engizahlangana khona labako-Israyeli, indawo leyo ingcweliswe yinkazimulo yami."},{"book":"U-Eksodasi","chapter":"29","verse":"44","text":"Ngokunjalo ngizakwenza ithente lokuhlangana kanye le-alithari kube ngcwele ukuba bangisebenzele bengabaphristi."},{"book":"U-Eksodasi","chapter":"29","verse":"45","text":"Lapho-ke ngizahlala phakathi kwabantu bako-Israyeli ngibe nguNkulunkulu wabo."},{"book":"U-Eksodasi","chapter":"29","verse":"46","text":"Bazakwazi ukuthi mina nginguThixo uNkulunkulu wabo, owabakhupha eGibhithe ukuze ngihlale phakathi kwabo. Mina nginguThixo uNkulunkulu wabo.”"}]}