{"data":[{"book":"Jenesis","chapter":"11","verse":"1","text":"Korapa knafina ama mopafima mani'naza vahe'mo'za magoke zamageruke neru'za, magoke kege hu'naze."},{"book":"Jenesis","chapter":"11","verse":"2","text":"Vahe'mo'za hage'za zage hanatitega nevu'za mago agupo mopa Sinar (Babiloni) ome kete'za, anante kuma ome ante'za mani'naze."},{"book":"Jenesis","chapter":"11","verse":"3","text":"Mani'ne'za ke hugantugama hu'za anage hu'naze, Mopa kateta briki tro huta tevefi kre hanavenetita, kolta fuki erita simenia eri hanavetita tro huta nona kisune hu'za hu'naze."},{"book":"Jenesis","chapter":"11","verse":"4","text":"Anante amanage hu'naze, Tagrati rankuma trohuta za'za no kita monafi marerisnunkeno, ana nomo'a ran tagi neramina, arurega vuta eta hu'zankura tazeri atru hanie."},{"book":"Jenesis","chapter":"11","verse":"5","text":"Hianagi Ra Anumzamo'a rankuma'ene, zaza none, vahe'mo'zama ki'naza nonku'ma kenaku erami'ne."},{"book":"Jenesis","chapter":"11","verse":"6","text":"Ra Anumzamo'a amanage hu'ne, Zamagra magoke naga mani'ne'za magoke zamageru neru'za, amazana eri agafa hazankiza, mago'zama hunaku'ma hanaza zana, amne tro hugahaze."},{"book":"Jenesis","chapter":"11","verse":"7","text":"E'i zanku tagra uramita ke'zami eri savari hamanenke'za, zamagra zamageru'ma antahizankura amuho hugahaze."},{"book":"Jenesis","chapter":"11","verse":"8","text":"Anage nehuno Ra Anumzamo'a zamazeri fragu vazige'za kumazimi tro huvaga ore'za atre'za maka moparega vu'za e'za hu'za umani'naze."},{"book":"Jenesis","chapter":"11","verse":"9","text":"E'ina hu'nea agafare ana ran kumakura Babelie hu'za hu'naze. Na'ankure Ra Anumzamo ana mopafi vahe'mokizmi zamagerura zamazeri havia huteno, hakare moparega zamazeri atrege'za vu'za e'za hu'naze."},{"book":"Jenesis","chapter":"11","verse":"10","text":"Tima hagetegeno tare kafuma evigeno'a, Semimpinti'ma fore'ma hu'naza vahera amana hu'ne. Semi'a 100'a zagegafu huteno, Arpaksadina nefa'za hu'ne."},{"book":"Jenesis","chapter":"11","verse":"11","text":"Arpaksadi nafa'za huteno Semi'a 500'a zagegafu nehuno ne'mofara mago'ane zamante'ne. Semi'a 600'a zagegafu maniteno fri'ne."},{"book":"Jenesis","chapter":"11","verse":"12","text":"Arpaksadi'a 35'a zagegafu huteno, Selana nefa'za hu'ne."},{"book":"Jenesis","chapter":"11","verse":"13","text":"Arpaksadi'a Sela nefa'zama huteno'a, 403'a zagegafu nehuno mago'ane ne'mofara zamante'ne. Arpaksadi'a 438'a zagegafu huteno fri'ne."},{"book":"Jenesis","chapter":"11","verse":"14","text":"Sela'a 30'a zagegafu maniteno, Eberina nefa'za hu'ne."},{"book":"Jenesis","chapter":"11","verse":"15","text":"Sela'a Eberi nefa'za huteno 403'a zagegafu nehuno mago'ane ne'mofara zamante'ne, Sela'a 433'a zagegafu maniteno fri'ne."},{"book":"Jenesis","chapter":"11","verse":"16","text":"Eberi'a 34'a zagegafu maniteno, Peleki nefa'za hu'ne."},{"book":"Jenesis","chapter":"11","verse":"17","text":"Eberi'a Peleki nefaza huteno, 430'a zagegafu nehuno mago'ane ne'mofara zamante'ne. Eberi'a 464'a zagegafu maniteno fri'ne."},{"book":"Jenesis","chapter":"11","verse":"18","text":"Peleki'a 30'a zagegafu nehuno Reuna nefa'za hu'ne."},{"book":"Jenesis","chapter":"11","verse":"19","text":"Peleki'ma Reu nefa'za huteno 209ni'a zagegafu maniteno mago'ane ne'mofara zamante'ne. Peleki'a 239ni'a zagegafu maniteno fri'ne."},{"book":"Jenesis","chapter":"11","verse":"20","text":"Reu'a 32'a zagegafu maniteno, Serugina nefa'za hu'ne."},{"book":"Jenesis","chapter":"11","verse":"21","text":"Serugi'ma fore hutegeno henka Reu'a 207ni'a zagegafu maniteno, mago'ane ne'mofara zamante'ne. Reu'a 239ni'a zagegafu maniteno fri'ne."},{"book":"Jenesis","chapter":"11","verse":"22","text":"Serugi'a 30'a zagegafu maniteno, Nahona nefa'za hu'ne."},{"book":"Jenesis","chapter":"11","verse":"23","text":"Serugi'a Naho nefaza huteno 200'a zagegafu maniteno, mago'ane ne'mofara zamante'ne. Serugi'a 230'a zagegafu huteno fri'ne."},{"book":"Jenesis","chapter":"11","verse":"24","text":"Naho'a 29ni'a zagegafu nehuno, Terana nefa'za hu'ne."},{"book":"Jenesis","chapter":"11","verse":"25","text":"Naho'a, Terana nefa'za huteno 119ni'a zagegafu maniteno, mago'ane ne'mofara zamante'ne, Naho'a 148'a zagegafu maniteno fri'ne."},{"book":"Jenesis","chapter":"11","verse":"26","text":"Tera'ma 70'a zagegafu nehuno'a Abrama, Nahoma, Haranikizmi nezmafa'za hu'ne."},{"book":"Jenesis","chapter":"11","verse":"27","text":"Tera nagara amanahu hu'ne. Tera'a Abrama, Nahoma, Haranikizmi nezmafa'e. Hagi Harani'a Loti nefa'e."},{"book":"Jenesis","chapter":"11","verse":"28","text":"Tera'a ofri mani'negeno, Harani'a kasente'naza kumate Ur kaziga Kaldi'a mopare fri'ne."},{"book":"Jenesis","chapter":"11","verse":"29","text":"Hagi Abramu'ene Nahokea a' eri'na'e. Hagi Abramu a'mofo agi'a Sarai'e. Naho a'mofo agi'a Milka'e, agra Harani mofare. Milkane Iskakizni neznafa'e."},{"book":"Jenesis","chapter":"11","verse":"30","text":"Hianagi Sarai'a mofavre onte narvo a' mani'ne."},{"book":"Jenesis","chapter":"11","verse":"31","text":"Hagi Tera'a mofavre'a Abramuma, negeho Lotima Abramu nenaro Sarainki huno nezmavreno Kaldi'a kaziga Ur kumara atre'za Kenani vunaku vu'naze. Hianagi Harani kumate'ma unehanati'za anante umani'naze."},{"book":"Jenesis","chapter":"11","verse":"32","text":"Tera'a 205fu'a zagegafu huteno, Harani mopare fri'ne."}]}