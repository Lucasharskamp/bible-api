{"data":[{"book":"رومیان","chapter":"11","verse":"1","text":"حال، از شما می‌پرسم که آیا خدا قوم خود اسرائیل را رها کرده و ایشان را ترک گفته است؟ هرگز؛ به هیچ وجه چنین نیست! فراموش نکنید که من خود، یهودی و از نسل ابراهیم و از طایفهٔ بنیامین هستم."},{"book":"رومیان","chapter":"11","verse":"2","text":"نه، خدا قوم خود را که از ابتدا برگزیده بود، رد نکرده است. مگر نمی‌دانید کتب مقدّس در ماجرای مربوط به ایلیای نبی، چه می‌گوید و اینکه او چگونه از قوم اسرائیل نزد خدا لب به شکایت می‌گشاید؟"},{"book":"رومیان","chapter":"11","verse":"3","text":"«خداوندا، ایشان انبیای تو را کشته و مذبحهای تو را ویران کرده‌اند، و فقط من مانده‌ام، و می‌خواهند مرا هم بکُشند.»11‏:3 ۱پادشاهان ۱۹‏:۱۰ و ۱۴."},{"book":"رومیان","chapter":"11","verse":"4","text":"آیا به خاطر دارید خدا به او چه جواب داد؟ خدا فرمود: «تنها تو نیستی که باقی مانده‌ای! به غیر از تو هفت هزار نفر دیگر هم باقی نگاه داشته‌ام که هنوز مرا می‌پرستند و در برابر بت بعل زانو نزده‌اند!»"},{"book":"رومیان","chapter":"11","verse":"5","text":"امروز نیز همین‌طور است، به این ترتیب که تمام یهودیان خدا را فراموش نکرده‌اند. خدا در اثر فیض خود، عده‌ای را از میان آنان برگزیده است تا نجات دهد."},{"book":"رومیان","chapter":"11","verse":"6","text":"بنابراین، اگر این نجات، همان‌طور که گفتیم، در اثر فیض خدا باشد، طبیعتاً دیگر به سبب اعمال نیک آنان نخواهد بود. زیرا اگر در اثر اعمال نیک آنان باشد، در آن صورت فیض دیگر فیض نیست."},{"book":"رومیان","chapter":"11","verse":"7","text":"پس موضوع این است: قوم اسرائیل که مشتاقانه در پی دریافت لطف الهی بودند، به مقصود خود نرسیدند. البته عده‌ای از ایشان موفق شدند، آن عده که خدا انتخاب کرده بود، اما بقیه سختدل شدند."},{"book":"رومیان","chapter":"11","verse":"8","text":"چنانکه نوشته شده: «تا به امروز خدا روح بی‌حسی به آنها داده است، و چشمان و گوشهایشان را طوری بسته است که نتوانند ببینند و بشنوند.»11‏:8 تثنیه ۲۹‏:۴ و اشعیا ۲۹‏:۱۰."},{"book":"رومیان","chapter":"11","verse":"9","text":"داوود نبی نیز در این باره چنین گفته است: «همان بهتر که سفرهٔ رنگینشان برایشان دام و تله باشد تا تصور کنند دنیا به کامشان است. باشد که برکاتشان باعث لغزششان گردد و عقوبتی را که سزاوارش هستند، دریافت کنند."},{"book":"رومیان","chapter":"11","verse":"10","text":"چشمانشان کور شود تا نتوانند ببینند، و کمرهایشان همیشه خم بماند.»11‏:10 مزمور ۶۹‏:۲۲ و ۲۳."},{"book":"رومیان","chapter":"11","verse":"11","text":"آیا این به آن معناست که برای قوم خدا که منحرف شده و سقوط کرده‌اند دیگر امیدی نیست؟ هرگز! هدف خدا این بود که هدیهٔ نجات خود را به غیریهودیان عطا کند تا از این راه در یهودیان غیرتی به وجود آید و ایشان نیز طالب نجات گردند."},{"book":"رومیان","chapter":"11","verse":"12","text":"از آنجا که یهودیان هدیهٔ نجات خدا را نپذیرفتند و لغزیدند، هدیهٔ نجات و برکات غنی الهی در اختیار سایر مردم دنیا قرار گرفت. حال، اگر یهودیان هم به مسیح ایمان بیاورند، چه نعمتهای بزرگتری نصیب مردم دنیا خواهد شد!"},{"book":"رومیان","chapter":"11","verse":"13","text":"اکنون روی سخنم با شما غیریهودیان است. چنانکه می‌دانید خدا مرا به عنوان رسول خود برای خدمت به غیریهودیان انتخاب کرده است و من به این موضوع افتخار می‌کنم،"},{"book":"رومیان","chapter":"11","verse":"14","text":"با این امید که وادارشان کنم طالب همان برکتی باشند که شما غیریهودیان دارید و از این راه باعث نجات برخی از ایشان شوم."},{"book":"رومیان","chapter":"11","verse":"15","text":"زیرا اگر رد شدن آنان توسط خدا سبب نجات بقیۀ مردم جهان شد، پس حال اگر یهودیان نیز به سوی مسیح بازگردند، چه پرشکوه و عالی خواهد شد! مانند این خواهد بود که مردگان به زندگی بازگردند!"},{"book":"رومیان","chapter":"11","verse":"16","text":"از آنجا که ابراهیم و سایر اجداد اسرائیل مقدّس بودند، فرزندانشان نیز باید همان‌طور باشند، چنانکه تمام تودۀ خمیر مقدّس است چون تکه‌ای از آن به عنوان هدیه تقدیم می‌شود. و اگر ریشۀ درخت مقدّس باشد، شاخه‌ها نیز مقدّسند."},{"book":"رومیان","chapter":"11","verse":"17","text":"اما بعضی از شاخه‌های این درخت که یهودیان باشند بریده شدند و به جای آنها، شاخه‌های زیتون وحشی، یعنی شما غیریهودیان پیوند زده شدید. پس اکنون شما در آن برکاتی که خدا به ابراهیم و فرزندانشان وعده داد شریک هستید، همان‌گونه که شاخه‌های پیوند شده، در شیره و مواد غذایی درخت اصلی شریک می‌شوند."},{"book":"رومیان","chapter":"11","verse":"18","text":"اما باید مواظب باشید که دچار غرور نشوید و به این نبالید که به جای شاخه‌های بریده، قرار گرفته‌اید. فراموش نکنید که ارزش شما فقط به این است که جزئی از درخت هستید. بله، شما فقط یک شاخه‌اید، نه ریشه."},{"book":"رومیان","chapter":"11","verse":"19","text":"ممکن است بگویید: «آن شاخه‌ها بریده شدند تا جایی برای من باز شود!»"},{"book":"رومیان","chapter":"11","verse":"20","text":"درست است. آن شاخه‌ها یعنی یهودیان به این دلیل قطع شدند که به خدا ایمان نداشتند؛ شما نیز فقط به این دلیل به جای آنها پیوند شدید که به خدا ایمان داشتید. پس مغرور نشوید، بلکه از خدا بترسید."},{"book":"رومیان","chapter":"11","verse":"21","text":"زیرا اگر خدا بر شاخه‌های طبیعی درخت رحم نکرد، بر شما نیز رحم نخواهد فرمود."},{"book":"رومیان","chapter":"11","verse":"22","text":"پس ببینید خدا چقدر مهربان و در عین حال سختگیر است. او نسبت به نافرمانان بسیار سختگیر است. اما اگر شما در ایمان و محبتی که به او دارید، ثابت بمانید، نسبت به شما مهربان خواهد بود. در غیر این صورت شما نیز بریده خواهید شد."},{"book":"رومیان","chapter":"11","verse":"23","text":"از طرف دیگر، اگر یهودیان از بی‌ایمانی دست بکشند و به سوی خدا بازگردند، خدا ایشان را مجدداً به درخت خود پیوند خواهد زد. بله، او قادر است این کار را انجام دهد."},{"book":"رومیان","chapter":"11","verse":"24","text":"خدا شما غیریهودیان را که او را نمی‌شناختید و مانند شاخه‌های درخت زیتون وحشی بودید، چنین محبت کرده و برخلاف طبیعت، به درخت خوب خودش پیوند زده است. پس چقدر بیشتر، مایل است یهودیان را که شاخه‌های طبیعی این درخت هستند، به جای اولشان بازگرداند و در آنجا پیوند بزند!"},{"book":"رومیان","chapter":"11","verse":"25","text":"برادران عزیز، می‌خواهم شما از یک سرّ الهی آگاه باشید، تا دچار غرور نشوید. درست است که عده‌ای از قوم اسرائیل در حال حاضر بر ضد انجیل عمل می‌کنند؛ اما این حالت فقط تا زمانی ادامه خواهد یافت که آن عده از شما غیریهودیان که خدا از ابتدا در نظر داشته است، به مسیح ایمان بیاورید."},{"book":"رومیان","chapter":"11","verse":"26","text":"پس از آن، تمام قوم اسرائیل نجات خواهند یافت."},{"book":"رومیان","chapter":"11","verse":"27","text":"این است عهد من با ایشان که گناهان ایشان را پاک خواهم نمود.»11‏:27 اشعیا ۵۹‏:۲۰ و ۲۱؛ ۲۷‏:۹ (نسخۀ یونانی)."},{"book":"رومیان","chapter":"11","verse":"28","text":"اکنون بسیاری از یهودیان دشمن انجیل مسیحند؛ این امر به نفع شما بوده است، زیرا سبب شد که خدا هدیهٔ نجات خود را به شما عطا کند. اما به هر حال، یهودیان به خاطر وعده‌هایی که خدا به ابراهیم و اسحاق و یعقوب داد، محبوب او هستند."},{"book":"رومیان","chapter":"11","verse":"29","text":"زیرا وقتی خدا کسی را برگزید و نعمتی به او بخشید، دیگر تصمیمش را تغییر نمی‌دهد. او هرگز وعده‌های خود را پس نمی‌گیرد."},{"book":"رومیان","chapter":"11","verse":"30","text":"زمانی شما نسبت به خدا یاغی بودید؛ اما وقتی یهودیان هدیهٔ خدا را رد کردند، او همان هدیه را به شما عطا کرد."},{"book":"رومیان","chapter":"11","verse":"31","text":"در حال حاضر یهودیان یاغی‌اند؛ اما ایشان نیز روزی از همان مهربانی و رحمتی که خدا نسبت به شما دارد، برخوردار خواهند شد."},{"book":"رومیان","chapter":"11","verse":"32","text":"زیرا خدا همه را در بند نافرمانی قرار داد تا بتواند بر همه یکسان رحم کند."},{"book":"رومیان","chapter":"11","verse":"33","text":"وه که چه خدای پرجلالی داریم! حکمت و دانش و ثروت او چه عظیم است! مشیت و راههای او فوق ادراک ماست!"},{"book":"رومیان","chapter":"11","verse":"34","text":"«زیرا کیست که بتواند افکار خداوند را درک کند؟ کیست که بتواند مشاور او باشد؟11‏:34 اشعیا ۴۰‏:۱۳ (نسخۀ یونانی)."},{"book":"رومیان","chapter":"11","verse":"35","text":"«چه کسی می‌تواند هدیه‌ای به او تقدیم نماید که قابل او باشد و از او انتظار عوض داشته باشد؟»11‏:35 ایوب ۴۱‏:۱۱."},{"book":"رومیان","chapter":"11","verse":"36","text":"هر چه هست از خداست؛ وجود همه چیز به قدرت او وابسته است و همه چیز برای شکوه و جلال اوست. ستایش بی‌پایان بر او باد! آمین."}]}