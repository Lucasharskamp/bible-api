{"data":[{"book":"Yohannis","chapter":"5","verse":"1","text":"Yeroo xinnoo booddee ayyaana Yihuudootaa tokkotu ture; Yesuusis Yerusaalemitti ol baʼe."},{"book":"Yohannis","chapter":"5","verse":"2","text":"Yerusaalem keessa Karra Hoolaa bira haroo afaan Ibraayisxiitiin Beetizaataa jedhamu tokkotu jira; haroon sun gardaafoo shan qaba."},{"book":"Yohannis","chapter":"5","verse":"3","text":"Gardaafoowwan sana keessas namoonni dhukkubsatan, jechuunis jaamonni, warri naafatanii fi warri dhagni irratti duʼe baayʼeen ciisanii raafama bishaanii eeggachaa turan. ["},{"book":"Yohannis","chapter":"5","verse":"4","text":"Ergamaan Gooftaa yeroo yerootti gad buʼee bishaanicha ni raasa ture; raafama bishaanichaa booddee namni jalqabatti bishaan sana keessa seenu kam iyyuu dhukkuba qabu hunda irraa ni fayya ture.]5:4 Waraabbileen durii tokko tokko kutaa walakkaa luqqisaa sadii irraa jalqabee hamma luqqisaa afuriitti jiru hin qaban."},{"book":"Yohannis","chapter":"5","verse":"5","text":"Namichi waggaa soddomii saddeeti dhukkubsate tokko achi ture."},{"book":"Yohannis","chapter":"5","verse":"6","text":"Yesuusis yommuu isaa achi ciisu argee akka inni yeroo dheeraa haala kana keessa ture beeketti, “Ati fayyuu barbaaddaa?” jedhee isa gaafate."},{"book":"Yohannis","chapter":"5","verse":"7","text":"Dhukkubsataan sunis, “Yaa Gooftaa, ani nama na gargaaree yommuu bishaanichi raafamutti haroo sana keessa na buusu hin qabu. Yeroo ani seenuu yaaluttis namni biraa na dursee seena” jedheen."},{"book":"Yohannis","chapter":"5","verse":"8","text":"Kana irratti Yesuus, “Kaʼi! Siree kee fudhadhuutii deemi” jedheen."},{"book":"Yohannis","chapter":"5","verse":"9","text":"Namichis yeruma sana fayye; siree isaas fudhatee deeme."},{"book":"Yohannis","chapter":"5","verse":"10","text":"Yihuudoonnis namicha fayye sanaan, “Harʼa Sanbata; seerri siree kee baachuu si dhowwa” jedhaniin."},{"book":"Yohannis","chapter":"5","verse":"11","text":"Inni garuu, “Namicha na fayyisetu ‘Siree kee fudhadhuu deemi’ naan jedhe” jedheen."},{"book":"Yohannis","chapter":"5","verse":"12","text":"Isaanis, “Namichi siree kee fudhadhuu deemi siin jedhe sun eenyu?” jedhanii isa gaafatan."},{"book":"Yohannis","chapter":"5","verse":"13","text":"Namichi fayye sun sababii Yesuus achi hiiqee tuuta iddoo sana ture keessa seeneef inni eenyu akka taʼe hin beekne."},{"book":"Yohannis","chapter":"5","verse":"14","text":"Yesuusis ergasii namicha sana mana qulqullummaa keessatti argee, “Ati kunoo amma fayyiteerta. Wanni kana caalu akka sitti hin dhufneef siʼachi cubbuu hin hojjetin” jedheen."},{"book":"Yohannis","chapter":"5","verse":"15","text":"Namichis dhaqee kan isa fayyise Yesuus akka taʼe Yihuudootatti hime."},{"book":"Yohannis","chapter":"5","verse":"16","text":"Kanaafuu sababii inni Sanbataan waan kana hojjeteef, Yihuudoonni Yesuusin ariʼachuu jalqaban."},{"book":"Yohannis","chapter":"5","verse":"17","text":"Yesuus garuu, “Abbaan koo hamma ammaatti hojjechaa jira; anis hojjechaan jira” isaaniin jedhe."},{"book":"Yohannis","chapter":"5","verse":"18","text":"Sababii kanaaf Yihuudoonni ittuma caalchisanii isa ajjeesuu barbaadan; inni Waaqaan of qixxeessuudhaan Waaqa iyyuu Abbaa ofii isaa godhee waamaa ture malee Sanbata qofa hin cabsine."},{"book":"Yohannis","chapter":"5","verse":"19","text":"Yesuus immoo akkana jedhee deebiseef; “Ani dhuguman, dhuguman isinitti hima; Ilmi ofii isaatiin waan tokko illee hojjechuu hin dandaʼu; inni waanuma utuu Abbaan isaa hojjetuu arge qofa hojjechuu dandaʼa; waanuma Abbaan hojjetu Ilmis akkasuma hojjetaatii."},{"book":"Yohannis","chapter":"5","verse":"20","text":"Abbaan Ilma ni jaallataatii; waan hojjetu hundumas isatti ni argisiisa. Akka isin dinqisiifattaniifis inni hojiiwwan hojiiwwan kanneen caalan iyyuu isatti ni argisiisa."},{"book":"Yohannis","chapter":"5","verse":"21","text":"Akkuma Abbaan warra duʼan duʼaa kaasee jireenya kennuuf sana, Ilmis akkasuma abbaa fedheef jireenya ni kenna."},{"book":"Yohannis","chapter":"5","verse":"22","text":"Abbaan eenyutti illee hin muru; murtii hunda garuu Ilmatti kenneera;"},{"book":"Yohannis","chapter":"5","verse":"23","text":"kunis akka namni hundi akkuma Abbaaf ulfina kennutti Ilmaafis ulfina kennuuf. Namni Ilmaaf ulfina hin kennine, Abbaa isa Ilma ergeefis ulfina hin kennu."},{"book":"Yohannis","chapter":"5","verse":"24","text":"“Ani dhuguman, dhuguman isinitti hima; namni dubbii koo dhagaʼu, isa na ergettis kan amanu hundi jireenya bara baraa qaba; murtiittis hin dhiʼaatu; inni duʼa jalaa gara jireenyaatti darbeera."},{"book":"Yohannis","chapter":"5","verse":"25","text":"Ani dhuguman, dhuguman isinitti hima; yeroon warri duʼan itti sagalee Ilma Waaqaa dhagaʼan tokko ni dhufa; ammuma iyyuu dhufeera; warri dhagaʼanis ni jiraatu."},{"book":"Yohannis","chapter":"5","verse":"26","text":"Akkuma Abbaan ofuma isaatiin jireenya qabu sana, Ilmis akkasuma akka ofuma isaatiin jireenya qabaatuuf isaaf kenneeraatii."},{"book":"Yohannis","chapter":"5","verse":"27","text":"Sababii inni Ilma Namaa taʼeefis Abbaan akka inni murtii kennuuf taayitaa isaaf kenneera."},{"book":"Yohannis","chapter":"5","verse":"28","text":"“Kana hin dinqisiifatinaa; saʼaatiin itti warri awwaala keessa jiran hundi sagalee isaa dhagaʼan tokko ni dhufaatii."},{"book":"Yohannis","chapter":"5","verse":"29","text":"Warri waan gaarii hojjetan duʼaa kaʼuu jireenyaatiif, warri waan hamaa hojjetan immoo duʼaa kaʼuu murtiitiif duʼaa ni kaʼu."},{"book":"Yohannis","chapter":"5","verse":"30","text":"Ani ofii kootiin waan tokko illee gochuu hin dandaʼu; ani akkuman dhagaʼutti nan murteessa; ani fedhii isa na ergee malee fedhii mataa kootii waan hin barbaanneef murtiin koo qajeelaa dha."},{"book":"Yohannis","chapter":"5","verse":"31","text":"“Ani yoon waaʼee ofii kootii dhugaa baʼe, dhuga baʼumsi koo dhugaa miti."},{"book":"Yohannis","chapter":"5","verse":"32","text":"Garuu kan waaʼee koo dhugaa baʼu biraa jira; anis akka dhuga baʼumsi inni waaʼee koo kennu sun dhugaa taʼe beeka."},{"book":"Yohannis","chapter":"5","verse":"33","text":"“Isin Yohannisitti ergitaniirtu; innis dhugaa sanaaf, dhugaa baʼeera."},{"book":"Yohannis","chapter":"5","verse":"34","text":"Ani dhuga baʼumsa namaa hin fudhadhu; garuu akka isin fayyitaniif wantoota kanneen nan dubbadha."},{"book":"Yohannis","chapter":"5","verse":"35","text":"Yohannis ibsaa bobaʼee ifa kennu ture; isinis yeroo xinnoo ifa isaatti gammaduu barbaaddan."},{"book":"Yohannis","chapter":"5","verse":"36","text":"“Ani garuu dhuga baʼumsa, dhuga baʼumsa Yohannis sana caalu qaba. Hojiin akka ani raawwadhuuf Abbaan natti kenne, kan ani hojjedhu kun iyyuu akka Abbaan na erge mirkaneessaatii."},{"book":"Yohannis","chapter":"5","verse":"37","text":"Abbaan inni na erges ofii isaatii waaʼee koo dhugaa baʼeera. Isin takkumaa sagalee isaa hin dhageenye; bifa isaas takkumaa hin argine."},{"book":"Yohannis","chapter":"5","verse":"38","text":"Isin sababii isa inni erge hin amaniniif dubbiin isaa isin keessa hin jiraatu."},{"book":"Yohannis","chapter":"5","verse":"39","text":"Isin Katabbiiwwan Qulqulluudhaan jireenya bara baraa arganna jettanii waan yaaddaniif Katabbiiwwan Qulqulluu sana qorattu. Katabbiiwwan Qulqulluun kunneenis waaʼee koo dhugaa baʼu;"},{"book":"Yohannis","chapter":"5","verse":"40","text":"isin garuu jireenya argachuudhaaf gara koo dhufuu hin barbaaddan."},{"book":"Yohannis","chapter":"5","verse":"41","text":"“Ani nama irraa ulfina hin fudhadhu;"},{"book":"Yohannis","chapter":"5","verse":"42","text":"garuu akka isin jaalala Waaqaa of keessaa hin qabne nan beeka."},{"book":"Yohannis","chapter":"5","verse":"43","text":"Ani maqaa Abbaa kootiin dhufeera; isin na hin simattan; utuu namni biraa maqaa ofii isaatiin dhufee garuu isa ni simattu."},{"book":"Yohannis","chapter":"5","verse":"44","text":"Isin yoo wal irraa ulfina argattanii ulfina Waaqa tokkicha biraa dhufu garuu hin barbaanne akkamitti amanuu dandeessu ree?"},{"book":"Yohannis","chapter":"5","verse":"45","text":"“Waan ani Abbaa duratti isin himadhu hin seʼinaa. Kan isin himatu tokko jira; innis Musee isin abdattan sana."},{"book":"Yohannis","chapter":"5","verse":"46","text":"Utuu Musee amantanii silaa anas ni amantu ture; inni waaʼee koo barreesseetii."},{"book":"Yohannis","chapter":"5","verse":"47","text":"Isin erga waan inni barreesse hin amannee, dubbii koo immoo akkamitti amantu ree?”"}]}