{"data":[{"book":"2 karinthinaḥ","chapter":"11","verse":"1","text":"yūyaṁ mamājñānatāṁ kṣaṇaṁ yāvat sōḍhum arhatha, ataḥ sā yuṣmābhiḥ sahyatāṁ|"},{"book":"2 karinthinaḥ","chapter":"11","verse":"2","text":"īśvarē mamāsaktatvād ahaṁ yuṣmānadhi tapē yasmāt satīṁ kanyāmiva yuṣmān ēkasmin varē'rthataḥ khrīṣṭē samarpayitum ahaṁ vāgdānam akārṣaṁ|"},{"book":"2 karinthinaḥ","chapter":"11","verse":"3","text":"kintu sarpēṇa svakhalatayā yadvad havā vañcayāñcakē tadvat khrīṣṭaṁ prati satītvād yuṣmākaṁ bhraṁśaḥ sambhaviṣyatīti bibhēmi|"},{"book":"2 karinthinaḥ","chapter":"11","verse":"4","text":"asmābhiranākhyāpitō'paraḥ kaścid yīśu ryadi kēnacid āgantukēnākhyāpyatē yuṣmābhiḥ prāgalabdha ātmā vā yadi labhyatē prāgagr̥hītaḥ susaṁvādō vā yadi gr̥hyatē tarhi manyē yūyaṁ samyak sahiṣyadhvē|"},{"book":"2 karinthinaḥ","chapter":"11","verse":"5","text":"kintu mukhyēbhyaḥ prēritēbhyō'haṁ kēnacit prakārēṇa nyūnō nāsmīti budhyē|"},{"book":"2 karinthinaḥ","chapter":"11","verse":"6","text":"mama vākpaṭutāyā nyūnatvē satyapi jñānasya nyūnatvaṁ nāsti kintu sarvvaviṣayē vayaṁ yuṣmadgōcarē prakāśāmahē|"},{"book":"2 karinthinaḥ","chapter":"11","verse":"7","text":"yuṣmākam unnatyai mayā namratāṁ svīkr̥tyēśvarasya susaṁvādō vinā vētanaṁ yuṣmākaṁ madhyē yad aghōṣyata tēna mayā kiṁ pāpam akāri?"},{"book":"2 karinthinaḥ","chapter":"11","verse":"8","text":"yuṣmākaṁ sēvanāyāham anyasamitibhyō bhr̥ti gr̥hlan dhanamapahr̥tavān,"},{"book":"2 karinthinaḥ","chapter":"11","verse":"9","text":"yadā ca yuṣmanmadhyē'va'rttē tadā mamārthābhāvē jātē yuṣmākaṁ kō'pi mayā na pīḍitaḥ; yatō mama sō'rthābhāvō mākidaniyādēśād āgatai bhrātr̥bhi nyavāryyata, itthamahaṁ kkāpi viṣayē yathā yuṣmāsu bhārō na bhavāmi tathā mayātmarakṣā kr̥tā karttavyā ca|"},{"book":"2 karinthinaḥ","chapter":"11","verse":"10","text":"khrīṣṭasya satyatā yadi mayi tiṣṭhati tarhi mamaiṣā ślāghā nikhilākhāyādēśē kēnāpi na rōtsyatē|"},{"book":"2 karinthinaḥ","chapter":"11","verse":"11","text":"ētasya kāraṇaṁ kiṁ? yuṣmāsu mama prēma nāstyētat kiṁ tatkāraṇaṁ? tad īśvarō vētti|"},{"book":"2 karinthinaḥ","chapter":"11","verse":"12","text":"yē chidramanviṣyanti tē yat kimapi chidraṁ na labhantē tadarthamēva tat karmma mayā kriyatē kāriṣyatē ca tasmāt tē yēna ślāghantē tēnāsmākaṁ samānā bhaviṣyanti|"},{"book":"2 karinthinaḥ","chapter":"11","verse":"13","text":"tādr̥śā bhāktaprēritāḥ pravañcakāḥ kāravō bhūtvā khrīṣṭasya prēritānāṁ vēśaṁ dhārayanti|"},{"book":"2 karinthinaḥ","chapter":"11","verse":"14","text":"taccāścaryyaṁ nahi; yataḥ svayaṁ śayatānapi tējasvidūtasya vēśaṁ dhārayati,"},{"book":"2 karinthinaḥ","chapter":"11","verse":"15","text":"tatastasya paricārakā api dharmmaparicārakāṇāṁ vēśaṁ dhārayantītyadbhutaṁ nahi; kintu tēṣāṁ karmmāṇi yādr̥śāni phalānyapi tādr̥śāni bhaviṣyanti|"},{"book":"2 karinthinaḥ","chapter":"11","verse":"16","text":"ahaṁ puna rvadāmi kō'pi māṁ nirbbōdhaṁ na manyatāṁ kiñca yadyapi nirbbōdhō bhavēyaṁ tathāpi yūyaṁ nirbbōdhamiva māmanugr̥hya kṣaṇaikaṁ yāvat mamātmaślāghām anujānīta|"},{"book":"2 karinthinaḥ","chapter":"11","verse":"17","text":"ētasyāḥ ślāghāyā nimittaṁ mayā yat kathitavyaṁ tat prabhunādiṣṭēnēva kathyatē tannahi kintu nirbbōdhēnēva|"},{"book":"2 karinthinaḥ","chapter":"11","verse":"18","text":"aparē bahavaḥ śārīrikaślāghāṁ kurvvatē tasmād ahamapi ślāghiṣyē|"},{"book":"2 karinthinaḥ","chapter":"11","verse":"19","text":"buddhimantō yūyaṁ sukhēna nirbbōdhānām ācāraṁ sahadhvē|"},{"book":"2 karinthinaḥ","chapter":"11","verse":"20","text":"kō'pi yadi yuṣmān dāsān karōti yadi vā yuṣmākaṁ sarvvasvaṁ grasati yadi vā yuṣmān harati yadi vātmābhimānī bhavati yadi vā yuṣmākaṁ kapōlam āhanti tarhi tadapi yūyaṁ sahadhvē|"},{"book":"2 karinthinaḥ","chapter":"11","verse":"21","text":"daurbbalyād yuṣmābhiravamānitā iva vayaṁ bhāṣāmahē, kintvaparasya kasyacid yēna pragalbhatā jāyatē tēna mamāpi pragalbhatā jāyata iti nirbbōdhēnēva mayā vaktavyaṁ|"},{"book":"2 karinthinaḥ","chapter":"11","verse":"22","text":"tē kim ibrilōkāḥ? ahamapībrī| tē kim isrāyēlīyāḥ? ahamapīsrāyēlīyaḥ| tē kim ibrāhīmō vaṁśāḥ? ahamapībrāhīmō vaṁśaḥ|"},{"book":"2 karinthinaḥ","chapter":"11","verse":"23","text":"tē kiṁ khrīṣṭasya paricārakāḥ? ahaṁ tēbhyō'pi tasya mahāparicārakaḥ; kintu nirbbōdha iva bhāṣē, tēbhyō'pyahaṁ bahupariśramē bahuprahārē bahuvāraṁ kārāyāṁ bahuvāraṁ prāṇanāśasaṁśayē ca patitavān|"},{"book":"2 karinthinaḥ","chapter":"11","verse":"24","text":"yihūdīyairahaṁ pañcakr̥tva ūnacatvāriṁśatprahārairāhatastrirvētrāghātam ēkakr̥tvaḥ prastarāghātañca praptavān|"},{"book":"2 karinthinaḥ","chapter":"11","verse":"25","text":"vāratrayaṁ pōtabhañjanēna kliṣṭō'ham agādhasalilē dinamēkaṁ rātrimēkāñca yāpitavān|"},{"book":"2 karinthinaḥ","chapter":"11","verse":"26","text":"bahuvāraṁ yātrābhi rnadīnāṁ saṅkaṭai rdasyūnāṁ saṅkaṭaiḥ svajātīyānāṁ saṅkaṭai rbhinnajātīyānāṁ saṅkaṭai rnagarasya saṅkaṭai rmarubhūmēḥ saṅkaṭai sāgarasya saṅkaṭai rbhāktabhrātr̥ṇāṁ saṅkaṭaiśca"},{"book":"2 karinthinaḥ","chapter":"11","verse":"27","text":"pariśramaklēśābhyāṁ vāraṁ vāraṁ jāgaraṇēna kṣudhātr̥ṣṇābhyāṁ bahuvāraṁ nirāhārēṇa śītanagnatābhyāñcāhaṁ kālaṁ yāpitavān|"},{"book":"2 karinthinaḥ","chapter":"11","verse":"28","text":"tādr̥śaṁ naimittikaṁ duḥkhaṁ vināhaṁ pratidinam ākulō bhavāmi sarvvāsāṁ samitīnāṁ cintā ca mayi varttatē|"},{"book":"2 karinthinaḥ","chapter":"11","verse":"29","text":"yēnāhaṁ na durbbalībhavāmi tādr̥śaṁ daurbbalyaṁ kaḥ pāpnōti?"},{"book":"2 karinthinaḥ","chapter":"11","verse":"30","text":"yadi mayā ślāghitavyaṁ tarhi svadurbbalatāmadhi ślāghiṣyē|"},{"book":"2 karinthinaḥ","chapter":"11","verse":"31","text":"mayā mr̥ṣāvākyaṁ na kathyata iti nityaṁ praśaṁsanīyō'smākaṁ prabhō ryīśukhrīṣṭasya tāta īśvarō jānāti|"},{"book":"2 karinthinaḥ","chapter":"11","verse":"32","text":"dammēṣakanagarē'ritārājasya kāryyādhyakṣō māṁ dharttum icchan yadā sainyaistad dammēṣakanagaram arakṣayat"},{"book":"2 karinthinaḥ","chapter":"11","verse":"33","text":"tadāhaṁ lōkaiḥ piṭakamadhyē prācīragavākṣēṇāvarōhitastasya karāt trāṇaṁ prāpaṁ|"}]}