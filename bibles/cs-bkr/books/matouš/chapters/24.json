{"data":[{"book":"Matouš","chapter":"24","verse":"1","text":"A vyšed Ježíš, bral se z chrámu; i přistoupili učedlníci jeho, aby ukázali jemu stavení chrámové."},{"book":"Matouš","chapter":"24","verse":"2","text":"Ježíš pak řekl jim: Vidíte-liž tyto všecky věci? Amen pravím vám: Nebude zůstaven tuto kámen na kameni, kterýž by nebyl zbořen."},{"book":"Matouš","chapter":"24","verse":"3","text":"A když se posadil na hoře Olivetské, přistoupili k němu učedlníci jeho soukromí, řkouce: Pověz nám, kdy to bude, a která znamení budou příchodu tvého a skonání světa?"},{"book":"Matouš","chapter":"24","verse":"4","text":"I odpověděv Ježíš, řekl jim: Vizte, aby vás žádný nesvedl."},{"book":"Matouš","chapter":"24","verse":"5","text":"Nebo mnozí přijdou ve jménu mém, řkouce: Jáť jsem Kristus, a svedouť mnohé."},{"book":"Matouš","chapter":"24","verse":"6","text":"Budete slyšeti zajisté boje a pověsti bojů. Hleďtež, abyste se nekormoutili; nebo musí to všecko býti; ale ne ihned bude konec."},{"book":"Matouš","chapter":"24","verse":"7","text":"Nebo povstane národ proti národu a království proti království, a budou morové a hladové a zemětřesení po místech."},{"book":"Matouš","chapter":"24","verse":"8","text":"Ale tyto všecky věci jsou počátkové bolestí."},{"book":"Matouš","chapter":"24","verse":"9","text":"A tehdy vy budete souženi, a budou vás mordovati, a budete v nenávisti u všech národů pro jméno mé."},{"book":"Matouš","chapter":"24","verse":"10","text":"A tehdyť se zhorší mnozí a vespolek se budou zrazovati a nenáviděti."},{"book":"Matouš","chapter":"24","verse":"11","text":"A mnozí falešní proroci povstanou, a svedou mnohé."},{"book":"Matouš","chapter":"24","verse":"12","text":"A že rozmnožena bude nepravost, ustydneť láska mnohých."},{"book":"Matouš","chapter":"24","verse":"13","text":"Ale kdož by setrval až do konce, tenť spasen bude."},{"book":"Matouš","chapter":"24","verse":"14","text":"A budeť kázáno toto evangelium království po všem světě, na svědectví všem národům, a tehdážť přijde skonání."},{"book":"Matouš","chapter":"24","verse":"15","text":"Protož když uzříte ohavnost zpuštění, předpověděnou od Daniele proroka, ana stojí na místě svatém, (kdo čte, rozuměj,)"},{"book":"Matouš","chapter":"24","verse":"16","text":"Tehdáž ti, kteříž by byli v Judstvu, nechť utekou k horám."},{"book":"Matouš","chapter":"24","verse":"17","text":"A kdo na střeše, nesstupuj dolů, aby něco vzal z domu svého."},{"book":"Matouš","chapter":"24","verse":"18","text":"A kdo na poli, nevracuj se zase, aby vzal roucha svá."},{"book":"Matouš","chapter":"24","verse":"19","text":"Běda pak těhotným a těm, kteréž kojí, v těch dnech."},{"book":"Matouš","chapter":"24","verse":"20","text":"Protož modlte se, aby utíkání vaše nebylo v zimě anebo v svátek."},{"book":"Matouš","chapter":"24","verse":"21","text":"Nebo bude tehdáž soužení veliké, jakéž nebylo od počátku světa až dosavad, aniž kdy potom bude."},{"book":"Matouš","chapter":"24","verse":"22","text":"A byť nebyli ukráceni dnové ti, nebyl by spasen nižádný člověk. Ale pro vyvolené ukráceni budou dnové ti."},{"book":"Matouš","chapter":"24","verse":"23","text":"Tehdy řekl-li by vám kdo: Aj, tutoť jest Kristus, anebo tamto, nevěřte."},{"book":"Matouš","chapter":"24","verse":"24","text":"Nebo povstanou falešní Kristové a falešní proroci, a činiti budou divy veliké a zázraky, tak aby v blud uvedli, (by možné bylo,) také i vyvolené."},{"book":"Matouš","chapter":"24","verse":"25","text":"Aj, předpověděl jsem vám."},{"book":"Matouš","chapter":"24","verse":"26","text":"Protož řeknou-liť vám: Aj, na poušti jest, nevycházejte. Aj, v skrýších, nevěřte."},{"book":"Matouš","chapter":"24","verse":"27","text":"Neb jakož blesk vychází od východu slunce, a ukazuje se až na západ, takť bude i příchod Syna člověka."},{"book":"Matouš","chapter":"24","verse":"28","text":"Neboť kdežkoli bude tělo, tuť se sletí i orlice."},{"book":"Matouš","chapter":"24","verse":"29","text":"A hned po soužení, kteréž bude těch dnů, slunce se zatmí a měsíc nedá světla svého a hvězdy budou padati s nebe a moci nebeské budou se pohybovati."},{"book":"Matouš","chapter":"24","verse":"30","text":"A tehdyť se ukáže znamení Syna člověka na nebi, a tuť budou kvíliti všecka pokolení země, a uzříť Syna člověka přicházejícího na oblacích nebeských s mocí a slavou velikou."},{"book":"Matouš","chapter":"24","verse":"31","text":"Kterýž pošle anděly své s hlasem velikým trouby, a shromáždíť vyvolené jeho ode čtyř větrů, od končin nebes až do končin jejich."},{"book":"Matouš","chapter":"24","verse":"32","text":"Od stromu pak fíkového naučte se podobenství: Když již ratolest jeho odmladne a listí se pučí, porozumíváte, že blízko jest léto."},{"book":"Matouš","chapter":"24","verse":"33","text":"Takéž i vy, když uzřeli byste toto všecko, vězte, žeť blízko jest a ve dveřích království Boží."},{"book":"Matouš","chapter":"24","verse":"34","text":"Amen pravím vám, že nepomine věk tento, až se tyto všecky věci stanou."},{"book":"Matouš","chapter":"24","verse":"35","text":"Nebe a země pominou, ale slova má nepominou."},{"book":"Matouš","chapter":"24","verse":"36","text":"O tom pak dni a hodině té nižádný neví, ani andělé nebeští, jediné sám Otec můj."},{"book":"Matouš","chapter":"24","verse":"37","text":"Ale jakož bylo za dnů Noé, takť bude i příchod Syna člověka."},{"book":"Matouš","chapter":"24","verse":"38","text":"Nebo jakož jsou za dnů těch před potopou žrali a pili, ženili se a vdávaly se, až do toho dne, když Noé všel do korábu,"},{"book":"Matouš","chapter":"24","verse":"39","text":"A nezvěděli, až přišla potopa, a zachvátila všecky, takť bude i příští Syna člověka."},{"book":"Matouš","chapter":"24","verse":"40","text":"Tehdyť dva budou na poli; jeden bude vzat, a druhý zanechán."},{"book":"Matouš","chapter":"24","verse":"41","text":"Dvě budou ve mlýně při žernovu; jedna bude vzata, a druhá zanechána."},{"book":"Matouš","chapter":"24","verse":"42","text":"Bdětež tedy, poněvadž nevíte, v kterou hodinu Pán váš přijíti má."},{"book":"Matouš","chapter":"24","verse":"43","text":"Toto pak vězte, že byť věděl hospodář, v které by bdění zloděj měl přijíti, bděl by zajisté, a nedalť by podkopati domu svého."},{"book":"Matouš","chapter":"24","verse":"44","text":"Protož i vy buďte hotovi; nebo v tu hodinu, v kterouž se nenadějete, Syn člověka přijde."},{"book":"Matouš","chapter":"24","verse":"45","text":"Kdoť tedy jest služebník věrný a opatrný, kteréhož ustanovil pán jeho nad čeledí svou, aby jim dával pokrm v čas?"},{"book":"Matouš","chapter":"24","verse":"46","text":"Blahoslavený služebník ten, kteréhož, přijda pán jeho, nalezl by, an tak činí."},{"book":"Matouš","chapter":"24","verse":"47","text":"Amen pravím vám, že nade vším statkem svým ustanoví jej."},{"book":"Matouš","chapter":"24","verse":"48","text":"Jestliže by pak řekl zlý služebník ten v srdci svém: Prodlévá pán můj přijíti,"},{"book":"Matouš","chapter":"24","verse":"49","text":"I počal by bíti spoluslužebníky, jísti a píti s opilci,"},{"book":"Matouš","chapter":"24","verse":"50","text":"Přijdeť pán služebníka toho v den, v kterýž se nenaděje, a v hodinu, v kterouž neví."},{"book":"Matouš","chapter":"24","verse":"51","text":"I oddělíť jej, a díl jeho položí s pokrytci. Tamť bude pláč a škřipení zubů."}]}