{"data":[{"book":"Johan","chapter":"14","verse":"1","text":"“Käh cäicing pukse ua; Pamhnam jumei ua, kei pi na jumei ua."},{"book":"Johan","chapter":"14","verse":"2","text":"“Ka Paa ima hnün khawhah veki, nangmia phäh hnün pyang khaia ka cit khai. Hnün am a ve üng, am a vea mawng cun ka ning jah mtheh khai."},{"book":"Johan","chapter":"14","verse":"3","text":"“Cit lü nami phäha hnün ka pyang käna, ka nghlat law be khai. Ka venaka nami ve hnga khaia, ka ning jah la law khai,"},{"book":"Johan","chapter":"14","verse":"4","text":"“Ka cehnak vaia hnün nami ksingki” a ti."},{"book":"Johan","chapter":"14","verse":"5","text":"Thomah naw, “Bawipa aw, na cehnak vai am ksing ve ung, ihawkba lam kami ksing khai ni” a ti."},{"book":"Johan","chapter":"14","verse":"6","text":"Jesuh naw, “Kei cun lama ka kyaki. Ngthungtaka pi ka kyaki. Xünnaka pi ka kyaki. Keia thea Pa veia cehnak vaia lam akce am ve."},{"book":"Johan","chapter":"14","verse":"7","text":"“Kei nami na ksing pängki, ka Pa pi nami ksing khaie; tukbäih üngkhyüh cutei lü ani ksing päng lü hmu päng ve uki” a ti."},{"book":"Johan","chapter":"14","verse":"8","text":"Philip naw, “Bawipa aw, Pa jah mhnuha, acun ni kami hlüei” a ti."},{"book":"Johan","chapter":"14","verse":"9","text":"Jesuh naw, “Philip, hi vei nami hlawnga ve ngü se, am na na ksingki aw? Au pi kei na hmuki cun Pa hmuki ni. ‘Pa jah mhnuha’ ise na ti ni?"},{"book":"Johan","chapter":"14","verse":"10","text":"“Kei Pa üng ka ve ja Pa kei üng veki ti, am na jumki aw, Philip? Nami veia ka pyene hin kamäta mhnün ka pyena am ni. Kei üng vekia Pa naw a jah pawha kyaki."},{"book":"Johan","chapter":"14","verse":"11","text":"“Pa üng kei ka ve ja kei üng Pa veki ti jum ua. Am ani üng ka jah pawhmsahea phäh hleng ta na jum ua."},{"book":"Johan","chapter":"14","verse":"12","text":"“Akcanga ka ning jah mthehki: au pi na jumki naw ka jah pawhmsahe jah pawh khai; ahina kthaka däm bawkie pi jah pawhmsah law khai. Isetiakyaküng Paa veia ka cit khaia kyaki."},{"book":"Johan","chapter":"14","verse":"13","text":"“Ka ngming üng ahmäi nami täsam naküt ka ning jah pawh pet khai. Acun cun Pa, Capaa phäh a hlüngtainak vaia phäha kyaki."},{"book":"Johan","chapter":"14","verse":"14","text":"“Nangmi naw ka ngming üng ahmäi nami täsam üng, nami täsama mäiha ka ning jah pawh pet khai."},{"book":"Johan","chapter":"14","verse":"15","text":"“Nangmi naw nami na kphyanak üng, ka ngthumkhäne nami jah läk khai."},{"book":"Johan","chapter":"14","verse":"16","text":"“Pa kthäh ngü se, ani naw ning jah Kpüikpak khai akce ning jah pe khai. Acun naw aläa ning jah vepüi khai."},{"book":"Johan","chapter":"14","verse":"17","text":"“Ani cun Pamhnama mawng ngthungtak pyenki, Ngmüimkhyaa kyaki. Khawmdek khyange naw ani am hmu lü am ami ksinga phäh, ani am doei khawh u. Cunüng pi nami hlawnga ve lü nami k’uma xüngkia kyase, nangmi naw ta ani nami ksingki."},{"book":"Johan","chapter":"14","verse":"18","text":"“Ka ceh be üng namimät ka ning hawihin khaia käh ngai ua. Nami veia ka law be khai."},{"book":"Johan","chapter":"14","verse":"19","text":"“Asäng üng khawmdek naw am na hmu ti; cunsepi nangmi naw ta nami na hmu khai. Kei ka xüngseikia kyase, nangmi pi nami xüng hnga khai."},{"book":"Johan","chapter":"14","verse":"20","text":"“Acuna mhnüp a pha law üng, kei Pa üng ka ve, nangmi kei üng nami ve ja kei nangmi üng ka ve nami ksing khai."},{"book":"Johan","chapter":"14","verse":"21","text":"“Au pi ka ngthumkhäne jah yah lü, jah läklamki cun kei na mhläkphyanaki ni. Kei na mhläkphyanaki naküt ka Pa naw mhläkphya na khai. Kei naw pi ani mhläkphya na lü kamät ami veia ka ngdang khai” a ti."},{"book":"Johan","chapter":"14","verse":"22","text":"Judah (Judah Iskarot am niki) naw, “Bawipa aw, khawmdeka veia am mdan lü, keimia veia namät na mdan vai cun ihawkba ni?” a ti."},{"book":"Johan","chapter":"14","verse":"23","text":"Jesuh naw, “Kei na mhläkphyanaki naw ka ngthu läklam se, ka Pa naw ani mhläkphya na khai. Ka Pa ja kei a veia law ni lü ani am kani ve khai."},{"book":"Johan","chapter":"14","verse":"24","text":"“Au pi, kei am na kphyanaki naw ka ngthu am läklam; ngthu nami ngjake hin kamäta ngthu am ni, Pa na tüi lawkia ngthua kyaki."},{"book":"Johan","chapter":"14","verse":"25","text":"“Nami hlawnga ka ve ham vei ahin he ka ning jah mthehki."},{"book":"Johan","chapter":"14","verse":"26","text":"“Ning jah Kpüikpak khai, Ngmüimkhya Ngcim, Pa naw ka ngming üng tüih law khai. Ani naw ahmäi ning jah mthei lü, nami veia ka pyen naküt ning jah sümsak be khai."},{"book":"Johan","chapter":"14","verse":"27","text":"“Dimdeihnak ka ning jah tak hütki; kamäta dimdeihnak ka ning jah peki. Khawmdek naw a peta mäiha ka ning jah peki am ni. Käh cäicing, pukse kyühkyawk ua."},{"book":"Johan","chapter":"14","verse":"28","text":"‘Atuh cit kyaw ngü sepi, nami veia ka law be khai’ ka ning jah mtheh nami ngjaki. Nami na kphyanak üng ta Paa veia ka ceh vaia phäh nami je khai. Isetiakyaküng, Pa cun keia kthaka hlüngtai bawkia kyaki."},{"book":"Johan","chapter":"14","verse":"29","text":"“Ahin a thawnhlawk law üng, nami jumnak vaia; ahin am a thawnhlawk law ham üng, atuh ka ning jah mthehki."},{"book":"Johan","chapter":"14","verse":"30","text":"“Khawmdek Ukia Mdek bawipa pha law hlükia kyase, khawvei am ning jah ngthuheipüi thei nawng. Ani naw keia khana khyaihnak isüm am ta."},{"book":"Johan","chapter":"14","verse":"31","text":"“Acunsepi kei naw Pa ka kphyanaki, Pa naw a na mtheha mäiha ka pawh ti khawmdek naw a ksing vaia phäh ni."}]}