{"data":[{"book":"मत्ती","chapter":"15","verse":"1","text":"फिर कुछ फ़रीसी और शरीअत के आलिम यरूशलम से आकर ईसा से पूछने लगे,"},{"book":"मत्ती","chapter":"15","verse":"2","text":"“आपके शागिर्द बापदादा की रिवायत क्यों तोड़ते हैं? क्योंकि वह हाथ धोए बग़ैर रोटी खाते हैं।”"},{"book":"मत्ती","chapter":"15","verse":"3","text":"ईसा ने जवाब दिया, “और तुम अपनी रिवायात की ख़ातिर अल्लाह का हुक्म क्यों तोड़ते हो?"},{"book":"मत्ती","chapter":"15","verse":"4","text":"क्योंकि अल्लाह ने फ़रमाया, ‘अपने बाप और अपनी माँ की इज़्ज़त करना’ और ‘जो अपने बाप या माँ पर लानत करे उसे सज़ाए-मौत दी जाए।’"},{"book":"मत्ती","chapter":"15","verse":"5","text":"लेकिन जब कोई अपने वालिदैन से कहे, ‘मैं आपकी मदद नहीं कर सकता, क्योंकि मैंने मन्नत मानी है कि जो कुछ मुझे आपको देना था वह अल्लाह के लिए वक़्फ़ है’ तो तुम इसे जायज़ क़रार देते हो।"},{"book":"मत्ती","chapter":"15","verse":"6","text":"यों तुम कहते हो कि उसे अपने माँ-बाप की इज़्ज़त करने की ज़रूरत नहीं है। और इसी तरह तुम अल्लाह के कलाम को अपनी रिवायत की ख़ातिर मनसूख़ कर लेते हो।"},{"book":"मत्ती","chapter":"15","verse":"7","text":"रियाकारो! यसायाह नबी ने तुम्हारे बारे में क्या ख़ूब नबुव्वत की है,"},{"book":"मत्ती","chapter":"15","verse":"8","text":"‘यह क़ौम अपने होंटों से तो मेरा एहतराम करती है"},{"book":"मत्ती","chapter":"15","verse":"9","text":"वह मेरी परस्तिश करते तो हैं, लेकिन बेफ़ायदा।"},{"book":"मत्ती","chapter":"15","verse":"10","text":"फिर ईसा ने हुजूम को अपने पास बुलाकर कहा, “सब मेरी बात सुनो और इसे समझने की कोशिश करो।"},{"book":"मत्ती","chapter":"15","verse":"11","text":"कोई ऐसी चीज़ है नहीं जो इनसान के मुँह में दाख़िल होकर उसे नापाक कर सके, बल्कि जो कुछ इनसान के मुँह से निकलता है वही उसे नापाक कर देता है।”"},{"book":"मत्ती","chapter":"15","verse":"12","text":"इस पर शागिर्दों ने उसके पास आकर पूछा, “क्या आपको मालूम है कि फ़रीसी यह बात सुनकर नाराज़ हुए हैं?”"},{"book":"मत्ती","chapter":"15","verse":"13","text":"उसने जवाब दिया, “जो भी पौदा मेरे आसमानी बाप ने नहीं लगाया उसे जड़ से उखाड़ा जाएगा।"},{"book":"मत्ती","chapter":"15","verse":"14","text":"उन्हें छोड़ दो, वह अंधे राह दिखानेवाले हैं। अगर एक अंधा दूसरे अंधे की राहनुमाई करे तो दोनों गढ़े में गिर जाएंगे।”"},{"book":"मत्ती","chapter":"15","verse":"15","text":"पतरस बोल उठा, “इस तमसील का मतलब हमें बताएँ।”"},{"book":"मत्ती","chapter":"15","verse":"16","text":"ईसा ने कहा, “क्या तुम अभी तक इतने नासमझ हो?"},{"book":"मत्ती","chapter":"15","verse":"17","text":"क्या तुम नहीं समझ सकते कि जो कुछ इनसान के मुँह में दाख़िल हो जाता है वह उसके मेदे में जाता है और वहाँ से निकलकर जाए-ज़रूरत में?"},{"book":"मत्ती","chapter":"15","verse":"18","text":"लेकिन जो कुछ इनसान के मुँह से निकलता है वह दिल से आता है। वही इनसान को नापाक करता है।"},{"book":"मत्ती","chapter":"15","verse":"19","text":"दिल ही से बुरे ख़यालात, क़त्लो-ग़ारत, ज़िनाकारी, हरामकारी, चोरी, झूटी गवाही और बुहतान निकलते हैं।"},{"book":"मत्ती","chapter":"15","verse":"20","text":"यही कुछ इनसान को नापाक कर देता है, लेकिन हाथ धोए बग़ैर खाना खाने से वह नापाक नहीं होता।”"},{"book":"मत्ती","chapter":"15","verse":"21","text":"फिर ईसा गलील से रवाना होकर शिमाल में सूर और सैदा के इलाक़े में आया।"},{"book":"मत्ती","chapter":"15","verse":"22","text":"इस इलाक़े की एक कनानी ख़ातून उसके पास आकर चिल्लाने लगी, “ख़ुदावंद, इब्ने-दाऊद, मुझ पर रहम करें। एक बदरूह मेरी बेटी को बहुत सताती है।”"},{"book":"मत्ती","chapter":"15","verse":"23","text":"लेकिन ईसा ने जवाब में एक लफ़्ज़ भी न कहा। इस पर उसके शागिर्द उसके पास आकर उससे गुज़ारिश करने लगे, “उसे फ़ारिग़ कर दें, क्योंकि वह हमारे पीछे पीछे चीख़ती-चिल्लाती है।”"},{"book":"मत्ती","chapter":"15","verse":"24","text":"ईसा ने जवाब दिया, “मुझे सिर्फ़ इसराईल की खोई हुई भेड़ों के पास भेजा गया है।”"},{"book":"मत्ती","chapter":"15","verse":"25","text":"औरत उसके पास आकर मुँह के बल झुक गई और कहा, “ख़ुदावंद, मेरी मदद करें!”"},{"book":"मत्ती","chapter":"15","verse":"26","text":"उसने उसे बताया, “यह मुनासिब नहीं कि बच्चों से खाना लेकर कुत्तों के सामने फेंक दिया जाए।”"},{"book":"मत्ती","chapter":"15","verse":"27","text":"उसने जवाब दिया, “जी ख़ुदावंद, लेकिन कुत्ते भी वह टुकड़े खाते हैं जो उनके मालिक की मेज़ पर से फ़र्श पर गिर जाते हैं।”"},{"book":"मत्ती","chapter":"15","verse":"28","text":"ईसा ने कहा, “ऐ औरत, तेरा ईमान बड़ा है। तेरी दरख़ास्त पूरी हो जाए।” उसी लमहे औरत की बेटी को शफ़ा मिल गई।"},{"book":"मत्ती","chapter":"15","verse":"29","text":"फिर ईसा वहाँ से रवाना होकर गलील की झील के किनारे पहुँच गया। वहाँ वह पहाड़ पर चढ़कर बैठ गया।"},{"book":"मत्ती","chapter":"15","verse":"30","text":"लोगों की बड़ी तादाद उसके पास आई। वह अपने लँगड़े, अंधे, मफ़लूज, गूँगे और कई और क़िस्म के मरीज़ भी साथ ले आए। उन्होंने उन्हें ईसा के सामने रखा तो उसने उन्हें शफ़ा दी।"},{"book":"मत्ती","chapter":"15","verse":"31","text":"हुजूम हैरतज़दा हो गया। क्योंकि गूँगे बोल रहे थे, अपाहजों के आज़ा बहाल हो गए, लँगड़े चलने और अंधे देखने लगे थे। यह देखकर भीड़ ने इसराईल के ख़ुदा की तमजीद की।"},{"book":"मत्ती","chapter":"15","verse":"32","text":"फिर ईसा ने अपने शागिर्दों को बुलाकर उनसे कहा, “मुझे इन लोगों पर तरस आता है। इन्हें मेरे साथ ठहरे तीन दिन हो चुके हैं और इनके पास खाने की कोई चीज़ नहीं है। लेकिन मैं इन्हें इस भूकी हालत में रुख़सत नहीं करना चाहता। ऐसा न हो कि वह रास्ते में थककर चूर हो जाएँ।”"},{"book":"मत्ती","chapter":"15","verse":"33","text":"उसके शागिर्दों ने जवाब दिया, “इस वीरान इलाक़े में कहाँ से इतना खाना मिल सकेगा कि यह लोग खाकर सेर हो जाएँ?”"},{"book":"मत्ती","chapter":"15","verse":"34","text":"ईसा ने पूछा, “तुम्हारे पास कितनी रोटियाँ हैं?” उन्होंने जवाब दिया, “सात, और चंद एक छोटी मछलियाँ।”"},{"book":"मत्ती","chapter":"15","verse":"35","text":"ईसा ने हुजूम को ज़मीन पर बैठने को कहा।"},{"book":"मत्ती","chapter":"15","verse":"36","text":"फिर सात रोटियों और मछलियों को लेकर उसने शुक्रगुज़ारी की दुआ की और उन्हें तोड़ तोड़कर अपने शागिर्दों को तक़सीम करने के लिए दे दिया।"},{"book":"मत्ती","chapter":"15","verse":"37","text":"सबने जी भरकर खाया। बाद में जब खाने के बचे हुए टुकड़े जमा किए गए तो सात बड़े टोकरे भर गए।"},{"book":"मत्ती","chapter":"15","verse":"38","text":"ख़वातीन और बच्चों के अलावा खानेवाले 4,000 मर्द थे।"},{"book":"मत्ती","chapter":"15","verse":"39","text":"फिर ईसा लोगों को रुख़सत करके कश्ती पर सवार हुआ और मगदन के इलाक़े में चला गया।"}]}