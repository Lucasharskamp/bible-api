{"data":[{"book":"אגרת פולוס השליח אל-הפיליפיים","chapter":"1","verse":"1","text":"מאת פולוס וטימותיוס, עבדי ישוע המשיח."},{"book":"אגרת פולוס השליח אל-הפיליפיים","chapter":"1","verse":"2","text":"מי ייתן שאלוהים יברך את כולכם. כן, אני מתפלל שאבינו ואדוננו יברך כל אחד מכם בברכה מיוחדת, וימלא אתכם בשלום ובשלווה."},{"book":"אגרת פולוס השליח אל-הפיליפיים","chapter":"1","verse":"3","text":"בכל פעם שאני מתפלל בעדכם אני מודה לאלוהים מעומק לבי,"},{"book":"אגרת פולוס השליח אל-הפיליפיים","chapter":"1","verse":"4-5","text":"ונמלא שמחה על עזרתכם הנפלאה בהפצת הבשורה על ישוע המשיח, מהיום הראשון ששמעתם עליו ועד היום."},{"book":"אגרת פולוס השליח אל-הפיליפיים","chapter":"1","verse":"6","text":"אני בטוח שאלוהים ימשיך לעזור לכם לגדול ולהתחזק באמונתכם, וישלים את העבודה הטובה שהחל בכם עד יום שובו של ישוע המשיח."},{"book":"אגרת פולוס השליח אל-הפיליפיים","chapter":"1","verse":"7","text":"אין פלא שאני אוהב אתכם כל־כך, שהרי שמור לכם בלבי מקום מיוחד. יחד סיפרנו על ישוע המשיח, ואלוהים ברך בנו את עדותנו."},{"book":"אגרת פולוס השליח אל-הפיליפיים","chapter":"1","verse":"8","text":"אלוהים לבדו יודע עד כמה אני מתגעגע אליכם ועד כמה אני אוהב אתכם."},{"book":"אגרת פולוס השליח אל-הפיליפיים","chapter":"1","verse":"9","text":"אני מתפלל שה׳ ימלא אתכם באהבה רבה לזולתכם, ושיעזור לכם לגדול ולהתפתח בהבנה ובידע רוחני,"},{"book":"אגרת פולוס השליח אל-הפיליפיים","chapter":"1","verse":"10","text":"כי ברצוני שתדעו תמיד להבחין בין טוב לרע, ושיהיה לכם מצפון נקי. אל תתנו סיבה לאיש למתוח עליכם ביקורת, מעתה ועד שובו של אדוננו."},{"book":"אגרת פולוס השליח אל-הפיליפיים","chapter":"1","verse":"11","text":"עשו תמיד מעשים טובים אשר יוכיחו לעולם כי בני אלוהים אתם, וכך יביאו מעשיכם כבוד ותהילה לאלוהים."},{"book":"אגרת פולוס השליח אל-הפיליפיים","chapter":"1","verse":"12","text":"דעו לכם, אחים יקרים, כי כל מה שקרה לי כאן בכלא עזר מאוד בהפצת הבשורה על ישוע המשיח."},{"book":"אגרת פולוס השליח אל-הפיליפיים","chapter":"1","verse":"13","text":"הן כל אחד יודע כאן (כולל חיילי הארמון) שאני יושב בכלא רק משום שאני מאמין כי ישוע הוא המשיח."},{"book":"אגרת פולוס השליח אל-הפיליפיים","chapter":"1","verse":"14","text":"כתוצאה ממאסרי חדלו מאמינים רבים לפחד ממאסר אפשרי. סבלנותי עודדה אותם, ועדותם למען המשיח נעשית אמיצה והחלטית יותר."},{"book":"אגרת פולוס השליח אל-הפיליפיים","chapter":"1","verse":"15","text":"יש אנשים שמבשרים את הבשורה רק מתוך קנאה בדרך שבה אלוהים משתמש בי. אנשים אלה שואפים לתדמית של מטיפים אמיצים! ואילו אחרים מבשרים את הבשורה מתוך מניעים טהורים –"},{"book":"אגרת פולוס השליח אל-הפיליפיים","chapter":"1","verse":"16-17","text":"מתוך אהבתם אלי. הם יודעים שאלוהים הביאני לכאן כדי שיוכל להשתמש בי להגן על האמת. יש גם המעוניינים לעורר את קנאתי; הם חושבים כי הצלחתם בהפצת הבשורה תוסיף על סבלי כאן בכלא!"},{"book":"אגרת פולוס השליח אל-הפיליפיים","chapter":"1","verse":"18","text":"אך למעשה כלל לא אכפת לי מה המניעים שלהם. אני שמח שהם מפיצים את הבשורה על ישוע המשיח, וזה העיקר."},{"book":"אגרת פולוס השליח אל-הפיליפיים","chapter":"1","verse":"19","text":"אני ממשיך לשמוח ואיני מתייאש, כי אני יודע שבתשובה לתפילותיכם, ובעזרת רוח הקודש, יסתדר הכול על הצד הטוב ביותר."},{"book":"אגרת פולוס השליח אל-הפיליפיים","chapter":"1","verse":"20","text":"אני מאמין ומקווה שלעולם לא אעשה מעשה שיגרום לי להתבייש בעצמי, אלא שאהיה תמיד מוכן לספר לכל אחד על ישוע המשיח בביטחון, כפי שנהגתי בעבר, ואני מקווה שאביא תמיד כבוד למשיח – בחיי או במותי."},{"book":"אגרת פולוס השליח אל-הפיליפיים","chapter":"1","verse":"21","text":"עבורי לחיות פירושו לשרת את המשיח, ואילו מוות – בגדר רווח."},{"book":"אגרת פולוס השליח אל-הפיליפיים","chapter":"1","verse":"22","text":"אך אם בחיי אוכל להביא עוד אנשים לאמונה במשיח, שוב איני יודע מה עדיף על מה, לחיות או למות!"},{"book":"אגרת פולוס השליח אל-הפיליפיים","chapter":"1","verse":"23","text":"לפעמים אני רוצה לחיות ולפעמים אני רוצה למות, שכן אני נכסף להיות עם המשיח, וברור שאני מעדיף להיות איתו."},{"book":"אגרת פולוס השליח אל-הפיליפיים","chapter":"1","verse":"24","text":"אך למעשה אביא לכם תועלת רבה יותר אם אשאר בחיים."},{"book":"אגרת פולוס השליח אל-הפיליפיים","chapter":"1","verse":"25","text":"עדיין יש בי צורך בעולם הזה, ולכן אני בטוח שאשאר בחיים עוד זמן מה, כדי שאוכל לעזור לכם לגדול ולשמוח באמונתכם."},{"book":"אגרת פולוס השליח אל-הפיליפיים","chapter":"1","verse":"26","text":"כאשר אשוב לבקר אתכם, תהיה לכם סיבה לשמוח ולהודות לישוע המשיח על שהשאירני בחיים."},{"book":"אגרת פולוס השליח אל-הפיליפיים","chapter":"1","verse":"27","text":"יקרה אשר יקרה, זכרו תמיד שעליכם לחיות כיאה למאמינים משיחיים, כך שאם אשוב לראותכם אם לאו, אמשיך לשמוע שכולכם מאוחדים במטרה נעלה אחת: להפיץ את בשורת האלוהים"},{"book":"אגרת פולוס השליח אל-הפיליפיים","chapter":"1","verse":"28","text":"ללא פחד מאויביכם, ולא משנה מה יעשו לכם. הם יראו בהתנהגותכם האמיצה אות לכישלונם, ואילו לכם יהיה זה סימן ברור מאלוהים – סימן שמאשר כי אלוהים אתכם וכי נתן לכם חיי נצח!"},{"book":"אגרת פולוס השליח אל-הפיליפיים","chapter":"1","verse":"29","text":"שהרי ניתנה לכם הזכות לא רק לבטוח בו אלא גם לסבול למענו."},{"book":"אגרת פולוס השליח אל-הפיליפיים","chapter":"1","verse":"30","text":"כולנו נמצאים יחד במערכה זאת. ראיתם כיצד סבלתי בעבר למען המשיח, וכפי שאתם רואים אני עדיין נמצא בעיצומו של מאבק גדול וקשה."}]}