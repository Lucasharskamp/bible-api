{"data":[{"book":"Mwanduso","chapter":"22","verse":"1","text":"Ako kumwande, Imulungu kamgeza Abulahamu, kamkema, “Abulahamu!” Abulahamu kamwidika, “Nabaha!”"},{"book":"Mwanduso","chapter":"22","verse":"2","text":"Imulungu kamulongela, “Msole mwanago Isaka, yuumnogela ng'hani, uchole mwiisi ya Molia, ukamulave nhosa ya kusoma moto kulugongo londa nikulagusile.”"},{"book":"Mwanduso","chapter":"22","verse":"3","text":"Imitondo yake, Abulahamu kaidamuka, kamtanda kihongwe wake. Kawasola wasang'hanaji zake wabili na imwana Isaka. Viyamambukize kukanha ngodi za kusomela inhosa, kafunga mwanza wa kuchola hanhu kuyalongeligwe na Imulungu."},{"book":"Mwanduso","chapter":"22","verse":"4","text":"Siku da kadatu Abulahamu kenula kihanga chake kahona hanhu aho kwa kutali."},{"book":"Mwanduso","chapter":"22","verse":"5","text":"Abaho kawalongela wasang'hanaji zake, “Kaleni hano na ikihongwe, niye na mwanangu tochola haja kumtambikila Imulungu abaho towabwelela.”"},{"book":"Mwanduso","chapter":"22","verse":"6","text":"Abulahamu kamdikwa Isaka ngodi za kusomela nhosa, na heyo mwenyego kasola moto na mwele. Wachola hamoja,"},{"book":"Mwanduso","chapter":"22","verse":"7","text":"Isaka kalonga, “Agweye tata!”"},{"book":"Mwanduso","chapter":"22","verse":"8","text":"Abulahamu kamwidika, “Mwanangu, Imulungu mwenyego iyo yonda yatugwelele.” Avo wose wabili wagendelela na mwanza wao."},{"book":"Mwanduso","chapter":"22","verse":"9","text":"Viwavikile hanhu kuyalongeligwe na Imulungu, Abulahamu kazenga upango wa kulavila nhosa na uchanha keka ngodi. Abaho kamgodeka imwana, kamtambaliza muupango wa nhosa, mna zingodi."},{"book":"Mwanduso","chapter":"22","verse":"10","text":"Abaho kagolosa umkono, kasola mwele yamchinje imwana."},{"book":"Mwanduso","chapter":"22","verse":"11","text":"Lakini msenga wa kuulanga wa Mndewa kamkema, “Abulahamu! Abulahamu!”"},{"book":"Mwanduso","chapter":"22","verse":"12","text":"Kamulongela, “Sikuumulumize imwana. Sambi nojuwa komdumba Imulungu, kwavija hugomese bule mwanago yuumnogela.”"},{"book":"Mwanduso","chapter":"22","verse":"13","text":"Abulahamu kahinduka, kona ng'hondolo wa kimbigalo, mhembe zake zangama mkisolo. Avo kachola kumsola ing'hondolo, kamulava nhosa ya kusoma moto hanhu ha mwanage."},{"book":"Mwanduso","chapter":"22","verse":"14","text":"Avo Abulahamu kahakema hanhu aho, “Mndewa Imulungu kogola.” Kamba wanhu viwolonga mbaka lelo, “Kulugongo lwa Mndewa Imulungu wanhu ogweleligwa.”"},{"book":"Mwanduso","chapter":"22","verse":"15","text":"Msenga wa Mndewa kamkema kabili Abulahamu,"},{"book":"Mwanduso","chapter":"22","verse":"16","text":"kalonga, “Mndewa Imulungu kolonga vino, ‘Noiduwila mwenyego, kwavija kusang'hana vino na hugomese mwanago yeli yaiyeka yuulelile na Sala,"},{"book":"Mwanduso","chapter":"22","verse":"17","text":"nokutenda umwede na kuutenda ulelo wako uwe kamba nhondo za kuulanga na kamba msanga wa mwhani. Ulelo wako osola isi za wanhu wawehile,"},{"book":"Mwanduso","chapter":"22","verse":"18","text":"na kubitila ulelo wako wanhu wa makabila gose omweda kwavija kunhegeleza niye.’ ”"},{"book":"Mwanduso","chapter":"22","verse":"19","text":"Abulahamu kabwela kwa wasang'hanaji zake, kachola nao Beelisheba, kakala kuko."},{"book":"Mwanduso","chapter":"22","verse":"20","text":"Ako kumwande Abulahamu kahulika kamba Milika kamulelela wana Naholi, ndugu yake."},{"book":"Mwanduso","chapter":"22","verse":"21","text":"Usi mwana wa chaudele na Buzi ndugu yake, na Kemueli tatake Alamu,"},{"book":"Mwanduso","chapter":"22","verse":"22","text":"Kesedi na Hazo na Pilidashi na Yidilafu na Besueli,"},{"book":"Mwanduso","chapter":"22","verse":"23","text":"Besueli kamulela Lebeka. Milika kamulelela Naholi, ndugu yake Abulahamu, wana wanane."},{"book":"Mwanduso","chapter":"22","verse":"24","text":"Mtumwa wa kitwanzi, yakalile kamba mwehe wake yakemigwe Leuma, vivija kamulelela wana, Teba na Gahamu na Tahashi na Maaka."}]}