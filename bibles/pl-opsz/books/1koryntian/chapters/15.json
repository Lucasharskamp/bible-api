{"data":[{"book":"1 Koryntian","chapter":"15","verse":"1","text":"Przyjaciele, chciałbym wam teraz przypomnieć dobrą nowinę, którą przekazałem wam, którą przyjęliście, której jesteście wierni,"},{"book":"1 Koryntian","chapter":"15","verse":"2","text":"i która daje wam zbawienie—o ile trzymacie się tego, co wam głosiłem. Chyba że uwierzyliście na próżno…"},{"book":"1 Koryntian","chapter":"15","verse":"3","text":"Na samym początku przekazałem wam to, co sam przyjąłem, mianowicie że Chrystus umarł za nasze grzechy—zgodnie z zapowiedziami Pisma,"},{"book":"1 Koryntian","chapter":"15","verse":"4","text":"że został pogrzebany, że trzeciego dnia zmartwychwstał—również zgodnie z Pismem,"},{"book":"1 Koryntian","chapter":"15","verse":"5","text":"i że ukazał się Piotrowi, a następnie pozostałym Dwunastu."},{"book":"1 Koryntian","chapter":"15","verse":"6","text":"Później widziało Go równocześnie pięciuset wierzących, z których większość jeszcze żyje—niektórzy jednak już zmarli."},{"book":"1 Koryntian","chapter":"15","verse":"7","text":"Potem Jezus ukazał się Jakubowi i wszystkim innym apostołom."},{"book":"1 Koryntian","chapter":"15","verse":"8","text":"Na samym końcu, jakby najmniej godnemu, ukazał się także mnie."},{"book":"1 Koryntian","chapter":"15","verse":"9","text":"Jestem bowiem najmniejszym z apostołów i nie powinienem nawet używać tego tytułu, gdyż prześladowałem kościół Boga."},{"book":"1 Koryntian","chapter":"15","verse":"10","text":"Tylko dzięki Jego łasce jestem więc tym, kim jestem—a łaska ta przyniosła owoce. Trudziłem się o wiele bardziej niż inni—oczywiście nie ja sam, zawsze bowiem Bóg wspierał mnie swoją łaską."},{"book":"1 Koryntian","chapter":"15","verse":"11","text":"Zresztą czy ja, czy inni, i tak głosimy tę samą dobrą nowinę, w którą wy uwierzyliście."},{"book":"1 Koryntian","chapter":"15","verse":"12","text":"Skoro więc głosimy zmartwychwstanie Chrystusa, to dlaczego niektórzy z was twierdzą, że coś takiego jak zmartwychwstanie w ogóle nie istnieje?"},{"book":"1 Koryntian","chapter":"15","verse":"13","text":"Jeśli nie istnieje, to i Chrystus nie zmartwychwstał."},{"book":"1 Koryntian","chapter":"15","verse":"14","text":"A jeśli On nie zmartwychwstał, to głoszenie dobrej nowiny nie ma sensu—i również wasza wiara jest pozbawiona podstaw."},{"book":"1 Koryntian","chapter":"15","verse":"15","text":"W takiej sytuacji okazujemy się fałszywymi świadkami, bo twierdzimy, że Bóg ożywił z martwych Chrystusa. A nie mógł tego zrobić, skoro umarli nie zmartwychwstają."},{"book":"1 Koryntian","chapter":"15","verse":"16","text":"Jeśli umarli nie mogą powstać z martwych, Chrystus też nie zmartwychwstał."},{"book":"1 Koryntian","chapter":"15","verse":"17","text":"A jeśli On nie ożył, niepotrzebnie Mu uwierzyliście i, co za tym idzie, nadal jesteście obciążeni waszymi grzechami."},{"book":"1 Koryntian","chapter":"15","verse":"18","text":"Ci zaś wierzący, którzy już zmarli, poszli na potępienie."},{"book":"1 Koryntian","chapter":"15","verse":"19","text":"Jeżeli nasza nadzieja w Chrystusie dotyczy tylko tego ziemskiego życia, to jesteśmy najbardziej godni pożałowania ze wszystkich ludzi."},{"book":"1 Koryntian","chapter":"15","verse":"20","text":"Lecz Chrystus naprawdę zmartwychwstał—jako pierwszy z umarłych!"},{"book":"1 Koryntian","chapter":"15","verse":"21","text":"Skoro śmierć przyszła na świat z powodu człowieka—Adama, to również zmartwychwstanie przyjdzie przez Człowieka—Chrystusa."},{"book":"1 Koryntian","chapter":"15","verse":"22","text":"Z powodu Adama wszyscy umierają, ale dzięki Chrystusowi wszyscy zmartwychwstaną."},{"book":"1 Koryntian","chapter":"15","verse":"23","text":"Każdy we właściwym czasie: najpierw powstał z martwych Chrystus, w czasie Jego powrotu ożyją natomiast ci, którzy do Niego należą."},{"book":"1 Koryntian","chapter":"15","verse":"24","text":"Potem nastąpi koniec i Chrystus przekaże królestwo Bogu Ojcu, a wszelkie władze i potęgi przestaną istnieć."},{"book":"1 Koryntian","chapter":"15","verse":"25","text":"Chrystus ma bowiem panować do czasu, aż wszyscy Jego przeciwnicy padną u Jego stóp."},{"book":"1 Koryntian","chapter":"15","verse":"26","text":"Ostatnim pokonanym wrogiem będzie śmierć."},{"book":"1 Koryntian","chapter":"15","verse":"27","text":"Bóg poddał bowiem wszystko władzy Chrystusa—oczywiście wszystko oprócz siebie samego, bo to On jest Tym, który poddał wszystko Chrystusowi."},{"book":"1 Koryntian","chapter":"15","verse":"28","text":"Gdy więc już wszystko zostanie poddane Synowi Bożemu, wtedy także On przekaże władzę Ojcu, który dał Mu wszystko we władanie. Odtąd Bóg będzie obecny we wszystkich i będzie panował nad wszystkim."},{"book":"1 Koryntian","chapter":"15","verse":"29","text":"Co robią ci, którzy przyjmują chrzest za zmarłych? Jeśli umarli w ogóle nie powstaną do życia, to jaki jest sens tego, co robią?"},{"book":"1 Koryntian","chapter":"15","verse":"30","text":"A my? Po co ciągle narażamy się na niebezpieczeństwa?"},{"book":"1 Koryntian","chapter":"15","verse":"31","text":"Przyjaciele—moja dumo w Chrystusie Jezusie, naszym Panu!—wiecie przecież, że codziennie ryzykuję życie."},{"book":"1 Koryntian","chapter":"15","verse":"32","text":"Po co, jak niewolnik na arenie, walczyłem z dzikimi bestiami w Efezie? Jeśli umarli nie zmartwychwstają, to:"},{"book":"1 Koryntian","chapter":"15","verse":"33","text":"Nie dajcie się oszukać! „Złe towarzystwo prowadzi do rozwiązłości”."},{"book":"1 Koryntian","chapter":"15","verse":"34","text":"Opamiętajcie się i przestańcie grzeszyć! Niektórzy z was w ogóle nie znają Boga! Mówię to, aby was zawstydzić."},{"book":"1 Koryntian","chapter":"15","verse":"35","text":"Ktoś może zapytać: „Jak umarli zmartwychwstaną? W jakich ciałach?”."},{"book":"1 Koryntian","chapter":"15","verse":"36","text":"Niemądry człowieku! Żeby jakaś roślina wyrosła, najpierw musi zginąć ziarno, które zostało rzucone w ziemię."},{"book":"1 Koryntian","chapter":"15","verse":"37","text":"Nie siejesz przecież tego, co ma wyrosnąć, ale rzucasz w ziemię ziarno tej rośliny, na przykład pszenicy lub czegoś innego."},{"book":"1 Koryntian","chapter":"15","verse":"38","text":"A Bóg, zgodnie ze swoją wolą, daje mu nową postać—każdemu rodzajowi ziarna inną."},{"book":"1 Koryntian","chapter":"15","verse":"39","text":"Dotyczy to nie tylko roślin. Inne ciała mają ludzie, inne zwierzęta, inne ptaki, a jeszcze inne ryby."},{"book":"1 Koryntian","chapter":"15","verse":"40","text":"Są ciała niebieskie i ciała ziemskie—każde z nich ma inne piękno."},{"book":"1 Koryntian","chapter":"15","verse":"41","text":"Słońce ma swój blask, inne światło daje jednak księżyc, a jeszcze inne gwiazdy. A nawet one różnią się między sobą."},{"book":"1 Koryntian","chapter":"15","verse":"42","text":"Podobnie jest ze zmartwychwstaniem. Posiane jest ciało śmiertelne, a zmartwychwstanie ciało nieśmiertelne."},{"book":"1 Koryntian","chapter":"15","verse":"43","text":"Posiane jest ciało materialne—słabe i sprawiające wiele kłopotów,"},{"book":"1 Koryntian","chapter":"15","verse":"44","text":"a zmartwychwstanie ciało duchowe—pełne mocy i wspaniałe! Istnieją bowiem ciała materialne i ciała duchowe."},{"book":"1 Koryntian","chapter":"15","verse":"45","text":"Pismo mówi: „Adam, pierwszy człowiek, stał się istotą mającą życie”. Ale ostatni „Adam”—czyli Jezus—stał się duchem dającym życie!"},{"book":"1 Koryntian","chapter":"15","verse":"46","text":"Najpierw przyszedł ten, który miał ciało ziemskie. Potem dopiero przyszedł Ten, który ma ciało duchowe."},{"book":"1 Koryntian","chapter":"15","verse":"47","text":"Adam, pierwszy człowiek, przyszedł z ziemi. Jezus, drugi Człowiek, przyszedł z nieba."},{"book":"1 Koryntian","chapter":"15","verse":"48","text":"Ci, którzy żyją na ziemi, mają ciało podobne do Adama, człowieka z ziemi. Ci jednak, którzy należą do nieba, otrzymają ciała podobne do Jezusa, Człowieka z nieba."},{"book":"1 Koryntian","chapter":"15","verse":"49","text":"Teraz jesteśmy podobni do ziemskiego Adama, ale będziemy podobni do niebiańskiego Chrystusa."},{"book":"1 Koryntian","chapter":"15","verse":"50","text":"Zapewniam was, przyjaciele, że nikt nie wejdzie do królestwa Bożego w ludzkim, śmiertelnym ciele—to, co jest doczesne, nie może bowiem stać się częścią tego, co jest wieczne."},{"book":"1 Koryntian","chapter":"15","verse":"51","text":"Pragnę wam jednak zdradzić wspaniałą tajemnicę: Nie wszyscy umrzemy, ale wszyscy otrzymamy nowe ciała."},{"book":"1 Koryntian","chapter":"15","verse":"52","text":"Stanie się to w jednej chwili, w mgnieniu oka, przy dźwięku ostatniej trąby. Gdy ona zabrzmi, zmarli powstaną do życia w nieśmiertelnych ciałach, a my, żywi, również otrzymamy nowe ciała."},{"book":"1 Koryntian","chapter":"15","verse":"53","text":"Bo to, co jest doczesne i śmiertelne, musi zostać zastąpione tym, co wieczne i nieśmiertelne."},{"book":"1 Koryntian","chapter":"15","verse":"54","text":"Gdy więc nasze doczesne i śmiertelne ciała przemienią się w ciała wieczne i nieśmiertelne, wypełnią się słowa Pisma:"},{"book":"1 Koryntian","chapter":"15","verse":"55","text":"Gdzie jest triumf śmierci?"},{"book":"1 Koryntian","chapter":"15","verse":"56","text":"Żądłem, którym śmierć zaatakowała ludzi, jest grzech, a Prawo ujawniło siłę grzechu."},{"book":"1 Koryntian","chapter":"15","verse":"57","text":"Dziękujmy jednak Bogu za to, że posłał Jezusa Chrystusa, naszego Pana, i pozwolił nam odnieść zwycięstwo!"},{"book":"1 Koryntian","chapter":"15","verse":"58","text":"Moi kochani przyjaciele, bądźcie wytrwali i nieugięci, nieustannie oddani pracy dla Pana. I pamiętajcie, że wasz wysiłek jest cenny w Jego oczach i nie pójdzie na marne."}]}