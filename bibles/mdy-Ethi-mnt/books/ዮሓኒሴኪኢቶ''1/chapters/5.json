{"data":[{"book":"ዮሓኒሴ ኪኢቶ'' 1","chapter":"5","verse":"1","text":"ዬሱሴ ሜሲሔ ማዔሢ ጉሙርቃሢ ቢያ ፆኦሲ ናይኬ፤ ዓዳሢ ናሽካሢ ቢያ ናዓሢያ ናሽካኔ።"},{"book":"ዮሓኒሴ ኪኢቶ'' 1","chapter":"5","verse":"2","text":"ፆኦሲ ናኣቶ'' ኑ ናሽካያ ማዔሢ ኑ ዔራንዳሢ ፆኦሲ ናሽኪ፥ ዒዛኮ ዓይሢፆዋ ኑ ኩንሤ ዎዶ''ናኬ።"},{"book":"ዮሓኒሴ ኪኢቶ'' 1","chapter":"5","verse":"3","text":"ፆኦሲ ናሽኪሢ ጌይሢ ዒዛኮ ዓይሢፆ ኩንሥሢኬ፤ ዒዛኮ ዓይሢፃ ሜታሳያቱዋሴ።"},{"book":"ዮሓኒሴ ኪኢቶ'' 1","chapter":"5","verse":"4","text":"ዎይቲ ጌዔቴ ፆኦሲ ናይ ማዔሢ ቢያ ዓጮ'' ባሻያታሢሮኬ፤ ዓጮ'' ኑ ባሻንዳሢያ ፆኦሲ ጉሙርቂፆናኬ።"},{"book":"ዮሓኒሴ ኪኢቶ'' 1","chapter":"5","verse":"5","text":"ዓጮ'' ባሻንዳሢ' ዬሱሴ ፆኦሲ ናይ ማዔሢ ጉሙርቃሢ ሌሊኬ።"},{"book":"ዮሓኒሴ ኪኢቶ'' 1","chapter":"5","verse":"6","text":"ዒዛኮ ማስቲፆ ዔርዛ ዋኣፆንታ ሃይቦ ዔርዛ ሱጉፆንታ ኬስኬሢ ዬሱስ ኪሪስቶሴይዳፓኬ፤ ዒዛኮ ኬስኬሢ ዋኣሢ ሌሊቱዋንቴ ዋኣሢና ሱጉሢናኬ፤ ዬይ ጎኔ ማዔሢ፡ ዓያኖ ጌኤዣ ማርካዻኔ፤ ዎይቲ ጌዔቴ ዓያኖ ጌኤዣ ጎኔ ኬኤዛያታሢሮኬ።"},{"book":"ዮሓኒሴ ኪኢቶ'' 1","chapter":"5","verse":"7","text":"ዬያሮ ዒዛኮ ሃይሦ ማርካ ዓኣኔ፤"},{"book":"ዮሓኒሴ ኪኢቶ'' 1","chapter":"5","verse":"8","text":"ዬያታ፡ ዓያና ጌኤሺንታ ዋኣሢንታ ሱጉሢንታኬ፤ ዬንሢ ሃይሦንሢ ማርካዻ ማርካታ ፔቴ'' ማዓያኬ።"},{"book":"ዮሓኒሴ ኪኢቶ'' 1","chapter":"5","verse":"9","text":"ዓሲ ማርካዻ ማርካቶ ኑ ዔካኔ፤ ጋዓንቴ ፆኦሲ ማርካታ ቢያይዳፓ ባሼኬ። ፆኦሲ ፔኤኮ ናዓሢ ዛሎ'' ማርካዼ ማርካታ'' ያዺኬ።"},{"book":"ዮሓኒሴ ኪኢቶ'' 1","chapter":"5","verse":"10","text":"ፆኦሲ ናዓሢ ጉሙርቃሢኮ ዬይ ማርካታ'' ዒና'' ዓኣኔ። ፆኦሲ ጉሙርቁዋኣሢ ጋዓንቴ ፆኦሲ ፔኤኮ ናዖ ዛሎ'' ማርካዼ ማርካቶ ጉሙርቂባኣሢሮ ፆኦሲ ሉኡቄያ ማሃኔ።"},{"book":"ዮሓኒሴ ኪኢቶ'' 1","chapter":"5","verse":"11","text":"ዬይ ማርካታ'' ፆኦሲ ናንጊና ናንጊ ኑም ዒንጌሢና ዬያ ናንጎ ዒዛኮ ናዓሢ ዒንጋያታሢ ማርካዻያኬ።"},{"book":"ዮሓኒሴ ኪኢቶ'' 1","chapter":"5","verse":"12","text":"ፆኦሲ ናዓሢ ዓኣሢኮ ናንጊ ዓኣኔ፤ ፆኦሲ ናዓሢ ባኣሢኮ ጋዓንቴ ናንጊ ባኣሴ።"},{"book":"ዮሓኒሴ ኪኢቶ'' 1","chapter":"5","verse":"13","text":"ዒንሢ፥ ፆኦዛሢ ናዓሢ ሱ'ንፆና ጉሙርቃዞንሢኮ ቢያ ናንጊና ናንጊ ዓኣያ ማዔሢ ዒንሢ ዔራንዳጉዲ ሃያ ቢያ ታ ዒንሢም ፃኣፓኔ።"},{"book":"ዮሓኒሴ ኪኢቶ'' 1","chapter":"5","verse":"14","text":"ዓይጎ ባኣዚ''ያ ማዖም ዒዛ ማሊፆጉዲ ኑ ሺኢቄቴ ኑም ዒ ዋይዛንዳሢ ኑ ጉሙርቃኔ፤ ፆኦሲ ቤርታ ኑኡኮ ዓኣ ጫርሹማ ዬያኬ።"},{"book":"ዮሓኒሴ ኪኢቶ'' 1","chapter":"5","verse":"15","text":"ኑ ሺኢቃ ባኮ ቢያ ዒ ዋይዛሢ ኑ ዔሬቴ ዒዛይዳፓ ኑ ሺኢቃ ባኮ ቢያ ዔኬሢ ኑ ዔራኔ።"},{"book":"ዮሓኒሴ ኪኢቶ'' 1","chapter":"5","verse":"16","text":"ዖኦኒያ፡ ፔኤኮ ዒሻሢያ ማዖም ሚሼሎ ዎዹዋ ጎሜ ማዻንቴ ዴንቄቴ ዒዛም ሺኢቆንጎ፤ ዬያ ዓሢና ዓሴሎና ጎማ ዎዹዋያ ማዔቴ ፆኦሲ ዒዛም ናንጊ ዒንጋንዳኔ። ጋዓንቴ ዎዻ ጎሜ ዓኣኔ፤ ዬያጉዴ ጎሞም ሺኢቆንጎ ታ ጎዑዋሴ።"},{"book":"ዮሓኒሴ ኪኢቶ'' 1","chapter":"5","verse":"17","text":"ፑርታ ማዾ ቢያ ጎሜኬ፤ ማዔቴያ ዎዹዋ ጎሜ ዓኣኔ።"},{"book":"ዮሓኒሴ ኪኢቶ'' 1","chapter":"5","verse":"18","text":"ፆኦሲ ናይ ማዔሢ ቢያ ጎሜ ማዺ ማዺ ናንጉዋኣሢ ኑ ዔራኔ፤ ዎይቲ ጌዔቴ ፆኦሲኮ ናዓሢ፥ ዬሱስ ኪሪስቶሴ ዒዛ ካፓሢሮኬ፤ ፃላሄያ ዒዛ ካኣሙዋሴ።"},{"book":"ዮሓኒሴ ኪኢቶ'' 1","chapter":"5","verse":"19","text":"ኑኡኒ ፆኦሲ ዓሲ ማዔሢ፤ ሃሣ ዓጫ'' ጉቤ ፃላሄ ዓሲ ማዔሢ ኑ ዔራኔ።"},{"book":"ዮሓኒሴ ኪኢቶ'' 1","chapter":"5","verse":"20","text":"ፆኦሲ ናዓሢ ሙኬሢና ጎኔ ማዔሢ፥ ዒዛ ኑ ዔራንዳጉዲ ማሊ ጶቂሣ ዒና ኑም ዒንጌሢያ ኑ ዔራኔ፤ ኑኡኒ ዬያ ጎኔ ማዔ፥ ዬሱስ ኪሪስቶሴና ናንጋኔ፤ ዒዚ ጎኔ ፆኦሲ ሃሣ ናንጊና ናንጊ ዒንጋያኬ።"},{"book":"ዮሓኒሴ ኪኢቶ'' 1","chapter":"5","verse":"21","text":"ታ ናይዮቴ! ሜሌ'' ፆኦዞ ካኣሽኪሢዳፓ ዒንሢና ካፑዋቴ።"}]}