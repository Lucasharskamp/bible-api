{"data":[{"book":"2 Saamuʼeel","chapter":"13","verse":"1","text":"Yeroo tokko Amnoon ilmi Daawit Taamaarin jaallate; isheen akka malee bareedduu, obboleettii Abesaaloom ilma Daawit sanaa turte."},{"book":"2 Saamuʼeel","chapter":"13","verse":"2","text":"Amnoon sababii jaalala obboleettii isaa Taamaariitiif akka malee dhiphatee dhibame; sababii isheen durba turteef Amnoon waan waanuma tokko illee ishee gochuu dandaʼu hin seene."},{"book":"2 Saamuʼeel","chapter":"13","verse":"3","text":"Amnoon michuu akka malee jalʼaa kan Yoonaadaab jedhamu tokko qaba ture; Yoonaadaab ilma Shimeʼaa obboleessa Daawit."},{"book":"2 Saamuʼeel","chapter":"13","verse":"4","text":"Yoonaadaabis Amnooniin, “Yaa ilma mootii, dhagni kee maaliif guyyuma guyyaan huqqachaa deema? Ati natti hin himtuu?” jedhee gaafate."},{"book":"2 Saamuʼeel","chapter":"13","verse":"5","text":"Yehoonaadaabis, “Sobiitii akka nama dhukkubsateetti siree irra ciisi; yommuu abbaan kee si gaafachuu dhufutti, ‘Akka ani harka isheetii nyaadhuuf akka obboleettiin koo Taamaar dhuftee fuula koo duratti nyaata naa qopheessitu nan barbaada’ jedhiin” jedhe."},{"book":"2 Saamuʼeel","chapter":"13","verse":"6","text":"Kanaafuu Amnoon sobee akka nama dhukkubsate tokkootti ciise. Yommuu mootichi isa gaafachuu dhufettis Amnoon, “Akka obboleettiin koo Taamaar dhuftee fuula koo duratti nyaata addaa naaf qopheessitee nyaadhu nan barbaada” jedheen."},{"book":"2 Saamuʼeel","chapter":"13","verse":"7","text":"Daawitis gara manaatti Taamaaritti nama ergee, “Gara mana obboleessa kee Amnoon dhaqiitii waan inni nyaatu qopheessiif” jedhe."},{"book":"2 Saamuʼeel","chapter":"13","verse":"8","text":"Kanaafuu Taamaar kaatee gara mana obboleessa ishee Amnoon kan ciisee ture sanaa dhaqxe. Daakuu xinnoo ishee fuutee bukeessitee fuula isaa duratti tolchite."},{"book":"2 Saamuʼeel","chapter":"13","verse":"9","text":"Ergasiis buddeena tolchite sana eelee irraa fuutee dhiʼeessiteef; inni garuu nyaachuu dide."},{"book":"2 Saamuʼeel","chapter":"13","verse":"10","text":"Ergasiis Amnoon Taamaariin, “Akka ani harka kee irraa nyaadhuuf buddeenicha kutaa ani ciisutti naa fidi” jedhe. Taamaaris buddeena qopheessite sana fuutee Amnoon obboleessa isheetiif lafa inni ciisetti geessite."},{"book":"2 Saamuʼeel","chapter":"13","verse":"11","text":"Inni garuu yommuu isheen nyaata dhiʼeessiteefitti humnaan ishee qabatee, “Yaa obboleettii ko, kottuu na wajjin ciisi” jedheen."},{"book":"2 Saamuʼeel","chapter":"13","verse":"12","text":"Isheen immoo deebiftee akkana jetteen; “Yaa obboleessa ko, waan kana hin godhin! Na hin dirqisiisin. Wanni fokkisaan akkasii Israaʼel keessatti hojjetamuu hin qabu! Ati waan hamaa kana hin godhin."},{"book":"2 Saamuʼeel","chapter":"13","verse":"13","text":"Ani maalan taʼa? Salphina koos baadhee eessan dhaqa? Ati hoo? Atis Israaʼel keessatti akka gowwaa hamaa tokkootti ilaalamuu kee ti mitii? Maaloo mootichatti himadhu; inni sitti heerumuu na hin dhowwuutii.”"},{"book":"2 Saamuʼeel","chapter":"13","verse":"14","text":"Inni garuu ishee dhagaʼuu dide; waan ishee caalaa jabaa taʼeefis humnaan ishee gudeede."},{"book":"2 Saamuʼeel","chapter":"13","verse":"15","text":"Ergasii Amnoon jibba guddaa ishee jibbe; dhugumaan hamma dur ishee jaallate caalaa ishee jibbe. Amnoonis, “Kaʼiitii baʼii deemi!” isheen jedhe."},{"book":"2 Saamuʼeel","chapter":"13","verse":"16","text":"Isheen immoo, “Hin taʼu! Na ariʼuun kee yakka ati duraan natti hojjette caalaa hammaata” jetteen."},{"book":"2 Saamuʼeel","chapter":"13","verse":"17","text":"Tajaajilaa ofii isaas waamee, “Dubartii kana narraa baasiitii balbala itti cufi” jedheen."},{"book":"2 Saamuʼeel","chapter":"13","verse":"18","text":"Tajaajilaan isaa sunis gad ishee baasee balbala itti cufe. Isheen uffata faaya adda addaatiin miidhagfame uffattee turte; intallan mootii kanneen dubarran qulqulluu taʼan uffata akkasii uffatu tureetii."},{"book":"2 Saamuʼeel","chapter":"13","verse":"19","text":"Taamaaris mataa isheetti daaraa firfirfattee wandaboo ishee dheeraa faayawwaniin miidhagfame sana tarsaafte. Harka ishees mataa irra kaaʼattee sagalee ol fudhattee booʼaa deemte."},{"book":"2 Saamuʼeel","chapter":"13","verse":"20","text":"Abesaaloom obboleessi ishee, “Amnoon obboleessi kee si wajjin turee? Yaa obboleettii ko, calʼisi; inni obboleessuma kee ti. Waan kana garaatti hin qabatin” jedheen. Taamaaris kophaa ishee mana obboleessa ishee mana Abesaaloom jiraatte."},{"book":"2 Saamuʼeel","chapter":"13","verse":"21","text":"Daawit mootichi yommuu waan kana hunda dhagaʼetti baayʼee aare."},{"book":"2 Saamuʼeel","chapter":"13","verse":"22","text":"Abesaaloom dubbii tolaa yookaan hamaa tokko illee Amnoonitti hin dubbanne; Abesaaloom sababii inni obboleettii isaa Taamaarin salphiseef akka malee Amnoonin jibbee ture."},{"book":"2 Saamuʼeel","chapter":"13","verse":"23","text":"Waggaa lamaa booddee warri hoolota Abesaaloom irraa rifeensa haadan magaalaa Baʼaal Hasoor kan Efreem biratti argamu sana keessa turan; innis akka isaan achi dhaqaniif ilmaan mootii hunda waame."},{"book":"2 Saamuʼeel","chapter":"13","verse":"24","text":"Abesaaloomis gara mootichaa dhaqee, “Namoonni hoolota garbicha keetii irraa rifeensa haadan dhufaniiru. Maaloo mootichii fi qondaaltonni isaa garbicha kee wajjin haa deeman” jedhee kadhate."},{"book":"2 Saamuʼeel","chapter":"13","verse":"25","text":"Mootichi immoo deebisee, “Lakki yaa ilma ko, nu hundinuu deemuu hin qabnu; nu baʼaa qofa sitti taanaa” jedheen. Abesaaloom jabeessee isa kadhatu iyyuu inni isa eebbise malee isa faana hin deemne."},{"book":"2 Saamuʼeel","chapter":"13","verse":"26","text":"Abesaaloomis, “Yoo taʼuu baate, maaloo obboleessi koo Amnoon nu wajjin haa deemu” jedhe."},{"book":"2 Saamuʼeel","chapter":"13","verse":"27","text":"Abesaaloom garuu jabeessee isa kadhate; kanaafuu inni Amnoonii fi ilmaan mootichaa kaan isa wajjin erge."},{"book":"2 Saamuʼeel","chapter":"13","verse":"28","text":"Abesaaloom akkana jedhee namoota isaa ajaje; “Dhagaʼaa! Yommuu Amnoon daadhii wayinii dhugee machaaʼutti ani, ‘Amnoonin dhaʼaa’ isiniin jedha; isinis yommuu suma isa ajjeesaa. Hin sodaatinaa. Anatu ajaja kana isinii kenne mitii? Jabaadhaa; jagnoomaas.”"},{"book":"2 Saamuʼeel","chapter":"13","verse":"29","text":"Kanaafuu namoonni Abesaaloom waanuma Abesaaloom isaan ajaje sana Amnoonitti hojjetan. Ilmaan mootichaa hundinuus kaʼanii gaangolii isaanii yaabbatanii baqatan."},{"book":"2 Saamuʼeel","chapter":"13","verse":"30","text":"Utuu isaan karaa irra jiranuu oduun, “Abesaaloom ilmaan mootichaa hunda fixeera; tokkoon isaanii iyyuu hin hafne” jedhu Daawit qaqqabe."},{"book":"2 Saamuʼeel","chapter":"13","verse":"31","text":"Mootichis ol kaʼee uffata isaa tarsaasee lafa ciise; tajaajiltoonni isaa kanneen isa bira dhadhaabatanii turan hundinuus uffata isaanii tatarsaasan."},{"book":"2 Saamuʼeel","chapter":"13","verse":"32","text":"Yoonaadaab ilmi Shimeʼaa ilmi obboleessa Daawit sun garuu akkana jedhe; “Gooftaan koo waan isaan ilmaan mootichaa hunda fixan hin seʼin; Amnoon qofatu duʼe. Kunis waan Abesaaloom erga Amnoon obboleettii isaa Taamaarin humnaan gudeedee jalqabee itti yaadaa turee dha."},{"book":"2 Saamuʼeel","chapter":"13","verse":"33","text":"Gooftaan koo mootichi waaʼee oduu ilmaan mootichaa hundi ajjeefamaniiru jedhu sanaa hin yaaddaʼin; Amnoon qofatu duʼe.”"},{"book":"2 Saamuʼeel","chapter":"13","verse":"34","text":"Yeroo kanatti Abesaaloom baqateera."},{"book":"2 Saamuʼeel","chapter":"13","verse":"35","text":"Yoonaadaabis mootichaan, “Kunoo, ilmaan mootichaa dhufanii jiru; wanni kun akkuma garbichi kee jedhe taʼe” jedhe."},{"book":"2 Saamuʼeel","chapter":"13","verse":"36","text":"Akkuma inni dubbatee fixateen ilmaan mootichaa sagalee guddaadhaan booʼaa ol galan. Mootichii fi tajaajiltoonni isaa hundinuus hiqqifatanii booʼan."},{"book":"2 Saamuʼeel","chapter":"13","verse":"37","text":"Abesaaloom garuu baqatee gara ilma Amiihuud, gara Talmaay mooticha Geshuur sanaa dhaqe. Daawit immoo guyyaa hunda ilma isaatiif ni booʼa ture."},{"book":"2 Saamuʼeel","chapter":"13","verse":"38","text":"Abesaaloom erga baqatee Geshuur dhaqee booddee waggaa sadii achi ture."},{"book":"2 Saamuʼeel","chapter":"13","verse":"39","text":"Mootichis duʼa Amnoon irraa jajjabaannaan gara Abesaaloom dhaquuf garaan isaa kakaʼe."}]}