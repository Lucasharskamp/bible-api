{"data":[{"book":"Kɔnti tife","chapter":"22","verse":"1","text":"Isirayilakae naxa siga e sa yonkin Mowaba fiili ma, Yurudɛn xure dɛ, Yeriko ya tagi."},{"book":"Kɔnti tife","chapter":"22","verse":"2","text":"Siporo xa di xɛmɛ Balaki nu bara a mɛ Isirayilakae naxan nabaxi Amorikae ra."},{"book":"Kɔnti tife","chapter":"22","verse":"3","text":"Mowabakae nu bara gaaxu Isirayila ɲama belebele xa fe ra."},{"book":"Kɔnti tife","chapter":"22","verse":"4","text":"Na kui, e naxa a fala Madiyan kuntigie bɛ, «Yi ɲama belebele fama won ma bɔxi birin xun nakanade, alɔ ningee mɛrɛ xun nakanama ki naxɛ.» Balaki nan nu na Mowaba mangɛ ra na tɛmui."},{"book":"Kɔnti tife","chapter":"22","verse":"5","text":"A naxa xɛɛrae xɛɛ Beyori xa di xɛmɛ Balami yire, naxan nu sabatixi Petori, a bari taa xure dɛ ra, a falafe ra, «Ɲama belebele nde bara keli Misira bɔxi ma, e fa yonkin n ma bɔxi sɛɛti ma."},{"book":"Kɔnti tife","chapter":"22","verse":"6","text":"Yandi, i xa fa yi ɲama dankade, barima e sɛnbɛ gbo n bɛ. Tɛmunde, na ki n nɔma nɛ e bɔnbɔde, n e keri yi bɔxi ma. N a kolon, i na duba naxan bɛ, na bara baraka. I man na naxan danka, na fan bara danka.»"},{"book":"Kɔnti tife","chapter":"22","verse":"7","text":"Mowaba kuntigie nun Madiyan kuntigie naxa siga se matoe sare ra Balami xɔn, e fa Balaki xa xɛɛraya iba a bɛ."},{"book":"Kɔnti tife","chapter":"22","verse":"8","text":"Balami naxa a fala e bɛ, «Wo xa kɔɛ radangi be. Alatala na yaabi so n yi, n na falama nɛ wo bɛ.» Na kui, Mowaba kuntigie naxa xi Balami xɔnyi."},{"book":"Kɔnti tife","chapter":"22","verse":"9","text":"Alatala naxa mini Balami ma, a a maxɔrin, «Nde na yi mixie ra i naxee rasɛnɛxi i xɔnyi yi ki?»"},{"book":"Kɔnti tife","chapter":"22","verse":"10","text":"Balami naxa a yaabi, «Mowaba mangɛ Siporo xa di xɛmɛ Balaki nan yi mixie xɛɛ, a e xa fa a fala n bɛ,"},{"book":"Kɔnti tife","chapter":"22","verse":"11","text":"‹Ɲama belebele nde bara keli Misira bɔxi ma, e fa sabati n ma bɔxi sɛɛti ma. I xa fa yi ɲama danka, alako n xa nɔ e keride.›»"},{"book":"Kɔnti tife","chapter":"22","verse":"12","text":"Alatala naxa a masen Balami bɛ, «I naxa bira yi mixie fɔxɔ ra, i naxa na ɲama danka. Barakatɔɛ ɲama na a ra.»"},{"book":"Kɔnti tife","chapter":"22","verse":"13","text":"Na kuye iba Balami naxa keli, a a fala Balaki xa kuntigie bɛ, «Wo gbilen wo xa bɔxi ma, barima Alatala mu tinxi n xa bira wo fɔxɔ ra.»"},{"book":"Kɔnti tife","chapter":"22","verse":"14","text":"Na kui, Mowaba kuntigie naxa gbilen Balaki yire, e a fala a bɛ, «Balami bara tondi birade muxu fɔxɔ ra.»"},{"book":"Kɔnti tife","chapter":"22","verse":"15","text":"Balaki man naxa kuntigi gbegbe gbɛtɛ xɛɛ, naxee tide dangi a singee ra."},{"book":"Kɔnti tife","chapter":"22","verse":"16","text":"E naxa siga Balami yire, e a fala a bɛ, «Balaki xa masenyi nan ya: ‹N tan Siporo xa di xɛmɛ Balaki, n bara i mayandi, i naxa tondi talufe ra n yire!"},{"book":"Kɔnti tife","chapter":"22","verse":"17","text":"N i sare fima nɛ a fanyi ra. I wama naxan yo xɔn, n na fima nɛ i ma. Yandi i xa yi ɲama danka n bɛ.›»"},{"book":"Kɔnti tife","chapter":"22","verse":"18","text":"Kɔnɔ Balami naxa Balaki xa xɛɛrae yaabi, «Hali Balaki a xa banxi rafe gbeti nun xɛɛma ra, a a so n yi ra, n mu nɔma fefe rabade n Marigi Alatala mu n yamari naxan na."},{"book":"Kɔnti tife","chapter":"22","verse":"19","text":"Wo naxan nabama, wo fan xa lu be han tina gɛɛsɛgɛ. N man xa Alatala xa masenyi ramɛ.»"},{"book":"Kɔnti tife","chapter":"22","verse":"20","text":"Alatala naxa mini Balami ma kɔɛ ra, a a masen a bɛ, «Yi mixie to bara fa i xilide, i xa bira e fɔxɔ ra, kɔnɔ n na naxan fala i bɛ, i na nan nabama.»"},{"book":"Kɔnti tife","chapter":"22","verse":"21","text":"Na kuye iba Balami naxa baki a xa sofale fari, a bira Mowaba kuntigie fɔxɔ ra."},{"book":"Kɔnti tife","chapter":"22","verse":"22","text":"Balami sigafe naxa Alatala raxɔnɔ. Alatala xa malekɛ naxa siga kira ibolonde Balami ya ra. A nu dɔxɔxi a xa sofale fari, a xa walikɛ firinyie nu na a fɔxɔ ra."},{"book":"Kɔnti tife","chapter":"22","verse":"23","text":"Balami xa sofale to Alatala xa malekɛ to kira tagi, santidɛgɛma suxuxi a yi, a raminixi a tɛ i, a naxa keli kira xɔn ma, a so xɛ ra. Balami naxa sofale bɔnbɔ, alako a xa a xun ti kira ra."},{"book":"Kɔnti tife","chapter":"22","verse":"24","text":"Alatala xa malekɛ man naxa sa ti e xa kira di xɔn ma wɛni bilie tɛtɛ firinyie tagi."},{"book":"Kɔnti tife","chapter":"22","verse":"25","text":"Sofale to Alatala xa malekɛ to, a naxa a raxɛtɛn tɛtɛ ra, a Balami sanyi xɛtɛn tɛtɛ ra a ɲaaxi ra. Balami naxa gbilen a bɔnbɔ ra."},{"book":"Kɔnti tife","chapter":"22","verse":"26","text":"Alatala xa malekɛ man naxa sa ti yire raxɛtɛnxi a fanyi ra. Dangide yo mu nu na."},{"book":"Kɔnti tife","chapter":"22","verse":"27","text":"Sofale to Alatala xa malekɛ to, a naxa a sa Balami bun ma. Balami naxa xɔnɔ a ma, a a bɔnbɔ a xa yisuxuwuri ra."},{"book":"Kɔnti tife","chapter":"22","verse":"28","text":"Na kui, Alatala naxa sofale dɛ ramini, a a niya a xa a fala Balami bɛ, «A saxan nde nan yi ki i n bɔnbɔma. N munse rabaxi i ra?»"},{"book":"Kɔnti tife","chapter":"22","verse":"29","text":"Balami naxa a yaabi, «I n matandixi nɛ. Xa santidɛgɛma na n yi ra nu, n i faxama nɛ keren na.»"},{"book":"Kɔnti tife","chapter":"22","verse":"30","text":"Sofale naxa a fala Balami bɛ, «N tan xa mu i xa sofale ra, i tema naxan fari tɛmui birin? N darixi yi mɔɔli raba ra?» Balami naxa a yaabi, «Ade.»"},{"book":"Kɔnti tife","chapter":"22","verse":"31","text":"Na tɛmui Alatala naxa Balami ya rabi malekɛ tofe ra, a tixi kira tagi, a xa santidɛgɛma baxi a tɛ i, a suxuxi a bɛlɛxɛ. Balami naxa a felen, a suyidi keren na."},{"book":"Kɔnti tife","chapter":"22","verse":"32","text":"Malekɛ naxa a maxɔrin, «Munfe ra i bara i xa sofale bɔnbɔ sanya saxan? N faxi nɛ n xa kira ibolon i ya ra, barima i na kira naxan xɔn yi ki, murutɛla xa kira na a ra."},{"book":"Kɔnti tife","chapter":"22","verse":"33","text":"I xa sofale bara i ratanga n ma sanya saxan. Xa a tan mu a ra nu, n bara i faxa nu, kɔnɔ n mu a tan faxama.»"},{"book":"Kɔnti tife","chapter":"22","verse":"34","text":"Balami naxa a fala a bɛ, «N bara yunubi raba! N mu nu a kolonxi, i tixi n ya ra. Kɔnɔ yakɔsi, xa yi biyaasi mu i kɛnɛnxi, n xa gbilen n xɔnyi.»"},{"book":"Kɔnti tife","chapter":"22","verse":"35","text":"Alatala xa malekɛ naxa a masen, «Ade, i xa bira yi mixie fɔxɔ ra, kɔnɔ n na masenyi naxan masen i bɛ, i na nan falama.» Na kui, Balami nun Balaki xa xɛɛrae naxa siga."},{"book":"Kɔnti tife","chapter":"22","verse":"36","text":"Balaki to a mɛ a Balami na fafe, a naxa siga a ralande taa nde ma Arinon xure dɛ ra, Mowaba xa naaninyi yire."},{"book":"Kɔnti tife","chapter":"22","verse":"37","text":"A naxa Balami maxɔrin, «Munfe ra i mu fa n ma xɛɛraya singe xili ma? I ɲɔxɔ a ma n mu nɔma i sare fide?»"},{"book":"Kɔnti tife","chapter":"22","verse":"38","text":"Balami naxa Balaki yaabi, «N bara fa i xɔn, kɔnɔ n mu nɔma wɔyɛnde na ki tun. Alatala masenyi naxan sama n dɛ i, n na nan tun falama.»"},{"book":"Kɔnti tife","chapter":"22","verse":"39","text":"Balami nun Balaki naxa siga, e so Kiriyati Xusoti."},{"book":"Kɔnti tife","chapter":"22","verse":"40","text":"Balaki naxa ningee nun yɛxɛɛe ba sɛrɛxɛ ra, a nde so Balami yi ra a nun kuntigi naxee nu na a fɔxɔ ra."},{"book":"Kɔnti tife","chapter":"22","verse":"41","text":"Na kuye iba, Balaki naxa Balami xanin Bamoti Baali geya fari. Mɛnni a naxa Isirayila ɲama sɛɛti nde to."}]}