{"data":[{"book":"2 Koningen","chapter":"19","verse":"1","text":"Toen koning Ezekias dit hoorde, scheurde hij zijn klederen, sloeg het boetekleed om, en ging naar de tempel van Jahweh."},{"book":"2 Koningen","chapter":"19","verse":"2","text":"Tegelijkertijd zond hij Eljakim, den hofmaarschalk, met den schrijver Sjebna en de oudsten der priesters, in boeteklederen gehuld, naar den profeet Isaias, den zoon van Amos."},{"book":"2 Koningen","chapter":"19","verse":"3","text":"Ze moesten hem zeggen: Dit zegt Ezekias! Deze dag is een dag van benauwing, van straf en van smaad; de kinderen openen de moederschoot al, maar de kracht om te baren ontbreekt."},{"book":"2 Koningen","chapter":"19","verse":"4","text":"Maar wellicht heeft Jahweh, uw God, acht geslagen op de woorden van den opperbevelhebber, die door zijn heer, den koning van Assjoer, gezonden werd, om den levenden God te honen, en straft Jahweh, uw God, hem om de woorden die Hij gehoord heeft. Zend dus een bede omhoog voor het overschot, dat er nog is!"},{"book":"2 Koningen","chapter":"19","verse":"5","text":"Toen dan de dienaren van koning Ezekias bij Isaias waren gekomen,"},{"book":"2 Koningen","chapter":"19","verse":"6","text":"sprak Isaias tot hen: Dit moet ge tot uw meester zeggen: Zo spreekt Jahweh! Wees niet bang voor de woorden, die gij gehoord hebt, en waarmee de knechten van den assyrischen koning Mij hebben gehoond."},{"book":"2 Koningen","chapter":"19","verse":"7","text":"Zie, Ik zal een geest in hem zenden, waardoor hij terugkeert naar zijn land, zodra hij geruchten verneemt; en in zijn land zal Ik hem door het zwaard doen vallen!"},{"book":"2 Koningen","chapter":"19","verse":"8","text":"De opperbevelhebber keerde nu naar den koning van Assjoer terug. En daar hij vernomen had, dat deze Lakisj al had verlaten, trof hij hem bij Libna aan, dat juist door hem belegerd werd."},{"book":"2 Koningen","chapter":"19","verse":"9","text":"En toen deze hoorde: “Tirháka, de koning van Koesj, is tegen u ten strijde getrokken,” zond hij opnieuw gezanten naar Ezekias met de volgende opdracht:"},{"book":"2 Koningen","chapter":"19","verse":"10","text":"Zegt dit aan Ezekias, den koning van Juda: Laat uw God, op wien gij vertrouwt, u niet bedriegen en zeggen: Jerusalem zal niet worden overgeleverd aan den assyrischen koning."},{"book":"2 Koningen","chapter":"19","verse":"11","text":"Zie, ge hebt toch gehoord, dat de koningen van Assjoer alle landen ten ondergang hebben gedoemd; en zoudt gij dan ontsnappen?"},{"book":"2 Koningen","chapter":"19","verse":"12","text":"Hebben de goden de volkeren gered, die door mijn vaderen werden vernield: Gozan, Charan, Résef, en de bewoners van Éden in Telassar?"},{"book":"2 Koningen","chapter":"19","verse":"13","text":"Waar is de koning van Chamat gebleven, en de koning van Arpad, de koning van Sefarwáim, Hena en Iwwa?"},{"book":"2 Koningen","chapter":"19","verse":"14","text":"Toen Ezekias van de gezanten de brief had ontvangen, en hem had gelezen, ging hij naar de tempel, legde hem open voor Jahweh neer,"},{"book":"2 Koningen","chapter":"19","verse":"15","text":"en bad tot Jahweh: Jahweh, Israëls God, die op de cherubs troont; Gij alleen zijt God over alle koninkrijken der aarde; Gij hebt hemel en aarde geschapen!"},{"book":"2 Koningen","chapter":"19","verse":"16","text":"Ach Jahweh, neig toch uw oor, en luister; open uw ogen, o Jahweh, en zie: Verneem, wat Sinacherib mij gemeld heeft, om den levenden God te honen."},{"book":"2 Koningen","chapter":"19","verse":"17","text":"Ach Jahweh, het is waar: de koningen van Assjoer hebben de volkeren met hun landen verwoest."},{"book":"2 Koningen","chapter":"19","verse":"18","text":"Ze hebben ook hun goden in het vuur geworpen en vernield; want ze waren geen god, maar enkel het werk van mensenhanden, van hout en van steen."},{"book":"2 Koningen","chapter":"19","verse":"19","text":"Ach Jahweh, onze God, red ons nu uit zijn handen, opdat alle koninkrijken der aarde erkennen, dat Gij alleen God zijt, o Jahweh!"},{"book":"2 Koningen","chapter":"19","verse":"20","text":"Toen liet Isaias, de zoon van Amos, aan Ezekias zeggen: Dit zegt Jahweh, Israëls God! Ik heb de bede gehoord, die gij tot Mij hebt opgezonden om Sinacherib, den assyrischen koning."},{"book":"2 Koningen","chapter":"19","verse":"21","text":"Dit is het woord, dat Jahweh tegen hem gesproken heeft: Ze veracht en bespot u, De jonkvrouw, de dochter van Sion; Meewarig schudt ze het hoofd achter u, Jerusalems dochter!"},{"book":"2 Koningen","chapter":"19","verse":"22","text":"Wien hebt ge gehoond en beschimpt, Tegen wien een hoge toon aangeslagen. En uw trotse blikken geheven? Tegen Israëls Heilige!"},{"book":"2 Koningen","chapter":"19","verse":"23","text":"Door uw boden hebt ge den Heer gehoond, En gezegd: Met mijn tallooze wagens Heb ik de toppen der bergen bestegen, En de flanken van de Libanon. Ik heb zijn rijzige ceders geveld, En zijn schoonste cypressen; Zijn hoogste toppen bereikt, Zijn dichtste wouden."},{"book":"2 Koningen","chapter":"19","verse":"24","text":"Ik heb geboord en gedronken De wateren van vreemde landen, En opgedroogd met de zool van mijn voeten Alle stromen van Masor."},{"book":"2 Koningen","chapter":"19","verse":"25","text":"Hebt ge dan niet vernomen, Hoe Ik dit vroeger al had beschikt? Wat Ik al lang had besloten, Heb Ik thans in vervulling doen gaan. Tot puinhopen moesten Versterkte steden worden verwoest;"},{"book":"2 Koningen","chapter":"19","verse":"26","text":"Haar bewoners machteloos zijn, Verschrikt en beschaamd. Ze moesten zijn als kruid op het veld, Als tengere planten; Als gras op het dak, Dat verdort, eer het opschiet."},{"book":"2 Koningen","chapter":"19","verse":"27","text":"Maar Ik ken uw opstaan en zitten, Uw gaan en uw komen;"},{"book":"2 Koningen","chapter":"19","verse":"28","text":"Uw razen steeg tot Mij op, Uw tieren kwam Mij ter ore. Daarom sla Ik mijn ring door uw neus, Leg mijn toom aan uw lippen; En voer u terug langs de weg, Die gij kwaamt."},{"book":"2 Koningen","chapter":"19","verse":"29","text":"En dit is het teken voor u: Dit jaar zult ge nog nawas eten, Het volgend jaar wat er groeit in het wild; Maar in het derde jaar zult ge zaaien en oogsten, Wijngaarden planten en de vrucht er van eten."},{"book":"2 Koningen","chapter":"19","verse":"30","text":"Wat er van u overblijft, En wat er van het huis van Juda nog rest. Zal wortel schieten naar omlaag, En vruchten dragen naar boven."},{"book":"2 Koningen","chapter":"19","verse":"31","text":"Want de Rest zal zich uit Jerusalem verspreiden, Wat er overbleef uit de Sion; De ijver van Jahweh der heerscharen Brengt het tot stand!"},{"book":"2 Koningen","chapter":"19","verse":"32","text":"Daarom spreekt Jahweh over den koning van Assjoer: Hij zal deze stad niet binnen komen, Geen pijl er op afschieten; Met geen schild ze bestormen, Met geen wal ze omringen."},{"book":"2 Koningen","chapter":"19","verse":"33","text":"Hij keert terug langs de weg, die hij kwam; Deze stad komt hij niet binnen, zegt Jahweh!"},{"book":"2 Koningen","chapter":"19","verse":"34","text":"Ik zal deze stad beschutten en redden Terwille van Mij, en van David, mijn dienaar!"},{"book":"2 Koningen","chapter":"19","verse":"35","text":"Nog dezelfde nacht ging de engel van Jahweh uit en doodde in het assyrische leger honderd vijf en tachtig duizend man; ‘s morgens bij het ontwaken zag men enkel nog lijken."},{"book":"2 Koningen","chapter":"19","verse":"36","text":"Nu brak Sinacherib, de koning van Assjoer, op, nam de terugtocht en bleef in Ninive."},{"book":"2 Koningen","chapter":"19","verse":"37","text":"En toen hij eens aan het bidden was in de tempel van Nisrok, zijn god, werd hij met het zwaard doorstoken door zijn zonen Adrammélek en Saréser, die naar het land Ararat vluchtten. Zijn zoon Ésar-Chaddon volgde hem op."}]}