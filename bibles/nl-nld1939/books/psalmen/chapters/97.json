{"data":[{"book":"Psalmen","chapter":"97","verse":"1","text":"Jahweh is Koning! Laat de aarde jubelen, De ontelbare eilanden juichen!"},{"book":"Psalmen","chapter":"97","verse":"2","text":"Donkere wolken pakken zich om Hem heen, Recht en gerechtigheid schragen zijn troon."},{"book":"Psalmen","chapter":"97","verse":"3","text":"Vuur gaat voor zijn aangezicht uit, En het vlamt om zijn schreden;"},{"book":"Psalmen","chapter":"97","verse":"4","text":"Zijn bliksems verlichten de wereld, De aarde ziet het, en beeft!"},{"book":"Psalmen","chapter":"97","verse":"5","text":"De bergen smelten als was voor het aanschijn van Jahweh, Voor den Heer van de volheid der aarde;"},{"book":"Psalmen","chapter":"97","verse":"6","text":"De hemelen kondigen zijn gerechtigheid aan, Alle volken aanschouwen zijn glorie."},{"book":"Psalmen","chapter":"97","verse":"7","text":"Alle beeldenaanbidders worden te schande, Die zich op hun goden beroemen; En diep in het stof werpen alle afgoden Zich voor Hem neer."},{"book":"Psalmen","chapter":"97","verse":"8","text":"Sion hoort het vol vreugde, Judaâ€™s dochteren juichen, Jahweh, om uw gericht;"},{"book":"Psalmen","chapter":"97","verse":"9","text":"Want Gij zijt de Allerhoogste op heel de aarde, o Jahweh, Hoog boven alle goden verheven!"},{"book":"Psalmen","chapter":"97","verse":"10","text":"Jahweh heeft lief Die de ongerechtigheid haat; Hij behoedt het leven van zijn getrouwen, En redt ze uit de handen der bozen."},{"book":"Psalmen","chapter":"97","verse":"11","text":"Een licht straalt over de rechtvaardigen uit, En blijdschap over de oprechten van hart;"},{"book":"Psalmen","chapter":"97","verse":"12","text":"De vromen zullen zich in Jahweh verheugen, En loven zijn heilige Naam!"}]}