{"data":[{"book":"یوحنا","chapter":"4","verse":"1","text":"وقتی عیسی فهمید که فریسی‌ها شنیده‌اند او بیشتر از یحیی مردم را تعمید می‌دهد و پیروان بیشتری یافته است"},{"book":"یوحنا","chapter":"4","verse":"2","text":"(البته شاگردان عیسی مردم را تعمید می‌دادند، نه خود او)،"},{"book":"یوحنا","chapter":"4","verse":"3","text":"یهودیه را ترک گفت و به جلیل بازگشت."},{"book":"یوحنا","chapter":"4","verse":"4","text":"برای رفتن به جلیل، لازم بود عیسی از سامره بگذرد."},{"book":"یوحنا","chapter":"4","verse":"5","text":"در طول راه، در سامره، به دهکده‌ای رسید به نام سوخار، نزدیک به قطعه زمینی که یعقوب به پسر خود، یوسف، داده بود."},{"book":"یوحنا","chapter":"4","verse":"6","text":"چاه یعقوب در آنجا قرار داشت، و عیسی خسته از سفر، در کنار چاه نشست. حدود ظهر بود."},{"book":"یوحنا","chapter":"4","verse":"7","text":"چیزی نگذشت که زنی سامری سر رسید تا از چاه آب بکشد. عیسی به او فرمود: «کمی آب به من بده.»"},{"book":"یوحنا","chapter":"4","verse":"8","text":"(شاگردانش برای خرید خوراک، به دهکده رفته بودند.)"},{"book":"یوحنا","chapter":"4","verse":"9","text":"آن زن تعجب کرد، زیرا یهودیان با سامریان معاشرت نمی‌کنند؛ پس به عیسی گفت: «چطور تو که یهودی هستی، از من که سامری‌ام آب می‌خواهی؟»"},{"book":"یوحنا","chapter":"4","verse":"10","text":"عیسی جواب داد: «اگر می‌دانستی که خدا چه هدیهٔ عالی می‌خواهد به تو بدهد و اگر می‌دانستی که من کیستم، آنگاه از من آب زنده می‌خواستی.»"},{"book":"یوحنا","chapter":"4","verse":"11","text":"زن گفت: «تو که دَلوْ و طناب نداری و چاه هم که عمیق است؛ پس این آب زنده را از کجا می‌آوری؟"},{"book":"یوحنا","chapter":"4","verse":"12","text":"مگر تو از جد ما یعقوب بزرگتری؟ چگونه می‌توانی آب بهتر از این به ما بدهی، آبی که یعقوب و پسران و گلهٔ او از آن می‌نوشیدند؟»"},{"book":"یوحنا","chapter":"4","verse":"13","text":"عیسی جواب داد: «مردم با نوشیدن این آب، باز هم تشنه می‌شوند."},{"book":"یوحنا","chapter":"4","verse":"14","text":"ولی کسی که از آبی که من می‌دهم بنوشد، هرگز تشنه نخواهد شد، بلکه آن آب در او تبدیل به چشمه‌ای جوشان خواهد شد و به او زندگی جاوید خواهد بخشید.»"},{"book":"یوحنا","chapter":"4","verse":"15","text":"زن گفت: «آقا، خواهش می‌کنم قدری از آن آب به من بده تا دیگر تشنه نشوم و مجبور نباشم هر روز این راه را بیایم و برگردم.»"},{"book":"یوحنا","chapter":"4","verse":"16","text":"ولی عیسی فرمود: «برو و شوهرت را بیاور.»"},{"book":"یوحنا","chapter":"4","verse":"17","text":"زن جواب داد: «شوهر ندارم.»"},{"book":"یوحنا","chapter":"4","verse":"18","text":"تا به حال پنج بار شوهر کرده‌ای، و این مردی که اکنون با او زندگی می‌کنی، شوهر تو نیست. عین حقیقت را گفتی!»"},{"book":"یوحنا","chapter":"4","verse":"19","text":"زن که مات و مبهوت مانده بود، گفت: «آقا، می‌بینم که نبی هستی!»"},{"book":"یوحنا","chapter":"4","verse":"20","text":"و بی‌درنگ موضوع گفتگو را عوض کرده، گفت: «چرا شما یهودیان اینقدر اصرار دارید که فقط اورشلیم را محل پرستش خدا بدانید، در صورتی که ما سامریان مثل اجدادمان این کوه را محل عبادت می‌دانیم؟»"},{"book":"یوحنا","chapter":"4","verse":"21","text":"عیسی جواب داد: «ای زن، سخنم را باور کن. زمانی می‌رسد که پدر را نه بر این کوه خواهید پرستید و نه در اورشلیم."},{"book":"یوحنا","chapter":"4","verse":"22","text":"شما سامریان دربارهٔ کسی که می‌پرستید چیزی نمی‌دانید، اما ما یهودیان او را می‌شناسیم، زیرا نجات از طریق قوم یهود فرا می‌رسد."},{"book":"یوحنا","chapter":"4","verse":"23","text":"اما زمانی می‌آید، و در واقع همین الان آمده است، که پرستندگان راستین، پدر را به روح و راستی پرستش خواهند کرد. پدر طالب چنین پرستندگانی است."},{"book":"یوحنا","chapter":"4","verse":"24","text":"زیرا خدا روح است، و هر که بخواهد او را بپرستد، باید به روح و راستی بپرستد.»"},{"book":"یوحنا","chapter":"4","verse":"25","text":"زن گفت: «من می‌دانم که مسیح به زودی می‌آید. شما یهودی‌ها هم این را قبول دارید، و وقتی او بیاید، همه چیز را برای ما روشن خواهد کرد.»"},{"book":"یوحنا","chapter":"4","verse":"26","text":"عیسی فرمود: «من که با تو سخن می‌گویم، همان مسیح هستم!»"},{"book":"یوحنا","chapter":"4","verse":"27","text":"در همین وقت، شاگردان عیسی از راه رسیدند و وقتی دیدند او با یک زن گفتگو می‌کند، تعجب کردند، ولی هیچ‌یک از ایشان جرأت نکرد بپرسد چرا با او صحبت می‌کند."},{"book":"یوحنا","chapter":"4","verse":"28","text":"آنگاه زن کوزهٔ خود را همان جا کنار چاه گذاشت و به شهر بازگشت و به مردم گفت:"},{"book":"یوحنا","chapter":"4","verse":"29","text":"«بیایید مردی را ببینید که هر چه تا به حال کرده بودم، به من بازگفت. فکر نمی‌کنید او همان مسیح باشد؟»"},{"book":"یوحنا","chapter":"4","verse":"30","text":"پس مردم از ده بیرون ریختند تا عیسی را ببینند."},{"book":"یوحنا","chapter":"4","verse":"31","text":"در این میان، شاگردان اصرار می‌کردند که عیسی چیزی بخورد."},{"book":"یوحنا","chapter":"4","verse":"32","text":"ولی عیسی به ایشان گفت: «من خوراکی دارم که شما از آن خبر ندارید.»"},{"book":"یوحنا","chapter":"4","verse":"33","text":"شاگردان از یکدیگر پرسیدند: «مگر کسی برای او خوراک آورده است؟»"},{"book":"یوحنا","chapter":"4","verse":"34","text":"عیسی فرمود: «خوراک من این است که خواست خدا را به جا آورم و کاری را که به عهدهٔ من گذاشته است انجام دهم."},{"book":"یوحنا","chapter":"4","verse":"35","text":"آیا فکر می‌کنید وقت برداشت محصول چهار ماه دیگر، در آخر تابستان است؟ نگاهی به اطرافتان بیندازید تا ببینید که مزرعه‌های وسیعی از جانهای مردم برای درو آماده است."},{"book":"یوحنا","chapter":"4","verse":"36","text":"دروگران مزد خوبی می‌گیرند تا این محصول را در انبارهای آسمانی ذخیره کنند. چه برکت عظیمی نصیب کارنده و دروکننده می‌شود!"},{"book":"یوحنا","chapter":"4","verse":"37","text":"این مَثَل، اینجا هم صدق می‌کند که دیگران کاشتند و ما درو کردیم."},{"book":"یوحنا","chapter":"4","verse":"38","text":"من شما را می‌فرستم تا محصولی را درو کنید که زحمت کاشتنش را دیگران کشیده‌اند. زحمت را دیگران کشیده‌اند و محصول را شما جمع می‌کنید!»"},{"book":"یوحنا","chapter":"4","verse":"39","text":"آن زن به هر که در آن شهر می‌رسید، سخنان عیسی را بازگو می‌کرد و می‌گفت: «این شخص هر چه تا به حال کرده بودم، به من بازگفت!» از این جهت، بسیاری از سامریان به عیسی ایمان آوردند."},{"book":"یوحنا","chapter":"4","verse":"40","text":"وقتی آنان به نزد عیسی رسیدند، خواهش کردند که نزدشان بماند. او نیز دو روز با ایشان ماند."},{"book":"یوحنا","chapter":"4","verse":"41","text":"در همین دو روز، بسیاری به سخنان او گوش دادند و به او ایمان آوردند."},{"book":"یوحنا","chapter":"4","verse":"42","text":"آنگاه به آن زن گفتند: «ما دیگر فقط به خاطر سخن تو به او ایمان نمی‌آوریم، زیرا خودمان سخنان او را شنیده‌ایم و ایمان داریم که او نجا‌ت‌دهندۀ جهان است.»"},{"book":"یوحنا","chapter":"4","verse":"43","text":"بعد از دو روز، عیسی از آنجا به منطقۀ جلیل رفت،"},{"book":"یوحنا","chapter":"4","verse":"44","text":"چون همان‌طور که خود می‌گفت: «نبی در دیار خود مورد احترام نیست.»"},{"book":"یوحنا","chapter":"4","verse":"45","text":"وقتی به جلیل رسید، مردم با آغوش باز از او استقبال کردند، زیرا در روزهای عید در اورشلیم، معجزات او را دیده بودند."},{"book":"یوحنا","chapter":"4","verse":"46","text":"همچنانکه در جلیل می‌گشت، بار دیگر به شهر قانا رفت، همان جایی که در جشن عروسی آب را تبدیل به شراب کرده بود. وقتی عیسی در آنجا به سر می‌برد، افسری که پسرش بیمار بود، از شهر کَفَرناحوم نزد او آمد."},{"book":"یوحنا","chapter":"4","verse":"47","text":"او شنیده بود که عیسی از ایالت یهودیه حرکت کرده و به جلیل رسیده است. پس به قانا آمده، عیسی را یافت و از او خواهش کرد تا بیاید و پسرش را شفا دهد، چون پسرش در آستانهٔ مرگ بود."},{"book":"یوحنا","chapter":"4","verse":"48","text":"عیسی پرسید: «آیا تا معجزات بسیار نبینید، ایمان نخواهید آورد؟»"},{"book":"یوحنا","chapter":"4","verse":"49","text":"آن افسر التماس کرد و گفت: «سرورم، خواهش می‌کنم تا پسرم نمرده، بیا و او را شفا بده.»"},{"book":"یوحنا","chapter":"4","verse":"50","text":"آنگاه عیسی فرمود: «برگرد به خانه؛ پسرت شفا یافته است.» آن مرد به گفتۀ عیسی اطمینان کرد و به شهر خود بازگشت."},{"book":"یوحنا","chapter":"4","verse":"51","text":"هنوز در راه بود که خدمتکارانش به او رسیدند و با خوشحالی مژده داده، گفتند: «ارباب، پسرت خوب شد!»"},{"book":"یوحنا","chapter":"4","verse":"52","text":"پرسید: «کی حالش بهتر شد؟» گفتند: «دیروز در حدود ساعت یک بعد از ظهر، ناگهان تب او قطع شد.»"},{"book":"یوحنا","chapter":"4","verse":"53","text":"پدر فهمید که این همان لحظه‌ای بود که عیسی فرمود: «پسرت شفا یافته است.» پس با تمام خانوادهٔ خود به عیسی ایمان آورد."},{"book":"یوحنا","chapter":"4","verse":"54","text":"این دومین معجزهٔ عیسی بود که بعد از بیرون آمدن از یهودیه، در جلیل انجام داد."}]}