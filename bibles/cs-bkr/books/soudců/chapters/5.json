{"data":[{"book":"Soudců","chapter":"5","verse":"1","text":"Zpívala pak písničku Debora a Barák syn Abinoemův v ten den, řkouc:"},{"book":"Soudců","chapter":"5","verse":"2","text":"Pro pomstu učiněnou v Izraeli, a pro lid, kterýž se k tomu dobrovolně měl, dobrořečte Hospodinu."},{"book":"Soudců","chapter":"5","verse":"3","text":"Slyštež králové, a ušima pozorujte knížata, já, já zpívati budu Hospodinu, žalmy zpívati budu Hospodinu Bohu Izraelskému."},{"book":"Soudců","chapter":"5","verse":"4","text":"Hospodine, když jsi vyšel z Seir, když jsi se bral z pole Edomského, třásla se země, nebesa dštila, a oblakové déšť vydali."},{"book":"Soudců","chapter":"5","verse":"5","text":"Hory se rozplynuly od tváři Hospodinovy, i ta hora Sinai třásla se před tváří Hospodina Boha Izraelského."},{"book":"Soudců","chapter":"5","verse":"6","text":"Za dnů Samgara syna Anatova, a za dnů Jáhel spustly silnice, kteříž pak šli stezkami, zacházeli cestami křivými."},{"book":"Soudců","chapter":"5","verse":"7","text":"Spustly vsi v Izraeli, spustly, pravím, až jsem povstala já Debora, povstala jsem matka v Izraeli."},{"book":"Soudců","chapter":"5","verse":"8","text":"Kterýžto kdyžkoli sobě zvoloval bohy nové, tedy bývala válka v branách, pavézy pak ani kopí nebylo vidíno mezi čtyřidcíti tisíci v Izraeli."},{"book":"Soudců","chapter":"5","verse":"9","text":"Srdce mé nakloněno jest k správcům Izraelským a k těm, kteříž tak ochotní byli mezi jinými. Dobrořečtež Hospodinu."},{"book":"Soudců","chapter":"5","verse":"10","text":"Kteříž jezdíte na bílých oslicích, kteříž bydlíte při Middin, a kteříž chodíte po cestách, vypravujtež,"},{"book":"Soudců","chapter":"5","verse":"11","text":"Že vzdálen hluk střelců na místech, kdež se voda váží; i tam vypravujte hojnou spravedlnost Hospodinovu, hojnou spravedlnost k obyvatelům vsí jeho v Izraeli; tehdážť vstupovati bude k branám lid Hospodinův."},{"book":"Soudců","chapter":"5","verse":"12","text":"Povstaň, povstaň, Deboro, povstaniž, povstaniž a vypravuj píseň, povstaň, Baráku, a zajmi jaté své, synu Abinoemův."},{"book":"Soudců","chapter":"5","verse":"13","text":"Tehdážtě potlačenému dopomoženo k opanování silných reků z lidu; Hospodintě mi ku panování dopomohl nad silnými."},{"book":"Soudců","chapter":"5","verse":"14","text":"Z Efraima kořen jejich bojoval proti Amalechitským; za tebou, Efraime, Beniamin s lidem tvým; z Machira táhli vydavatelé zákona, a z Zabulona písaři."},{"book":"Soudců","chapter":"5","verse":"15","text":"Knížata také z Izachar s Deborou, ano i všecko pokolení Izacharovo, jako i Barák do údolí poslán jest pěšky, ale veliké hrdiny u sebe jsou v podílu Rubenovu."},{"book":"Soudců","chapter":"5","verse":"16","text":"Jak jsi mohl mlče seděti mezi dvěma ohradami, poslouchaje řvání stád? Veliké hrdiny u sebe jsou v podílu Rubenovu."},{"book":"Soudců","chapter":"5","verse":"17","text":"Zdali i Galád před Jordánem nebydlil? Ale Dan proč zůstal při lodech? Asser seděl na břehu mořském, a v lomích svých bydlil."},{"book":"Soudců","chapter":"5","verse":"18","text":"Zabulon, lid udatný, vynaložil duši svou na smrt, též i Neftalím na vysokých místech pole."},{"book":"Soudců","chapter":"5","verse":"19","text":"Králové přitáhše, bojovali, tehdáž bojovali králové Kananejští v Tanach při vodách Mageddo, a však kořisti stříbra nevzali."},{"book":"Soudců","chapter":"5","verse":"20","text":"S nebe bojováno, hvězdy z míst svých bojovaly proti Zizarovi."},{"book":"Soudců","chapter":"5","verse":"21","text":"Potok Císon smetl je, potok Kedumim, potok Císon; všecko to pošlapala jsi, duše má, udatně."},{"book":"Soudců","chapter":"5","verse":"22","text":"Tehdáž otloukla se kopyta koňů od dupání velikého pod jezdci silnými."},{"book":"Soudců","chapter":"5","verse":"23","text":"Zlořečte Merozu, praví anděl Hospodinův, zlořečte velice obyvatelům jeho, nebo nepřišli na pomoc Hospodinu, ku pomoci Hospodinu proti silným."},{"book":"Soudců","chapter":"5","verse":"24","text":"Požehnaná buď nad jiné ženy Jáhel, manželka Hebera Cinejského, nad ženy v staních bydlící buď požehnaná."},{"book":"Soudců","chapter":"5","verse":"25","text":"On vody žádal, ona mléka dala, v koflíku knížecím podala másla."},{"book":"Soudců","chapter":"5","verse":"26","text":"Levou ruku svou k hřebu vztáhla, a pravou ruku svou k kladivu dělníků, i udeřila Zizaru, a ztloukla hlavu jeho, probodla a prorazila židoviny jeho."},{"book":"Soudců","chapter":"5","verse":"27","text":"U noh jejích skrčil se, padl, ležel, u noh jejích skrčil se, padl; kdež se skrčil, tu padl zabitý."},{"book":"Soudců","chapter":"5","verse":"28","text":"Vyhlídala z okna skrze mříži, a naříkala matka Zizarova, řkuci: Proč se tak dlouho vůz jeho nevrací? Proč prodlévají vraceti se domů vozové jeho?"},{"book":"Soudců","chapter":"5","verse":"29","text":"Moudřejší pak z předních služebnic jejích odpovídaly, i ona sama také sobě odpovídala:"},{"book":"Soudců","chapter":"5","verse":"30","text":"Zdali ale dosáhli něčeho, a dělí kořisti? Děvečku jednu neb dvě na každého muže, loupeže rozdílných barev samému Zizarovi, kořisti rozdílných barev krumpovaným dílem, roucho rozdílných barev krumpovaným dílem na hrdlo loupežníků."},{"book":"Soudců","chapter":"5","verse":"31","text":"Tak ať zahynou všickni nepřátelé tvoji, ó Hospodine, tebe pak milující ať jsou jako slunce vzcházející v síle své. I byla v pokoji země za čtyřidceti let."}]}