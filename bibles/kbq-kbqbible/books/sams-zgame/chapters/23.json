{"data":[{"book":"Sams-Zgame","chapter":"23","verse":"1","text":"Ra Anumzamo'a kva vaheni'a mani'neanki'na, mago zankura atupara osugahue."},{"book":"Sams-Zgame","chapter":"23","verse":"2","text":"Ana hu'neankino afovage huno tretre'ma hu'nea trazampi nantege'na mani fru nehue. Ana nehuno kaza osu tintega navareno vige'na, tina ne'noe."},{"book":"Sams-Zgame","chapter":"23","verse":"3","text":"Agra hanaveni'a ete eri kasefa nehuno, Agra'a agigu nentahino navareno fatgo avu'avazamofo kantera nevie."},{"book":"Sams-Zgame","chapter":"23","verse":"4","text":"Ana nehu'na knazamo'ma rehanima hige'na, hanimpi neviankna hugahuanagi, anankna zamo'ma eme nazeri havizama hu'zankura korora osugahue. Na'ankure Ra Anumzamoka sipisipi kva vahe'mo'zama e'nerizankna azompaka'ane, sipisipima runeharizankna knonka'a eri'nenka nagrane mani'nanke'na ana zama negogeno'a, narimpamo'a fru nehie."},{"book":"Sams-Zgame","chapter":"23","verse":"5","text":"Ha' vahe'nimofo zamavuga, ra ne'zana retro hunenantane. Ana nehunka nasenifina masave taginka fre nenantenka, huhampri nantankeno, kapufinti'ma avite'noma herafiramiaza huno musezamo'a nagu'afintira aviteno varehineramie."},{"book":"Sams-Zgame","chapter":"23","verse":"6","text":"Tamagerfa huno Ra Anumzamofo knare avu'ava zamo'ene agri avesi'zamo'a ofri'nama kasefa hu'na ama mopafima manisua kna'afina, namage navararino vano hugahie. Ana nehanige'na Ra Anumzamofo mono nompi maka zupa manivava hugahue."}]}