{"data":[{"book":"লেবীয়","chapter":"17","verse":"1","text":"আর সদাপ্রভু মোশিকে বললেন,"},{"book":"লেবীয়","chapter":"17","verse":"2","text":"“তুমি হারোণ ও তার ছেলেদেরকে এবং সমস্ত ইস্রায়েল সন্তানকে বল, তাদেরকে এই কথা বল, সদাপ্রভু এই আজ্ঞা করেন;"},{"book":"লেবীয়","chapter":"17","verse":"3","text":"ইস্রায়েল বংশের যে কেউ শিবিরের মধ্যে কিংবা শিবিরের বাইরে গরু কিংবা মেষ কিংবা ছাগল হত্যা করে,"},{"book":"লেবীয়","chapter":"17","verse":"4","text":"কিন্তু সদাপ্রভুর আবাসের সামনে সদাপ্রভুর উদ্দেশ্যে উপহার উৎসর্গ করতে সমাগম তাঁবুর দরজার সামনে তা না আনে, তার ওপর রক্তপাতের পাপ গণ্য হবে; সে রক্তপাত করেছে, সে ব্যক্তি নিজের লোকদের মধ্য থেকে উচ্ছেদ হবে।"},{"book":"লেবীয়","chapter":"17","verse":"5","text":"কারণ ইস্রায়েল সন্তানরা নিজেদের যে যে যজ্ঞের পশু মাঠে নিয়ে গিয়ে বলিদান করে, সে সমস্ত সদাপ্রভুর উদ্দেশ্যে সমাগম তাঁবুর দরজায় যাজকের কাছে এনে সদাপ্রভুর উদ্দেশ্যে মঙ্গলের বলি বলে বলিদান করতে হবে।"},{"book":"লেবীয়","chapter":"17","verse":"6","text":"আর যাজক সমাগম তাঁবুর দরজার সামনে সদাপ্রভুর বেদির ওপরে তাদের রক্ত ছিটাবে এবং মেদ সদাপ্রভুর উদ্দেশ্যে সুগন্ধের জন্য পোড়াবে।"},{"book":"লেবীয়","chapter":"17","verse":"7","text":"তাতে তারা যে ছাগল17:7 ছাগলের মূর্ত্তি কে তথাকথিত ঈশ্বর রূপে পূজা করে যা ব্যভিচারের অঙ্গে তুলনীয় হচ্ছে (ঈশ্বরের প্রতি বিশ্বাসহীনতা সম্বন্ধে বলার জন্য এটা পুরোনো নিয়মের একটি সাধারণ প্রচলিত কথা হচ্ছে) সদাপ্রভু তাঁর প্রজাদের থেকে অবিভক্ত আনুগত্য এবং সম্পূর্ণ প্রেম আশা করেন (দেখুন যাত্রা পুস্তক 20:4-6) সদাপ্রভুর প্রতি অনুগত থাকাকালীন যে ব্যক্তি অন্য দেবতার উদ্দেশ্যে উপাসনা করে অথবা হোমবলি দেয় সে একজন ব্যভিচারী মানুষের ন্যায় হয়, যে তার স্ত্রীর প্রতি বিশ্বাসঘাত করে এবং তার প্রতিশ্রুতির প্রতি অবিশ্বস্ত হয় দের অনুগমনে ব্যভিচার আসছে, তাদের উদ্দেশ্যে আর বলিদান করবে না। এটা তাদের পুরুষানুক্রমে পালনীয় চিরস্থায়ী বিধি হবে।"},{"book":"লেবীয়","chapter":"17","verse":"8","text":"আর তুমি তাদেরকে বল, ইস্রায়েল বংশের কোনো ব্যক্তি কিংবা তাদের মধ্যে প্রবাসকারী কোনো বিদেশী লোক যদি হোম কিংবা বলিদান করে,"},{"book":"লেবীয়","chapter":"17","verse":"9","text":"কিন্তু সদাপ্রভুর উদ্দেশ্যে উৎসর্গ করার জন্য তা সমাগম তাঁবুর দরজার সামনে না আনে, তবে সে নিজের লোকদের মধ্য থেকে উচ্ছেদ হবে।"},{"book":"লেবীয়","chapter":"17","verse":"10","text":"আর ইস্রায়েল বংশের কোনো ব্যক্তি, কিংবা তাদের মধ্যে প্রবাসকারী কোনো বিদেশী লোক যদি কোনো প্রকার রক্ত খায়, তবে আমি সেই লোকের প্রতি বিমুখ হব ও তার লোকদের মধ্য থেকে তাকে উচ্ছেদ করব।"},{"book":"লেবীয়","chapter":"17","verse":"11","text":"কারণ রক্তের মধ্যেই শরীরের প্রাণ থাকে এবং তোমাদের প্রাণের জন্য প্রায়শ্চিত্ত করার জন্য আমি তা বেদির ওপরে তোমাদেরকে দিয়েছি; কারণ প্রাণের গুণে রক্তই প্রায়শ্চিত্ত-সাধক।"},{"book":"লেবীয়","chapter":"17","verse":"12","text":"এই জন্য আমি ইস্রায়েল সন্তানদের বললাম, তোমাদের মধ্যে কেউ রক্ত খাবে না ও তোমাদের মধ্যে প্রবাসকারী কোনো বিদেশীও রক্ত খাবে না।"},{"book":"লেবীয়","chapter":"17","verse":"13","text":"আর ইস্রায়েল সন্তানদের মধ্যে কোনো ব্যক্তি কিংবা তাদের মধ্যে প্রবাসকারী কোনো বিদেশী লোক যদি শিকারে কোনো খাদ্য পশু কিংবা পাখি হত্যা করে, তবে সে তার রক্ত ঢেলে দিয়ে ধূলাতে আচ্ছাদন করবে।”"},{"book":"লেবীয়","chapter":"17","verse":"14","text":"কারণ প্রত্যেক প্রাণীর রক্তই প্রাণ, তাই তার প্রাণ স্বরূপ; এই জন্য আমি ইস্রায়েল সন্তানদের বললাম, “তোমরা কোনো প্রাণীর রক্ত খাবে না, কারণ প্রত্যেক প্রাণীর রক্তই তার প্রাণ; যে কেউ তা খাবে, সে উচ্ছেদ হবে।"},{"book":"লেবীয়","chapter":"17","verse":"15","text":"আর স্বদেশী কি বিদেশির মধ্যে যে কেউ নিজে থেকে মারা যাওয়া কিংবা ছিন্ন ভিন্ন পশু খায়, সে নিজের পোশাক ধোবে, জলে স্নান করবে এবং সন্ধ্যা পর্যন্ত অশুচি থাকবে; পরে শুচি হবে।"},{"book":"লেবীয়","chapter":"17","verse":"16","text":"কিন্তু যদি পোশাক না ধোয় ও স্নান না করে, তবে সে নিজের অপরাধ বহন করবে।”"}]}