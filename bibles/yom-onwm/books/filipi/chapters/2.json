{"data":[{"book":"Filipi","chapter":"2","verse":"1","text":"Enati vadi mbombolo mu Klisto, enati vadi khuludulu yi ntima mu luzolo, enati vadi kithuadi mu Pheve, enati vadi luzolo ayi mbonokono yi kiadi"},{"book":"Filipi","chapter":"2","verse":"2","text":"buna ludukisa khini ama : luba mayindu mamosi ; luba luzolo lumosi, Pheve yimosi ayi mayindu meno mabanga kaka mu diambu dimosi kaka."},{"book":"Filipi","chapter":"2","verse":"3","text":"Kadi diambu dimosi lulendi vangila mu ziphaka ko voti mu diambu di tomba nkembo wuphamba ko vayi mu kukikulula, bika kadika mutu kayindula ti niandi kasi mfunu ko ; wunkaka wunlutidi."},{"book":"Filipi","chapter":"2","verse":"4","text":"Kadika mutu kabika tomba mamboti mandi veka vayi kabanzila mamboti ma batu bankaka."},{"book":"Filipi","chapter":"2","verse":"5","text":"Bika luba mayindu mamosi, momo maba mu Klisto Yesu."},{"book":"Filipi","chapter":"2","verse":"6","text":"Niandi bu kaba lunitu lu kinzambi"},{"book":"Filipi","chapter":"2","verse":"7","text":"Vayi wukikulula niandi veka,"},{"book":"Filipi","chapter":"2","verse":"8","text":"Wukikulula niandi veka bu katumamana nate ku lufua,"},{"book":"Filipi","chapter":"2","verse":"9","text":"Diawu Nzambi kannangikila"},{"book":"Filipi","chapter":"2","verse":"10","text":"Mu diambu di dizina di Yesu"},{"book":"Filipi","chapter":"2","verse":"11","text":"Ayi bitambudila ti Yesu Klisto niandi Pfumu,"},{"book":"Filipi","chapter":"2","verse":"12","text":"Diawu, bakiluzolo biama, sumbu luidi tumamana mu zithangu zioso, bika lusala ayi luvanga mambu mafueni mu diambu di phulusu enomu tsisi ayi mu lukhuku. Bika sia ti bu ndidi yeno vayi luluta bu vanga bu khambulu yeno."},{"book":"Filipi","chapter":"2","verse":"13","text":"Bila Nzambi niandi weti vanga mu beno luzolo lu sadila ayi lu vangila boso buididi lukanu luandi lumboti."},{"book":"Filipi","chapter":"2","verse":"14","text":"Bika luvangila mambu moso mu kambu maniunguta ayi ziphaka"},{"book":"Filipi","chapter":"2","verse":"15","text":"muingi luba batu bakambulu tsembolo ayi luba batu bavedila, luba bana ba Nzambi bakambulu nzimbala va khatitsika tsungi yi batubaluvunu ayi yi batu bambimbi. Mu bawu lueti lezama banga minda, va nza ;"},{"book":"Filipi","chapter":"2","verse":"16","text":"mu monisa mambu ma luzingu mu diambu di nkembo ama mu lumbu ki Klisto muingi ndibika ba monika ti mu phamba ndizawudila voti mu phambandisadila."},{"book":"Filipi","chapter":"2","verse":"17","text":"Vayi enati menga mama malenda dukulu banga dikaba va yilu dikaba ditambuku ayi va yilu kisalu ki minu kieno buna khini ndieti monaayi ndieti yangalala va kimosi ayi beno boso."},{"book":"Filipi","chapter":"2","verse":"18","text":"Buawu bobo beno mamveno, monanu khini ayi yangalalanu va kimosi ayiminu."},{"book":"Filipi","chapter":"2","verse":"19","text":"Tsidi diana mu Pfumu yesu, ti ndielai kulufidisila Timote mu nsualumuingi mamvama ndikindusu mu thangu ndiela wa zitsangu zieno."},{"book":"Filipi","chapter":"2","verse":"20","text":"Bila kuisi ko mutu wunkaka kuaku, botula kaka niandi, widi mayindu banga mama ayi wukulubelanga mayindu mu diambu di mambu meno."},{"book":"Filipi","chapter":"2","verse":"21","text":"Bila bawu boso bantombanga mamboti mawu veka vayi bika mamboti ma Yesu Klisto."},{"book":"Filipi","chapter":"2","verse":"22","text":"Muaki luzebi beno veka buevi kamonisina kisalu kiandi bu kasala yama mu samuna Nsamu Wumboti banga muana ayi dise diandi."},{"book":"Filipi","chapter":"2","verse":"23","text":"Minu mana zaba bu nkuendila mambu mama, buna ndiela kulufidisila niandi nsualu."},{"book":"Filipi","chapter":"2","verse":"24","text":"Muaki tsidi diana mu Pfumu ti minu veka ndieka nduka kuiza ku lutala."},{"book":"Filipi","chapter":"2","verse":"25","text":"Vayi mbueni buabu ti bulutidi mboti mu kulufidisila Epafolodite, khombꞌama, kisadi yama ayi kinuani yama, vayi mvualꞌeno ayi kisadi kienomu diambu di zitsatu ziama."},{"book":"Filipi","chapter":"2","verse":"26","text":"Bila mayindu mawombo maba yandi mu diambu dieno ayi mu kiadi kaba bu luwa ti bela kaba mbela."},{"book":"Filipi","chapter":"2","verse":"27","text":"Kimbevo kingolo kiba yandi, fioti fisiala nganu wufua ; vayi Nzambi wummona kiadi. Bika sia ti niandi kuandi kaka Nzambi kamonina kiadi vayi ayi minu mamvama muingi ndibika banga mu kiadi mu zithangu zioso."},{"book":"Filipi","chapter":"2","verse":"28","text":"Diawu ndilufidisidi niandi mu nsualu muingi bu luela kummona ; lumona khini ayi kiadi kiama kidekuka."},{"book":"Filipi","chapter":"2","verse":"29","text":"Luntambula mu Pfumu mu khini yingolo. Lukinzikanga batu baphila yoyi."},{"book":"Filipi","chapter":"2","verse":"30","text":"Bila wedi kafuidi mu diambu di kisalu ki Klisto. Wuyekula luzinguluandi mu diambu di kuphana lusadusu lolo beno lusia kuphana ko."}]}