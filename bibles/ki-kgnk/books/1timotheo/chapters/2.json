{"data":[{"book":"1 Timotheo","chapter":"2","verse":"1","text":"Ningĩ, nĩngũkũringĩrĩria atĩ mbere ya maũndũ mothe kũhooyagwo mahooya ma kũhoera mabata ma andũ na makũhooyanĩra, na ma gũthaithanĩrĩra, na ma gũcookia ngaatho, nĩ ũndũ wa andũ othe:"},{"book":"1 Timotheo","chapter":"2","verse":"2","text":"Ningĩ mũhooyagĩre athamaki na arĩa othe mathanaga. Hooyagai nĩgeetha tũtũũrage na mũtũũrĩre wa thayũ na tũhooreire tũgĩtĩĩaga Ngai maũndũ-inĩ mothe na tũrĩ na ũtheru."},{"book":"1 Timotheo","chapter":"2","verse":"3","text":"Ũndũ ũcio nĩ mwega, na nĩũkenagia Ngai Mũhonokia witũ,"},{"book":"1 Timotheo","chapter":"2","verse":"4","text":"o we wendete andũ othe mahonokio na mamenye ũhoro-ũrĩa-wa-ma."},{"book":"1 Timotheo","chapter":"2","verse":"5","text":"Nĩgũkorwo kũrĩ Ngai o ũmwe, na mũiguithania o ũmwe wa kũiguithania Ngai na andũ, nake nĩwe mũndũ, o we Kristũ Jesũ,"},{"book":"1 Timotheo","chapter":"2","verse":"6","text":"ũrĩa werutire atuĩke wa gũkũũra andũ othe. Naguo ũira wa ũhoro ũcio nĩwaheanirwo ihinda rĩaguo rĩrĩa rĩagĩrĩire rĩakinya."},{"book":"1 Timotheo","chapter":"2","verse":"7","text":"Na ũhoro ũcio nĩguo watũmire nduĩke mũhunjia o na mũtũmwo waguo na niĩ ndĩraaria ũhoro wa ma, ndiraheenania. Ndatuĩkire mũrutani wakũrutaga andũ-a-Ndũrĩrĩ ũhoro wa gwĩtĩkia o na ũhoro wa ma."},{"book":"1 Timotheo","chapter":"2","verse":"8","text":"Ngwenda atĩ arũme mahoithagie kũndũ guothe moete moko matheru na igũrũ, matarĩ na marakara kana ngarari."},{"book":"1 Timotheo","chapter":"2","verse":"9","text":"O na ningĩ ngwenda atĩ andũ-a-nja mehumbage wega na nguo itarĩ cia kwĩonania marĩ na mĩthiĩre yagĩrĩire, na marĩ na ũũgĩ wa ngoro, na matikegemagie na kũrama njuĩrĩ, kana na thahabu, kana ruru, o na kana nguo iria cia goro mũno,"},{"book":"1 Timotheo","chapter":"2","verse":"10","text":"no makoragwo marĩ na ciĩko njega, iria ciagĩrĩire andũ-a-nja arĩa moimbũraga atĩ nĩ ahooi Ngai."},{"book":"1 Timotheo","chapter":"2","verse":"11","text":"Mũndũ-wa-nja aagĩrĩirwo erutage maũndũ akindĩirie na enyiihĩtie biũ."},{"book":"1 Timotheo","chapter":"2","verse":"12","text":"Ndingĩĩtĩkĩria mũndũ-wa-nja arutanage kana aathage mũndũ mũrũme; no nĩaikarage akindĩirie."},{"book":"1 Timotheo","chapter":"2","verse":"13","text":"Nĩgũkorwo Adamu nĩwe wombirwo mbere, Hawa agĩcookerera."},{"book":"1 Timotheo","chapter":"2","verse":"14","text":"Ningĩ Adamu tiwe waheenirio; nĩ mũndũ-wa-nja waheenirio agĩtuĩka mwĩhia."},{"book":"1 Timotheo","chapter":"2","verse":"15","text":"No rĩrĩ, andũ-a-nja nĩ makaahonoka nĩ ũndũ wa gũciara ciana, mangĩtũũra metĩkĩtie marĩ na wendani na andũ atheru, o na marĩ na ũũgĩ wa ngoro."}]}