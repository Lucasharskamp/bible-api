{"data":[{"book":"1 Abakkolinso","chapter":"3","verse":"1","text":"Nange abooluganda ssaasobola kwogera nammwe ng’ab’omwoyo, naye nayogera nammwe ng’ab’omubiri era ng’abaana abawere mu Kristo."},{"book":"1 Abakkolinso","chapter":"3","verse":"2","text":"Nabanywesa mata so si mmere enkalubo, kubanga mwali temunnagisobola. Naye era ne kaakano temunnagisobola,"},{"book":"1 Abakkolinso","chapter":"3","verse":"3","text":"kubanga mukyafugibwa mubiri. Naye obanga mukyalimu obuggya n’ennyombo, temufugibwa mubiri era temutambula ng’abalina empisa z’abantu obuntu?"},{"book":"1 Abakkolinso","chapter":"3","verse":"4","text":"Kubanga omuntu yenna bw’agamba nti, “Nze ndi wa Pawulo,” n’omulala nti, “Nze ndi wa Apolo,” olwo temuba ng’abantu obuntu?"},{"book":"1 Abakkolinso","chapter":"3","verse":"5","text":"Kale Apolo ye ani? Ne Pawulo ye ani? Baweereza buweereza ababakkirizisa, nga Mukama bwe yawa buli omu."},{"book":"1 Abakkolinso","chapter":"3","verse":"6","text":"Nze nasiga, Apolo n’afukirira, kyokka Katonda ye yakuza."},{"book":"1 Abakkolinso","chapter":"3","verse":"7","text":"Kale bwe kityo oyo asiga n’oyo afukirira si be bakulu wabula Katonda akuza."},{"book":"1 Abakkolinso","chapter":"3","verse":"8","text":"Oyo asiga kaakano n’oyo afukirira bali bumu, era buli omu aliweebwa empeera ye okusinziira ku mulimu gw’aliba akoze."},{"book":"1 Abakkolinso","chapter":"3","verse":"9","text":"Kubanga ffe tuli bakozi abakolera awamu ne Katonda, ate mmwe muli nnimiro ya Katonda, muli nnyumba ya Katonda."},{"book":"1 Abakkolinso","chapter":"3","verse":"10","text":"Okusinziira ku kisa kya Katonda ekya mpeebwa, ng’omuzimbi ow’amagezi, nazimba omusingi, kaakano omulala aguzimbako. Naye buli aguzimbako yeegenderezenga bw’aguzimbako."},{"book":"1 Abakkolinso","chapter":"3","verse":"11","text":"Kubanga tewali n’omu ayinza kuteekawo musingi mulala okuggyako ogwo ogwateekebwawo, ye Yesu Kristo."},{"book":"1 Abakkolinso","chapter":"3","verse":"12","text":"Naye Omuntu bw’aguzimbisaako ezaabu, effeeza, n’amayinja ag’omuwendo n’emiti, n’essubi, oba ebisasiro;"},{"book":"1 Abakkolinso","chapter":"3","verse":"13","text":"omulimu gwa buli omu gulirabibwa, kubanga omuliro guligwolesa ku lunaku olwo, era omuliro ogwo gwe gulyoreka omulimu gwa buli omu nga bwe guli."},{"book":"1 Abakkolinso","chapter":"3","verse":"14","text":"Omuntu kye yazimba ku musingi ogwo bwe kirisigalawo, aliweebwa empeera."},{"book":"1 Abakkolinso","chapter":"3","verse":"15","text":"Naye omulimu gw’omuntu yenna bwe gulyokebwa omuliro, alifiirwa, kyokka ye yennyini alirokolebwa, naye ng’ayita mu muliro."},{"book":"1 Abakkolinso","chapter":"3","verse":"16","text":"Temumanyi nti mmwe muli yeekaalu ya Katonda era nga Omwoyo wa Katonda abeera mu mmwe?"},{"book":"1 Abakkolinso","chapter":"3","verse":"17","text":"Omuntu yenna azikiriza Yeekaalu ya Katonda, Katonda alizikiriza omuntu oyo; kubanga Yeekaalu ya Katonda ntukuvu, ye mmwe."},{"book":"1 Abakkolinso","chapter":"3","verse":"18","text":"Omuntu yenna teyeerimbalimbanga; omuntu yenna bwe yeerowoozanga okuba omugezi mu mmwe mu mirembe gino afuukenga musirusiru alyoke abeere omugezi."},{"book":"1 Abakkolinso","chapter":"3","verse":"19","text":"Kubanga amagezi ag’ensi eno, bwe busirusiru eri Katonda. Kubanga kyawandiikibwa nti, “Akwatira abagezi mu nkwe zaabwe.”"},{"book":"1 Abakkolinso","chapter":"3","verse":"20","text":"Era kyawandiikibwa nti, “Mukama amanyi ng’ebirowoozo by’abagezi temuli nsa.”"},{"book":"1 Abakkolinso","chapter":"3","verse":"21","text":"Noolwekyo waleme kubaawo muntu n’omu yeenyumiririza mu bantu, kubanga byonna byammwe,"},{"book":"1 Abakkolinso","chapter":"3","verse":"22","text":"oba Pawulo oba Apolo oba Keefa oba nsi, oba bulamu, oba kufa, oba bintu ebya kaakano, oba ebijja, byonna byammwe,"},{"book":"1 Abakkolinso","chapter":"3","verse":"23","text":"nammwe muli ba Kristo, ne Kristo wa Katonda."}]}