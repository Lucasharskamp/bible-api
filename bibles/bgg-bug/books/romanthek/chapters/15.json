{"data":[{"book":"Romanthek","chapter":"15","verse":"1","text":"Gethek hanyie yi migi shii gang arone zia pho ro miihanthek shii nong phi bo. Gethek è gethek shii asang rabo."},{"book":"Romanthek","chapter":"15","verse":"2","text":"Ji phachiang shii, ithek ro migi rab phi pha gethek ne khuiino ithek shii wie sang bo."},{"book":"Romanthek","chapter":"15","verse":"3","text":"Masi è awaishii asang yi ro, ji phachiang shii, jigigam shii yao, “Nathek shii gang è makhak-riing pha jithek ne gu shii chiih thog.”"},{"book":"Romanthek","chapter":"15","verse":"4","text":"Jigigam shii nyie zey pha ji ne gethek shii yua pha zey phro, ji pha chiang shii gethek ne zud ne lububo rek pha chiang è gethek shii luthong mua mua."},{"book":"Romanthek","chapter":"15","verse":"5","text":"Chiih-è Hamangkhung-aphuii ro, jum nane lububo rek phi pha lumuii ne Isu Masi khi-èrek pha ji yi ne nawaithek duchoi shii ò now bo."},{"book":"Romanthek","chapter":"15","verse":"6","text":"Ji-è zab nathek ne ò shii goh jia è Hamangkhung-aphuii nane gethek ro Aphuii Ithong Isu Masi shii chiong mua."},{"book":"Romanthek","chapter":"15","verse":"7","text":"Chiihphado, Hamangkhung-aphuii ro biisiie rek pha, Masi è nathek shii nuii pha duiine nawaithek chung de choi rai bo."},{"book":"Romanthek","chapter":"15","verse":"8","text":"Gu nathek shii yao Masi ro chai ne Jewthek duchoi shii blia rek pha ro, chiih-è awai blangthek shii sbang rek pha ji ne izai rek pha chiih-è Hamangkhung-aphuii ne isiie rone doh yi pha rek phro,"},{"book":"Romanthek","chapter":"15","verse":"9","text":"chiih-è airo bushun ji Hamangkhung-aphuii shii chiong pha Gaibranthek shii de riichai phi phro, jigigam shii yao,"},{"book":"Romanthek","chapter":"15","verse":"10","text":"Dinne yao,"},{"book":"Romanthek","chapter":"15","verse":"11","text":"Chiih-è dinne,"},{"book":"Romanthek","chapter":"15","verse":"12","text":"Chiih-è dinne, Aijaya de yao,"},{"book":"Romanthek","chapter":"15","verse":"13","text":"Hamangkhung-aphuii ne luthong pha lumuii rone nathek è aishii migi rek pha ji shii lubo nane liijiing rog shii zan phi phro, ji è nathek ro luthong pha jine athodang pha Ragung So è shiie bo."},{"book":"Romanthek","chapter":"15","verse":"14","text":"Gu khuiinothek nane bumuiithek wo: gu è gui shii than izai nathek de zab ley wie è, nathek shii de zab khani um bo, chiih-è nathek de gaishii yua mua bo."},{"book":"Romanthek","chapter":"15","verse":"15","text":"Jishii hì pha jigigam ne Hamangkhung-aphuii è gu shii chua phi ne gu nathek shii izai miyao now yi pha arum dang pha nathek shii zey phi."},{"book":"Romanthek","chapter":"15","verse":"16","text":"Gaibranthek chiang è Masi Isu ro khiao rek ne, Hamangkhung-aphuii ro Mua Wie yua pha phabi duiine blia rek, Gaibranthek zid shii Hamangkhung-aphuii nuii phi pha Ragung So è aishii zid phi"},{"book":"Romanthek","chapter":"15","verse":"17","text":"Chiihphado, Masi rog pha ji è ne, gu è Hamangkhung-aphuii ro blia rek pha ji è gu ne wiangwe nyarek mua phro."},{"book":"Romanthek","chapter":"15","verse":"18","text":"Gune arum pha chiih-è yao ne Masi è rek phi pha gu chiang è Gaibranthek shii now ne Hamangkhung-aphuii shii nuii yi pha rek bie phro. Ai è ji rek pha ji ne miyaogamthek nane bliathek ro,"},{"book":"Romanthek","chapter":"15","verse":"19","text":"Buangthek pha nane anomuluii pha blu è, chiih-è Hamangkhung-aphuii ro Ragung è. Chiih-è ji è Jerusalem è yi ne Ilyrikhum thog pha zab pha lumuii hà lua srane, gu è zab Masi chiang shii Mua Wie yaojong ro."},{"book":"Romanthek","chapter":"15","verse":"20","text":"Gu è idang khi hà Masi shii aphi ba biisa hà Mua Wie ji yao yang muii ro, ji è gu ne gai è yaojong bsa hàne awuii yang ro."},{"book":"Romanthek","chapter":"15","verse":"21","text":"Jigigam shii yao, “Hanyie shii ai chiang ayao ba pha ji shii ne doh ruii phro,”"},{"book":"Romanthek","chapter":"15","verse":"22","text":"Chiih-è ji è gu nathek shii wuii pha rek pha bajo ishak ne gakdun."},{"book":"Romanthek","chapter":"15","verse":"23","text":"Jishii gu hì pha ithua pha blia jong arone bajo ishak gu nathek shii wuii ne riig pha rek pha hì ne,"},{"book":"Romanthek","chapter":"15","verse":"24","text":"gune luthong thuh shii ne rek muii. Gu gui lumuii è sphain hà wuii shii nathek shii si yang muii ro, gu nathek shii dong ne lubo ched pha iidoh shii chiih-è thiisa hà wuii pha nathek nong phi bo."},{"book":"Romanthek","chapter":"15","verse":"25","text":"Thuh shii, jimagunde, gune thiisa pha Hamangkhung-aphuii ro blia rek pha Jerusalem hà wuii pha um ro."},{"book":"Romanthek","chapter":"15","verse":"26","text":"Mesidonia nane Akhaya pha charchthek pho è Jerusalem pha Hamangkhung-aphuii ro bran shii nong ne thaluii phi pha phak rai."},{"book":"Romanthek","chapter":"15","verse":"27","text":"Ji pha muphak jine awaithek ro ro, jishii, izai miyao ne, nathek ne ithek shii nong chid pha blia chak ro. Jew è Ragung khirzeythek Gaibranthek rog shii thang phi pha duiine, Gaibranthek de awaithek ro muna khirzey ne thang chid phro."},{"book":"Romanthek","chapter":"15","verse":"28","text":"Gu hì pha blia jong mage shii chiih-è ithek è khia pha bang yi zab nathek shii phi marui phro, Gu gui lumuii è Sphain hà wuii shii nathek shii dong ruii pha ro."},{"book":"Romanthek","chapter":"15","verse":"29","text":"Gu nathek shii wuii ruii shii gune thieg, gune Masi ro ley khirzey è chua ne wuii ruii pha ro."},{"book":"Romanthek","chapter":"15","verse":"30","text":"Gu nathek shii khung phro, gu khuiinothek nane bumuiithek: Gethek ro Ithong Isu Masi nane Ragung pha miie è gu shii rung phi pha Hamangkhung-aphuii è gu rog gang sia phi bo."},{"book":"Romanthek","chapter":"15","verse":"31","text":"Gu shii de sia phi bo, gune Judea pha migi arek pho è ragia rey pha chiih-è thiisa pha Hamangkhung-aphuii pha bran de gu blia ji nuii yi bo."},{"book":"Romanthek","chapter":"15","verse":"32","text":"Chiih-è Hamangkhung-aphuii è yang arone gune nathek shii ley lised è wuii mua ne chiih-è nathek shii wuii ne nathek rog shii michie chie mua phro."},{"book":"Romanthek","chapter":"15","verse":"33","text":"Gathek ro Hamangkhung-aphuii pha liijiing ne, zab nathek rog shii um bo. Amen."}]}