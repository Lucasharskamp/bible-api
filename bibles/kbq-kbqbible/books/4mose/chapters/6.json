{"data":[{"book":"4 Mose","chapter":"6","verse":"1","text":"Mago'ene Ra Anumzamo'a Mosesena anage huno asami'ne,"},{"book":"4 Mose","chapter":"6","verse":"2","text":"Israeli vahera amanage hunka zamasmio, mago vemo'o, a'mo'o mani ruotge huno Ra Anumzamo'nare huvempa huno ruotge hu'na Nazareti6:2 Naziraeti hu'nea kemofo agafa'a, Anumzamofo avririgahune hu'za kna antete'za huvempa hu'za mani ruotge hu'naza vaheku hu'ne.  vene a'ene manisue hanuno'a,"},{"book":"4 Mose","chapter":"6","verse":"3","text":"waini tine, hankave tine aka tine, waini reratiza hankave ti tro hunte'nesazo, grepimofo tima'o, nena raga'o, hagege hune'sia raga'anena onegahie."},{"book":"4 Mose","chapter":"6","verse":"4","text":"Mani ruotge hugahue huno'ma hu'nesia kna'afina, krepiretima tro hu'nesia wainine, avima'ane ukri'anena onegahie."},{"book":"4 Mose","chapter":"6","verse":"5","text":"Huvempama hu'nesia kna'afina maka zupa resanura anu azokara oharegahie. Ra Anumzamofonte huvempa hunte'nenia kna'afina ruotge huno mani'neno, anu azokara atrenkeno metoku aseno zaza hino."},{"book":"4 Mose","chapter":"6","verse":"6","text":"Ra Anumzamofonte mani ruotge huno mani'nesia kna'afina, agra fri vahe tvaontera ovugahie."},{"book":"4 Mose","chapter":"6","verse":"7","text":"Hagi nefa'o, nerera'o, nefu'o, nesaro'o frisigeno'a agrira azeri pehena hugahianki avakora osino. Na'ankure Anumzamofonku huno mani ruotge hu'nea avame'zana agri anunte me'ne."},{"book":"4 Mose","chapter":"6","verse":"8","text":"Mani ruotge huno mani'nia kna'afina maka'a zupa, Ra Anumzamo'nare mani ruotge hugahie."},{"book":"4 Mose","chapter":"6","verse":"9","text":"Hianagi mago vahe'ma tvaoma'are mani'neno antrima haniaza huno frino, huvempama hu'nea azokama eri pehanama hinkeno'a, 7ni'a zagegna maniteno azeri agruma huknarera anu azokara haregahie. E'inama hanuno azeri agru huno manigahie."},{"book":"4 Mose","chapter":"6","verse":"10","text":"Hagi anante nanterana 8 zage knarera tare hohopa namao, tare maho namo azerino pristi ne' avuga seli mono nomofo kahante vugahie."},{"book":"4 Mose","chapter":"6","verse":"11","text":"Pristi ne'mo'a mago nama kumi'ma apasente ofa nehuno, mago nama kre fanene hu ofa hugahie. Na'ankure fri vahe tva'onte mani'neno kumi' hu'negu mizaneseno, ana zupa anunte azokara eri ruotge hanigeno hagegahie."},{"book":"4 Mose","chapter":"6","verse":"12","text":"Ana nehuno Ra Anumzamofonte ete agu'a nenteno, mani ruotge huno Nazareti ne'ma manisuema hanuno'a, mago kafu hu'nesia ve sipisipi anenta avreno kumi'mofo ofa hino. Na'ankure ko'ma mani ruotge hu'nea zama fri'zamo eri haviza hunte'negu, eteno mago'ene huvempa kea eri agafa hugahie."},{"book":"4 Mose","chapter":"6","verse":"13","text":"Hagi mani ruotge huno Nazareti vahe tro huno mani'nea kna'ama vagare'na, agra seli mono nomofo kafante eno,"},{"book":"4 Mose","chapter":"6","verse":"14","text":"Ra Anumzamo'nare kre fanenema hu ofama eri'noma esiana, mago kafu hu'nesia ve sipisipi afuhe afuhe osu'nesia su'a avreno ne-eno, kumi'ma apasente ofama haniana, mago a' sipisipi mago kafu huno afuhe afahe osu'nesia avreno ne-eno, rimpa fru ofama haniana, mago kafu huno afuhe afahe osu'nesia sipisipine avre'no eme ofa hugahie."},{"book":"4 Mose","chapter":"6","verse":"15","text":"Hagi witi ofama hu'zana, mago eka eka kupi, zo-ore breti krenenaza eri'za ne-eza kaneza eri knare hu'naza flaua masavene eri havia huza kre'naza kekine, waini ofanena hugahaze."},{"book":"4 Mose","chapter":"6","verse":"16","text":"Hagi ana ofama pristi ne'mo'ma Ra Anumzamofo avuga erino eme haniana, esera kumi' apasente ofa huteno, anantera tevefi kre fanene hu ofa hugahie."},{"book":"4 Mose","chapter":"6","verse":"17","text":"Ana nehuno rimpa fru ofa ve sipisipi Ra Anumzamofonte kresramna nevuno, zo-ore bretia eka eka kupi ante'nea ofa nehuno, pristi ne'mo'a anazanke huno witi ofane, waini ti ofanena hugahie."},{"book":"4 Mose","chapter":"6","verse":"18","text":"Ana hutena Nazareti vahe manisuema huno'ma mani ruotagema hu'nea ne'mo anuntetira azokara seli mono nomofo kahante ome hareteno, ana azokara rimpa fru ofama kre'nenifi fenka kaziga krenkeno tegahie."},{"book":"4 Mose","chapter":"6","verse":"19","text":"Hagi ana'ma hute'na pristi ne'mo'a ve sipisipimofo azona'a kavoma krenenafinti e'nerino, ekaeka kupinti zo-ore bretia mago e'nerino, mago zo-ore ta'ori kekine erino, azokama hare'nea ne'mofo azampi antegahie."},{"book":"4 Mose","chapter":"6","verse":"20","text":"Anante pristi ne'mo'a erisga huno Ra Anumzamonare eri veravema hu ofa hugahie. Hagi eri veravema hia ofane ve sipisipi ahihizane agianena ruotge hugahiankino pristi vahe'mo'zage eri'za negahaze. Pristi ne'mo'ma ana'ma hutena azokama hare'nea ne'mo'a waini tina negahie."},{"book":"4 Mose","chapter":"6","verse":"21","text":"Ama'i Nazareti vahe mani ruotge hu'na Ra Anumzamofo avufi manikurema huno'ma huvempama hania vahe'mofo kasege. Hagi anampima mago'a ofama eri agofetuma huza eriza ega'ma hanige'za amne eri'za egahaze. Nazareti vahe mani ruotge hugahune hu'za huvempama hu'nesaza kemofo amage ante'za anazana hugahaze. Ana'ma hanageno'a, Pristi vahe'mo'za asomu kea huramantegahaze."},{"book":"4 Mose","chapter":"6","verse":"22","text":"Ra Anumzamo'a anage huno Mosesena asami'ne,"},{"book":"4 Mose","chapter":"6","verse":"23","text":"Aronine, ne'mofavre naga'anena amanage hunka zamasmio, Israeli vahe'ma asomu kema huzmantekura, amanage hunka asomu kea huzmanto."},{"book":"4 Mose","chapter":"6","verse":"24","text":"Ra Anumzamo'a asomu huneramanteno, kegava huramantegahie."},{"book":"4 Mose","chapter":"6","verse":"25","text":"Ra Anumzamo muse huneramanteno, tamazeri knare hugahie."},{"book":"4 Mose","chapter":"6","verse":"26","text":"Ra Anumzamo'a rukrahe huno avugosa huramino tamazeri knare nehuno, Agra'a rimpa fruzana tamigahie."},{"book":"4 Mose","chapter":"6","verse":"27","text":"Hagi Nagri nagifi Israeli vahera asomu kea hu'zmantenkena, Nagra'nia asomura huzmantegahue."}]}