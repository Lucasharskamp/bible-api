{"data":[{"book":"Jób","chapter":"39","verse":"1","text":"Víš-li, kterého času rodí kamsíkové, a laň ku porodu pracující spatřil-lis?"},{"book":"Jób","chapter":"39","verse":"2","text":"Máš-li v počtu měsíce, kteréž vyplňují? Znáš-li, pravím, čas porodu jejich?"},{"book":"Jób","chapter":"39","verse":"3","text":"Jak se kladou, plod svůj utiskají, a s bolestí ho pozbývají?"},{"book":"Jób","chapter":"39","verse":"4","text":"Jak se zmocňují mladí jejich, i odchovávají picí polní, a vycházejíce, nenavracují se k nim?"},{"book":"Jób","chapter":"39","verse":"5","text":"Kdo propustil zvěř, aby byla svobodná? A řemení divokého osla kdo rozvázal?"},{"book":"Jób","chapter":"39","verse":"6","text":"Jemuž jsem dal pustinu místo domu jeho, a místo příbytku jeho zemi slatinnou."},{"book":"Jób","chapter":"39","verse":"7","text":"Posmívá se hluku městskému, a na křikání toho, kdož by jej honil, nic nedbá."},{"book":"Jób","chapter":"39","verse":"8","text":"To, což nachází v horách, jest pastva jeho; nebo toliko zeliny hledá."},{"book":"Jób","chapter":"39","verse":"9","text":"Svolí-liž jednorožec, aby tobě sloužil, a u jeslí tvých aby nocoval?"},{"book":"Jób","chapter":"39","verse":"10","text":"Připřáhneš-liž provazem jednorožce k orání? Bude-liž vláčeti brázdy za tebou?"},{"book":"Jób","chapter":"39","verse":"11","text":"Zdaž se na něj ubezpečíš, proto že jest veliká síla jeho, a poručíš jemu svou práci?"},{"book":"Jób","chapter":"39","verse":"12","text":"Zdaž se jemu dověříš, že sveze semeno tvé, a na humno tvé shromáždí?"},{"book":"Jób","chapter":"39","verse":"13","text":"Ty-lis dal pávům křídlo pěkné, aneb péro čápu neb pstrosu?"},{"book":"Jób","chapter":"39","verse":"14","text":"A že opouští na zemi vejce svá, ačkoli je v prachu osedí,"},{"book":"Jób","chapter":"39","verse":"15","text":"Nic nemysle, že by je noha potlačiti, aneb zvěř polní pošlapati mohla?"},{"book":"Jób","chapter":"39","verse":"16","text":"Tak se zatvrzuje k mladým svým, jako by jich neměl; jako by neužitečná byla práce jeho, tak jest bez starosti."},{"book":"Jób","chapter":"39","verse":"17","text":"Nebo nedal jemu Bůh moudrosti, aniž mu udělil rozumnosti."},{"book":"Jób","chapter":"39","verse":"18","text":"Èasem svým zhůru se vznášeje, posmívá se koni i jezdci jeho."},{"book":"Jób","chapter":"39","verse":"19","text":"Zdaž ty dáti můžeš koni sílu? Ty-li ozdobíš šíji jeho řehtáním?"},{"book":"Jób","chapter":"39","verse":"20","text":"Zdali jej zastrašíš jako kobylku? Anobrž frkání chřípí jeho strašlivé jest."},{"book":"Jób","chapter":"39","verse":"21","text":"Kopá důl, a pléše v síle své, vycházeje vstříc i zbroji."},{"book":"Jób","chapter":"39","verse":"22","text":"Směje se strachu, aniž se leká, aniž ustupuje zpátkem před ostrostí meče,"},{"book":"Jób","chapter":"39","verse":"23","text":"Ač i toul na něm chřestí, a blyští se dřevce a kopí."},{"book":"Jób","chapter":"39","verse":"24","text":"S hřmotem a s hněvem kopá zemi, aniž pokojně stojí k zvuku trouby."},{"book":"Jób","chapter":"39","verse":"25","text":"Anobrž k zvuku trouby řehce, a zdaleka cítí boj, hluk knížat a prokřikování."},{"book":"Jób","chapter":"39","verse":"26","text":"Zdali podlé rozumu tvého létá jestřáb, roztahuje křídla svá na poledne?"},{"book":"Jób","chapter":"39","verse":"27","text":"Zdali k rozkazu tvému zhůru se vznáší orlice, a vysoko se hnízdí?"},{"book":"Jób","chapter":"39","verse":"28","text":"Na skále přebývá, přebývá na špičaté skále jako na hradě,"},{"book":"Jób","chapter":"39","verse":"29","text":"Odkudž hledá pokrmu, kterýž z daleka očima svýma spatřuje."},{"book":"Jób","chapter":"39","verse":"30","text":"Ano i mladí její střebí krev, a kde těla mrtvá, tu i ona jest."},{"book":"Jób","chapter":"39","verse":"31","text":"A tak odpovídaje Hospodin Jobovi, řekl:"},{"book":"Jób","chapter":"39","verse":"32","text":"Zdali hádající se s Všemohoucím obviní jej? Kdo chce viniti Boha, nechť odpoví na to."},{"book":"Jób","chapter":"39","verse":"33","text":"Tehdy odpověděl Job Hospodinu a řekl:"},{"book":"Jób","chapter":"39","verse":"34","text":"Aj, chaternýť jsem, což bych odpovídal tobě? Ruku svou kladu na ústa svá."},{"book":"Jób","chapter":"39","verse":"35","text":"Jednou jsem mluvil, ale nebudu již odmlouvati, nýbrž i podruhé, ale nebudu více přidávati."}]}