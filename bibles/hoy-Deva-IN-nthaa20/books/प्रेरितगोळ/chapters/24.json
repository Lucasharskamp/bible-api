{"data":[{"book":"प्रेरितगोळ","chapter":"24","verse":"1","text":"अईद दिन इन बाद्दा हनन्याह महायाजक कई स्याणागोळ अदिक तिरतुल्लुस हेसुर इन वकील उक सांगुळ हुळकु बंदुन. आंदुर शासक फेलिक्स उन मुंद पौलुस मा आरोप हचदुर."},{"book":"प्रेरितगोळ","chapter":"24","verse":"2","text":"याग पौलुस उक कारूकु आत रा तिरतुल्लुस आऊन मा दोष हचकु अनली कुरतुन:"},{"book":"प्रेरितगोळ","chapter":"24","verse":"3","text":"फेलिक्स शासक उक नाव हर जागा अदिक हर प्रकार देल इदुर्द स्वागत माळतेव अदिक नाव नीम प्रती हापाळ आभारी आयेव."},{"book":"प्रेरितगोळ","chapter":"24","verse":"4","text":"ना नीम्द हापाळ यक्कुल समय ताकोमोद चाहासालीन, रा ना नीन से विनती माळतीन कि कृपया नीव थ्वाळासा दा नाम्द केळकोम."},{"book":"प्रेरितगोळ","chapter":"24","verse":"5","text":"यतिकी नाव ई मंळसा अक उपद्रवी अदिक दुनिया दा सप्पा यहूदीगोळ दा फूट हाकावाळा, अदिक नासरीगोळी समुह दा स्याणा मान्सतेव."},{"book":"प्रेरितगोळ","chapter":"24","verse":"6","text":"आव मंदिरगोळी अपवित्र माळोद चाहासदुन, लेकीन नाव आऊक हुडुकोंडेव."},{"book":"प्रेरितगोळ","chapter":"24","verse":"7","text":"लेकीन पलटन इन सरदार लूसियास आऊक जबरदस्ती नाम कय दा टु कसु कोंडुन,"},{"book":"प्रेरितगोळ","chapter":"24","verse":"8","text":"ई सप्पा मातगोळी यदुर्द बारा दा नाव आऊन दोष हचतेव, नी खुद अच आऊक जाँच माळकु जान्स कोंड्या.”"},{"book":"प्रेरितगोळ","chapter":"24","verse":"9","text":"यहूदीगोळ भी इदुर दा शामिल आगकु हिम्मत देल सांगुळ कोटकु अंदुर, कि ई मातगोळ सप्पा सही आव."},{"book":"प्रेरितगोळ","chapter":"24","verse":"10","text":"याग शासक पौलुस उक माताळोद इशारा माळदुन, रा आव उत्‍तर कोट्टुन:"},{"book":"प्रेरितगोळ","chapter":"24","verse":"11","text":"नी खुद जान्स सकत्या कि यागी टु ना यरूशलेम दा आराधना माळली बंदीन, नानी हन्नेळ दिन से यक्कुल आगीदील."},{"book":"प्रेरितगोळ","chapter":"24","verse":"12","text":"यहूदीगोळ नानी ना रा यहूदी सभागृह दा अदिक ना रा नगर दा लॉकुर भीळ दा दंगा माळ्त नोळदुर."},{"book":"प्रेरितगोळ","chapter":"24","verse":"13","text":"अदिक ना रा आंदुर आ मातगोळी, यार्द बारा दा नान मा दोष हचतार, नीन मुंद सच प्रमाणित माळ सकतार."},{"book":"प्रेरितगोळ","chapter":"24","verse":"14","text":"लेकीन ना नीन मुंद ईद मान्स कोमतीन कि याता हादी इक आंदुर ख्वाटा अनतार, अदुर्दा रीति मा ना तान आप्प दादागोळ परमेश्वर उन आराधना माळतीन. लेकीन ना ईद भी विश्वास माळतीन जो मातगोळ मूसा अन व्यवस्था अदिक भविष्यवक्ता अन किताब दा लिख्सकु आद."},{"book":"प्रेरितगोळ","chapter":"24","verse":"15","text":"अदिक परमेश्वर उन मा हांगा आशा ईटतीन ह्यांग आंदुर खुद भी ईटतार, कि वळ्लेर अदिक बेकार येढ्ढु लॉकुर्द भी पुनरूत्थान आदीत."},{"book":"प्रेरितगोळ","chapter":"24","verse":"16","text":"इदुर से ना खुद भी कोशिश माळतीन कि परमेश्वर उन, अदिक मंळसागोळ दी नान विवेक हमेशा निर्दोष ईरूल."},{"book":"प्रेरितगोळ","chapter":"24","verse":"17","text":"“हापाळ वर्ष इन बाद्दा ना तान गरीब लॉकुरी पैस्या कोळली, अदिक बलिदान येर्सली बंदिदीन."},{"book":"प्रेरितगोळ","chapter":"24","verse":"18","text":"याग आंदुर नानी हासिल माळदुर आग ना शुद्धीकरण इन रीति इक पुरा माळीन अदिक ना नान हात्‍ती यातोदारा भीळ ईरोद अदिक ना यातोदारा अव्यवस्था फैलुसिदीन."},{"book":"प्रेरितगोळ","chapter":"24","verse":"19","text":"लेकीन अल आसिया क्षेत्र अन थ्वाळासा यहूदी भी ईरोर. आंदरी जरूरी ईरोद, कि अगर नान विरोध दा आंदुर हात्‍ती येनारा मात आद रा ईल नीन मुंद बंदकु नान मा दोष हचायदुर."},{"book":"प्रेरितगोळ","chapter":"24","verse":"20","text":"या ईद खुद अच हेळुल कि याग ना महासभा अन मुंद निदुरकु ईरीन, रा आंदुर नान दा यातोद अपराध नोळदुर?"},{"book":"प्रेरितगोळ","chapter":"24","verse":"21","text":"२४:२१ प्रेरितगोळ २३:६सिवाय ईदुर्द कि याग आंदुर न्याड्या दा ईरीन आग ना धोळ दण दा अंदिदीन ‘सोत्‍तुर दा टु जित्‍ता आगोद बारा दा नान विश्वास इन कारण नान न्याय माळकु आगेत्याद.’”"},{"book":"प्रेरितगोळ","chapter":"24","verse":"22","text":"फेलिक्स, जो ई हादी इन बारा दा ठीक ठीक जानसोन, आंदरी ईद अनकु टाल्स बुटुन, “याग पलटन इन सरदार लूसियास बंदान, रा नीम मात इन निर्णय माळाईन.”"},{"book":"प्रेरितगोळ","chapter":"24","verse":"23","text":"अदिक सूबेदार उक आग्या कोट्टुन कि पौलुस उक येनारा छुट कोटकु रखवाली माळेत, अदिक आऊन संगीगोळ दा टु यारीकु भी आऊन स्यावा माळोर से रोक्सबाळेत."},{"book":"प्रेरितगोळ","chapter":"24","verse":"24","text":"थ्वाळासा दिनगोळ बाद्दा फेलिक्स तान हिंग्स द्रुसिल्ला अक, जो यहूदीनी ईरोर, सांगुळ हुळकु बंदुन अदिक पौलुस उक कार्सुस्कु आ विश्वास इन बारा दा जो मसीह यीशु मा आद, आऊन से केळदुन."},{"book":"प्रेरितगोळ","chapter":"24","verse":"25","text":"याग आव वळ्लेव मातगोळ, अदिक संयम, अदिक बरावाळा न्याय इन दिन इन चर्चा माळोन, रा फेलिक्स अंजकु उत्‍तर कोट्टुन, “ईग नी होग; मवका नोळकु ना नीनी मात्‍त काराईन.”"},{"book":"प्रेरितगोळ","chapter":"24","verse":"26","text":"आऊक पौलुस टु येनारा पैस्या सीकोव भी आशा ईरोद, इदुरसाटी घळी घळी कारूकु आऊन से मातगोळ हेळतोगोन."},{"book":"प्रेरितगोळ","chapter":"24","verse":"27","text":"लेकीन याग येढ्ढ वर्ष बीतसेदव रा पुरकियुस फेस्तुस, फेलिक्स इन जागा मा व्हासा शासक बन्सकु बंदुन; अदिक फेलिक्स यहूदीगोळी खुश माळोद इच्छा देल पौलुस उक बंदी इच बिटकु होदुन."}]}