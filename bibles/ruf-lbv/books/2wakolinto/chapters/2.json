{"data":[{"book":"2 Wakolinto","chapter":"2","verse":"1","text":"Apfo nilamla ndeke kumwangilani keli na kuwaghuma usungu."},{"book":"2 Wakolinto","chapter":"2","verse":"2","text":"Ning'awaghuma usungu, nani lelo yatsonenda ndeng'elele? Ng'ambe wawala niwaghumile usungu!"},{"book":"2 Wakolinto","chapter":"2","verse":"3","text":"Niwandikilani mbuli ayo ili hanikutsa ndeke kughumighwa usungu na awala iwabamighwe kunitenda ndeng'elele. Nomanya ghendo nene ning'adeng'elela, namwe wose mtsodeng'elela pfipfila."},{"book":"2 Wakolinto","chapter":"2","verse":"4","text":"Niwandikilani kwa usungu mkulu aku nisusuwala na masotsi ghondawa, sibamile bae kuwaghuma usungu, lekeni kuwatenda mmanye pfaniwanoghela sideke."},{"book":"2 Wakolinto","chapter":"2","verse":"5","text":"Imunu wowose ang'amghuma imunu usungu, ng'anighumile nene niliheka bae, ila kawaghuma usungu mwemwe wose, nene sibama niwe mkali ng'ani."},{"book":"2 Wakolinto","chapter":"2","verse":"6","text":"Kubaghulighwa kwayabaghulighwe imunu ayo ne iwanu wengi kumkolela."},{"book":"2 Wakolinto","chapter":"2","verse":"7","text":"Namwe mwobamighwa mumleghusile totso lyake na mumghume ghumoyo ili aleke kona usungu sideke, na aleke kuya kuchughu ghendo."},{"book":"2 Wakolinto","chapter":"2","verse":"8","text":"Apfo nowalomba, mumlanguse ka mwemwe mwomnoghela ghendo."},{"book":"2 Wakolinto","chapter":"2","verse":"9","text":"Tsaniwandikilani ibaluwa ila kwaapfila tsambama kumanya ka mwodaha kunitegheletsa mna chila chinu chanilonga."},{"book":"2 Wakolinto","chapter":"2","verse":"10","text":"Mng'amleghusila imunu totso lyake, nene pfipfila nomleghusila totso lyake. Kwaapfila ning'amleghusila imunu totso lyake, nimleghusila hambele he Kiristu kwaajili ya mwemwe"},{"book":"2 Wakolinto","chapter":"2","verse":"11","text":"ili tuleke kumleka Setani yatubughe, kwaapfila twomanya chayobama kutenda."},{"book":"2 Wakolinto","chapter":"2","verse":"12","text":"Lelo hanipfikile Tirowa kupeta Imbuli Inoghile ya Kiristu, Imtwatsa kangoloselela inzila nisang'ane ng'onde yake."},{"book":"2 Wakolinto","chapter":"2","verse":"13","text":"Lekeni tsanighaya mmoyo mwangu kwaapfila simpfikile bae ndughu yangu Tito, apfo niwaagha iwanu ng'enda Makedoniya."},{"book":"2 Wakolinto","chapter":"2","verse":"14","text":"Lekeni mighede kwe Imulungu iyotutenda tuhume ghamatsuwa ghose kubitila Kiristu, na kubitila twetwe itukwenetsa imbuli ye ukummanya Kiristu chila hanu hatumsang'anila ka nung'o inoghile."},{"book":"2 Wakolinto","chapter":"2","verse":"15","text":"Kwaapfila hambele he Imulungu, twetwe twa nung'o inoghile ya Kiristu kwa awala iwokombolighwa na kwa awala iwakwagha."},{"book":"2 Wakolinto","chapter":"2","verse":"16","text":"Kwa awala iwakwagha, twetwe twa nung'o iighala lifwa, na kwa wamwenga iwokombolighwa twetwe twa nung'o iighala ughima, lelo yuhi yodaha ing'onde ayo?"},{"book":"2 Wakolinto","chapter":"2","verse":"17","text":"Twetwe si ka iwanu wamwenga bae iwochuhutsa Imbuli ye Imulungu, lekeni mghati mwa Kiristu twetwe twa iwanu iwolongesa hambele he Imulungu, ka iwanu iwatumighwe ne Imulungu."}]}