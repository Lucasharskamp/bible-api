{"data":[{"book":"Колосян","chapter":"1","verse":"1","text":"Павло, з волі Божої апостол Христа Ісуса, і брат Тимофій."},{"book":"Колосян","chapter":"1","verse":"2","text":"Святим та вірним братам у Христі, що в Колосах."},{"book":"Колосян","chapter":"1","verse":"3","text":"Молячись за вас, ми завжди дякуємо Богу, Отцю нашого Господа Ісуса Христа,"},{"book":"Колосян","chapter":"1","verse":"4","text":"адже ми почули про вашу віру в Христа Ісуса й про любов, яку ви виявляєте1:4 Або: маєте. до всіх святих"},{"book":"Колосян","chapter":"1","verse":"5","text":"через надію, яка зберігається на небесах для вас і яку ви почули раніше в Слові істини – Добрій Звістці,"},{"book":"Колосян","chapter":"1","verse":"6","text":"що дійшла до вас. Вона приносить плоди та зростає як у всьому світі, так і поміж вами з того дня, коли ви почули й пізнали Божу благодать в істині."},{"book":"Колосян","chapter":"1","verse":"7","text":"Цього ви навчилися від Епафраса, який, як і ми, є улюбленим рабом та вірним служителем Христа для вас1:7 Або: нас."},{"book":"Колосян","chapter":"1","verse":"8","text":"і який відкрив нам вашу любов у Дусі."},{"book":"Колосян","chapter":"1","verse":"9","text":"Тому й ми з того дня, як почули про це, не припиняємо молитися за вас і просити, щоб ви були наповнені пізнанням Його волі в усій мудрості та духовному розумінні,"},{"book":"Колосян","chapter":"1","verse":"10","text":"щоб ви гідно жили перед Господом і в усьому Йому догоджали, приносячи плоди кожною доброю справою та зростаючи в пізнанні Бога;"},{"book":"Колосян","chapter":"1","verse":"11","text":"зміцнюючись усякою силою через могутність Його слави для досягнення стійкості й терпеливості у всіляких ситуаціях, з радістю"},{"book":"Колосян","chapter":"1","verse":"12","text":"дякуючи Отцеві, Який зробив вас1:12 Або: нас. гідними отримати частину спадщини святих у світлі."},{"book":"Колосян","chapter":"1","verse":"13","text":"Він визволив нас від влади темряви та переніс у Царство Свого улюбленого Сина."},{"book":"Колосян","chapter":"1","verse":"14","text":"У Ньому ми маємо відкуплення через Його кров1:14 У деяких рукописах слова через Його кров відсутні. – прощення гріхів."},{"book":"Колосян","chapter":"1","verse":"15","text":"Він – образ невидимого Бога, Первісток усього творіння."},{"book":"Колосян","chapter":"1","verse":"16","text":"Адже в Ньому створено все, що на небесах і на землі, видиме та невидиме: чи престоли, чи володарювання, чи начальства, чи авторитети – усе створено через Нього й для Нього."},{"book":"Колосян","chapter":"1","verse":"17","text":"Він є перед усім, і в Ньому все тримається разом1:17 Або: і все існує в Ньому (завдяки Йому).."},{"book":"Колосян","chapter":"1","verse":"18","text":"Він є Головою тіла – Церкви. Він початок усього, Первісток серед воскреслих із мертвих, щоб в усьому Йому мати першість."},{"book":"Колосян","chapter":"1","verse":"19","text":"Адже Богу було до вподоби, щоб у Ньому перебувала вся повнота"},{"book":"Колосян","chapter":"1","verse":"20","text":"й щоб через Нього примирити із Собою все, що на землі і на небі, уклавши мир через кров Його хреста."},{"book":"Колосян","chapter":"1","verse":"21","text":"Ви колись були відчуженими й ворогами у вашому розумі через ваші погані вчинки."},{"book":"Колосян","chapter":"1","verse":"22","text":"Але тепер Він примирив вас у Своєму людському тілі через смерть, щоб поставити вас святими, непорочними й невинними перед Собою,"},{"book":"Колосян","chapter":"1","verse":"23","text":"якщо ви залишитеся стійкими й утвердженими у вірі, не віддаляючись від надії Доброї Звістки, яку ви почули і яка була проповідувана всьому творінню під небом і служителем якої став я, Павло."},{"book":"Колосян","chapter":"1","verse":"24","text":"Тепер я радію в стражданнях за вас і доповнюю в моєму тілі нестачу Христових страждань заради Його тіла, яким є Церква."},{"book":"Колосян","chapter":"1","verse":"25","text":"Я став її служителем за Божим розпорядженням, яке було дане мені для вас, – сповнити1:25 Або: представити Боже Слово в усій повноті. Боже Слово,"},{"book":"Колосян","chapter":"1","verse":"26","text":"таємницю, яка була прихована впродовж віків і поколінь, але тепер відкрита Його святим."},{"book":"Колосян","chapter":"1","verse":"27","text":"Бог захотів дати їм пізнати, яким є багатство слави цієї таємниці між язичниками: Христос у вас – надія слави!"},{"book":"Колосян","chapter":"1","verse":"28","text":"Його ми проповідуємо, наставляючи й навчаючи кожну людину з усією мудрістю, щоб представити кожну людину довершеною в Христі."},{"book":"Колосян","chapter":"1","verse":"29","text":"Заради цього я завзято працюю, борючись Його силою, яка могутньо діє в мені."}]}