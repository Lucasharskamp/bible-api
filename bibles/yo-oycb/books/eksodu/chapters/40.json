{"data":[{"book":"Eksodu","chapter":"40","verse":"1","text":"Olúwa sì wí fún Mose pé,"},{"book":"Eksodu","chapter":"40","verse":"2","text":"“Ní ọjọ́ kìn-ín-ní, oṣù kìn-ín-ní ni kí ó gbé àgọ́ náà, àgọ́ àjọ náà ró."},{"book":"Eksodu","chapter":"40","verse":"3","text":"Gbé àpótí ẹ̀rí sí inú rẹ̀, kí ó sì bo àpótí náà pẹ̀lú aṣọ títa."},{"book":"Eksodu","chapter":"40","verse":"4","text":"Gbé tábìlì náà wọ ilé, kí o sì to àwọn ohun tí ó jẹ́ tirẹ̀ lé e lórí. Nígbà náà gbé ọ̀pá fìtílà wọlé, kí o sì to àwọn fìtílà rẹ̀."},{"book":"Eksodu","chapter":"40","verse":"5","text":"Gbé pẹpẹ wúrà ti tùràrí sí iwájú àpótí ẹ̀rí, kí o sì fi aṣọ títa ẹnu-ọ̀nà sí ara àgọ́ náà."},{"book":"Eksodu","chapter":"40","verse":"6","text":"“Gbé pẹpẹ ẹbọ sísun sí iwájú ẹnu-ọ̀nà àgọ́ náà, àgọ́ àjọ;"},{"book":"Eksodu","chapter":"40","verse":"7","text":"gbé agbada sí àárín àgọ́ àjọ àti pẹpẹ, kí o sì fi omi sí inú rẹ̀."},{"book":"Eksodu","chapter":"40","verse":"8","text":"Gbé àgbàlá ró yìí ka, kí ó sì fi aṣọ títa sí ẹnu-ọ̀nà àgbàlá náà."},{"book":"Eksodu","chapter":"40","verse":"9","text":"“Mú òróró ìtasórí, kí ó sì ta á sára àgọ́ náà àti ohun gbogbo tí ó wà nínú rẹ̀, yà pẹpẹ sí mímọ́ àti gbogbo ọ̀ṣọ́ rẹ̀, yóò sì jẹ́ mímọ́."},{"book":"Eksodu","chapter":"40","verse":"10","text":"Ta òróró sára pẹpẹ ẹbọ sísun àti gbogbo ohun èlò rẹ̀, ya pẹpẹ náà sí mímọ́, yóò sì jẹ́ mímọ́ jùlọ."},{"book":"Eksodu","chapter":"40","verse":"11","text":"Ta òróró sára agbada náà àti ẹsẹ̀ rẹ, kí o sì yà wọ́n sí mímọ́."},{"book":"Eksodu","chapter":"40","verse":"12","text":"“Mú Aaroni àti àwọn ọmọ rẹ̀ wá sí ẹnu-ọ̀nà àgọ́ àjọ, kí o sì wẹ̀ wọ́n pẹ̀lú omi."},{"book":"Eksodu","chapter":"40","verse":"13","text":"Nígbà náà wọ Aaroni ní aṣọ mímọ́, ta òróró sí i ní orí, kí o sì yà á sí mímọ́, nítorí kí ó lè máa sìn mi bí àlùfáà."},{"book":"Eksodu","chapter":"40","verse":"14","text":"Mú àwọn ọmọ rẹ̀ kí o sì fi aṣọ àwọ̀tẹ́lẹ̀ wọ̀ wọ́n."},{"book":"Eksodu","chapter":"40","verse":"15","text":"Ta òróró sí wọn ní orí gẹ́gẹ́ bí o ti ta òróró sí baba wọn ní orí, nítorí kì wọn lè máa sìn mi bí àlùfáà. Ìtasórí wọn yóò jẹ́ iṣẹ́ àlùfáà ti yóò máa lò fún gbogbo ìrandíran tó ń bọ̀.”"},{"book":"Eksodu","chapter":"40","verse":"16","text":"Mose ṣe ohun gbogbo gẹ́gẹ́ bí Olúwa ti pàṣẹ fún un."},{"book":"Eksodu","chapter":"40","verse":"17","text":"Bẹ́ẹ̀ ni wọ́n gbé àgọ́ náà ró ní ọjọ́ kìn-ín-ní oṣù kìn-ín-ní ní ọdún kejì."},{"book":"Eksodu","chapter":"40","verse":"18","text":"Nígbà tí Mose gbé àgọ́ náà ró ó fi ihò ìtẹ̀bọ̀ sí ààyè rẹ̀, ó to pákó rẹ̀, ó fi ọ̀pá rẹ̀ bọ̀ ọ́, ó sì gbé àwọn òpó rẹ̀ ró."},{"book":"Eksodu","chapter":"40","verse":"19","text":"Ó na aṣọ àgọ́ náà sórí àgọ́, ó sì fi ìbòrí bo orí àgọ́ náà, bí Olúwa ṣe pàṣẹ fún Mose."},{"book":"Eksodu","chapter":"40","verse":"20","text":"Ó mu ẹ̀rí, ó sì fi sínú àpótí, ó so àwọn òpó mọ́ àpótí náà, ó sì fi àánú bo orí rẹ."},{"book":"Eksodu","chapter":"40","verse":"21","text":"Ó sì gbé àpótí náà wá sínú àgọ́; ó sì sọ aṣọ títa, ó sì ta á bo àpótí ẹ̀rí, gẹ́gẹ́ bí Olúwa ti pàṣẹ fún Mose."},{"book":"Eksodu","chapter":"40","verse":"22","text":"Mose gbé tábìlì sínú àgọ́ àjọ sí ìhà àríwá àgọ́ náà lẹ́yìn aṣọ títa,"},{"book":"Eksodu","chapter":"40","verse":"23","text":"ó sì to àkàrà sórí rẹ̀ níwájú Olúwa, gẹ́gẹ́ bí Olúwa ti pàṣẹ fún Mose."},{"book":"Eksodu","chapter":"40","verse":"24","text":"Ó gbé ọ̀pá fìtílà sínú àgọ́ àjọ ní òdìkejì tábìlì ní ìhà gúúsù àgọ́ náà."},{"book":"Eksodu","chapter":"40","verse":"25","text":"Ó sì tan àwọn fìtílà náà níwájú Olúwa, gẹ́gẹ́ bí Olúwa ti pàṣẹ fún Mose."},{"book":"Eksodu","chapter":"40","verse":"26","text":"Mose gbé pẹpẹ wúrà sínú àgọ́ àjọ níwájú aṣọ títa"},{"book":"Eksodu","chapter":"40","verse":"27","text":"ó sì jó tùràrí dídùn lórí rẹ̀, gẹ́gẹ́ bí Olúwa ti pàṣẹ fún Mose."},{"book":"Eksodu","chapter":"40","verse":"28","text":"Ó sì ta aṣọ títa sí ẹnu-ọ̀nà àgọ́ náà."},{"book":"Eksodu","chapter":"40","verse":"29","text":"Ó gbé pẹpẹ ẹbọ sísun sí ẹ̀gbẹ́ ẹnu-ọ̀nà àgọ́ àjọ, ó sì rú ẹbọ sísun àti ẹbọ oúnjẹ, gẹ́gẹ́ bí Olúwa ti pàṣẹ fún Mose."},{"book":"Eksodu","chapter":"40","verse":"30","text":"Ó gbé agbada sí àárín àgọ́ àjọ àti pẹpẹ, ó sì pọn omi sínú rẹ̀ fún wíwẹ̀,"},{"book":"Eksodu","chapter":"40","verse":"31","text":"Mose, Aaroni àti àwọn ọmọ rẹ̀ lò ó láti fi wẹ ọwọ́ àti ẹsẹ̀ wọn."},{"book":"Eksodu","chapter":"40","verse":"32","text":"Wọ́n máa ń wẹ̀ nígbàkígbà tí wọ́n bá wọ àgọ́ àjọ tàbí tí wọ́n bá súnmọ́ pẹpẹ, gẹ́gẹ́ bí Olúwa ti pàṣẹ fún Mose."},{"book":"Eksodu","chapter":"40","verse":"33","text":"Mose sì gbé àgbàlá tí ó yí àgọ́ náà kà ró àti pẹpẹ, ó sì ta aṣọ títa ti ẹnu-ọ̀nà sí àgbàlá náà. Bẹ́ẹ̀ ni Mose ṣe parí iṣẹ́ náà."},{"book":"Eksodu","chapter":"40","verse":"34","text":"Nígbà náà ni àwọsánmọ̀ bo àgọ́ àjọ, ògo Olúwa bo àgọ́ náà."},{"book":"Eksodu","chapter":"40","verse":"35","text":"Mose kò sì lè wọ inú àgọ́ àjọ, nítorí àwọsánmọ̀ wà ní orí àgọ́, ògo Olúwa sì ti kún inú àgọ́ náà."},{"book":"Eksodu","chapter":"40","verse":"36","text":"Ní gbogbo ìrìnàjò àwọn ọmọ Israẹli nígbàkígbà tí a bá ti fa ìkùùkuu àwọsánmọ̀ náà sókè kúrò lórí àgọ́, wọ́n máa ń jáde lọ;"},{"book":"Eksodu","chapter":"40","verse":"37","text":"ṣùgbọ́n tí àwọsánmọ̀ kò bá gòkè wọn kò ní jáde títí di ọjọ́ tí ó bá gòkè."},{"book":"Eksodu","chapter":"40","verse":"38","text":"Nítorí náà àwọsánmọ̀ Olúwa wà lórí àgọ́ ní ọ̀sán, iná sì wà nínú àwọsánmọ̀ ní alẹ́, ní ojú gbogbo ilé Israẹli ní gbogbo ìrìnàjò wọn."}]}