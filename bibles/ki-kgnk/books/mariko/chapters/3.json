{"data":[{"book":"Mariko","chapter":"3","verse":"1","text":"Ningĩ nĩatoonyire thunagogi rĩngĩ, na thĩinĩ nĩ kwarĩ na mũndũ wonjete guoko."},{"book":"Mariko","chapter":"3","verse":"2","text":"Andũ amwe ao nĩmacaragia ũndũ mangĩthitangĩra Jesũ, nĩ ũndũ ũcio makĩmũrora mũno mone kana nĩekũhonia mũndũ ũcio mũthenya wa Thabatũ."},{"book":"Mariko","chapter":"3","verse":"3","text":"Nake Jesũ akĩĩra mũndũ ũcio warĩ mwonju guoko atĩrĩ, “Rũgama haha mbere ya andũ othe.”"},{"book":"Mariko","chapter":"3","verse":"4","text":"Ningĩ Jesũ akĩmooria atĩrĩ, “Nĩ ũndũ ũrĩkũ mwĩtĩkĩrie nĩ watho mũthenya wa Thabatũ; nĩ gwĩka wega kana nĩ gwĩka ũũru, nĩ kũhonokia muoyo kana nĩ kũũraga?” No-o magĩkira ki."},{"book":"Mariko","chapter":"3","verse":"5","text":"Akĩmarora arakaire, na aiguĩte ũũru nĩ ũndũ wa ũremi wa ngoro ciao, akĩĩra mũndũ ũcio atĩrĩ, “Tambũrũkia guoko gwaku.” Nake agĩgũtambũrũkia, nakuo guoko gũkĩhona biũ."},{"book":"Mariko","chapter":"3","verse":"6","text":"Hĩndĩ ĩyo Afarisai makiumagara na makĩambĩrĩria gũthugunda me hamwe na Aherodia ũrĩa mangĩũraga Jesũ."},{"book":"Mariko","chapter":"3","verse":"7","text":"Nake Jesũ na arutwo ake makiuma kũu magĩthiĩ iria-inĩ, nakĩo gĩkundi kĩnene kĩa andũ kuuma Galili gĩkĩmũrũmĩrĩra."},{"book":"Mariko","chapter":"3","verse":"8","text":"Na rĩrĩa maiguire ũrĩa wothe eekaga, andũ aingĩ magĩũka kũrĩ we moimĩte Judea, na Jerusalemu na Idumea o na mũrĩmo ũrĩa ũngĩ wa Jorodani, o na kuuma kũrĩa gwakuhĩrĩirie Turo na Sidoni."},{"book":"Mariko","chapter":"3","verse":"9","text":"Na tondũ wa gĩkundi kĩu, akĩĩra arutwo ake mamũhaarĩrĩrie gatarũ nĩguo gĩkundi kĩu gĩtige kũmũhatĩka."},{"book":"Mariko","chapter":"3","verse":"10","text":"Nĩgũkorwo nĩahonetie andũ aingĩ, nĩ ũndũ ũcio arĩa maarĩ na mĩrimũ nĩmatindĩkanaga nĩguo mamũhutie."},{"book":"Mariko","chapter":"3","verse":"11","text":"Na rĩrĩa rĩothe ngoma thũku ciamuonaga, ciegũithagia thĩ mbere yake, igakaya ikiugaga atĩrĩ, “Wee nĩwe Mũrũ wa Ngai.”"},{"book":"Mariko","chapter":"3","verse":"12","text":"Nowe agĩcikaania na hinya mũno itikoige we nĩwe ũ."},{"book":"Mariko","chapter":"3","verse":"13","text":"Jesũ agĩcooka akĩambata kĩrĩma-inĩ na agĩĩta arĩa eyendeire, nao magĩũka harĩ we."},{"book":"Mariko","chapter":"3","verse":"14","text":"Akĩamũra ikũmi na eerĩ, akĩmatua atũmwo, nĩgeetha makoragwo nake, na nĩguo amatũmage makahunjie,"},{"book":"Mariko","chapter":"3","verse":"15","text":"na magĩe na ũhoti wa kũingata ndaimono."},{"book":"Mariko","chapter":"3","verse":"16","text":"Andũ acio ikũmi na eerĩ aathuurire nĩ Simoni (ũrĩa aatuire Petero);"},{"book":"Mariko","chapter":"3","verse":"17","text":"na Jakubu wa Zebedi na mũrũ wa nyina Johana (nao acio akĩmatua Boanerigesi, ũguo nĩ kuuga Ariũ a Marurumĩ);"},{"book":"Mariko","chapter":"3","verse":"18","text":"na Anderea, na Filipu na Baritholomayo, na Mathayo, na Toma, na Jakubu wa Alufayo na Thadayo, na Simoni ũrĩa Mũzelote"},{"book":"Mariko","chapter":"3","verse":"19","text":"na Judasi Mũisikariota, ũrĩa wamũkunyanĩire."},{"book":"Mariko","chapter":"3","verse":"20","text":"Ningĩ Jesũ agĩtoonya nyũmba, na o rĩngĩ kĩrĩndĩ gĩkĩũngana o nginya we na arutwo ake makĩremwo nĩ kũrĩa irio."},{"book":"Mariko","chapter":"3","verse":"21","text":"Rĩrĩa andũ ao maiguire ũhoro ũcio, magĩthiĩ kũmũnyiita, nĩgũkorwo moigire atĩrĩ, “Nĩagũrũkĩte.”"},{"book":"Mariko","chapter":"3","verse":"22","text":"Nao arutani a watho arĩa maikũrũkĩte kuuma Jerusalemu makiuga atĩrĩ, “Aiyũrĩtwo nĩ Beelizebuli! Araingata ndaimono na hinya wa mũnene wa ndaimono.”"},{"book":"Mariko","chapter":"3","verse":"23","text":"Nĩ ũndũ ũcio Jesũ akĩmeeta, na akĩmarĩria na ngerekano, akĩmeera atĩrĩ: “Shaitani angĩhota atĩa kũingata Shaitani?"},{"book":"Mariko","chapter":"3","verse":"24","text":"Ũthamaki ũngĩamũkana guo mwene, ũthamaki ũcio ndũngĩtũũra."},{"book":"Mariko","chapter":"3","verse":"25","text":"Nyũmba ĩngĩamũkana na andũ ayo mokanĩrĩre, nyũmba ĩyo ndĩngĩtũũra."},{"book":"Mariko","chapter":"3","verse":"26","text":"Nake Shaitani angĩĩyũkĩrĩra we mwene na aamũkane-rĩ, ndangĩtũũra; nĩ gũthira egũthira."},{"book":"Mariko","chapter":"3","verse":"27","text":"Na gũtirĩ mũndũ ũngĩhota gũtoonya nyũmba ya mũndũ njamba na amũtunye indo ciake, tiga ambire kuoha mũndũ ũcio njamba. Hĩndĩ ĩyo no rĩo angĩhota kũmũtunya indo cia nyũmba yake."},{"book":"Mariko","chapter":"3","verse":"28","text":"Ndamwĩra atĩrĩ na ma, andũ nĩmakarekerwo mehia mao mothe o na irumi ciao ciothe iria magaakorwo marumĩte Ngai nacio."},{"book":"Mariko","chapter":"3","verse":"29","text":"No ũrĩa wothe ũkaaruma Roho Mũtheru ndarĩ hĩndĩ akarekerwo, nĩehĩtie rĩĩhia rĩa gũtũũra tene na tene.”"},{"book":"Mariko","chapter":"3","verse":"30","text":"Oigire ũguo tondũ moigaga atĩrĩ, “Arĩ na ngoma thũku.”"},{"book":"Mariko","chapter":"3","verse":"31","text":"Hĩndĩ ĩyo, nyina wa Jesũ na ariũ a nyina na Jesũ magĩũka. Makĩrũgama nja, magĩtũma mũndũ atoonye akamwĩte."},{"book":"Mariko","chapter":"3","verse":"32","text":"Nakĩo gĩkundi kĩa andũ nĩgĩaikarĩte thĩ hau kĩmũrigiicĩirie, nao makĩmwĩra atĩrĩ, “Maitũguo na ariũ a maitũguo marĩ nja magĩgũcaria.”"},{"book":"Mariko","chapter":"3","verse":"33","text":"Nake akĩmooria atĩrĩ, “Maitũ na ariũ a maitũ nĩ a?”"},{"book":"Mariko","chapter":"3","verse":"34","text":"Agĩcooka akĩrora arĩa maikarĩte mamũrigiicĩirie, akĩmeera atĩrĩ, “Maitũ na ariũ a maitũ nĩ aya!"},{"book":"Mariko","chapter":"3","verse":"35","text":"Ũrĩa wothe wĩkaga maũndũ marĩa Ngai endaga, ũcio nĩwe mũrũ wa maitũ, na mwarĩ wa maitũ, o na maitũ.”"}]}