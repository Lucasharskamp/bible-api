{"data":[{"book":"MATIU","chapter":"27","verse":"1","text":"Ko'matigeno nanterama'a maka ugagota mono kva vahe'ene, ranra kva vahe'mo'za atru huza Jisasi ahefrisnaza naneke hunaki'naze."},{"book":"MATIU","chapter":"27","verse":"2","text":"Ana hute'za Jisasina azeri'za nofi kite'za, rankumamofo kagota kva ne' (Gavana) Paeroti avare'za omemi'naze."},{"book":"MATIU","chapter":"27","verse":"3","text":"Hagi komoru huno avare zami'nea ne' Judasi'a antahiama Jisasi frigahie kema nentahino'a, rama'a asuza e'nerino, 30'a silva zago ami'naza zago'a erino ugagota mono kava vahete'ene ranra vahete vuno,"},{"book":"MATIU","chapter":"27","verse":"4","text":"amanage hu'ne, Hazenke'a omane ne'ma komoru hu'na avare tamuana, nagra kumi hue huno hige'za zamagra anage hu'naze, tagri zana omane'neanki kagri'zane hu'naze."},{"book":"MATIU","chapter":"27","verse":"5","text":"Judasi'a ana zago'a mate'vuno ra mono nomofo agu'afi netreno, vuno kana ome he'ne."},{"book":"MATIU","chapter":"27","verse":"6","text":"Ugagota mono kva vahe'mo'za ana zago eneriza anage hu'naze, Trakemo'a i'o hu'negu vahe'ma zamahe frikuma mizama ase'naza zago'a mono nomofo zago tafempina ontegahune."},{"book":"MATIU","chapter":"27","verse":"7","text":"Anante kehuge antahige hute'za, ana zagonuti mopa kavo tro nehia ne'mofo mopa, ru kazigati emani vahe fri hanageta asezamantesuna mope hu'za mizase'naze."},{"book":"MATIU","chapter":"27","verse":"8","text":"Amana kegafare, ana mopagura kora mope hu'za meninena nehaze."},{"book":"MATIU","chapter":"27","verse":"9","text":"Anante kasnampa ke Jeremaia hunte'nea kemo avufga'a fore hu'ne. Israeli vahe'mo'za agri avufgare huhamprinte'naza 30'a silva zagoa zamagra eri'naze,"},{"book":"MATIU","chapter":"27","verse":"10","text":"nehu'za ana zagoa eri'za, Ramo nasmi'nea kante mopa kavo tro' nehia ne'mofo mopa miza senaze."},{"book":"MATIU","chapter":"27","verse":"11","text":"Jisasi'a anante rankumamofo kva (Gavana) ne' avuga uotigeno agenoka huno, Kagra Jiu vahe'mokizmi Kini mani'nano? Izo e'ima kagra nehanane, huno Jisasi'a ke'nona hu'ne."},{"book":"MATIU","chapter":"27","verse":"12","text":"Hagi ra mono kva vahe'mo'zane, ranra kva vahe'mo'za naneke humanentageno'a Jisasi'a kenona huozmante'ne."},{"book":"MATIU","chapter":"27","verse":"13","text":"Anante Paeroti'a amanage hu'ne, Hakare hazenkema hu'nana zanku'ma naneke'ma huma negantazana nentahimpi?"},{"book":"MATIU","chapter":"27","verse":"14","text":"Hianagi Jisasi'a magore huno, keagama huntea kerera, kenona'a osutfa higeno, Paeroti'a tusi'a antri hu'ne."},{"book":"MATIU","chapter":"27","verse":"15","text":"Hagi rankumate kva ne'mo'a agri'a avu'avakino mika kafurera kinafinti zamavare'nea knare muse hu'za kave'ma nenaza zupa (pasova) kinafinti zamesimofonku hazageno avare fegu'a netreane."},{"book":"MATIU","chapter":"27","verse":"16","text":"Hagi ana knafina mago nera agi'a Barabasi'e tusi hazenketi'nea ne' kina nompi mani'ne."},{"book":"MATIU","chapter":"27","verse":"17","text":"Maka veama atru hutageno'a, Paeroti'a zamantahigeno, azanku tamenesi'a katufe tamisue? Barabasipi, Jisasinku Kraisi'ema nehaza nere?"},{"book":"MATIU","chapter":"27","verse":"18","text":"Krunonkema Jisasi hunte'za avare'za eme ami'nazana agra antahinokeno hu'ne."},{"book":"MATIU","chapter":"27","verse":"19","text":"Paeroti'a ke refakohu tra'are'ma mani'negeno'a, nenaro'a ke atregeno vu'ne. Meni kenagera mase'ne'na Agrite'ma ke'noa avanamo'a tusi nagogofe'ne. E'i Nera fatgo ne' mani'neanki, mago zana huonto."},{"book":"MATIU","chapter":"27","verse":"20","text":"Hianagi ra mono kva vahe'mo'zane, ranra kva vahe'mo'za, Barabasi tamiho nehutma Jisasina ahefrio hutma hiho, hu'za mika atru hunaza veara masave ke zmasami'naze."},{"book":"MATIU","chapter":"27","verse":"21","text":"Hagi rankuma kva ne'mo'a, ama tare netrempitira inamofonku tamenesigu nagra katufe tamisue? Higeza zamagra Barabasie hu'naze."},{"book":"MATIU","chapter":"27","verse":"22","text":"Paeroti'a zmasamino, Jisasinku tazahu ne' Kraisi'ema nehaza nera na'a huntesuegu tamenesi'e? Hige'za ana mika veamo'za, Rugeka zafare aho, hu'za kezatiza hazageno,"},{"book":"MATIU","chapter":"27","verse":"23","text":"Paeroti'a kenona huzmanteno, naza havizana hu'negeta neheze? huno hige'za, mago'ene kezati'za, Rugeka'zafare ahegeno frino."},{"book":"MATIU","chapter":"27","verse":"24","text":"Hazageno Paeroti'a keana maka veamo'za rankege hazageno, mago'za huga nosuno tifino hakare vea zamufi aza sese nehuno, ama ne'mofo kora kumira nagripina omanegahianki, tamagri zane."},{"book":"MATIU","chapter":"27","verse":"25","text":"Hige'za hakare veamo'za kenona'a hu'za, atregeno agri kora kumimo'a, tagripine mofavretifine meno hu'naze."},{"book":"MATIU","chapter":"27","verse":"26","text":"Anante Paeroti'a Barabasina atregeno vigeno, Jisasina sefu amite'za rugeka zafare hesnazegu avare'zmine."},{"book":"MATIU","chapter":"27","verse":"27","text":"Rankumate kva ne'mofo sondia vahe'mo'za Jisasi avare'za ana nemofo kumapi mika sondia vahe nemaniza kumate ufrageno regaginte'naze."},{"book":"MATIU","chapter":"27","verse":"28","text":"Anante Jisasina kukena'a eri'hate netre'za koranke kukena hunente'za,"},{"book":"MATIU","chapter":"27","verse":"29","text":"ave'ave nofite kini vahe'mokizmi fetorikna huza tro hu'za asenire antaninte'za, azota tmaga azampi erinte'naze. Hagi avuga kaziga zamarena renamagi'za revatga nehu'za, Jiu vahe'mokizmi kini nera ama'ne, hu'za hu'naze."},{"book":"MATIU","chapter":"27","verse":"30","text":"Zametu ahenente'za azampinti azota hanare'za anumpi amasagi'naze."},{"book":"MATIU","chapter":"27","verse":"31","text":"Ana hu'za huhaviza huntete'za, ana koranke kukena hatenetre'za, agri kukena ete erihuntete'za, rugeka zafare ahe'za hantinaku avare'za vu'naze."},{"book":"MATIU","chapter":"27","verse":"32","text":"Anama atinerami'za mago nera Sairini kazigati Saimoni'e hu'za nehaza ne' eme nege'za, Jisasi rugeka zafa eri kofino vinogu tutu hunte'naze."},{"book":"MATIU","chapter":"27","verse":"33","text":"Mago kumara aseni zaferine nehazare (Golgota) uhanati'naze."},{"book":"MATIU","chapter":"27","verse":"34","text":"Anante waini timpi akaza erihava hute'za, Jisasina amizageno neno keana higeno, one'ne."},{"book":"MATIU","chapter":"27","verse":"35","text":"Rugeka zafare azerinte'za hanto'ma ahete'za kukena refako huku kasi zokago (tais) re'naze. 27:35 Kasi zokagorema hu'neana, havere avo kreteneza atrazageno mareri nambama erimo eneria zokagore."},{"book":"MATIU","chapter":"27","verse":"36","text":"Anante Jisasinte kvagri'za mani'naze."},{"book":"MATIU","chapter":"27","verse":"37","text":"Hagi anuntega avoma kre'za ahente'nazana, ama nera Jisasi'e. Jiu vahe'mokizmi kini nere  hu'naze."},{"book":"MATIU","chapter":"27","verse":"38","text":"Anante ruga raga asopare kumzafa netrena rugeka zafare zanahe'za magoka hanti'naze."},{"book":"MATIU","chapter":"27","verse":"39","text":"Hagi ana kante agatere'za vu'za e'za haza vahe'mo'za, azanva ke nehu'za zmagena ru'za,"},{"book":"MATIU","chapter":"27","verse":"40","text":"amanage hu'naze, Kagra ra mono nona tapage hunka tagufa knafina ete kivaga'regahue hu'nane, hagi Anumzamofo Mofavre mani'nesnunka kagraka'a kaza hunka rugeka zafaretira eramio."},{"book":"MATIU","chapter":"27","verse":"41","text":"Anahu kante anteza ugagota pristi vahe'mo'zane, kasegere ugagota hunaza vahe'mo'zane, ranra vahe'mo'za azanva ke nehu'za amanage hu'naze."},{"book":"MATIU","chapter":"27","verse":"42","text":"Ru vahe'mokizmi zamagu vazineanagi Agra'a agura novazie. Israeli vahe'mokizmi Kinima maninesuno'a! Atregeno rugeka zafaretira menina eraminketa, tagra Agrite tamentinti hamaneno."},{"book":"MATIU","chapter":"27","verse":"43","text":"Anumzanku amentinti nehie. Atregeno Anumzamo avesima antesuno'a menina aguvazino, na'ankure Anumzamofo Mofavre mani'noe huno hu'ne."},{"book":"MATIU","chapter":"27","verse":"44","text":"Hagi tare kumzafa netre Agri'ene znahe'za hantinaza netremokea, ana zanke huke huhaviza hunte'na'e. (Sam-Zga 22:7-8.)"},{"book":"MATIU","chapter":"27","verse":"45","text":"Hagi zagemo anuntupi me'negeno mika mopafina haninkino kinaga 3 kiloki uhaniti'ne."},{"book":"MATIU","chapter":"27","verse":"46","text":"Jisasi'a ranke huno, Eloi eloi lema sabaktani,  Hibru kefina Anumzanimoke, Anumzanimoke, nahigenka kamagena hune'namine huno hu'ne. (Sam-Zga 22:1)"},{"book":"MATIU","chapter":"27","verse":"47","text":"Anage hige'za anante mago'a oti'za mani'namo'za nentahiza, Ilaijanku ke nehie hu'naze."},{"book":"MATIU","chapter":"27","verse":"48","text":"Ame huno mago'zimimo agareno kapuku (Spans) urino aka waini timpi areteno zotare antenagamu teno Jisasi nesiegu ami'ne."},{"book":"MATIU","chapter":"27","verse":"49","text":"Ruga'amo'za anage hu'naze. Elaija eme agu vazigahifi atre'nenketa kamaneno, hu'za hu'naze."},{"book":"MATIU","chapter":"27","verse":"50","text":"Jisasi'a mago'ene kezatino ra krafa nehuno, asimu'a atreno fri'ne."},{"book":"MATIU","chapter":"27","verse":"51","text":"Anama nehigeno'a, ra mono nomofo kasante tfi'nea tavravemo amu'nompinti sgane huno nagamuti tami'ne. Ana nehigeno imi enerigeno, ranra haveramimo rutane herafine."},{"book":"MATIU","chapter":"27","verse":"52","text":"Ana nehigeno fri vahe'mofo keriramimo, hagro nehige'za korapa'ma rama'a fatgo veama fri'namo'za oti'naze."},{"book":"MATIU","chapter":"27","verse":"53","text":"Jisasima otitege'za, matipinti otite'za Jerusalemi ruotage hu'nea rankumapi ufre'za hakare vahete eama hu'naze."},{"book":"MATIU","chapter":"27","verse":"54","text":"Anante 100'a sondia vahe'mokizmi kva ne'ene, mago'ama Jisasinte kvagri'naza sondia vahe'mo'za imima enerigeno fore hiaza nege'za tusi kore nehu'za, Tamage ama Nera Anumzamofo Mofavre! hu'naze."},{"book":"MATIU","chapter":"27","verse":"55","text":"Galili kazigati hakare a'nenemo'za, aza nehu'za magoka vano nehazamo'za anampi ogamu'a mani'ne'za ke'naze."},{"book":"MATIU","chapter":"27","verse":"56","text":"Ana a'nefina, mago a'ra Maria'e Makdala kazigatire. Hagi mago a'ra Jemisine Josefegizni neznerera Maria'e. Hagi mago a'ra Zeveti mofavre'mokizini neznera'e."},{"book":"MATIU","chapter":"27","verse":"57","text":"Kinaga segeno mago afufenone nera agi'a Josefe, Jisasi amage nentea ne' Arimatia kazigati e'ne."},{"book":"MATIU","chapter":"27","verse":"58","text":"Paerotinte vuno Jisasi avufga amisiegu ome antahige'ne. Paeroti'a Jisasi avufga eriamiho higeno, sondia vahe'mo'za eri ami'naze."},{"book":"MATIU","chapter":"27","verse":"59","text":"Josefe'a kahefa tavaravefi erinteno ano vazino,"},{"book":"MATIU","chapter":"27","verse":"60","text":"agri'a keri havefi kasefa asente'nazafi ome asenteno, ra have retufeno ana have kana runkni reteno vu'ne."},{"book":"MATIU","chapter":"27","verse":"61","text":"Hagi ana kerimofo tva'onte kanti kaziga, mago ara Maria Makdala kazigati a'ene, Mariake anantera mani'nene ke'na'e."},{"book":"MATIU","chapter":"27","verse":"62","text":"Trotra huknamo 27:62 Trotrahu kna Frante zupagu hu'ne. vagaregeno mani fruhu knamofo amefi zupa ra mono kva vahe'mo'zane, Farisi mono vahe mo'zane Paerotinte vu'za,"},{"book":"MATIU","chapter":"27","verse":"63","text":"amanage hu'naze. Ra nemoke ana havige ne'mo ofri mani'neno amanage hu'ne. Frite'na tagufa kna manitena, ete otigahue hu'nea kegu nentahune."},{"book":"MATIU","chapter":"27","verse":"64","text":"Ana hu'negu huzmantege'za, vu'za ana kerire tagufa knafina ome kva hiho. Ru agri'ma amage'ma nentaza disaipol vahe'mo'za e'za avufga'a musufa emeneriza, vahe'mokzimi zmasamiza Jisasi'a frinefinti otine hanaza kemo'a, kote krunage zmia agatereno, rankrunage fore hugahie."},{"book":"MATIU","chapter":"27","verse":"65","text":"Paeroti'a amanage huno zamasmi'ne, Sondia vahe ome zamavareta tamagrama antahizaza huta ome kva hiho."},{"book":"MATIU","chapter":"27","verse":"66","text":"Hagi zamagra sondia vahe'ene vu'za, ana have rezahe hutre'zanku kase ome hunente'za sondia vahe'mo'za kegava hu'naze."}]}