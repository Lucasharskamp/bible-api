{"data":[{"book":"Sálmarnir","chapter":"24","verse":"1","text":"Jörðin er eign Drottins og allt sem á henni er, – heimurinn og þeir sem í honum búa."},{"book":"Sálmarnir","chapter":"24","verse":"2","text":"Það var hann sem safnaði vötnunum saman svo að hafið varð til og þurrlendið birtist."},{"book":"Sálmarnir","chapter":"24","verse":"3","text":"Hver fær að stíga upp á fjall Drottins og ganga inn í bústað hans? Hver fær staðist frammi fyrir honum?"},{"book":"Sálmarnir","chapter":"24","verse":"4","text":"Aðeins þeir sem hafa hreint hjarta og óflekkaðar hendur, heiðarlegt fólk sem segir sannleikann."},{"book":"Sálmarnir","chapter":"24","verse":"5","text":"Þeir munu njóta gæsku Guðs, og hann, frelsari þeirra, mun lýsa þá réttláta."},{"book":"Sálmarnir","chapter":"24","verse":"6","text":"Það eru þeir sem fá að standa frammi fyrir Drottni og tilbiðja hann, Guð Jakobs."},{"book":"Sálmarnir","chapter":"24","verse":"7","text":"Opnist þið fornu dyr! Konungur dýrðarinnar vill ganga inn."},{"book":"Sálmarnir","chapter":"24","verse":"8","text":"Hver er konungur dýrðarinnar? Það er Drottinn, hinn voldugi og sterki, sigurhetjan."},{"book":"Sálmarnir","chapter":"24","verse":"9","text":"Já, opnist þið ævafornu dyr fyrir konungi dýrðarinnar!"},{"book":"Sálmarnir","chapter":"24","verse":"10","text":"Hver er þessi konungur dýrðarinnar? Drottinn, sá er ræður öllum hersveitum himnanna, hann er konungur dýrðarinnar!"}]}