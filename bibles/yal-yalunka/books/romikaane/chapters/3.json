{"data":[{"book":"Romi Kaane","chapter":"3","verse":"1","text":"Nanse Yahudiyane rafisaxi muxun bonne xa nayi? Banxulanna tɔnɔn nanse ra?"},{"book":"Romi Kaane","chapter":"3","verse":"2","text":"Tɔnɔ wuyaxi a ra kiin birin yi. A singen naxan na, Ala bata a falane birin taxu Yahudiyane ra."},{"book":"Romi Kaane","chapter":"3","verse":"3","text":"Awa, na di, xa dɛnkɛlɛyaan mi muxuna ndee yi, na Alaa tinxinna kalɛ ba?"},{"book":"Romi Kaane","chapter":"3","verse":"4","text":"Ɛn-ɛn de! Ɲɔndin kanna nan Ala ra hali muxune birin findi wule falane ra. A sɛbɛxi Kitabuni, a naxa, “Nanara, i na falan ti, i tan nan tinxin. I na kitin sa, i yoon sɔtɔ.”3.4 Yaburin 51.6"},{"book":"Romi Kaane","chapter":"3","verse":"5","text":"Koni xa en ma tinxintareyana Alaa tinxinna raminima kɛnɛnni, en nanse falama lan na feen ma? Ala mi tinxintareyaan xan ligama nayi, a na a xɔlɔn nagodo en ma? N falan tima alo muxune."},{"book":"Romi Kaane","chapter":"3","verse":"6","text":"Ɛn-ɛn de! Xa a yi na kii nin nun, Ala nɔɛ dunuɲa makitɛ di?"},{"book":"Romi Kaane","chapter":"3","verse":"7","text":"Koni na di? Xa Alaa ɲɔndin makɛnɛnma n ma wulen nan xɔn, a binyen yi fari sa, nanfera n tan mɔn yalagɛ nayi alo yulubi kanna?"},{"book":"Romi Kaane","chapter":"3","verse":"8","text":"Nayi, nanfera en mi a falama, en naxa, “En fe ɲaxin liga alogo a xa yatɛ fe faɲin na?” Wule falana ndee na falan sama nxu xun ma. Na kanne yalagi daxin na a ra."},{"book":"Romi Kaane","chapter":"3","verse":"9","text":"A di nayi? Nxu tan fisa bonne xa ba? Ɛn-ɛn de! En bata yi a yigbɛ nun fa fala Yahudiyane nun siya gbɛtɛne birin yulubin sɛnbɛn bun ma,"},{"book":"Romi Kaane","chapter":"3","verse":"10","text":"alo a sɛbɛxi Kitabuni kii naxan yi, a naxa,"},{"book":"Romi Kaane","chapter":"3","verse":"11","text":"Muxu yo mi na"},{"book":"Romi Kaane","chapter":"3","verse":"12","text":"Muxun birin bata kiraan fata."},{"book":"Romi Kaane","chapter":"3","verse":"13","text":"E kɔɛ yinle rabixi"},{"book":"Romi Kaane","chapter":"3","verse":"14","text":"E dɛɛn nafexi dangane nun fala xui xɔlɛne nan na."},{"book":"Romi Kaane","chapter":"3","verse":"15","text":"E mafura wuli raminideni."},{"book":"Romi Kaane","chapter":"3","verse":"16","text":"Gbalon nun kalan nan e kirane xɔn."},{"book":"Romi Kaane","chapter":"3","verse":"17","text":"E mi bɔɲɛ xunbenla kiraan kolon!"},{"book":"Romi Kaane","chapter":"3","verse":"18","text":"E mi gaxuma Ala yɛɛ ra mumɛ!”3.10-18 Yaburin 14.1-3 nun 53.2-4 nun 5.10 nun 140.4 e nun Esayi 59.7-8 nun Yaburin 36.2"},{"book":"Romi Kaane","chapter":"3","verse":"19","text":"Anu, en na a kolon a sariyan naxan birin falama, a falama muxune nan xa naxanye sariyan bun, alogo birin dɛɛn xa suxu, dunuɲa muxune birin yi kolon fe kalane ra Ala yɛtagi."},{"book":"Romi Kaane","chapter":"3","verse":"20","text":"Nanara, adamadi yo mi yatɛxi tinxin muxun na Ala yɛɛ ra yi sariya suxun xɔn, bayo sariyan yulubin nan tun yitama en na."},{"book":"Romi Kaane","chapter":"3","verse":"21","text":"Koni iki, ba sariyan na, tinxinna nde bata mini kɛnɛnni Ala naxan fima muxune ma, Sariya Kitabun nun nabine kitabune bata yi naxan seren ba."},{"book":"Romi Kaane","chapter":"3","verse":"22","text":"Naxanye birin na dɛnkɛlɛya, Ala ne ratinxinma a yɛɛ ra yi nɛn dɛnkɛlɛyaan xɔn Yesu yi, Alaa Muxu Sugandixina. Amasɔtɔ tagi raba mi na."},{"book":"Romi Kaane","chapter":"3","verse":"23","text":"Muxun birin bata yulubin liga. Nanara, e mi Alaa binyen sɔtɔxi."},{"book":"Romi Kaane","chapter":"3","verse":"24","text":"Koni Ala muxune kima tinxinni a hinanna nan xɔn, a yi e xunba a Muxu Sugandixin Yesu barakani."},{"book":"Romi Kaane","chapter":"3","verse":"25","text":"Ala a tan nan findixi a solona saan na e nun yulubi xafari saraxana, na muxune xa naxanye na dɛnkɛlɛya a wunla ma. Na bata a gbee tinxinna yita. Bayo yulubin naxanye liga benun iki, a mi yi muxune yulubine saranma e ra a diɲan waxatini,"},{"book":"Romi Kaane","chapter":"3","verse":"26","text":"koni a bata wa a tinxinna yita feni waxatini ito yi, alogo a xa tinxin feu, a mɔn yi muxune ratinxinɲɛ ayi a yɛɛ ra yi naxanye bata dɛnkɛlɛya Yesu ma."},{"book":"Romi Kaane","chapter":"3","verse":"27","text":"Nayi, muxune lan e xa e yɛtɛ matɔxɔ nanfe ma? Sese! Nanfera? E to sariyan suxi, e yɛtɛ matɔxɔma na nan na ba? Ɛn-ɛn, na mi a ra, fɔ e dɛnkɛlɛyana."},{"book":"Romi Kaane","chapter":"3","verse":"28","text":"Amasɔtɔ en bata a to muxun tinxinma Ala yɛɛ ra yi dɛnkɛlɛyaan nan xɔn, hali ba sariya suxun na."},{"book":"Romi Kaane","chapter":"3","verse":"29","text":"Yahudiyane nan tun gbee Ala ra ba? Siya gbɛtɛne fan ma Ala xa mi a tan na ba? Siya gbɛtɛne fan ma Ala na a ra yati!"},{"book":"Romi Kaane","chapter":"3","verse":"30","text":"Ala kedenna na a ra naxan Yahudiyane ratinxinma a yɛɛ ra yi dɛnkɛlɛyaan xɔn e nun siya gbɛtɛne fan na dɛnkɛlɛya kedenna xɔn."},{"book":"Romi Kaane","chapter":"3","verse":"31","text":"Na bunna nɛɛn a en xa sariyan beɲin dɛnkɛlɛyani ba? Ɛn-ɛn de! En lan nɛn en yi sariyan yatɛ."}]}