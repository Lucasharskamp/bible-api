{"data":[{"book":"Ruku","chapter":"17","verse":"1","text":"Jisasi'a amanage huno amagema nentaza disaipol naga'a zamasami'ne, Reheno kezana egahie. Hianagi iza'o reramatga nehimofonkura nasunku huntoe!"},{"book":"Ruku","chapter":"17","verse":"2","text":"Witi refuzafu nepaza havere nofi anakiza, anankempi rentete'za, hagerimpi atrenageno uramisiana knare zantfa hugahie. Neone nagapinti magomofo azeri trakama huzankura,"},{"book":"Ruku","chapter":"17","verse":"3","text":"tamagra kva hiho! Neramafuma kumima hanigeta, haviza nehane huta hinkeno, agu'ama rukrehema hanigeta, kumi'a atrentegahaze."},{"book":"Ruku","chapter":"17","verse":"4","text":"Ana ne'mo'ma mago knamofo agu'afi 7ni'a zupa (seven times) 7ni'a kumi huramanteteno, ana kefozama'agu agu'a rukrahe huno 7ni'a zupa eno nasunku hue hanigeta, kumi'a atrentegahaze."},{"book":"Ruku","chapter":"17","verse":"5","text":"Aposol naga'amo'za, Ramofona anage hu'za asmi'naze, tamentintia eri ra huo hu'za hazageno,"},{"book":"Ruku","chapter":"17","verse":"6","text":"Ramo'a anage huno zamasami'ne, Tamagrima tamementintimo'ma masteti zafa ragagna hu'nenigeta, mulberi zafagura amne tasagi hunka hagerimpi ome regrio hanageno'a, ketamia amage'anteno amne anara hugahie."},{"book":"Ruku","chapter":"17","verse":"7","text":"Ina'imoka amuno tamifina kazokzo eri'za vahe ka'amo'ma hoza tinka eri'zano, sipisipi kegava nehaniregati enkenka, ame hunka emaninka ne'zana no hugahano?"},{"book":"Ruku","chapter":"17","verse":"8","text":"Hu'neanagi kva'amo'a amanahu kea kazokzo eri'za ne'agura osugahio, kukenaka'a eri hutenka nezama nesuazana retro hunenantege'na, tine nezanena netesugenka, henka tine nezane kagra negahane hugahie?"},{"book":"Ruku","chapter":"17","verse":"9","text":"Hanki agra kazokzo eri'za ne'agura musenkea huontegahio? Na'ankure huo huno'ma hunte'neazana hu'ne."},{"book":"Ruku","chapter":"17","verse":"10","text":"Ana hu'negu kagranena, maka'zama Anumzamo huo huno hugante'neazama hanunka anage huo, tagra knare osunona kazokzo eriza vahemota, Anumzamo eriho huno hurante'nea eri'za e'nerune huta hugahaze."},{"book":"Ruku","chapter":"17","verse":"11","text":"Jisasi'a Jerusalemi vunaku nevuno, Sameria kuma'ene Galili kumamofo amunompi rugitagino vu'ne."},{"book":"Ruku","chapter":"17","verse":"12","text":"Nevuno mago kumapi ufregeno, 10ni'a fugo namune vahe'mo'za ogamnu otiza mani'ne'za ome tutagiha hunte'naze."},{"book":"Ruku","chapter":"17","verse":"13","text":"Hagi zamagra amanage hu'za kezati'naze, Jisasiga kva ne'moke, kasuntagiranto! hu'za nehazageno,"},{"book":"Ruku","chapter":"17","verse":"14","text":"Jisasi'a nezmageno amanage huno zamasmi'ne, Tamagra vuta pristi vahete tamavufga ome zamaveri hiho,  hige'za nevazageno fugo namuzmimo'a amne higeza agru hu'naze."},{"book":"Ruku","chapter":"17","verse":"15","text":"Hagi mago'zmimo'a keana avufgamo so'e higeno, rukrahe huno ranke huno Anumzamofo agi erisaga nehuno,"},{"book":"Ruku","chapter":"17","verse":"16","text":"Jisasi agafi avugosaregati epri huno, susu huno musenke huntene. Ana nera Sameria nere."},{"book":"Ruku","chapter":"17","verse":"17","text":"Anante Jisasi'a anage hu'ne, 10ni'a vahe'mokizmi fugo namumo'a so'e hige'za agru hu'naze. Hianagi 9ni'a vahe zaga iga mani'naze?"},{"book":"Ruku","chapter":"17","verse":"18","text":"Mago vahe'mo'a eama huno Anumzamofona ra agi omigeno, ama megi'a ne'mokepi?"},{"book":"Ruku","chapter":"17","verse":"19","text":"Jisasi'a anage huno ana ne'mofonku hu'ne, Kamentintimo kazeri so'e hianka otinka vuo."},{"book":"Ruku","chapter":"17","verse":"20","text":"Farisi vahe'mo'za Anumzamofo kumakura, inan knare egahie hu'za Jisasina antahigazageno, kenona zimirera anage hu'ne, Anumzamofo kumara mago avame'zane esigeta onkesageno,"},{"book":"Ruku","chapter":"17","verse":"21","text":"amagi keho huge, antugi keho hu'za zamagra osugahaze. Na'ankure Anumzamofo kumamo'a ko tamagri amu'nompi me'ne."},{"book":"Ruku","chapter":"17","verse":"22","text":"Anage nehuno, amagema nentaza disaipol naga'a zamasamino, Mago kna ne-eankino, ana knarera Vahe'mofo Mofavre kenaku hanazanagi, tamagra onketfa hugahaze."},{"book":"Ruku","chapter":"17","verse":"23","text":"Zamagra anage hu'za tmasamigahaze, antufi mani'neanki keho huge! Amafi mani'neanki keho! Hanigetma anantega ovuta, zmavaririta ana vahera oviho."},{"book":"Ruku","chapter":"17","verse":"24","text":"Vahemofo Mofavre'ma esia kna'arera kopsi'namo monare rurarage huno remsa nehigeno, mago kazigati remsa huno mago kaziga atuparega neviankna hugahie."},{"book":"Ruku","chapter":"17","verse":"25","text":"Hu'neanagi ese'zana Agra rama'a knazampi unefresigeno, ama mani'nona gnafi vahe'mo'za zmefi humigahaze."},{"book":"Ruku","chapter":"17","verse":"26","text":"Noa knafima hu'nazaza hu'za, Vahe'mofo Mofavremoma enaku'ma hania knafina, anahu zamavuzamava nehu'za,"},{"book":"Ruku","chapter":"17","verse":"27","text":"zamagra ne'zana nene'za, tina nene'za, arave nehu'za, ara masi omi ami nehazageno, Noa'a vente agu'afi marerigeno, timo'a miko zamahe refite'ne.  (Jen-Agfa 7)"},{"book":"Ruku","chapter":"17","verse":"28","text":"Loti gnafinena anahukna hu'za, ne'zana nene'za, tina nene'za, miza neseza, zagore netre'za hoza negriza nona negiza hu'naze."},{"book":"Ruku","chapter":"17","verse":"29","text":"Hianagi Lotima zamatreno Sodomu kumapinti atiramino vu'nea knazupa, tefizo hu'nea havemo ko' riaza huno zamahe refite'ne."},{"book":"Ruku","chapter":"17","verse":"30","text":"Vahe'mofo Mofavrema eama hunaku'ma hania knarera, anahukna zamavuzmava hugahaze."},{"book":"Ruku","chapter":"17","verse":"31","text":"Ana knazupa nomofo agofetu mani'nenigeno, fenozama'a agu'afi me'nesimo'a eramino fenoma'a erino ati oramigahie. Anahukna huno hozafima mani'nenimo'a rukrehe huno omeno."},{"book":"Ruku","chapter":"17","verse":"32","text":"Hanki Loti nenaronte fore hu'nea zanku tamagesa antahiho. (Jen-Agf 19:24-26)"},{"book":"Ruku","chapter":"17","verse":"33","text":"Iza'o asimu'a azeri kona hunaku hanimo'a, asimu'a atregahianki, iza'o asimu'a atresimo'a, asimu'a erigahie."},{"book":"Ruku","chapter":"17","verse":"34","text":"Hanki Nagra anage hu'na neramasamue. Ana knazupa tare vahe sipare kenage mase'nesnake'no, mago'mofo nevreno mago'mofo atregahie."},{"book":"Ruku","chapter":"17","verse":"35","text":"Tare atre'mokea witi raga'a refuzafunepeke mani'nesnapinti, magomofo nevreno mago'mofo atregahie."},{"book":"Ruku","chapter":"17","verse":"36","text":"Hagi tare netremoke hozafi mani'nesnakeno, mago'mofona nevreno, mago'mofona atregahie."},{"book":"Ruku","chapter":"17","verse":"37","text":"Anankemofo nona zamagra Jisasinku hu'za, Ramoka inantega anazana fore hugahie? Hu'za amage'ma nentaza disaipol naga'mo'za antahigazageno, anage huno zamasami'ne, Fri'nea avufgama, me'nesirega anantega tumpa namamo'za eri atru hugahaze."}]}