{"data":[{"book":"2 Wakolinto","chapter":"5","verse":"1","text":"Kwaviya chimanya kugamba wikazi uno chikwikala haluse hano he isi, nuko kugamba mili yetu, aho neibalangwe, Chohile nachinke nyumba ya kwikala kwembingu, wikazi heudamanywe ni mikono ya mntu, wikazi wa mazuwa yose."},{"book":"2 Wakolinto","chapter":"5","verse":"2","text":"Kwaviya mwe nyumba ino chaugula, chikajelejeza kuviswa wikazi wa kwembingu,"},{"book":"2 Wakolinto","chapter":"5","verse":"3","text":"kwa kuviswa hachiwonwe kugamba chimwazi."},{"book":"2 Wakolinto","chapter":"5","verse":"4","text":"Chikatenda chichei mwo wikazi uno wimwe isi, chaila kwa kuminywa, siyo kugamba chaunga chivulwe umwili wa mwe isi ukubanika, mna china msuhi wa kuvikwa udya hewikubanika, chani chiya chikubanika chimelwe ni ujima wa mazuwa yose."},{"book":"2 Wakolinto","chapter":"5","verse":"5","text":"Chohile mwenye nuyo achiikiye ukuhitukila uko, uyo kachinka Muye wakwe atende ukombo mwa yose achinkile suwe."},{"book":"2 Wakolinto","chapter":"5","verse":"6","text":"Elo mazuwa yose hachina woga. Chimanya kugamba kwikala mo mwili uno ni kwikala hale na Zumbe."},{"book":"2 Wakolinto","chapter":"5","verse":"7","text":"Kwaviya chekala kwa uzumizi, siyo kwa kuona."},{"book":"2 Wakolinto","chapter":"5","verse":"8","text":"Mna china moyo mkulu, suwe chawona vyatendile chise kuwona mo mwili na kwikala hamwenga na Zumbe."},{"book":"2 Wakolinto","chapter":"5","verse":"9","text":"Mna mbuli yedi itendese, chaunga chimuwagize, vitende chekala hano he isi hegu uko."},{"book":"2 Wakolinto","chapter":"5","verse":"10","text":"Kwaviya chose chaungwa chichimale kulongozi kwe chigoda cho kukantila cha Kulisito, chani chila mntu ahokele chikumuwagila mwe yadya adamanye mo mwili, mwe viya adamanye kugamba ni vyedi hegu viha."},{"book":"2 Wakolinto","chapter":"5","verse":"11","text":"Elo, suwe chimanya vya kumogoha Zumbe, mna chilavyanywa kulongozi kwa Chohile. Miye nami nina msuhi wa kugamba naho chilavyanywa mwe umanyi wenyu wo kusagula yedi na yehiye."},{"book":"2 Wakolinto","chapter":"5","verse":"12","text":"Siyo kugamba chajeza naho kwelongela vyedi kwenyu. Mna chaunga kuwenka nyuwe viya chikuwona ni vyedi kwenyu, chani muwahitule wadya wakwefenyezesa viya wakwewona ukaleka viya weli mwe myoyo."},{"book":"2 Wakolinto","chapter":"5","verse":"13","text":"Uneva chiwoneka chiwachilalalu, ivyo ni kwachausa cha Chohile, na uneva china fanyanyi zetu zihezize, iyo ni kwachausa chenyu."},{"book":"2 Wakolinto","chapter":"5","verse":"14","text":"Kwaviya suwe chalongozwa ni ungi wa Kulisito, wadya chimanyize kugamba mntu yumwenga du abanikaga kwachausa cha wose, na ivyo ni kugamba wose wehanga ne file yakwe."},{"book":"2 Wakolinto","chapter":"5","verse":"15","text":"Abanikaga kwachausa cha wantu wose, chani wakwikala wasekwikala kwachausa chawo wenye, mna kwachausa cha uyo abanike, niyo auyuka kwachausa chawo."},{"book":"2 Wakolinto","chapter":"5","verse":"16","text":"Elo, kukongela haluse, suwe hachi kumhima mntu yoyose chimwili. Hata hegu chipindi chimwenga na chimhima Kulisito chimwili, haluse sivyo ivyo naho."},{"book":"2 Wakolinto","chapter":"5","verse":"17","text":"Mntu yoyose analungana na Kulisito atenda chumbe chihya, mbuli za kale zijinka, uhya ubula."},{"book":"2 Wakolinto","chapter":"5","verse":"18","text":"Yose ni ndima ya Chohile mwenye kuchiivanya suwe na mwenye kwa sila ya Kulisito, na kuchinka ndima ya kwivanya wantu na uyo."},{"book":"2 Wakolinto","chapter":"5","verse":"19","text":"Nuko kugamba, Chohile, nakeivanya isi na uyo mwenye kwa sila ya Kulisito, akaleka kusinya masa yawo wantu. Uyo kachinka ulosi mwe kuwevanya wantu na yeye mwenye."},{"book":"2 Wakolinto","chapter":"5","verse":"20","text":"Elo, suwe chachimala kumlongela Kulisito. Chohile naye mwenye achijeseza suwe kuwalombezani nyuwe. Chawalombezani kwa hantu ha Kulisito, mwivanywe na Chohile."},{"book":"2 Wakolinto","chapter":"5","verse":"21","text":"Kulisito nendile hana masa, mna Chohile kamtenda ejelwe masa kwa chausa chetu, chani suwe kwa kulungana nauyo, chihangane mwe kusagula yedi hegu yehiye kwakwe kwa Chohile."}]}