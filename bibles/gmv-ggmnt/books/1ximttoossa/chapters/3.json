{"data":[{"book":"1 Ximttoossa","chapter":"3","verse":"1","text":"“Oonikka woosa keeththa cima gidana koykko loo7o ootho amootees” giza qaalay tuma."},{"book":"1 Ximttoossa","chapter":"3","verse":"2","text":"Hessa gidikko woosa keeth kaalethizadey borey baynddade; issi machchade; ginara dizade; bena haarizade; wogara aqqizade; imaththi mokkizade; tamarththanas danddaizade;"},{"book":"1 Ximttoossa","chapter":"3","verse":"3","text":"Maathotonttade; ooshshu oyetonttade; qass maarage as; asara pallametonttade; miishshe goodonttade; godanas beesses."},{"book":"1 Ximttoossa","chapter":"3","verse":"4","text":"Be nayta bees azazetizaytane asi bonchizayta histti dichchidi ba keeththa asa wogara ayssizzade gidanas beesses."},{"book":"1 Ximttoossa","chapter":"3","verse":"5","text":"Issadey ba keeththa asa wogara ayso eroontta agiikko Xoossa woosa keeth wostti naggana danddaize?"},{"book":"1 Ximttoossa","chapter":"3","verse":"6","text":"Otoretethan puuridi Xala7ey kunddida pirdan izi kunddontta mala oorath ammanizade gidoopo."},{"book":"1 Ximttoossa","chapter":"3","verse":"7","text":"Qassekka iza sunththi boretontta malanne xala7e yarden izi gelontta mala ammanontta asa achchan loo7o markkateth daanas koshshes."},{"book":"1 Ximttoossa","chapter":"3","verse":"8","text":"Daaqonetikka hessaththo bonichchetidaytane ba gida qaala laammi laammi yeggonttayta; daro woyine ushshas amotonttayta; ogey bayindda goo7a goodonttayta gidanas beesses."},{"book":"1 Ximttoossa","chapter":"3","verse":"9","text":"Ammanos xuura, loo7o qofara naaganas beesses."},{"book":"1 Ximttoossa","chapter":"3","verse":"10","text":"Haytanttikka koyroti paaccetteto. Issi iitay istta bolla beetontta aggikko hessafe guye daaqonetethan ootheto."},{"book":"1 Ximttoossa","chapter":"3","verse":"11","text":"Macca daaqonetikka bonchetidayta; zigironttayta; qass wogara dizayta; hano wursson ammanetidayta gidanas beesses."},{"book":"1 Ximttoossa","chapter":"3","verse":"12","text":"Daaqoneti issi machchadista gidanas beesses. Qassekka ba naytane ba keeththa asa wogara ayssizayta gidanas beesses."},{"book":"1 Ximttoossa","chapter":"3","verse":"13","text":"Wogara oothidayti beess gita bonchone Yesuss Kiristtoossan isttas diza ammanon daro xalateth deemmana."},{"book":"1 Ximttoossa","chapter":"3","verse":"14","text":"Ta neekko elle baana koykkoka hayta azazota nees xaafayss."},{"book":"1 Ximttoossa","chapter":"3","verse":"15","text":"Ta hanno nees xaafizay ta gamm7iza gidikkoka asay Xoossa keeththan waani daanakkone ne erana mala gaadakko. Keethay deyo Xoossa wossa keethako; hessikka tumu tuussune xaphoko."},{"book":"1 Ximttoossa","chapter":"3","verse":"16","text":"Tumu ayana duussa xuuray sidhey bayindda gita; izikka “ase gidides; iza xilotethi Xillo ayanan qoncides; kiittanchatas beettides; ammanontta deres yootetides; alamen dizaytan ammanettides; bonchora pude denddi bides” gizayssako."}]}