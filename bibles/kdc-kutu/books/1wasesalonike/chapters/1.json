{"data":[{"book":"1 Wasesalonike","chapter":"1","verse":"1","text":"Niye Paulo, Sila na Timoseo, tomwandikileni mweye kibumbila cha wanhu mumtogole Kilisito ako Sesalonike, wanhu wa Mulungu Tata na Mndewa Yesu Kilisito."},{"book":"1 Wasesalonike","chapter":"1","verse":"2","text":"Siku zose tomgwaa nhogolwa Mulungu mbuli ya mweye mose na kuwatambula mweye mose twahampula Mulungu."},{"book":"1 Wasesalonike","chapter":"1","verse":"3","text":"Avo, mgameso ga Mulungu Tataetu, tokumbuka vimulagusa kumtamanila kwenu kwa kusang'hana, na unogelwa wenu uwatendile musang'hane kwa kuwamba, na tamanilo jenu kwa Mndewa wetu Yesu Kilisito vidigangamale."},{"book":"1 Wasesalonike","chapter":"1","verse":"4","text":"Ndugu zetu, tojuwa kuwa Mulungu kowanogela na kawasagula muwe wanhu zake."},{"book":"1 Wasesalonike","chapter":"1","verse":"5","text":"Kwavija vituwagalileni Mbuli Inogile, hatuigalile kwa mulomo wiiyeka, lakini tuigala kwa nguvu na Loho Yang'alile, na tukala tujuwile goya mbuli ayo ikala ya ukweli. Mojuwa vitukalile hamoja na mweye, ikala mbuli ya mweye."},{"book":"1 Wasesalonike","chapter":"1","verse":"6","text":"Mweye mukweleleza vitutendile tweye na vija viyatendile Mndewa, hata kamba mugaya ng'hani, muubokela usenga awo kwa deng'ho dilawa kwa Loho Yang'alile."},{"book":"1 Wasesalonike","chapter":"1","verse":"7","text":"Avo muwa wanhu wa kukolelezigwa na wanhu wose wamtogole Kilisito ako Makedonia na Akaya."},{"book":"1 Wasesalonike","chapter":"1","verse":"8","text":"Siyo usenga wiiyeka mbuli ya Mndewa ubwililika kila hanhu ako Makedonia na Akaya, lakini vivija mbuli ya kumtamanila kwenu Mulungu kwenela kila hanhu. Avo hatulonda kulonga ng'hani."},{"book":"1 Wasesalonike","chapter":"1","verse":"9","text":"Avo wanhu wose wolonga mbuli ya mwanza wetu kumwenu vija vimutubokele na vija vimulekile kutambikila minyago na kumbwelela na kumsang'hanila Mulungu wa ukweli, yeli mgima,"},{"book":"1 Wasesalonike","chapter":"1","verse":"10","text":"vivija mombeta Mwanage kulawa kuulanga, heyo ayo Yesu, ija Mulungu yamzilibule kulawa kwa wafile na ija yotukombola kulawa mwiing'hasiliki ya Mulungu yonda ize."}]}