{"data":[{"book":"1 Wakorintu","chapter":"13","verse":"1","text":"Ata neni paweza kutakula luga zya wantu na zya wantumintumi wa kumpindi, kumbiti pawera nahera mafiliru, neni wera gambira lidebi lyahera shintu ama kengeli."},{"book":"1 Wakorintu","chapter":"13","verse":"2","text":"Weza kayi kuwera na lifupu lya kutunga ujumbi wa Mlungu, panuvimana bada zyoseri na kumana kila shintu, weza kuwera na njimiru ya kuyihamiziya migongu, kumbiti pawera nahera mafiliru neni nashintu ndiri."},{"book":"1 Wakorintu","chapter":"13","verse":"3","text":"Pandaviya ulunda waneni woseri na kuwapanana wahushu, kayi pandaviya nshimba yaneni ilunguziwi motu, handa pawera nahera mafiliru neni hapeni mpati shintu."},{"book":"1 Wakorintu","chapter":"13","verse":"4","text":"Yakawera na mafiliru kahepeleri na utanga na yakawera na mafiliru kahera weya, hapeni kaweri na malingisi ama kalitumba."},{"book":"1 Wakorintu","chapter":"13","verse":"5","text":"Yakawera na mafiliru hapeni kakosi ligoya, hapeni kasakuli mota yakuwi mweni na hapeni kaweri na maya kanongola longola na hapeni katuli mumoyu vintu vidoda vyawamtendiriti."},{"book":"1 Wakorintu","chapter":"13","verse":"6","text":"Mafiliru hapeni gasekeleri ukondola, kumbiti gasekelera unakaka."},{"book":"1 Wakorintu","chapter":"13","verse":"7","text":"Muntu yakawera na mafiliru kahepeleri goseri na kajimilira goseri na kakanka goseri."},{"book":"1 Wakorintu","chapter":"13","verse":"8","text":"Mafiliru gahera upeleru. Handa kwana mafupu ga kutunga ujumbi wa Mlungu, aga hagawuki lishaka limu, mafupu ga kutakula luga zyazimanika ndiri hagawuki, handa kwana kuvimana hakupiti."},{"book":"1 Wakorintu","chapter":"13","verse":"9","text":"Toziya mafupu ga kuvimana vyoseri gamalilika ndiri na lifupu lyatwenga lya kutunga ujumbi wa Mlungu likamilika ndiri."},{"book":"1 Wakorintu","chapter":"13","verse":"10","text":"Mlungu hakavikamilishi vyoseri, shilii shashikamilika ndiri, hashiwuki."},{"book":"1 Wakorintu","chapter":"13","verse":"11","text":"Paweriti namwana ntakuliti shiwana, nuvimaniti shiwana, nuliholiti shiwana. Kumbiti vinu neni namuntu mkulu, vitwatira vya shiwana nuvileka."},{"book":"1 Wakorintu","chapter":"13","verse":"12","text":"Shatuwona vinu shiwoneka gambira sheni shashiwoneka ndiri weri mushiloleru, kumbiti shakapanu hatuwoni sheni kwa sheni. Vinu nuvimana katepu hera, kumbiti shakapanu hanuvimani hweri goseri, gambira Mlungu ntambu yakamana neni."},{"book":"1 Wakorintu","chapter":"13","verse":"13","text":"Vinu gankulikala matatu aga, njimiru na litumbiru na mafiliru, kumbiti lyaliwera likulu mugoseri ndo mafiliru."}]}