{"data":[{"book":"1YOHANA","chapter":"2","verse":"1","text":"Wanangu, niwandikila gano mweye giladi sambimtende vilozo. Ila munhu yahatenda vilozo, tuna munhu imwe yotugombela ha Tata, iyo Yesu Kilisto yalibule uzenzeleganye."},{"book":"1YOHANA","chapter":"2","verse":"2","text":"Heyo iyo nhosa ilavigwe sama ya vilozo vetu, na sio tu sama ya vilozo vetu tweye, ila vivija sama ya vilozo va ulumwengu wose."},{"book":"1YOHANA","chapter":"2","verse":"3","text":"Tuhazitogola ndagizi za Mulungu, tovimanya kamba tumtanga heyo."},{"book":"1YOHANA","chapter":"2","verse":"4","text":"Munhu yolonga, “Nimtanga,” ila hazigoga ndagizi zake, m'vwizi, mduhu kweli mgati yake."},{"book":"1YOHANA","chapter":"2","verse":"5","text":"Ila munhu yoyose yahaitogola mbuli yake, noge da Mulungu dimemezigwa kweli mgati yake. Vino vivo vituitanga kamba twa mgati yake."},{"book":"1YOHANA","chapter":"2","verse":"6","text":"Munhu yoyose yolonga kamba ka mgati ya Mulungu, kolondigwa yakale kamba viyakalile Yesu."},{"book":"1YOHANA","chapter":"2","verse":"7","text":"Wambwiga zangu, siwandikila ndagizi ya sambi ila ndagizi ya umwaka imkalile nayo songela haichanduso. Ndagizi ino ya umwaka iyo usenga umuuhulike."},{"book":"1YOHANA","chapter":"2","verse":"8","text":"Hata avo nowandikila ndagizi ya sambi, na ndagizi hiyo iyo kweli ili mgati yake, na ili mgati yenu, kwavija ziza dobita na mulangaza wa kweli wisha kumulika."},{"book":"1YOHANA","chapter":"2","verse":"9","text":"Munhu yoyose yokiiyona ka mmulangaza na kuno komwihila ndugu yake, munhu iyo kang'hali mdiziza."},{"book":"1YOHANA","chapter":"2","verse":"10","text":"Munhu yoyose yomnogela ndugu yake kokala mmulangaza na haduhu kinhu chochose mgati yake chondakiwe king'hwaso ha ndugu yake."},{"book":"1YOHANA","chapter":"2","verse":"11","text":"Ila munhu yoyose yomwihila ndugu yake ka mdiziza, na kotembela mdiziza. Hakutanga koyochola, kwavija ziza dimgela umbugumbugu."},{"book":"1YOHANA","chapter":"2","verse":"12","text":"Nowandikila mweye wana wadodo, kwavija vilozo venu vigeligwa kumgongo kubitila twaga da Yesu."},{"book":"1YOHANA","chapter":"2","verse":"13","text":"Nowandikila mweye watata, kwavija mumtanga heyo, ayo yakalile baho songela haichanduso. Nowandikila mweye wamhale, kwavija mmuhuma Mwenembago."},{"book":"1YOHANA","chapter":"2","verse":"14","text":"Nowandikila mweye wana wadodo, kwavija mumtanga Tata. Nowandikila mweye watata, kwavija mumtanga heyo, ayo yakalile baho songela haichanduso. Nowandikila mweye wamhale, kwavija muna mhiko. Mbuli ya Mulungu yokala mgati yenu, na mmuhuma Mwenembago."},{"book":"1YOHANA","chapter":"2","verse":"15","text":"Sambimuunogele ulumwengu ama vinhu vili muulumwengu, kwavija awo wounogela ulumwengu, kumnogela Tata mduhu mgati yao."},{"book":"1YOHANA","chapter":"2","verse":"16","text":"Sulukila ya lukuli na sulukila ya meso na kuitopela ugoli uulinao, vinhu vino vose vivo vinhu va ulumwengu, na havilawa ha Tata, ila volawa muulumwengu."},{"book":"1YOHANA","chapter":"2","verse":"17","text":"Na ulumwengu na sulukila yake yose vobita, ila awo wogatenda goyolonda Mulungu wokala milongo yose."},{"book":"1YOHANA","chapter":"2","verse":"18","text":"Mweye wana, sota ya mmabehi. Kamba vumuhulike kamba ayo yom'beza Kilisto kokwiza, avo sambi wabeza Kilisto bwando weza. Sama ya mbuli ino tovitanga kamba sota ya mmabehi."},{"book":"1YOHANA","chapter":"2","verse":"19","text":"Wanhu wano walawa kumwetu, ila hawali wanhu zetu. Kwavija kamba wahawile wanhu zetu, wahasigale hamoja na tweye, ila kusegela kumwao kolagusa kamba mmwanza wao haduhu yali munhu wetu."},{"book":"1YOHANA","chapter":"2","verse":"20","text":"Ila Kilisto kawetila mweye Loho wa Mulungu,2:20 Kawetila mweye Loho wa Mulungu nhegulo yake kawagwelela mweye Loho wa Mulungu. na mweye mose muitanga kweli."},{"book":"1YOHANA","chapter":"2","verse":"21","text":"Nowandikila si kamba hamuitangile kweli, ila kwavija muitanga kweli na m'vitanga kamba haduhu uvwizi ulawa muikweli."},{"book":"1YOHANA","chapter":"2","verse":"22","text":"Yalihi yali m'vwizi? Munhu ija yolonga kamba Yesu sio Kilisto. Munhu kamba hiyo iyo yom'beza Kilisto. Kom'beza Tata na Mwana."},{"book":"1YOHANA","chapter":"2","verse":"23","text":"Kwavija waja wose womulema Mwana vivija womulema Tata, na awo womtogola Mwana vivija womtogola Tata."},{"book":"1YOHANA","chapter":"2","verse":"24","text":"Lekeni kija kimuhulike songela haichanduso kikale mgati yenu. Kamba kija kimuhulike songela haichanduso kihakala mgati yenu, avo na mweye mokala mgati ya Mwana na mgati ya Tata."},{"book":"1YOHANA","chapter":"2","verse":"25","text":"Na kino kicho kituilagane yatugwelele, yatugwelele ugima wa digunge."},{"book":"1YOHANA","chapter":"2","verse":"26","text":"Niwandikileni mweye mbuli zino sama ya awo wogeza kuwagiza mweye."},{"book":"1YOHANA","chapter":"2","verse":"27","text":"Kumwenu mweye, Loho wa Mulungu iyamwitileni Kilisto ikale mgati yenu, avo hamulonda munhu yoyose yawafundize. Ila loho yake yowafundiza vinhu vose na yowafundiza kweli na si uvwizi. Kamba vija viiwafundize mweye umwaka, kaleni mgati yake."},{"book":"1YOHANA","chapter":"2","verse":"28","text":"Avo, wana wadodo, kaleni mgati yake giladi yahagubuligwa sambitudumbe na sambitugwe kinyala haulongozi wake kipigiti vondayeze."},{"book":"1YOHANA","chapter":"2","verse":"29","text":"Kamba muhavitanga kamba heyo kabule uzenzeleganye, movitanga kamba kila munhu yalibule uzenzeleganye kaleligwa na Mulungu."}]}