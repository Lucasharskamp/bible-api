{"data":[{"book":"ዳኪንቴዞንሢ ማዾ","chapter":"7","verse":"1","text":"ቄኤሶኮ ሱኡጋሢ ዒስፂፓኖሴ ኮራ፦ «ዬይ ጌይንቴ ባካ ጎኔዳ?» ጌዒ ዖኦጬኔ።"},{"book":"ዳኪንቴዞንሢ ማዾ","chapter":"7","verse":"2","text":"ዒስፂፓኖሴ ሂዚ ጌዒ ማሄኔ፦ «ታ ዒሾንሦ! ታ ዓዶንሦ! ሂንዳ ዋይዙዋቴ፤ ኑ ዓዳሢ ዓብራሃሜ ካኣራኔ ዓጮይዳ ናንጊፆሮ ዓኣዻንዳሢኮ ቤርታ ሜሶፖታሚያ ዓጫ ዓኣንቴ ቦንቺንቴ ፆኦዛሢ ዒዛም ጴዻዖ፥"},{"book":"ዳኪንቴዞንሢ ማዾ","chapter":"7","verse":"3","text":"‹ኔ ዓጫፓ ኬስኪ ሃሣ ኔ ዒጊኖይዳፓ ዱማዺ ታ ኔና ዻዋ ዓጮ ዓኣዼ› ጌዔኔ። 7፡3 ማዢ. ማፃ 12፡1።"},{"book":"ዳኪንቴዞንሢ ማዾ","chapter":"7","verse":"4","text":"ዒማና ዒዚ ካላዳ ዓሶ ዓጫፓ ኬስኪ ካኣራኔይዳ ዴዔኔ፤ ዒዚ ዒኢካ ዓኣንቴ ዓዴ ሃይቃዛ ካኣራኔ ዓጮይዳፓ ኬሲ ሃሢ ዒንሢ ናንጋ ዓጬሎ ፆኦሲ ዒዛ ዔኪ ሙኬኔ። 7፡4 ማዢ. ማፃ 11፡31፤ 12፡4።"},{"book":"ዳኪንቴዞንሢ ማዾ","chapter":"7","verse":"5","text":"ያዺ ማዔቶዋ ቶኪ ሄርቃንዳ ቤሲጉዴያታዖ ፆኦሲ ዒዛም ዒንጊባኣሴ፤ ጋዓንቴ ሃኖ ዓጬሎ ዒዛና ዒዛኮ ፃጶናም ሃጊ ዓጪ ማሂ ዒዛም ዒንጋንዳሢ ጫኣቄኔ፤ ዬኖ ፆኦሲ ዒዛም ጫኣቄሢ ዓብራሃሜኮ ሃጊ ናይ ባኣንቴኬ። 7፡5 ማዢ. ማፃ 12፡7፤ 13፡15፤ 15፡18፤ 17፡8።"},{"book":"ዳኪንቴዞንሢ ማዾ","chapter":"7","verse":"6","text":"ዜርፃ ዒዛኮ ዓሲ ዓጪዳ ዒፂንቲሢና ዳውሲንቲ ናንጋንዳሢ ሃሣ ዬኖ ዓጮይዳ ዖይዶ ፄኤታ ሌዔ ዓሳ ዔያቶ ዓይሌ ማሂ ሜታሲ ዎይሣንዳሢ ዒዛም ኬኤዜኔ። 7፡6 ማዢ. ማፃ 15፡13-14።"},{"book":"ዳኪንቴዞንሢ ማዾ","chapter":"7","verse":"7","text":"ሃሣ ‹ዓይሌ ማሂ ዎይሣ ዴሮ ታኣኒ ፑርታና ዎጋንዳኔ፤ ዬካፓ ዔያታ ዓይሉማፓ ኬስኪ ሃኖ ቤዞይዳ ታና ካኣሽካንዳኔ› ሂዚ ጌዒ ፆኦሲ ኬኤዜኔ። 7፡7 ኬሲ. ማፃ 3፡12።"},{"book":"ዳኪንቴዞንሢ ማዾ","chapter":"7","verse":"8","text":"ቃሳዖ ሃሣ ዓቲንቶ ቤርቶ ቲቂፆ ዎጎዋ ዒንጌኔ። ዬያሮ ዓብራሃሜ ዪሳኣቄ ሾዔስካፓ ሳላሳ ኬሎና ዓቲንቶ ቤርቶ ዒዛኮ ቲቄኔ፤ ዪሳኣቄ ያይቆኦቤ ሾዔኔ፥ ያይቆኦቤያ ዱማ ዱማ ዒስራዔኤሌ ፃጶኮ ዓዶንሢ ማዔ ታጶ ላምዖ ናኣቶ ሾዔኔ። 7፡8 ማዢ. ማፃ 17፡10-14፤ 21፡2-4፤ 25፡26፤ 29፡31—35፡18።"},{"book":"ዳኪንቴዞንሢ ማዾ","chapter":"7","verse":"9","text":"«ያይቆኦቤኮ ናኣታ ዔያቶኮ ጌርሲ ዮሴፔ ቂኢሪ ጊብፄ ዓጫ ዓይሌ ማዓንዳጉዲ ሻንቼኔ። ፆኦሲ ጋዓንቴ ዒዛና ዎላ ማዔኔ፤ 7፡9 ማዢ. ማፃ 37፡11፤ 28፤ 39፡2፤ 21።"},{"book":"ዳኪንቴዞንሢ ማዾ","chapter":"7","verse":"10","text":"ሜቶ ቢያሢዳፓኣ ዒዛ ኬሴኔ፤ ሃሣ ጊብፄ ካኣቲ ቤርቶይዳ ቦንቺንቲና ዔራቶና ዒዛም ዒንጌኔ፤ ካኣቲያ ጊብፄ ዓጮ ቢያና ፔ ማኣሮናይዳ ሱኡጌ ዒዛ ማሄኔ። 7፡10 ማዢ. ማፃ 41፡39-41።"},{"book":"ዳኪንቴዞንሢ ማዾ","chapter":"7","verse":"11","text":"ዬኖ ዎዶና ጊብፄ ዓጮና ካኣናኔ ዓጮናይዳ ቢያ ዼኤፒ ሜቶ ማዤ ኪሊንኮ ሉማ ዔቄኔ፤ ዓዶንሢያ ኑኡኮ ሙኡዚ ዴንቃኒ ዳንዳዒባኣሴ። 7፡11 ማዢ. ማፃ 42፡1-2።"},{"book":"ዳኪንቴዞንሢ ማዾ","chapter":"7","verse":"12","text":"ያይቆኦቤ ጊብፄ ዓጮይዳ ሃኣኮ ዓኣሢ ዋይዛዖ ኑ ዓዶንሢ ቤርታሲ ዒኢካ ዳኬኔ።"},{"book":"ዳኪንቴዞንሢ ማዾ","chapter":"7","verse":"13","text":"ላሚፆ ማዒ ዔያታ ጊብፄ ዓኣዼ ዎዶና ዮሴፔ ፔኤኮ ጌርሲንሢም ፔና ፔጋሲ ኬኤዚ ዔርቴኔ፤ ዒማና ማኣሮ ዓሳኣ ዒዛኮ ካኣቲና ዔርቴኔ። 7፡13 ማዢ. ማፃ 45፡1፤ 16።"},{"book":"ዳኪንቴዞንሢ ማዾ","chapter":"7","verse":"14","text":"ዬካፓ ዮሴፔ ፔኤኮ ዓዶ ያይቆኦቤና ዒጊኖ ቢያ ፔ ኮራ ዔኪ ሙኬኔ፤ ዬያታ ዎሊ ዑፃ ጉቤ ላንካይታሚ ዶንጎ ዓሲኬ። 7፡14 ማዢ. ማፃ 45፡9-10፤17-18፤ 46፡27።"},{"book":"ዳኪንቴዞንሢ ማዾ","chapter":"7","verse":"15","text":"ዬያሮ ያይቆኦቤ ጊብፄ ዓጮ ዓኣዺ ናንጊ ዒዛንታ ኑ ዓዶንሢንታ ዒኢካ ሃይቄኔ። 7፡15 ማዢ. ማፃ 46፡1-7፤ 49፡33።"},{"book":"ዳኪንቴዞንሢ ማዾ","chapter":"7","verse":"16","text":"ዔያቶኮ ሌዛ ሴኬሜ ዓጮ ዔኪ ዓኣዺንቲ፥ ዓብራሃሜ፦ ሴኬሜይዳ ዔሞሬ ናኣቶይዳፓ ፔ ሚኢሼና ሻንቄ ዱኡፖ ካያ ዱኡቴኔ። 7፡16 ማዢ. ማፃ 23፡3-16፤ 33፡19፤ 50፡7-13፤ ዒያ. 24፡32።"},{"book":"ዳኪንቴዞንሢ ማዾ","chapter":"7","verse":"17","text":"«ፆኦሲ ዓብራሃሜም ጫኣቂ ዒንጌ ሃጊ ማዓንዳ ዎዛ ኩማንዳ ዎዳ ዑካዛ ጊብፄይዳ ዓኣ ኑ ዴሮኮ ፓይዳ ሚርጊ ሚርጊ ዓኣዼኔ።"},{"book":"ዳኪንቴዞንሢ ማዾ","chapter":"7","verse":"18","text":"ዬካፓ ሜሌ ካኣቲ ዮሴፔ ዔሩዋያ ጊብፄይዳ ካኣታዼኔ። 7፡18 ኬሲ. ማፃ 1፡7-8።"},{"book":"ዳኪንቴዞንሢ ማዾ","chapter":"7","verse":"19","text":"ዬይ ዓኮ ካኣታሢ ኑ ዴሮ ዑፆይዳ ጌኔ ማሊሢና ዔቂ ዬያ ዓሶኮ ናኣታ ሃይቃንዳጉዲ ሃሣ ኬኤሪንታንዳጉዲ ኑኡኮ ዓዶንሢ ዎልቄና ዒዚ ኮሺ ሜታሴኔ። 7፡19 ኬሲ. ማፃ 1፡1-11፤ 22።"},{"book":"ዳኪንቴዞንሢ ማዾ","chapter":"7","verse":"20","text":"ዬኖ ዎዶና ሙሴ ሾይንቴኔ፤ ዒዚያ ሚርጌ ሚዛጲ ናይኬ፤ ሃሣ ሃይሦ ዓጊኒያ ፔ ዓዶ ማኣራ ዴዒ ዲጬኔ። 7፡20 ኬሲ. ማፃ 2፡2።"},{"book":"ዳኪንቴዞንሢ ማዾ","chapter":"7","verse":"21","text":"ዬካፓ ዒዚ ኬኤሪንቴንቴ ጊብፄ ካኣቲኮ ናይስኬና ዒዛ ዔኪ ፔ ናይ ማሂ ዲቼኔ። 7፡21 ኬሲ. ማፃ 2፡3-10።"},{"book":"ዳኪንቴዞንሢ ማዾ","chapter":"7","verse":"22","text":"ዬያይዴም ሙሴ ጊብፄ ዓሶ ዔራቶ ቢያ ዔሬኔ፤ ጌስታ ጌኤዞና ማዻ ማዾና ቢያ ዶዲ ዓሲ ማዔኔ።"},{"book":"ዳኪንቴዞንሢ ማዾ","chapter":"7","verse":"23","text":"«ሙሴኮ ሌዓ ዖይዲታሚ ኩሜ ዎዶና ፔኤኮ ጌርሲንሢ ጌይፃ ዒስራዔኤሌ ናኣቶ ዛጋኒ ማሌኔ። 7፡23 ኬሲ. ማፃ 2፡11-15።"},{"book":"ዳኪንቴዞንሢ ማዾ","chapter":"7","verse":"24","text":"ዛጎሮ ዒ ሙካንቴ ዒዛኮ ዒጊኖይዳፓ ፔቴስኬያ ፔቴ ጊብፄ ዓጪ ዓሲስኬይ ጳርቂ ሂዓንቴ ዴንቃዖ ዬያ ዒጊናሢ ዒ ማኣዴኔ፤ ዬያ ጳርቂንቴ ዓሢ ዛሎዋ ኮሜ ዔካኒ ጊብፄ ዓጮ ዓሢ ጳርቂ ጶዼኔ።"},{"book":"ዳኪንቴዞንሢ ማዾ","chapter":"7","verse":"25","text":"ዒዛ ዛሎና ፆኦሲ ዔያቶ ዓይሉማፓ ኬሳንዳሢ ዒጊና ዒዛኮ ዔራንዳያ ዒዛም ማሌኔ፤ ጋዓንቴ ዔያታ ዬያ ዒና ዔኪ ዔሪባኣሴ።"},{"book":"ዳኪንቴዞንሢ ማዾ","chapter":"7","verse":"26","text":"ዚሮ ጉቴሎ ላምዖ ዒስራዔኤሌ ዓሲ ዎላ ዑራዻንቴ ዴንቃዖ ዔያቶ ላኣጋኒ ኮዒ ‹ዒንሢ ሃይ ዓሳ! ዒንሢ ዎሊኮ ጌርሲንሢኬ፤ ዓይጎሮ ዒንሢ ዎላ ዑራዻይ?› ጌዔኔ።"},{"book":"ዳኪንቴዞንሢ ማዾ","chapter":"7","verse":"27","text":"ዬይ ፔ ላጋሢ ጳርቃ ዓሣሢ ሙሴ ሴካ ሂዓዖ ‹ኔና ኑ ዑፃ ዎይሣያና ዎጋያ ማሄሢ ዖናዳይ?"},{"book":"ዳኪንቴዞንሢ ማዾ","chapter":"7","verse":"28","text":"ዚጊኖ ኔ ጊብፄ ዓሢ ዎዼ ጎይፆ ታናኣ ኔ ዎዻኒ ኮዓ?› ጌዔኔ።"},{"book":"ዳኪንቴዞንሢ ማዾ","chapter":"7","verse":"29","text":"ሙሴ ዬያ ዋይዛዖ ጊብፄ ዓጫፓ ፑኒንቲ ሚዲያሜ ጌይንታ ዓጪ ዓኣዺ ዒኢካ ናንጊ፥ ላምዖ ዓቲንቄ ናይያ ሾዔኔ። 7፡29 ኬሲ. ማፃ 18፡3-4።"},{"book":"ዳኪንቴዞንሢ ማዾ","chapter":"7","verse":"30","text":"«ሙሴ ዒዞ ዓጮይዳ ዖይዲታሚ ሌዔ ዓኣሤስካፓ ሲና ጌይንታ ዹኮ ኮራ ዓኣ ቦኦሎይዳ ካዮ ባኣካ ዔኤታ ታሚና ፆኦሲ ኪኢታንቻ ዒዛም ጴዼኔ።"},{"book":"ዳኪንቴዞንሢ ማዾ","chapter":"7","verse":"31","text":"ሙሴ ዬያ ዛጌ ዎዶና ዲቃቲ ሄርሻዖ፥ ባንሢ ዑኪ ዛጋንቴ ሂዚ ጋዓ ዑኡሲ ዋይዚንቴኔ፤"},{"book":"ዳኪንቴዞንሢ ማዾ","chapter":"7","verse":"32","text":"‹ታኣኒ ኔ ዓዶንሢ ዓብራሃሜ ፆኦሲ፥ ዪሳኣቄ ፆኦሲ፥ ያይቆኦቤ ፆኦሲኬ› ጋዓዛ፥ ሙሴ ዒማና ዒጊጪ ጎጋይቄኔ፤ ዛጋኒያ ጫርቂባኣሴ።"},{"book":"ዳኪንቴዞንሢ ማዾ","chapter":"7","verse":"33","text":"ፆኦሲ ዒዛም ጋዓንቴ ‹ኔ ዔቄ ቤዛ ጌኤሺ ሳዓታሢሮ ቶካፓ ዱርዞ ኔኤኮ ኬሴ፤"},{"book":"ዳኪንቴዞንሢ ማዾ","chapter":"7","verse":"34","text":"ጊብፄ ዓጮይዳ ዓኣ ታ ዴሮኮ ዼኤፖ ሜቶ ጎኔና ታ ዛጌኔ፤ ዋኣዪንቶ ዒላቶዋ ታ ዔያቶኮ ዋይዜኔ፤ ዬያሮ ታ ዔያቶ ዓውሳኒ ኬዴሢሮ ሃሢ ኔ ሃኒ ዬዔ፥ ታ ኔና ጊብፄ ዓጮ ማሂ ዳካንዳኔ› ጌዔኔ። 7፡34 ኬሲ. ማፃ 2፡14።"},{"book":"ዳኪንቴዞንሢ ማዾ","chapter":"7","verse":"35","text":"«ዒስራዔኤሌ ዴራ ሙሴ ኮራ ‹ኔና ኑ ዑፃ ዎይሣያና ዎጋያና ማሄሢ ዖናዳይ?› ጌዒ ቤርታ ዒዛ ማኬያ ማዔቶዋ ፆኦሲ ጋዓንቴ ዬያ ሙሴም ካዮ ባኣካ ጴዺ ኪኢታንቻሢ ዛሎና ዎይሣያና ዎጋያና ማሂ ዔያቶ ባንሢ ዳኬኔ።"},{"book":"ዳኪንቴዞንሢ ማዾ","chapter":"7","verse":"36","text":"ጊብፄ ዓጮና ዞቄ ባዞናይዳ ዲቃሣ ባኣዚና ፆኦሲ ዎልቄና ማዺንታ ዓኪ ባኣዚና ማዺ ዴሮ ዓይሉማፓ ኬሲ፥ ዓሲ ናንጉዋ ዳውሎይዳ ዖይዲታሚ ሌዔ ጉቤ ዔኪ ሃንቴሢ ዬያ ሙሴኬ። 7፡36 ኬሲ. ማፃ 7፡5፤ 14፡21፤ ፓይ. ማፃ 14፡33።"},{"book":"ዳኪንቴዞንሢ ማዾ","chapter":"7","verse":"37","text":"‹ፆኦሲ ታና ዔቂሴሢጉዲ ዒንሢኮ ዒሾንሢ ባኣካፓ ፆኦሲ ማሊሢ ኬኤዛ ዓሲ ዒንሢም ዔቂሳንዳኔ› ጌዒ ዒስራዔኤሌ ዴሮም ኬኤዜሢያ ዬያ ሙሴኬ። 7፡37 ላሚ. ዎማ 8፡15፤ 18።"},{"book":"ዳኪንቴዞንሢ ማዾ","chapter":"7","verse":"38","text":"ዓሲ ናንጉዋ ዳውሎይዳ ቡኪንቴ ዴሮና ዎላ ሃሣ ሲና ዹኮይዳ ጌስቴ ኪኢታንቻሢና ዬያጉዲ ኑ ዓዶንሢና ዎላ ማዔሢያ ዒዛኬ፤ ፆኦሲኮዋ ናንጎ ቃኣሎ ኑም ዳኪ ሄሊሴሢያ ዬያ ሙሴኬ። 7፡38 ኬሲ. ማፃ 19፡1—20፡17፤ ላሚ. ዎማ 5፡1-33።"},{"book":"ዳኪንቴዞንሢ ማዾ","chapter":"7","verse":"39","text":"«ኑ ዓዶንሢ ጋዓንቴ ዒዛ ማማኬያፓዓቴም ዒዛም ዓይሢንቲባኣሴ፤ ዒኖና ዔያታ ጊብፄ ዓጮ ማዓኒ ማሌኔ።"},{"book":"ዳኪንቴዞንሢ ማዾ","chapter":"7","verse":"40","text":"ዓኣሮኔ ኮራ ዔያታ ‹ሃይ ጊብፄ ዓጫፓ ኑና ኬሴ ሙሴ ዎዎይቴቴያ ኑ ዔሩዋሴ፤ ዬያሮ ኑኡኮ ቤርታ ቤርታ ዓኣዺ ኑና ዔኪ ዓኣዻንዳያ ካኣሽኮንዶ ባኣዚ ኑም ማዤ› ጌዔኔ። 7፡40 ኬሲ. ማፃ 32፡1።"},{"book":"ዳኪንቴዞንሢ ማዾ","chapter":"7","verse":"41","text":"ዒማና ዔያታ ናኣሪ ማላያ ካኣሽኮንዶ ባኣዚ ማዢ ዒንጎ ባኣዚያ ዬያም ዒንጌኔ፤ ዔያታ ፔ ኩጮና ማዤ ባኮናኣ ዎዛዼኔ። 7፡41 ኬሲ. ማፃ 32፡2-6።"},{"book":"ዳኪንቴዞንሢ ማዾ","chapter":"7","verse":"42","text":"ፆኦሲ ጋዓንቴ ዔያቶይዳፓ ዱማዼኔ፤ ጫሪንጮ ዦኦጋሢ ዔያታ ካኣሽካንዳጉዲ ዔያቶ ማሄኔ። ዬይያ፦ ፆኦሲ ማሊፆ ኬኤዛ ዓሶ ዛሎና"},{"book":"ዳኪንቴዞንሢ ማዾ","chapter":"7","verse":"43","text":"ዔኪ ዒንሢ ዴንዴሢ ዒንሢ ካኣሽካ"},{"book":"ዳኪንቴዞንሢ ማዾ","chapter":"7","verse":"44","text":"«ኑ ዓዶንሢኮ ዓሲ ናንጉዋ ዳውሎይዳ ዓፒላና ማዢንቴ ፆኦሲ ካኣሽኪንታ ማኣሪ ዓኣኔ፤ ዬኖ ዓፒሎና ማዦና ማኣሮ ፆኦሲ ዒዛ ዓይሤ ጎይፆና ሃሣ ዻዌ ጎይፆና ማዤሢያ ሙሴኬ። 7፡44 ኬሲ. ማፃ 25፡9፤ 40።"},{"book":"ዳኪንቴዞንሢ ማዾ","chapter":"7","verse":"45","text":"ፆኦሲ ዔያቶኮ ቤርታፓ ዳውሴ ሜሌ ዴሮ ዓጮ ዔያታ ዻካሌ ዎዶና ኑ ዓሶንሢ ዬኖ ዔያታ ዔኬ ዓፒሎና ማዢንቴ ማኣሬሎ ዒያሱና ዎላ ዒዞ ቤዞ ጌልዜኔ፤ ዴንዲ ዳውቴ ዎዶ ሄላንዳኣና ዬና ዒኢካ ዴዔኔ። 7፡45 ዒያ. 3፡14-17።"},{"book":"ዳኪንቴዞንሢ ማዾ","chapter":"7","verse":"46","text":"ዳውቴያ ፆኦሲ ዒዛ ቦንቼሢሮ ያይቆኦቤ ዜርፆ ባኣካ ፆኦዛሢ ዎርቃንዳ ማኣሪ ማዣኒ ፆኦሲ ሺኢቄኔ። 7፡46 2ሳሙ. 7፡1-16፤ 1ፆኦሲ. ዓሃኬ 17፡1-14።"},{"book":"ዳኪንቴዞንሢ ማዾ","chapter":"7","verse":"47","text":"ጋዓንቴ ዬኖ ማኣሮ ፆኦሲም ማዤሢ ሴሎሞኔኬ። 7፡47 1ካኣቶ. ማ 6፡1-38፤ 2ፆኦሲ. ዓሃኬ 3፡1-17።"},{"book":"ዳኪንቴዞንሢ ማዾ","chapter":"7","verse":"48","text":"«ያዺ ማዔቶዋ ዼኤፖ ፆኦዛሢ ዓሲ ኩቺና ማዢንቴ ማኣሪዳ ናንጉዋሴ፤ ዬይያ፦ ፆኦሲ ማሊፆ ኬኤዛሢ ዛሎና"},{"book":"ዳኪንቴዞንሢ ማዾ","chapter":"7","verse":"49","text":"‹ጫሪንጫ ታኣኮ ዴዖ ዖይቶኬ፤"},{"book":"ዳኪንቴዞንሢ ማዾ","chapter":"7","verse":"50","text":"ዬያ ቢያ ታኣኒ ታ ኩጮና ኮሼሢቱዓዳ?›"},{"book":"ዳኪንቴዞንሢ ማዾ","chapter":"7","verse":"51","text":"«ዒንሢ ባቃኖ ዴይሤ፥ ፑርቶ ዓሳ! ዒና ዒንሢኮ ዔኩዋያ፤ ዋያኣ ዒንሢኮ ዋይዙዋያ፥ ዒንሢኮ ዓዶንሢጉዲ ዒንሢያ ቢያ ዎዴና ዓያኖ ጌኤዦ ማካኔ። 7፡51 ዒሲ. 63፡10።"},{"book":"ዳኪንቴዞንሢ ማዾ","chapter":"7","verse":"52","text":"ዒንሢኮ ዓዶንሢ ዒፂ ዳውሲ ባኣያ ፆኦሲ ማሊፆ ኬኤዛ ዓሶይዳፓ ዖናዳይ? ዔያታ ጌኤዣሢኮ ሙኪፆ ቤርታዺ ኬኤዜዞንሢታዖ ዎዼኔ፤ ዒንሢያ ሃሢ ዬያ ጌኤዣሢ ዓኣሢ ዒንጊ ዎዼኔ።"},{"book":"ዳኪንቴዞንሢ ማዾ","chapter":"7","verse":"53","text":"ዒንሢ፦ ኪኢታንቾ ዛሎና ፆኦሲ ዎጎ ዔኬኔ፤ ጋዓንቴ ዒንሢ ዬያ ካፒባኣሴ።»"},{"book":"ዳኪንቴዞንሢ ማዾ","chapter":"7","verse":"54","text":"ዎጎ ዎጋ ዓሳ ዬያ ዋይዜ ዎዶና ዒናፓ ኮሺ ዻጋዼኔ፤ ዒስፂፓኖሴ ዑፆይዳኣ ዻጋና ሃኣሚ ዻዔኔ።"},{"book":"ዳኪንቴዞንሢ ማዾ","chapter":"7","verse":"55","text":"ዒዚ ጋዓንቴ ዓያና ጌኤሺኮ ዎልቆ ጋሮ ጌሊ ጫሪንጮ ባንሢ ጊዥ ጌዒ ዛጋዖ፥ ፆኦሲኮ ቦንቾ ዴንቄኔ፤ ዬሱሴያ ፆኦሲኮ ሚዛቆ ዛላ ዔቂ ዓኣንቴ ዛጊ፥"},{"book":"ዳኪንቴዞንሢ ማዾ","chapter":"7","verse":"56","text":"«ሃይሾ፤ ጫሪንጫ ቡሊንቲ፥ ፆኦሲኮዋ ናዓሢ ፆኦሲኮ ሚዛቆ ዛላ ዔቂ ዓኣንቴ ታ ዛጋኔ» ጌዔኔ።"},{"book":"ዳኪንቴዞንሢ ማዾ","chapter":"7","verse":"57","text":"ዬማና ዔያታ ዼጊዲ ዒላቲ፥ ዋዮ ጉቤሢ ፔኤኮ ዓርቃዖ ፔቱሞና ዒዛ ባንሢ ጳሽኬኔ።"},{"book":"ዳኪንቴዞንሢ ማዾ","chapter":"7","verse":"58","text":"ዬካፓ ዔያታ ዒዛ ዓርቂ ካታሞይዳፓ ኬሲ ሹቻ ዹዒ ዎዼኔ፤ ማርኮ ማዔ ዓሶንሢያ ዒስፂፓኖሴ ዹዓ ዓሶኮ ዓፒሎ ዔኪ ሳውሌ ጌይንታ ፔቴ ዼጌስኬይ ካፓንዳጉዲ ዒዛ ኮራ ጌሤኔ።"},{"book":"ዳኪንቴዞንሢ ማዾ","chapter":"7","verse":"59","text":"ዔያታ ዒዛ ሹጮና ዹዓ ጎይሣ ዓኣንቴ ዒስፂፓኖሴ፦ «ጎዳ ዬሱሴ! ሼምፓሢ ታኣኮ ዔኬ!» ጌዒ ሺኢቄኔ።"},{"book":"ዳኪንቴዞንሢ ማዾ","chapter":"7","verse":"60","text":"ሃሣ ዒ ጉምዓታዖ፦ «ጎዳሢዮ! ሃያ ዔያቶኮ ማዾ ዻቢንቲ ማሂ ፓይዲፖ!» ጌዒ ዼጊዲ ዒላቲ፥ ሃይቄኔ። ሳውሌያ ዒስፂፓኖሴ ዎዾናሢ ቃራኬ ጌዔኔ።"}]}