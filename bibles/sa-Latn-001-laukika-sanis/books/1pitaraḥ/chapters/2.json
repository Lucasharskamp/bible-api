{"data":[{"book":"1 pitaraḥ","chapter":"2","verse":"1","text":"sarvvān dvēṣān sarvvāṁśca chalān kāpaṭyānīrṣyāḥ samastaglānikathāśca dūrīkr̥tya"},{"book":"1 pitaraḥ","chapter":"2","verse":"2","text":"yuṣmābhiḥ paritrāṇāya vr̥ddhiprāptyarthaṁ navajātaśiśubhiriva prakr̥taṁ vāgdugdhaṁ pipāsyatāṁ|"},{"book":"1 pitaraḥ","chapter":"2","verse":"3","text":"yataḥ prabhu rmadhura ētasyāsvādaṁ yūyaṁ prāptavantaḥ|"},{"book":"1 pitaraḥ","chapter":"2","verse":"4","text":"aparaṁ mānuṣairavajñātasya kintvīśvarēṇābhirucitasya bahumūlyasya jīvatprastarasyēva tasya prabhōḥ sannidhim āgatā"},{"book":"1 pitaraḥ","chapter":"2","verse":"5","text":"yūyamapi jīvatprastarā iva nicīyamānā ātmikamandiraṁ khrīṣṭēna yīśunā cēśvaratōṣakāṇām ātmikabalīnāṁ dānārthaṁ pavitrō yājakavargō bhavatha|"},{"book":"1 pitaraḥ","chapter":"2","verse":"6","text":"yataḥ śāstrē likhitamāstē, yathā, paśya pāṣāṇa ēkō 'sti sīyōni sthāpitō mayā| mukhyakōṇasya yōgyaḥ sa vr̥taścātīva mūlyavān| yō janō viśvasēt tasmin sa lajjāṁ na gamiṣyati|"},{"book":"1 pitaraḥ","chapter":"2","verse":"7","text":"viśvāsināṁ yuṣmākamēva samīpē sa mūlyavān bhavati kintvaviśvāsināṁ kr̥tē nicētr̥bhiravajñātaḥ sa pāṣāṇaḥ kōṇasya bhittimūlaṁ bhūtvā bādhājanakaḥ pāṣāṇaḥ skhalanakārakaśca śailō jātaḥ|"},{"book":"1 pitaraḥ","chapter":"2","verse":"8","text":"tē cāviśvāsād vākyēna skhalanti skhalanē ca niyuktāḥ santi|"},{"book":"1 pitaraḥ","chapter":"2","verse":"9","text":"kintu yūyaṁ yēnāndhakāramadhyāt svakīyāścaryyadīptimadhyam āhūtāstasya guṇān prakāśayitum abhirucitō vaṁśō rājakīyō yājakavargaḥ pavitrā jātiradhikarttavyāḥ prajāśca jātāḥ|"},{"book":"1 pitaraḥ","chapter":"2","verse":"10","text":"pūrvvaṁ yūyaṁ tasya prajā nābhavata kintvidānīm īśvarasya prajā ādhvē| pūrvvam ananukampitā abhavata kintvidānīm anukampitā ādhvē|"},{"book":"1 pitaraḥ","chapter":"2","verse":"11","text":"hē priyatamāḥ, yūyaṁ pravāsinō vidēśinaśca lōkā iva manasaḥ prātikūlyēna yōdhibhyaḥ śārīrikasukhābhilāṣēbhyō nivarttadhvam ityahaṁ vinayē|"},{"book":"1 pitaraḥ","chapter":"2","verse":"12","text":"dēvapūjakānāṁ madhyē yuṣmākam ācāra ēvam uttamō bhavatu yathā tē yuṣmān duṣkarmmakārilōkāniva puna rna nindantaḥ kr̥pādr̥ṣṭidinē svacakṣurgōcarīyasatkriyābhya īśvarasya praśaṁsāṁ kuryyuḥ|"},{"book":"1 pitaraḥ","chapter":"2","verse":"13","text":"tatō hētō ryūyaṁ prabhōranurōdhāt mānavasr̥ṣṭānāṁ kartr̥tvapadānāṁ vaśībhavata viśēṣatō bhūpālasya yataḥ sa śrēṣṭhaḥ,"},{"book":"1 pitaraḥ","chapter":"2","verse":"14","text":"dēśādhyakṣāṇāñca yatastē duṣkarmmakāriṇāṁ daṇḍadānārthaṁ satkarmmakāriṇāṁ praśaṁsārthañca tēna prēritāḥ|"},{"book":"1 pitaraḥ","chapter":"2","verse":"15","text":"itthaṁ nirbbōdhamānuṣāṇām ajñānatvaṁ yat sadācāribhi ryuṣmābhi rniruttarīkriyatē tad īśvarasyābhimataṁ|"},{"book":"1 pitaraḥ","chapter":"2","verse":"16","text":"yūyaṁ svādhīnā ivācarata tathāpi duṣṭatāyā vēṣasvarūpāṁ svādhīnatāṁ dhārayanta iva nahi kintvīśvarasya dāsā iva|"},{"book":"1 pitaraḥ","chapter":"2","verse":"17","text":"sarvvān samādriyadhvaṁ bhrātr̥vargē prīyadhvam īśvarād bibhīta bhūpālaṁ sammanyadhvaṁ|"},{"book":"1 pitaraḥ","chapter":"2","verse":"18","text":"hē dāsāḥ yūyaṁ sampūrṇādarēṇa prabhūnāṁ vaśyā bhavata kēvalaṁ bhadrāṇāṁ dayālūnāñca nahi kintvanr̥jūnāmapi|"},{"book":"1 pitaraḥ","chapter":"2","verse":"19","text":"yatō 'nyāyēna duḥkhabhōgakāla īśvaracintayā yat klēśasahanaṁ tadēva priyaṁ|"},{"book":"1 pitaraḥ","chapter":"2","verse":"20","text":"pāpaṁ kr̥tvā yuṣmākaṁ capēṭāghātasahanēna kā praśaṁsā? kintu sadācāraṁ kr̥tvā yuṣmākaṁ yad duḥkhasahanaṁ tadēvēśvarasya priyaṁ|"},{"book":"1 pitaraḥ","chapter":"2","verse":"21","text":"tadarthamēva yūyam āhūtā yataḥ khrīṣṭō'pi yuṣmannimittaṁ duḥkhaṁ bhuktvā yūyaṁ yat tasya padacihnai rvrajēta tadarthaṁ dr̥ṣṭāntamēkaṁ darśitavān|"},{"book":"1 pitaraḥ","chapter":"2","verse":"22","text":"sa kimapi pāpaṁ na kr̥tavān tasya vadanē kāpi chalasya kathā nāsīt|"},{"book":"1 pitaraḥ","chapter":"2","verse":"23","text":"ninditō 'pi san sa pratinindāṁ na kr̥tavān duḥkhaṁ sahamānō 'pi na bhartsitavān kintu yathārthavicārayituḥ samīpē svaṁ samarpitavān|"},{"book":"1 pitaraḥ","chapter":"2","verse":"24","text":"vayaṁ yat pāpēbhyō nivr̥tya dharmmārthaṁ jīvāmastadarthaṁ sa svaśarīrēṇāsmākaṁ pāpāni kruśa ūḍhavān tasya prahārai ryūyaṁ svasthā abhavata|"},{"book":"1 pitaraḥ","chapter":"2","verse":"25","text":"yataḥ pūrvvaṁ yūyaṁ bhramaṇakārimēṣā ivādhvaṁ kintvadhunā yuṣmākam ātmanāṁ pālakasyādhyakṣasya ca samīpaṁ pratyāvarttitāḥ|"}]}