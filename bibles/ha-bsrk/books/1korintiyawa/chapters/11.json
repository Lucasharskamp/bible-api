{"data":[{"book":"1 Korintiyawa","chapter":"11","verse":"1","text":"Ku bi gurbina, kamar yadda ni nake bin gurbin Kiristi."},{"book":"1 Korintiyawa","chapter":"11","verse":"2","text":"Ina yabonku saboda kuna tunawa da ni a cikin kowane abu, kuna kuma riƙe da koyarwar,11.2 Ko kuwa al’adu yadda na ba ku."},{"book":"1 Korintiyawa","chapter":"11","verse":"3","text":"To, ina so ku gane cewa shugaban kowane namiji Kiristi ne, shugaban mace namiji ne, shugaban Kiristi kuma Allah ne."},{"book":"1 Korintiyawa","chapter":"11","verse":"4","text":"Kowane namijin da ya yi addu’a ko annabci da kansa a rufe ya jawo kunya wa kansa."},{"book":"1 Korintiyawa","chapter":"11","verse":"5","text":"Duk macen da ta yi addu’a ko annabci da kanta a buɗe kuwa ta rena kanta, ya zama kamar an aske kanta ke nan."},{"book":"1 Korintiyawa","chapter":"11","verse":"6","text":"In mace ba ta so tă rufe kanta, to, sai tă aske gashinta; in kuwa abin kunya ne mace tă yanke ko tă aske gashinta, to, sai tă rufe kanta."},{"book":"1 Korintiyawa","chapter":"11","verse":"7","text":"Namiji kuwa bai kamata ya rufe kansa ba,11.4-7 Ko kuwa 4 Duk namijin da ya yi addu’a ko annabci da dogon gashin kai, ya rena kansa. 5 Duk macen da ta yi addu’a ko annabci ba tare da ta rufe gashin kanta ba kuwa ta rena kanta, ta yi kama da ɗaya a cikin “matan da aka yi wa aski.” 6 In mace ba ta da abin rufuwa, sai tă kasance mai aski kwal a kanta, amma da yake abin kunya ne mace tă yanke ko tă aske kanta, ya kamata tă sa yă yi girma kuma. 7 Bai kamata namiji yă kasance da dogon gashin kai ba da yake shi kamannin Allah ne, da kuma darajar Allah, amma mace dai, darajar namiji ne."},{"book":"1 Korintiyawa","chapter":"11","verse":"8","text":"Gama namiji bai fito daga mace ba, sai dai mace ce ta fito daga namiji."},{"book":"1 Korintiyawa","chapter":"11","verse":"9","text":"Ba a kuma halicci namiji don mace ba, sai dai mace don namiji."},{"book":"1 Korintiyawa","chapter":"11","verse":"10","text":"Don haka, saboda wannan, da kuma saboda mala’iku, dole mace ta ɗaura wani abu a kanta."},{"book":"1 Korintiyawa","chapter":"11","verse":"11","text":"Duk da haka a cikin Ubangiji, mace ba a rabe take da namiji ba, namiji kuma ba a rabe yake da mace ba."},{"book":"1 Korintiyawa","chapter":"11","verse":"12","text":"Kamar yadda mace ta fito daga namiji, haka kuma aka haifi namiji ta wurin mace. Sai dai kowane abu daga Allah yake."},{"book":"1 Korintiyawa","chapter":"11","verse":"13","text":"Ku kanku duba mana. Ya yi kyau mace tă yi addu’a ga Allah da kanta a buɗe?"},{"book":"1 Korintiyawa","chapter":"11","verse":"14","text":"Kai, yadda halitta take ma, ai, ta koya muku cewa in namiji yana da dogon gashi, abin kunya ne a gare shi,"},{"book":"1 Korintiyawa","chapter":"11","verse":"15","text":"amma in mace tana da dogon gashi, ai, daraja ce a gare ta. Gama an ba ta dogon gashi saboda rufe kanta ne."},{"book":"1 Korintiyawa","chapter":"11","verse":"16","text":"In akwai mai gardama da wannan, to, mu dai ba mu da wata al’ada, haka ma ikkilisiyoyin Allah."},{"book":"1 Korintiyawa","chapter":"11","verse":"17","text":"Game da umarnan nan dai, ban yaba muku ba, domin taruwarku ba ta kirki ba ce, ɓarna ce."},{"book":"1 Korintiyawa","chapter":"11","verse":"18","text":"Da farko dai, na ji cewa sa’ad da kuka taru a matsayin ikkilisiya, akwai tsattsaguwa a tsakaninku, har na fara yarda da zancen."},{"book":"1 Korintiyawa","chapter":"11","verse":"19","text":"Ba shakka dole a sami bambanci a tsakaninku don a nuna wa Allah ya amince da shi a cikinku."},{"book":"1 Korintiyawa","chapter":"11","verse":"20","text":"Sa’ad da kuka taru, ba Cimar Ubangiji kuke ci ba,"},{"book":"1 Korintiyawa","chapter":"11","verse":"21","text":"gama yayinda kuke ci, kowa yakan ci gaba ba tare da jiran wani ba. Wani yă zauna da yunwa, wani kuma yă bugu."},{"book":"1 Korintiyawa","chapter":"11","verse":"22","text":"Kai, ba ku da gidajen da za ku ci ku sha ne? Ko dai kun rena ikkilisiyar Allah ne, kuna kuma wulaƙanta waɗanda ba su da kome? Me zan ce muku? In yabe ku ne game da wannan? A’a, ko kaɗan!"},{"book":"1 Korintiyawa","chapter":"11","verse":"23","text":"Gama abin da na karɓa daga wurin Ubangiji shi ne nake ba ku. Ubangiji Yesu, a daren da aka bashe shi, ya ɗauki burodi,"},{"book":"1 Korintiyawa","chapter":"11","verse":"24","text":"bayan ya yi godiya, sai ya kakkarya ya ce, “Wannan jikina ne, wanda yake dominku, ku yi wannan don tunawa da ni.”"},{"book":"1 Korintiyawa","chapter":"11","verse":"25","text":"Haka kuma bayan cimar, ya ɗauki kwaf, yana cewa, “Wannan kwaf ne sabon alkawari a jinina; ku yi wannan, a duk sa’ad da kuke sha, don tunawa da ni.”"},{"book":"1 Korintiyawa","chapter":"11","verse":"26","text":"Gama a duk sa’ad da kuke cin wannan burodi, kuke kuma sha daga wannan kwaf, kuna shelar mutuwar Ubangiji ne har yă dawo."},{"book":"1 Korintiyawa","chapter":"11","verse":"27","text":"Saboda haka, duk wanda ya ci burodin ko ya sha daga kwaf na Ubangiji da rashin cancanta, ya yi laifin wulaƙanta jiki da jinin Ubangiji ke nan."},{"book":"1 Korintiyawa","chapter":"11","verse":"28","text":"Dole kowa yă bincike kansa kafin yă ci burodin yă kuma sha daga kwaf ɗin."},{"book":"1 Korintiyawa","chapter":"11","verse":"29","text":"Gama duk wanda ya ci ya kuma sha ba tare da fahimtar jikin Ubangiji ba, ya ci ya kuma sha wa kansa hukunci ne."},{"book":"1 Korintiyawa","chapter":"11","verse":"30","text":"Shi ya sa da yawa a cikinku ba su da ƙarfi, suna kuma da rashin lafiya, waɗansunku kuma sun riga sun yi barci."},{"book":"1 Korintiyawa","chapter":"11","verse":"31","text":"Amma in da za mu auna kanmu sosai, da ba za mu shiga irin hukuncin nan ba."},{"book":"1 Korintiyawa","chapter":"11","verse":"32","text":"Duk da haka sa’ad da Ubangiji ya hukunta mu, ana yin mana horo ne don kada a ƙarshe a hallaka mu tare da duniya."},{"book":"1 Korintiyawa","chapter":"11","verse":"33","text":"Saboda haka ’yan’uwana, sa’ad da kuka taru don ci, ku jira juna."},{"book":"1 Korintiyawa","chapter":"11","verse":"34","text":"In wani yana jin yunwa, sai yă ci abinci a gida, saboda in kuka taru kada yă jawo hukunci."}]}