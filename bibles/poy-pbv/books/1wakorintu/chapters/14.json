{"data":[{"book":"1 Wakorintu","chapter":"14","verse":"1","text":"Mgangamali kuwera na mafiliru. Ntambu iraayi mgangamali kupata mafupu gamonga ga shirohu, kupita vyoseri mpati mafupu ga kutunga ujumbi wa Mlungu."},{"book":"1 Wakorintu","chapter":"14","verse":"2","text":"Yakatakula luga zyazimanika ndiri, katakula ndiri na wantu kumbiti kankutakula na Mlungu, toziya kwahera muntu yakamwerewa yomberi. Yomberi kankutakula vitwatira vyavilififiti kwa makakala ga Rohu."},{"book":"1 Wakorintu","chapter":"14","verse":"3","text":"Kumbiti yakawera na lifupu lya kutunga ujumbi wa Mlungu, katakulaga na wantu kwajili ya kuwatanga na kunemeriziwa na kuwapanana moyu."},{"book":"1 Wakorintu","chapter":"14","verse":"4","text":"Yakatakula luga zyazimanika ndiri kalinyawa mweni. Kumbiti yakawera na lifupu lya kutunga ujumbi wa Mlungu, kankushitanga shipinga sha wantu yawamjimira Yesu."},{"book":"1 Wakorintu","chapter":"14","verse":"5","text":"Su nfira mwawoseri mwenga mtakuli kwa luga zyazimanika ndiri kumbiti menfiri muweri na lifupu lya kutunga ujumbi wa Mlungu. Toziya muntu yakatunga ujumbi wa Mlungu, ndo mkulu nentu kuliku ulii yakawera na lifupu lya kutakula luga zyazimanika ndiri, payiwera ndiri hera handa kwana muntu yakagatakulira galii gagatakulitwi, su shipinga sha wantu woseri yawajimira Yesu wapati kutangwa."},{"book":"1 Wakorintu","chapter":"14","verse":"6","text":"Su walongu wayangu, handa panizaku kwa mwenga na kutakula na mwenga kwa luga zyazimanika ndiri hampati mota gaa? Hapeni mpati mota yoseri, kumbiti hampati mota panuwagambira magubutulwa ga Mlungu ama kwa kuvimana ama ujumbi wa Mlungu ama mafundu gamu."},{"book":"1 Wakorintu","chapter":"14","verse":"7","text":"Ndo ntambu yayiwera kwa vyombu vyahera ukomu vyavilaviya liziwu gambira firimbi ama malimba. Muntu kaweza hashi kulumana lwimbu lyaguvinwa handa vyombu avi vilaviya ndiri liziwu weri pavigombwa?"},{"book":"1 Wakorintu","chapter":"14","verse":"8","text":"Ngoma ya ngondu payigombwa pota na kuwera na ntambu yakuwi, hashi gaa hakalituli kala kwa ngondu?"},{"book":"1 Wakorintu","chapter":"14","verse":"9","text":"Ntambu iraayi na mwenga, handa shamtakula shimanikana ndiri, hashi, gaa hakawezi kuvimana vyamtakula? Su mwenga mulifana gambira wantu yawatakula na lyega."},{"book":"1 Wakorintu","chapter":"14","verse":"10","text":"Kwana luga za ntambu yingi yingi pasipanu na kwahera ata yimu yayimanika ndiri."},{"book":"1 Wakorintu","chapter":"14","verse":"11","text":"Kumbiti panuvimana ndiri luga yakatakula muntu, walii yawatakula luga ayi hawaweri wahenga kwa neni na neni hanweri muhenga kwamwenga."},{"book":"1 Wakorintu","chapter":"14","verse":"12","text":"Ntambu iraa ayi na mwenga mfira kupata mafupu ga Rohu, su mtendi ntambu yamuweza kuwera na mafupu ga kushitanga Shipinga sha wantu yawamjimira Yesu."},{"book":"1 Wakorintu","chapter":"14","verse":"13","text":"Su yakatakula kwa luga zyazimanika ndiri, kamluwi Mlungu kawezi kuwagubutulira wantu shilii shashitakulitwi."},{"book":"1 Wakorintu","chapter":"14","verse":"14","text":"Toziya panumluwa Mlungu kwa luga zyazimanika ndiri, rohu yangu ndo yayimluwa Mlungu, kumbiti mahala gangu gapanu ndiri."},{"book":"1 Wakorintu","chapter":"14","verse":"15","text":"Su ntendi hashi? Hanumluwi Mlungu kwa rohu yangu, hanumluwi Mlungu kwa mahala gangu viraa na hanimbi kwa rohu yangu, hanimbi kwa mahala gangu viraa."},{"book":"1 Wakorintu","chapter":"14","verse":"16","text":"Pagumjuma Mlungu kwa rohu yaku hera, hakawezi hashi muntu gwa ntambu iraayi kulonga, “Yina hangu”, Mukulonga mayagashii Mlungu handa pakavimana ndiri shagutakula?"},{"book":"1 Wakorintu","chapter":"14","verse":"17","text":"Guweza kulonga hweri mayagashii Mlungu, kumbiti kwa wantu wamonga hapeni iwatangi."},{"book":"1 Wakorintu","chapter":"14","verse":"18","text":"Nonga mayagashii Mlungu kuwera neni ntakula kwa luga zyazimanika ndiri nentu kuliku mwawoseri mwenga."},{"book":"1 Wakorintu","chapter":"14","verse":"19","text":"Kumbiti mushipinga sha wantu yawamjimira Yesu nfira nentu kutakula visoweru vyamuhanu vyavimanikana su nuwafundi wamonga, kuliku kutakula visoweru vivuwa vya luga zyazimanika ndiri."},{"book":"1 Wakorintu","chapter":"14","verse":"20","text":"Walongu wangu, namulihola gambira wana mumaholu ganeni. Mwenga muweri gambira wanonu muvidoda, kumbiti pamulihola muweri gambira wantu yawakula."},{"book":"1 Wakorintu","chapter":"14","verse":"21","text":"Mumalembu Mananagala galembwa, “Mtuwa kalonga,"},{"book":"1 Wakorintu","chapter":"14","verse":"22","text":"Su mafupu ga kutakula luga zyazimanika ndiri gawera lilangaliru kwa wantu walii yawajimira ndiri na kumbiti ndiri kwa walii yawajimira. Kumbiti kutakula ujumbi yakapananitwi na Mlungu na kwa walii ndiri yawajimira, kumbiti kwa wantu yawajimira."},{"book":"1 Wakorintu","chapter":"14","verse":"23","text":"Su wantu woseri wa Mlungu pawaliwona pamuhera na woseri pawanja kutakula kwa luga zyazimanika ndiri na wantu walii yawamana ndiri ama wantu walii yawajimira ndiri pawiza kulikolerana na mwenga, hashi womberi hapeni watakuli kuwera mwenga muwera na lukwali?"},{"book":"1 Wakorintu","chapter":"14","verse":"24","text":"Kumbiti kila muntu pakatakula ujumbi yakapananitwi na Mlungu na muntu yakamana ndiri ama muntu yakajimira ndiri pakingira, goseri gakagapikanira hagamlanguziyi udoda wakuwi mweni na hakatozwi na galii gakagapikanira."},{"book":"1 Wakorintu","chapter":"14","verse":"25","text":"Bada za moyu gwakuwi hazigubutulwi na yomberi hakasuntami makukama na kumguwira Mlungu pakatakula, “Nakaka Mlungu kapamuhera na mwenga!”"},{"book":"1 Wakorintu","chapter":"14","verse":"26","text":"Walongu wayangu, vinu tutakuli hashi? Pamuliwona pamuhera kumguwira Mlungu, muntu yumu kayimbi lwimbu na yumonga kafunda na muntu gwingi kaweri na ugubutula kalawa kwa Mlungu na yumonga katenderi lifupu lyakuwi lya kutakula kwa luga zyazimanika ndiri na yumonga kagatakuliri galii gagatakulitwi. Goseri aga gatendeki kwa kushitanga Shikundi sha wantu yawamjimira Yesu."},{"book":"1 Wakorintu","chapter":"14","verse":"27","text":"Handa pakawera muntu kana lifupu lya kutakula kwa luga zyazimanika ndiri, su wafiruwa kutakula wantu wawili ama watatu, yumu pa yumonga, uganu paweri na muntu gwingi kagatakuliri galii gagatakulitwi."},{"book":"1 Wakorintu","chapter":"14","verse":"28","text":"Handa kwahera muntu yakaweza kugatakulira galii gagatakulitwi mushipinga sha wantu yawamjimira yesu, su ulii yakatakula kwa luga zyazimanika ndiri kanyamali na kalitakuliri mweni na Mlungu."},{"book":"1 Wakorintu","chapter":"14","verse":"29","text":"Wantu wawili ama watatu yawapananitwi ujumbi wa Mlungu wautakuli na wamonga wagaloliloli weri galii gagatakulitwi na womberi."},{"book":"1 Wakorintu","chapter":"14","verse":"30","text":"Kumbiti muntu yumu pakatakula na muntu gwingi kapata ugubutula kulawa kwa Mlungu, su ulii yakatakula kanyamali."},{"book":"1 Wakorintu","chapter":"14","verse":"31","text":"Mwawoseri mwenga muweza kupananwa ujumbi wa Mlungu muutakuli, yumu pa yumonga, su kila muntu hakalifundi na kupananwa moyu."},{"book":"1 Wakorintu","chapter":"14","verse":"32","text":"Lifupu lya kuwubwera ujumbi wa Mlungu lifiriziwa likolwimlima na ayu yakawera na lifupu ali,"},{"book":"1 Wakorintu","chapter":"14","verse":"33","text":"toziya Mlungu ndo Mlungu ndiri gwa ndewu, kumbiti kawera Mlungu gwa makolaniziwu na ponga."},{"book":"1 Wakorintu","chapter":"14","verse":"34","text":"wadala wanyamalili mushipinga sha wantu yawamjimira Yesu. Womberi wafiruwa ndiri kutakula ama kulonguziya handa Malagaliru ga Wayawudi ntambu yagalonga."},{"book":"1 Wakorintu","chapter":"14","verse":"35","text":"Handa womberi pawafira kuvimana visoweru vilii, wawakosiyi wapalu wawu ukaya. Toziya hayiweri soni kwa mdala kutakula mumkutanu wa mushipinga sha wantu yawamjimira Yesu."},{"book":"1 Wakorintu","chapter":"14","verse":"36","text":"Hashi, mwankulihola shisoweru sha Mlungu shilawa kwa mwenga ama shiwayizira mwenga gweka yenu hera?"},{"book":"1 Wakorintu","chapter":"14","verse":"37","text":"Handa muntu yoseri kalihola kuwera yomberi kawera na lifupu lya kuwutakula ujumbi wa Mlungu ama kawera na lifupu lya Rohu, su kavimani kuwera aga ganuwalembelera mwenga ndo Lilagaliru lya Mtuwa."},{"book":"1 Wakorintu","chapter":"14","verse":"38","text":"Kumbiti muntu yakagapikanira ndiri aga, su nakasherwa muntu ayu."},{"book":"1 Wakorintu","chapter":"14","verse":"39","text":"Su hangu walongu wayangu, mfiruwa kuwera na lifupu lya kutunga ujumbi wa Mlungu, kumbiti namuwalewelera wantu kutakula kwa luga zyazimanika ndiri."},{"book":"1 Wakorintu","chapter":"14","verse":"40","text":"Kumbiti goseri gatendeki kwa ligoya na kwa ntambu iherepa."}]}