{"data":[{"book":"Galatákhoz","chapter":"3","verse":"1","text":"Ó, balgatag galaták, kicsoda igézett meg titeket, hogy ne engedelmeskedjetek az igazságnak, kiknek szemei előtt a Jézus Krisztus úgy íratott le, mintha tiköztetek feszítették volna meg?"},{"book":"Galatákhoz","chapter":"3","verse":"2","text":"Csak azt akarom megtudni tőletek: a törvény cselekedeteiből kaptátok-e a Lelket avagy a hit hallásából?"},{"book":"Galatákhoz","chapter":"3","verse":"3","text":"Ennyire esztelenek vagytok? Amit Lélekben kezdtetek el, most testben fejeznétek be?"},{"book":"Galatákhoz","chapter":"3","verse":"4","text":"Annyit szenvedtetek hiába? – ha ugyan hiába."},{"book":"Galatákhoz","chapter":"3","verse":"5","text":"Azért, aki a Lelket szolgáltatja néktek, és hatalmas dolgokat művel bennetek, a törvény cselekedeteiből vagy a hit hallásából cselekszi-e?"},{"book":"Galatákhoz","chapter":"3","verse":"6","text":"Miképpen Ábrahám hitt az Istennek, és tulajdoníttatott neki igazságul."},{"book":"Galatákhoz","chapter":"3","verse":"7","text":"Értsétek meg tehát, hogy akik hitből vannak, azok az Ábrahám fiai."},{"book":"Galatákhoz","chapter":"3","verse":"8","text":"Előre látva pedig az Írás, hogy Isten hitből fogja megigazítani a pogányokat, eleve hirdette Ábrahámnak, hogy „Tebenned fog megáldatni minden nép“."},{"book":"Galatákhoz","chapter":"3","verse":"9","text":"Ekként a hitből valók áldatnak meg a hívő Ábrahámmal."},{"book":"Galatákhoz","chapter":"3","verse":"10","text":"Mert akik törvény cselekedeteiből vannak, átok alatt vannak, minthogy meg van írva: „Átkozott minden, aki meg nem marad mindazokban, amik megírattak a törvény könyvében, hogy azokat cselekedje“."},{"book":"Galatákhoz","chapter":"3","verse":"11","text":"Hogy pedig a törvény által senki sem igazul meg Isten előtt, nyilvánvaló, mert az igaz ember hitből él."},{"book":"Galatákhoz","chapter":"3","verse":"12","text":"A törvény pedig nincs hitből, hanem amely ember cselekszi azokat, élni fog azok által."},{"book":"Galatákhoz","chapter":"3","verse":"13","text":"Krisztus váltott meg minket a törvény átkától, átokká lett érettünk, mert meg van írva: „Átkozott minden, aki fán függ“:"},{"book":"Galatákhoz","chapter":"3","verse":"14","text":"azért, hogy az Ábrahám áldása Krisztus Jézusban legyen a pogányokon, és a Lélek ígéretét elnyerjük hit által."},{"book":"Galatákhoz","chapter":"3","verse":"15","text":"Atyámfiai! Ember szerint szólok. Lám, az embernek megerősített testamentumát senki erőtlenné nem teszi, sem ahhoz hozzá nem ad."},{"book":"Galatákhoz","chapter":"3","verse":"16","text":"Az ígéretek pedig Ábrahámnak adattak és az ő magvának. Nem mondja: És a magvaknak, mint sokról, hanem mint egyről. És a te magodnak, aki a Krisztus."},{"book":"Galatákhoz","chapter":"3","verse":"17","text":"Ezt mondom pedig, hogy a kötést, melyet Isten először megerősített a Krisztusra nézve, a négyszázharminc esztendő múltán keletkezett törvény nem teszi erőtlenné, hogy megsemmisítse az ígéretet."},{"book":"Galatákhoz","chapter":"3","verse":"18","text":"Mert ha törvényből van az örökség, akkor többé nem ígéretből. Ábrahámnak pedig ígéret által ajándékozta azt az Isten."},{"book":"Galatákhoz","chapter":"3","verse":"19","text":"Micsoda tehát a törvény? A bűnök miatt adatott, amíg eljön a Mag, akinek tétetett az ígéret, rendeltetve angyalok által, közbenjáró kezében."},{"book":"Galatákhoz","chapter":"3","verse":"20","text":"A közbenjáró pedig nem egyé, Isten ellenben egy."},{"book":"Galatákhoz","chapter":"3","verse":"21","text":"A törvény tehát az Isten ígéretei ellen van-e? Távol legyen! Mert ha olyan törvény adatott volna, amely képes megeleveníteni, valóban a törvényből volna az igazság."},{"book":"Galatákhoz","chapter":"3","verse":"22","text":"De az Írás mindent bűn alá rekesztett, hogy az ígéret Jézus Krisztusban való hitből adassék a hívőknek."},{"book":"Galatákhoz","chapter":"3","verse":"23","text":"Mielőtt pedig eljött a hit, törvény alatt őriztettünk, egybezárva az eljövendő hit kinyilatkoztatásáig."},{"book":"Galatákhoz","chapter":"3","verse":"24","text":"Így a törvény Krisztusra vezérlő mesterünkké lett, hogy hitből igazuljunk meg."},{"book":"Galatákhoz","chapter":"3","verse":"25","text":"De minekutána eljött a hit, nem vagyunk többé a vezérlő mester alatt."},{"book":"Galatákhoz","chapter":"3","verse":"26","text":"Mert mindnyájan Isten fiai vagytok a Krisztus Jézusban való hit által."},{"book":"Galatákhoz","chapter":"3","verse":"27","text":"Mert akik Krisztusba keresztelkedtetek meg, Krisztust öltöztétek fel."},{"book":"Galatákhoz","chapter":"3","verse":"28","text":"Nincs zsidó, sem görög; nincs szolga, sem szabad; nincs férfi, sem nő; mert ti mindnyájan egyek vagytok a Krisztus Jézusban."},{"book":"Galatákhoz","chapter":"3","verse":"29","text":"Ha pedig Krisztuséi vagytok, tehát az Ábrahám magva vagytok, és ígéret szerint örökösök."}]}