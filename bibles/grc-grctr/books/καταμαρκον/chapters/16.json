{"data":[{"book":"ΚΑΤΑ ΜΑΡΚΟΝ","chapter":"16","verse":"1","text":"Καὶ διαγενομένου τοῦ σαββάτου, Μαρία ἡ Μαγδαληνὴ καὶ Μαρία ἡ τοῦ Ἰακώβου καὶ Σαλώμη ἠγόρασαν ἀρώματα, ἵνα ἐλθοῦσαι ἀλείψωσιν αὐτόν."},{"book":"ΚΑΤΑ ΜΑΡΚΟΝ","chapter":"16","verse":"2","text":"Καὶ λίαν πρωῒ τῆς μιᾶς σαββάτων ἔρχονται ἐπὶ τὸ μνημεῖον, ἀνατείλαντος τοῦ ἡλίου."},{"book":"ΚΑΤΑ ΜΑΡΚΟΝ","chapter":"16","verse":"3","text":"Καὶ ἔλεγον πρὸς ἑαυτάς, Τίς ἀποκυλίσει ἡμῖν τὸν λίθον ἐκ τῆς θύρας τοῦ μνημείου;"},{"book":"ΚΑΤΑ ΜΑΡΚΟΝ","chapter":"16","verse":"4","text":"Καὶ ἀναβλέψασαι θεωροῦσιν ὅτι ἀποκεκύλισται ὁ λίθος· ἦν γὰρ μέγας σφόδρα."},{"book":"ΚΑΤΑ ΜΑΡΚΟΝ","chapter":"16","verse":"5","text":"Καὶ εἰσελθοῦσαι εἰς τὸ μνημεῖον, εἶδον νεανίσκον καθήμενον ἐν τοῖς δεξιοῖς, περιβεβλημένον στολὴν λευκήν· καὶ ἐξεθαμβήθησαν."},{"book":"ΚΑΤΑ ΜΑΡΚΟΝ","chapter":"16","verse":"6","text":"Ὁ δὲ λέγει αὐταῖς, Μὴ ἐκθαμβεῖσθε· Ἰησοῦν ζητεῖτε τὸν Ναζαρηνὸν τὸν ἐσταυρωμένον· ἠγέρθη, οὐκ ἔστιν ὧδε· ἴδε, ὁ τόπος ὅπου ἔθηκαν αὐτόν."},{"book":"ΚΑΤΑ ΜΑΡΚΟΝ","chapter":"16","verse":"7","text":"Ἀλλ᾿ ὑπάγετε, εἴπατε τοῖς μαθηταῖς αὐτοῦ καὶ τῷ Πέτρῳ ὅτι Προάγει ὑμᾶς εἰς τὴν Γαλιλαίαν· ἐκεῖ αὐτὸν ὄψεσθε, καθὼς εἶπεν ὑμῖν."},{"book":"ΚΑΤΑ ΜΑΡΚΟΝ","chapter":"16","verse":"8","text":"Καὶ ἐξελθοῦσαι ταχὺ ἔφυγον ἀπὸ τοῦ μνημείου· εἶχε δὲ αὐτὰς τρόμος καὶ ἔκστασις· καὶ οὐδενὶ οὐδὲν εἶπον, ἐφοβοῦντο γάρ."},{"book":"ΚΑΤΑ ΜΑΡΚΟΝ","chapter":"16","verse":"9","text":"Ἀναστὰς δὲ πρωῒ πρώτῃ σαββάτου ἐφάνη πρῶτον Μαρίᾳ τῇ Μαγδαληνῇ, ἀφ᾿ ἧς ἐκβεβλήκει ἑπτὰ δαιμόνια."},{"book":"ΚΑΤΑ ΜΑΡΚΟΝ","chapter":"16","verse":"10","text":"Ἐκείνη πορευθεῖσα ἀπήγγειλε τοῖς μετ᾿ αὐτοῦ γενομένοις, πενθοῦσι καὶ κλαίουσι."},{"book":"ΚΑΤΑ ΜΑΡΚΟΝ","chapter":"16","verse":"11","text":"Κἀκεῖνοι ἀκούσαντες ὅτι ζῇ καὶ ἐθεάθη ὑπ᾿ αὐτῆς ἠπίστησαν."},{"book":"ΚΑΤΑ ΜΑΡΚΟΝ","chapter":"16","verse":"12","text":"Μετὰ δὲ ταῦτα δυσὶν ἐξ αὐτῶν περιπατοῦσιν ἐφανερώθη ἐν ἑτέρᾳ μορφῇ, πορευομένοις εἰς ἀγρόν."},{"book":"ΚΑΤΑ ΜΑΡΚΟΝ","chapter":"16","verse":"13","text":"Κἀκεῖνοι ἀπελθόντες ἀπήγγειλαν τοῖς λοιποῖς· οὐδὲ ἐκείνοις ἐπίστευσαν."},{"book":"ΚΑΤΑ ΜΑΡΚΟΝ","chapter":"16","verse":"14","text":"Ὕστερον ἀνακειμένοις αὐτοῖς τοῖς ἕνδεκα ἐφανερώθη, καὶ ὠνείδισε τὴν ἀπιστίαν αὐτῶν καὶ σκληροκαρδίαν, ὅτι τοῖς θεασαμένοις αὐτὸν ἐγηγερμένον οὐκ ἐπίστευσαν."},{"book":"ΚΑΤΑ ΜΑΡΚΟΝ","chapter":"16","verse":"15","text":"Καὶ εἶπεν αὐτοῖς, Πορευθέντες εἰς τὸν κόσμον ἅπαντα, κηρύξατε τὸ εὐαγγέλιον πάσῃ τῇ κτίσει."},{"book":"ΚΑΤΑ ΜΑΡΚΟΝ","chapter":"16","verse":"16","text":"Ὁ πιστεύσας καὶ βαπτισθεὶς σωθήσεται· ὁ δὲ ἀπιστήσας κατακριθήσεται."},{"book":"ΚΑΤΑ ΜΑΡΚΟΝ","chapter":"16","verse":"17","text":"Σημεῖα δὲ τοῖς πιστεύσασι ταῦτα παρακολουθήσει· ἐν τῷ ὀνόματί μου δαιμόνια ἐκβαλοῦσι· γλώσσαις λαλήσουσι καιναῖς·"},{"book":"ΚΑΤΑ ΜΑΡΚΟΝ","chapter":"16","verse":"18","text":"ὄφεις ἀροῦσι· κἂν θανάσιμόν τι πίωσιν, οὐ μὴ αὐτοὺς βλάψει· ἐπὶ ἀρρώστους χεῖρας ἐπιθήσουσι, καὶ καλῶς ἕξουσιν."},{"book":"ΚΑΤΑ ΜΑΡΚΟΝ","chapter":"16","verse":"19","text":"Ὁ μὲν οὖν Κύριος, μετὰ τὸ λαλῆσαι αὐτοῖς, ἀνελήφθη εἰς τὸν οὐρανόν, καὶ ἐκάθισεν ἐκ δεξιῶν τοῦ Θεοῦ."},{"book":"ΚΑΤΑ ΜΑΡΚΟΝ","chapter":"16","verse":"20","text":"Ἐκεῖνοι δὲ ἐξελθόντες ἐκήρυξαν πανταχοῦ, τοῦ Κυρίου συνεργοῦντος, καὶ τὸν λόγον βεβαιοῦντος διὰ τῶν ἐπακολουθούντων 16.20 σημείων. ¦ σημείων. Ἀμήν. Sc. St.σημείων."}]}