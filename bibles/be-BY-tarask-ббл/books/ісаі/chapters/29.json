{"data":[{"book":"ІСАІ","chapter":"29","verse":"1","text":"Гора Арыілу, Арыілу, гораду, у якім жыў Давід! прыкладзеце год да года; няхай колюць ахвяры."},{"book":"ІСАІ","chapter":"29","verse":"2","text":"Але навяду ўціск на Арыіл, і будзе плач і бедаваньне; і ён будзе ў Мяне, як Арыіл."},{"book":"ІСАІ","chapter":"29","verse":"3","text":"Я стану аблогай вакол цябе і абстаўлю цябе вартаю назіральнаю, і ўзьвяду супроць цябе ўмацаваньні."},{"book":"ІСАІ","chapter":"29","verse":"4","text":"І будзеш прыніжаны, зь зямлі гаварыцьмеш і глухая будзе мова твая з-пад пылу, і голас твой будзе, як голас духа з нутробы, а мова твая будзе, як шэпт."},{"book":"ІСАІ","chapter":"29","verse":"5","text":"Мноства ворагаў тваіх будзе, як дробны пыл, і безьліч тыранаў, як разьвеяная мякіна; і гэта станецца раптоўна, у адно імгненьне."},{"book":"ІСАІ","chapter":"29","verse":"6","text":"Гасподзь Саваоф адведае цябе громам і землятрусам, і моцным голасам, бураю і віхураю, і полымем ўсёпажыральнага агню."},{"book":"ІСАІ","chapter":"29","verse":"7","text":"І як сон, як начное сьненьне будзе мноства ўсіх народаў, што ваююць супроць Арыіла, і ўсіх, што выступаюць супроць яго і ўмацаваньняў ягоных і абложнікаў яго."},{"book":"ІСАІ","chapter":"29","verse":"8","text":"І як галоднаму сьніцца, быццам ён есьць, але прачынаецца, і душа ў яго пустая; і як сасьмягламу сьніцца, быццам ён п'е, а прачнецца, і вось ён утохлы, і душа ў яго прагне: тое самае будзе і мноству народаў, якія ваююць супроць гары Сіёна."},{"book":"ІСАІ","chapter":"29","verse":"9","text":"Зьдзіўляйцеся і дзіву давайцеся; яны асьляпілі іншых, і самі асьлеплі; яны п'яныя, але не ад віна, - хістаюцца, але не ад сікеры;"},{"book":"ІСАІ","chapter":"29","verse":"10","text":"бо навёў на вас Гасподзь дух засынаньня, і зьмежыў вочы вашыя, прарокі, і затлуміў галовы вашыя, празарліўцы."},{"book":"ІСАІ","chapter":"29","verse":"11","text":"І любое прароцтва для вас тое самае, што слова ў зяпячатанай кнізе, якую падаюць таму, хто ўмее чытаць кнігу, і кажуць: «прачытай яе»; і той адказвае: «не магу, бо яна пад пячаткай»."},{"book":"ІСАІ","chapter":"29","verse":"12","text":"І падаюць кнігу таму, хто чытаць ня ўмее, і кажуць: «прачытай яе»; і той адказвае: «я ня ўмею чытаць»."},{"book":"ІСАІ","chapter":"29","verse":"13","text":"І сказаў Гасподзь: як што людзі гэтыя шануюць Мяне вуснамі сваімі, і языком сваім шануюць Мяне, а сэрца іхняе далёка адлягае ад Мяне, і багавейнасьць іх перад Мною ёсьць вывучэньне запаведзяў чалавечых;"},{"book":"ІСАІ","chapter":"29","verse":"14","text":"дык вось Я буду нязвыкла рабіць з гэтым народам, дзівосна і дзіўна, так што мудрасьць мудрацоў яго згіне, і розуму ў разумных яго не застанецца."},{"book":"ІСАІ","chapter":"29","verse":"15","text":"Гора тым, якія схаваюцца ў глыбіню, каб намысел свой утоіць ад Госпада, якія дзеюць дзеі свае ў змроку і кажуць: хто ўбачыць нас? і хто пазнае нас?"},{"book":"ІСАІ","chapter":"29","verse":"16","text":"Якое безгалоўе! Хіба можна цаніць ганчара, як гліну? Ці скажа выраб пра вырабшчыка свайго: «ня ён зрабіў мяне?» і ці скажа твор пра мастака свайго: «ён не разумее?»"},{"book":"ІСАІ","chapter":"29","verse":"17","text":"Яшчэ крыху, зусім крыху, і ці не ператворыцца Ліван у сад, а сад ці ня будуць цаніць як лес?"},{"book":"ІСАІ","chapter":"29","verse":"18","text":"І ў той дзень глухія пачуюць словы кнігі, і ўбачаць зь цемры і змроку вочы ў сьляпых."},{"book":"ІСАІ","chapter":"29","verse":"19","text":"І спрагненыя яшчэ больш будуць радавацца ў Госпадзе, і бедныя людзі цешыцца будуць за Сьвятога Ізраіля;"},{"book":"ІСАІ","chapter":"29","verse":"20","text":"бо ня будзе больш крыўдзіцеля, і агуднік зьнікне, і будуць вынішчаны ўсе паборцы няпраўды,"},{"book":"ІСАІ","chapter":"29","verse":"21","text":"якія блытаюць чалавека ў словах, і на таго, хто патрабуе суду каля брамы, ставяць сеткі, і адціраюць таго, чыя праўда."},{"book":"ІСАІ","chapter":"29","verse":"22","text":"Пасьля так кажа пра дом Якава Гасподзь, Які адкупіў Абрагама: тады Якаў ня будзе ў сораме, і твар у яго больш не зьбялее,"},{"book":"ІСАІ","chapter":"29","verse":"23","text":"бо, калі ўбачыць у сябе дзяцей сваіх, дзею рук Маіх, дык яны сьвята будуць шанаваць імя Маё і сьвята шанаваць Сьвятога Якаўлевага і багавейна стаяць перад Богам Ізраілевым."},{"book":"ІСАІ","chapter":"29","verse":"24","text":"Тады духаблукальнікі ўведаюць мудрасьць, і непакорлівыя навучацца паслушэнства."}]}