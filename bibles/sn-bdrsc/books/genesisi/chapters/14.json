{"data":[{"book":"Genesisi","chapter":"14","verse":"1","text":"Panguva iyoyo Amuraferi mambo weShinari, Arioki mambo weErasa, Kedhoraomeri mambo weEramu naTidhari mambo weGoyimi"},{"book":"Genesisi","chapter":"14","verse":"2","text":"vakaenda kundorwa naBhera mambo weSodhomu, Bhirisha mambo weGomora, Shinabhi mambo weAdhima, Shemebheri mambo weZebhoimi, uye namambo weBhera (ndiro Zoari)."},{"book":"Genesisi","chapter":"14","verse":"3","text":"Madzimambo ose aya akabatana pakurwa muMupata weSidhimi (ndiro Gungwa roMunyu)."},{"book":"Genesisi","chapter":"14","verse":"4","text":"Vakanga vari varanda vaKedhoraomeri kwamakore gumi namaviri, asi vakamumukira mugore regumi namatatu."},{"book":"Genesisi","chapter":"14","verse":"5","text":"Mugore regumi namana, Kedhoraomeri namadzimambo ainzwanana naye vakabuda vakandokunda vaRefaiti muAshiteroti Kanaimi, ivo vaZuzi muHamu, vaEmi muShavhe Kiriataimi"},{"book":"Genesisi","chapter":"14","verse":"6","text":"navaHori munyika yezvikomo yeSeiri, kusvikira kuEri Parani pedyo negwenga."},{"book":"Genesisi","chapter":"14","verse":"7","text":"Ipapo vakadzokera vakaenda kuEni Mishipati (ndiro Kadheshi), uye vakakunda nyika yose yavaAmareki, pamwe chete navaAmori vakanga vachigara muHazazoni Tamari."},{"book":"Genesisi","chapter":"14","verse":"8","text":"Ipapo mambo weSodhomu, mambo weGomora, mambo weAdhima, mambo weZebhoimi namambo weBhera (ndiro, Saori) vakabuda vakamira panzvimbo yavo yehondo muMupata weSidhimi"},{"book":"Genesisi","chapter":"14","verse":"9","text":"kuti varwe naKedhoraomeri mambo weEramu, Tidhari mambo weGoyimi, Amuraferi mambo weShinari naArioki mambo weErasa, madzimambo mana achirwa namadzimambo mashanu."},{"book":"Genesisi","chapter":"14","verse":"10","text":"Zvino mupata weSidhimi wakanga uzere namakomba etara, uye madzimambo eSodhomu neGomora paakatiza, vamwe varume vakawira maari uye vakasara vakatizira kuzvikomo."},{"book":"Genesisi","chapter":"14","verse":"11","text":"Madzimambo mana aya akatora pfuma yose yeSodhomu neGomora nezvokudya zvavo zvose vakaenda."},{"book":"Genesisi","chapter":"14","verse":"12","text":"Vakatorawo Roti mwanakomana womununʼuna waAbhurama nepfuma yake, sezvo akanga achigara muSodhomu."},{"book":"Genesisi","chapter":"14","verse":"13","text":"Mumwe akapunyuka akauya akasvikoudza Abhurama muHebheru. Zvino Abhurama akanga achigara pedyo nemiti mikuru yaMamure muAmori, mununʼuna waEshikori naAneri, avo vose vainzwanana naAbhurama."},{"book":"Genesisi","chapter":"14","verse":"14","text":"Abhurama akati anzwa kuti hama yake yakanga yatapwa, akadana varume vakanga vadzidziswa kurwa mazana matatu negumi navasere vakaberekerwa mumba make vakavatevera kusvikira paDhani."},{"book":"Genesisi","chapter":"14","verse":"15","text":"Abhurama akapatsanura vanhu vake panguva dzousiku kuti vandovarwisa, uye vakavakunda, vakavatevera kusvikira paHobhabhi, kumusoro kweDhamasiko."},{"book":"Genesisi","chapter":"14","verse":"16","text":"Akadzosa zvinhu zvose uye akadzosawo hama yake Roti nepfuma yake, pamwe chete navakadzi navamwe vanhu."},{"book":"Genesisi","chapter":"14","verse":"17","text":"Shure kwokudzoka kwaAbhurama akunda Kedhoraomeri namadzimambo akanga abatana naye, mambo weSodhomu akabuda kuti azosangana naye muMupata weShavhe (ndiwo Mupata waMambo)."},{"book":"Genesisi","chapter":"14","verse":"18","text":"Ipapo Merikizedheki mambo weSaremu akamuvigira chingwa newaini. Akanga ari muprista waMwari Wokumusoro-soro,"},{"book":"Genesisi","chapter":"14","verse":"19","text":"uye akaropafadza Abhurama, achiti,"},{"book":"Genesisi","chapter":"14","verse":"20","text":"Uye Mwari Wokumusoro-soro ngaakudzwe,"},{"book":"Genesisi","chapter":"14","verse":"21","text":"Mambo weSodhomu akati kuna Abhurama, “Ndipe vanhu uzvichengetere hako pfuma.”"},{"book":"Genesisi","chapter":"14","verse":"22","text":"Asi Abhurama akati kuna mambo weSodhomu, “Ndakasimudzira ruoko rwangu kuna Jehovha, Mwari Wokumusoro-soro, Musiki wedenga napasi, uye ndakaita mhiko"},{"book":"Genesisi","chapter":"14","verse":"23","text":"kuti handizogamuchiri chinhu chako, kunyange rushinda kana rukanda rweshangu, kuti urege kuzoti, ‘Ndakapfumisa Abhurama.’"},{"book":"Genesisi","chapter":"14","verse":"24","text":"Handina chinhu chandinogamuchira kunze kwezvakadyiwa navanhu vangu uye mugove wavanhu vakaenda neni, Aneri, Shikori naMamure. Ngavatore mugove wavo ivavo.”"}]}