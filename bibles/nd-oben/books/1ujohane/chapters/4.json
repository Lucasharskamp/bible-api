{"data":[{"book":"1 UJohane","chapter":"4","verse":"1","text":"Bazalwane abathandekayo, lingaze labakholwa omoya bonke, kodwa bahloleni omoya ukuba libone bangabe bevela kuNkulunkulu na ngoba abaphrofethi bamanga abanengi sebekhona emhlabeni."},{"book":"1 UJohane","chapter":"4","verse":"2","text":"Lingamazi kanje uMoya kaNkulunkulu: Umoya wonke ovumayo ukuthi uJesu Khristu weza esenyameni uvela kuNkulunkulu,"},{"book":"1 UJohane","chapter":"4","verse":"3","text":"kodwa wonke umoya ongamvumiyo uJesu kawuveli kuNkulunkulu. Lowo ngumoya womphikuKhristu, elezwa ukuthi uyeza njalo osukhona khathesi emhlabeni."},{"book":"1 UJohane","chapter":"4","verse":"4","text":"Lina, bantwana abathandekayo, lingabakaNkulunkulu njalo selibanqobile ngoba lowo okini mkhulu kulalowo osemhlabeni."},{"book":"1 UJohane","chapter":"4","verse":"5","text":"Bona bangabasemhlabeni, ngakho bakhuluma ngokwengqondo yasemhlabeni njalo umhlaba uyabalalela."},{"book":"1 UJohane","chapter":"4","verse":"6","text":"Thina singabakaNkulunkulu njalo lowo omaziyo uNkulunkulu uyasilalela, kodwa lowo ongasuye kaNkulunkulu kasilaleli. Simbona ngalokhu uMoya weqiniso lomoya wamanga."},{"book":"1 UJohane","chapter":"4","verse":"7","text":"Bangane abathandekayo kasithandaneni, ngoba uthando luvela kuNkulunkulu. Umuntu wonke othandayo uzelwe ngoNkulunkulu njalo uyamazi uNkulunkulu."},{"book":"1 UJohane","chapter":"4","verse":"8","text":"Lowo ongathandiyo kamazi uNkulunkulu, ngoba uNkulunkulu uluthando."},{"book":"1 UJohane","chapter":"4","verse":"9","text":"UNkulunkulu walubonakalisa kanje uthando lwakhe kithi: Wathumela emhlabeni iNdodana yakhe eyiyo yodwa ukuba siphile ngayo."},{"book":"1 UJohane","chapter":"4","verse":"10","text":"Lolu luthando: kungayisikuthi sasimthanda uNkulunkulu kodwa ukuthi yena wasithanda wathumela iNdodana yakhe njengomhlatshelo wenhlawulo yezono zethu."},{"book":"1 UJohane","chapter":"4","verse":"11","text":"Bangane abathandekayo, njengoba uNkulunkulu wasithanda kangaka, lathi kumele sithandane."},{"book":"1 UJohane","chapter":"4","verse":"12","text":"Kakho owake wabona uNkulunkulu; kodwa nxa sithandana, uNkulunkulu uhlala kithi lothando lwakhe luyapheleliswa kithi."},{"book":"1 UJohane","chapter":"4","verse":"13","text":"Sikwazi ngalokhu ukuthi sihlala kuye laye uhlala kithi ngoba usinike okukaMoya wakhe."},{"book":"1 UJohane","chapter":"4","verse":"14","text":"Sibonile njalo siyafakaza ukuthi uBaba uyithumele iNdodana yakhe ukuba ibe nguMsindisi womhlaba."},{"book":"1 UJohane","chapter":"4","verse":"15","text":"Nxa umuntu evuma ukuthi uJesu uyiNdodana kaNkulunkulu, uNkulunkulu uhlala kuye laye kuNkulunkulu."},{"book":"1 UJohane","chapter":"4","verse":"16","text":"Ngakho siyazi njalo sithembe uthando uNkulunkulu alalo kithi."},{"book":"1 UJohane","chapter":"4","verse":"17","text":"Uthando luyapheleliswa kithi ukuze sibe lesibindi ngosuku lokwahlulelwa, ngoba kulumhlaba lathi sinjengaye."},{"book":"1 UJohane","chapter":"4","verse":"18","text":"Ethandweni akulakwesaba. Uthando olupheleleyo luyaxotsha ukwesaba, ngoba ukwesaba kukhumbuza isijeziso. Umuntu owesabayo kapheleliswa ethandweni."},{"book":"1 UJohane","chapter":"4","verse":"19","text":"Siyathanda ngoba yena wasithanda kuqala."},{"book":"1 UJohane","chapter":"4","verse":"20","text":"Nxa umuntu esithi, “Mina ngiyamthanda uNkulunkulu,” kodwa ezonda umfowabo, ulamanga. Ngoba umuntu ongamthandiyo umfowabo ambonayo, angeke amthande uNkulunkulu angakaze ambone."},{"book":"1 UJohane","chapter":"4","verse":"21","text":"Njalo wasinika umlayo lo: Lowo othanda uNkulunkulu kumele athande lomfowabo."}]}