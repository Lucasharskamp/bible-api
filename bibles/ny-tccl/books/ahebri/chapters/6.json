{"data":[{"book":"Ahebri","chapter":"6","verse":"1","text":"Tsono tiyeni tisangoyima pa maphunziro oyambirira enieni a Khristu koma tipitirire kuti mukule msinkhu. Tisaphunzitsenso zinthu zomwe zili ngati maziko, monga za kutembenuka mtima kusiya ntchito zosapindulitsa pa moyo wosatha, za kukhulupirira Mulungu,"},{"book":"Ahebri","chapter":"6","verse":"2","text":"za maubatizo, za kusanjika manja, za kuuka kwa akufa ndi za chiweruzo chotsiriza."},{"book":"Ahebri","chapter":"6","verse":"3","text":"Ndipo Mulungu akalola, tidzaterodi."},{"book":"Ahebri","chapter":"6","verse":"4","text":"Nʼkosatheka kuwabwezanso anthu amene nthawi ina anawunikiridwa. Iwowa analawapo mphatso yochokera kumwamba, nʼkulandira nawo Mzimu Woyera."},{"book":"Ahebri","chapter":"6","verse":"5","text":"Analawa kukoma kwa mawu a Mulungu ndi mphamvu za nthawi ikubwera."},{"book":"Ahebri","chapter":"6","verse":"6","text":"Popeza anabwerera mʼmbuyo, nʼkosatheka kuti atembenukenso mtima chifukwa akupachikanso Mwana wa Mulungu ndi kumunyozetsa poyera."},{"book":"Ahebri","chapter":"6","verse":"7","text":"Nthaka yolandira mvula kawirikawiri nʼkubala mbewu zopindulitsa oyilima, Mulungu amayidalitsa."},{"book":"Ahebri","chapter":"6","verse":"8","text":"Koma nthaka yobereka minga ndi nthula ndi yopanda phindu ndipo ili pafupi kutembereredwa. Matsiriziro ake idzatenthedwa mʼmoto."},{"book":"Ahebri","chapter":"6","verse":"9","text":"Okondedwa anga, ngakhale tikuyankhula zimenezi, ife tikudziwa kuti muli nazo zinthu zabwino zomwe zimabwera pamodzi ndi chipulumutso."},{"book":"Ahebri","chapter":"6","verse":"10","text":"Mulungu ndi wolungama, sangayiwale ntchito zanu ndi chikondi chanu chimene munamuonetsa pothandiza anthu ake monga mmene mukuchitirabe tsopano."},{"book":"Ahebri","chapter":"6","verse":"11","text":"Ife tikufuna kuti aliyense wa inu aonetse changu chomwechi mpaka kumapeto, kuti zichitikedi zomwe mukuyembekezera."},{"book":"Ahebri","chapter":"6","verse":"12","text":"Ife sitikufuna kuti inu mukhale aulesi, koma mutsatire anthu amene, pokhulupirira ndi kupirira, akulandira zimene zinalonjezedwa."},{"book":"Ahebri","chapter":"6","verse":"13","text":"Pamene Mulungu ankamulonjeza Abrahamu, popeza panalibe wamkulu womuposa, amene akanamutchula ndikulumbira mwa Iye, analumbira mwa Iye yekha kuti,"},{"book":"Ahebri","chapter":"6","verse":"14","text":"“Ine ndidzakudalitsa ndithu, ndipo ndidzakupatsa zidzukulu zambiri.”"},{"book":"Ahebri","chapter":"6","verse":"15","text":"Ndipo Abrahamu atayembekezera mofatsa, analandira zimene anamulonjezazo."},{"book":"Ahebri","chapter":"6","verse":"16","text":"Anthu amalumbira mʼdzina la wina amene akuwaposa, ndipo lumbiro lotere limatsimikizira zomwe zayankhulidwa ndi kuthetsa mikangano yonse."},{"book":"Ahebri","chapter":"6","verse":"17","text":"Momwemonso Mulungu pofuna kutsimikizira anthu amene adzalandire lonjezo, kuti Iye sangasinthe maganizo, anatsimikiza lonjezo lakelo ndi lumbiro."},{"book":"Ahebri","chapter":"6","verse":"18","text":"Mulungu anachita zinthu ziwiri, lonjezo ndi lumbiro, zimene sizingathe kusintha ndipo Mulungu sangathe kunama. Choncho Mulungu akutilimbikitsa mtima ife amene tinathawira kwa Iye kuti tichigwiritsitse chiyembekezo chimene tinalandira."},{"book":"Ahebri","chapter":"6","verse":"19","text":"Chiyembekezo chimenechi tili nacho ngati nangula wa moyo wathu. Nʼchokhazikika ndi chosagwedezeka ndipo chimalowa mʼkatikati mwa malo opatulika, kuseri kwa chinsalu chotchinga."},{"book":"Ahebri","chapter":"6","verse":"20","text":"Yesu anatitsogolera kupita kumeneko, nalowako mʼmalo mwathu. Iye anasanduka Mkulu wa ansembe onse wamuyaya, monga mwa dongosolo la unsembe wa Melikizedeki."}]}