{"data":[{"book":"1 Kroniku-2 Kroniku","chapter":"24","verse":"1","text":"Hagi Aroni mofavreramina, pristi eri'zama erihogura amana huno refko hu'ne. Hagi Aroni'a Nadapuma, Abihuma, Eleazarima Itamarima huno kasezmante'ne."},{"book":"1 Kroniku-2 Kroniku","chapter":"24","verse":"2","text":"Hianagi Nadapu'ene Abihukea ne' mofavrea onte'neke, neznafa Aroni'a ofrinegeka ko zanagra frikeno, Eleazari'ene Itamarike pristi eri'zana zanagrake eri'na'e."},{"book":"1 Kroniku-2 Kroniku","chapter":"24","verse":"3","text":"Hagi Eleazari nagapinti ne' Zadoki'ene Itamari nagapinti ne' Abimelekike Devitina aza hakeno, Aroni nagara refko huno eri'zana zami'ne."},{"book":"1 Kroniku-2 Kroniku","chapter":"24","verse":"4","text":"Hagi Eleazari naga'mo'za refko hu'za 16ni'a kevufi omeri atru emeri atru hu'ne'za anampina rama'a kva vahe manizageno, Itamari naga'mo'za 8'a kevufi omeri atru emeri atru hu'za mani'nazafina osi'a kva vahe mani'naze."},{"book":"1 Kroniku-2 Kroniku","chapter":"24","verse":"5","text":"Hagi satu zokago re'za magoke avamente eri'zana refko hu'za zami'naze. Na'ankure zamagra Eleazeri naga'ene Itamari naga'enenkino Anumzamo'a mono nompi ruotge eri'za erigahaze huno huzmante'ne."},{"book":"1 Kroniku-2 Kroniku","chapter":"24","verse":"6","text":"Hagi avonkre eri'zama eneria Livae ne' Netaneli nemofo Semaia kini ne'mofo avonkre eri'za vahera mani'negeno, pristi ne' Zadoku'ma Abiatar nemofo Ahimeleki Livae naga'ma pristi eri'zama eneriza naga'mofo zamavuga Eliezarine Itamali nagamokizmi zamagia maka kreno erifatgo hu'ne."},{"book":"1 Kroniku-2 Kroniku","chapter":"24","verse":"7","text":"Hagi ese'ma reza kaza satu zokagomo'a Jehoiaribi nagate takauregeno anante'ma reza kaza satu zokagomo'a Jedaia nagate takaure'ne."},{"book":"1 Kroniku-2 Kroniku","chapter":"24","verse":"8","text":"Hagi namba 3 satu zokagomo'a Harimi nagate takauregeno, namba 4 satu zokagomo'a Seorimi nagate takaure'ne."},{"book":"1 Kroniku-2 Kroniku","chapter":"24","verse":"9","text":"Hagi namba 5 satu zokago'ma re'za kazana Malkia nagate takauregeno, namba 6 satu zokago'ma re'za kazana Mizamini nagate takaure'ne."},{"book":"1 Kroniku-2 Kroniku","chapter":"24","verse":"10","text":"Hagi namba 7ni satu zokagoma re'za kazana Hakosi nagate takauregeno, namba 8ti satu zokagoma re'za kazana Abiza nagate takaure'ne."},{"book":"1 Kroniku-2 Kroniku","chapter":"24","verse":"11","text":"Hagi namba 9ni satu zokagoma re'za kazana Jesua nagate takauregeno, namba 10ni satu zokagoma re'za kazana Sekania nagate takaure'ne."},{"book":"1 Kroniku-2 Kroniku","chapter":"24","verse":"12","text":"Hagi namba 11ni satu zokagoma reza kazana Eliasipi nagate takauregeno, namba 12fu satu zokagoma re'za kazana, Jakimu nagate takaure'ne."},{"book":"1 Kroniku-2 Kroniku","chapter":"24","verse":"13","text":"Hagi namba 13ni satu zokagoma re'za kazana, Hupa nagate takauregeno, namba 14ni satu zokagoma re'za kazana Jesebeapu nagate takaure'ne."},{"book":"1 Kroniku-2 Kroniku","chapter":"24","verse":"14","text":"Hagi namba 15ni satu zokagoma re'za kazana Bilga nagate takauregeno, namba 16ni satu zokagoma re'za kazana Imeri nagate takaure'ne."},{"book":"1 Kroniku-2 Kroniku","chapter":"24","verse":"15","text":"Hagi namba 17ni satu zokagoma re'za kazana Heziri nagate takauregeno, namba 18ni satu zokagoma re'za kazana Hapisesi nagate takaure'ne."},{"book":"1 Kroniku-2 Kroniku","chapter":"24","verse":"16","text":"Hagi namba 19ni satu zokagoma re'za kazana Petahaia nagate takauregeno, namba 20ti satu zokagoma re'za kazana Jehezkeli nagate takaure'ne."},{"book":"1 Kroniku-2 Kroniku","chapter":"24","verse":"17","text":"Hagi namba 21ni satu zokagoma re'za kazana Jakini nagate takauregeno, namba 22 satu zokagoma re'za kazana Gamuli nagate takaure'ne."},{"book":"1 Kroniku-2 Kroniku","chapter":"24","verse":"18","text":"Hagi namba 23 satu zokagoma re'za kazana Delaia nagate takauregeno, namba 24 satu zokagoma re'za kazana Ma'azia nagate takaure'ne."},{"book":"1 Kroniku-2 Kroniku","chapter":"24","verse":"19","text":"Hagi Ra Anumzamofo nompima eri'zama erinaku'ma hanazana amama refkoma huzmantere avariri'za eri'zana emeriterema hanazana, Israeli vahe Ra Anumzamo'ma nezamageho Aronima asami'nea kante ante'za Ra Anumzamofo mono nompina eri'zana erigahaze."},{"book":"1 Kroniku-2 Kroniku","chapter":"24","verse":"20","text":"Hagi mago'a Livae nagapima naga nofizamirema ugota hu'naza vahe'mokizmi zamagia ama'ne, Amrami nagapina Subaeli kva manigeno, Subaeli nagapina Jedeia kva mani'ne."},{"book":"1 Kroniku-2 Kroniku","chapter":"24","verse":"21","text":"Hagi Rehabia nagapina Isia kva mani'ne."},{"book":"1 Kroniku-2 Kroniku","chapter":"24","verse":"22","text":"Hagi Isia nagapina Selomoti kva manigeno, Johati'a Selomoti nagapi kva mani'ne."},{"book":"1 Kroniku-2 Kroniku","chapter":"24","verse":"23","text":"Hagi Hebroni ne' mofavreramimpina ese mofavrea Jeriaki, namba 2 mofavrea Amariaki, namba 3 mofavrea Jahasieliki, namba 4 mofavrea Jekameamu'e."},{"book":"1 Kroniku-2 Kroniku","chapter":"24","verse":"24","text":"Hagi Uzieli nagapina Maika ugota huno kva manigeno, Maika nagapina Samiri ugota huno kva mani'ne."},{"book":"1 Kroniku-2 Kroniku","chapter":"24","verse":"25","text":"Hagi Maika negna Isia'a mago'a mofavreramina zamante'neankino, Isiana ese mofavre'a Zekaraia mani'neno, agri nagapina kva mani'ne."},{"book":"1 Kroniku-2 Kroniku","chapter":"24","verse":"26","text":"Hagi Merari mofavrerarena Malike, Musikegine zanagra Merari nagapina kva mani'na'e. Hagi Jazia mofavreramimpina ese mofavrea Benokino, agra Jazia nagapina kva mani'ne."},{"book":"1 Kroniku-2 Kroniku","chapter":"24","verse":"27","text":"Hagi Merari nemofo Jazia'ma kasezmante'nea vahera, Benoma, Sohamuma, Zakurima, Ibrima huno kasezmante'ne."},{"book":"1 Kroniku-2 Kroniku","chapter":"24","verse":"28","text":"Hagi Mahali'a Eleazari kasentegeno, Eleazari'a ne' mofavrea kaseozmante'ne."},{"book":"1 Kroniku-2 Kroniku","chapter":"24","verse":"29","text":"Hagi Kisi nemofo'a Jeramelikino, Kisi nagapina agra kvazmia mani'ne."},{"book":"1 Kroniku-2 Kroniku","chapter":"24","verse":"30","text":"Hagi Musi ne'mofavre'mokizimi zamagi'a Mali'ma, Ederi'ma Jerimoti'e. E'i ana maka kva vahetmina mago mago Livae naga nofite huhampritere hu'za azage'za zamagia krente'naze."},{"book":"1 Kroniku-2 Kroniku","chapter":"24","verse":"31","text":"Hagi kini ne' Devitine, Zadokine, Ahimelekine, mago mago nagamofo kva vahetamine, pristi vahetamine, Livae vahetamimofo zamavuga, Aroni naga'ma hu'nazaza hu'za agi me'neo agi omane vahero anankanteke ante'za satu zokago re'za nege'za, mago mago eri'zana zamitere hu'naze."}]}