{"data":[{"book":"1. Korintským","chapter":"15","verse":"1","text":"Rád bych vám, bratři, připomněl, že i dnes hlásám totéž radostné poselství jako na začátku, jak jste je i vy přijali a na něm založili svou víru."},{"book":"1. Korintským","chapter":"15","verse":"2","text":"V něm je vaše záchrana, pokud se ho pevně držíte v té podobě, jak jsem vám je předal. Stojí-li vaše víra na něčem jiném, není víc než pouhou iluzí."},{"book":"1. Korintským","chapter":"15","verse":"3","text":"Učil jsem vás tomu, k čemu jsem byl sám přiveden: že Kristus zemřel za naše viny,"},{"book":"1. Korintským","chapter":"15","verse":"4","text":"byl pohřben, ale třetí den vstal z mrtvých, jak to vše Bůh už dávno předtím nechal zapsat do starých Písem."},{"book":"1. Korintským","chapter":"15","verse":"5","text":"Pak se ukázal Petrovi, potom všem zbývajícím dvanácti."},{"book":"1. Korintským","chapter":"15","verse":"6","text":"Později ho vidělo přes pět set svědků společně; někteří z nich už nežijí, ale většina dosud ano."},{"book":"1. Korintským","chapter":"15","verse":"7","text":"Pak ho uviděl Jakub a ostatní apoštolové"},{"book":"1. Korintským","chapter":"15","verse":"8","text":"a docela nakonec se ukázal i mně, ač jsem toho nejméně hoden."},{"book":"1. Korintským","chapter":"15","verse":"9","text":"Vždyť mezi všemi apoštoly jsem já ten poslední, a to je pro mne ještě přílišná čest po tom, jak jsem pronásledoval církev."},{"book":"1. Korintským","chapter":"15","verse":"10","text":"Bůh se však nade mnou slitoval a jen z jeho milosti jsem to, co jsem. A nebylo to nadarmo: vykonal jsem mnohem víc práce než všichni ostatní. Ale co to říkám – ne já, nýbrž Bůh, jehož jsem byl nástrojem."},{"book":"1. Korintským","chapter":"15","verse":"11","text":"Ostatně ať už jsem to já nebo někdo jiný, všichni hlásáme totéž poselství, které jste již přijali i vy."},{"book":"1. Korintským","chapter":"15","verse":"12","text":"Jestliže však věříte, že Kristus vstal z mrtvých, jak potom mohou někteří z vás tvrdit, že mrtví už nikdy neožijí?"},{"book":"1. Korintským","chapter":"15","verse":"13","text":"Kdyby měli pravdu, pak by i Kristus musel dosud ležet v hrobě."},{"book":"1. Korintským","chapter":"15","verse":"14","text":"A jestli Kristus zůstal v hrobě, všechno naše mluvení o něm a veškerá vaše důvěra v Boha jsou naprosto zbytečné, bezvýznamné a nesmyslné"},{"book":"1. Korintským","chapter":"15","verse":"15","text":"a všichni my, apoštolové, jsme lháři a podvodníci, když o Kristu prohlašujeme, že vstal z mrtvých."},{"book":"1. Korintským","chapter":"15","verse":"16","text":"Nevěříte-li v možnost vzkříšení, popíráte i zmrtvýchvstání Kristovo."},{"book":"1. Korintským","chapter":"15","verse":"17-18","text":"A jestliže Kristus nevstal z mrtvých, jakou máte naději? Vaše viny zůstaly neodčiněny, stejně jako viny těch, kteří zemřeli před vámi."},{"book":"1. Korintským","chapter":"15","verse":"19","text":"Jestliže jsme na Krista vsadili jen pro časný život, neužijeme ani tolik co ateisté. A pak jsme tedy nejubožejší ze všech lidí!"},{"book":"1. Korintským","chapter":"15","verse":"20","text":"Skutečnost je však taková, že Kristus opravdu vstal, a to je nám zárukou, že ještě další budou po něm následovat."},{"book":"1. Korintským","chapter":"15","verse":"21-22","text":"Na počátku dějin člověk svou neposlušností způsobil, že se lidstvo dostalo pod vládu smrti. Kristus, prototyp nového člověka, tuto vládu smrti zase zlomil. My jsme od svých předků zdědili smrt jako nevyhnutelný úděl; kdo však přijme za svůj Kristův život, bude sdílet jeho úděl i ve vzkříšení z mrtvých."},{"book":"1. Korintským","chapter":"15","verse":"23","text":"Všechno má svůj pořádek: nejdříve vstal Kristus, při jeho druhém příchodu pak přijdou na řadu ti, kteří k němu patří."},{"book":"1. Korintským","chapter":"15","verse":"24-26","text":"Kristův boj o vítězství nad silami zla a smrti zatím stále ještě pokračuje; smrt sice už prohrála, ale ještě není docela zničena. Až Kristus zlomí moc všech svých nepřátel a své království odevzdá Bohu Otci, dějiny se uzavřou."},{"book":"1. Korintským","chapter":"15","verse":"27","text":"Bůh totiž svěřil Kristu veškerou moc nad celým vesmírem – samozřejmě s výjimkou sebe sama."},{"book":"1. Korintským","chapter":"15","verse":"28","text":"Až tedy Kristus zvítězí nad posledním odpůrcem, tehdy přijde ke svému Otci a složí mu všechnu svou moc k nohám, takže nakonec bude svrchovaným vládcem zase sám Bůh."},{"book":"1. Korintským","chapter":"15","verse":"29","text":"Ale ještě zpět ke vzkříšení: Jak zdůvodníte, že někteří z vás v Korintu podstupují zkoušky a utrpení pro svoji víru? Jaký to má smysl, jestliže nebude vzkříšení z mrtvých?"},{"book":"1. Korintským","chapter":"15","verse":"30","text":"A proč my stále riskujeme svůj život a denně se díváme smrti v tvář?"},{"book":"1. Korintským","chapter":"15","verse":"31","text":"Ujišťuji vás při všem, co pro mne znamenáte, že skutečně hledím každý den smrti do tváře."},{"book":"1. Korintským","chapter":"15","verse":"32","text":"K čemu by byl i můj boj na život a na smrt tenkrát v Efezu? Kdyby po smrti nebylo už s čím počítat, mohl bych si to všechno ušetřit a řídit se raději příslovím"},{"book":"1. Korintským","chapter":"15","verse":"33","text":"Takovými názory se však nedejte zmást. Špatná myšlenka je matkou zlého činu."},{"book":"1. Korintským","chapter":"15","verse":"34","text":"Uvažujte tedy střízlivě a nezahrávejte si se zlem. Vždyť je to ostuda – někteří z vás se pokládají za křesťany, a přitom nemají ani ponětí o základních věcech víry."},{"book":"1. Korintským","chapter":"15","verse":"35","text":"Někdo by se ovšem mohl zeptat: „Jak budou ale vzkříšeni ti mrtví? Jaké pak budou mít tělo?“"},{"book":"1. Korintským","chapter":"15","verse":"36","text":"Dětinská otázka! Odpověď roste na tvé vlastní zahrádce. Když semeno zapadne do země, vzejde z něho nová rostlinka – ono samo však tím „zemře“, zanikne."},{"book":"1. Korintským","chapter":"15","verse":"37","text":"Co ze semene vyklíčí, ani zdaleka se mu nepodobá: zasel jsi suché zrnko pšenice nebo něčeho jiného,"},{"book":"1. Korintským","chapter":"15","verse":"38","text":"ale životu skrytému v tom semeni dá Bůh novou, nádhernou podobu, nový tvar, jaký sám určil. Z jednoho semene vyroste to, z jiného ono."},{"book":"1. Korintským","chapter":"15","verse":"39","text":"A zrovna tak, jako jsou různé druhy semen a rostlin, liší se navzájem těla živočichů: člověk, zvíře, ryba, pták – co druh, to jiné tělo."},{"book":"1. Korintským","chapter":"15","verse":"40","text":"A od pozemských bytostí a tvarů liší se zase nebeská tělesa na obloze krásou docela jiného druhu – a dokonce i mezi nimi vidíme rozmanitost:"},{"book":"1. Korintským","chapter":"15","verse":"41","text":"jinak svítí slunce, jinak měsíc a jinak zase hvězdy, a z nich každá má svůj osobitý třpyt."},{"book":"1. Korintským","chapter":"15","verse":"42","text":"Tak nějak si můžeme představovat i vzkříšení z mrtvých. Tělo, které obdržíme při vzkříšení, bude jiné než to naše dosavadní; toto zemře, tamto bude žít věčně."},{"book":"1. Korintským","chapter":"15","verse":"43","text":"To, které se pohřbívá, podléhá rozkladu a budí odpor. To, které vstane, bude se skvít nadzemskou slávou."},{"book":"1. Korintským","chapter":"15","verse":"44","text":"To nynější je slabé, to budoucí bude plné sil. Z umírajícího těla odchází život biologický, přírodní, vzkříšené tělo bude oživeno Duchem Božím. Jako biologický život musí mít svou hmotnou schránku, tak i život duchovní obdrží své tělesné sídlo."},{"book":"1. Korintským","chapter":"15","verse":"45","text":"Mojžíš nás učí, že Adam, první člověk, se stal živou bytostí; Kristus je však víc než to – je duchem života."},{"book":"1. Korintským","chapter":"15","verse":"46","text":"Nejdříve máme tedy lidské, živočišné tělo, teprve později nám Bůh dá nové, „duchovní“ tělo."},{"book":"1. Korintským","chapter":"15","verse":"47-49","text":"Adam byl stvořen pouze z pozemského materiálu, zato Kristus přišel z říše, která převyšuje vše hmotné. Pozemský člověk je téhož druhu, jako byl Adam, vzkříšený bude bytostí podobnou Kristovi."},{"book":"1. Korintským","chapter":"15","verse":"50","text":"Zdůrazňuji vám, milí bratři: naše pozemské tělo z masa a kostí není způsobilé pro Boží říši, protože naše kvality nejsou ani zdaleka takové, aby si zasloužily nesmrtelnost."},{"book":"1. Korintským","chapter":"15","verse":"51","text":"Prozradím vám jedno nádherné tajemství: zemřeme jen někteří, ale všichni obdržíme nové tělo."},{"book":"1. Korintským","chapter":"15","verse":"52","text":"Až z nebe zazní signál posledního soudu, v jediném okamžiku se naše tělo promění."},{"book":"1. Korintským","chapter":"15","verse":"53","text":"Zesnulí křesťané vstanou v novém, nesmrtelném těle a my ostatní, pokud budeme ještě naživu, všichni najednou dostaneme zrovna takové tělo, skvělé a nezničitelné."},{"book":"1. Korintským","chapter":"15","verse":"54","text":"Tak se konečně stane skutečností dávné prorokovo vidění:"},{"book":"1. Korintským","chapter":"15","verse":"55","text":"Kam ses poděla, ó smrti,"},{"book":"1. Korintským","chapter":"15","verse":"56","text":"Náhončím smrti je míněn hřích – a ten má svou sílu ze zákona."},{"book":"1. Korintským","chapter":"15","verse":"57","text":"Bůh nám však prostřednictvím Ježíše Krista umožnil nad obojím zvítězit a za to mu nikdy nemůžeme být dost vděčni."},{"book":"1. Korintským","chapter":"15","verse":"58","text":"Vítězství je naše, bratři, zůstaňte pevní a nenechte se zviklat v usilovné spolupráci na Božím díle. Můžete si být jisti, že nic z toho, co jste vykonali pro Pána, se vaší smrtí neztratí."}]}