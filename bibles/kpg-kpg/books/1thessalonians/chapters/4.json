{"data":[{"book":"1 Thessalonians","chapter":"4","verse":"1","text":"Madau duaahina nei, goodou gu iloo mai madau baahi di mouli dela e haga tenetene ai a God. E donu, deenei di godou mouli e mouli ai, gei dolomeenei gimaadou e tangi adu hagamahi i di ingoo o tadau Dagi go Jesus, bolo goodou gi heia hua beelaa gi tomo aga i lodo di mouli deenei."},{"book":"1 Thessalonians","chapter":"4","verse":"2","text":"Goodou gu iloo nia agoago ala gu hagi adu go gimaadou mai di mogobuna o tadau Dagi go Jesus."},{"book":"1 Thessalonians","chapter":"4","verse":"3","text":"Malaa, deenei di manawa o God adu gi goodou, bolo gi heia goodou gii dabu, gei gi lawa mai gi daha mo di hai be di manu."},{"book":"1 Thessalonians","chapter":"4","verse":"4","text":"Tangada nei mo tangada nei gi iloo ia di noho i baahi dono lodo i tabuaahia mo di hagalaamua."},{"book":"1 Thessalonians","chapter":"4","verse":"5","text":"Hudee hiihai gi di manawa hai be di manu, gadoo be nia daangada ala e noho i lodo di bouli ala e de iloo ginaadou a God."},{"book":"1 Thessalonians","chapter":"4","verse":"6","text":"Malaa, di mee deenei, gi dee hai hala go tangada gi dono duaahina daumaha, be e hagahuaidu nia donu o maa. Gimaadou gu hagi adu nia mee aanei i mua, gei gimaadou gu haga modongoohia adu gi goodou di hai a God dela e hagaduadua digau ala e hai nadau mee hala beenei."},{"book":"1 Thessalonians","chapter":"4","verse":"7","text":"God hagalee ne gahigahi mai gidaadou gi lodo di mouli milimilia, gei ne gahigahi mai gi lodo di mouli dabuaahia."},{"book":"1 Thessalonians","chapter":"4","verse":"8","text":"Maa tangada ga haga balumee nia agoago aanei, la hagalee ne haga balumee tangada, ne haga balumee hua a God dela ne gowadu gi goodou dana Hagataalunga Dabu."},{"book":"1 Thessalonians","chapter":"4","verse":"9","text":"Au hagalee bolo e hai loo gi hihi adu gi goodou di godou hai dela e aloho i godou duaahina hagadonu aalaa, idimaa, God guu lawa dana hagi adu di hai o di hagadau aaloho i godou mehanga."},{"book":"1 Thessalonians","chapter":"4","verse":"10","text":"Goodou guu hai nia mee aanei gi godou duaahina ala i lodo Macedonia hagatau. Malaa, madau duaahina nei, gimaadou e tangi adu bolo gi hagamahi gi haga damana ina aga di aloho deenei."},{"book":"1 Thessalonians","chapter":"4","verse":"11","text":"Goodou hagamahi gi di mouli dela e noho i di aumaalia gii bida madamada humalia i goodou. Gi ngalua gi godou mouli, be di madau hai ne hagi adu i mua."},{"book":"1 Thessalonians","chapter":"4","verse":"12","text":"Goodou ma gaa hai beenei, gei goodou ga hagalaamua go digau ala e de hagadonu, gei goodou ga hagalee gana gi digau ala i golo."},{"book":"1 Thessalonians","chapter":"4","verse":"13","text":"Madau duaahina nei, gimaadou e hiihai bolo goodou gi iloo di tonu di hai o digau mmade, bolo gi de lodo huaidu goodou gadoo be digau ala nadau hagadagadagagee ai."},{"book":"1 Thessalonians","chapter":"4","verse":"14","text":"Gidaadou gu hagadonu bolo Jesus guu made, gu mouli aga, malaa, gidaadou gu hagadonu bolo God ga laha mai dalia a Jesus digau ala guu mmade i lodo nadau hagadonu a Mee."},{"book":"1 Thessalonians","chapter":"4","verse":"15","text":"Malaa, aanei nia agoago a Tagi ala e agoago go gimaadou adu gi goodou bolo gidaadou ala e mouli i di laangi o Tagi ma ga hanimoi ai, gidaadou hagalee bolo gaa hula i mua digau ala guu mmade.4.15 1 Corinthians 15.51-52"},{"book":"1 Thessalonians","chapter":"4","verse":"16","text":"Tagi ga haneia i di langi, gei di lee hagadaba gaa hai, deenei di lee o tangada di langi aamua, mo di lee o di buu a God ga ili, gei digau ala ne mmade i lodo nadau hagadonu a Christ ga mouli aga matagidagi."},{"book":"1 Thessalonians","chapter":"4","verse":"17","text":"Nomuli, gei gidaadou huogodoo ala e mouli i di madagoaa deelaa, ga haga puni gi digaula i lodo nia gololangi e heetugi gi Tagi i lodo di ahiaalangi. Deelaa di hai o tadau noho madalia a Tagi gaa hana hua beelaa."},{"book":"1 Thessalonians","chapter":"4","verse":"18","text":"Malaa, hagadau hagamaaloo aga ina goodou gi nnelekai aanei."}]}