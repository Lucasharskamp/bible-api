{"data":[{"book":"زبور","chapter":"89","verse":"1","text":"ایتان اِزراحی کا حکمت کا گیت۔"},{"book":"زبور","chapter":"89","verse":"2","text":"کیونکہ مَیں بولا، ”تیری شفقت ہمیشہ تک قائم ہے، تُو نے اپنی وفا کی مضبوط بنیاد آسمان پر ہی رکھی ہے۔“"},{"book":"زبور","chapter":"89","verse":"3","text":"تُو نے فرمایا، ”مَیں نے اپنے چنے ہوئے بندے سے عہد باندھا، اپنے خادم داؤد سے قَسم کھا کر وعدہ کیا ہے،"},{"book":"زبور","chapter":"89","verse":"4","text":"’مَیں تیری نسل کو ہمیشہ تک قائم رکھوں گا، تیرا تخت ہمیشہ تک مضبوط رکھوں گا‘۔“ (سِلاہ)"},{"book":"زبور","chapter":"89","verse":"5","text":"اے رب، آسمان تیرے معجزوں کی ستائش کریں گے، مُقدّسین کی جماعت میں ہی تیری وفاداری کی تمجید کریں گے۔"},{"book":"زبور","chapter":"89","verse":"6","text":"کیونکہ بادلوں میں کون رب کی مانند ہے؟ الٰہی ہستیوں میں سے کون رب کی مانند ہے؟"},{"book":"زبور","chapter":"89","verse":"7","text":"جو بھی مُقدّسین کی مجلس میں شامل ہیں وہ اللہ سے خوف کھاتے ہیں۔ جو بھی اُس کے ارد گرد ہوتے ہیں اُن پر اُس کی عظمت اور رُعب چھایا رہتا ہے۔"},{"book":"زبور","chapter":"89","verse":"8","text":"اے رب، اے لشکروں کے خدا، کون تیری مانند ہے؟ اے رب، تُو قوی اور اپنی وفا سے گھرا رہتا ہے۔"},{"book":"زبور","chapter":"89","verse":"9","text":"تُو ٹھاٹھیں مارتے ہوئے سمندر پر حکومت کرتا ہے۔ جب وہ موجزن ہو تو تُو اُسے تھما دیتا ہے۔"},{"book":"زبور","chapter":"89","verse":"10","text":"تُو نے سمندری اژدہے رہب کو کچل دیا، اور وہ مقتول کی مانند بن گیا۔ اپنے قوی بازو سے تُو نے اپنے دشمنوں کو تتر بتر کر دیا۔"},{"book":"زبور","chapter":"89","verse":"11","text":"آسمان و زمین تیرے ہی ہیں۔ دنیا اور جو کچھ اُس میں ہے تُو نے قائم کیا۔"},{"book":"زبور","chapter":"89","verse":"12","text":"تُو نے شمال و جنوب کو خلق کیا۔ تبور اور حرمون تیرے نام کی خوشی میں نعرے لگاتے ہیں۔"},{"book":"زبور","chapter":"89","verse":"13","text":"تیرا بازو قوی اور تیرا ہاتھ طاقت ور ہے۔ تیرا دہنا ہاتھ عظیم کام کرنے کے لئے تیار ہے۔"},{"book":"زبور","chapter":"89","verse":"14","text":"راستی اور انصاف تیرے تخت کی بنیاد ہیں۔ شفقت اور وفا تیرے آگے آگے چلتی ہیں۔"},{"book":"زبور","chapter":"89","verse":"15","text":"مبارک ہے وہ قوم جو تیری خوشی کے نعرے لگا سکے۔ اے رب، وہ تیرے چہرے کے نور میں چلیں گے۔"},{"book":"زبور","chapter":"89","verse":"16","text":"روزانہ وہ تیرے نام کی خوشی منائیں گے اور تیری راستی سے سرفراز ہوں گے۔"},{"book":"زبور","chapter":"89","verse":"17","text":"کیونکہ تُو ہی اُن کی طاقت کی شان ہے، اور تُو اپنے کرم سے ہمیں سرفراز کرے گا۔"},{"book":"زبور","chapter":"89","verse":"18","text":"کیونکہ ہماری ڈھال رب ہی کی ہے، ہمارا بادشاہ اسرائیل کے قدوس ہی کا ہے۔"},{"book":"زبور","chapter":"89","verse":"19","text":"ماضی میں تُو رویا میں اپنے ایمان داروں سے ہم کلام ہوا۔ اُس وقت تُو نے فرمایا، ”مَیں نے ایک سورمے کو طاقت سے نوازا ہے، قوم میں سے ایک کو چن کر سرفراز کیا ہے۔"},{"book":"زبور","chapter":"89","verse":"20","text":"مَیں نے اپنے خادم داؤد کو پا لیا اور اُسے اپنے مُقدّس تیل سے مسح کیا ہے۔"},{"book":"زبور","chapter":"89","verse":"21","text":"میرا ہاتھ اُسے قائم رکھے گا، میرا بازو اُسے تقویت دے گا۔"},{"book":"زبور","chapter":"89","verse":"22","text":"دشمن اُس پر غالب نہیں آئے گا، شریر اُسے خاک میں نہیں ملائیں گے۔"},{"book":"زبور","chapter":"89","verse":"23","text":"اُس کے آگے آگے مَیں اُس کے دشمنوں کو پاش پاش کروں گا۔ جو اُس سے نفرت رکھتے ہیں اُنہیں زمین پر پٹخ دوں گا۔"},{"book":"زبور","chapter":"89","verse":"24","text":"میری وفا اور میری شفقت اُس کے ساتھ رہیں گی، میرے نام سے وہ سرفراز ہو گا۔"},{"book":"زبور","chapter":"89","verse":"25","text":"مَیں اُس کے ہاتھ کو سمندر پر اور اُس کے دہنے ہاتھ کو دریاؤں پر حکومت کرنے دوں گا۔"},{"book":"زبور","chapter":"89","verse":"26","text":"وہ مجھے پکار کر کہے گا، ’تُو میرا باپ، میرا خدا اور میری نجات کی چٹان ہے۔‘"},{"book":"زبور","chapter":"89","verse":"27","text":"مَیں اُسے اپنا پہلوٹھا اور دنیا کا سب سے اعلیٰ بادشاہ بناؤں گا۔"},{"book":"زبور","chapter":"89","verse":"28","text":"مَیں اُسے ہمیشہ تک اپنی شفقت سے نوازتا رہوں گا، میرا اُس کے ساتھ عہد کبھی تمام نہیں ہو گا۔"},{"book":"زبور","chapter":"89","verse":"29","text":"مَیں اُس کی نسل ہمیشہ تک قائم رکھوں گا، جب تک آسمان قائم ہے اُس کا تخت قائم رکھوں گا۔"},{"book":"زبور","chapter":"89","verse":"30","text":"اگر اُس کے بیٹے میری شریعت ترک کر کے میرے احکام پر عمل نہ کریں،"},{"book":"زبور","chapter":"89","verse":"31","text":"اگر وہ میرے فرمانوں کی بےحرمتی کر کے میری ہدایات کے مطابق زندگی نہ گزاریں"},{"book":"زبور","chapter":"89","verse":"32","text":"تو مَیں لاٹھی لے کر اُن کی تادیب کروں گا اور مہلک وباؤں سے اُن کے گناہوں کی سزا دوں گا۔"},{"book":"زبور","chapter":"89","verse":"33","text":"لیکن مَیں اُسے اپنی شفقت سے محروم نہیں کروں گا، اپنی وفا کا انکار نہیں کروں گا۔"},{"book":"زبور","chapter":"89","verse":"34","text":"نہ مَیں اپنے عہد کی بےحرمتی کروں گا، نہ وہ کچھ تبدیل کروں گا جو مَیں نے فرمایا ہے۔"},{"book":"زبور","chapter":"89","verse":"35","text":"مَیں نے ایک بار سدا کے لئے اپنی قدوسیت کی قَسم کھا کر وعدہ کیا ہے، اور مَیں داؤد کو کبھی دھوکا نہیں دوں گا۔"},{"book":"زبور","chapter":"89","verse":"36","text":"اُس کی نسل ابد تک قائم رہے گی، اُس کا تخت آفتاب کی طرح میرے سامنے کھڑا رہے گا۔"},{"book":"زبور","chapter":"89","verse":"37","text":"چاند کی طرح وہ ہمیشہ تک برقرار رہے گا، اور جو گواہ بادلوں میں ہے وہ وفادار ہے۔“ (سِلاہ)"},{"book":"زبور","chapter":"89","verse":"38","text":"لیکن اب تُو نے اپنے مسح کئے ہوئے خادم کو ٹھکرا کر رد کیا، تُو اُس سے غضب ناک ہو گیا ہے۔"},{"book":"زبور","chapter":"89","verse":"39","text":"تُو نے اپنے خادم کا عہد نامنظور کیا اور اُس کا تاج خاک میں ملا کر اُس کی بےحرمتی کی ہے۔"},{"book":"زبور","chapter":"89","verse":"40","text":"تُو نے اُس کی تمام فصیلیں ڈھا کر اُس کے قلعوں کو ملبے کے ڈھیر بنا دیا ہے۔"},{"book":"زبور","chapter":"89","verse":"41","text":"جو بھی وہاں سے گزرے وہ اُسے لُوٹ لیتا ہے۔ وہ اپنے پڑوسیوں کے لئے مذاق کا نشانہ بن گیا ہے۔"},{"book":"زبور","chapter":"89","verse":"42","text":"تُو نے اُس کے مخالفوں کا دہنا ہاتھ سرفراز کیا، اُس کے تمام دشمنوں کو خوش کر دیا ہے۔"},{"book":"زبور","chapter":"89","verse":"43","text":"تُو نے اُس کی تلوار کی تیزی بےاثر کر کے اُسے جنگ میں فتح پانے سے روک دیا ہے۔"},{"book":"زبور","chapter":"89","verse":"44","text":"تُو نے اُس کی شان ختم کر کے اُس کا تخت زمین پر پٹخ دیا ہے۔"},{"book":"زبور","chapter":"89","verse":"45","text":"تُو نے اُس کی جوانی کے دن مختصر کر کے اُسے رُسوائی کی چادر میں لپیٹا ہے۔ (سِلاہ)"},{"book":"زبور","chapter":"89","verse":"46","text":"اے رب، کب تک؟ کیا تُو اپنے آپ کو ہمیشہ تک چھپائے رکھے گا؟ کیا تیرا قہر ابد تک آگ کی طرح بھڑکتا رہے گا؟"},{"book":"زبور","chapter":"89","verse":"47","text":"یاد رہے کہ میری زندگی کتنی مختصر ہے، کہ تُو نے تمام انسان کتنے فانی خلق کئے ہیں۔"},{"book":"زبور","chapter":"89","verse":"48","text":"کون ہے جس کا موت سے واسطہ نہ پڑے، کون ہے جو ہمیشہ زندہ رہے؟ کون اپنی جان کو موت کے قبضے سے بچائے رکھ سکتا ہے؟ (سِلاہ)"},{"book":"زبور","chapter":"89","verse":"49","text":"اے رب، تیری وہ پرانی مہربانیاں کہاں ہیں جن کا وعدہ تُو نے اپنی وفا کی قَسم کھا کر داؤد سے کیا؟"},{"book":"زبور","chapter":"89","verse":"50","text":"اے رب، اپنے خادموں کی خجالت یاد کر۔ میرا سینہ متعدد قوموں کی لعن طعن سے دُکھتا ہے،"},{"book":"زبور","chapter":"89","verse":"51","text":"کیونکہ اے رب، تیرے دشمنوں نے مجھے لعن طعن کی، اُنہوں نے تیرے مسح کئے ہوئے خادم کو ہر قدم پر لعن طعن کی ہے!"},{"book":"زبور","chapter":"89","verse":"52","text":"ابد تک رب کی حمد ہو! آمین، پھر آمین۔"}]}