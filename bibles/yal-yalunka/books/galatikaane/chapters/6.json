{"data":[{"book":"Galati Kaane","chapter":"6","verse":"1","text":"Ngaxakedenne, xa muxuna nde bira hakɛni, ɛ tan naxanye Alaa Nii Sariɲanxini, ɛ xa a matinxin limaniyani. Koni ɛ ɛ yɛtɛ rakɔrɔsi alogo Setana nama ɛ fan natantan."},{"book":"Galati Kaane","chapter":"6","verse":"2","text":"Ɛ ɛ bode goron tongo, nayi ɛ bata Alaa Muxu Sugandixina sariyan nakamali."},{"book":"Galati Kaane","chapter":"6","verse":"3","text":"Xa muxuna nde a miri a ma a a tan se ra koni sese mi a ra, a a yɛtɛ nan tun mayendenma."},{"book":"Galati Kaane","chapter":"6","verse":"4","text":"Muxun birin xa a yɛtɛ kɛwanle rakɔrɔsi. Xa ne fan, a kanba xunna taranma nɛn na nayi, a nama a sa muxu gbɛtɛ ma."},{"book":"Galati Kaane","chapter":"6","verse":"5","text":"Muxun birin xa a yɛtɛ goronna tongo."},{"book":"Galati Kaane","chapter":"6","verse":"6","text":"Naxan xaranma Alaa falan ma, na xa a karamɔxɔ ki a se faɲin birin yi."},{"book":"Galati Kaane","chapter":"6","verse":"7","text":"Ɛ nama ɛ yɛtɛ mayenden bayo Ala mi mayendenɲɛ. Muxun sansiin naxan sifa wolima, a na nan sifa xabama."},{"book":"Galati Kaane","chapter":"6","verse":"8","text":"Nayi, naxan na a fati bɛndɛn wanle kɛ, na halagin sɔtɔma nɛn ne xɔn. Koni, naxan na Alaa Nii Sariɲanxin wanle kɛ, a habadan nii rakisin sɔtɔma nɛn Alaa Nii Sariɲanxin xɔn."},{"book":"Galati Kaane","chapter":"6","verse":"9","text":"Nanara, en nama xadan fe faɲi rabadeni. Amasɔtɔ xa en lu na fari, en na a tɔnɔn sɔtɔma nɛn waxati famani."},{"book":"Galati Kaane","chapter":"6","verse":"10","text":"Nanara, xa a fɛrɛna en xa, en xa fe faɲin liga muxune birin xa, koni katarabi en ngaxakeden dɛnkɛlɛya muxune nan ma."},{"book":"Galati Kaane","chapter":"6","verse":"11","text":"Ɛ mi a to, n sɛbɛli xungbeen naxanye sɛbɛma n yɛtɛ yiin na iki!"},{"book":"Galati Kaane","chapter":"6","verse":"12","text":"Naxanye waxi a xɔn ma, e xa yamaan kɛnɛn fati bɛndɛn kiraan xɔn ma, ne nan katama e xa ɛ karahan a ɛ xa banxulan. E na ligama nɛn alogo yamaan nama e bɛsɛnxɔnya Alaa Muxu Sugandixin faxana fe ra wudin ma."},{"book":"Galati Kaane","chapter":"6","verse":"13","text":"Hali naxanye banxulanxi, e mi sariyan suxuma. Koni, e waxi a xɔn ma nɛn, ɛ xa banxulan alogo e xa e kanba a ɛ fan bata tin banxulanna ma."},{"book":"Galati Kaane","chapter":"6","verse":"14","text":"Koni n tan, n na n kanbama en Marigi Yesu Alaa Muxu Sugandixin faxa wudin nan tun yi. N faxaxi dunuɲa feene yi na wudin nan xɔn, dunuɲa feene fan bata faxa n yi."},{"book":"Galati Kaane","chapter":"6","verse":"15","text":"Xa muxun banxulanxi hanma xa a mi banxulanxi, na mi fe ra, fɔ a xa findi dali nɛnɛn na."},{"book":"Galati Kaane","chapter":"6","verse":"16","text":"Nba, naxan na falani ito suxu, Ala xa bɔɲɛ xunbenla nun kininkininna fi na kanna ma, e nun Ala gbee Isirayila!"},{"book":"Galati Kaane","chapter":"6","verse":"17","text":"Dɔnxɛn na, muxu yo nama n tɔrɔ, amasɔtɔ larun naxanye n fatin ma, ne a yitama a Yesu gbeen nan n na."},{"book":"Galati Kaane","chapter":"6","verse":"18","text":"Nba, ngaxakedenne, en Marigi Yesu Alaa Muxu Sugandixina hinanna xa lu ɛ niini. Amina."}]}