{"data":[{"book":"Job","chapter":"15","verse":"1","text":"Elifaz van Teman nam het woord en sprak:"},{"book":"Job","chapter":"15","verse":"2","text":"Antwoordt een wijze met bluf, En blaast hij zich op met oostenwind;"},{"book":"Job","chapter":"15","verse":"3","text":"Verdedigt hij zich met beuzelpraat En met holle frasen?"},{"book":"Job","chapter":"15","verse":"4","text":"Gij breekt zowaar de godsvrucht af, En verstoort de overpeinzing voor het aanschijn van God."},{"book":"Job","chapter":"15","verse":"5","text":"Daar uw schuldig geweten uw mond onderricht, En gij de taal van bedriegers kiest,"},{"book":"Job","chapter":"15","verse":"6","text":"Is het uw eigen mond, die u vonnist: niet ik, Zijn het uw eigen lippen, die tegen u getuigen."},{"book":"Job","chapter":"15","verse":"7","text":"Zijt gij als eerste der mensen geboren, Nog vóór de heuvelen ter wereld gebracht;"},{"book":"Job","chapter":"15","verse":"8","text":"Luistert ge toe in de raad van God, En hebt ge beslag op de Wijsheid gelegd?"},{"book":"Job","chapter":"15","verse":"9","text":"Wat weet gij, wat wij niet weten, Wat begrijpt gij, wat wij niet verstaan?"},{"book":"Job","chapter":"15","verse":"10","text":"Ook onder ons zijn bejaarden en grijsaards, Ouder van dagen nog dan uw vader!"},{"book":"Job","chapter":"15","verse":"11","text":"Zijn soms voor ú de vertroostingen Gods te gering, Het woord, met zachtheid tot u gesproken?"},{"book":"Job","chapter":"15","verse":"12","text":"Hoe sleept uw hartstocht u mee, En hoe rollen uw ogen:"},{"book":"Job","chapter":"15","verse":"13","text":"Dat ge uw wrevel tegen God durft keren, En zulke woorden aan uw mond laat ontglippen!"},{"book":"Job","chapter":"15","verse":"14","text":"Wat is een mens, dat hij rein zou zijn, Rechtschapen, die uit een vrouw is geboren?"},{"book":"Job","chapter":"15","verse":"15","text":"Zie, zelfs op zijn Heiligen kan Hij niet bouwen, En de hemel is niet rein in zijn oog;"},{"book":"Job","chapter":"15","verse":"16","text":"Hoeveel minder de mens, afschuwelijk, bedorven, Die de ongerechtigheid als water drinkt!"},{"book":"Job","chapter":"15","verse":"17","text":"Ik zal het u tonen, luister naar mij; Wat ik gezien heb, u gaan vertellen."},{"book":"Job","chapter":"15","verse":"18","text":"Het is hetzelfde, wat de wijzen verkonden, En wat hun vaderen hun niet hadden verborgen,"},{"book":"Job","chapter":"15","verse":"19","text":"Aan wie alleen het land was geschonken, En bij wie nog geen vreemde was binnengedrongen"},{"book":"Job","chapter":"15","verse":"20","text":"De goddeloze verkeert heel zijn leven in angst, De tyran al de jaren, die voor hem zijn bedongen;"},{"book":"Job","chapter":"15","verse":"21","text":"Schrikgeluiden treffen zijn oren, In volle vrede stormt de plunderaar op hem af."},{"book":"Job","chapter":"15","verse":"22","text":"Hij hoopt niet eens, aan de duisternis te ontsnappen, En is bestemd voor het zwaard;"},{"book":"Job","chapter":"15","verse":"23","text":"Hij wordt als een aas voor de gieren geworpen, En weet, dat sombere dagen hem wachten."},{"book":"Job","chapter":"15","verse":"24","text":"Benauwdheid en angst grijpt hem aan, Als een koning ten aanval gereed:"},{"book":"Job","chapter":"15","verse":"25","text":"Want hij heeft zijn hand tegen God opgeheven, Den Almachtige durven trotseren;"},{"book":"Job","chapter":"15","verse":"26","text":"Is met trotse nek op Hem afgestormd, Met zijn zwaar beslagen rondas!"},{"book":"Job","chapter":"15","verse":"27","text":"Omdat hij zijn gelaat met vet heeft bedekt, En een vetlaag gelegd op zijn lenden:"},{"book":"Job","chapter":"15","verse":"28","text":"Daarom vestigt hij zich in verwoeste steden, In onbewoonbare huizen, die tot puin zijn vervallen;"},{"book":"Job","chapter":"15","verse":"29","text":"Hij blijft niet rijk, En zijn vermogen houdt geen stand;"},{"book":"Job","chapter":"15","verse":"30","text":"Zijn schaduw breidt zich niet uit op de grond, En hij ontsnapt de duisternis niet; Het vuur zal zijn loten verschroeien, De wind zijn bloesem verwaaien!"},{"book":"Job","chapter":"15","verse":"31","text":"Laat hem niet op zijn gestalte vertrouwen, Hij komt bedrogen uit, ze is enkel schijn."},{"book":"Job","chapter":"15","verse":"32","text":"Zijn ranken verdorren vóór de tijd, En zijn twijgen groenen niet meer;"},{"book":"Job","chapter":"15","verse":"33","text":"Hij is als de wijnstok, die zijn druiven laat vallen, En als de olijf, die zijn bloesem verliest!"},{"book":"Job","chapter":"15","verse":"34","text":"Ja, de bent der goddelozen is onvruchtbaar, En het vuur verteert de tenten der omkoperij;"},{"book":"Job","chapter":"15","verse":"35","text":"Ze gaan zwanger van ellende, en baren onheil, Hun schoot draagt ontgoocheling!"}]}