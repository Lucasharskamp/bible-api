{"data":[{"book":"Mateyi","chapter":"12","verse":"1","text":"Chipindi achi Yesu, akatyangeyi mufitava fya mupunga lijuva lya kupumulila, topi vanachuli vaki vawona njala, vakanda kuketula sasa sha mpunga kunu pavadodola ngokwa shaki."},{"book":"Mateyi","chapter":"12","verse":"2","text":"Mafwalisayu pavawonili nawula, vamuwombela Yesu, “Loli, vanachuli vaku vakugola chindu chikaniwili mumalawu kugola lijuva lya kupumulila!”"},{"book":"Mateyi","chapter":"12","verse":"3","text":"Yesu kavayangula, “Musoma duhu fyagolili Dawudi pamu na vayaki pavaveghi na njala?"},{"book":"Mateyi","chapter":"12","verse":"4","text":"Mweni ayingilili munyumba ya Chapanga kalya mibumunda yivikiwili litambiku lya Chapanga, mweni hata vamonga vala vajumishiwa ha kulya mibumunda yila ila vatambika weka yawu."},{"book":"Mateyi","chapter":"12","verse":"5","text":"Awu musoma duhu muchitabu cha Malawu cha Musa kila lijuva lya kupumulila vatambika vakuvifya Malawu munyumba ya Chapanga, lakini kwahela yaihola kucha vana nongwa?"},{"book":"Mateyi","chapter":"12","verse":"6","text":"Topi, nguvawombela kucha, apa kuna yaveli mkomi pitu nyumba ya Chapanga."},{"book":"Mateyi","chapter":"12","verse":"7","text":"Kucha tungamanyili mana ya filongu afi ‘Ngudayila lusungu litambiku ha.’ Mungavahighili ha vandu vangajila nongwa."},{"book":"Mateyi","chapter":"12","verse":"8","text":"Mana Mwana wa mundu ndi bambu wa lijuva lya kupumulila.”"},{"book":"Mateyi","chapter":"12","verse":"9","text":"Yesu awukili pala kayenda munyumba ya Chapanga."},{"book":"Mateyi","chapter":"12","verse":"10","text":"Kwaveli mundu yumu munaliwoku lipombalili. Topi, vandu vamudasha Yesu, “Finofu kumulowola mundu lijuva lya kupumulila?” Vamudashili nahawu ili vapati pa kumuhighila."},{"book":"Mateyi","chapter":"12","verse":"11","text":"Lakini Yesu kavawombela, “Tudeti mundu kana meni waki kadubukila mumyowu, akotoo kumujabula kwanongwa lijuva lya kupumulila?"},{"book":"Mateyi","chapter":"12","verse":"12","text":"Lakini mundu katauka pitu meni! Topi, tukujumishwa kugola chindu cha nyanyi lijuva lya kupumulila.”"},{"book":"Mateyi","chapter":"12","verse":"13","text":"Pambeli kamuwombela yula mundu, “Hololi liwoku lyaku.”"},{"book":"Mateyi","chapter":"12","verse":"14","text":"Topi, Mafwalisayu vafuma panji vawombana, ndambu davamuwulayi Yesu."},{"book":"Mateyi","chapter":"12","verse":"15","text":"Lakini Yesu pamanyili chindu chila, kawuka pala paghaveyi. Vandu vatangalili vamukovikelili, kavalowola vatami vosi,"},{"book":"Mateyi","chapter":"12","verse":"16","text":"na avalayishili vakotoo kuvawombela vandu filongu fyaki,"},{"book":"Mateyi","chapter":"12","verse":"17","text":"Agolili wula ili fila fyadetili Chapanga kupitila mbuyi wa Chapanga Isaya fivi,"},{"book":"Mateyi","chapter":"12","verse":"18","text":"“Loli ayu ndumindumi wangu yindimushawulili,"},{"book":"Mateyi","chapter":"12","verse":"19","text":"Daghavi na malimbu ng'odu wala kuvika umatu,"},{"book":"Mateyi","chapter":"12","verse":"20","text":"Lutete lufujukili daluketuliwi ha,"},{"book":"Mateyi","chapter":"12","verse":"21","text":"Mweni vandu va milima yosi davamshuvilili.”"},{"book":"Mateyi","chapter":"12","verse":"22","text":"Pambeli vamuyeghela Yesu mundu yumu ngalimesu na yaveli ngadeta kwanongwa aveli na chinyamukela. Yesu kamulowola, kawesha kudeta na kulola."},{"book":"Mateyi","chapter":"12","verse":"23","text":"Lipinga lya vandu lijinga na kudeta, “Pamongapa ayu ndi Mwana wa Dawudi?”"},{"book":"Mateyi","chapter":"12","verse":"24","text":"Lakini Mafwalisayu pavapikanishili afi, vadeta, “Mundu ayu akuvinga finyamkela kwa litawa lya Besibuli mkomi wa finyamkela.”"},{"book":"Mateyi","chapter":"12","verse":"25","text":"Yesu amanyili hoshu shawu, kavawombela, “Wutwa wowosi wuyitapulili lipinga lipinga pawulimbana, wuyikali ha. Na mbwani awu nyumba yoyosi yiitapula fipinga fipinga na kulimbana dayiwi."},{"book":"Mateyi","chapter":"12","verse":"26","text":"Payiva Lijangavandu akumuvinga Lijangavandu monga, akwilimba mweni. Topi, wutwa waki dauwoloki wuliwuli?"},{"book":"Mateyi","chapter":"12","verse":"27","text":"Yumwi mukudeta kucha nguvavinga finyamkela kwa uwesu wa Besibuli, vala vanachuli va yumwi vakuwusha finyamkela kwa uwesu wa ghani? Findu fivagola vanachuli venu fikulangusha nakaka kucha yumwi muyaghamila."},{"book":"Mateyi","chapter":"12","verse":"28","text":"Lakini payiva nguvavinga finyamkela kwa liwovi lya Mfuki wa Chapanga, topi, mumanyi wutwa wa kumbindi kwa Chapanga wufika kala kwa yumwi."},{"book":"Mateyi","chapter":"12","verse":"29","text":"“Kwahela mundu yawesha kwingila munyumba ya mundu muna liwovi na kutola findu, ngajila kumuwopa mundu ayu muna liwovi. Pamuwopili kala ndi daweshi kumupoka findu."},{"book":"Mateyi","chapter":"12","verse":"30","text":"“Yoyosi yangajila kuva mwambu wangu akunimba na yoyosi yangajila kukunganya pamu na nenga akuchachasha."},{"book":"Mateyi","chapter":"12","verse":"31","text":"Nongwa ayi, nguvawombela, vandu davapomiliwi sambi shosi sivagolili na kumduka kwawu kosi, lakini davapomiliwi ha sambi ya kumuduka Mfuki Mng'alili."},{"book":"Mateyi","chapter":"12","verse":"32","text":"Kandi yadeta chilongu cha kumulimba Mwana wa mundu dapomeliwi, lakini yula yadeta chilongu cha kumulimba Mfuki Mng'alili, dapomiliwi ng'odu, wala mumlima awu wala kumulima wuyisa.”"},{"book":"Mateyi","chapter":"12","verse":"33","text":"“Muligoli libiki kuva linofu na fivelekwa fyaki dafivi finofu, Muligoli kuva lya wafu na fivelekwa fyaki dafivi fya wafu. Libiki likumanyika kwa fivelekwa fyaki."},{"book":"Mateyi","chapter":"12","verse":"34","text":"Yumwi vanjoka! Mukuwesha wuliwuli kudeta chilongu chinofu kunu yumwi muva va wafu? Nongwa mundu akudeta kufuma fimemili mundima yaki."},{"book":"Mateyi","chapter":"12","verse":"35","text":"Mundu mnofu akufumisha chindu chinofu kufuma mundima yaki nofu na mundu wa wafu akufumisha findu fya wafu mundima yaki wafu."},{"book":"Mateyi","chapter":"12","verse":"36","text":"“Topi, nguvawombela, lijuva lya kuhighiwa vandu davayanguli kwanongwa ya filongu fingajila kujakwa fila fivadetili."},{"book":"Mateyi","chapter":"12","verse":"37","text":"Nongwa kwa chilongu chaku dawuvi goleki na kwa filongu fyaku dawuhighiwi.”"},{"book":"Mateyi","chapter":"12","verse":"38","text":"Pambeli vawula vamonga va Malawu na Mafwalisayu vamuwombela Yesu, “Muwula, tukudayila utulangushi mihilu yaku.”"},{"book":"Mateyi","chapter":"12","verse":"39","text":"Mweni kavayangula, “Chileli cha wafu chingajila kujumila! Mukudayila mihilu lakini damupati ng'odu chilangushilu ila chila chilangushilu cha mbuyi wa Chapanga Yona."},{"book":"Mateyi","chapter":"12","verse":"40","text":"Ndambu Yona yaikalili majuva matatu mumtima ya somba mkomi, yiva nga wayikalili Mwana wa Mundu muuganga majuva matatu."},{"book":"Mateyi","chapter":"12","verse":"41","text":"Vandu va Ninawi vabwituka chipindi cha kuhigha, davachihighi chileli achi. Nongwa vandu va Linawi vapomilili pavampikanishili Yona palandulili! Nguvawombela nakaka, apa pana chindu chikomi pitu Yona"},{"book":"Mateyi","chapter":"12","verse":"42","text":"Lijuva lya kuhigha, Muhumbu wa Sheba dachihighi chileli achi. Nongwa mweni yafumili mwanja mutali kayenda kupikanila chilongu cha luhunja cha Solumoni na kumbi apa kuna chikomi pitu Solumoni,"},{"book":"Mateyi","chapter":"12","verse":"43","text":"“Chinyamkela mwafu, pavingiwa kwa mundu, akuyelejayeleja kucheja pasaka pahali pa kupumulila apati ha."},{"book":"Mateyi","chapter":"12","verse":"44","text":"Na apa akwidetela, dang'uyi kayangu kufumili? Lakini pawuya payiwona kwahela, yifyaghiliwa na kunoweshwa."},{"book":"Mateyi","chapter":"12","verse":"45","text":"Akuyenda kuvatola finyamkela vamonga saba vawafu pitu mweni na vosi vakwisa kumuyingila mundu yula na ngalilu ya mundu yula yikuva ya wafu pitu dahili. topi ndi dayivi kwa vandu ava va wafu.”"},{"book":"Mateyi","chapter":"12","verse":"46","text":"Yesu paghaveyi akalihela kudeta na lipinga lya vandu chipindi mawaki na valongumundu pavafikili na vawolukili panji, vakadayileyi vaywangi na Yesu."},{"book":"Mateyi","chapter":"12","verse":"47","text":"Topi, mundu yumu kamuwombela Yesu, “Mawaku na valongu vaku vava panji vakudayila kuywanga na yuwi.”"},{"book":"Mateyi","chapter":"12","verse":"48","text":"Lakini Yesu kamuyangula mundu yula, “Mawangu ghani? Na valongu vangu vaghani?”"},{"book":"Mateyi","chapter":"12","verse":"49","text":"Pambeli kaholola liwoku lyaki pavavasonyela vanachuli vaki, padeta, “Ava ndi vamawu vangu na valongu vangu!"},{"book":"Mateyi","chapter":"12","verse":"50","text":"Nongwa yoyosi yagola fyadayila Tati wa nenga yaveli kumbindi ayu ndi muhaja wangu na mkulu wangu na mawu wangu.”"}]}