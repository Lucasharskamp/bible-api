{"data":[{"book":"אגרת פולוס השליח אל-הרומיים","chapter":"8","verse":"1","text":"המשתייכים לישוע המשיח לא יורשעו בדין!"},{"book":"אגרת פולוס השליח אל-הרומיים","chapter":"8","verse":"2","text":"כי כוח רוח־החיים, אשר בישוע המשיח, שיחרר אותנו מהגלגל החוזר של חטא ומוות הבא בעקבות החטא."},{"book":"אגרת פולוס השליח אל-הרומיים","chapter":"8","verse":"3","text":"התורה מעולם לא יכלה להצדיק ולהושיע איש, בגלל האופי החלש של המין האנושי. משום כך שלח אלוהים את בנו בדמות אדם בעל גוף אנושי כשלנו – מלבד החטא שבנו – ושלל מהחטא את השליטה על המאמינים במשיח, וזאת בזכות קורבנו."},{"book":"אגרת פולוס השליח אל-הרומיים","chapter":"8","verse":"4","text":"על כן אנו יכולים עתה לקיים את דרישות התורה – בתנאי שנחיה על־פי הדרכת רוח הקודש, ולא על־פי הדרכת הטבע הישן והחוטא שלנו."},{"book":"אגרת פולוס השליח אל-הרומיים","chapter":"8","verse":"5","text":"אדם הנשלט על־ידי הטבע החוטא שלו חי למען עצמו ולמען סיפוק תאוותיו, בעוד שאדם הנשלט על־ידי רוח הקודש חי למען אלוהים, ועושה את הטוב בעיני אלוהים."},{"book":"אגרת פולוס השליח אל-הרומיים","chapter":"8","verse":"6","text":"הליכה בדרך רוח הקודש מביאה חיים ושלום, בעוד שכניעה לטבע החוטא שלנו מביאה מוות,"},{"book":"אגרת פולוס השליח אל-הרומיים","chapter":"8","verse":"7","text":"שהרי הטבע החוטא שלנו שונא את אלוהים. טבע זה שלנו מעולם לא ציית לאלוהים, וגם לא יציית לו בעתיד."},{"book":"אגרת פולוס השליח אל-הרומיים","chapter":"8","verse":"8","text":"כל הנשלטים על־ידי אופיים החוטא אינם יכולים למצוא־חן בעיני אלוהים."},{"book":"אגרת פולוס השליח אל-הרומיים","chapter":"8","verse":"9","text":"אולם אתם אינכם נשלטים על־ידי הטבע החוטא שלכם, אלא על ידי רוח הקודש, אם אכן הוא שוכן בקרבכם, כי מי שרוח הקודש אינו שוכן בו איננו שייך למשיח."},{"book":"אגרת פולוס השליח אל-הרומיים","chapter":"8","verse":"10","text":"אך אם המשיח בקרבכם, אמנם גופכם מת בגלל החטא, אך הרוח הוא חיים לכם כי הוצדקתם."},{"book":"אגרת פולוס השליח אל-הרומיים","chapter":"8","verse":"11","text":"ואם שוכן בכם רוחו של האלוהים אשר הקים את ישוע מן המתים, אלוהים יקים לתחייה גם את גופכם בן־התמותה, על־ידי רוח הקודש השוכן בכם."},{"book":"אגרת פולוס השליח אל-הרומיים","chapter":"8","verse":"12","text":"לפיכך, אחים יקרים, איננו חייבים דבר לטבע החוטא שלנו ולדרישותיו."},{"book":"אגרת פולוס השליח אל-הרומיים","chapter":"8","verse":"13","text":"שכן אם ניכנע לו ונמשיך במעשינו הרעים – נמות. אבל אם בעזרת רוח הקודש נחסל ונמית את פעולות הטבע החוטא שלנו – נחיה."},{"book":"אגרת פולוס השליח אל-הרומיים","chapter":"8","verse":"14","text":"כי כל מי שמודרך על־ידי רוח הקודש של אלוהים הם בנים לאלוהים."},{"book":"אגרת פולוס השליח אל-הרומיים","chapter":"8","verse":"15","text":"אלוהים לא העניק לנו רוח אשר ישוב לשעבד אותנו לפחד, כי אם רוח המאמץ אותנו לו לבנים, והמאפשר לנו לקרוא לאלוהים: אבא, אבינו."},{"book":"אגרת פולוס השליח אל-הרומיים","chapter":"8","verse":"16","text":"רוח הקודש שהעניק לנו אלוהים מעיד בלבנו ומאשר שאנו באמת בני־אלוהים."},{"book":"אגרת פולוס השליח אל-הרומיים","chapter":"8","verse":"17","text":"ואם אנחנו בני־אלוהים, הרי שאנו גם יורשיו, כלומר, אנחנו יורשים יחד עם המשיח את נחלתו של אלוהים. ברם על־מנת לקחת חלק בכבודו עלינו לסבול למענו."},{"book":"אגרת פולוס השליח אל-הרומיים","chapter":"8","verse":"18","text":"אך אין להשוות כלל את סבלנו עתה לעומת הכבוד שייתן לנו אלוהים בבוא הזמן."},{"book":"אגרת פולוס השליח אל-הרומיים","chapter":"8","verse":"19","text":"שהרי כל הבריאה מצפה בכיסופים להתגלות הבנים לאלוהים."},{"book":"אגרת פולוס השליח אל-הרומיים","chapter":"8","verse":"20-21","text":"כי באותו יום תשוחרר הבריאה מהשעבוד לכיליון ולמוות – שלהם נכנעה לא מרצונה, אלא מרצון אלוהים – על־מנת שתוכל לקחת חלק בחירות הנפלאה של בני האלוהים."},{"book":"אגרת פולוס השליח אל-הרומיים","chapter":"8","verse":"22","text":"אנחנו יודעים שכל הבריאה נאנחת וגונחת מכאב, כאילו בצירי לידה."},{"book":"אגרת פולוס השליח אל-הרומיים","chapter":"8","verse":"23","text":"לא רק הבריאה נאנחת, אלא גם אנחנו, המאמינים, אשר טעמנו מהאושר הנצחי שהכין אלוהים לאוהביו. כן, אנו נאנחים בציפייה לשחרור מכאב וסבל. אנו גם מצפים ליום שבו יתממש אימוצנו כבנים, ואלוהים יעניק לנו גוף חדש."},{"book":"אגרת פולוס השליח אל-הרומיים","chapter":"8","verse":"24","text":"בתקווה הזאת נושענו, והבה נזכור שתקווה פירושה ציפייה לדבר שעדיין לא ראינו; הרי איננו מצפים למה שאנו רואים או למה שכבר נמצא בידינו."},{"book":"אגרת פולוס השליח אל-הרומיים","chapter":"8","verse":"25","text":"אולם אם אנו מצפים לדבר שאיננו יכולים לראותו, אנו לומדים להמתין לו בסבלנות."},{"book":"אגרת פולוס השליח אל-הרומיים","chapter":"8","verse":"26","text":"גם רוח הקודש עוזר לנו בחולשותינו היום־יומיות ובתפילותינו, שכן איננו יודעים כיצד להתפלל כהלכה, ואיננו יודעים בעד מי ובעד מה להתפלל. אולם רוח הקודש מתפלל בעדנו ובשמנו בתחינות ואנחות עמוקות ממילים."},{"book":"אגרת פולוס השליח אל-הרומיים","chapter":"8","verse":"27","text":"האלוהים אשר יודע את המתרחש בלבנו, יודע גם מה מביע הרוח בתחינותיו בעדנו, כי הרוח מתפלל בעדנו לפי רצון האלוהים."},{"book":"אגרת פולוס השליח אל-הרומיים","chapter":"8","verse":"28","text":"אנו יודעים שאם נאהב את אלוהים ונתאים את עצמנו לתוכניותיו, כל מה שיקרה לנו יפעל לטובתנו."},{"book":"אגרת פולוס השליח אל-הרומיים","chapter":"8","verse":"29","text":"שהרי עוד מבראשית החליט אלוהים שכל המאמין בו – והוא ידע היטב מי יאמין בו – ידמה לבנו, כדי שבנו יהיה הבכור בין אחים רבים."},{"book":"אגרת פולוס השליח אל-הרומיים","chapter":"8","verse":"30","text":"הוא בחר בנו עוד לפני זמן רב, ובבוא העת הוא קרא לנו אליו, סלח לחטאינו, הצדיק אותנו והעניק לנו מכבודו."},{"book":"אגרת פולוס השליח אל-הרומיים","chapter":"8","verse":"31","text":"מה נאמר, אם כן, על הדברים הנפלאים האלה? אם אלוהים לצדנו איש לא יוכל להיות נגדנו!"},{"book":"אגרת פולוס השליח אל-הרומיים","chapter":"8","verse":"32","text":"אם אלוהים לא חס אף על בנו היחיד, והקריב אותו למען כולנו, האם אתם מטילים ספק בכך שייתן לנו הכול יחד איתו?"},{"book":"אגרת פולוס השליח אל-הרומיים","chapter":"8","verse":"33","text":"מי יעז להאשים את בני־האלוהים? הרי אלוהים עצמו הכריז שאנו חפים מפשע וצדיקים בעיניו."},{"book":"אגרת פולוס השליח אל-הרומיים","chapter":"8","verse":"34","text":"מי, אם כן, ירשיע אותנו? אף אחד – הרי המשיח מת בעדנו וקם לתחייה למעננו, ועתה הוא יושב לימין האלוהים ומפגיע בעדינו לפניו."},{"book":"אגרת פולוס השליח אל-הרומיים","chapter":"8","verse":"35","text":"מה מסוגל להרחיק אותנו מאהבת האלוהים, האם צרות? קשיים? רדיפות? רעב? סכנות? מלחמות?"},{"book":"אגרת פולוס השליח אל-הרומיים","chapter":"8","verse":"36","text":"לא ולא! הכתובים אומרים שלמען אלוהים עלינו להיות מוכנים למות בכל עת – כמו שכתוב:8‏.36 ח 36 תהלים מד 23 ”כי עליך הורגנו כל היום, נחשבנו כצאן טבחה.“"},{"book":"אגרת פולוס השליח אל-הרומיים","chapter":"8","verse":"37","text":"אף־על־פי־כן הניצחון הוא שלנו על־ידי ישוע המשיח, אשר אהב אותנו כל־כך עד שהקריב את עצמו בעדנו."},{"book":"אגרת פולוס השליח אל-הרומיים","chapter":"8","verse":"38","text":"אני משוכנע שלא המוות ולא החיים, אף לא מלאכים ושדים, לא בהווה ולא בעתיד ולא שום כוחות,"},{"book":"אגרת פולוס השליח אל-הרומיים","chapter":"8","verse":"39","text":"לא מקום המצאנו – במרומים או במעמקי הים – דבר לא יוכל להפריד אותנו מאהבת האלוהים, שנגלתה לנו כאשר ישוע המשיח אדוננו הקריב את עצמו למעננו."}]}