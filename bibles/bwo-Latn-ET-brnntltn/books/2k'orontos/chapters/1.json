{"data":[{"book":"2 K'orontos","chapter":"1","verse":"1","text":"Ik' ettsok'on Iyesus Krstossh wosheets wottso P'awlosnat no eshuu T'imotiyosoke."},{"book":"2 K'orontos","chapter":"1","verse":"2","text":"No nihi Ik'oke, no doonz Iyesus Krstosoknowere s'aatonat jeenon itsh wotowe."},{"book":"2 K'orontos","chapter":"1","verse":"3","text":"Maarts nihonat kup' jam imet Izar Izewer, no doonz Iyesus Krstos nihi Ik'osh údo wotowe,"},{"book":"2 K'orontos","chapter":"1","verse":"4","text":"Noo Ik'oke nodatsiru kúp'iyon gond bek'otse beyiru jamwotsi kúp'sho no falituwok'o Ik'o noon no gond bek' jamotse kúp'shitwe."},{"book":"2 K'orontos","chapter":"1","verse":"5","text":"Krstos gond bek'o ayidek'at no kayidek'tsok'on hank'o Krstosn kúp'eyo ayide'er datsituwone."},{"book":"2 K'orontos","chapter":"1","verse":"6","text":"Noo gondo nobek'or it kúp'eyonat kashon daatsitute, no nokúp'iri itwere itkup'twok'owe. Kup'han b́datsewe no ats bodets gond bek'i naari k'amoon it itned'tsoshe."},{"book":"2 K'orontos","chapter":"1","verse":"7","text":"Noo gond bek'o it kayok'o mank'o no kúp'ono it kayituwok'o no dantsosh itatsere nodetsts jángo kúp'e."},{"book":"2 K'orontos","chapter":"1","verse":"8","text":"T eshuwotso! Isiyi datskayotse no beyor no'ats bodts gond bek'o it danetuwok'o geefone, no'ats bodts gond bek'onuwere kurosh nofalitwoniyere bogo no'ats dihit b́ teshtsotse kashon beyosh nojangtso dab k'ut'dek're b́ teshi."},{"book":"2 K'orontos","chapter":"1","verse":"9","text":"Mank'o k'iro no'ats angshetsok'owe noosh shiyeyat b́ teshi, jaman no'ats b́ boduwere no amaniruwo k'irts tizitu Ik'ona bako no took angon b́ woterawok'o nibn no dek'ishe."},{"book":"2 K'orontos","chapter":"1","verse":"10","text":"Mansha bí noon hank'o een k'irosh betsit t'úp'er tawatse kashire, kashitwe, dabnwere b́ kashitwok'o bíne nojágiti."},{"book":"2 K'orontos","chapter":"1","verse":"11","text":"It noosh Ik' k'onon it tep'o geyituwe, ayi ashuwots Ik' k'onatse tuutson noosh imets Ik' s'aatosh aywots udo t'intsitune."},{"book":"2 K'orontos","chapter":"1","verse":"12","text":"No it'et keewo haniye, hanwere ar b́ wotok'o no nibo gawitwe, k'osh ashuwotsnat bítsnooru itnton nobeets beyo Ik'oke nodek'ts S'ayinonat kááwatse tuutsone, han b́ wotuwere Ik' s'aatone b́ teshi bako ash dani telefonaliye."},{"book":"2 K'orontos","chapter":"1","verse":"13","text":"Nababar t'iwintso it falit keewoniyere okoon k'osho eegoru guud'atsone,"},{"book":"2 K'orontos","chapter":"1","verse":"14","text":"no jangosh k'atso it dantsok'o mank'o s'eenon it danetwok'o amanitwe, manshowere doonzo Iyesus b́ weet aawor no itn noit'etuwok'o itwere noon it'etuute."},{"book":"2 K'orontos","chapter":"1","verse":"15","text":"Keewann arik twottsosh gitoto it t'ak'ametuwok'owa etaat shin shino iti s'ilosh geeyatniye tteshi,"},{"book":"2 K'orontos","chapter":"1","verse":"16","text":"1:16 Wosh. 19:21  Itn s'ilosh tietwere Mk'odoniy datso maants it weeron t beshoronat bíyokere aanar twore b́ teshi, hank'onowere Yhud datso maantsan t sha'or taan it tep'etuwk'o gawatniye t teshi."},{"book":"2 K'orontos","chapter":"1","verse":"17","text":"Hanowere t gawor t k'aliru danaw hake baka etirwok'o arefta itsha? Han t gawirwo iknon «ee, etonat iya'a» etaat ash gawirwok'o hake baka eton t k'altsok'o arefta itsha?"},{"book":"2 K'orontos","chapter":"1","verse":"18","text":"Ik'o amanek b́ wottsotse no nokeewirwo, «ee wee iya'a» etiru hake baka eton keeweyiru aap'ok'oyiyaliye."},{"book":"2 K'orontos","chapter":"1","verse":"19","text":"1:19 Wosh. 18:5  Taanat Silasn T'imotiyosu itsh nonabtso Ik' na'o Iyesus K'rstosi «ee wee iya'a» etonaliye b́teshi, ernmó ee eto bín wotere."},{"book":"2 K'orontos","chapter":"1","verse":"20","text":"Ik'o noosh b́ jangits jamo, «ee» etiruwo Krstosne, mansh Ik' mangosh Krstosn «Amen» no etiri."},{"book":"2 K'orontos","chapter":"1","verse":"21","text":"Noo itnton Krstosats no kúp'ituwok'o woshtso Ik'oniye, noon galdek' futtso bíne,"},{"book":"2 K'orontos","chapter":"1","verse":"22","text":"Bík nowotok'o kitsit mahatabon no'ats gedtsona shino maants noosh b́ imet gaalosh no níbots S'ayin shayiro agitok'o woshdek't imtso bíne."},{"book":"2 K'orontos","chapter":"1","verse":"23","text":"Taa K'orontos maants aanat woo t k'azitsi jango itn tshiyanirawok'o itsh maac'o keewatniye, hansh Ik'o gawosh s'eegetwe,"},{"book":"2 K'orontos","chapter":"1","verse":"24","text":"It it imnetiyon kúp' it wottsotse it itgeneúitwok'o itnton finituwone boko it imnetiyon iti azazeratsone."}]}