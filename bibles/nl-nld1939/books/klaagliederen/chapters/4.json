{"data":[{"book":"Klaagliederen","chapter":"4","verse":"1","text":"Hoe heeft het goud zijn glans verloren, Hoe dof is het edel metaal; Hoe werden de heilige stenen Op alle hoeken der straten gesmeten."},{"book":"Klaagliederen","chapter":"4","verse":"2","text":"Hoe werden de kostelijke zonen van Sion, Waard hun gewicht aan het fijnste goud, Als aarden kruiken behandeld, Het maaksel van den pottenbakker."},{"book":"Klaagliederen","chapter":"4","verse":"3","text":"Zelfs jakhalzen reiken de borst, En zogen haar welpen: Maar de dochter van mijn volk was hardvochtig Als de struisen in de woestijn."},{"book":"Klaagliederen","chapter":"4","verse":"4","text":"De tong van de zuigeling kleefde van dorst Aan zijn gehemelte vast; De kinderen vroegen om brood, Maar niemand, die het hun brak."},{"book":"Klaagliederen","chapter":"4","verse":"5","text":"Die van lekkernijen smulden, Versmachtten op straat; Die op purper werden gedragen, Omarmden de mesthoop."},{"book":"Klaagliederen","chapter":"4","verse":"6","text":"Want de schuld van de dochter van mijn volk Is groter dan de zonde van Sodoma: En dàt werd in een oogwenk vernield, Zonder dat iemand de hand er aan sloeg."},{"book":"Klaagliederen","chapter":"4","verse":"7","text":"Haar vorsten waren witter dan sneeuw En blanker dan melk, Hun lijven roder dan koralen, Hun lokken glansden als saffier."},{"book":"Klaagliederen","chapter":"4","verse":"8","text":"Maar hun gelaat werd zwarter dan roet, Men kende ze in de straten niet meer; Hun huid lag verschrompeld om hun gebeente, Verdroogd als hout."},{"book":"Klaagliederen","chapter":"4","verse":"9","text":"Die het zwaard had doorboord, voeren beter, Dan die door de honger werden gekweld, Zij versmachtten en werden gemarteld, Omdat ze geen veldvruchten oogstten."},{"book":"Klaagliederen","chapter":"4","verse":"10","text":"Tedere vrouwen hebben met eigen hand Haar kinderen gekookt; Ze dienden haar tot voedsel Bij de ondergang van de dochter van mijn volk."},{"book":"Klaagliederen","chapter":"4","verse":"11","text":"Jahweh heeft zijn volle gramschap doen woeden, Uitgestort zijn grimmige toorn, Een vuur ontstoken in Sion, Dat zijn grondslagen heeft verteerd."},{"book":"Klaagliederen","chapter":"4","verse":"12","text":"Nooit konden de koningen der aarde geloven, Nooit iemand ter wereld: Dat de verdrukker en vijand Binnen Jerusalems poorten zou rukken."},{"book":"Klaagliederen","chapter":"4","verse":"13","text":"Het was om de zonden van de profeten, Om de schuld van zijn priesters, Die binnen zijn muren Onschuldig bloed hadden vergoten."},{"book":"Klaagliederen","chapter":"4","verse":"14","text":"Ze zwierven als melaatsen op straat, Bezoedeld met bloed; Men mocht hen niet aanraken, Zelfs niet bij hun kleren."},{"book":"Klaagliederen","chapter":"4","verse":"15","text":"Op zij; onrein! riep men ze toe; Terug, terug, raakt ze niet aan! Neen, ze moeten vluchten, onder de heidenen zwerven; Hier mogen ze langer niet blijven!"},{"book":"Klaagliederen","chapter":"4","verse":"16","text":"Het aanschijn van Jahweh heeft ze verstrooid, Het blikt niet meer op hen neer; Het heeft de priesters niet ontzien, De oudsten niet gespaard."},{"book":"Klaagliederen","chapter":"4","verse":"17","text":"Toch keken wij nog smachtend uit Naar redding: maar tevergeefs; Op onze wachtpost bleven wij staren Naar een volk, dat ons toch niet zou helpen."},{"book":"Klaagliederen","chapter":"4","verse":"18","text":"Men bespiedde ons bij iedere stap, Zelfs op onze pleinen konden we niet gaan. Nabij was ons einde, onze dagen voorbij; Ja, ons eind was gekomen!"},{"book":"Klaagliederen","chapter":"4","verse":"19","text":"Onze vervolgers waren nog sneller Dan adelaars in de lucht; Ze zetten ons na op de bergen, Belaagden ons in de woestijn."},{"book":"Klaagliederen","chapter":"4","verse":"20","text":"Onze levensadem, de gezalfde van Jahweh, Werd in hun kuilen gevangen; Hij, van wien wij hadden gedacht: In zijn schaduw leven wij onder de volken."},{"book":"Klaagliederen","chapter":"4","verse":"21","text":"Jubel en juich maar, dochter van Edom, Die het land van Oes bewoont: Ook u zal de beker worden gereikt; Ge zult u bedrinken, en u ontbloten!"},{"book":"Klaagliederen","chapter":"4","verse":"22","text":"Uw schuld is ten einde, dochter van Sion: Hij zal u nooit meer verbannen! Maar ùw schuld zal Hij straffen, dochter van Edom, Uw zonden openbaren!"}]}