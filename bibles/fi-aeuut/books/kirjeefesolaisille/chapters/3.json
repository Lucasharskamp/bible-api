{"data":[{"book":"Kirje efesolaisille","chapter":"3","verse":"1","text":"Rukoilen nyt puolestanne täällä vankilassa, jonne jouduin siksi, että olen julistanut teille, pakanoille, Kristusta."},{"book":"Kirje efesolaisille","chapter":"3","verse":"2,3","text":"Te tiedättekin jo, että Jumala on antanut minulle tämän erityistehtävän: osoittaa teille pakanoille, että Jumalan armo kuuluu myös teille. Olenhan kirjoittanut tästä jo aikaisemmin. Pakanoiden pelastamiseksi tekemänsä suunnitelman on Jumala itse ilmaissut minulle."},{"book":"Kirje efesolaisille","chapter":"3","verse":"4","text":"Sanon tämän, että ymmärtäisitte, miten olen päässyt perille näistä asioista."},{"book":"Kirje efesolaisille","chapter":"3","verse":"5","text":"Jumala ei ole aikaisemmin ilmaissut tätä salaisuutta kansalleen, mutta nyt hän on antanut Pyhän Hengen paljastaa sen hänen apostoleilleen ja profeetoilleen."},{"book":"Kirje efesolaisille","chapter":"3","verse":"6","text":"Salaisuus oli siis se, että myös pakanoille kuuluu aivan kuten juutalaisillekin täysi osuus niistä rikkauksista, jotka Jumalan lapset saavat omakseen. Sekä pakanoita että juutalaisia kutsutaan tulemaan hänen seurakuntansa jäseniksi. Molemmat saavat kaiken, mitä Jumala on luvannut antaa niille, jotka ottavat vastaan ilosanoman Kristuksesta."},{"book":"Kirje efesolaisille","chapter":"3","verse":"7","text":"Jumala on antanut minulle etuoikeuden kertoa kaikille tästä hänen suunnitelmastaan. Hän on antanut minullle myös voiman ja kyvyn suoriutua hyvin tehtävästäni."},{"book":"Kirje efesolaisille","chapter":"3","verse":"8","text":"Kuvitelkaa! Vaikka en ole tehnyt mitään ansaitakseni tätä etuoikeutta ja vaikka olen vähäpätöisin kristitty mitä ajatella saattaa – kuitenkin juuri minun osakseni on tullut tällainen erityinen ilo: saan kertoa pakanoille ehtymättömästä aarteesta, joka on heidän, kun he ottavat Kristuksen vastaan."},{"book":"Kirje efesolaisille","chapter":"3","verse":"9","text":"Saan selvittää jokaiselle, että Jeesus on pakanoidenkin pelastaja ja että Jumala – kaiken Luoja – oli alusta saakka näin suunnitellut."},{"book":"Kirje efesolaisille","chapter":"3","verse":"10,11","text":"Miksi hän teki tällaisen suunnitelman? Siksi, että henkivallatkin tajuaisivat, miten täydellinen hänen viisautensa on, kun näkevät Jumalan koko perheen – sekä pakanoiden että juutalaisten – liittyvän Jeesuksen välityksellä yhdeksi seurakunnaksi tarkalleen Jumalan suunnitelman mukaan."},{"book":"Kirje efesolaisille","chapter":"3","verse":"12","text":"Nyt me voimme mennä pelkäämättä aivan lähelle Jumalaa. Kun tulemme Kristukseen luottaen, tiedämme varmasti, että Jumala ottaa meidät avosylin vastaan."},{"book":"Kirje efesolaisille","chapter":"3","verse":"13","text":"Älkää menettäkö rohkeuttanne, vaikka olen vankilassa ja joudun kärsimään. Pitäkää kunniana sitä, että saan kärsiä vainoa Kristuksen tähden teidänkin puolestanne."},{"book":"Kirje efesolaisille","chapter":"3","verse":"14,15","text":"Kun ajattelen Jumalan viisauden suuruutta, polvistun ja ylistän häntä, joka on Isä kaikille niille, jotka kuuluvat hänen perheeseensä – osa heistä on taivaassa ja osa maan päällä."},{"book":"Kirje efesolaisille","chapter":"3","verse":"16","text":"Rukoilen silloin, että Jumala antaisi ihmeellisistä, rajattomista voimavaroistaan teille Pyhän Henkensä sisäisen voiman."},{"book":"Kirje efesolaisille","chapter":"3","verse":"17","text":"Pyydän myös, että Kristus saisi yhä täydellisemmin vallata sydämenne ja elää teissä, jotka uskotte häneen."},{"book":"Kirje efesolaisille","chapter":"3","verse":"18","text":"Juurtukaa syvälle Jumalan suuren rakkauden maaperään. Jospa voisitte tuntea ja ymmärtää – niin kuin kaikkien Jumalan lasten tulisi – miten pitkä, miten laaja, miten syvä ja miten korkea Jumalan rakkaus todella on!"},{"book":"Kirje efesolaisille","chapter":"3","verse":"19","text":"Avatkaa elämänne hänen rajattomalle rakkaudelleen, vaikka ette koskaan pystykään sen suuruutta täysin tajuamaan. Ja niin lopulta Jumala täyttää koko olemuksenne."},{"book":"Kirje efesolaisille","chapter":"3","verse":"20","text":"Kunnia Jumalalle, jonka valtava voima pystyy tekemään meissä paljon enemmän kuin uskallamme pyytää rohkeimmissakaan rukouksissamme tai edes ajatella ja toivoa."},{"book":"Kirje efesolaisille","chapter":"3","verse":"21","text":"Ylistäköön seurakunta Jumalaa Jeesuksesta Kristuksesta nyt ja ikuisesti."}]}