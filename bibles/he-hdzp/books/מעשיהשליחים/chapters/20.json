{"data":[{"book":"מעשי השליחים","chapter":"20","verse":"1","text":"לאחר ששככה הסערה אסף פולוס את התלמידים, ובדברי עידוד נפרד מהם לשלום ויצא בדרכו למקדוניה."},{"book":"מעשי השליחים","chapter":"20","verse":"2","text":"בכל הערים שבהן עבר הוא לימד את המאמינים את דבר ה׳, ולבסוף הגיע ליוון."},{"book":"מעשי השליחים","chapter":"20","verse":"3","text":"כעבור שלושה חודשים התכונן פולוס ללכת לסוריה, אולם משנודע לו שהיהודים תכננו להתנקש בחייו, החליט לסטות מדרכו ולנסוע קודם צפונה, למקדוניה."},{"book":"מעשי השליחים","chapter":"20","verse":"4","text":"מספר אנשים ליוו את פולוס עד אסיה הקטנה: סופטרוס בן־פורוס מברואה; ארסטרכוס וסקונדוס מתסלוניקי; גיוס מדרבי; טימותיוס; וטוכיקוס וטרופימוס אשר חזרו לבתיהם באסיה הקטנה."},{"book":"מעשי השליחים","chapter":"20","verse":"5","text":"כל אלה הלכו לפנינו וחיכו לנו בטרואס."},{"book":"מעשי השליחים","chapter":"20","verse":"6","text":"בתום חג הפסח עלינו על ספינה בפיליפי, שבצפון יוון, וכעבור חמישה ימים הגענו לטרואס, שם נשארנו שבוע ימים."},{"book":"מעשי השליחים","chapter":"20","verse":"7","text":"במוצאי שבת התאספנו יחד לבצוע לחם, ופולוס, שעמד לצאת לדרכו למחרת בבוקר, דרש דרשה שנמשכה עד חצות."},{"book":"מעשי השליחים","chapter":"20","verse":"8","text":"חדר־העלייה שבו התאספנו היה מואר בנרות רבים."},{"book":"מעשי השליחים","chapter":"20","verse":"9","text":"כל אותו זמן ישב אבטוכוס הצעיר על אדן החלון, ומכיוון שפולוס האריך בדבריו, נפלה עליו תרדמה. לפתע איבד אבטוכוס את שיווי משקלו ונפל ארצה מן הקומה השלישית ומת בו במקום."},{"book":"מעשי השליחים","chapter":"20","verse":"10-12","text":"פולוס רץ למטה ולקח את הבחור בזרועותיו. ”אל תדאגו,“ הרגיע אותם, ”יש בו רוח חיים והוא יהיה בסדר!“ ואכן הכרתו שבה אליו. שמחה גדולה מילאה את כל הקהילה. כולם חזרו לעליית־הגג. פולוס אכל ולאחר מכן פתח בדרשה נוספת שנמשכה עד אור הבוקר, ואז ניפרד מהם לשלום."},{"book":"מעשי השליחים","chapter":"20","verse":"13","text":"פולוס המשיך ברגל לאסוס, ואילו אנחנו הגענו לשם לפניו בספינה."},{"book":"מעשי השליחים","chapter":"20","verse":"14","text":"כאשר הצטרף אלינו באסוס, הפלגנו יחד למיטוליני."},{"book":"מעשי השליחים","chapter":"20","verse":"15","text":"למחרת הפלגנו דרך כיוס, ביום השלישי עגנו בסמוס (בלילה ישנו בטרוגוליון), וביום הרביעי הגענו למיליטוס."},{"book":"מעשי השליחים","chapter":"20","verse":"16","text":"פולוס סרב להתעכב הפעם באפסוס, כי רצה להגיע לירושלים לקראת חג השבועות, אם יעלה הדבר בידו."},{"book":"מעשי השליחים","chapter":"20","verse":"17","text":"אולם בהגיענו למיליטוס שלח פולוס הודעה לזקני הקהילה באפסוס, וביקש מהם לבוא לפגוש אותו שם."},{"book":"מעשי השליחים","chapter":"20","verse":"18","text":"כשהגיעו, אמר להם: ”אתם יודעים היטב שמהיום הראשון שדרכתי על אדמת אסיה ועד היום הזה,"},{"book":"מעשי השליחים","chapter":"20","verse":"19","text":"עשיתי את עבודת האדון בענווה – ואפילו בדמעות – למרות הצרות שגרמו לי נוכלים מבין היהודים."},{"book":"מעשי השליחים","chapter":"20","verse":"20","text":"ובכל זאת, מעולם לא פחדתי לומר לכם את האמת; לימדתי אתכם והטפתי לכם בציבור ובבתים פרטיים."},{"book":"מעשי השליחים","chapter":"20","verse":"21","text":"בישרתי לכם בשורה אחת ליהודים ולגויים גם יחד, שעליהם להפסיק לחטוא, לחזור בתשובה, ולפנות לאלוהים באמצעות האמונה בישוע המשיח אדוננו."},{"book":"מעשי השליחים","chapter":"20","verse":"22","text":"”עתה אני הולך לירושלים, כי עלי לציית לרוח הקודש המדריך אותי, אולם איני יודע מה מצפה לי שם."},{"book":"מעשי השליחים","chapter":"20","verse":"23","text":"אני יודע רק דבר אחד: שבכל עיר רוח הקודש מזהיר אותי מפני העינויים והמאסר המצפים לי."},{"book":"מעשי השליחים","chapter":"20","verse":"24","text":"אולם לחיי אין כל ערך אם לא אבצע את המשימה שהטיל עלי ישוע אדוננו: לספר לכולם על אהבת אלוהים ועל חסדו."},{"book":"מעשי השליחים","chapter":"20","verse":"25","text":"”אני בטוח שאף אחד מכם – אשר שמעתם מפי את דבר ה׳ – לא ישוב לראותי,"},{"book":"מעשי השליחים","chapter":"20","verse":"26","text":"ומשום כך עלי לומר לכם: מצפוני נקי בנוגע לכל אחד ואחד מכם!"},{"book":"מעשי השליחים","chapter":"20","verse":"27","text":"כי מעולם לא היססתי לבשר לכם את דבר האלוהים."},{"book":"מעשי השליחים","chapter":"20","verse":"28","text":"”השגיחו על עצמכם ועל הצאן שרוח הקודש הטיל עליכם את האחריות עליה – אשר הן קהילת אלוהים שקנה במחיר דמו."},{"book":"מעשי השליחים","chapter":"20","verse":"29","text":"אני יודע היטב שלאחר לכתי מכאן יופיעו ביניכם מורי שקר, אשר יהיו כזאבים אכזריים ולא יחוסו על העדר."},{"book":"מעשי השליחים","chapter":"20","verse":"30","text":"אפילו אחדים מכם יסלפו את האמת כדי למשוך אחריהם תלמידים."},{"book":"מעשי השליחים","chapter":"20","verse":"31","text":"לכן היזהרו! זכרו שבמשך שלוש שנים לא חדלתי להשגיח עליכם יומם ולילה, ואף שפכתי דמעות רבות בגללכם."},{"book":"מעשי השליחים","chapter":"20","verse":"32","text":"”עתה אני מפקיד אתכם בידי אלוהים ודברו הנפלא, אשר בכוחו לבנות את אמונתכם ולתת לכם את הנחלה השמורה לבניו."},{"book":"מעשי השליחים","chapter":"20","verse":"33","text":"”מעולם לא השתוקקתי לכסף או לבגדים יקרים."},{"book":"מעשי השליחים","chapter":"20","verse":"34","text":"כולכם יודעים שבמו ידי עבדתי ופרנסתי את עצמי ואת בני־לוויתי."},{"book":"מעשי השליחים","chapter":"20","verse":"35","text":"אתם גם יודעים שתמיד שימשתי לכם דוגמה בהגישי עזרה לעניים, משום שזכרתי את דברי אדוננו ישוע המשיח: מוטב לתת מאשר לקבל!“"},{"book":"מעשי השליחים","chapter":"20","verse":"36","text":"כשסיים פולוס את דבריו, כרע על ברכיו והתפלל איתם."},{"book":"מעשי השליחים","chapter":"20","verse":"37","text":"כולם בכו בעת שחיבקו אותו ונשקו לו נשיקת פרידה."},{"book":"מעשי השליחים","chapter":"20","verse":"38","text":"יותר מכל הם הצטערו על שאמר להם שלא ישובו לראותו. לאחר מכן ליוו אותו כולם אל האונייה."}]}