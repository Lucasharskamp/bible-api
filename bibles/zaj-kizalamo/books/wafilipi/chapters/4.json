{"data":[{"book":"WAFILIPI","chapter":"4","verse":"1","text":"Avo, ndugu zangu, iniwanogele na iniwasulukila ng'hani kuwona, nanahileni ha Mndewa, kwavija mweye iyo ndeng'ha yangu na mkungo unibokele sama ya sang'hano yangu."},{"book":"WAFILIPI","chapter":"4","verse":"2","text":"Yuodia na Sintike nowayalalila, mweye kamba ndugu mkuilumba hamoja na Kilisto mambukizeni m'vutem'vute wenu."},{"book":"WAFILIPI","chapter":"4","verse":"3","text":"Nokulongela gweye, uli munhu wangu wa habehi, wataze watwanzi wano, kwavija wasang'hanika ng'hani hamoja na nie kuweneza Usenga Unogile, hamoja na Kilementi na wasang'hana wayangu wayagwe, awo matwaga gao gandikigwe mkitabu cha ugima cha Mulungu."},{"book":"WAFILIPI","chapter":"4","verse":"4","text":"Deng'heni mkuilumba hamoja na Mndewa mazua gose. Nowalongela kabili, deng'heni."},{"book":"WAFILIPI","chapter":"4","verse":"5","text":"Uhozi wenu utangike na wanhu wose, kwavija Mndewa ka mmabehi kwiza."},{"book":"WAFILIPI","chapter":"4","verse":"6","text":"Sambimdungwedungwe na kinhu chochose, ila mnhambiko zenu zose mpuleni Mulungu gaja gomulonda na mazua gose mpuleni na mioyo ya hewela."},{"book":"WAFILIPI","chapter":"4","verse":"7","text":"Na tindiwalo da Mulungu, dibanza ilimu zose za wanhu, doigwaa upile mioyo yenu na nzonzi zenu mkuilumba hamoja na Yesu Kilisto."},{"book":"WAFILIPI","chapter":"4","verse":"8","text":"Ndugu zangu, nomambukiza mkulonga vino, nzonzi zenu zimeme mbuli zinogile, na zija zilumbile kugweleligwa nhogolwa, mbuli zimemile kweli, mbuli za kuhishimilwa, zilibule uzenzeleganye, zing'alile, zinogelwa na wanhu, na zili na nhogolwa inogile. Vigelegezeni vinhu vinogile na vilumbile kuhishimilwa."},{"book":"WAFILIPI","chapter":"4","verse":"9","text":"Gendeleleni kuzitenda mbuli zose zimuifunzile, na zim'bokele, na zimuhulike, na zimziwene kulawa kumwangu. Na tindiwalo kulawa ha Mulungu diwe hamoja namwe."},{"book":"WAFILIPI","chapter":"4","verse":"10","text":"Nodeng'ha ng'hani mkuilumba hamoja na Mndewa, kweli mkala munigelegeza nie, ila hamupatile nafasi ya kulagusa kamba mkala munigelegeza, hakimambukizo lelo mulagusa kabili vija vumunigelegeza nie."},{"book":"WAFILIPI","chapter":"4","verse":"11","text":"Nolonga vino si kwavija nabule kinhu, kwavija nie niifundiza kwenelwa na kija kinili nacho."},{"book":"WAFILIPI","chapter":"4","verse":"12","text":"Nivitanga kuhungukilwa na vinhu na nivitanga kuwa na vinhu bwando. Niifundiza kuwa mzihali zose, hali ya kwiguta na hali ya kuwa na nzala, hali ya kuwa na vinhu bwando na hali ya kuwa bule kinhu."},{"book":"WAFILIPI","chapter":"4","verse":"13","text":"Nodaha kuzitenda mbuli zose kubitila Kilisto yongela mhiko."},{"book":"WAFILIPI","chapter":"4","verse":"14","text":"Ila vinoga ng'hani kumwenu kunhaza nie mmigayo yangu."},{"book":"WAFILIPI","chapter":"4","verse":"15","text":"Mweye Wafilipi m'vitanga kamba mazua ga mwanduso ga Usenga Unogile, vunisegele muisi ya Makedonia, haduhu wanhu wamtogole Kilisto wowose wakalile hamoja na nie mkunigwelela vinhu sama ya sang'hano yangu ila mweye mwiyeka."},{"book":"WAFILIPI","chapter":"4","verse":"16","text":"Kwavija hata vinikalile mdiwambo da Tesalonike viniwalondile mnhaze, mnhaza vinhu vinilondile si mwanza umwe."},{"book":"WAFILIPI","chapter":"4","verse":"17","text":"Si kamba nie nozahila nhunza kulawa kumwenu, ila nolonda mweye m'bokele nhunza sama ya mbuli zinogile zimtendile."},{"book":"WAFILIPI","chapter":"4","verse":"18","text":"Mkipigiti kiguhi nipata vinhu vose vinilondile na kubanziliza, sambi nna kila kinhu vija vinibokele kulawa ha Epaflodito vummulagize yangalile. Nhunza zilinga kamba nhosa za vinhu va kunung'hila, nhosa imnogela Mulungu na kuitogola."},{"book":"WAFILIPI","chapter":"4","verse":"19","text":"Na Mulungu wangu kowagwaa vinhu vose vumulonda kulawa muugoli wa yenzi yake, uyatugwelele tweye kubitila Kilisto Yesu."},{"book":"WAFILIPI","chapter":"4","verse":"20","text":"Yenzi na ichole ha Mulungu na Tata wetu milongo yose. Amina."},{"book":"WAFILIPI","chapter":"4","verse":"21","text":"Walamseni wanhu wose wa Mulungu wali hamoja na Yesu Kilisto. Wanhu wamtogole Kilisto wali hamoja na nie wowalamsa."},{"book":"WAFILIPI","chapter":"4","verse":"22","text":"Wanhu wose wang'alile wowalamsa, ng'haning'hani waja wali mding'anda da Kaisali.4:22 Kaisali nhegulo yake Mndewa wa Loma."},{"book":"WAFILIPI","chapter":"4","verse":"23","text":"Ngekewa ya Mndewa Yesu Kilisto iwe na loho zenu. Amina."}]}