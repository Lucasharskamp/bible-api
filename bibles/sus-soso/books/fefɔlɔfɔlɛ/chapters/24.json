{"data":[{"book":"Fe Fɔlɔ Fɔlɛ","chapter":"24","verse":"1","text":"Na waxati Iburahima nu bara gɛ foride. Alatala nu bara barakɛ sa Iburahima xa fe birin."},{"book":"Fe Fɔlɔ Fɔlɛ","chapter":"24","verse":"2","text":"Iburahima naxa a masen a xa walikɛe xunyi bɛ, naxan a ɲɛngi saxi a harige birin xɔn ma, «I bɛlɛxɛ sa n tabe bun ma kali ki ma."},{"book":"Fe Fɔlɔ Fɔlɛ","chapter":"24","verse":"3","text":"N fafe i rakalide koore nun bɔxi Marigi Alatala ra, alako i naxa Kanaan ginɛ fen n ma di bɛ n sabatixi dɛnnaxɛ."},{"book":"Fe Fɔlɔ Fɔlɛ","chapter":"24","verse":"4","text":"A xɔli n ma i xa siga n bari bɔxi nan ma, i fa mɛnni ginɛ nde fen n bɔnsɔɛ ya ma n ma di Isiyaga bɛ.»"},{"book":"Fe Fɔlɔ Fɔlɛ","chapter":"24","verse":"5","text":"A xa walikɛ naxa a yaabi, «Xa a sa li na ginɛ mu tin birade n fɔxɔ ra fafe yi bɔxi ma, n xa i xa di xanin i xa bɔxi ma, i kelixi dɛnnaxɛ?»"},{"book":"Fe Fɔlɔ Fɔlɛ","chapter":"24","verse":"6","text":"Iburahima naxa a yaabi, «I naxa n ma di ragbilen mɛnni de!"},{"book":"Fe Fɔlɔ Fɔlɛ","chapter":"24","verse":"7","text":"Alatala naxan na koore ma, naxan n tongoxi n bari mixie ya ma, naxan n nakelixi n ma bɔxi ma, a fa a kali a yi bɔxi fima nɛ n bɔnsɔɛ ma, a tan yati fama nɛ a xa malekɛ xɛɛde i malife ra, alako i xa nɔ ginɛ tongode mɛnni n ma di bɛ."},{"book":"Fe Fɔlɔ Fɔlɛ","chapter":"24","verse":"8","text":"Xa na ginɛ mu fa sa tin birade i fɔxɔ ra, i fama nɛ ratangade n ma marakali ma, i naxan tongoxi n bɛ. Kɔnɔ i naxa n ma di xanin mɛnni de!»"},{"book":"Fe Fɔlɔ Fɔlɛ","chapter":"24","verse":"9","text":"Na walikɛ naxa a bɛlɛxɛ sa a marigi Iburahima tabe bun ma, a naxa a rakali."},{"book":"Fe Fɔlɔ Fɔlɛ","chapter":"24","verse":"10","text":"A naxa ɲɔxɔmɛ fu tongo Iburahima xa ɲɔxɔmɛ gɔɔrɛ ya ma, a kote gbegbe sa e fari. A naxa keli, a siga Naxori xa taa Padan Arami bɔxi ma."},{"book":"Fe Fɔlɔ Fɔlɛ","chapter":"24","verse":"11","text":"Iburahima xa walikɛ to mɛnni li, a naxa ɲɔxɔmɛe ragoro taa fari ma kɔlɔnyi nde sɛɛti ma. Nunmare tɛmui nan nu a ra, ginɛe minima ye bade tɛmui naxɛ."},{"book":"Fe Fɔlɔ Fɔlɛ","chapter":"24","verse":"12","text":"A naxa Ala maxandi, «N marigi Iburahima Marigi Alatala, n bara i maxandi alako n ma ɲɛrɛ xa findi n bɛ xun nakeli ra to lɔxɔɛ. I man xa hinnɛ n marigi Iburahima ra."},{"book":"Fe Fɔlɔ Fɔlɛ","chapter":"24","verse":"13","text":"I bara n to n na kɔlɔnyi sɛɛti ma, taa ginɛ dimɛe na fafe ye bade."},{"book":"Fe Fɔlɔ Fɔlɛ","chapter":"24","verse":"14","text":"N fama nɛ ginɛ dimɛ nde maxɔrinde a xa a xa ye base so n yi ra, n xa ye min. Xa a sa n yaabi, ‹Ye min, n xa ye so i xa ɲɔxɔmɛe fan yi ra,› n fama nɛ a kolonde na tɛmui, i na ginɛ yati nan sugandixi i xa konyi Isiyaga bɛ. Na tɛmui n fama a kolonde i bara hinnɛ n marigi Iburahima ra.»"},{"book":"Fe Fɔlɔ Fɔlɛ","chapter":"24","verse":"15","text":"Beenun a xa gɛ na wɔyɛnyi ra, na nan lan Betuweli xa di ginɛ Rebeka naxa fa. Iburahima xunya Naxori xa mamadi nan lanxi a ma. A xa fɛɲɛ dɔxɔxi a tunki fari."},{"book":"Fe Fɔlɔ Fɔlɛ","chapter":"24","verse":"16","text":"Ginɛ dimɛdi tofanyi nan nu a ra, naxan mu xɛmɛ fe kolon. A naxa goro kɔlɔnyi yire, a naxa a ye base rafe ye ra, a man naxa te."},{"book":"Fe Fɔlɔ Fɔlɛ","chapter":"24","verse":"17","text":"Iburahima xa walikɛ naxa a gi a sa a ralan. A naxa a fala a bɛ, «N bara i maxandi, a lu n xa ye nde min, naxan na i xa fɛɲɛ kui.»"},{"book":"Fe Fɔlɔ Fɔlɛ","chapter":"24","verse":"18","text":"A naxa a yaabi, «N ba, ye min.» A naxa a xa fɛɲɛ ragoro a tunki fari, a ye so a yi ra."},{"book":"Fe Fɔlɔ Fɔlɛ","chapter":"24","verse":"19","text":"A to gɛ na ra, a naxa a fala a bɛ, «N ye bama nɛ i xa ɲɔxɔmɛe fan bɛ, alako e birin xa ye min a fanyi ra.»"},{"book":"Fe Fɔlɔ Fɔlɛ","chapter":"24","verse":"20","text":"Mafuren, a naxa a xa fɛɲɛ ibagan kuurɛ kui, a man a gi sigafe kɔlɔn dɛ ra a xa ye gbɛtɛ ba. A naxa ye ba han ɲɔxɔmɛ birin naxa wasa."},{"book":"Fe Fɔlɔ Fɔlɛ","chapter":"24","verse":"21","text":"Iburahima xa walikɛ nu fa a maɲɔxun, «Tɛmunde Alatala bara n ma biyaasi sɔɔnɛya n bɛ.»"},{"book":"Fe Fɔlɔ Fɔlɛ","chapter":"24","verse":"22","text":"Ɲɔxɔmɛe to bara gɛ ye minde, Iburahima xa mixi naxa ɲɔɛrasoe xɛɛma daaxi so Rebeka ɲɔɛ ra, naxan xa binyɛ giramu senni lima. A man naxa bɛlɛxɛrasoe firin xɛɛma daaxie so a bɛlɛxɛ ra, naxan keren xa binyɛ dangi giramu kɛmɛ ra."},{"book":"Fe Fɔlɔ Fɔlɛ","chapter":"24","verse":"23","text":"A naxa ginɛdimɛdi maxɔrin, «Nde xa di lanxi i ma? Yandi, a fala n bɛ, i baba nɔma muxu yigiyade to kɔɛ ra?»"},{"book":"Fe Fɔlɔ Fɔlɛ","chapter":"24","verse":"24","text":"Rebeka naxa a yaabi, «Betuweli xa di nan lanxi n ma, Milika nun Naxori xa mamadi.»"},{"book":"Fe Fɔlɔ Fɔlɛ","chapter":"24","verse":"25","text":"A man naxa a fala, «Muxu xɔnyi sɛxɛ nun ɲooge gbegbe na na, yigiya fan na na wo luma dɛnnaxɛ.»"},{"book":"Fe Fɔlɔ Fɔlɛ","chapter":"24","verse":"26","text":"Iburahima xa walikɛ naxa a igoro bɔxi ma Alatala bɛ."},{"book":"Fe Fɔlɔ Fɔlɛ","chapter":"24","verse":"27","text":"A naxa a fala, «N marigi Iburahima Marigi Alatala, n bara i tantu. I mu tagan hinnɛde n marigi Iburahima ra, i xa lanlanteya mu kana. Alatala n xun tixi n marigi Iburahima xabilɛ nan xɔnyi ra.»"},{"book":"Fe Fɔlɔ Fɔlɛ","chapter":"24","verse":"28","text":"Rebeka naxa siga a gi ra a nga yire, alako fe naxan dangixi, a xa a tagi raba a bɛ."},{"book":"Fe Fɔlɔ Fɔlɛ","chapter":"24","verse":"29","text":"Rebeka taara Laban naxa a xulun sigafe ra kɔlɔn yire, Iburahima xa walikɛ nu tixi dɛnnaxɛ."},{"book":"Fe Fɔlɔ Fɔlɛ","chapter":"24","verse":"30","text":"Laban nu bara a maaginɛ to, ɲɔɛrasoe a ɲɔɛ ra, bɛlɛxɛrasoe a bɛlɛxɛ ra. A man nu bara a xa dɛntɛgɛ mɛ, xɛmɛ naxan falaxi a bɛ. Na kui, a naxa siga na xɛmɛ ralande kɔlɔnyi fɛ ma, ɲɔxɔmɛe nu na dɛnnaxɛ."},{"book":"Fe Fɔlɔ Fɔlɛ","chapter":"24","verse":"31","text":"Laban naxa a fala a bɛ, «Alatala bara baraka sa i tan naxan ma fe, i tixi be munfe ra, dɛnnaxɛ makuya taa ra? I xa so n xɔnyi. N bara banxi yailan i yigiya ra, n bara yire rafala i xa ɲɔxɔmɛe luma dɛnnaxɛ.»"},{"book":"Fe Fɔlɔ Fɔlɛ","chapter":"24","verse":"32","text":"Iburahima xa walikɛ naxa so Laban xɔnyi. Laban naxa ɲɔxɔmɛe xa kote ragoro, a fa donse so e yi ra, a yire yailan e bɛ. A naxa ye fan so Iburahima xa mixie yi ra, alako e xa e sanyie maxa."},{"book":"Fe Fɔlɔ Fɔlɛ","chapter":"24","verse":"33","text":"Laban to fa donse ra e bɛ, Iburahima xa walikɛ naxa a fala, «N mu n dɛgema sinden, fo n xa n dɛntɛgɛ wo bɛ.» Laban naxa a fala a bɛ, «Awa yire, dɛntɛgɛ sa.»"},{"book":"Fe Fɔlɔ Fɔlɛ","chapter":"24","verse":"34","text":"Iburahima xa walikɛ naxa a masen, «N tan nan na Iburahima xa walikɛ ra."},{"book":"Fe Fɔlɔ Fɔlɛ","chapter":"24","verse":"35","text":"Alatala bara barakɛ sa n marigi Iburahima xa fe ki fanyi. A bara findi banna ra, barima Alatala bara xuruse mɔɔli birin fi a ma, a nun gbeti, xɛɛma, konyie, ɲɔxɔmɛe, nun sofalee. Alatala bara na birin fi a ma."},{"book":"Fe Fɔlɔ Fɔlɛ","chapter":"24","verse":"36","text":"N marigi Iburahima xa ginɛ Sara bara di fan bari a bɛ a xa foriɲa kui. Iburahima a harige birin fixi na di nan ma.»"},{"book":"Fe Fɔlɔ Fɔlɛ","chapter":"24","verse":"37","text":"«Iburahima n nakalixi nɛ, ‹I naxa ginɛ tongo n ma di bɛ naxan findi Kanaanka ra n sabatixi dɛnnaxɛ."},{"book":"Fe Fɔlɔ Fɔlɛ","chapter":"24","verse":"38","text":"I xa siga n baba bariboore yire n xabilɛ tagi, alako i xa ginɛ tongo n ma di bɛ mɛnni.›"},{"book":"Fe Fɔlɔ Fɔlɛ","chapter":"24","verse":"39","text":"N marigi to na fala n bɛ, n naxa a maxɔrin, ‹Xa na ginɛ fa tondi birade n fɔxɔ ra go?›"},{"book":"Fe Fɔlɔ Fɔlɛ","chapter":"24","verse":"40","text":"A naxa n yaabi, ‹N ɲɛrɛma Alatala naxan ya i, a fama a xa malekɛ birade i fɔxɔ ra i xa ɲɛrɛ kui alako a xa sɔɔnɛya. I fama nɛ ginɛ tongode n ma di bɛ n xabilɛ tagi n baba xɔnyi."},{"book":"Fe Fɔlɔ Fɔlɛ","chapter":"24","verse":"41","text":"I na siga n xabilɛ ra, xa e mu fa sa ginɛ dimɛdi so i yi ra feo, i bara ratanga n ma marakali ma.›»"},{"book":"Fe Fɔlɔ Fɔlɛ","chapter":"24","verse":"42","text":"«N to kɔlɔn yire li, n naxa Ala maxandi, ‹Alatala, n marigi Iburahima naxan batuma, n bara i mayandi i xa n ma biyaasi sɔɔnɛya."},{"book":"Fe Fɔlɔ Fɔlɛ","chapter":"24","verse":"43","text":"I ya ti n na yi kɔlɔnyi sɛɛti ma. N fama nɛ ginɛ dimɛdi nde maxɔrinde naxan fafe ye bade, a xa ye so n yi ra naxan na a xa fɛɲɛ kui alako n xa a min."},{"book":"Fe Fɔlɔ Fɔlɛ","chapter":"24","verse":"44","text":"Xa a n yaabi, «Ye min, n ye bama nɛ i xa ɲɔxɔmɛe fan bɛ, e min,» n a kolonma na tɛmui, Alatala na ginɛ dimɛdi yati nan sugandixi n marigi Iburahima xa di bɛ.›»"},{"book":"Fe Fɔlɔ Fɔlɛ","chapter":"24","verse":"45","text":"«Beenun n xa gɛ na wɔyɛnyi raɲɔnde n yɛtɛ ma, na nan lan Rebeka naxa fa, fɛɲɛ dɔxɔxi a tunki fari. A naxa goro kɔlɔnyi ra, a ye ba. N naxa a fala a bɛ, ‹N bara i maxandi, n ki ye, n xa a min.›"},{"book":"Fe Fɔlɔ Fɔlɛ","chapter":"24","verse":"46","text":"A naxa a xa fɛɲɛ ragoro mafuren a tunki fari, a naxa a fala n bɛ, ‹Ye min. I na gɛ ye minde n ye soma nɛ i xa ɲɔxɔmɛe fan yi ra.›"},{"book":"Fe Fɔlɔ Fɔlɛ","chapter":"24","verse":"47","text":"N naxa a maxɔrin, ‹Nde xa di na i ra?› A naxa n yaabi, ‹Betuweli xa di ginɛ nan n na, Naxori nun Milika xa mamadi.› Na kui n naxa xɛɛma so a ɲɔɛ ra, n naxa xɛɛma bɛlɛxɛrasoe so a bɛlɛxɛ ra."},{"book":"Fe Fɔlɔ Fɔlɛ","chapter":"24","verse":"48","text":"N naxa n igoro bɔxi ma Alatala bɛ. N naxa n marigi Iburahima Marigi Alatala tantu, barima a bara n xun ti n marigi xunya xa di ginɛma ra, n xa a futi a xa di bɛ."},{"book":"Fe Fɔlɔ Fɔlɛ","chapter":"24","verse":"49","text":"Yakɔsi, Laban, a fala n bɛ xa i bara tin fe fanyi nun fe tinxinxi rabafe n marigi bɛ. Xa na mu a ra n sigama nɛ yire gbɛtɛ.»"},{"book":"Fe Fɔlɔ Fɔlɛ","chapter":"24","verse":"50","text":"Laban nun Betuweli naxa a yaabi, «Alatala nan yi fe ragirixi. Muxu mu fama na maxɔrɔxɔde."},{"book":"Fe Fɔlɔ Fɔlɛ","chapter":"24","verse":"51","text":"Rebeka nan tixi i ya i yi ki. A xanin i xun ma, alako a xa findi i marigi xa di xa ginɛ ra, alɔ Alatala a masenxi ki naxɛ.»"},{"book":"Fe Fɔlɔ Fɔlɛ","chapter":"24","verse":"52","text":"Iburahima xa walikɛ to na wɔyɛnyi mɛ, a naxa a igoro bɔxi ma Alatala bɛ."},{"book":"Fe Fɔlɔ Fɔlɛ","chapter":"24","verse":"53","text":"Na xanbi, a naxa bunse gbeti daaxi, bunse xɛɛma daaxi, a nun dugie fi Rebeka ma. A naxa sanbɛ fanyie fi Rebeka nga nun a taara fan ma."},{"book":"Fe Fɔlɔ Fɔlɛ","chapter":"24","verse":"54","text":"Na dangi xanbi, Iburahima xa walikɛ nun a xa mixie naxa e dɛge, e min, e fa so e sade."},{"book":"Fe Fɔlɔ Fɔlɛ","chapter":"24","verse":"55","text":"E naxa a fala, «Rebeka xa xi fu ɲɔndɔn naba be sinden, na tɛmui wo fa siga.»"},{"book":"Fe Fɔlɔ Fɔlɛ","chapter":"24","verse":"56","text":"Iburahima xa walikɛ naxa e yaabi, «Wo naxa n makankan be. Alatala bara n ma biyaasi sɔɔnɛya. Wo a lu fa n xa gbilen n marigi xɔnyi.»"},{"book":"Fe Fɔlɔ Fɔlɛ","chapter":"24","verse":"57","text":"E naxa a fala, «Won xa Rebeka xili, won xa a kolon ɲanige naxan na a bɛ.»"},{"book":"Fe Fɔlɔ Fɔlɛ","chapter":"24","verse":"58","text":"E naxa Rebeka xili, e naxa a maxɔrin, «I wama sigafe wo nun yi xɛmɛ ra?» Rebeka naxa e yaabi, «Iyo, n wama sigafe.»"},{"book":"Fe Fɔlɔ Fɔlɛ","chapter":"24","verse":"59","text":"Na kui e naxa e xunya Rebeka nun a mɛɛnima so Iburahima xa walikɛ nun a xa mixie yi ra."},{"book":"Fe Fɔlɔ Fɔlɛ","chapter":"24","verse":"60","text":"E naxa duba Rebeka bɛ a falafe ra,"},{"book":"Fe Fɔlɔ Fɔlɛ","chapter":"24","verse":"61","text":"Rebeka nun a xa ginɛe naxa dɔxɔ ɲɔxɔmɛe fari, e naxa bira Iburahima xa walikɛ fɔxɔ ra. E birin naxa siga."},{"book":"Fe Fɔlɔ Fɔlɛ","chapter":"24","verse":"62","text":"Isiyaga nu bara keli kɔlɔn yire naxan xili «Ala ɲiɲɛ naxan n toxi.» A nu bara sabati Negewi bɔxi ma."},{"book":"Fe Fɔlɔ Fɔlɛ","chapter":"24","verse":"63","text":"Lɔxɔɛ nde, Isiyaga to mini a maɲɛrɛde daaxa nunmare tɛmui, a naxa Iburahima xa walikɛ xa ɲɔxɔmɛe to fa ra."},{"book":"Fe Fɔlɔ Fɔlɛ","chapter":"24","verse":"64","text":"Rebeka to bara Isiyaga to, a naxa goro ɲɔxɔmɛe fari,"},{"book":"Fe Fɔlɔ Fɔlɛ","chapter":"24","verse":"65","text":"a fa walikɛ maxɔrin, «Nde na na xɛmɛ ra naxan sa fafe na ki, keli daaxa longori ra won nalande?»"},{"book":"Fe Fɔlɔ Fɔlɛ","chapter":"24","verse":"66","text":"Iburahima xa walikɛ naxa a yaabi, «N marigi nan a ra.» Na nan lan, Rebeka naxa a ya makoto a xa mafelenyi ra."},{"book":"Fe Fɔlɔ Fɔlɛ","chapter":"24","verse":"67","text":"Na xanbi, Isiyaga naxa Rebeka xanin a nga xa kiri banxi kui, a a findi a xa ginɛ ra. Isiyaga naxa a xanu a bɔɲɛ birin na, han a nga xa faxɛ sunnunyi naxa ba a ma."}]}