{"data":[{"book":"Jeremjáš","chapter":"50","verse":"1","text":"Slovo, kteréž mluvil Hospodin proti Babylonu a proti zemi Kaldejské skrze Jeremiáše proroka:"},{"book":"Jeremjáš","chapter":"50","verse":"2","text":"Oznamujte mezi národy a rozhlašujte, zdvihněte korouhev, rozhlašujte, netajte, rcete: Vzat bude Babylon, zahanben bude Bél, potřín bude Merodach, zahanbeny budou modly jeho, potříni budou ukydaní bohové jeho."},{"book":"Jeremjáš","chapter":"50","verse":"3","text":"Nebo přitáhne na něj národ od půlnoci, kterýž obrátí zemi jeho v pustinu, tak že nebude obyvatele v ní. Od člověka až do hovada vystěhují se, odejdou."},{"book":"Jeremjáš","chapter":"50","verse":"4","text":"V těch dnech a toho času, dí Hospodin, přijdou synové Izraelští, oni i synové Judští spolu; plačíce, ochotně půjdou, a Hospodina Boha svého hledati budou."},{"book":"Jeremjáš","chapter":"50","verse":"5","text":"Na cestu k Sionu ptáti se budou, a obrátíce se tam, řeknou: Poďte a připojte se k Hospodinu smlouvou věčnou, nepřicházející v zapomenutí."},{"book":"Jeremjáš","chapter":"50","verse":"6","text":"Ovce hynoucí jsou lid můj, pastýři jejich působí to, aby bloudily, a po horách se toulaly, s hůry na pahrbek chodily, zapomenuvše na příbytky své."},{"book":"Jeremjáš","chapter":"50","verse":"7","text":"Všickni, kteříž je nalézají, zžírají je, a nepřátelé jejich říkají: Nebudeme nic vinni, proto že hřeší proti Hospodinu. Příbytek spravedlnosti a otců jejich naděje jest Hospodin."},{"book":"Jeremjáš","chapter":"50","verse":"8","text":"Vystěhujte se z prostředku Babylona, a z země Kaldejské vyjděte, a buďte jako kozlové před stádem."},{"book":"Jeremjáš","chapter":"50","verse":"9","text":"Nebo aj, já vzbudím a přivedu na Babylon shromáždění národů velikých z země půlnoční, kteřížto sšikují se proti němu, i bude dobyt odtud. Kterýchžto střely jsou jako silného, jenž sirobu uvodí; žádnáť se nenavrátí na prázdno."},{"book":"Jeremjáš","chapter":"50","verse":"10","text":"I bude země Kaldejských v loupež; všickni, kteříž ji loupiti budou, nasytí se, dí Hospodin."},{"book":"Jeremjáš","chapter":"50","verse":"11","text":"Proto že se veselíte, proto že pléšete, ó dráči dědictví mého, proto že jste zbujněli jako jalovice vytylá, a provyskujete jako rekové,"},{"book":"Jeremjáš","chapter":"50","verse":"12","text":"Zahanbena bude matka vaše velice, a zapýří se rodička vaše: Aj, nejzadnější z národů, poušť, země vyprahlá a pustina."},{"book":"Jeremjáš","chapter":"50","verse":"13","text":"Pro prchlivost Hospodinovu nebude v ní bydleno, ale velmi spustne všecko. Každý, kdož půjde mimo Babylon, užasne se, a diviti se bude nade všemi ranami jeho."},{"book":"Jeremjáš","chapter":"50","verse":"14","text":"Sšikujte se proti Babylonu vůkol všickni, kteříž natahujete lučiště, střílejte proti němu, nelitujte střely; nebo hřešil proti Hospodinu."},{"book":"Jeremjáš","chapter":"50","verse":"15","text":"Křičte proti němu vůkol: Poddal se, padli základové jeho, pobořeny jsou zdi jeho. Nebo pomsta Hospodinova jest, uveďte pomstu na něj; jakž činíval, učiňte jemu."},{"book":"Jeremjáš","chapter":"50","verse":"16","text":"Vypleňte rozsevače z Babylona, i držícího srp v čas žně; před mečem hubícím každý nechť se k lidu svému obrátí, a každý do země své nechť uteče."},{"book":"Jeremjáš","chapter":"50","verse":"17","text":"Hovádko zahnané jest Izrael, kteréž lvové splašili. Nejprvé zžíral je král Assyrský, tento pak poslednější, Nabuchodonozor král Babylonský, kosti jeho potřel."},{"book":"Jeremjáš","chapter":"50","verse":"18","text":"Protož toto praví Hospodin zástupů, Bůh Izraelský: Aj, já navštívím krále Babylonského i zemi jeho, jako jsem navštívil krále Assyrského."},{"book":"Jeremjáš","chapter":"50","verse":"19","text":"A přivedu zase Izraele do příbytku jeho, aby se pásl na Karmeli a Bázan, a na hoře Efraim, a v Galád aby se sytila duše jeho."},{"book":"Jeremjáš","chapter":"50","verse":"20","text":"V těch dnech a toho času, dí Hospodin, byla-li by vyhledávána nepravost Izraelova, nebude žádné, a hříchové Judovi, však nebudou nalezení; nebo odpustím těm, kteréž pozůstavím."},{"book":"Jeremjáš","chapter":"50","verse":"21","text":"Proti té zemi zpurných táhni, a proti obyvatelům pomsty; zhub je a zahlaď jako proklaté i utíkající, dí Hospodin. Učiniž, pravím, všecko, jakž přikazuji tobě,"},{"book":"Jeremjáš","chapter":"50","verse":"22","text":"Ať jest hluk boje v té zemi a potření veliké."},{"book":"Jeremjáš","chapter":"50","verse":"23","text":"Jakž by posekáno a polámáno býti mohlo kladivo vší země? Jak by k užasnutí Babylon býti mohl mezi národy?"},{"book":"Jeremjáš","chapter":"50","verse":"24","text":"Polékl jsem na tě, ó Babylone, pročež vzat budeš, než zvíš. Nalezen, ano i polapen budeš, proto že jsi směl potýkati se s Hospodinem."},{"book":"Jeremjáš","chapter":"50","verse":"25","text":"Otevřel Hospodin poklad svůj, a vynesl nástroje hněvu svého; nebo dílo toto jest Panovníka Hospodina zástupů v zemi Kaldejské."},{"book":"Jeremjáš","chapter":"50","verse":"26","text":"Přitáhněte na ni od konce země, zotvírejte obilnice její, šlapejte po ní jako po stozích, a zahlaďte ji jako proklatou, tak aby z ní ničeho nepozůstalo."},{"book":"Jeremjáš","chapter":"50","verse":"27","text":"Zbíte mečem všecky volky její, nechť sstoupí k zabití; běda jim, když přijde den jejich, čas navštívení jejich."},{"book":"Jeremjáš","chapter":"50","verse":"28","text":"Hlas utíkajících a ucházejících z země Babylonské, aby oznámili na Sionu pomstu Hospodina Boha našeho, pomštění chrámu jeho."},{"book":"Jeremjáš","chapter":"50","verse":"29","text":"Shromažďte proti Babylonu nejudatnější, všickni natahující lučiště, položte se proti němu vůkol, ať nelze jemu ujíti. Odplaťte jemu podlé skutků jeho, všecko, jakž dělával, učiňte jemu; nebo proti Hospodinu pýchal, proti Svatému Izraelskému."},{"book":"Jeremjáš","chapter":"50","verse":"30","text":"Protož padnou mládenci jeho na ulicích jeho, a všickni muži bojovní jeho vypléněni budou v ten den, dí Hospodin."},{"book":"Jeremjáš","chapter":"50","verse":"31","text":"Aj, já jsem proti tobě, ó pýcho, praví Panovník Hospodin zástupů; neboť přišel den tvůj, čas, abych tě navštívil."},{"book":"Jeremjáš","chapter":"50","verse":"32","text":"Poklesne se zajisté ten pyšný a padne, a nebude žádného, kdo by jej zdvihl; a zanítím oheň v městech jeho, kterýžto zžíře všecka vůkolí jeho."},{"book":"Jeremjáš","chapter":"50","verse":"33","text":"Takto praví Hospodin zástupů: Utištěni jsou synové Izraelští, i s syny Judskými, a všickni, kteříž je zjímali, drží je, nechtí propustiti jich."},{"book":"Jeremjáš","chapter":"50","verse":"34","text":"Ale vykupitel jejich silný, jehož jméno jest Hospodin zástupů, jistotně povede při jejich, aby pokoj způsobil této zemi, a pohnul obyvateli Babylonskými."},{"book":"Jeremjáš","chapter":"50","verse":"35","text":"Meč na Kaldejské, dí Hospodin, a na obyvatele Babylonské, i na knížata jeho i na mudrce jeho."},{"book":"Jeremjáš","chapter":"50","verse":"36","text":"Meč na lháře, aby se zbláznili, meč na silné jeho, aby potříni byli."},{"book":"Jeremjáš","chapter":"50","verse":"37","text":"Meč na koně jeho a na vozy jeho, i na všecku tu směsici, kteráž jest u prostřed něho, aby byli jako ženy; meč na poklady jeho, aby rozchvátáni byli."},{"book":"Jeremjáš","chapter":"50","verse":"38","text":"Sucho na vody jeho, aby vyschly; nebo země plná jest rytin, a při modlách bláznívají."},{"book":"Jeremjáš","chapter":"50","verse":"39","text":"Protož bydliti budou tam šelmy s hroznými potvorami, bydliti budou v ní i mladé sovy; a nebude tam bydleno na věky, ani přebýváno od národu až do pronárodu."},{"book":"Jeremjáš","chapter":"50","verse":"40","text":"Podobná bude k podvrácení hroznému Sodomy a Gomory i sousedů jejich, dí Hospodin; neosadí se tam žádný, aniž bydliti bude v ní syn člověka."},{"book":"Jeremjáš","chapter":"50","verse":"41","text":"Aj, lid přitáhne od půlnoci, a národ veliký, i králové znamenití, vzbuzeni jsouce od stran země."},{"book":"Jeremjáš","chapter":"50","verse":"42","text":"Lučiště a kopí pochytí, ukrutní budou, a neslitují se; hlas jejich jako moře zvučeti bude, a na koních pojedou, sšikovaní jako muž udatný k boji proti tobě, ó dcero Babylonská."},{"book":"Jeremjáš","chapter":"50","verse":"43","text":"Král Babylonský jakž uslyší pověst o nich, opadnou ruce jeho, úzkost zachvátí jej, bolest jako rodičku."},{"book":"Jeremjáš","chapter":"50","verse":"44","text":"Aj, jako lev vystupuje, více než zdutí Jordána proti příbytku Nejsilnějšího, a však v okamžení zaženu jej z této země, a toho, kterýž jest vyvolený, ustanovím nad ní. Nebo kdo jest mně rovný? A kdo mi složí rok? A kdo jest ten pastýř, kterýž by se postavil proti mně?"},{"book":"Jeremjáš","chapter":"50","verse":"45","text":"Protož slyšte radu Hospodinovu, kterouž zavřel o Babylonu, a to, což myslil proti zemi Kaldejské: Zajisté žeť je vyvlekou nejmenší tohoto stáda, zajisté že je popléní i příbytek jejich."},{"book":"Jeremjáš","chapter":"50","verse":"46","text":"Od zvuku při dobývání Babylona třásti se bude ta země, a křik mezi národy slyšán bude."}]}