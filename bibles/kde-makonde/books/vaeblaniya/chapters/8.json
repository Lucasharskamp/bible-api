{"data":[{"book":"Vaeblaniya","chapter":"8","verse":"1","text":"Habali ya muhimu kupunda dyammalele ditutangolela nni aino, hwetu tùvele na Kuhani Nkulu aikâla m'bali wa kunkono wa chiteng'u cha chifalume cha Nnungu Avêle na Ukulu, aneko kulihunde."},{"book":"Vaeblaniya","chapter":"8","verse":"2","text":"Aneko nang'e njo Kuhani Nkulu atumîka Pachinu Panaswe, yani Mun'gongwe uhiu wa Nnungu udengwîjwe na Nang'olo Nnungu mwene, na akee vanu."},{"book":"Vaeblaniya","chapter":"8","verse":"3","text":"Kila Kuhani Nkulu ànatandolwa uchinga akole madengo la kunnyumija Nnungu dinujo na sadaka. Bahi kupapatana na anelyo, Kuhani wetu Nkulu Kilisto ánilembelewa ààve na chinu cha kuhumya."},{"book":"Vaeblaniya","chapter":"8","verse":"4","text":"Kwikavele Kilisto wava apano pachilambo, akánave kuhani, kwa kuva tayali pàvele makuhani vanji vahûmya sadaka kupapatana na malaijo la Sheliya ya Musa."},{"book":"Vaeblaniya","chapter":"8","verse":"5","text":"Na pachinu pavatumikila makuhani nni nfano chihi na chimbwehedi cha apala pavêle kulihunde. Kwa kuva, Musa panavele pepi kuudenga aula N'gongwe wa Nnungu, Nnungu ánnyaulidile kuchidoni, “Loleha saana uchinga udenge kila chinu kupapatana na nfano unikulangujije kulichinga.”8:5 Kuuka 25:40"},{"book":"Vaeblaniya","chapter":"8","verse":"6","text":"Henga hambi Yesu àpewije utumishi wambone namene kupunda wa avala makuhani. Uchocho, lilailano lyajukile Yesu kuva mpatanishi nni lyambone namene kupunda alila lya kala, ing'anya lilailano lyahambi lìimila munsingi wa ahadi dya Nnungu dyambone namene kupunda adila dya kala."},{"book":"Vaeblaniya","chapter":"8","verse":"7","text":"Kwa kuva, ikàchiva lilailano lya kala ulikamilika mwalehu, likánalembelewe lilailano linji."},{"book":"Vaeblaniya","chapter":"8","verse":"8","text":"Henga Nang'olo Nnungu ánilona makosa kwa vanu vake, nkutangola kuchidoni,"},{"book":"Vaeblaniya","chapter":"8","verse":"9","text":"Lilailano alino likambelandana na lilailano linnatendile na anyakala vao,"},{"book":"Vaeblaniya","chapter":"8","verse":"10","text":"Hambi alino nni lilailano linimbelitenda na vanu va Isilaeli mmaduva laîda,"},{"book":"Vaeblaniya","chapter":"8","verse":"11","text":"Nanga munu ambennyûnda Mwisilaeli nnyake,"},{"book":"Vaeblaniya","chapter":"8","verse":"12","text":"Kwa kuva, nìmbevasamehe lahakalenge lavatendile,"},{"book":"Vaeblaniya","chapter":"8","verse":"13","text":"Nnungu palichemile lilailano alino kuva lyahambi, àlitendile alila litandi kuva lya kala, na chinu chohecho chikààva chakala na kuhuchulika chììva pepi na kuwalawala."}]}