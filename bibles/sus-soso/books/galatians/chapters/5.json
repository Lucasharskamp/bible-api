{"data":[{"book":"Galatians","chapter":"5","verse":"1","text":"Ala xa Mixi Sugandixi bara won xunsara, alako won xa xɔrɛya sɔtɔ. Na kui, wo xa ti a fanyi ra. Wo naxa tin konyiya nde yo xa dɔxɔ wo fari sɔnɔn."},{"book":"Galatians","chapter":"5","verse":"2","text":"N tan Pɔlu, n xa nɔndi fala wo bɛ, xa wo tin na mixie xa wo sunna, Ala xa Mixi Sugandixi xa wali tide yo mu na wo bɛ sɔnɔn."},{"book":"Galatians","chapter":"5","verse":"3","text":"N man xa a fala wo bɛ, xɛmɛ naxan tinma e xa a sunna, a lanma a xa Ala xa yaamari birin natinmɛ."},{"book":"Galatians","chapter":"5","verse":"4","text":"Wo tan naxee wama tinxinyi sɔtɔfe yaamarie ratinmɛfe saabui ra, wo nun Ala xa Mixi Sugandixi tagi bara ikuya. Ala mu hinnɛma wo ra sɔnɔn."},{"book":"Galatians","chapter":"5","verse":"5","text":"Won won xaxili tima Ala Xaxili ra won ma danxaniya kui, alako won xa tinxinyi sɔtɔ won xaxili tima naxan na."},{"book":"Galatians","chapter":"5","verse":"6","text":"Xa mixi biraxi Ala xa Mixi Sugandixi Isa fɔxɔ ra, sunnɛ nun sunnatareya tide yo mu na a bɛ. Fe keren nan tide gbo: Mixi xa danxaniya Ala ma, a xa mixi xanu."},{"book":"Galatians","chapter":"5","verse":"7","text":"Wo nu na ɲɛrɛfe a fanyi ra. Pe, nde a niyaxi wo xa nɔndi rabolo?"},{"book":"Galatians","chapter":"5","verse":"8","text":"Naxan wo bɛndunxi na ki, na mu findixi Ala ra naxan wo xili."},{"book":"Galatians","chapter":"5","verse":"9","text":"Lɛbini dondoronti nɔma farin gbegbe ratede."},{"book":"Galatians","chapter":"5","verse":"10","text":"N bara la wo ra Ala saabui ra, mixi yo fa a xa fa wo ya iso, wo mu tinma na xaxili mɔɔli ra. Na kanyi fama nɛ a sare sɔtɔde."},{"book":"Galatians","chapter":"5","verse":"11","text":"N ngaxakerenyie, xa a li nu han ya n na kawandi tife mixie xa sunna, munfe ra Yuwifie luma n ɲaxankata ra? Xa a sa li nu n na kawandi mɔɔli tima, Isa xa sɛrɛxɛ wuri magalanbuxi ma, a mu findima wɔyɛn xɔrɔxɔɛ ra mixie bɛ nu."},{"book":"Galatians","chapter":"5","verse":"12","text":"N wama nɛ naxee na wo ya isofe, hali e mu a dan sunnɛ fe gbansan ma. E xa e xɛmɛya birin ba na."},{"book":"Galatians","chapter":"5","verse":"13","text":"N ngaxakerenyie, Ala wama wo xa lu xɔrɛya kui, kɔnɔ wo naxa na xɔrɛya mafindi yunubi ra. Wo wo bore mali xanunteya kui."},{"book":"Galatians","chapter":"5","verse":"14","text":"Ala xa sɛriyɛ birin na yi yaamari kerenyi nan kui: Wo xa wo boore adamadi xanu alɔ wo yɛtɛ."},{"book":"Galatians","chapter":"5","verse":"15","text":"Xa wo luma wo bore tɔɔrɔ ra, wo nu wo bore ɲaxankata, wo a niya dɔyin, xa na mu a ra wo wo bore xa fe xun nakanama nɛ."},{"book":"Galatians","chapter":"5","verse":"16","text":"N wama naxan falafe wo bɛ, wo xa a lu Ala Xaxili xa wo raɲɛrɛ. Wo naxa bira wo yɛtɛ waxɔnfe ɲaaxie fɔxɔ ra."},{"book":"Galatians","chapter":"5","verse":"17","text":"Adama waxɔnfe ɲaaxi nun Ala Xaxili sɛniyɛnxi, a keren mu a ra. Na firinyi na e bore gerefe, alako wo naxa wo waxɔnfe raba."},{"book":"Galatians","chapter":"5","verse":"18","text":"Xa Ala Xaxili na wo raɲɛrɛfe, wo xaxili mu tima wo xa yaamari ratinmɛxie ra sɔnɔn."},{"book":"Galatians","chapter":"5","verse":"19","text":"Yunubitɔɛ waxɔnfee nan ya: langoeɲa, sɛniyɛntareɲa, sɔn kobi,"},{"book":"Galatians","chapter":"5","verse":"20","text":"kuye batufe, duureya, xɔnnanteya, lantareya, tɔɔnɛ, bɔɲɛ tefe, geeni fenfe i yɛtɛ bɛ, sɔnxɔfe, boore rafisafe a boore bɛ,"},{"book":"Galatians","chapter":"5","verse":"21","text":"milanteya, siisife, xulunyi ɲaaxie, nun na maniyɛe. N man xa a fala wo bɛ, mixi naxee ɲɛrɛma na ki, e mu ariyanna sɔtɔma kɛ ra muku."},{"book":"Galatians","chapter":"5","verse":"22","text":"Kɔnɔ Ala Xaxili Sɛniyɛnxi xa kɛwalie nan ya: xanunteya, sɛɛwɛ, bɔɲɛsa, diɲɛ, yarawasɛ, fanyi, lanlanteya,"},{"book":"Galatians","chapter":"5","verse":"23","text":"bɔɲɛ bɛxiya, nun yɛtɛ suxui. Tɔnyi yo mu na na fe mɔɔlie ma."},{"book":"Galatians","chapter":"5","verse":"24","text":"Ala xa Mixi Sugandixi Isa fɔxirabirɛe bara yunubitɔɛ waxɔnfe rabɛɲin a nun fe ɲaaxi birin."},{"book":"Galatians","chapter":"5","verse":"25","text":"Won to kisi sɔtɔ Ala Xaxili Sɛniyɛnxi saabui ra, won xa bira a fɔxɔ ra."},{"book":"Galatians","chapter":"5","verse":"26","text":"Won naxa won yɛtɛ igbo, won naxa won bore raxɔnɔ, won naxa mila won bore ma."}]}