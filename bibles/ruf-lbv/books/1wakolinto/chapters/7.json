{"data":[{"book":"1 Wakolinto","chapter":"7","verse":"1","text":"Apfo kwa mbuli ya aghala ghamwandike; pfinogha imunu yaleke kukwela."},{"book":"1 Wakolinto","chapter":"7","verse":"2","text":"Lekeni kwaapfila kuna ughoni sideke, chila mmale yawe na mwehe wake mwenyegho. Na chila pinga yawe na mmale wake mwenyegho."},{"book":"1 Wakolinto","chapter":"7","verse":"3","text":"Immale yatende chayobamighwa kumtendela mwehe wake, na ipinga yatende chayobamighwa kumtendela immale wake."},{"book":"1 Wakolinto","chapter":"7","verse":"4","text":"Lukuli lwa mwehe, si lwake yaliyeka bae, ila lwa immale wake pfipfila. Na lukuli lwa mmale si lwake yaliyeka bae ila lwa mwehe wake pfipfila."},{"book":"1 Wakolinto","chapter":"7","verse":"5","text":"Mleke kwiima, ila ka mwilaghana kwa ghamatsuwa chidogho, ili mdahe kukala kwa kumlomba Imulungu, kuya muyile keli ili Setani aleke kuwaghetsa kwaapfila ng'amdaha kududumila."},{"book":"1 Wakolinto","chapter":"7","verse":"6","text":"Aghano noghalonga nene, na si laghitso bae."},{"book":"1 Wakolinto","chapter":"7","verse":"7","text":"Nobama iwanu wawe ka nene pfanili, lekeni chila imunu keng'ighwa ne Imulungu ghweko lyake mwenyegho. Munu yumwe kana lino na munu yungi kana lila."},{"book":"1 Wakolinto","chapter":"7","verse":"8","text":"Apfo kwa awala iwang'ali ng'ana wakwele na awala ng'ana wakwelighwe, nene nolonga pfino; pfinogha wang'akala ka nene pfanili."},{"book":"1 Wakolinto","chapter":"7","verse":"9","text":"Lekeni ka ng'amdaha bae kwikinga wenyegho, mkwele, kwaapfila pfinogha ng'ani kukwela kubita kusulukila."},{"book":"1 Wakolinto","chapter":"7","verse":"10","text":"Kwa awala iwakwelighwe na iwakwelile noweng'a laghitso lino, kuya si langu bae ila lye Imtwatsa. Mwehe yaleke kwileka na mmale wake."},{"book":"1 Wakolinto","chapter":"7","verse":"11","text":"Lekeni ang'atenda apfo, yakale bila ukukwelighwa, au yelamlitse ne immale wake. Naye immale aleke kumleka mwehe wake."},{"book":"1 Wakolinto","chapter":"7","verse":"12","text":"Kwa awala iwasighale nolonga pfino. Nene mwenyegho, si Imtwatsa bae. Ka immale kana mwehe ing'ayomtoghola Yesu, na mwehe ayo kotoghola kukala na mmale wake, mmale aleke kumleka mwehe wake."},{"book":"1 Wakolinto","chapter":"7","verse":"13","text":"Na ka ipinga kana immale na immale ayo ng'omtoghola Yesu bae, ila kotoghola kukala na mwehe wake, ipinga ayo aleke kumlema mmale wake."},{"book":"1 Wakolinto","chapter":"7","verse":"14","text":"Kwaapfila immale yula ing'omtoghola Yesu kobokelighwa ne Imulungu kubitila mwehe wake. Na ipinga yula ing'omtoghola Yesu kohenzeluka kubitila immale wake. Ka si pfipfo bae, iwana wenu wang'alekile weha, lekeni ka pfaili, iwana wenu wenzeluka."},{"book":"1 Wakolinto","chapter":"7","verse":"15","text":"Ka imunu ing'omtoghola Yesu kobama yamleke myaghe, umleke atende apfo. Immale au ipinga iyotoghola Imulungu ng'oghomighwa bae kutenda apfo. Imulungu katukema twetwe tukale kwa tindiwalo."},{"book":"1 Wakolinto","chapter":"7","verse":"16","text":"Umanyatse, lamda ghwe mwehe kutsodaha kumkombola immale wako? Kuya umanyatse ghwe immale lamda kutsodaha kumkombola mwehe wako?"},{"book":"1 Wakolinto","chapter":"7","verse":"17","text":"Apfo chila imunu yakale ka pfayagholelighwe ne Imulungu, yakale ka pfayakemighwe ne Imulungu. Alino laghitso lyangu kwa makingili ghose ghe iwanu we Imulungu."},{"book":"1 Wakolinto","chapter":"7","verse":"18","text":"Ka imunu hayakemighwe tsakakala kengila ngoma, ayo aleke kwitenda ka ng'ana yengile ng'oma. Na ka imunu hayakemighwe tsakakala ng'engile ng'oma bae, aleke kwingila ng'oma."},{"book":"1 Wakolinto","chapter":"7","verse":"19","text":"Kwaapfila, kwingila ngoma au kuleka kwingila ng'oma si chinu bae, ichinu chikulu, kukinda ghamalaghitso ghe Imulungu."},{"book":"1 Wakolinto","chapter":"7","verse":"20","text":"Chila imunu yakale ka pfayakemighwe ne Imulungu."},{"book":"1 Wakolinto","chapter":"7","verse":"21","text":"Apfi, haukemighwe tsakukala mtumwa? Uleke kwalangula, lekeni ka kopata uhuru utumile."},{"book":"1 Wakolinto","chapter":"7","verse":"22","text":"Kwaapfila yeye iyakemighwe ne Imtwatsa aku ka mtumwa, ayo kokombolighwa ne Imtwatsa. Pfipfila ayula iyakemighwe aku si mtumwa bae, ayo kakuwa mtumwa wa Kiristu."},{"book":"1 Wakolinto","chapter":"7","verse":"23","text":"Imulungu kamghulani kwa bei ng'ulu, lelo mleke kuwa watumighwa we iwanu."},{"book":"1 Wakolinto","chapter":"7","verse":"24","text":"Sale tsangu, chila munu na akale ka pfayakemighwe, kwaapfila Imulungu kahamwe na mwemwe."},{"book":"1 Wakolinto","chapter":"7","verse":"25","text":"Lelo, kwa imbuli ya awala ing'awakwelighwe bae, nene nahela laghitso kulawa kwe Imtwatsa, lekeni nene nolonga ghano ka imunu iyatogholighwe ne libatsi lye Imtwatsa."},{"book":"1 Wakolinto","chapter":"7","verse":"26","text":"Pfanikona nene, ukughaya kwamghaya sambi, pfinogha mwemwe kukala ka pfamli."},{"book":"1 Wakolinto","chapter":"7","verse":"27","text":"Pfii ma kukwela? Uleke kumleka mwehe wako. Pfii ng'una ukwele bae? Uleke kubama ipinga."},{"book":"1 Wakolinto","chapter":"7","verse":"28","text":"Lekeni ung'akwela, ng'utotsa bae, na imwali ang'akwelighwa, ayo ng'ototsa bae, lekeni iwanu ka awo watsopata maghayo mengi ghe ughima uno, lekeni nene nobama agho ghaleke kuwapata mwemwe."},{"book":"1 Wakolinto","chapter":"7","verse":"29","text":"Sale tsangu, nobama nonge apfi, ghamatsuwa ighasighale si mengi bae, kulawa sambi awala iwakwelile wakale ka ng'awakwelile bae,"},{"book":"1 Wakolinto","chapter":"7","verse":"30","text":"na awala iwolila wawe ka ng'awolila bae na awala wodeng'elela wawe ka ng'awodeng'elela bae. Na awala iwoghula ipfinu, pfinu apfo pfiwe ka si pfawo bae,"},{"book":"1 Wakolinto","chapter":"7","verse":"31","text":"awala iwane sang'ano ne iisi ino wakale ka wahela sang'ano nayo. Kwaapfila ka pfatumanya, iisi ino ya sambi yofosa."},{"book":"1 Wakolinto","chapter":"7","verse":"32","text":"Nobama mwemwe mleke kwalangula. Imunu yalihela mwehe kakwalangula sang'ano ye Imtwatsa, pfayatsomnogheletse Imtwatsa."},{"book":"1 Wakolinto","chapter":"7","verse":"33","text":"Immale iyakwelile kosang'ana ne tsing'onde tse iisi ili yamnogheletse mwehe wake,"},{"book":"1 Wakolinto","chapter":"7","verse":"34","text":"naye kokweghighwa ne pfinu pfili. Ipinga yang'akwelighwe au imwali kakwalangula ng'onde tse Imtwatsa ili yawe mwenzeluka mlukuli na mne muhe. Lekeni ipinga iyakwelighwe kakwalangula ng'onde tse iisi, ili yamdeng'eletse mmale wake."},{"book":"1 Wakolinto","chapter":"7","verse":"35","text":"Nolonga apfi kwaapfila nobama niwapfile. Sibama bae kwingilila uhuru wenu, ila nobama mwemwe mtende ighanoghile na mwilapfe muwenyegho mne tsing'onde tse Imtwatsa bila kuwinza pfinu pfingi."},{"book":"1 Wakolinto","chapter":"7","verse":"36","text":"Imunu ang'ona ng'otenda pfinoghile bae kuleka kumkwela mwali yamlapfile tsengele, na ka ng'odaha bae kukala bila kukwela, na ang'ona mwali wake miyaka yake yofosa, yatende pfayobama, ang'amkwela pinga ayo, ng'otenda nzambi bae."},{"book":"1 Wakolinto","chapter":"7","verse":"37","text":"Lekeni immale ayo ang'alamla imwenyegho kuleka kukwela, na ka kodaha kuleka kusulukila wapinga, ayo katsotenda pfinoghile ghendo kuleka kumkwela imwali ayo."},{"book":"1 Wakolinto","chapter":"7","verse":"38","text":"Apfo ayula yobama kukwela kotenda pfinoghile, na ayula yoleka kukwela kotenda pfinoghile ghendo."},{"book":"1 Wakolinto","chapter":"7","verse":"39","text":"Ipinga iyakwelighwe kohighwa na mmale wake ka immale ayo mghima. Lekeni immale wake ang'afa, kodaha kukwelighwa keli na imunu yungi iyombama, lekeni immale ayo yawe iyommanya Kiristu."},{"book":"1 Wakolinto","chapter":"7","verse":"40","text":"Lekeni pfanikona nene, ng'apfu ghendo ipinga ayo ang'akala yaliheka, na nene nakona pfipfila nina Ghumuhe we Imulungu."}]}