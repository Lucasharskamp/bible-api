{"data":[{"book":"2 Tesalonikafoɔ","chapter":"1","verse":"1","text":"Nwoma yi firi Paulo, Silas ne Timoteo nkyɛn,"},{"book":"2 Tesalonikafoɔ","chapter":"1","verse":"2","text":"Adom ne asomdwoeɛ a ɛfiri Agya Onyankopɔn ne yɛn Awurade Yesu Kristo nka mo."},{"book":"2 Tesalonikafoɔ","chapter":"1","verse":"3","text":"Anuanom, ɛsɛ sɛ da biara yɛda Onyankopɔn ase ma mo. Ɛsɛ sɛ yɛyɛ saa, ɛfiri sɛ, mo gyidie ne ɔdɔ a modɔ afoforɔ no mu den ara na ɛreyɛ."},{"book":"2 Tesalonikafoɔ","chapter":"1","verse":"4","text":"Saa enti na yɛn ankasa yɛde mo hoahoa yɛn ho wɔ Onyankopɔn asafo ahodoɔ mu no. Yɛde ɔtaa ne amanehunu a mokɔ so gyina ano no hoahoa yɛn ho."},{"book":"2 Tesalonikafoɔ","chapter":"1","verse":"5","text":"Yeinom nyinaa di adanseɛ sɛ, Onyankopɔn bu atɛntenenee ɛno enti, wɔbɛkan mo afra wɔn a wɔbɛkɔ nʼAhennie a morehunu ho amane no mu."},{"book":"2 Tesalonikafoɔ","chapter":"1","verse":"6","text":"Onyankopɔn bɛyɛ deɛ ɛtene. Wɔn a wɔbɛma mo ahunu amane no, ɔno nso bɛma wɔahunu amane,"},{"book":"2 Tesalonikafoɔ","chapter":"1","verse":"7","text":"na mo a mo ne yɛn rehunu amane no nso, wama moahome. Saa asɛm yi bɛsi wɔ ɛberɛ a Awurade Yesu nam ogyaframa mu firi ɔsoro reba a nʼabɔfoɔ atumfoɔ ka ne ho no,"},{"book":"2 Tesalonikafoɔ","chapter":"1","verse":"8","text":"abɛtwe wɔn a wɔnnim Onyankopɔn na wɔntie yɛn Awurade Yesu Asɛmpa no aso."},{"book":"2 Tesalonikafoɔ","chapter":"1","verse":"9","text":"Wɔbɛkɔ daa ɔsɛeɛ mu na wɔayi wɔn afiri Awurade anim ne nʼanimuonyam mu"},{"book":"2 Tesalonikafoɔ","chapter":"1","verse":"10","text":"da a ɔbɛma nʼakyidifoɔ ne nʼasuafoɔ ahyɛ no animuonyam no. Mo nso, mobɛfra saa nkurɔfoɔ no mu, ɛfiri sɛ, moagye asɛm a yɛka kyerɛɛ mo no adi."},{"book":"2 Tesalonikafoɔ","chapter":"1","verse":"11","text":"Yei enti na daa yɛbɔ mpaeɛ ma mo no. Yɛsrɛ Onyankopɔn sɛ ɔmma mo ntumi ntena ase mma asetena a ɛno enti ɔfrɛɛ mo no. Ɔnnyina ne tumi so mma mo tumi, nyɛ mo apɛdeɛ ne biribiara a mo gyidie bɛka akyerɛ mo sɛ monyɛ no nyinaa."},{"book":"2 Tesalonikafoɔ","chapter":"1","verse":"12","text":"Yɛbɔ mpaeɛ sɛdeɛ monam yɛn Onyankopɔn ne Awurade Yesu Kristo adom so bɛhyɛ Awurade Yesu din animuonyam wɔ mo mu na mo nso, wɔahyɛ mo animuonyam wɔ ne mu."}]}