{"data":[{"book":"Xɔrɔyana","chapter":"31","verse":"1","text":"Alatala yi a fala Musa xa, a naxa,"},{"book":"Xɔrɔyana","chapter":"31","verse":"2","text":"“A mato, n bata Yuri a diin Bɛsalɛli sugandi, Xuru mamandenna Yuda bɔnsɔnni."},{"book":"Xɔrɔyana","chapter":"31","verse":"3","text":"N bata a ralugo Alaa Nii Sariɲanxin nun xaxilimayaan nun kolonna ra alogo a xa fatan wali wuyaxi kɛ,"},{"book":"Xɔrɔyana","chapter":"31","verse":"4","text":"alogo a xa nɔ wali gbeene rakamalideni, a xɛmaan nawali, e nun gbetin nun sulana,"},{"book":"Xɔrɔyana","chapter":"31","verse":"5","text":"a gɛmɛ faɲine masoli a yi e suxu seene yitɔn, a wudin nawali, alogo a xa wali tofaɲine kɛ."},{"book":"Xɔrɔyana","chapter":"31","verse":"6","text":"N mɔn bata Dan bɔnsɔnna Axisamaki a dii Oholiyabi so a yii a mali muxun na. N mɔn bata a ragidi walikɛne birin xa fatan wanle ra n bata ɛ yamari naxan ma:"},{"book":"Xɔrɔyana","chapter":"31","verse":"7","text":"Naralan Bubuna, Layiri Sereya Kankirana Ala solonama dɛnaxan yi, e nun bubun kui seene birin,"},{"book":"Xɔrɔyana","chapter":"31","verse":"8","text":"tabanla nun a waliseene, lɛnpu dɔxɔ se xɛma daxin nun a waliseene birin, wusulan gandena,"},{"book":"Xɔrɔyana","chapter":"31","verse":"9","text":"saraxa gan daxin baden nun a waliseene birin, ige ramara seen nun a bundɔxɔna,"},{"book":"Xɔrɔyana","chapter":"31","verse":"10","text":"taa dugine, dugi rasariɲanxine saraxarali Haruna xa, e nun dugine a diine xa saraxarali wanli,"},{"book":"Xɔrɔyana","chapter":"31","verse":"11","text":"masusan turena, e nun wusulan xiri ɲaxumɛna yire sariɲanxin xa. E xa ne birin nafala alo n na e yamarixi i ma kii naxan yi.”"},{"book":"Xɔrɔyana","chapter":"31","verse":"12","text":"Alatala yi a fala Musa xa, a naxa,"},{"book":"Xɔrɔyana","chapter":"31","verse":"13","text":"“A fala Isirayila kaane xa, i naxa, ‘Ɛ Matabu Lɔxɔne suxu. E findima nɛn taxamasenna ra n tan nun ɛ tan tagi waxati famatɔne muxune xa, alogo e xa a kolon a n tan Alatala nan ɛ rasariɲanma."},{"book":"Xɔrɔyana","chapter":"31","verse":"14","text":"Ɛ xa Matabu Lɔxɔn suxu, amasɔtɔ a sariɲan ɛ tan yii. Xa naxan mi a suxu, a wali na lɔxɔni, a kedima nɛn a yamani, ɛ yi a faxa."},{"book":"Xɔrɔyana","chapter":"31","verse":"15","text":"I walima nɛn xii sennin, koni xii soloferede lɔxɔn findima Matabu Lɔxɔn nan na, naxan sariɲan Alatala yɛtagi. Muxu yo na wali Matabu Lɔxɔni ɛ xa a faxa."},{"book":"Xɔrɔyana","chapter":"31","verse":"16","text":"Isirayila kaane xa Matabu Lɔxɔn suxu, e yixɛtɛne birin xa Matabu Lɔxɔn sanla raba. Habadan layirin na a ra."},{"book":"Xɔrɔyana","chapter":"31","verse":"17","text":"A findima taxamasenna nan na n tan nun Isirayila tagi habadan! Amasɔtɔ Alatala bɔxɔn nun koren daxi xii senninna bun, xii soloferede lɔxɔni a yi wanla dan, a yi a matabu.’ ”"},{"book":"Xɔrɔyana","chapter":"31","verse":"18","text":"Ala to yelin falan tiyɛ Musa xa Sinayi geyaan fari, a yi Layirin Sereya walaxa firinne so a yii, gɛmɛ walaxane Ala naxanye kɛrɛndɛnxi a yiin na."}]}