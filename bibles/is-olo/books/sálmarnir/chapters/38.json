{"data":[{"book":"Sálmarnir","chapter":"38","verse":"1-2","text":"Drottinn, ekki refsa mér, þótt þú sért reiður."},{"book":"Sálmarnir","chapter":"38","verse":"3","text":"Örvar þínar standa í mér og hönd þín liggur þungt á mér."},{"book":"Sálmarnir","chapter":"38","verse":"4-5","text":"Vegna reiði þinnar er ég sjúkur maður, heilsa mín er farin vegna synda minna. Syndir mínar líkjast flóði sem færir mig í kaf, eins og byrði sem ég kikna undan."},{"book":"Sálmarnir","chapter":"38","verse":"6-7","text":"Ólykt leggur af sárum mínum – það er drep í þeim. Ég er ráðþrota vegna synda minna. Ég ráfa um í angist liðlangan daginn."},{"book":"Sálmarnir","chapter":"38","verse":"8","text":"Lendar mínar brenna af sviða og líkami minn er helsjúkur."},{"book":"Sálmarnir","chapter":"38","verse":"9","text":"Máttur minn er þrotinn og ég er örvæntingu nær."},{"book":"Sálmarnir","chapter":"38","verse":"10","text":"Drottinn, ég þrái bót á meini mínu! Þú heyrir kvein mín og andvörp."},{"book":"Sálmarnir","chapter":"38","verse":"11","text":"Hjartað hamast í brjósti mér, kraftar mínir búnir og sjónin dvín."},{"book":"Sálmarnir","chapter":"38","verse":"12","text":"Ástvinir mínir og góðir grannar forðast sjúkdóm minn og böl og frændur mínir eru á bak og burt."},{"book":"Sálmarnir","chapter":"38","verse":"13","text":"Óvinir mínir sæta færis að drepa mig. Liðlangan daginn sitja þeir á svikráðum, brugga mér banaráð."},{"book":"Sálmarnir","chapter":"38","verse":"14-15","text":"En illráð þeirra verka ekki á mig! Ég virði þá ekki viðlits. Áform þeirra rætast ekki,"},{"book":"Sálmarnir","chapter":"38","verse":"16","text":"því að ég vona á þig, Drottinn, Guð minn. Kom þú og vernda mig."},{"book":"Sálmarnir","chapter":"38","verse":"17","text":"Þaggaðu niður í þeim sem hlæja að óförum mínum."},{"book":"Sálmarnir","chapter":"38","verse":"18","text":"Ég er að falli kominn og angist mín er enn hin sama."},{"book":"Sálmarnir","chapter":"38","verse":"19","text":"Ég játa syndir mínar og iðrast þess sem ég hef gert."},{"book":"Sálmarnir","chapter":"38","verse":"20","text":"En ofsóknum óvina minna linnir ekki og heift þeirra minnkar ekki. Þeir hata mig án ástæðu."},{"book":"Sálmarnir","chapter":"38","verse":"21","text":"Þeir launa mér gott með illu, hata mig fyrir góðverk mín."},{"book":"Sálmarnir","chapter":"38","verse":"22","text":"Yfirgefðu mig ekki, Drottinn. Vík ekki frá mér!"},{"book":"Sálmarnir","chapter":"38","verse":"23","text":"Komdu skjótt og hjálpaðu mér, þú frelsari minn!"}]}