{"data":[{"book":"2 Petiri","chapter":"1","verse":"1","text":"Nene Simoni Petiri, imtumwa na imtumighwa wa Yesu Kiristu,"},{"book":"2 Petiri","chapter":"1","verse":"2","text":"Imulungu yamwikeni tseghamba na yawongetsele uluso wake mna ukummanya Yeye na Imtwatsa wetu Yesu."},{"book":"2 Petiri","chapter":"1","verse":"3","text":"Kwa uwetso wake we chimungu, Imulungu katwing'a twetwe ghose ghatubama ili tukale aku twomtoghola Imulungu kwa kummanya yeye iyatukemile tukale mne utunitso na wende wake imwenyegho."},{"book":"2 Petiri","chapter":"1","verse":"4","text":"Kwa apfo katwing'a malaghano makulu na ighanoghile, ili kubitila agho tudahe kwihangila ngupfu tse chimungu na tukale kutali na ghehile ighali muisi ighoghalighwa na tsitamaa tsihile."},{"book":"2 Petiri","chapter":"1","verse":"5","text":"Apfo, mwiyunde ghendo ukwongetsa ighanoghile mne ukutoghola kwenu, na mne wende wenu mwongetse ukumanya,"},{"book":"2 Petiri","chapter":"1","verse":"6","text":"mne ukumanya kwenu, mwongetse ukwalangitsa, mne ukwalangitsa mwongetse ukududumila, mne ukududumila mwongetse gha chimungu,"},{"book":"2 Petiri","chapter":"1","verse":"7","text":"na mne gha chimungu mwongetse ukwinoghela chindughu, na mne ukwinoghela chindughu mwongetse uluso."},{"book":"2 Petiri","chapter":"1","verse":"8","text":"Agho ghose ghang'ongetseka mna mwemwe, ng'amtsakuwa si chinu bae na mtsokula mna ukutenda ghanoghile kwa ukummanya kwenu Imtwatsa wetu Yesu Kiristu."},{"book":"2 Petiri","chapter":"1","verse":"9","text":"Lekeni ka imunu kahela agho ghose, ayo ng'odaha kwona ghoya, kachifita ghendo, na kesemwa ka kadeghetesighwa nzambi tsake tsa ghumwande."},{"book":"2 Petiri","chapter":"1","verse":"10","text":"Apfo ndughu tsangu mwiyunde ghendo kuutenda ukukemighwa kwenu na ukusaghulighwa kwenu ne Imulungu, chiwe chinu ichikala ghamatsuwa ghose. Mng'akala apfo, ng'amtsakughwa mbe,"},{"book":"2 Petiri","chapter":"1","verse":"11","text":"na mtsolekelighwa ghendo kwingila mne undewa wa ghamatsuwa ghose we Imtwatsa na Mkombotsi wetu Yesu Kiristu."},{"book":"2 Petiri","chapter":"1","verse":"12","text":"Apfo ghamatsuwa ghose sitsoleka bae kumkumbusani aghano, hata ka mwoghamanya na mwima pfinoghile mna ukweli wambokele."},{"book":"2 Petiri","chapter":"1","verse":"13","text":"Nakwona pfinogha kuwalamsa kwa kumkumbusani ghano haning'ali na muisi mno."},{"book":"2 Petiri","chapter":"1","verse":"14","text":"Kwaapfila nomanya nahabehi kuhupa, ka Imtwatsa wetu Yesu Kiristu pfanongele chinaghanagha."},{"book":"2 Petiri","chapter":"1","verse":"15","text":"Apfo nitsotenda chochose chila ili hanitsakufa mghakumbuke ghano ghamatsuwa ghose."},{"book":"2 Petiri","chapter":"1","verse":"16","text":"Hala hatuwalongele mbuli tse ngupfu tse Imtwatsa wetu Yesu Kiristu na ukutsa kwake, ng'atuwinzile simo itsandikighwe ne iwanu iwakengele bae, ila twetwe iwenyegho tsatuwona ukulu wake kwa nenge tsetu wenyegho."},{"book":"2 Petiri","chapter":"1","verse":"17","text":"Kwaapfila twetwe tsa twabaho ahala hatogholighwe ne kutunyighwa na Aba Imulungu, litsi halilawile kulawa kuna yeye iyali Utunitso Mkulu, tsakalonga, “Hayuno iyo Mwanangu iyoninoghela, noghelighwa naye.”"},{"book":"2 Petiri","chapter":"1","verse":"18","text":"Twetwe iwenyegho tsatulihulika litsi ililawile kulanga hatukalile hamwe naye mna chidunda chenzeluke."},{"book":"2 Petiri","chapter":"1","verse":"19","text":"Kuya tuna chinu cha kutoghola ghendo mna imbuli ye manabii, namwe mtsotenda ghoya mng'aitegheletsa, kwaapfila ayo yeghala na ghumwanga pfaghumwemwesa mchisi, mbaka hakutsakucha, na nondo iikuchela haitsong'aika mne mimoyo yenu."},{"book":"2 Petiri","chapter":"1","verse":"20","text":"Kubita ghose tanu mmanye pfino, kuduhu imunu iyodaha kulonga unabii iuli mna Ghamaandiko Mahenzeluka ka pfoyobama mwenyegho."},{"book":"2 Petiri","chapter":"1","verse":"21","text":"Kwaapfila unabii ng'aulapfighwe bae ka pfobama imunu, ila iwanu tsawalonga aghala ighalawile kwe Imulungu ka pfawalongotsighwe ne Ghumuhe Mwenzeluka."}]}