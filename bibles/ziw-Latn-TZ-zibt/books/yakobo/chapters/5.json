{"data":[{"book":"Yakobo","chapter":"5","verse":"1","text":"Elo, haluse netegelezani nyuwe wagoli ilani naho lombolezani kwa chausa cha nkunto naziwezileni."},{"book":"Yakobo","chapter":"5","verse":"2","text":"Ugoli wenyu uwola, na suche zenyu zidigwa ni kuhu."},{"book":"Yakobo","chapter":"5","verse":"3","text":"Zahabu na hela zenyu vikola nkanga, naho inkanga iyo naitende ukuzi kwenyu, nayo naidye imili yenyu saviya moto. Nyuwe mtutika ugoli mwa mazuwa yano yo uhelo!"},{"book":"Yakobo","chapter":"5","verse":"4","text":"Hamuwenkile maliho wandima wadamanye ndima mwe zinkonde zenyu. Tegelezani ivyo wakufuzuma! Ndilo yawo wakuvuna mwe zinkonde zenyu ibula mwa magutwi ya Zumbe mta udahi."},{"book":"Yakobo","chapter":"5","verse":"5","text":"Mwikala mwe isi wikazi wa mbwedo mwe myoyo yenyu naho mwahomola. Mweneneheza mwe zuwa dya kuchinjwa."},{"book":"Yakobo","chapter":"5","verse":"6","text":"Muwakantila na kuwakoma wantu hewena lema, awo nendile hawakuwahiga!"},{"book":"Yakobo","chapter":"5","verse":"7","text":"Ivyo, walukolo weyangu, mjijimize kubula Zumbe akauya. Kaulani mlimi ivyo akugoja kwa kujijimiza viya ahandile vimwelekele ulozo akungisa naviya akujijimiza kukongela fula ya nkongo kubula ya udumo."},{"book":"Yakobo","chapter":"5","verse":"8","text":"Nyuwe nanywi mwaungwa mtende na ujijimizi, chimalani mtogile mo uzumizi, kwa viya zuwa dya kwiza kwakwe Zumbe dihaguhi."},{"book":"Yakobo","chapter":"5","verse":"9","text":"Walukolo weyangu, msekufuzumilana mnase kukantilwa ni Chohile, uyo ni mkanti kachimala ho lwivi."},{"book":"Yakobo","chapter":"5","verse":"10","text":"Walukolo weyangu, mkaunga kuwona mliganyo wa ugoji na ujijimizi mwe masulumizo, wafanyanyeni wawoni wadya walongile ulosi ukulaila kwa Zumbe."},{"book":"Yakobo","chapter":"5","verse":"11","text":"Chawetanga awo wajimbikwa kwaviya wajijimiza. Mwiva ujijimizi wa Ayubu, naho mmanya ivyo Zumbe amtendele mo udumo. Kwaviya Zumbe kamema mbazi na wedi."},{"book":"Yakobo","chapter":"5","verse":"12","text":"Kujinka ayo yose, walukolo weyangu, msekwelisa kwembingu, hegu kwe isi, hegu kwa chintu chituhu chochose. Gambani “Taile” hegu ni taile, na “Bule” hegu ni bule, aho hamkantilwe ni Chohile."},{"book":"Yakobo","chapter":"5","verse":"13","text":"Togolani, hana mntu yoyose mgati mwenyu mta ulosi? Aungwa amlombeze Chohile. Togola, hana mntu mta chinyemi? Aungwa acheme mila ya ntogozi."},{"book":"Yakobo","chapter":"5","verse":"14","text":"Togola, hana mnyonje mgati mwenyu? Aungwa awetange wadalahala vilongozi wa bunga dya wazumizi wa Kulisito, wowo nawo nawamlombezeze na kumkuluguta mavuta kwa zina dya Zumbe."},{"book":"Yakobo","chapter":"5","verse":"15","text":"Wakalombeza kwa uzumizi mnyonje nahonywe, kwaviya Zumbe namwinkage luhulwila hata hegu kakola masa yoyose nalekeilwe."},{"book":"Yakobo","chapter":"5","verse":"16","text":"Ivyo, mweile nyuwe wenye masa yenyu mdamanye, naho mlombezezane, chani mhonywe. Lombezo dya mntu mta kuwoneka ywedi kulongozi kwa Chohile dina nguvu ya kudamanya yalozize."},{"book":"Yakobo","chapter":"5","verse":"17","text":"Eliya endaga mntu sasuwe. Alombezaga kwa kuhikiliza fula isekunya, nayo hainyele mwe isi kwa chipindi cha mihilimo mitatu na myezi mtandatu."},{"book":"Yakobo","chapter":"5","verse":"18","text":"Niyo alombeza kwa kuhikiliza, fula kulaila koulanga niyo yanya mwe isi niyo yalavya nkande."},{"book":"Yakobo","chapter":"5","verse":"19","text":"Walukolo weyangu, mntu yumwenga anazaganya mwe chindedi, niyo mtuhu amvuza,"},{"book":"Yakobo","chapter":"5","verse":"20","text":"manyani kugamba, uyo akumvuza mta masa kulaila mo uzaganyi wakwe, nahonye umuye wa uyo na file na masa yalozize nayauswe."}]}