{"data":[{"book":"4 Mose","chapter":"30","verse":"1","text":"Afei, Mose hyiaa Israel mmusua no mu mpanimfoɔ no ka kyerɛɛ wɔn sɛ, “Awurade ahyɛ sɛ,"},{"book":"4 Mose","chapter":"30","verse":"2","text":"sɛ obi hyɛ Awurade bɔ anaa ɔka ntam hyɛ bɔ no, ɛnsɛ sɛ ɔbu so. Ɛsɛ sɛ ɔyɛ deɛ ɔka sɛ ɔbɛyɛ no pɛpɛɛpɛ."},{"book":"4 Mose","chapter":"30","verse":"3","text":"“Sɛ ababaawa bi hyɛ Awurade bɔ anaa ɔka ntam hyɛ bɔ ɛberɛ a ɔda so te nʼagya fie,"},{"book":"4 Mose","chapter":"30","verse":"4","text":"na nʼagya no te sɛ ne ba no ahyɛ bɔ, na wanka hwee a, ne bɔhyɛ no di mu."},{"book":"4 Mose","chapter":"30","verse":"5","text":"Nanso sɛ ɛba sɛ nʼagya no si no bɔhyɛ no ho ɛkwan ɛda a ɔbɛte no a, ɔde sɛe bɔhyɛ no. Awurade de bɛkyɛ ababaawa no, ɛfiri sɛ, nʼagya ampene sɛ ɔbɛdi so."},{"book":"4 Mose","chapter":"30","verse":"6","text":"“Sɛ ɔhyɛ bɔ a ɛnyɛ na akyire no ɔkɔware"},{"book":"4 Mose","chapter":"30","verse":"7","text":"na ne kunu no te saa bɔhyɛ no ho asɛm nanso wanka ho hwee ɛda no ara a, ne bɔhyɛ no di dwuma."},{"book":"4 Mose","chapter":"30","verse":"8","text":"Na sɛ ne kunu no po bɔhyɛ bɔne no a, po a ɔpoeɛ no di mu enti, Awurade de bɛkyɛ no."},{"book":"4 Mose","chapter":"30","verse":"9","text":"“Sɛ ɔbaa yɛ okunafoɔ anaa wɔagyaa no aware a, ɛkwan biara so, ɛsɛ sɛ ɔdi ne bɔhyɛ nyinaa so."},{"book":"4 Mose","chapter":"30","verse":"10","text":"“Sɛ waware na ɔte ne kunu fie a ɛhɔ na ɔhyɛɛ ɛbɔ no,"},{"book":"4 Mose","chapter":"30","verse":"11","text":"na ne kunu no teeɛ na wanka ho hwee a, ne bɔhyɛ no di mu."},{"book":"4 Mose","chapter":"30","verse":"12","text":"Na sɛ ɛda no ara a ɔteeɛ no, sɛ wampene so a, ne bɔhyɛ no nni mu na Awurade de bɛkyɛ no."},{"book":"4 Mose","chapter":"30","verse":"13","text":"Enti, ne kunu na ɔbɛsi so dua anaasɛ ɔbɛkasa atia bɔhyɛ no."},{"book":"4 Mose","chapter":"30","verse":"14","text":"Sɛ ɛda mu no nyinaa wanka ho hwee deɛ a, na ɛkyerɛ sɛ, ɔpene so."},{"book":"4 Mose","chapter":"30","verse":"15","text":"Sɛ ɔtwɛn ma ɛda koro fa so na sɛ ɔbɛka sɛ bɔhyɛ no nni mu a, ɛho asotwe biara a ɔbaa no penee so no bɛba ɔbarima no so.”"},{"book":"4 Mose","chapter":"30","verse":"16","text":"Yei ne mmara a Awurade nam Mose so de maa ɔbarima ne ne yere ne agya ne ne babaa a wɔn nyinaa te efie baako mu no."}]}