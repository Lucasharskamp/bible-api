{"data":[{"book":"Zmavarene","chapter":"12","verse":"1","text":"Hagi Ra Anumzamo'a anage huno Mosesene Aronikiznia Isipi mopafina znasami'ne,"},{"book":"Zmavarene","chapter":"12","verse":"2","text":"Tamagritera ama ikamo'a ese ika eri agafa hiankino, mago kafumofona ese ika megahie."},{"book":"Zmavarene","chapter":"12","verse":"3","text":"Hagi maka Israeli vahera anage hutma zmasamiho, ama ikamofo 10ni zupa magoke magoke naga'mofo amente nezmafa'a sipisipi anenta avretere hino."},{"book":"Zmavarene","chapter":"12","verse":"4","text":"Hagi osi'a naga'ma mago nompina manine'za mago sipisipi anenta'ma nehana huga'ma osu'nesu'za, osi'a naga'ma tava'ozmire nemasaza naga'ene refko hu'za neho."},{"book":"Zmavarene","chapter":"12","verse":"5","text":"Anama ahesnaza ve sipisipio meme afu anentamo'a, mago kafuma hu'nesigeno, afuhe afahe osu'nesia su'za azerigahaze."},{"book":"Zmavarene","chapter":"12","verse":"6","text":"Hagi zamagra ana afutamina kegavahume vu'za ama ana ikamofona 14ni knare'ma uhanatinu'za, maka Israeli vahe'mo'za kinaga zagema unefrea knare ahegahaze."},{"book":"Zmavarene","chapter":"12","verse":"7","text":"Ana nehu'za ana afu'ma nesaza nozmimofo kantigma kafa zafarera mago'a korana tagi'za nefre'za, anagamu kaziga kafa zafarera fregahaze."},{"book":"Zmavarene","chapter":"12","verse":"8","text":"Zamagra ana kenageke afura tevefi kre'za aka nasene nene'za, isti onte bretinena negahaze."},{"book":"Zmavarene","chapter":"12","verse":"9","text":"Hagi onte'nenia afuro, kavofima kre'nesaza afura onetma, aseni'ane, agigo'ane agusu agese zama'anena, maka tevefinke kregahaze."},{"book":"Zmavarene","chapter":"12","verse":"10","text":"Hagi ana afu'ma kreta neneta atresazama'a me'nenkeno masa osino. Hianagi neneta atre'nazama'a, kora otu'nena tevefinke kre vagareho."},{"book":"Zmavarene","chapter":"12","verse":"11","text":"Hagi ana ne'zama nenenutma, amanahu hutma retrora hiho. Kukenatamia eri atupa nehutma, tamagia anona nevazita, azompanena tamazampina eri'neta ame'ama hutma ana ne'zana neho. E'i ana ne'zana Ra Anumzamo'na ontamahe'na tamagateresua ne'zane."},{"book":"Zmavarene","chapter":"12","verse":"12","text":"Na'ankure Nagra maka Isipi mopafi ana kenagera nevu'na, mago'mago nagapintira ese zamagonesa ne' mofavrea zamahe nefri'na, maka afutamimofo ese' ve anentara zamahe'noa Ra Anumza mani'noanki'na, maka havi anumzantamina refko huzmante'na, zamazeri haviza hugahue."},{"book":"Zmavarene","chapter":"12","verse":"13","text":"Hagi tamagrama manisaza nontera kafante fre'naza koramo'a, mago avame'za me'nesige'na, Isipi vahe'ma zamazeri havizama hu'na enevu'na, ana korama eme kesu'na knazana tami'na tamazeri havizana osu'na tamagateregahue."},{"book":"Zmavarene","chapter":"12","verse":"14","text":"Menina amagna Ra Anumzamo'na antahinamita, musema hutma ne'zama nesaza kna me'nena, fore hu anante anante hu'zama esaza vahe'mo'zanena trake me'nena, ama ana knarera ne'zana kre'za nene'za musena hunante'za vugahaze."},{"book":"Zmavarene","chapter":"12","verse":"15","text":"Hagi 7ni'a knamofo agu'afina zo-ore bretige negahazankita, ese knazupa nompintira zore bretia eri atregahaze. Na'ankure ana 7ni'a knamofo agu'afima zore bretima nesimofona, Nagri vahepintira ahe megi'a atregahaze."},{"book":"Zmavarene","chapter":"12","verse":"16","text":"Hagi ese kna zupa atru hutma monora hunenanteta, nampa 7ni knare'enena monora hunantegahaze. Ana tarega knarera eri'zana e'origahazanagi, ne'zama nesaza zanke retrora hugahaze."},{"book":"Zmavarene","chapter":"12","verse":"17","text":"Hagi istima onte bretima nenaza knagura antahita musenkase hugahaze. Na'ankure ama ana knare tamagri Isipiti tamavre'na atirami'noe. E'ina hu'negu ama ana knagura maka knafina fore hu anante hunante hu'zama esaza vahe'mo'za tra kegura zmagera okanitfa hiho."},{"book":"Zmavarene","chapter":"12","verse":"18","text":"Hagi ese ikamofo 14tini knamofo kinaga, isti onte bretia agafa hutma nenenkeno vuno ana ikamofona 21ni knare kinaga uhanatiho."},{"book":"Zmavarene","chapter":"12","verse":"19","text":"Ana 7ni'a knamofo agu'afina, magore huno zore bretia nontamifina omaneno. Na'ankure istima ante bretima Israeli vahepintiro megi'a vahe'ma tamagranema mani'nesaza vahepinti'ma nesimofona, vahe'ni'afintira zamahe anati atreho."},{"book":"Zmavarene","chapter":"12","verse":"20","text":"Tamagra zore bretia onegahaze. Hagi mika nompina zo-ore bretige neho."},{"book":"Zmavarene","chapter":"12","verse":"21","text":"Anantera Mosese'a maka Israeli kva vahera zamagi huno anage huno zamasami'ne, Vutma naga tamimofo avamente Anumzamo ozmaheno zamagateresia ne'zama kre sipisipi anentara ome huhampriho."},{"book":"Zmavarene","chapter":"12","verse":"22","text":"Hagi hisopu zafa azankuna erita zompafima taginte'naza korampi reteta, kafamofo kantigama zafare nefreta, anagami kaziga zafare'ene nefreta mani'naza nona atreta megi'a oviho."},{"book":"Zmavarene","chapter":"12","verse":"23","text":"Na'ankure Ra Anumzamo'a kenage'ma Isipi vahe'mokizmi zmahenaku'ma enevanuno'a, ana korama kantigama kafa zafare'ene, anagamu kafa zafare'ma ke'nuno'a, ana nona agatereno nevanigeno, vahe'ma zamahe fri ankeromo'a ana nompi vahera ozmaheno zmagatereno vugahie."},{"book":"Zmavarene","chapter":"12","verse":"24","text":"Hagi ama avu'avazamo'a mago kasege me'ne'na, tamagrane mofavretamine tamagehe'zanena amanahu avu'ava zana huvava huta vugahaze."},{"book":"Zmavarene","chapter":"12","verse":"25","text":"Hagi Ra Anumzamo'ma huvempama huno'ma taminaku'ma hu'nea mopafima umanisutma, Ra Anumzamo'ma ontameheno tamagatere'nea zankura ne'zana kretma nenetma muse nehutma tamagesa antahigahaze."},{"book":"Zmavarene","chapter":"12","verse":"26","text":"Hagi henkama mofavretamimo'zama tamantahige'za, ama ne'zama kretama neneta musema nehunana, na'a agafarere hu'za tamantahigesageta?"},{"book":"Zmavarene","chapter":"12","verse":"27","text":"Tamagra anage huta zmasamiho, Isipi nontifima mani'nonkeno Ra Anumzamo'ma oraheno tagatereno enevuno, Isipi vahe'ma zamahe'negu antahimita musenkase huta nenona ne'zane hiho. Higeno vahe'mo'za antahite'za, mopafi zmare'nare'za Ra Anumzamofona mono hunte'naze."},{"book":"Zmavarene","chapter":"12","verse":"28","text":"Anante Israeli vahe'mo'za vu'za, Mosesene Aronikiznima Anumzamo'ma hihoma huno znasami'nea kante ante'za ome retrotra hu'naze."},{"book":"Zmavarene","chapter":"12","verse":"29","text":"Hagi ana kenage amu'nompina, Ra Anumzamo'a maka Isipi mopafi vahe'mofo zmagonesa mofavre'zmine, kini trate'ma mani'nea ne' Fero agonesa mofavrereti vuno, kina nompima mani'naza vahe'mofo mofavrene, maka afu zagazmimofo ese anentatmintema vu'neana zamahe fri vagare'ne."},{"book":"Zmavarene","chapter":"12","verse":"30","text":"Hagi Fero'ene maka eri'za vahe'ane, maka Isipi vahe'mo'za ana kenagera oti'za tusi'a zavite'naze. Na'ankure mika nompina zmagonesa mofavremo'za fri vagare'naze."},{"book":"Zmavarene","chapter":"12","verse":"31","text":"Ana kenage amu'nompi Fero'a Mosesene Aronikizni ke higeke akeno, Atreta otita vi'o. Vahe'ni'afintira maka Israeli vahera zmavreta kema huna'a kante anteta, Ra Anumzamofona monora ome hunteho."},{"book":"Zmavarene","chapter":"12","verse":"32","text":"Hagi maka afu'zaga taminena avreta nevutma, asomu kea hunanteho."},{"book":"Zmavarene","chapter":"12","verse":"33","text":"Hagi Isipi vahe'mo'za Israeli vahera tutu huzmante'za, ru maka vahe'mota frisunki tatareta ama mopafintira atiramita ko viho."},{"book":"Zmavarene","chapter":"12","verse":"34","text":"Hagi Israeli vahe'mo'za istima onte'naza flaua zompafima herunte'nazana tavaravefi eri antegafi'za zamafunte erinte'naze."},{"book":"Zmavarene","chapter":"12","verse":"35","text":"Hagi Israeli vahe'mo'za Mosese'ma zmasami'nea kante ante'za, silvareti'ene golireti'ma tro hu'naza zantaminku'ene kukenagura Isipi vahera zmantahigazageno,"},{"book":"Zmavarene","chapter":"12","verse":"36","text":"Ra Anumzamo'a Isipi vahe'mofo zmavurera Israeli vahera zamazeri knare hige'za, nazankuro ome zmantahima kazazana Isipi vahe'mo'za ana maka zami'naze. Ana hige'za maka Isipi vahe'mofo zana eri vagare'naze."},{"book":"Zmavarene","chapter":"12","verse":"37","text":"Hagi Israeli vahe'mo'za Ramasese kumara atre'za Sukoti kumate'ma uhanati'nazana, 600 tauseni'a naza vahera vu'naze. Anampina a'nene mofavreraminena ohampri'naze."},{"book":"Zmavarene","chapter":"12","verse":"38","text":"Hagi Israeli vahekera ovu'nazanki, rama'a ru vahe'ene afu'zagane vu'naze."},{"book":"Zmavarene","chapter":"12","verse":"39","text":"Israeli vahe'mo'za Isipiti'ma eri'za e'naza flauateti, zo-ore bretia kre'naze. Na'ankure Isipi vahe'mo'za tutu hu'za huzmantage'za, ne'zama retro'ma hukna omanege'za isti onte eri'za e'naza flauateti, zo-ore bretia kre'naze."},{"book":"Zmavarene","chapter":"12","verse":"40","text":"Hagi Israeli vahe'mo'za Isipima mani'nazana 430'a kafu mani'naze."},{"book":"Zmavarene","chapter":"12","verse":"41","text":"Hagi 430'a kafuma vagamarea kna fatgore, Ra Anumzamofo vahe'mo'za Isipi mopa atre'za atirami'naze."},{"book":"Zmavarene","chapter":"12","verse":"42","text":"Hagi anama Isipitima zamavreno'ma atirami'nea kenagemo'a, Ra Anumzamofo kenage me'nenkeno, mika Israeli vahe'mo'zane zamagripinti'ma fore hu anante anante'ma hu'zama vanaza vahe'mo'za, Ra Anumzamofo kenagere nehu'za, ne'zana kre'za nene'za monora huntegahaze."},{"book":"Zmavarene","chapter":"12","verse":"43","text":"Hagi Ra Anumzamo'a anage huno Mosesene Aronikiznia zanasami'ne, ontamahe'na tamagatere'noa ne'zama ne'knamofo kasegemo'a amana hu'ne, megi'a vahe'ma tamagranema emanine'naza vahe'mo'za ana ne'zana onetfa hugahaze."},{"book":"Zmavarene","chapter":"12","verse":"44","text":"Hianagi maka ve kazokzo vahe'ma mizasetma avre'nesaza vahe'mokizmima zmavufama taga hu'nesaza vahe'mo'za amne negahaze."},{"book":"Zmavarene","chapter":"12","verse":"45","text":"Hagi megi'a vahero, zago eri'zama tamagrite'ma emenerisaza vahe'mo'zanena, ana ne'zana onegahaze."},{"book":"Zmavarene","chapter":"12","verse":"46","text":"Hagi ana ne'zana ana nompinke neneta mago'a avufga'a eritma megi'a atioramige, ana afumofo zaferinanena rufu otagigahaze."},{"book":"Zmavarene","chapter":"12","verse":"47","text":"Mika Israeli vahe'mo'za ne'zana kre'za nene'za, ana knagura musenkase hugahaze."},{"book":"Zmavarene","chapter":"12","verse":"48","text":"Hianagi ru vahe'mo'zama tamagranema emani'nenamo'za, Ra Anumzamo'ma ontamahenoma tamagatere'nea knare'ma muse ne'zama nenaku'ma hanu'za, maka vene'nemo'za oku zmufga anoma'a tagahute'za, zamagra tamagrikna hu'za erava'o hugahaze. Hagi zamavufagama taga osu'nesaza vahe'mo'za, ana ne'zana onegahaze."},{"book":"Zmavarene","chapter":"12","verse":"49","text":"Hianagi megi'a vahe'ma tamagranema emani'nesaza vahe'mo'zane Israeli vahe'mo'zanena ana kasegea, amage antegahaze."},{"book":"Zmavarene","chapter":"12","verse":"50","text":"Anante Ra Anumzamo'ma Mosesene Aronikiznima hihoma huno maka kema znasami'nea kante ante'za maka Israeli vahe'mo'za ana hu'naze."},{"book":"Zmavarene","chapter":"12","verse":"51","text":"Ana knazupage Ra Anumzamo'a Israeli vahera Isipi mopafintira nagate nofite, zamavareno atiramino vu'ne."}]}