{"data":[{"book":"Yohana","chapter":"8","verse":"1","text":"Yesu ngajenda kukitombi chikikemigwa Mizeituni."},{"book":"Yohana","chapter":"8","verse":"2","text":"Malabo jakwe kindabi tango kilokilo ngajenda kabele ku Nyumba ja Nnoongo. Bandu boa ngabantindilanga, jwombe ngataama ngatumbu kapundichanga."},{"book":"Yohana","chapter":"8","verse":"3","text":"Akaboli ba Malagilo na Mafalisayo ngabannetela munkege ojubampuki akatenda ngongola. Ngabanyemeka panakati jabe,"},{"book":"Yohana","chapter":"8","verse":"4","text":"kuboka penia ngabankonya Yesu, “Apundichi, munkege ojo tampuki akatenda ngongola."},{"book":"Yohana","chapter":"8","verse":"5","text":"Mumalagilo giito, Musa atupundicha munkege ojwa tunhubwile ugoni andi jonjo aputigwe maganga mpaka kuwe. Mwe nnenga bo?”"},{"book":"Yohana","chapter":"8","verse":"6","text":"Balenga yene kuntegela Yesu ili bapatange kunkopakea. Nambu Yesu ngalita ngaandika pae nu lukonji."},{"book":"Yohana","chapter":"8","verse":"7","text":"Pabajendekea kunkonya, Yesu ngajinuka, ngabalengela, “Mundu jwajoa katijinu jwanga majambi abe ju kutumbula kumputa munkege ojo liganga.”"},{"book":"Yohana","chapter":"8","verse":"8","text":"Kuboka penia ngalita kabele, ngabe akaandika pae."},{"book":"Yohana","chapter":"8","verse":"9","text":"Pabajoa yene ngabatumbu kubokanga jumwe jumwe, balongalela akinanhota. Yesu ngaika jikajaakwe, nu munkegejo ajemite upapa."},{"book":"Yohana","chapter":"8","verse":"10","text":"Yesu pajinuka ngankonya munkegejo, “Banduba babiko? Bo, aigije wala jumwe jukunhukumu?”"},{"book":"Yohana","chapter":"8","verse":"11","text":"Munkege jwenio ngajanga, “Angwana, abije wala jumwe!”"},{"book":"Yohana","chapter":"8","verse":"12","text":"Yesu palongela nabo kabele ngabalenge, “Nenga nga lumuli lwa padunia pano. Mundu jwajoa ojwangengama nenga atyanga ngu mulubendu, ila apakube pa lumuli lwa bwomi.”"},{"book":"Yohana","chapter":"8","verse":"13","text":"Mafalisayo ngagannenge, “Mwe mukichalakicha mmene, nayene uchaili gwinu gwambonije.”"},{"book":"Yohana","chapter":"8","verse":"14","text":"Yesu ngabajanga, “Ataikabi nikichalakicha namwene, uchaili gwango gwa kweli kumagambu nenga manyi kumoka na kunyenda. Nambu mangweto mukumanyije kumoka wala kunyenda."},{"book":"Yohana","chapter":"8","verse":"15","text":"Mangweto nhukumu kwa mawacho ga mundu tu, nambu ne kunhukumu munduje."},{"book":"Yohana","chapter":"8","verse":"16","text":"Nambu ata nakanhukumwile, hukumu jango ja kweli magambu mbi jikajangoje. Awawa abandumite babi pamwe na ne."},{"book":"Yohana","chapter":"8","verse":"17","text":"Iandikigwe Mumalagilo giinu uchaili gwa bandu abele nga kweli ogujeketiligwa."},{"book":"Yohana","chapter":"8","verse":"18","text":"Ne nikichalakicha namwene, na Awawa abandumite, batenda kunjalakicha uyo.”"},{"book":"Yohana","chapter":"8","verse":"19","text":"Penia ngabankonya, “Awawa binu babiko?”"},{"book":"Yohana","chapter":"8","verse":"20","text":"Yesu alongela malobe genia goa apakiba akapundicha munyumba ja Nnoongo, muchumbi chukupanga lilumbo. Naakibaje mundu jukummeka mumakakala kumagambu kingobu chakwe kikibataango kuika."},{"book":"Yohana","chapter":"8","verse":"21","text":"Yesu ngabalenge kabele, “Mwanja na maumbalanga, nambu mpakujomoka namabaja ginu. Kunyenda nenga, mangweto kuotoje kuika.”"},{"book":"Yohana","chapter":"8","verse":"22","text":"Bai akilongoi ba Akayahudi ngabalenga, “Bo, apakikikoma? Mboni alenga, ‘Kunyenda mangweto kuotoje kuika?’ ”"},{"book":"Yohana","chapter":"8","verse":"23","text":"Yesu ngabajanga, “Mangweto mmokanga upamba pae, nambu nenga mmoka kunani. Mangwetomwe mapadunia pano, nambu nenga napadunia panoje."},{"book":"Yohana","chapter":"8","verse":"24","text":"Magambu nannengila mangweto mpakujomoka mumabaja ginu. Anda nukuaminije kutenda, ‘Ne nga jwenio.’ Mpakujomoka na mabaja ginu.”"},{"book":"Yohana","chapter":"8","verse":"25","text":"Angweto ngabankonya, “Mwe mabeneke?”"},{"book":"Yohana","chapter":"8","verse":"26","text":"Ngweti majingi gukulongela nu gukunhwukumula. Nambu jwajo ojwandumite nga kweli, nane nijilenge dunia ilebe yae tu inijoa kuboka kwabe.”"},{"book":"Yohana","chapter":"8","verse":"27","text":"Bamanyangiteje Yesu akiba alongelanabo kunhwalo gwa Awawa."},{"book":"Yohana","chapter":"8","verse":"28","text":"Bai Yesu ngabalengela, “Pampakunyinula Mwana jwa Mundu, penia nga pampa kumanya kutenda ‘Ne nga Nenga’. Na ndendaje kilebe namwene, ila nongela gagatu gabambundicha Awawa."},{"book":"Yohana","chapter":"8","verse":"29","text":"Baba abandumita babi pamwe nane, benia banekiteje jika yene ngamu ndenda mangobu goa gaga gabaalali mojo.”"},{"book":"Yohana","chapter":"8","verse":"30","text":"Kuboka pukulenga genia bandu ajingi ngabaamini."},{"book":"Yohana","chapter":"8","verse":"31","text":"Bai Yesu ngabalengela Akayahudi baba ababunhwamini, “Anda magaagabile mapundicho gango mmaganga makinapunji bango kweli."},{"book":"Yohana","chapter":"8","verse":"32","text":"Mpakujimanya kweli, na kweli jipakummeka agabwa.”"},{"book":"Yohana","chapter":"8","verse":"33","text":"Angweto ngabanyanga, “Twe twalungolo lwa Ulaimu, ngu tanabeje takabanda ba mundu jwa jwoa jola. Mmi namana gani pannenga mma kube agabawa?”"},{"book":"Yohana","chapter":"8","verse":"34","text":"Yesu ngajanga, “Nannenge kweli, kila mundu ojwatenda mabaja nga mmanda jwa mabaja."},{"book":"Yohana","chapter":"8","verse":"35","text":"Mmanda akwetije kitamo cha machoba goa pakaja, nambu mwana akweti kitamo cha machoba goa."},{"book":"Yohana","chapter":"8","verse":"36","text":"Anda Mwana ampilingite agabwa mmakube kweli agabwa."},{"book":"Yohana","chapter":"8","verse":"37","text":"Maanyi mangweto malungolo lwa Ulaimu. Ata yene mpakungoma kumagambu mmikugajeketelaje mapundicho gango."},{"book":"Yohana","chapter":"8","verse":"38","text":"Ne nongela gaga gabanangila Awawa, nambu mangweto ntendanga gaga gabannenge awabinu.”"},{"book":"Yohana","chapter":"8","verse":"39","text":"Angweto ngabanyanga, “Awawa bito Ulaimu!”"},{"book":"Yohana","chapter":"8","verse":"40","text":"Ne nannengile kweli gunujoa ku Nnoongo nambu mangweto mpala kungoma. Ulaimu atenda yeneje!"},{"book":"Yohana","chapter":"8","verse":"41","text":"Mangweto ntendanga ilebe uyaye ibatenda awawa binu.”"},{"book":"Yohana","chapter":"8","verse":"42","text":"Yesu ngabalengela, “Ikabi Nnoongo nga awawa binu, kabi umbaile ne, mana ne mmoka ku Nnoongo na ngoe mbi pamba. Nkila kumadalaka gango namweneje ila benia abandumite."},{"book":"Yohana","chapter":"8","verse":"43","text":"Kunike kumanyaje ganongela? Kumagambu kuotoje kujoa nhwalo gwango."},{"book":"Yohana","chapter":"8","verse":"44","text":"Mangwetomwe makinangota ba Mmaja na mpalanga ukengama ga awawa binu. Benia bakiba akomi kuboka paitumbalaga, bakwetije kijemo cha kweli, na yene kweli jibije nkati jabe. Kila apabalenga uwangi, balonge mukuboke muali jabe tangu apatumbalaga, mana benia awangi na awawa ba uwangi."},{"book":"Yohana","chapter":"8","verse":"45","text":"Ne nonge kweli, nga kwamana mangweto kuaminije."},{"book":"Yohana","chapter":"8","verse":"46","text":"Bene kati jinu abanjalakicha ne ngweti mabaja? Anda nonge kweli mboni kunhwaminije?"},{"book":"Yohana","chapter":"8","verse":"47","text":"Ojwabi jwa Nnoongo kupenakia malobe ga Nnoongo. Nambu mangweto kupenakiaje kumagambu mangwetomwe mabanduje ba Nnoongo.”"},{"book":"Yohana","chapter":"8","verse":"48","text":"Akayahudi ngabankonya Yesu, “Bo, tulengiteje kweli mwe makabila ja Samalia, na kabe mmi nanchepela?”"},{"book":"Yohana","chapter":"8","verse":"49","text":"Yesu ngajanga, “Ne ngwetije nchepela, ne naamini Awawa bango, nambu mangweto kuaminije ne."},{"book":"Yohana","chapter":"8","verse":"50","text":"Ne kupalaje kibumo chango namwene. Abile jumwe ojwapala kibumo chenie, Nnoongo nga ojwanumbane, jwombe nga hakimu."},{"book":"Yohana","chapter":"8","verse":"51","text":"Nannenge kweli, ojwabegelela na mapundicho gango ajomokaje.”"},{"book":"Yohana","chapter":"8","verse":"52","text":"Bai Akayahudi ngabalenga, “Ngoe tumanyi kweli mwe nkweti nchepela! Ulaimu ngawe, na akalondoli booa ngabawe, namwe nnenga eti, ojwabegelela na mapundicho ginu aweje mpaka!"},{"book":"Yohana","chapter":"8","verse":"53","text":"Bo mikitenda makolongwa kapeta Awawa bito Ulaimu nambu bombe bajomwike? Na ata akalondoli bajomwike Mwe mitenda babeneke?”"},{"book":"Yohana","chapter":"8","verse":"54","text":"Yesu ngabajanga, “Anda nikikoite namwene, kibumo chango kilebeje, ne mbata kibumo Kawawa bango. Bombe mangweto makema ana Nnoongo binu."},{"book":"Yohana","chapter":"8","verse":"55","text":"Mangwetomwe mamanyije, nambu ne namanyi, andannengite namanyije, mamba nawangi andi mangweto. Ne namanyi na mbikamula nhwalo gwabe."},{"book":"Yohana","chapter":"8","verse":"56","text":"Ulaimu, Awawa binu, ngabalulutila bilibone lichoba lyango, bombe ngabalibona, ngababe ngalaa.”"},{"book":"Yohana","chapter":"8","verse":"57","text":"Bai Akayahudi ngabannengela, “Mwe tango manaikaje yaka amsini nnengabo kutenda mumweni Ulaimu?”"},{"book":"Yohana","chapter":"8","verse":"58","text":"Yesu ngabajanga, “Nannenge kweli, tango Ulaimu nukubelekwaje ne mbile.”"},{"book":"Yohana","chapter":"8","verse":"59","text":"Penia ngabalokota maganga ili bannekelele, nambu Yesu ngakiia, ngapita munyumba ja Nnoongo."}]}