{"data":[{"book":"Mitheko","chapter":"2","verse":"1","text":"Nihuku no Pentekote naayeke, attu anrumelhenlhe Kuristo onkhaye yaari anathothokanne vakittu vamoka."},{"book":"Mitheko","chapter":"2","verse":"2","text":"Wo uhipicha, nkaneewania nlhove naaruma ukhuma wiirimu naaruma thoko iphioo yo machiri! Nkanaachara inupa yonkhaye mwaari aya anakumanne."},{"book":"Mitheko","chapter":"2","verse":"3","text":"Yamalheke, nkachaakhumelhelha chittu choonelhe thoko malhimi o mooro, nkacheemianiha ni ukorweelha vachulhu kila mmoka aya."},{"book":"Mitheko","chapter":"2","verse":"4","text":"Kila mmoka nkaachariya Iphumu ya Nlhuku, nkayaachokholha wulhumacha wo nulhumo nilheto, thoko Iphumu chaavahenre aya wulhumacha."},{"book":"Mitheko","chapter":"2","verse":"5","text":"Ni Uyerusalemu uwo yahokhalha Ayahudi enchi yaari attu yanthimicha Nlhuku, yaakhumme kila ilhapo yo velhaponi wuuthi irimu."},{"book":"Mitheko","chapter":"2","verse":"6","text":"Veewilhe aya nenno nlhove nno, nlhoko wa attu enchi wahokumaana. Nansho onkhaye yahothuthuwa chinene, ukhalhawaya yaari eewaka kila ntu olhumachaka wo nulhumo nawe mwanene."},{"book":"Mitheko","chapter":"2","verse":"7","text":"Nkayaathikhina ni ushanga yeeraka,"},{"book":"Mitheko","chapter":"2","verse":"8","text":"Yiireelhe chani, etu, weewa yuulhumachaka wo nulhumo kila ntu niyarelhe awe?"},{"book":"Mitheko","chapter":"2","verse":"9","text":"Attu akina ihu akhumme Uparthi, akina Uamedi, akina Uelami, akina Umesopotamiya, akina Uyudea, akina Ukapadokiya, akina Uponto, akina Uasiya,"},{"book":"Mitheko","chapter":"2","verse":"10","text":"akina Ufirigiya ni Upamfiliya, akina Umisri ni ilhapo cho Ulibiya waatameriana Ukirene. Ni akina ihu nikhumme Urumi, akina Ayahudi ni akina eettuchilhe idini ya Ayahudi akhumme Ukirete ni Uarabia.,"},{"book":"Mitheko","chapter":"2","verse":"11","text":"Hiyaano onkhaye ninowiiwa nkutiro wa Ayahudi ni akina akhumme Ukirete ni Uarabiya, yuulhumachaka wo nulhumo nihu naashinene mitheko cho ushangiha chipangilhe awe Nlhuku!”"},{"book":"Mitheko","chapter":"2","verse":"12","text":"Attu onkhaye ahoshanga yoovaka chinene ashineneru akohanachaka, “Yelha maana aya phi ishiyani?”"},{"book":"Mitheko","chapter":"2","verse":"13","text":"Nansho attu akina nkayaapangelha mattepwa attu yarumelhenlhe Athithi alhe, yeeraka, “Alha manyaattu alha ahohapalhiya!”"},{"book":"Mitheko","chapter":"2","verse":"14","text":"Napeturo nkayeemelha vamoka ni akarumiya khumi ni mmoka alhe nkayaawelhiha nlhove naya ni uchokholha waahimeria attu yeeraka “Ashilhoko aka Ayahudi ni inyu onkhaye nnokhalha va Yerusalemu va, mwiiwelhelheke kuuhimerieni ulha mwaha ulha."},{"book":"Mitheko","chapter":"2","verse":"15","text":"Alha attu alha kahapalhiye thoko chinaanyihera inyu mwaatti, woonaka vano bado saa tatu yo wichishu?"},{"book":"Mitheko","chapter":"2","verse":"16","text":"Kuhiwe chiicho, ulha mwaha ulha phi ulhe waahimmie aya anamilhohi a Nlhuku Nayoeli."},{"book":"Mitheko","chapter":"2","verse":"17","text":"‘Nlhuku neera, kinoopanga cho mahuku o umalhelha,"},{"book":"Mitheko","chapter":"2","verse":"18","text":"Eiyo, ata akarumiya aka ashilhopwana ni ashithiyana,"},{"book":"Mitheko","chapter":"2","verse":"19","text":"Kinoopanga ithikineha wiirimu uchulhu ni cho ushangiha vathi velhaponi."},{"book":"Mitheko","chapter":"2","verse":"20","text":"Nchuwa ninookelhiya ipiphi ni mweeri unookhalha wo khwiilha thoko iphome,"},{"book":"Mitheko","chapter":"2","verse":"21","text":"Vavawo ntu riyoothe nohalha ulhapelha wo nchina na Athithi, nowoopolhiya.’"},{"book":"Mitheko","chapter":"2","verse":"22","text":"“Anenchi o Uisraeli, nkeewelhelhani alha malhove alha! Thoko chineera inyu wo uchuwelha, Yesu o Unazareti aari ntu o ikuru ya Nlhuku yoonihiye uwaninyu wo ithikineha ni cho ushangiha chaapannge awe iriyari inyu."},{"book":"Mitheko","chapter":"2","verse":"23","text":"Nlhuku ahochuwelha ni ulhakelha wiira Yesu nowa uhelhiya mmathathani mwinyu ni inyu nnoowa mwaavaha attu o uwonya ankhomelhelhe eeviye munsalaabani."},{"book":"Mitheko","chapter":"2","verse":"24","text":"Nansho Nlhuku ahonhihimusha unookhwani, nkaamoopolha nookhwa ni uweria wawe ukhalhawaya nookhwa khoonrie mena unttuka."},{"book":"Mitheko","chapter":"2","verse":"25","text":"Ukhalhawaya Adaudi yahoolhumacha mwaha awe wiira,"},{"book":"Mitheko","chapter":"2","verse":"26","text":"Chiichammo etu, nrima aka uhoteelhiya,"},{"book":"Mitheko","chapter":"2","verse":"27","text":"Ukhalhawaya inyuva Apwiiya Nlhuku khannokihiya unaminepa,"},{"book":"Mitheko","chapter":"2","verse":"28","text":"Nhokooniha iphiro cho ukumi, ukhalha winyu uhokichariha mpuha!’"},{"book":"Mitheko","chapter":"2","verse":"29","text":"“Mwaattu ashilhoko aka, ihorera uhimeriani mwaha waapantte apwiiya Adaudi. Yayo yahokhwa, nkayaavithiya ni nihiye naya nirii vava vawanihuva mpaka lhelho nna."},{"book":"Mitheko","chapter":"2","verse":"30","text":"Nansho ukhalhawaya Adaudi yaari anamilhohi a Nlhuku, yahochuwelha wiira Nlhuku ahaalheha wiira anommara nchina mmoka o iyari aya ukhalhelha ihiche yo imwene vanipuroni waya."},{"book":"Mitheko","chapter":"2","verse":"31","text":"Adaudi yahoona chitema mwaha unohalha upangiya ni Nlhuku, chiicho etu nkayoolhumacha mwaha wo uhihimmwa wa Kuristo Moopolhi ikatema venre aya"},{"book":"Mitheko","chapter":"2","verse":"32","text":"Nlhuku ahonhihimusha yoyo Yesu uyo ni hiyaano onkhaye phi o uhimiechesha yoyo mwaha uyo."},{"book":"Mitheko","chapter":"2","verse":"33","text":"Awelhihiyeke wiirimu ni weeshiya wiimonono wa Nlhuku, ahompochera Iphumu ya Nlhuku aalhehiye ni Athithi. Ilha inoona inyu ilha ni wiiwa vano ilha, phi Iphumu ya Nlhuku niminenlhe aya."},{"book":"Mitheko","chapter":"2","verse":"34","text":"Ukhalhawaya Adaudi anene, khayaawenlhe mpaka wiirimu, ihikhalhe yenre,"},{"book":"Mitheko","chapter":"2","verse":"35","text":"Mpaka vanohalha aka waathalha amalhaponi inyu wuuthi inyaa chinyu wiira mwaanyikalhelhe.’"},{"book":"Mitheko","chapter":"2","verse":"36","text":"“Attu onkhaye o inupa yo Israeli achuwelheke we ikekhiaye wiira uyo Yesu aakhomelhelhiye vansalaabani, phi uyo Nlhuku mpannge awe ukhalha Athithi ni Kuristo!”"},{"book":"Mitheko","chapter":"2","verse":"37","text":"Paahi etu, attu veewilhe aya yayo malhove ayo, nkayaahomiya mirima chinene, nkayaakoha Napeturo ni akarumiya akhunanaya alhe “Ashilhoko ihu, niireke chani etu?”"},{"book":"Mitheko","chapter":"2","verse":"38","text":"Napeturo nkayaakhulha nkayeera, “Nkhoromeke, nhiyeke uwonya ni kila mmoka inyu abatiiziyeke wo nchina na Yesu Kuristo, wiira nhiyereriye uwonya winyu, ni inyu nnompochera Iphumu ya Nlhuku aalheehiye ni Nlhuku."},{"book":"Mitheko","chapter":"2","verse":"39","text":"Ukhalhawaya malhehano a Nlhuku yaari wo nlhatu ninyu ni achishaana inyu ni attu onkhaye anokhalha utayi ni wo nlhatu no kila ntu nohalha wiihaniya ni Athithi Nlhuku uwannyaya.”"},{"book":"Mitheko","chapter":"2","verse":"40","text":"Ni wo malhove makina menchi, Napeturo ahohimiechesha ni waakurumicha attu eeraka, “Mwiichopolheke ni uttwaruwa unaaweelha attu o uwonya o ilha ilhapo ilha.”"},{"book":"Mitheko","chapter":"2","verse":"41","text":"Attu enchi yahorumelhelha malhove aya, nkayaabatiiziya. Nenno nihuku nno attu yaaphiyelha maelufu mararu ahonchereria mu mphingoni mmwe."},{"book":"Mitheko","chapter":"2","verse":"42","text":"Nkayaathepa wiittucha wa akarumiya ni ukhalha nlhoko mmoka thoko o uyaraana ni umia nkatte vamoka ni unlhapelha Nlhuku vamoka."},{"book":"Mitheko","chapter":"2","verse":"43","text":"Ithikineha ni cho ushangiha chinchi chahopangia wo iphiro ya akarumiya ata attu onkhaye nkayaathulhuwa mmakhuvani."},{"book":"Mitheko","chapter":"2","verse":"44","text":"Attu onkhaye yanrumelhenlhe Yesu yahothepa ukhalha ittu imoka akawanaka kila ittu yaarina aya."},{"book":"Mitheko","chapter":"2","verse":"45","text":"Yaari athumihaka chittu chaya, nkayaakawana nchurukhu ulhikaana ni kila mmoka chaahuvelha awe."},{"book":"Mitheko","chapter":"2","verse":"46","text":"Nkayaathepa ukumaana vamoka kila nihuku Inupa ya Nlhuku. Nansho ikatema yo umia nkatte, yaakumaana mmanupani mwaya nkayaamia nkatte vamoka ateelhachiyaka nrima."},{"book":"Mitheko","chapter":"2","verse":"47","text":"Yahontotopelha Nlhuku, nkayaattuniya ni attu onkhaye. Kila nihuku Athithi yahoncherera attu munlhokoni mwa attu oopolhiya."}]}