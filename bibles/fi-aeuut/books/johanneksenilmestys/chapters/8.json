{"data":[{"book":"Johanneksen ilmestys","chapter":"8","verse":"1","text":"Kun Karitsa oli murtanut seitsemännen sinetin, tuli taivaaseen hiljaisuus, jota tuntui kestävän puolisen tuntia."},{"book":"Johanneksen ilmestys","chapter":"8","verse":"2","text":"Jumalan edessä seisoville seitsemälle enkelille annettiin sitten torvet."},{"book":"Johanneksen ilmestys","chapter":"8","verse":"3","text":"Eräs muu enkeli, jolla oli kultainen suitsutusastia, tuli alttarin luo. Hän sai suuren määrän suitsuketta, joka piti sekoittaa Jumalan lasten rukouksiin ja uhrata kultaisella alttarilla valtaistuimen edessä."},{"book":"Johanneksen ilmestys","chapter":"8","verse":"4","text":"Palavan suitsukkeen tuoksu kohosi siitä Jumalan luo."},{"book":"Johanneksen ilmestys","chapter":"8","verse":"5","text":"Sitten enkeli otti suitsutusastiaan alttarilta tulen ja heitti sen maan päälle. Siitä seurasi kova ukonilma ja maanjäristys."},{"book":"Johanneksen ilmestys","chapter":"8","verse":"6","text":"Seitsemän enkeliä valmistautuivat puhaltamaan torviinsa."},{"book":"Johanneksen ilmestys","chapter":"8","verse":"7","text":"Ensimmäinen enkeli puhalsi merkkisoittonsa. Verensekaisia rakeita ja tulta heitettiin maan päälle, ja kolmasosa siitä syttyi palamaan. Puista paloi kolmasosa, ja kaikki ruoho kärventyi."},{"book":"Johanneksen ilmestys","chapter":"8","verse":"8,9","text":"Toinen enkeli puhalsi torveensa. Mereen heitettiin kuin suuri palava vuori. Se tuhosi kolmasosan kaloista ja laivoista ja vedestä, joka muuttui verenpunaiseksi8:8,9 Sananmukaisesti: »vereksi».."},{"book":"Johanneksen ilmestys","chapter":"8","verse":"10","text":"Kun kolmas enkeli puhalsi torveen, taivaasta putosi suuri palava tähti, joka saastutti kolmasosan joista ja lähteistä."},{"book":"Johanneksen ilmestys","chapter":"8","verse":"11","text":"Tähden nimi oli Koiruoho ja se myrkytti kolmasosan vesistä. Paljon ihmisiä kuoli juotuaan vettä."},{"book":"Johanneksen ilmestys","chapter":"8","verse":"12","text":"Neljäs enkeli puhalsi torveensa. Heti pimeni kolmasosa auringosta, kuusta ja tähdistä. Päivät muuttuivat kolmannesta hämärämmiksi ja yöt pimeämmiksi."},{"book":"Johanneksen ilmestys","chapter":"8","verse":"13","text":"Näin yksinäisen kotkan lentävän taivaan yli. Se valitti: »Voi ihmisraukkoja! Mitä kauheaa tapahtuukaan, kun vielä kolme enkeliä puhaltaa torveensa!»"}]}