{"data":[{"book":"2 Timoteo","chapter":"4","verse":"1","text":"Migyina Onyankopɔn ne Kristo Yesu a obebu ateasefo ne awufo ntɛn, ne ba a ɔbɛba ne nʼahenni no so hyɛ wo sɛ,"},{"book":"2 Timoteo","chapter":"4","verse":"2","text":"ka asɛm no, na bere biara gyina ne ka mu dennen yi ntɛn. Ka anim, tu fo na kyerɛkyerɛ wɔ boasetɔ mu."},{"book":"2 Timoteo","chapter":"4","verse":"3","text":"Bere bi bɛba a nnipa rentie nkyerɛkyerɛ pa no, na mmom wobedi wɔn ara wɔn asɛde akyi na wɔaboaboa akyerɛkyerɛfo a wɔbɛka nsɛm a wɔrehwehwɛ atie no ano, na wɔaka akyerɛ wɔn."},{"book":"2 Timoteo","chapter":"4","verse":"4","text":"Wɔbɛpo nokware no tie, na wɔatie anansesɛm."},{"book":"2 Timoteo","chapter":"4","verse":"5","text":"Nanso mmere nyinaa mu no, ɛsɛ sɛ wohwɛ wo ho so yiye. Mia wʼani wɔ amanehunu mu. Yɛ ɔsɛmpakafo adwuma na di wo dwuma nyinaa sɛ Onyankopɔn somfo."},{"book":"2 Timoteo","chapter":"4","verse":"6","text":"Wogu so rehwie me sɛ afɔre ahwiesa, na bere abɛn sɛ migyaw asetena yi."},{"book":"2 Timoteo","chapter":"4","verse":"7","text":"Ɔko pa no, mako, mmirika no, mawie tu; gyidi no makora."},{"book":"2 Timoteo","chapter":"4","verse":"8","text":"Afei nea ɛwɔ ma me ne nkonim akyɛde, trenee ahenkyɛw a Awurade a ɔyɛ Otemmufo treneeni no de bɛma me da no, ɛnyɛ me nko, na mmom, wɔn a wɔatena ase wɔ ɔdɔ mu atwɛn no no nyinaa."},{"book":"2 Timoteo","chapter":"4","verse":"9","text":"Bɔ mmɔden bra me nkyɛn ntɛm."},{"book":"2 Timoteo","chapter":"4","verse":"10","text":"Dema dɔɔ nnɛ wiase yi ma ɔyɛɛ saa guan gyaa me hɔ kɔɔ Tesalonika. Kreske kɔɔ Galatia, Tito nso kɔɔ Dalmatia."},{"book":"2 Timoteo","chapter":"4","verse":"11","text":"Luka nko ara na ɔne me wɔ ha. Fa Marko ka wo ho na wo ne no mmra, efisɛ obetumi aboa me adwuma no yɛ."},{"book":"2 Timoteo","chapter":"4","verse":"12","text":"Mesomaa Tihiko kɔɔ Efeso."},{"book":"2 Timoteo","chapter":"4","verse":"13","text":"Sɛ woreba a, fa mʼatade a migyaw wɔ Karpo nkyɛn wɔ Troa no brɛ me. Ɛyɛ a, fa me nwoma mmobɔwee no nso ka ho, ne titiriw no nea wɔde aboa nwoma yɛe no."},{"book":"2 Timoteo","chapter":"4","verse":"14","text":"Aleksandro, kɔbere dwumfo no, haw me papaapa; Awurade betua no nea ɔyɛɛ no so ka."},{"book":"2 Timoteo","chapter":"4","verse":"15","text":"Ɛyɛ a hwɛ wo ho yiye wɔ ne ho, efisɛ na ɔsɔre tia nsɛm a yɛka no mu denneennen."},{"book":"2 Timoteo","chapter":"4","verse":"16","text":"Bere a mereyi me ho ano no, obiara ammoa me. Wɔn nyinaa guan gyaa me. Onyankopɔn mfa nkyɛ wɔn."},{"book":"2 Timoteo","chapter":"4","verse":"17","text":"Nanso Awurade ne me tena maa me ahoɔden ma mitumi kaa asɛm no kyerɛɛ amanamanmufo ma wotiei. Ogyee me fii gyata anom."},{"book":"2 Timoteo","chapter":"4","verse":"18","text":"Na Awurade begye me afi bɔne nyinaa mu na ɔde me akɔ ɔsoro Ahenni no mu wɔ asomdwoe mu. Ɔno na anuonyam nka no daa daa. Amen."},{"book":"2 Timoteo","chapter":"4","verse":"19","text":"Kyia Priska ne Akwila ne Onesiforo fifo nyinaa ma me."},{"book":"2 Timoteo","chapter":"4","verse":"20","text":"Erasto kaa Korinto na migyaw Trofimo wɔ Mileto, efisɛ na ɔyare."},{"book":"2 Timoteo","chapter":"4","verse":"21","text":"Bɔ mmɔden bra ansa na awɔwbere adu."},{"book":"2 Timoteo","chapter":"4","verse":"22","text":"Awurade ne wo honhom ntena. Adom nka mo nyinaa."}]}