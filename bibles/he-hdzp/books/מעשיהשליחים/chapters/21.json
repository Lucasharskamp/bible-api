{"data":[{"book":"מעשי השליחים","chapter":"21","verse":"1","text":"לאחר שנפרדנו מזקני קהילת אפסוס, הפלגנו ישר לקוס. למחרת הגענו לרודוס, ומשם – לפטרה."},{"book":"מעשי השליחים","chapter":"21","verse":"2","text":"בפטרה עלינו על אונייה שהפליגה לפניקיה שבסוריה."},{"book":"מעשי השליחים","chapter":"21","verse":"3","text":"ראינו את האי קפריסין לשמאלנו, והמשכנו לנמל צור – שם נפרק מטען הספינה."},{"book":"מעשי השליחים","chapter":"21","verse":"4","text":"ירדנו לחוף וחיפשנו את המאמינים המקומיים. כשמצאנו אותם, נשארנו איתם שבוע ימים. המאמינים האלה שמעו מרוח הקודש שפולוס יסבול בירושלים ועל כן הם הזהירו אותו שלא יעלה לשם."},{"book":"מעשי השליחים","chapter":"21","verse":"5","text":"כשהגיע זמננו לקיצו עזבנו את צור והמשכנו בדרכנו. כל חברי הקהילה ליוו אותנו לספינה, כולל הנשים והילדים, וכאשר הגענו לחוף התפללנו."},{"book":"מעשי השליחים","chapter":"21","verse":"6","text":"לאחר פרידה נרגשת עלינו לספינה, והם חזרו לבתיהם."},{"book":"מעשי השליחים","chapter":"21","verse":"7","text":"התחנה הבאה שלנו, לאחר שעזבנו את צור, הייתה עכו. גם שם שאלנו לשלום האחים, אולם התעכבנו אצלם יום אחד בלבד."},{"book":"מעשי השליחים","chapter":"21","verse":"8","text":"משם נסענו לקיסריה, והלכנו לביתו של פיליפוס המבשר, שהיה אחד משבעת השמשים הראשונים.21‏.8 כא 8 ראה פרק ו 5 ופרק ח"},{"book":"מעשי השליחים","chapter":"21","verse":"9","text":"היו לו ארבע בנות רווקות שהיו נביאות."},{"book":"מעשי השליחים","chapter":"21","verse":"10","text":"לאחר ששהינו שם מספר ימים בא לבקר אותנו אח אחד מיהודה, אגבוס שמו, שגם הוא היה נביא."},{"book":"מעשי השליחים","chapter":"21","verse":"11","text":"אגבוס לקח את חגורתו של פולוס, כפת בה את ידיו ורגליו ואמר: ”רוח הקודש אומר: ככה יאסרו יהודי ירושלים את בעל החגורה הזאת, ויסגירו אותו לידי הרומאים!“"},{"book":"מעשי השליחים","chapter":"21","verse":"12","text":"לשמע דברים אלה ביקשנו כולנו מפולוס – גם חברי הקהילה המקומית וגם מלוויו – שלא יעלה לירושלים."},{"book":"מעשי השליחים","chapter":"21","verse":"13","text":"אולם פולוס השיב: ”לשם מה הבכי הזה? אתם ממש שוברים את לבי! הרי אני מוכן לא רק להיאסר בירושלים, אלא אף למות על קידוש שמו של האדון ישוע המשיח!“"},{"book":"מעשי השליחים","chapter":"21","verse":"14","text":"בראותנו שאי־אפשר לשכנע אותו, הפסקנו להפציר בו ואמרנו: ”ייעשה רצון ה׳.“"},{"book":"מעשי השליחים","chapter":"21","verse":"15","text":"כעבור זמן קצר ארזנו את חפצינו ועלינו לירושלים."},{"book":"מעשי השליחים","chapter":"21","verse":"16","text":"מאמינים אחדים מקיסריה ליוו אותנו בדרכנו, וכשהגענו לירושלים התארחנו בביתו של מנסון, יליד קפריסין ומאמין ותיק."},{"book":"מעשי השליחים","chapter":"21","verse":"17","text":"כל המאמינים בעיר קיבלו את פנינו בחמימות ובלבביות רבה."},{"book":"מעשי השליחים","chapter":"21","verse":"18","text":"למחרת הלכנו עם פולוס לבקר את יעקב; וכל זקני הקהילה היו שם."},{"book":"מעשי השליחים","chapter":"21","verse":"19","text":"לאחר חילופי ברכות סיפר להם פולוס על המעשים הנפלאים שעשה אלוהים באמצעותו בין הגויים."},{"book":"מעשי השליחים","chapter":"21","verse":"20","text":"הם הודו לאלוהים, ולאחר מכן אמרו: ”אחינו היקר, אתה יודע שגם אלפי יהודים האמינו במשיח, וכולם קנאים לתורה."},{"book":"מעשי השליחים","chapter":"21","verse":"21","text":"היהודים המשיחיים כאן בירושלים שמעו שאתה מתנגד לתורת־משה ולמנהגי ישראל, ושאתה אוסר על המאמינים למול את בניהם."},{"book":"מעשי השליחים","chapter":"21","verse":"22","text":"מה לעשות? הרי עוד מעט ישמעו כולם שאתה נמצא בעיר."},{"book":"מעשי השליחים","chapter":"21","verse":"23","text":"”יש לנו הצעה: יש בינינו ארבעה אנשים שעומדים לפני סיום תקופת נדר הנזירות שלהם."},{"book":"מעשי השליחים","chapter":"21","verse":"24","text":"לך איתם לבית־המקדש, קיים את טקס ההיטהרות, ושלם בעד התגלחות שלהם. כך יידעו כולם שלא זו בלבד שאינך מתנגד למנהגי היהודים, אתה עצמך מקיים את התורה, ודעתך כדעתם בעניין הזה."},{"book":"מעשי השליחים","chapter":"21","verse":"25","text":"”באשר למאמינים המשיחיים מבין הגויים – אנו דורשים מהם לקיים את המנהגים שעליהם כתבנו להם: לא לאכול מזון שהוקרב לאלילים, לא לאכול בשר טרף, לא לאכול בשר עם דם ולהימנע מזנות.“"},{"book":"מעשי השליחים","chapter":"21","verse":"26","text":"פולוס הסכים להצעתם, ולמחרת הלך עם הארבעה לבית המקדש כדי לקיים את הטקס ולקבוע את תאריך הקרבת קרבן עבור כל אחד מהם, בתום שבעת ימי הטהרה."},{"book":"מעשי השליחים","chapter":"21","verse":"27","text":"אולם עוד לפני שחלפו שבעת הימים הבחינו בו במקדש מספר יהודים מאסיה, והסיתו נגדו את ההמון. הם תפסו בו וצרחו:"},{"book":"מעשי השליחים","chapter":"21","verse":"28","text":"”אנשי ישראל! עזרו לנו! זהו האיש המסית את כולם נגד עמנו! הוא מצווה על כולם להפר את התורה! הוא גם מדבר נגד בית־המקדש הזה, ומטמא אותו בגויים שהוא מביא לתוכו!“"},{"book":"מעשי השליחים","chapter":"21","verse":"29","text":"הם אמרו דברים אלה משום שבאותו יום ראו את פולוס בחברת טרופימוס, גוי מאפסוס, והניחו שפולוס הביאו אל המקדש."},{"book":"מעשי השליחים","chapter":"21","verse":"30","text":"האשמות אלה הציתו את האווירה בעיר, ועד מהרה פרצה מהומה. הם סחבו את פולוס אל מחוץ למקדש, ומיד ננעלו הדלתות מאחוריו."},{"book":"מעשי השליחים","chapter":"21","verse":"31","text":"בעוד ההמון מנסה להרוג את פולוס, נודע דבר המהומה למפקד החטיבה הרומאית בירושלים,"},{"book":"מעשי השליחים","chapter":"21","verse":"32","text":"והוא ציווה מיד על חייליו וקציניו לרוץ אל ההמון. כשראו התוקפים את החיילים הרומאים, הם הרפו מפולוס."},{"book":"מעשי השליחים","chapter":"21","verse":"33","text":"המפקד עצר את פולוס וציווה לכבול אותו בשרשרת כפולה. לאחר מכן שאל את ההמון מי הוא ומה עשה."},{"book":"מעשי השליחים","chapter":"21","verse":"34","text":"אחדים צעקו דבר אחד, ואחרים צרחו דבר אחר. כשראה המפקד שאינו יכול להבין דבר בגלל הרעש, ציווה להביא את פולוס אל המצודה."},{"book":"מעשי השליחים","chapter":"21","verse":"35","text":"כשהגיעו החיילים והאסיר אל המדרגות, נעשה ההמון אלים כל־כך, עד שהחיילים נאלצו לשאת את פולוס על כתפיהם כדי להגן עליו."},{"book":"מעשי השליחים","chapter":"21","verse":"36","text":"ואילו ההמון נהר בעקבותיהם וצרח: ”הרגו אותו!“"},{"book":"מעשי השליחים","chapter":"21","verse":"37","text":"לפני שהוכנס פולוס אל המצודה הוא פנה אל המפקד ושאל: ”האם מותר לי לומר לך כמה מילים?“"},{"book":"מעשי השליחים","chapter":"21","verse":"38","text":"”האם אינך המצרי שארגן לא מזמן מרד ומשך אחריו למדבר ארבעת־אלפים רוצחים?“"},{"book":"מעשי השליחים","chapter":"21","verse":"39","text":"”לא,“ ענה פולוס, ”אני יהודי מהעיר הגדולה טרסוס שבקיליקיה. אני רוצה לבקש את רשותך לדבר אל האנשים האלה.“"},{"book":"מעשי השליחים","chapter":"21","verse":"40","text":"המפקד נתן לו רשות לעשות כן, ופולוס נעמד על המדרגות ורמז לאנשים לשתוק. כשהשתררה דממה מוחלטת הוא פנה אליהם בעברית ואמר:"}]}