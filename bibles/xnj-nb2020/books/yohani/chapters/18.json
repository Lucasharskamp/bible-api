{"data":[{"book":"Yohani","chapter":"18","verse":"1","text":"Yesu peamali kujova genago, akakupuka kamfuleni kekikemelewa Keduloni, pamonga na vawuliwa vaki. Pandu apo pavi na lidimba, Yesu akayingila pamonga na vawuliwa vaki."},{"book":"Yohani","chapter":"18","verse":"2","text":"Yuda, mweamng'anamukili Yesu, apamanyili pandu penapo, ndava Yesu ahambayi pamahele Yesu akonganiki na vawuliwa vaki kwenuko."},{"book":"Yohani","chapter":"18","verse":"3","text":"Hinu, Yuda atoli msambi wa manjolinjoli va Chilumi na valonda va Nyumba ya Chapanga, kuhuma kwa vakulu va vateta na Vafalisayu, akabwela navu palidimba kuni vagegi hahi na lumuli na migoha na vibonga."},{"book":"Yohani","chapter":"18","verse":"4","text":"Yesu, kuni imanya gegakumkolela, akavahegelela, akavakota, “Mukumulonda yani?”"},{"book":"Yohani","chapter":"18","verse":"5","text":"Vene vakamyangula, “Yesu Mnazaleti!” Yesu akavajovela, “Nene, ndi mwene.” Yuda mweakumung'anamukila yula ayimili bahapo pamonga navu."},{"book":"Yohani","chapter":"18","verse":"6","text":"Yesu peavajovili, “Nene ndi mwene.” Vakawuya mumbele vakagwa pahi."},{"book":"Yohani","chapter":"18","verse":"7","text":"Mwene akavakota kavili, “Mukumulonda yani?” Vakamyangula, “Yesu Mnazaleti!”"},{"book":"Yohani","chapter":"18","verse":"8","text":"Yesu akavayangula, “Nimali kuvajovela kuvya mwene ndi nene, ndava mukunilonda nene muvaleka ava vahamba.”"},{"book":"Yohani","chapter":"18","verse":"9","text":"Ajovili genago muni gatimilayi geajovili gala, “Dadi vala vewanipelili nakumyagisa hati mmonga.”"},{"book":"Yohani","chapter":"18","verse":"10","text":"Simoni Petili avi na upanga, ndi akauholomola, na kumdumula likutu la kulyela mtangatila wa Mteta Mkulu. Mtumisi mwenuyo liina laki Maluko."},{"book":"Yohani","chapter":"18","verse":"11","text":"Yesu akamyangula, Petili, “Wuyisa upanga muchihaku. Wu, chikombi cha mang'ahiso cheanipeli Dadi nikotoka kunywa?”"},{"book":"Yohani","chapter":"18","verse":"12","text":"Msambi wa manjolinjoli va Chilumi pamonga na vakulu vavi, na valonda va Vayawudi vamkamwili Yesu, vakamkunga,"},{"book":"Yohani","chapter":"18","verse":"13","text":"na kumupeleka hoti kwa Anasi, Anasi avi mkohanu wa Kayafa mweavi Mteta Mkulu mwaka wenuwo."},{"book":"Yohani","chapter":"18","verse":"14","text":"Kayafa ndi yula mweavajovili vachilongosi va Vayawudi kuvya mbanga mundu mmonga afwayi ndava ya vandu."},{"book":"Yohani","chapter":"18","verse":"15","text":"Simoni Petili pamonga na muwuliwa yungi vamlandili Yesu. Muwuliwa mwenuyo amanyikini kwa Mteta Mkulu, akayingila pamonga na Yesu mu luvanja lwa Mteta Mkulu."},{"book":"Yohani","chapter":"18","verse":"16","text":"Nambu Petili ayimili kuvala ya mlyangu. Yula muwuliwa yungi, mweamanyikini kwa mteta mkulu, akahuma kuvala na kujova na msikana mlonda wa mlyangu, akamyingisa Petili mugati."},{"book":"Yohani","chapter":"18","verse":"17","text":"Msikana mlonda wa mlyangu, akamkota Petili, “Wu, na veve mmonga wa vawuliwa va mundu uyu?” Petili akamjovela, “Nene lepi!”"},{"book":"Yohani","chapter":"18","verse":"18","text":"Vatumisi na valonda vayota motu ndava kwavi na mbepu. Petili namwene ayimili na vayaki kuyota motu."},{"book":"Yohani","chapter":"18","verse":"19","text":"Mteta mkulu akamkota Yesu kumvala mawuliwu gaki pamonga na vawuliwa vaki."},{"book":"Yohani","chapter":"18","verse":"20","text":"Yesu akamyangula, “Nijovili na kila mundu hotohoto ligono kwa ligono. Magono goha navawulili munyumba za kukonganekela Vayawudi na mu Nyumba ya Chapanga, pandu pevikonganeka Vayawudi voha, na nakujova chamfiyu."},{"book":"Yohani","chapter":"18","verse":"21","text":"Ndava kyani ukunikota nene? Uvakota vala vevayuwini navajovili kyani. Vene vimanya chenavajovili.”"},{"book":"Yohani","chapter":"18","verse":"22","text":"Peamali kujova genago mlonda mmonga mweayimili papipi, akampamanda Yesu, akamjovela, “Wu, ndi chaukumyangula Mteta Mkulu?”"},{"book":"Yohani","chapter":"18","verse":"23","text":"Yesu akamyangula, “Ngati nijovili uhakau langisa uhakau wene, nambu ngati nijovili chakaka, ndava kyani ukunitova?”"},{"book":"Yohani","chapter":"18","verse":"24","text":"Hinu, Anasi ampeliki Yesu kwa Kayafa kuni akungiwi, mweavi mteta mkulu."},{"book":"Yohani","chapter":"18","verse":"25","text":"Simoni Petili ayimili penapo kuyota motu. Hinu vakamkota, “Wu, veve mmonga wa vawuliwa vaki?” Mwene akabela na kujova, “Nene lepi!”"},{"book":"Yohani","chapter":"18","verse":"26","text":"Mmonga wa vatumisi wa Mteta Mkulu, muyaki yula mweadumuliwi likutu na Petili, akamkota “Wu, nene nakuwene lepi veve kulidimba pamonga naku?”"},{"book":"Yohani","chapter":"18","verse":"27","text":"Kangi Petili akabela kavili, bahapo lijogolo likavika."},{"book":"Yohani","chapter":"18","verse":"28","text":"Kangi vakamtola Yesu kuhuma kwa Kayafa, vampeliki kunyumba ya chinkosi. Yavi hamba kucha, muni vanyambasika palongolo ya Chapanga. Vahotola kulya Pasaka vene vayingili lepi munyumba ya chilongosi wa Loma vakotoka kuhakaswa."},{"book":"Yohani","chapter":"18","verse":"29","text":"Pilatu avahumila chakuvala, akavakota, “Lijambu loki lemukumtakila mundu uyu?”"},{"book":"Yohani","chapter":"18","verse":"30","text":"Vakamyangula, “Ngati mwenuyu kuvya abudili lepi ngatimletili lepi kwaku.”"},{"book":"Yohani","chapter":"18","verse":"31","text":"Pilatu akavajovela, “Ena, mumtola mumuhamula mwavene, kulandana na malagizu ginu.”"},{"book":"Yohani","chapter":"18","verse":"32","text":"Yakitiki ago gatimilayi malovi geajovili Yesu kulangisa yati ifwa namuna yoki."},{"book":"Yohani","chapter":"18","verse":"33","text":"Pilatu akayingila kavili munyumba yaki, akamkemela Yesu na kumkota. “Ati veve ndi Nkosi wa Vayawudi?”"},{"book":"Yohani","chapter":"18","verse":"34","text":"Yesu akamyangula, “Wu, genago maholo gaku amala vandu vangi vakujovili kunivala nene?”"},{"book":"Yohani","chapter":"18","verse":"35","text":"Pilatu akayangula, “Mwe! Myawudi nene? Vandu vaku na vakulu va kuteta vakuletili kwa nene. Uhengili kyani?”"},{"book":"Yohani","chapter":"18","verse":"36","text":"Yesu akayangula, “Unkosi wangu lepi wa mulima uwu. Ngati kuvya unkosi wangu wa mulima wenuwu, vandu vevamlanda Yesu ngavanikengelili, vachilongosi va Vayawudi ngavanikamwili lepi. Nambu hinu unkosi wangu lepi wa penapa.”"},{"book":"Yohani","chapter":"18","verse":"37","text":"Pilatu akamjovela, “Hinu veve ndi Nkosi?”"},{"book":"Yohani","chapter":"18","verse":"38","text":"Pilatu akamkota, “Uchakaka ndi chindu kiki?”"},{"book":"Yohani","chapter":"18","verse":"39","text":"Nambu ndi mvelu winu nene kuvadindulila, muchifungu mundu mmonga lukumbi lwa Pasaka. Hinu mwigana nivadindulila Nkosi wa Vayawudi?”"},{"book":"Yohani","chapter":"18","verse":"40","text":"Penapo vakayangula. “Mwe! Lepi mwenuyo mdindulila Balaba!” Balaba avi mundu mweinyaga vandu vindu."}]}