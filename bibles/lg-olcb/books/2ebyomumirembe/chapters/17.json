{"data":[{"book":"2 Ebyomumirembe","chapter":"17","verse":"1","text":"Yekosafaati mutabani wa Asa n’asikira Asa bw’atyo n’afuuka kabaka, n’okwenyweza ne yeenyweza eri Isirayiri."},{"book":"2 Ebyomumirembe","chapter":"17","verse":"2","text":"N’ateeka abaserikale mu bibuga ebiriko bbugwe ebya Yuda, n’ateeka n’eggye mu Yuda, ne mu bibuga ebya Efulayimu, kitaawe Asa bye yali awambye."},{"book":"2 Ebyomumirembe","chapter":"17","verse":"3","text":"Mukama n’abeera wamu ne Yekosafaati kubanga mu buto bwe yatambuliranga mu makubo ga jjajjaawe Dawudi ge yatambulirangamu. Teyeebuuza ku Babaali,"},{"book":"2 Ebyomumirembe","chapter":"17","verse":"4","text":"naye yanoonya Katonda wa kitaawe, era n’agoberera amateeka ge okusinga engeri za Isirayiri."},{"book":"2 Ebyomumirembe","chapter":"17","verse":"5","text":"Mukama n’anyweza obwakabaka mu mukono gwe, era Yuda yenna ne baleetera Yekosafaati ebirabo, n’aba n’obugagga bungi n’ekitiibwa kinene."},{"book":"2 Ebyomumirembe","chapter":"17","verse":"6","text":"Omutima gwe ne gunywerera mu kkubo lya Mukama, n’okuggyawo n’aggyawo ebifo ebigulumivu n’ebifaananyi bya Baasera mu Yuda."},{"book":"2 Ebyomumirembe","chapter":"17","verse":"7","text":"Mu mwaka ogwokusatu ogw’obufuzi bwe, n’atuma abakungu be bano: Benikayiri, ne Obadiya, ne Zekkaliya, ne Nesaneeri, ne Mikaaya okugenda nga bayigiriza mu bibuga bya Yuda."},{"book":"2 Ebyomumirembe","chapter":"17","verse":"8","text":"Ne wabaawo n’Abaleevi abagenda nabo: Semaaya, ne Nesaniya, ne Zebadiya, ne Asakeri, ne Semiramoosi, ne Yekonasaani, ne Adoniya, ne Tobbiya, ne Tobadoniya, wamu ne Erisaama ne Yekolaamu."},{"book":"2 Ebyomumirembe","chapter":"17","verse":"9","text":"Ne bayigiriza mu Yuda yonna, nga bakozesa Ekitabo ekya Mateeka ga Mukama; ne babuna mu bibuga byonna ebya Yuda ne bayigiriza abantu."},{"book":"2 Ebyomumirembe","chapter":"17","verse":"10","text":"Awo entiisa ya Mukama n’egwa ku bwakabaka obw’amawanga agaali geetoolodde Yuda, ne batakola ntalo na Yekosafaati."},{"book":"2 Ebyomumirembe","chapter":"17","verse":"11","text":"Abamu ku Bafirisuuti ne baleetera Yekosafaati ebirabo, ne ffeeza ng’omusolo, ate Abawalabu ne bamuleetera ebisibo eby’endiga ennume kasanvu mu lusanvu, n’embuzi kasanvu mu lusanvu."},{"book":"2 Ebyomumirembe","chapter":"17","verse":"12","text":"Yekosafaati ne yeeyongeranga amaanyi, n’azimba ebigo n’ebibuga eby’amaterekero mu Yuda,"},{"book":"2 Ebyomumirembe","chapter":"17","verse":"13","text":"n’abeera n’ebyamaguzi bingi ddala mu bibuga bya Yuda. Yalina n’abaserikale abatendeke mu Yerusaalemi nga bazira."},{"book":"2 Ebyomumirembe","chapter":"17","verse":"14","text":"Okubalibwa ng’enju za bakitaabwe bwe zaali kwali bwe kuti:"},{"book":"2 Ebyomumirembe","chapter":"17","verse":"15","text":"n’eyamuddiriranga yali Yekokanani omuduumizi ow’abasajja emitwalo amakumi abiri mu munaana (280,000);"},{"book":"2 Ebyomumirembe","chapter":"17","verse":"16","text":"n’eyamuddiriranga yali Amasiya mutabani wa Zikuli, eyeewaayo obwebange okuweerezanga Mukama, omuduumizi ow’abasajja emitwalo amakumi abiri (200,000)."},{"book":"2 Ebyomumirembe","chapter":"17","verse":"17","text":"Okuva mu Benyamini:"},{"book":"2 Ebyomumirembe","chapter":"17","verse":"18","text":"n’eyamuddiriranga ye yali Yekozabadi eyaduumiranga abasajja emitwalo kkumi na munaana abaali beeteeseteese okulwana (180,000)."},{"book":"2 Ebyomumirembe","chapter":"17","verse":"19","text":"Abo be basajja abaaweerezanga kabaka, obutassaako abo abaali mu bibuga ebyaliko bbugwe n’ebigo okubuna Yuda yonna."}]}