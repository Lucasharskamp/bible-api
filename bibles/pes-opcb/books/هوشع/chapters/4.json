{"data":[{"book":"هوشع","chapter":"4","verse":"1","text":"ای قوم اسرائیل، به کلام خداوند گوش کنید. خداوند شما را به محاکمه کشیده و این است اتهامات شما: در سرزمین شما صداقت و مهربانی و خداشناسی وجود ندارد."},{"book":"هوشع","chapter":"4","verse":"2","text":"لعنت می‌کنید، دروغ می‌گویید، آدم می‌کشید، دزدی می‌کنید و مرتکب زنا می‌شوید. در همه جا ظلم و زورگویی و خونریزی دیده می‌شود."},{"book":"هوشع","chapter":"4","verse":"3","text":"به همین دلیل است که زمین شما بارور نمی‌باشد، تمام موجودات زنده بیمار شده، می‌میرند و چارپایان و پرندگان و حتی ماهیان از بین می‌روند."},{"book":"هوشع","chapter":"4","verse":"4","text":"خداوند می‌گوید: «هیچ‌کس، دیگری را متهم نکند و تقصیر را به گردن او نیاندازد. ای کاهنان، من شما را متهم می‌کنم."},{"book":"هوشع","chapter":"4","verse":"5","text":"شما روز و شب مرتکب خطا و لغزش می‌شوید و انبیا نیز با شما در این کار همراهند. پس من مادرتان اسرائیل را از بین خواهم برد."},{"book":"هوشع","chapter":"4","verse":"6","text":"قوم من نابود شده‌اند، زیرا مرا نمی‌شناسند؛ و این تقصیر شما کاهنان است، زیرا خود شما نیز نمی‌خواهید مرا بشناسید. من شما را کاهن خود نمی‌دانم. شما قوانین مرا فراموش کرده‌اید، من نیز فرزندان شما را فراموش خواهم کرد."},{"book":"هوشع","chapter":"4","verse":"7","text":"هر چه کاهنان زیادتر شدند، بیشتر نسبت به من گناه کردند. آنها شکوه و جلال مرا با ننگ و رسوایی بتها عوض کردند."},{"book":"هوشع","chapter":"4","verse":"8","text":"«کاهنان از گناهان قوم اسرائیل سود می‌برند و با حرص و ولع منتظرند آنها بیشتر گناه بکنند."},{"book":"هوشع","chapter":"4","verse":"9","text":"کاهنان همانند قوم گناهکارند. بنابراین، هم کاهنان و هم قوم را به سبب تمام اعمال بدشان مجازات خواهم کرد."},{"book":"هوشع","chapter":"4","verse":"10","text":"ایشان خواهند خورد، ولی سیر نخواهند شد؛ زنا خواهند کرد، ولی زیاد نخواهند شد؛ زیرا مرا ترک کرده"},{"book":"هوشع","chapter":"4","verse":"11","text":"و به خدایان دیگری روی آورده‌اند."},{"book":"هوشع","chapter":"4","verse":"12","text":"آنها از خدای چوبی کسب تکلیف می‌کنند و از عصای چوبی4‏:12 از عصا جهت فالگیری استفاده می‌شد. راهنمایی می‌خواهند. دلبستگی به بتها، آنها را گمراه کرده است. ایشان به خدمت خدایان دیگر درآمده، به من خیانت کرده‌اند."},{"book":"هوشع","chapter":"4","verse":"13","text":"روی کوهها برای بتها قربانی می‌کنند. به کوهستانها می‌روند تا زیر سایهٔ باصفای درختان بلند بخور بسوزانند. در آنجا دخترانتان به فاحشگی کشانده می‌شوند و عروسانتان زنا می‌کنند؛"},{"book":"هوشع","chapter":"4","verse":"14","text":"ولی من آنها را تنبیه نخواهم کرد، چون خود شما مردها هم همان کارها را انجام می‌دهید و با فاحشه‌های بتخانه‌ها زنا می‌کنید. بله، قومی که فهم ندارند هلاک خواهند شد."},{"book":"هوشع","chapter":"4","verse":"15","text":"هرچند تو ای اسرائیل فاحشگی می‌کنی، ولی یهودا را به این گناه آلوده نکن. با کسانی که از روی ریا و نادرستی مرا در جلجال و بیت‌ئیل پرستش می‌کنند همراه نشو. عبادت ایشان فقط تظاهر است."},{"book":"هوشع","chapter":"4","verse":"16","text":"بنی‌اسرائیل همچون گوساله‌ای سرکشند، پس آیا خداوند ایشان را همچون بره‌ها به چراگاههای سبز و خرم رهبری خواهد کرد؟"},{"book":"هوشع","chapter":"4","verse":"17","text":"اسرائیل4‏:17 عبری: «افرایم»؛ منظور اسرائیل شمالی است. به بتها پیوسته؛ او را به حال خود واگذارید."},{"book":"هوشع","chapter":"4","verse":"18","text":"«مردان اسرائیل بعد از میگساری به دنبال زنان بدکاره می‌روند. بیشرمی را بیشتر می‌پسندند تا شرافت را."},{"book":"هوشع","chapter":"4","verse":"19","text":"بنابراین باد عظیمی4‏:19 اشاره است به حملهٔ آشور که بیست سال بعد به وقوع پیوست. بر اثر این حمله، پادشاهی اسرائیل از بین رفت. آنها را خواهد برد و در رسوایی، از این جهان خواهند رفت، چون برای بتها قربانی می‌کنند."}]}