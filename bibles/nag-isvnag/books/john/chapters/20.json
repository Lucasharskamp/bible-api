{"data":[{"book":"John","chapter":"20","verse":"1","text":"Hapta laga prothom dinte, arubi andhera thaka homoi te, Mary Magdalene kobor te ahise, aru kobor pora pathor ke hatai diya dikhi paise."},{"book":"John","chapter":"20","verse":"2","text":"Titia tai dauri ahikena Simon Peter aru dusra chela junke Jisu morom kore, taikhan ke koise, “Manu khan Probhu ke kobor pora uthai loi jaise, aru amikhan najane Taike kote loi rakhidise.”"},{"book":"John","chapter":"20","verse":"3","text":"Titia Peter aru dusra chela duijon ulaikene kobor te jaise."},{"book":"John","chapter":"20","verse":"4","text":"Aru duijon polai jai asele, hoilebi dusra chela he Peter pora age kobor te ponchise."},{"book":"John","chapter":"20","verse":"5","text":"Aru tai jhuki kene bhitor te saise, aru mihin kapra thaka paise, kintu tai bhitor te juwa nai."},{"book":"John","chapter":"20","verse":"6","text":"Titia Simon Peter tai piche-piche ahise, aru kobor bhitor te jaise. Tai mihin kapra ta te thaka paise"},{"book":"John","chapter":"20","verse":"7","text":"aru Tai matha bandi rakha kapra dikhise. Etu kapra to mihin kapra logote nohoi kintu alag jagate bhal pora lipai kene thaka paise."},{"book":"John","chapter":"20","verse":"8","text":"Titia dusra chela jun prothom kobor te ponchise, aru bhitor jaise aru dikhi kene biswas korise."},{"book":"John","chapter":"20","verse":"9","text":"Kelemane taikhan etiya tak Tai mora pora jee uthijabo lage, eneka Shastro te kowa ke bujha nai20.9 Psa. 16:10.."},{"book":"John","chapter":"20","verse":"10","text":"Titia chela khan nijor ghor te wapas jai jaise."},{"book":"John","chapter":"20","verse":"11","text":"Kintu Mary to kobor bahar te khara kandi thakise, aru jhuki kene kobor bhitor te saise."},{"book":"John","chapter":"20","verse":"12","text":"Aru sorgodoth duijon ujala kapra pindhi kene kuntu jagate Jisu laga gaw rakhise, ta te ekjon matha phale aru dusra Tai theng phale thaka paise."},{"book":"John","chapter":"20","verse":"13","text":"Titia taikhan taike koise, “Mahila, kele tumi kandi ase?” Tai taikhan ke koise, “kelemane ami laga Probhu ke uthai loi jaise, aru taikhan Taike kot te rakhidise moi najane.”"},{"book":"John","chapter":"20","verse":"14","text":"Tai etu koi kene piche phale saise, aru Jisu ke ta te khara dikha paise, kintu tai etu Jisu ase koi kene jana nai."},{"book":"John","chapter":"20","verse":"15","text":"Jisu taike koise, “Mahila kele tumi kandi ase? Tumi kunke bisari ase?” Tai maali ase bhabi kene Taike koise, “Sahab, jodi apuni Taike loi jaise koile Taike kot te rakhidise moike koi dibi tinehoile moi Taike loijabo.”"},{"book":"John","chapter":"20","verse":"16","text":"Jisu taike koise, “Mary.” Tai piche ghuri kene Taike koise Ibrani kotha pora koise, “Rabboni”- mane “Shika manu”."},{"book":"John","chapter":"20","verse":"17","text":"Jisu taike koise, “Moike na chubi, kelemane Moi etiya Baba logot uporte juwa nai kintu Ami laga bhai khan logote jai kene koi dibi, Moi Ami laga Baba aru tumikhan laga Baba, Ami laga Isor aru tumikhan laga Isor, Tai logote uporte jai ase.”"},{"book":"John","chapter":"20","verse":"18","text":"Mary Magdalene ahi kene chela khan ke koise, “Moi Probhu ke dikhise,” aru Tai he taike etu sob kotha koise koi kene."},{"book":"John","chapter":"20","verse":"19","text":"Karone, hapta laga prothom din laga saam te chela khan joma korise, taikhan Yehudi khan ke bhoi pora dorja bondh kori rakhise, titia Jisu ahi taikhan majote khara hoise, aru taikhan ke koise, “Shanti hobi tumikhan.”"},{"book":"John","chapter":"20","verse":"20","text":"Aru etu kowa pichete Tai hath aru Tai panjar taikhan ke dikhai dise. Titia taikhan Probhu ke dikhi anondo korise."},{"book":"John","chapter":"20","verse":"21","text":"Titia Jisu koise, “Shanti hobi tumikhan. Jineka Baba he Moike pathaise tineka Moi tumikhan ke pathai ase.”"},{"book":"John","chapter":"20","verse":"22","text":"Aru jitia Jisu etu koi dise, Tai pora taikhan ke phuki dise, aru koise, Tumikhan “Pobitro Atma grohon kori lobi."},{"book":"John","chapter":"20","verse":"23","text":"Tumikhan kun laga paap ke khyama kori dise, taikhan khyama pai jabo; aru tumikhan jun laga paap rakhidibo, etu paapkhan thaki jabo.”"},{"book":"John","chapter":"20","verse":"24","text":"Kintu Jisu pora baroh jon logote aha somoite Thomas Didymus to chela thaka nai."},{"book":"John","chapter":"20","verse":"25","text":"Dusra chela koise taike, “Amikhan Probhu ke dikhise.” Kintu tai taikhan ke koise, “Jitia tak moi Tai hathte gojal daag nadikhibo, aru nijor anguli pora gojal laga chenda te hath na nadhalibo, moi biswas nakoribo.”"},{"book":"John","chapter":"20","verse":"26","text":"Aru ath din pichete Tai chela khan ghor te joma thakisele, aru Thomas bhi taikhan logote thakise. Jisu ahise aru dorja bondh thakise, aru taikhan majote khara koi kene koise, “Shanti hobi tumikhan.”"},{"book":"John","chapter":"20","verse":"27","text":"Titia Tai Thomas ke koise, “Tumi laga anguli yate loi anibi aru Ami laga hath sabi. Aru tumi laga hath loi yate anibi, aru Ami laga panjar te halibi aru abiswasi nathakibi, kintu biswas koribi.”"},{"book":"John","chapter":"20","verse":"28","text":"Aru Thomas Taike koise, “Ami laga Probhu aru ami laga Isor.”"},{"book":"John","chapter":"20","verse":"29","text":"Jisu taike koise, “kelemane tumi Moike dikhi kene biswas korise. Dhonyo ase jun khan dikhi nai, aru biswas kori loise.”"},{"book":"John","chapter":"20","verse":"30","text":"Jisu aru bhi bisi chihna Tai chela khan usor pora kori dise, etu kitab te nalikha aru bhi bisi ase,"},{"book":"John","chapter":"20","verse":"31","text":"kintu etu sob likhi rakhise, kelemane, Jisu he Khrista, jun Isor laga Putro ase etu biswas kori bole, aru biswas pora Tai naam te jibon pabo karone ase. Amen."}]}