{"data":[{"book":"1 Petro","chapter":"3","verse":"1","text":"Momwemonso, akazi inu gonjerani amuna anu kuti ngati ena a iwo sakhulupirira Mawu a Mulungu, akopeke ndi makhalidwe a akazi awo ndipo sipadzafunikanso mawu"},{"book":"1 Petro","chapter":"3","verse":"2","text":"pamene aona moyo wanu wachiyero ndi moyo woopa Mulungu."},{"book":"1 Petro","chapter":"3","verse":"3","text":"Kudzikongoletsa kwanu kusakhale kwa maonekedwe akunja, monga kuluka tsitsi ndi kuvala zokometsera zagolide ndi zovala zamberewere."},{"book":"1 Petro","chapter":"3","verse":"4","text":"Mʼmalo mwake kudzikongoletsa kwanu kukhale kwa munthu wa mʼkatimo, kukongola kosatha kwa mtima ofatsa ndi mzimu wachete, zimene ndi za mtengowapatali pamaso pa Mulungu."},{"book":"1 Petro","chapter":"3","verse":"5","text":"Pakuti umo ndi mmene akazi oyera mtima akale amene anali ndi chiyembekezo pa Mulungu anadzikongoletsera. Iwo ankagonjera amuna awo,"},{"book":"1 Petro","chapter":"3","verse":"6","text":"monga Sara, amene anamvera Abrahamu namutcha iye mbuye wake. Akazi inu ndinu ana ake ngati muchita zoyenera, ndipo musaope choopsa chilichonse."},{"book":"1 Petro","chapter":"3","verse":"7","text":"Momwemonso amuna inu, khalani mwanzeru ndi akazi anu, ndipo muwachitire ulemu monga anzanu ofowoka ndiponso olandira nanu pamodzi mphatso ya moyo wosatha, kuti pasakhale kanthu kotsekereza mapemphero anu."},{"book":"1 Petro","chapter":"3","verse":"8","text":"Potsiriza, nonse khalani a mtima umodzi, omverana chisoni. Kondanani monga abale, muchitirane chifundo ndi kudzichepetsa."},{"book":"1 Petro","chapter":"3","verse":"9","text":"Wina akakuchitirani choyipa musabwezere pochitanso choyipa, kapena kubwezera chipongwe akakuchitirani chipongwe, koma muwadalitse. Munayitanidwa kuti mulandire mdalitso."},{"book":"1 Petro","chapter":"3","verse":"10","text":"Pakuti,"},{"book":"1 Petro","chapter":"3","verse":"11","text":"Apewe zoyipa, ndipo azichita zabwino."},{"book":"1 Petro","chapter":"3","verse":"12","text":"Pakuti Ambuye amayangʼanira bwino anthu olungama"},{"book":"1 Petro","chapter":"3","verse":"13","text":"Ndani angakuchitireni zoyipa ngati muchita changu kuchita zabwino?"},{"book":"1 Petro","chapter":"3","verse":"14","text":"Koma ngakhale mumve zowawa chifukwa cha chilungamo, ndinu odala. “Musaope anthu, musachite mantha.”"},{"book":"1 Petro","chapter":"3","verse":"15","text":"Koma lemekezani Khristu mʼmitima mwanu ngati Ambuye wanu. Khalani okonzeka nthawi zonse kuyankha aliyense amene akufunsani za chiyembekezo chimene muli nacho."},{"book":"1 Petro","chapter":"3","verse":"16","text":"Koma chitani zimenezi mofatsa ndi mwaulemu, mukhale ndi chikumbumtima chosakutsutsani, kuti anthu ena akanena zoyipa za makhalidwe anu abwino mwa Khristu, achite okha manyazi ndi chipongwe chawocho."},{"book":"1 Petro","chapter":"3","verse":"17","text":"Nʼkwabwino ngati ndi chifuniro cha Mulungu kumva zowawa chifukwa chochita zabwino kusiyana ndi kumva zowawa chifukwa chochita zoyipa."},{"book":"1 Petro","chapter":"3","verse":"18","text":"Pakuti Khristu anafa chifukwa cha machimo kamodzi kokha kufera onse, wolungama kufera osalungama, kuti akufikitseni kwa Mulungu. Anaphedwa ku thupi koma anapatsidwa moyo mu mzimu."},{"book":"1 Petro","chapter":"3","verse":"19","text":"Ndipo ali ngati mzimu chomwecho anapita ndi kukalalikira mizimu imene inali mʼndende,"},{"book":"1 Petro","chapter":"3","verse":"20","text":"ya anthu amene sanamvere Mulungu atadikira moleza mtima pa nthawi imene Nowa ankapanga chombo. Mʼchombo chija anthu owerengeka okha, asanu ndi atatu, ndiwo anapulumutsidwa ku madzi."},{"book":"1 Petro","chapter":"3","verse":"21","text":"Madziwo akufanizira ubatizo umene lero ukukupulumutsaninso, osati chifukwa chochotsa litsiro la mʼthupi koma chifukwa cha chikumbumtima choona pamaso pa Mulungu. Umakupulumutsani chifukwa cha kuuka kwa Yesu Khristu,"},{"book":"1 Petro","chapter":"3","verse":"22","text":"amene anapita kumwamba ndipo ali kudzanja lamanja la Mulungu komwe angelo ndi maulamuliro ndi amphamvu amamvera Iye."}]}