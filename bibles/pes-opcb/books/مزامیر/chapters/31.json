{"data":[{"book":"مزامیر","chapter":"31","verse":"1","text":"ای خداوند، به تو پناه آورده‌ام، نگذار هرگز سرافکنده شوم. تو عادلی، پس مرا نجات ده."},{"book":"مزامیر","chapter":"31","verse":"2","text":"به دعای من گوش ده و هر چه زودتر مرا نجات ببخش. پناهگاهی مطمئن و خانه‌ای حصاردار برای من باش و مرا برهان."},{"book":"مزامیر","chapter":"31","verse":"3","text":"تو پناهگاه و سنگر من هستی؛ به خاطر نام خود مرا رهبری و هدایت فرما."},{"book":"مزامیر","chapter":"31","verse":"4","text":"مرا از دامی که برایم نهاده‌اند حفظ نما و از خطر برهان."},{"book":"مزامیر","chapter":"31","verse":"5","text":"روح خود را به دست تو می‌سپارم؛ ای یهوه خدای امین، تو بهای آزادی مرا پرداخته‌ای."},{"book":"مزامیر","chapter":"31","verse":"6","text":"از آنانی که به بت اعتماد می‌کنند، متنفرم؛ من بر تو، ای خداوند، توکل کرده‌ام."},{"book":"مزامیر","chapter":"31","verse":"7","text":"محبت تو مایۀ شادی و سرور من است، زیرا به مصیبت من توجه نمودی و از مشکلات من آگاه شدی."},{"book":"مزامیر","chapter":"31","verse":"8","text":"مرا به دست دشمن نسپردی، بلکه راه نجات پیش پایم نهادی."},{"book":"مزامیر","chapter":"31","verse":"9","text":"خداوندا، بر من رحم کن، زیرا در تنگنا و سختی هستم. چشمانم از شدت گریه تار شده است. دیگر تاب و تحمل ندارم."},{"book":"مزامیر","chapter":"31","verse":"10","text":"عمرم با آه و ناله به سر می‌رود. بر اثر گناه، قوتم را از دست داده‌ام و استخوانهایم می‌پوسند."},{"book":"مزامیر","chapter":"31","verse":"11","text":"نزد همهٔ دشمنان سرافکنده و رسوا شده‌ام و پیش همسایگان نمی‌توانم سرم را بلند کنم. آشنایان از من می‌ترسند؛ هر که مرا در کوچه و بازار می‌بیند، می‌گریزد."},{"book":"مزامیر","chapter":"31","verse":"12","text":"همچون مرده‌ای هستم که به دست فراموشی سپرده شده است؛ مانند ظرفی هستم که به دور انداخته باشند."},{"book":"مزامیر","chapter":"31","verse":"13","text":"شنیده‌ام که بسیاری از من بدگویی می‌کنند. وحشت مرا احاطه کرده است، زیرا آنان نقشهٔ قتل مرا می‌کشند و بر ضد من برخاسته‌اند و قصد جانم را دارند."},{"book":"مزامیر","chapter":"31","verse":"14","text":"اما من بر تو، ای خداوند، توکل کرده‌ام و می‌گویم که خدای من تو هستی."},{"book":"مزامیر","chapter":"31","verse":"15","text":"زندگی من در دست تو است؛ مرا از دست دشمنان و آزاردهندگانم برهان."},{"book":"مزامیر","chapter":"31","verse":"16","text":"نظر لطف بر بنده‌ات بیفکن و در محبت خود مرا نجات ده."},{"book":"مزامیر","chapter":"31","verse":"17","text":"ای خداوند، به تو متوسل شده‌ام، نگذار سرافکنده شوم. بگذار شریران شرمنده شوند و خاموش به قبرهایشان فرو روند."},{"book":"مزامیر","chapter":"31","verse":"18","text":"بگذار زبان دروغگو که بر ضد عادلان سخن می‌گوید لال شود."},{"book":"مزامیر","chapter":"31","verse":"19","text":"خداوندا، چه عظیم است نیکویی تو که برای ترسندگانت ذخیره کرده‌ای! تو آن را در حق کسانی که به تو پناه می‌برند، در برابر مردم بجا می‌آوری."},{"book":"مزامیر","chapter":"31","verse":"20","text":"دوستدارانت را از دام توطئه و زخم زبان در امان می‌داری و آنها را در سایهٔ حضورت پناه می‌دهی."},{"book":"مزامیر","chapter":"31","verse":"21","text":"خداوند را سپاس باد! زیرا زمانی که من در محاصره بودم، او محبتش را به طرز شگفت‌انگیزی به من نشان داد!"},{"book":"مزامیر","chapter":"31","verse":"22","text":"من ترسیده بودم و فکر می‌کردم که دیگر از نظر خداوند افتاده‌ام؛ اما وقتی نزد او فریاد برآوردم، او دعای مرا شنید و مرا اجابت فرمود."},{"book":"مزامیر","chapter":"31","verse":"23","text":"ای قوم خداوند، او را دوست بدارید! خداوند افراد امین و وفادار را حفظ می‌کند، اما متکبران را به سزای اعمالشان می‌رساند."},{"book":"مزامیر","chapter":"31","verse":"24","text":"ای همهٔ کسانی که به خداوند امید بسته‌اید، شجاع و قوی دل باشید!"}]}