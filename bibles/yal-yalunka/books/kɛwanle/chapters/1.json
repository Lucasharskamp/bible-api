{"data":[{"book":"Kɛwanle","chapter":"1","verse":"1","text":"N xɔyin Teyofili,1.1 Teyofili: Muxu xinla na a ra naxan bunna nɛɛn, fa fala “Muxun naxan Ala xanuxi.” A mato Luka 1.1 kui."},{"book":"Kɛwanle","chapter":"1","verse":"2","text":"han a te kore waxatin naxan yi a yelin xanbini yamarine fiyɛ a xɛra sugandixine ma Alaa Nii Sariɲanxin barakani."},{"book":"Kɛwanle","chapter":"1","verse":"3","text":"A ɲaxankata xanbini, a yi a niiramaan yita e ra taxamaseri wuyaxi xɔn ma xii tonge naanin bun, a mɔn yi Alaa Mangayana fe fala e xa."},{"book":"Kɛwanle","chapter":"1","verse":"4","text":"A yi e fɛma waxatin naxan yi, a yi e yamari, a naxa, “Ɛ nama keli Yerusalɛn taani singen. N Fafe Ala ɛ tuli saxi naxan na,1.4 Ala e tuli saxi naxan na, na findixi Alaa Nii Sariɲanxin nan na. A mato Xɛrane 2.2 kui. ɛ na mamɛ be, n bata yi naxan ma fe fala ɛ xa."},{"book":"Kɛwanle","chapter":"1","verse":"5","text":"Amasɔtɔ Yoni muxune rafuxi igen nin koni a mi fa buma, ɛ rafu Alaa Nii Sariɲanxini.”"},{"book":"Kɛwanle","chapter":"1","verse":"6","text":"Nba, xɛrane yi malanxi Yesu fɛma waxatin naxan yi, e yi a maxɔdin, e naxa, “Marigina, i mɔn Isirayila mangayani tɔnma waxatini ito nin ba?”1.6 E yi waxi a xɔn ma Ala xa Isirayila mangayani tɔn bayo Romi kaane bata yi Isirayila yamanan suxu yɛngɛni."},{"book":"Kɛwanle","chapter":"1","verse":"7","text":"Yesu yi a fala xɛrane xa, a naxa, “N Fafe Ala bata waxatin naxanye ragidi a sɛnbɛn bun, a mi lan ɛ xa ne liga waxatine kolon."},{"book":"Kɛwanle","chapter":"1","verse":"8","text":"Koni Alaa Nii Sariɲanxin na godo ɛ ma waxatin naxan yi, ɛ sɛnbɛn sɔtɔma nɛn, ɛ yi findi n serene ra Yerusalɛn taani, e nun Yudaya yamanan nun Samariya yamanan birin siga han bɔxɔn danne ra.”"},{"book":"Kɛwanle","chapter":"1","verse":"9","text":"A yelinxini ito falɛ, Ala yi a rate kore e yɛɛ xɔri, a yi lɔ ayi e ma kundani."},{"book":"Kɛwanle","chapter":"1","verse":"10","text":"E yɛɛn mɔn yi xɛlɛxi ayi a fɔxɔ ra waxatin naxan yi, xɛmɛ dugi fixɛ kan firin yi ti xɛrane fɛma."},{"book":"Kɛwanle","chapter":"1","verse":"11","text":"E yi a fala, e naxa, “Galile kaane, ɛ tixi be nanfera, ɛ koren matoma? Yesu ito naxan bata tongo ɛ tagi, a te kore xɔnna ma, a mɔn fama nɛn alo ɛ a toxi tɛ kii naxan yi.”"},{"book":"Kɛwanle","chapter":"1","verse":"12","text":"E yi xɛtɛ Yerusalɛn taani sa keli Oliwi geyaan na. Na geyaan nun taa tagina, kilo keden ɲɔxɔndɔn na a ra."},{"book":"Kɛwanle","chapter":"1","verse":"13","text":"E soxina taani, e te kore banxin kui e yigiyaan na. Naxanye yi na yi, ne nan xili itoe ra, Piyɛri1.13 Muxune mɔn Piyɛri ma a Pita. nun Yoni nun Yaki nun Andire nun Filipi nun Tomasi nun Barotolome nun Matiyu nun Alifaa dii xɛmɛna Yaki nun Simɔn e naxan ma a “Yahudiya siya xanuna,”1.13 Yahudiya siya xanuna: Muxune nan yi ne ra naxanye yi Romi kaane yɛngɛma alogo Isirayila kaane xa mini e nɔɔn bun ma. e nun Yaki a dii xɛmɛna, Yudasi."},{"book":"Kɛwanle","chapter":"1","verse":"14","text":"Itoe birin yi e malanma yire kedenni Ala maxandideni waxatin birin e nun ɲaxanla ndee nun Yesu nga, Mariyama e nun Yesu xunyɛne."},{"book":"Kɛwanle","chapter":"1","verse":"15","text":"Na waxatini, Piyɛri yi keli, a falan ti dɛnkɛlɛya muxune yɛ. Muxu kɛmɛ muxu mɔxɔɲɛ nan yi na yi."},{"book":"Kɛwanle","chapter":"1","verse":"16","text":"A yi a fala, a naxa, “Ngaxakedenne, Alaa Nii Sariɲanxin naxan falaxi Kitabun kui Dawuda xɔn ma Yudasi a fe yi, naxan yi Yesu suxu muxune yɛɛ ra fɔ na xa kamali nɛn."},{"book":"Kɛwanle","chapter":"1","verse":"17","text":"Yudasi, en tan nde nan yi a ra nun. A fan yi wanli ito ligama en xɔn ma.”"},{"book":"Kɛwanle","chapter":"1","verse":"18","text":"Nba, Yudasi gbetin naxan sɔtɔ a saranna ra tinxintareyaan xɔn ma, a bɔxɔn sara na ra. A bira na bɔxɔn fari, a faxa, a kuiin yi rabɔ ayi. A kui seene birin yi mini."},{"book":"Kɛwanle","chapter":"1","verse":"19","text":"Yerusalɛn kaane birin yi na feen kolon. Nanara, e na bɔxɔn xili sa e kon xuini, Hakɛladama. Na bunna nɛɛn, “Wuli bɔxɔna.”"},{"book":"Kɛwanle","chapter":"1","verse":"20","text":"Piyɛri mɔn yi a fala, a naxa, “Amasɔtɔ a sɛbɛxi Yaburin kui, fa fala, ‘A yireni genla xa lu, muxu yo nama lu na yi.’ A mɔn sɛbɛxi, ‘Muxu gbɛtɛ xa a tiden tongo.’1.20 A mato Yaburin 69.26 nun 109.8 kui."},{"book":"Kɛwanle","chapter":"1","verse":"21","text":"Nanara, fɔ muxuna nde xa sugandi, naxan yi en fɛma waxatin birin yi, en Marigi Yesu yi sigan tima en xɔn ma waxatin naxan yi"},{"book":"Kɛwanle","chapter":"1","verse":"22","text":"fɔlɔ Yesu rafu waxatin ma Yoni xɔn, han sa ti Yesu rate lɔxɔn ma kore. Fɔ na kanna xa kafu en ma, a fan yi findi seren na a Yesu bata keli sayani.”"},{"book":"Kɛwanle","chapter":"1","verse":"23","text":"Nanara, e muxu firin yɛba, Yusufu naxan yi xili Barasaba, a mɔn yi xili Yusutu e nun Matiyasi."},{"book":"Kɛwanle","chapter":"1","verse":"24","text":"E yi Ala maxandi, e naxa, “Marigina, i tan muxun birin bɔɲɛ yi feen kolon. Nanara, a yita nxu ra, itoe firinna, i bata naxan sugandi"},{"book":"Kɛwanle","chapter":"1","verse":"25","text":"alogo a xa wali xɛrayani Yudasi ɲɔxɔni, Yudasi wanla naxan beɲin, a siga a sigadeni.”"},{"book":"Kɛwanle","chapter":"1","verse":"26","text":"Na danguxina, e masɛnsɛnna ti, a yi Matiyasi suxu, a sa Yesu a xɛra fu nun kedenna fari."}]}