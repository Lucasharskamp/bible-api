{"data":[{"book":"lūkaḥ","chapter":"4","verse":"1","text":"tataḥ paraṁ yīśuḥ pavitrēṇātmanā pūrṇaḥ san yarddananadyāḥ parāvr̥tyātmanā prāntaraṁ nītaḥ san catvāriṁśaddināni yāvat śaitānā parīkṣitō'bhūt,"},{"book":"lūkaḥ","chapter":"4","verse":"2","text":"kiñca tāni sarvvadināni bhōjanaṁ vinā sthitatvāt kālē pūrṇē sa kṣudhitavān|"},{"book":"lūkaḥ","chapter":"4","verse":"3","text":"tataḥ śaitānāgatya tamavadat tvaṁ cēdīśvarasya putrastarhi prastarānētān ājñayā pūpān kuru|"},{"book":"lūkaḥ","chapter":"4","verse":"4","text":"tadā yīśuruvāca, lipirīdr̥śī vidyatē manujaḥ kēvalēna pūpēna na jīvati kintvīśvarasya sarvvābhirājñābhi rjīvati|"},{"book":"lūkaḥ","chapter":"4","verse":"5","text":"tadā śaitān tamuccaṁ parvvataṁ nītvā nimiṣaikamadhyē jagataḥ sarvvarājyāni darśitavān|"},{"book":"lūkaḥ","chapter":"4","verse":"6","text":"paścāt tamavādīt sarvvam ētad vibhavaṁ pratāpañca tubhyaṁ dāsyāmi tan mayi samarpitamāstē yaṁ prati mamēcchā jāyatē tasmai dātuṁ śaknōmi,"},{"book":"lūkaḥ","chapter":"4","verse":"7","text":"tvaṁ cēnmāṁ bhajasē tarhi sarvvamētat tavaiva bhaviṣyati|"},{"book":"lūkaḥ","chapter":"4","verse":"8","text":"tadā yīśustaṁ pratyuktavān dūrī bhava śaitān lipirāstē, nijaṁ prabhuṁ paramēśvaraṁ bhajasva kēvalaṁ tamēva sēvasva ca|"},{"book":"lūkaḥ","chapter":"4","verse":"9","text":"atha śaitān taṁ yirūśālamaṁ nītvā mandirasya cūḍāyā upari samupavēśya jagāda tvaṁ cēdīśvarasya putrastarhi sthānāditō lamphitvādhaḥ"},{"book":"lūkaḥ","chapter":"4","verse":"10","text":"pata yatō lipirāstē, ājñāpayiṣyati svīyān dūtān sa paramēśvaraḥ|"},{"book":"lūkaḥ","chapter":"4","verse":"11","text":"rakṣituṁ sarvvamārgē tvāṁ tēna tvaccaraṇē yathā| na lagēt prastarāghātastvāṁ dhariṣyanti tē tathā|"},{"book":"lūkaḥ","chapter":"4","verse":"12","text":"tadā yīśunā pratyuktam idamapyuktamasti tvaṁ svaprabhuṁ parēśaṁ mā parīkṣasva|"},{"book":"lūkaḥ","chapter":"4","verse":"13","text":"paścāt śaitān sarvvaparīkṣāṁ samāpya kṣaṇāttaṁ tyaktvā yayau|"},{"book":"lūkaḥ","chapter":"4","verse":"14","text":"tadā yīśurātmaprabhāvāt punargālīlpradēśaṁ gatastadā tatsukhyātiścaturdiśaṁ vyānaśē|"},{"book":"lūkaḥ","chapter":"4","verse":"15","text":"sa tēṣāṁ bhajanagr̥hēṣu upadiśya sarvvaiḥ praśaṁsitō babhūva|"},{"book":"lūkaḥ","chapter":"4","verse":"16","text":"atha sa svapālanasthānaṁ nāsaratpuramētya viśrāmavārē svācārād bhajanagēhaṁ praviśya paṭhitumuttasthau|"},{"book":"lūkaḥ","chapter":"4","verse":"17","text":"tatō yiśayiyabhaviṣyadvādinaḥ pustakē tasya karadattē sati sa tat pustakaṁ vistāryya yatra vakṣyamāṇāni vacanāni santi tat sthānaṁ prāpya papāṭha|"},{"book":"lūkaḥ","chapter":"4","verse":"18","text":"ātmā tu paramēśasya madīyōpari vidyatē| daridrēṣu susaṁvādaṁ vaktuṁ māṁ sōbhiṣiktavān| bhagnāntaḥ karaṇāllōkān susvasthān karttumēva ca| bandīkr̥tēṣu lōkēṣu muktē rghōṣayituṁ vacaḥ| nētrāṇi dātumandhēbhyastrātuṁ baddhajanānapi|"},{"book":"lūkaḥ","chapter":"4","verse":"19","text":"parēśānugrahē kālaṁ pracārayitumēva ca| sarvvaitatkaraṇārthāya māmēva prahiṇōti saḥ||"},{"book":"lūkaḥ","chapter":"4","verse":"20","text":"tataḥ pustakaṁ badvvā paricārakasya hastē samarpya cāsanē samupaviṣṭaḥ, tatō bhajanagr̥hē yāvantō lōkā āsan tē sarvvē'nanyadr̥ṣṭyā taṁ vilulōkirē|"},{"book":"lūkaḥ","chapter":"4","verse":"21","text":"anantaram adyaitāni sarvvāṇi likhitavacanāni yuṣmākaṁ madhyē siddhāni sa imāṁ kathāṁ tēbhyaḥ kathayitumārēbhē|"},{"book":"lūkaḥ","chapter":"4","verse":"22","text":"tataḥ sarvvē tasmin anvarajyanta, kiñca tasya mukhānnirgatābhiranugrahasya kathābhiścamatkr̥tya kathayāmāsuḥ kimayaṁ yūṣaphaḥ putrō na?"},{"book":"lūkaḥ","chapter":"4","verse":"23","text":"tadā sō'vādīd hē cikitsaka svamēva svasthaṁ kuru kapharnāhūmi yadyat kr̥tavān tadaśrauṣma tāḥ sarvāḥ kriyā atra svadēśē kuru kathāmētāṁ yūyamēvāvaśyaṁ māṁ vadiṣyatha|"},{"book":"lūkaḥ","chapter":"4","verse":"24","text":"punaḥ sōvādīd yuṣmānahaṁ yathārthaṁ vadāmi, kōpi bhaviṣyadvādī svadēśē satkāraṁ na prāpnōti|"},{"book":"lūkaḥ","chapter":"4","verse":"25","text":"aparañca yathārthaṁ vacmi, ēliyasya jīvanakālē yadā sārddhatritayavarṣāṇi yāvat jaladapratibandhāt sarvvasmin dēśē mahādurbhikṣam ajaniṣṭa tadānīm isrāyēlō dēśasya madhyē bahvyō vidhavā āsan,"},{"book":"lūkaḥ","chapter":"4","verse":"26","text":"kintu sīdōnpradēśīyasāriphatpuranivāsinīm ēkāṁ vidhavāṁ vinā kasyāścidapi samīpē ēliyaḥ prēritō nābhūt|"},{"book":"lūkaḥ","chapter":"4","verse":"27","text":"aparañca ilīśāyabhaviṣyadvādividyamānatākālē isrāyēldēśē bahavaḥ kuṣṭhina āsan kintu surīyadēśīyaṁ nāmānkuṣṭhinaṁ vinā kōpyanyaḥ pariṣkr̥tō nābhūt|"},{"book":"lūkaḥ","chapter":"4","verse":"28","text":"imāṁ kathāṁ śrutvā bhajanagēhasthitā lōkāḥ sakrōdham utthāya"},{"book":"lūkaḥ","chapter":"4","verse":"29","text":"nagarāttaṁ bahiṣkr̥tya yasya śikhariṇa upari tēṣāṁ nagaraṁ sthāpitamāstē tasmānnikṣēptuṁ tasya śikharaṁ taṁ ninyuḥ"},{"book":"lūkaḥ","chapter":"4","verse":"30","text":"kintu sa tēṣāṁ madhyādapasr̥tya sthānāntaraṁ jagāma|"},{"book":"lūkaḥ","chapter":"4","verse":"31","text":"tataḥ paraṁ yīśurgālīlpradēśīyakapharnāhūmnagara upasthāya viśrāmavārē lōkānupadēṣṭum ārabdhavān|"},{"book":"lūkaḥ","chapter":"4","verse":"32","text":"tadupadēśāt sarvvē camaccakru ryatastasya kathā gurutarā āsan|"},{"book":"lūkaḥ","chapter":"4","verse":"33","text":"tadānīṁ tadbhajanagēhasthitō'mēdhyabhūtagrasta ēkō jana uccaiḥ kathayāmāsa,"},{"book":"lūkaḥ","chapter":"4","verse":"34","text":"hē nāsaratīyayīśō'smān tyaja, tvayā sahāsmākaṁ kaḥ sambandhaḥ? kimasmān vināśayitumāyāsi? tvamīśvarasya pavitrō jana ētadahaṁ jānāmi|"},{"book":"lūkaḥ","chapter":"4","verse":"35","text":"tadā yīśustaṁ tarjayitvāvadat maunī bhava itō bahirbhava; tataḥ sōmēdhyabhūtastaṁ madhyasthānē pātayitvā kiñcidapyahiṁsitvā tasmād bahirgatavān|"},{"book":"lūkaḥ","chapter":"4","verse":"36","text":"tataḥ sarvvē lōkāścamatkr̥tya parasparaṁ vaktumārēbhirē kōyaṁ camatkāraḥ| ēṣa prabhāvēṇa parākramēṇa cāmēdhyabhūtān ājñāpayati tēnaiva tē bahirgacchanti|"},{"book":"lūkaḥ","chapter":"4","verse":"37","text":"anantaraṁ caturdiksthadēśān tasya sukhyātirvyāpnōt|"},{"book":"lūkaḥ","chapter":"4","verse":"38","text":"tadanantaraṁ sa bhajanagēhād bahirāgatya śimōnō nivēśanaṁ pravivēśa tadā tasya śvaśrūrjvarēṇātyantaṁ pīḍitāsīt śiṣyāstadarthaṁ tasmin vinayaṁ cakruḥ|"},{"book":"lūkaḥ","chapter":"4","verse":"39","text":"tataḥ sa tasyāḥ samīpē sthitvā jvaraṁ tarjayāmāsa tēnaiva tāṁ jvarō'tyākṣīt tataḥ sā tatkṣaṇam utthāya tān siṣēvē|"},{"book":"lūkaḥ","chapter":"4","verse":"40","text":"atha sūryyāstakālē svēṣāṁ yē yē janā nānārōgaiḥ pīḍitā āsan lōkāstān yīśōḥ samīpam āninyuḥ, tadā sa ēkaikasya gātrē karamarpayitvā tānarōgān cakāra|"},{"book":"lūkaḥ","chapter":"4","verse":"41","text":"tatō bhūtā bahubhyō nirgatya cītśabdaṁ kr̥tvā ca babhāṣirē tvamīśvarasya putrō'bhiṣiktatrātā; kintu sōbhiṣiktatrātēti tē vividurētasmāt kāraṇāt tān tarjayitvā tadvaktuṁ niṣiṣēdha|"},{"book":"lūkaḥ","chapter":"4","verse":"42","text":"aparañca prabhātē sati sa vijanasthānaṁ pratasthē paścāt janāstamanvicchantastannikaṭaṁ gatvā sthānāntaragamanārthaṁ tamanvarundhan|"},{"book":"lūkaḥ","chapter":"4","verse":"43","text":"kintu sa tān jagāda, īśvarīyarājyasya susaṁvādaṁ pracārayitum anyāni purāṇyapi mayā yātavyāni yatastadarthamēva prēritōhaṁ|"},{"book":"lūkaḥ","chapter":"4","verse":"44","text":"atha gālīlō bhajanagēhēṣu sa upadidēśa|"}]}