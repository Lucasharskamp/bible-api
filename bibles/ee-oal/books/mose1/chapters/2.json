{"data":[{"book":"Mose 1","chapter":"2","verse":"1","text":"Ale Mawu wu dziƒo kple anyigba kpakple nu siwo katã le xexea me la wɔwɔ nu."},{"book":"Mose 1","chapter":"2","verse":"2","text":"Eya ta le ŋkeke adrelia gbe, esi Mawu wu eƒe dɔwɔwɔwo nu la, edzudzɔ eɖokui tso eƒe dɔwɔnawo katã me."},{"book":"Mose 1","chapter":"2","verse":"3","text":"Mawu yra ŋkeke adrelia, eye wòwɔe kɔkɔe, elabena eyae nye ŋkeke si dzi wòdzudzɔ xexea me wɔwɔ le."},{"book":"Mose 1","chapter":"2","verse":"4","text":"Esiawoe nye dziƒo kple anyigba ƒe dzɔdzɔmenyawo, le wo wɔwɔ me le ɣeyiɣi si me Yehowa Mawu wɔ anyigba kple dziƒo."},{"book":"Mose 1","chapter":"2","verse":"5","text":"Do ŋgɔ la, atiwo kple gbewo memie ɖe anyigba dzi haɖe o, elabena Yehowa Mawu meɖo tsidzadza ɖa haɖe o, eye ame aɖeke hã menɔ anyi ade agble ɖe anyigba la dzi o."},{"book":"Mose 1","chapter":"2","verse":"6","text":"Gake tsi dzi tso anyigba ƒe tume le teƒe aɖewo, eye wòtsa le anyigba la dzi."},{"book":"Mose 1","chapter":"2","verse":"7","text":"Azɔ Yehowa Mawu tsɔ anyi me amegbetɔ, eye wògbɔ agbegbɔgbɔ ɖe eƒe ŋɔtime, eye wòzu luʋɔ gbagbe."},{"book":"Mose 1","chapter":"2","verse":"8","text":"Esia megbe la, Yehowa Mawu wɔ abɔ aɖe ɖe Eden le ɣedzeƒe lɔƒo, eye wòtsɔ ame si wòwɔ la da ɖe abɔ la me."},{"book":"Mose 1","chapter":"2","verse":"9","text":"Yehowa Mawu do ati siwo nya kpɔna la ƒomeviwo katã ɖe abɔ la me. Ati siawo tsea ku viviwo. Agbeti kple ati si nana wodzea si nyui kple vɔ̃ la le abɔ la titina."},{"book":"Mose 1","chapter":"2","verse":"10","text":"Tɔsisi aɖe tso Eden ƒe anyigba dzi tsa to abɔ la me hede tsii. Tɔsisi la ma ɖe alɔdze ene me."},{"book":"Mose 1","chapter":"2","verse":"11","text":"Alɔdze gbãtɔ ŋkɔe nye Pison. Etsa to Havilanyigba blibo la dzi, afi si sika le."},{"book":"Mose 1","chapter":"2","verse":"12","text":"(Sika la nyo ŋutɔ. Resin kple onikskpe hã le afi ma.)"},{"book":"Mose 1","chapter":"2","verse":"13","text":"Alɔdze evelia ŋkɔe nye Gihon. Etsa to Kus ƒe anyigba blibo la dzi."},{"book":"Mose 1","chapter":"2","verse":"14","text":"Alɔdze etɔ̃lia ŋkɔe nye Tigris. Etsa to Asiria ƒe ɣedzeƒe lɔƒo. Alɔdze eneliae nye Frat tɔsisi la."},{"book":"Mose 1","chapter":"2","verse":"15","text":"Yehowa Mawu tsɔ ame la da ɖe Edenbɔ la me abe abɔdzikpɔla ene."},{"book":"Mose 1","chapter":"2","verse":"16","text":"Yehowa Mawu de se na ame la be, “Èkpɔ mɔ aɖu ati sia ati le abɔ sia me,"},{"book":"Mose 1","chapter":"2","verse":"17","text":"gake mèkpɔ mɔ aɖu ati si nana wodzea si nyui kple vɔ̃ ya o, elabena ne èɖui la, ku kee nàku.”"},{"book":"Mose 1","chapter":"2","verse":"18","text":"Yehowa Mawu gblɔ be, “Menyo be ame la ɖeka ko nanɔ anyi o. Mawɔ kpeɖeŋutɔ si asɔ ɖe eŋu la nɛ.”"},{"book":"Mose 1","chapter":"2","verse":"19","text":"Azɔ Yehowa Mawu tsɔ anyi wɔ gbemelãwo katã kple dziƒoxeviwo katã. Ekplɔ wo va ame la gbɔe be yeanya ŋkɔ si wòana ɖe sia ɖe, eye ale si ame la yɔ nu gbagbe ɖe sia ɖee la zu ŋkɔ nɛ."},{"book":"Mose 1","chapter":"2","verse":"20","text":"Ale ame la na ŋkɔ nu gbagbeawo, aƒemelãwo, dziƒoxeviwo kple gbemelãwo katã."},{"book":"Mose 1","chapter":"2","verse":"21","text":"Tete Yehowa Mawu na ŋutsu la dɔ alɔ̃ yi eme ʋĩi. Emegbe la, eɖe ame la ƒe axaƒuti ɖeka, eye wòxe teƒe si wòɖee tsoe la."},{"book":"Mose 1","chapter":"2","verse":"22","text":"Yehowa Mawu tsɔ axaƒuti si wòɖe le amea me la wɔ nyɔnu, eye wòkplɔe va ame la gbɔ."},{"book":"Mose 1","chapter":"2","verse":"23","text":"Tete ame la do dzidzɔɣli be,"},{"book":"Mose 1","chapter":"2","verse":"24","text":"Esia ta ŋutsu gblẽa fofoa kple dadaa ɖi, eye wòkuna ɖe srɔ̃a ŋu ale gbegbe be ame eveawo zua ame ɖeka."},{"book":"Mose 1","chapter":"2","verse":"25","text":"Togbɔ be Adam kple srɔ̃a nɔ amama hã la, ŋu mekpea wo dometɔ aɖeke o."}]}