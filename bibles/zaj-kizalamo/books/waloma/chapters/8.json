{"data":[{"book":"WALOMA","chapter":"8","verse":"1","text":"Avo, sambi haduhu nhaguso mwa wanhu waja wailumbile hamoja na Yesu Kilisto."},{"book":"WALOMA","chapter":"8","verse":"2","text":"Kwavija kubitila Yesu Kilisto, mhiko za Loho wa Mulungu zili na ugima zinikombola kulawa mmhiko za vilozo na ifa."},{"book":"WALOMA","chapter":"8","verse":"3","text":"Malagizo ga Musa galemelwa kutukombola tweye sama ya udonhi wa ng'huli zetu. Avo Mulungu kagatenda gaja galemelwe kutendigwa na Malagizo ga Musa. Kamtuma Mwanage mwenyego mulukuli kamba ng'huli zitulinazo tweye watenda vilozo. Na mulukuli luja Mulungu kakipeta kimambukizo cha vilozo vitutawale tweye mkumulava Mwanage kamba nhosa sama ya vilozo vetu,"},{"book":"WALOMA","chapter":"8","verse":"4","text":"giladi mbuli zilibule uzenzeleganye zilondeka na Gamalagizo ga Musa zivikile mgati yetu tweye tulekile kutamanila lukuli, ila tumtamanile Loho wa Mulungu."},{"book":"WALOMA","chapter":"8","verse":"5","text":"Wanhu waja wose wokala mkuluwinza lukuli, nzonzi zao zogelegeza gaja golulonda lukuli. Na waja wose wokala mkumuwinza Loho wa Mulungu, nzonzi zao zogelegeza gaja goyolonda Loho ija."},{"book":"WALOMA","chapter":"8","verse":"6","text":"Kuzitenda ngelegeza zenu zigelegeze mbuli za lukuli, kogala ifa. Ila kuzitenda ngelegeza zenu zigelegeze mbuli za Loho wa Mulungu, kogala ugima na tindiwalo."},{"book":"WALOMA","chapter":"8","verse":"7","text":"Sama ya kilamso kino, nzonzi zitamanila lukuli zoibamilila na Mulungu, kwavija zogadulukila malagizo ga Mulungu, na hazidaha kugatogola."},{"book":"WALOMA","chapter":"8","verse":"8","text":"Wanhu wolongozwa na sulukila za lukuli hawadaha kugatenda gaja gomnogela Mulungu."},{"book":"WALOMA","chapter":"8","verse":"9","text":"Ila mweye hamulongozigwa na lukuli, ila molongozigwa na Loho wa Mulungu, kwavija Loho wake kokala mgati yenu. Na munhu yoyose yalibule Loho wa Kilisto, heyo si munhu wa Kilisto."},{"book":"WALOMA","chapter":"8","verse":"10","text":"Ila kamba Kilisto yahakala mgati yenu, hata kamba ng'huli zenu zihadanganhika sama ya vilozo, Loho wa Mulungu kowagwelela mweye ugima kwavija mtendigwa wanhu walibule uzenzeleganye na Mulungu."},{"book":"WALOMA","chapter":"8","verse":"11","text":"Ihawa Loho wake ayo yamzusile Yesu kulawa mkudanganhika kokala mgati yenu, heyo yamzusile Yesu Kilisto kulawa mkudanganhika vivija kozigwelela ugima ng'huli zenu zibanangika kubitila Loho wake, ayo yokala mgati yenu."},{"book":"WALOMA","chapter":"8","verse":"12","text":"Avo, ndugu zangu, towilwa, ila si mkukala mkulongozwa na gaja golulonda lukuli."},{"book":"WALOMA","chapter":"8","verse":"13","text":"Kwavija kamba mokala mkulongozigwa na lukuli, modanganhika. Ila kamba mokala mkulongozigwa na Loho wa Mulungu, mozikoma sang'hano za lukuli, na mowa wagima."},{"book":"WALOMA","chapter":"8","verse":"14","text":"Kwavija wose awo wolongozigwa na Loho wa Mulungu, wao wana wa Mulungu."},{"book":"WALOMA","chapter":"8","verse":"15","text":"Kwavija Loho ija Mulungu iyawagwelele mweye hawatenda mweye muwe nyakadala na kuwagela bwembwe, ila mum'bokela Loho wake yowatenda muwe wana wa Mulungu. Na kubitila heyo tomkema, “Aba,” nhegulo yake “Tata.”"},{"book":"WALOMA","chapter":"8","verse":"16","text":"Loho wa Mulungu kosindila hamoja na loho zetu kamba tweye twa wana wa Mulungu."},{"book":"WALOMA","chapter":"8","verse":"17","text":"Na kamba tweye twa wana, twa wahazi, twa wahazi wa Mulungu, na tohala hamoja na Kilisto, kamba tugazika hamoja nayo giladi vivija tuyenzigwe hamoja nayo."},{"book":"WALOMA","chapter":"8","verse":"18","text":"Vinigesa nie migayo ya kipigiti kino haihile ng'hani uhailinga na yenzi yondatugubuliligwe tweye."},{"book":"WALOMA","chapter":"8","verse":"19","text":"Kwavija vinhu vose vilumbigwe vobeta mkusulukila ng'hani kuno vitamanila wana wa Mulungu kufunuligwa."},{"book":"WALOMA","chapter":"8","verse":"20","text":"Kwavija vinhu vilumbigwe viwa si kinhu, si mkulonda venyego, ila kamba vija viyalondile ayo yavilumbile. Ila kuna tamanilo,"},{"book":"WALOMA","chapter":"8","verse":"21","text":"vinhu vilumbigwe venyego vokwiza kukomboligwa kulawa m'vifungo vake va kubanangika na kugaligwa kuna iyenzi ya ulegeho wa wana wa Mulungu."},{"book":"WALOMA","chapter":"8","verse":"22","text":"Kwavija tovitanga kamba mbaka kipigiti kino8:22 Mbaka kipigiti kino nhegulo yake mbaka kipigiti Paulo viyandike lupwilili luno. vinhu vose vilumbigwe vogugumila na usungu kamba uja wa kulela mwana."},{"book":"WALOMA","chapter":"8","verse":"23","text":"Na si vinhu vilumbigwe viiyeka vigugumila, ila na tweye wenyego, tuli na malimbuko ga Loho wa Mulungu, togugumila munda kwa munda kipigiti tubeta kutendigwa wana wa Mulungu, ukombola wa ng'huli zetu."},{"book":"WALOMA","chapter":"8","verse":"24","text":"Kwavija tukomboligwa mditamanilo dino. Ila tamanilo dija dikoneka si tamanilo. Kwavija yalihi yotamanila kija ikinhu yeshile kuwa nacho?"},{"book":"WALOMA","chapter":"8","verse":"25","text":"Ila ihawa totamanila kinhu tuleka kuchona, tokibeta na mwazaganyo."},{"book":"WALOMA","chapter":"8","verse":"26","text":"Vivija Loho wa Mulungu kotutaza muudonhi utulinao, kwavija hatuvitanga kutambika kamba vija vitulondigwa kutambika, ila Loho wa Mulungu kotambika sama yetu tweye mkugugumila mmbuli hazidahika kulongeka."},{"book":"WALOMA","chapter":"8","verse":"27","text":"Na Mulungu, yogalola gali mmioyo ya wanhu, kozitanga ngelegeza za Loho wake, kwavija Loho wake kotambika sama ya wanhu wa Mulungu kamba vija voyolonda Mulungu."},{"book":"WALOMA","chapter":"8","verse":"28","text":"Tovitanga kamba Mulungu kowatendela ganogile awo iwamnogele mzimbuli zose, awo iyawakemile sama ya gaja goyolonda."},{"book":"WALOMA","chapter":"8","verse":"29","text":"Kwavija waja Mulungu yawatangile songela mwaka, vivija kawasagula walinge kamba Mwanage, giladi Mwanage yawe chaudele wa mulango mkulu."},{"book":"WALOMA","chapter":"8","verse":"30","text":"Na waja yawasagule, kawakema. Na waja yawakemile, kawapeta kamba wabule uzenzeleganye. Na waja yawapetile kamba wabule uzenzeleganye, kawayenzi."},{"book":"WALOMA","chapter":"8","verse":"31","text":"Avo, tulongeze mmbuli zino? Kamba Mulungu ka ng'ambu yetu, yalihi yondayadahe kuibamilila na tweye?"},{"book":"WALOMA","chapter":"8","verse":"32","text":"Heyo yalekile kumfisa Mwanage, ila kamulava sama yetu tweye tose. Avo, vivija kolekaze kutugwelela vinhu vose hamoja na Mwanage?"},{"book":"WALOMA","chapter":"8","verse":"33","text":"Yalihi yondayagale nhaguso yoyose mwa awo yawasagule Mulungu? Mulungu mwenyego iyo yawatendile wawe bule uzenzeleganye."},{"book":"WALOMA","chapter":"8","verse":"34","text":"Yalihi yondayatutaguse? Haduhu, kwavija Yesu Kilisto kadanganhika sama yetu na kazusigwa kawa mgima sama yetu, na kakala kumkono wa ukulume wa Mulungu, yotutambikila tweye!"},{"book":"WALOMA","chapter":"8","verse":"35","text":"Yalihi yondayatubagule na noge da Kilisto? Mgayo, ama ukumbulu, ama kugazigwa, ama nzala, ama kuwa bule vivalo, ama mmwangalo, ama zele?"},{"book":"WALOMA","chapter":"8","verse":"36","text":"Kamba viyandikigwe Mzinyandiko Zing'alile,"},{"book":"WALOMA","chapter":"8","verse":"37","text":"Bule, mzimbuli zino zose, tweye tubanziliza kuhuma kubitila heyo yatunogele."},{"book":"WALOMA","chapter":"8","verse":"38","text":"Kwavija notogola kamba si ifa, ama ugima, ama wasenga wa Mulungu wa kuulanga, ama vinyamkela, ama vinhu vili sambi, ama vinhu vondavize, ama mhiko zozose,"},{"book":"WALOMA","chapter":"8","verse":"39","text":"ama ulumwengu wa uchana, ama ulumwengu wa hasi, ama kinhu chochose muna ivinhu vose vilumbigwe chondakidahe kutubagula na noge da Mulungu ha Yesu Kilisto Mndewa wetu."}]}