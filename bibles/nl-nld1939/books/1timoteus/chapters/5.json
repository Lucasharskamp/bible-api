{"data":[{"book":"1 Timoteus","chapter":"5","verse":"1","text":"Ge moet niet hard optreden tegen een bejaard man, maar hem vermanen als een vader; jongelieden als broeders,"},{"book":"1 Timoteus","chapter":"5","verse":"2","text":"bejaarde vrouwen als moeders, jonge vrouwen als zusters in alle eerbaarheid."},{"book":"1 Timoteus","chapter":"5","verse":"3","text":"De weduwen moet ge eren, zo ze inderdaad als weduwen alleen staan."},{"book":"1 Timoteus","chapter":"5","verse":"4","text":"Want zo een weduwe kinderen of kleinkinderen heeft, dan moeten die vóór alles leren, hun eigen familie in ere te houden, en hun ouders het goede te vergelden; want dit is aangenaam aan God."},{"book":"1 Timoteus","chapter":"5","verse":"5","text":"Wie werkelijk weduwe is en helemaal alleen staat, moet haar hoop op God gevestigd houden, en volharden in bidden en smeken, nacht en dag;"},{"book":"1 Timoteus","chapter":"5","verse":"6","text":"als ze een dartel leven leidt, is ze levend dood."},{"book":"1 Timoteus","chapter":"5","verse":"7","text":"Ook dit moet ge inscherpen, opdat ze zich onberispelijk gedragen."},{"book":"1 Timoteus","chapter":"5","verse":"8","text":"En zo er een is, die zich niet om haar familie en heel in het bijzonder zich niet om haar huisgenoten bekommert, dan verloochent ze het geloof, en is erger dan een ongelovige."},{"book":"1 Timoteus","chapter":"5","verse":"9","text":"Als weduwe mag op de lijst worden geplaatst, die niet beneden de zestig jaren is, en slechts éénmaal gehuwd is geweest."},{"book":"1 Timoteus","chapter":"5","verse":"10","text":"Ze moet gunstig bekend staan om haar goede werken: dat ze namelijk haar kinderen heeft opgevoed, gastvrijheid beoefend, de voeten der heiligen gewassen, de noodlijdenden ondersteund, en zich aan allerlei goede werken heeft toegewijd."},{"book":"1 Timoteus","chapter":"5","verse":"11","text":"Maar jonge weduwen moet ge afwijzen. Want wanneer oplaaiende zinnelijkheid haar van Christus vervreemdt, willen ze trouwen;"},{"book":"1 Timoteus","chapter":"5","verse":"12","text":"en ze lopen een veroordeling in, omdat ze de vroegere gelofte hebben verbroken."},{"book":"1 Timoteus","chapter":"5","verse":"13","text":"Tegelijkertijd leren ze dan leeglopers worden door het houden van huisbezoek; en niet alleen leeglopers, maar ook babbelaars, bemoeiallen, beuzelend over al wat niet past."},{"book":"1 Timoteus","chapter":"5","verse":"14","text":"Ik verlang dus, dat jongere weduwen trouwen, kinderen ter wereld brengen, haar huishouding besturen, en dat ze den tegenstander geen enkele aanleiding geven tot lasteren."},{"book":"1 Timoteus","chapter":"5","verse":"15","text":"Feitelijk zijn enkelen reeds achter Satan verloren gelopen."},{"book":"1 Timoteus","chapter":"5","verse":"16","text":"Wanneer een gelovige vrouw onder haar verwanten weduwen telt, dan moet zij ze bijstaan; men moet de gemeente er niet mee belasten, opdat deze de eigenlijke weduwen kan helpen."},{"book":"1 Timoteus","chapter":"5","verse":"17","text":"De priesters, die op waardige wijze aan het hoofd staan, moeten dubbele eer worden waardig geacht; vooral als ze zich inspannen door prediking en onderricht."},{"book":"1 Timoteus","chapter":"5","verse":"18","text":"De Schrift immers zegt: “Een dorsenden os zult ge niet muilbanden,” en “de werkman is zijn loon waard.”"},{"book":"1 Timoteus","chapter":"5","verse":"19","text":"Tegen een priester moogt ge geen aanklacht aanvaarden, dan onder twee of drie getuigen."},{"book":"1 Timoteus","chapter":"5","verse":"20","text":"Hebben ze gezondigd, straf ze dan in tegenwoordigheid van allen, opdat ook de overigen worden afgeschrikt."},{"book":"1 Timoteus","chapter":"5","verse":"21","text":"Ik bezweer u bij God en Christus Jesus en bij de uitverkoren Engelen, dat ge dergelijke zaken zonder vooroordeel behandelt, en niets uit partijdigheid doet."},{"book":"1 Timoteus","chapter":"5","verse":"22","text":"Leg niemand overijld de handen op, en maak u niet schuldig aan vreemde zonden."},{"book":"1 Timoteus","chapter":"5","verse":"23","text":"Bewaar uw reinheid; drink niet langer water alleen, maar gebruik wat wijn voor uw maag en uw voortdurende ongesteldheid."},{"book":"1 Timoteus","chapter":"5","verse":"24","text":"Van sommige mensen zijn de zonden reeds vóór de rechterlijke uitspraak bekend, van anderen eerst daarna."},{"book":"1 Timoteus","chapter":"5","verse":"25","text":"Op dezelfde wijze raken ook de goede werken bekend; in ieder geval, verborgen blijven kunnen ze niet."}]}