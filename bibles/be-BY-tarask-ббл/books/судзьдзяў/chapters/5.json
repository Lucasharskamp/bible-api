{"data":[{"book":"СУДЗЬДЗЯЎ","chapter":"5","verse":"1","text":"Таго дня засьпявалі Дэвора і Варак, сын Авінаамаў, такімі словамі:"},{"book":"СУДЗЬДЗЯЎ","chapter":"5","verse":"2","text":"Ізраіль адпомшчаны, народ паказаў руплівасьць, праслаўце Госпада!"},{"book":"СУДЗЬДЗЯЎ","chapter":"5","verse":"3","text":"Слухайце, цары, уважайце, вяльможы: я Госпаду сьпяваю, я граю, Богу Ізраілеваму."},{"book":"СУДЗЬДЗЯЎ","chapter":"5","verse":"4","text":"Калі Ты выходзіў, Госпадзе, ад Сэіра, калі ішоў з поля Эдомскага, затрэслася зямля, закапала неба, вадою закапалі хмары;"},{"book":"СУДЗЬДЗЯЎ","chapter":"5","verse":"5","text":"раставалі горы ад аблічча Госпада, нават гэты Сінай ад аблічча Госпада, Бога Ізраілевага."},{"book":"СУДЗЬДЗЯЎ","chapter":"5","verse":"6","text":"У дні Самэгара, сына Анатавага, у дні Яілі, былі пустыя дарогі, хто раней хадзіў шляхамі простымі, хадзіў тады кружнымі дарогамі."},{"book":"СУДЗЬДЗЯЎ","chapter":"5","verse":"7","text":"Не засталося насельнікаў у селішчах у Ізраіля, ня стала, пакуль не паўстала я, Дэвора, пакуль не паўстала я, маці ў Ізраілі."},{"book":"СУДЗЬДЗЯЎ","chapter":"5","verse":"8","text":"Выбралі новых багоў, таму і вайна каля брамы. Ці відны былі шчыт і дзіда ў сарака тысяч Ізраіля?"},{"book":"СУДЗЬДЗЯЎ","chapter":"5","verse":"9","text":"Сэрца маё - вам, правадыры Ізраіля, рупліўцам народным; праслаўце Госпада!"},{"book":"СУДЗЬДЗЯЎ","chapter":"5","verse":"10","text":"Хто езьдзіць на белых асьліцах, хто сядзіць на дыванах і хто ходзіць па дарозе, сьпявайце песьню!"},{"book":"СУДЗЬДЗЯЎ","chapter":"5","verse":"11","text":"Сярод галасоў, што зьбіраюць статкі каля калодзежаў, там хай засьпяваюць хвалу правадырам Ізраіля! Тады выступіў да брамы народ Гасподні."},{"book":"СУДЗЬДЗЯЎ","chapter":"5","verse":"12","text":"Паўстань, паўстань, Дэвора, паўстань, паўстань! засьпявай песьню! Паўстань, Варак! і вядзі палонных тваіх, сыне Авінаамаў!"},{"book":"СУДЗЬДЗЯЎ","chapter":"5","verse":"13","text":"Тады нямногім з моцных падначаліў Ён народ; Гасподзь падначаліў мне адважных."},{"book":"СУДЗЬДЗЯЎ","chapter":"5","verse":"14","text":"Ад Яфрэма прыйшлі тыя, што ўкараніліся ў зямлі Амаліка; за табою Веньямін, сярод народа твайго; ад Махіра ішлі правадыры, і ад Завулона тыя, што валодалі трысьцінай пісцовай."},{"book":"СУДЗЬДЗЯЎ","chapter":"5","verse":"15","text":"І князі Ісахаравыя з Дэвораю, і Ісахар гэтак сама, як Варак, кінуўся ў даліну пешы. У родах Рувімавых вялікая нясуладзіца."},{"book":"СУДЗЬДЗЯЎ","chapter":"5","verse":"16","text":"Чаго сядзіш ты паміж кашарамі, слухаючы бляяньне авечак? У плямёнах Рувімавых вялікая нясуладзіца."},{"book":"СУДЗЬДЗЯЎ","chapter":"5","verse":"17","text":"Галаад жыве спакойна за Ярданам; Дану чаго баяцца з караблямі? Асір сядзіць на беразе мора і каля прыстаняў сваіх жыве спакойна."},{"book":"СУДЗЬДЗЯЎ","chapter":"5","verse":"18","text":"Завулон - гэта люд, які душу сваю асудзіў на сьмерць, і Нэфталім на вышынях поля."},{"book":"СУДЗЬДЗЯЎ","chapter":"5","verse":"19","text":"Прыйшлі цары, паваяваліся, тады паваяваліся цары Ханаанскія ў Танааху і каля водаў Магідонскіх, але не атрымалі ніякага срэбра."},{"book":"СУДЗЬДЗЯЎ","chapter":"5","verse":"20","text":"Зь неба ваявалі зоркі, са шляхоў сваіх ваявалі зь Сісарам."},{"book":"СУДЗЬДЗЯЎ","chapter":"5","verse":"21","text":"Паток Кісон падхапіў іх, паток Кедумін, паток Кісон. Тапчы, душа мая, сілу!"},{"book":"СУДЗЬДЗЯЎ","chapter":"5","verse":"22","text":"Тады ламаліся капыты конскія ад уцёкаў, ад уцёкаў борздых ягоных."},{"book":"СУДЗЬДЗЯЎ","chapter":"5","verse":"23","text":"Праклянеце Мэроз, кажа анёл Гасподні, праклянеце жыхароў яго за тое, што ня прыйшлі на дапамогу Госпаду, на дапамогу Госпаду з адважнымі."},{"book":"СУДЗЬДЗЯЎ","chapter":"5","verse":"24","text":"Хай будзе дабраславёная сярод жанчын Яіль, жонка Хэвэра Кенэяніна, сярод жанчын у намётах хай будзе дабраславёная!"},{"book":"СУДЗЬДЗЯЎ","chapter":"5","verse":"25","text":"Вады папрасіў ён: малака прынесла яна, у чары вяльможніцкай падала малака выдатнага."},{"book":"СУДЗЬДЗЯЎ","chapter":"5","verse":"26","text":"Руку левую працягнула яна да кала, а сваю правую да малатка работніцкага; ударыла Сісару, прабіла галаву ягоную, разьбіла і пранізала скроню яму."},{"book":"СУДЗЬДЗЯЎ","chapter":"5","verse":"27","text":"І схіліўся да ног яе, упаў і ляжаў, да ног яе схіліўся, упаў: дзе схіліўся, там і ўпаў забіты."},{"book":"СУДЗЬДЗЯЎ","chapter":"5","verse":"28","text":"У вакно выглядае й галосіць маці Сісаравая праз рашотку: чаму доўга ня йдзе яго коньніца, чаго замарудзілі колы яго калясьніц?"},{"book":"СУДЗЬДЗЯЎ","chapter":"5","verse":"29","text":"Рассудлівыя зь яе каляжанак ёй адказалі, і сама яна адказвае на пытаньні свае:"},{"book":"СУДЗЬДЗЯЎ","chapter":"5","verse":"30","text":"знайшлі яны, мабыць, і дзеляць здабычу, па дзяўчыне, па дзьве дзяўчыны на кожнага воіна, лупам дасталася каляровая вопратка Сісару, тканіна дасталася ў луп каляровая, вышываная паабапал, у палоннага з плячэй зьнятая."},{"book":"СУДЗЬДЗЯЎ","chapter":"5","verse":"31","text":"Так няхай прападуць усе ворагі Твае, Госпадзе! а хто любіць Яго, няхай будзе, як сонца, што ўзыходзіць у поўнай моцы сваёй! - І сьцішылася зямля на сорак гадоў."}]}