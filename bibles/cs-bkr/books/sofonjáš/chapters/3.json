{"data":[{"book":"Sofonjáš","chapter":"3","verse":"1","text":"Běda městu tomuto hltavému a poškvrněnému a utiskujícímu."},{"book":"Sofonjáš","chapter":"3","verse":"2","text":"Neposlouchá hlasu, aniž přijímá kázně; v Hospodina nedoufá, k Bohu svému nepřibližuje se."},{"book":"Sofonjáš","chapter":"3","verse":"3","text":"Knížata jeho jsou u prostřed něho lvové řvoucí, soudcové jeho vlci večerní, nehryzou kostí až do rána."},{"book":"Sofonjáš","chapter":"3","verse":"4","text":"Proroci jeho kvapní, muži velmi nešlechetní; kněží jeho poškvrňují věci svaté, natahují zákona."},{"book":"Sofonjáš","chapter":"3","verse":"5","text":"Hospodin spravedlivý u prostřed něho jest, nelibuje nepravosti, každého dne soud svůj vynáší na světlo bez přestání, a však nešlechetník neumí se styděti."},{"book":"Sofonjáš","chapter":"3","verse":"6","text":"Vyplénil jsem národy, zpustli zámkové jejich, v pustinu obrátil jsem ulice jejich, tak že žádný přes ně nechodí; zpustla města jejich, tak že není člověka, není žádného obyvatele."},{"book":"Sofonjáš","chapter":"3","verse":"7","text":"Řekl jsem: Jistotně báti se mne budeš, přijmeš kázeň, aby nebyl vypléněn příbytek tvůj tím, čím jsem tě navštíviti chtěl. Ale ráno vstanouce, porušují všecky snažnosti své."},{"book":"Sofonjáš","chapter":"3","verse":"8","text":"Protož očekávejtež na mne, praví Hospodin, do dne toho, v kterémž povstanu k loupeži. Nebo soud můj jest, abych sebral národy, shromáždil království, abych vylil na ně rozhněvání své a všecku prchlivost hněvu svého; ohněm zajisté horlivosti mé sehlcena bude všecka tato země."},{"book":"Sofonjáš","chapter":"3","verse":"9","text":"Tehdáž zajisté způsobím národům rty čisté, jimiž by vzývali všickni jméno Hospodinovo, a sloužili jemu jedním ramenem."},{"book":"Sofonjáš","chapter":"3","verse":"10","text":"Ti, kteříž jsou za řekami Mouřenínské země, koříce se mi, se dcerou rozptýlených mých dary mi přinesou."},{"book":"Sofonjáš","chapter":"3","verse":"11","text":"V ten den nebudeš se hanbiti za žádné skutky své, jichž jsi se dopustil proti mně; nebo tehdáž odejmu z prostředku tvého ty, kteříž pléší v důstojnosti tvé, a nebudeš se více vyvyšovati na hoře svatosti mé."},{"book":"Sofonjáš","chapter":"3","verse":"12","text":"A pozůstavím u prostřed tebe lid chudý a nuzný, i budou doufati ve jménu Hospodinovu."},{"book":"Sofonjáš","chapter":"3","verse":"13","text":"Ostatkové Izraele neučiní nepravosti, aniž mluviti budou lži, aniž se nalezne v ústech jejich jazyk lstivý, ale pásti se budou a odpočívati, a nebude žádného, kdo by je přestrašil."},{"book":"Sofonjáš","chapter":"3","verse":"14","text":"Prozpěvuj, dcero Sionská, prokřikujte, Izraelští, vesel se a plésej vším srdcem, dcero Jeruzalémská,"},{"book":"Sofonjáš","chapter":"3","verse":"15","text":"Že odjal Hospodin soudy tvé, odklidil nepřítele tvého. Král Izraelský Hospodin jest u prostřed tebe, nebudeš se báti více zlého."},{"book":"Sofonjáš","chapter":"3","verse":"16","text":"V ten den bude řečeno Jeruzalému: Neboj se, a Sionu: Nechť nemdlejí ruce tvé."},{"book":"Sofonjáš","chapter":"3","verse":"17","text":"Hospodin Bůh tvůj u prostřed tebe mocný zachová tě, radovati se bude z tebe velice, přestane na milování svém tebe, plésati bude nad tebou s prozpěvováním, řka:"},{"book":"Sofonjáš","chapter":"3","verse":"18","text":"Toužící po Jeruzalému zase sberu, z tebeť jsou, bolestící pro břímě pohanění vzložené na tebe."},{"book":"Sofonjáš","chapter":"3","verse":"19","text":"Aj, já konec učiním všechněm, kteříž tě trápiti budou v ten čas, a zachovám kulhavou, a zahnanou shromáždím; nýbrž způsobím jim chválu a jméno po vší zemi, v níž pohanění nesli."},{"book":"Sofonjáš","chapter":"3","verse":"20","text":"V ten čas přivedu vás, v ten čas, pravím, shromáždím vás; nebo dám vám jméno a chválu mezi všemi národy země, když zase přivedu zajaté vaše před očima vašima, dí Hospodin."}]}