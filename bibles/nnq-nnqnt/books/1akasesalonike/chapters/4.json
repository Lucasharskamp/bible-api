{"data":[{"book":"1 Akasesalonike","chapter":"4","verse":"1","text":"Ngoe makalongo mikibolite kwito ndela ejimpaligwa kutama nu kupala kunhwalali Nnoongo. Yene nga apantamanga. Lele tunnyopanga nu kumpembela kulina lya Angwana ana Yesu nnyendekeye kupeta penia."},{"book":"1 Akasesalonike","chapter":"4","verse":"2","text":"Magambu mmanyi maboulo gutumpa kuwecho gwa Angwana ana Yesu."},{"book":"1 Akasesalonike","chapter":"4","verse":"3","text":"Nnoongo ampalanga mangweto mmegange machwapi ni milekange ngongola."},{"book":"1 Akasesalonike","chapter":"4","verse":"4","text":"Kila mundu kati jinu apaligwa kumanya kutama na aanamundu kwa chwapi ni ichima,"},{"book":"1 Akasesalonike","chapter":"4","verse":"5","text":"ngiti kwa tama mbajaje andi bandu bange banga mmanya Nnoongo."},{"book":"1 Akasesalonike","chapter":"4","verse":"6","text":"Mundu jwajoa akannemwaje nnyakwe andaje kummonela nnyakwe ku kile chenie. Magambu Angwana bapahukumula boa abatenda genia andi pututumbula kunnengela nu kunkelebuya muno."},{"book":"1 Akasesalonike","chapter":"4","verse":"7","text":"Nnoongo atukemiteje tube tangongola, nambu tube chwapi."},{"book":"1 Akasesalonike","chapter":"4","verse":"8","text":"Na yene mundu jwajoa ojwakana maboulo ganga ankanali munduje, nambu ankanali Nnoongo ojwampeganga Uhuke jwakwe jwa Chwapi."},{"book":"1 Akasesalonike","chapter":"4","verse":"9","text":"Ku nhwalo gu lipalano, tupaije kunhwandikila, magambu mangweto mmene ngammoligwa na Nnoongo pampaligwa kupalana."},{"book":"1 Akasesalonike","chapter":"4","verse":"10","text":"Magambu yene nga pamatendelanga akalongo binu boa ababi kilapaali Kamakedonia. Nambu makalongo tunnyopanga nnyendeke kutenda genia muno na muno."},{"book":"1 Akasesalonike","chapter":"4","verse":"11","text":"Nkachananga kutama kitama chu kutamiana, kila mundu abegelele ilebe yakwe mwene na akamu maengo kamaboko gakwe mwene andi putulagila."},{"book":"1 Akasesalonike","chapter":"4","verse":"12","text":"Kukutenda yene genia mampatanga kulumbaliligwa na bandu banga mmanya Kilisto, nu munhyobalelaje mundu jwajoa kuilebe imipala."},{"book":"1 Akasesalonike","chapter":"4","verse":"13","text":"Makalongo bito, tupaije makamanyaje kweli ku nhwalo gwa bandu abajomwike magambu makaika kuechukaje andi bange banga lihyobalelo."},{"book":"1 Akasesalonike","chapter":"4","verse":"14","text":"Twenga tuamini kutenda Yesu ngawe na ngayoka kabele na yene twenga tuamini kutenda Nnoongo mabaleta pamwe na Yesu boa abajomwike kongo bukunhwamini."},{"book":"1 Akasesalonike","chapter":"4","verse":"15","text":"Ganga gutunnenge gano nga lilobe lya Angwana, twenga tatubi tammomi tatupa kuigala mpaka kingobu Angwana pabapakuika kabele, kweli twenga talongaleje baba abajomwike."},{"book":"1 Akasesalonike","chapter":"4","verse":"16","text":"Gambu Angwana bene biuluka kuboka kumbengu pamwe na amuli ni lilobe lya mpakachi nkolongwa ju kumbengu pamwe na lilobe li lipenga lya Nnoongo, na bandu abajomwike kongo bukunhyobalela Kilisto bitumbula kuhyoigwa."},{"book":"1 Akasesalonike","chapter":"4","verse":"17","text":"Penia twenga tatubi tammomi, tatuigile titoligwa kujenda kamaunde kapoke Angwana panyengalele. Na yene titama na Angwana pangapela."},{"book":"1 Akasesalonike","chapter":"4","verse":"18","text":"Ngoe mpegane mwojo kwa malobe ganga."}]}