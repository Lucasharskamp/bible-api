{"data":[{"book":"2 Ndị Tesalonaịka","chapter":"3","verse":"1","text":"Nʼikpeazụ, ụmụnna, na-ekperenụ anyị ekpere ka ozi Onyenwe anyị gaa nʼihu na-agbasa ruo ebe niile ma bụrụ ihe a na-asọpụrụ, dị ka ọ gbasara nʼetiti unu."},{"book":"2 Ndị Tesalonaịka","chapter":"3","verse":"2","text":"Ka e nwee ike napụta anyị nʼaka ndị ajọ mmadụ, nʼihi na ọ bụghị mmadụ niile nwere okwukwe."},{"book":"2 Ndị Tesalonaịka","chapter":"3","verse":"3","text":"Ma Onyenwe anyị kwesiri ntụkwasị obi, ọ ga-echebe unu ma gbaakwa unu ume ka unu hapụ ịdaba nʼaka ajọ onye ahụ."},{"book":"2 Ndị Tesalonaịka","chapter":"3","verse":"4","text":"Anyị nwere nchekwube nʼime Onyenwe anyị na unu na-eme ma ga-anọgidekwa na-eme ihe niile anyị nyere unu nʼiwu."},{"book":"2 Ndị Tesalonaịka","chapter":"3","verse":"5","text":"Ka Onyenwe anyị duzie obi unu ịghọta ịhụnanya Chineke ya na ụdị ntachiobi Kraịst nwere."},{"book":"2 Ndị Tesalonaịka","chapter":"3","verse":"6","text":"Ụmụnna, nke a bụ iwu anyị na-enye unu site nʼaha Onyenwe anyị Jisọs Kraịst. Ka unu zere onye ọbụla kpọrọ onwe ya onye kwere ekwe nʼime unu na-ebi ndụ umengwụ na onye na-adịghị eso ozizi nke unu natara nʼaka anyị."},{"book":"2 Ndị Tesalonaịka","chapter":"3","verse":"7","text":"Nʼihi na unu maara nke ọma nʼime onwe unu na unu kwesiri ịgbaso omume anyị. O nweghị mgbe ọbụla unu hụrụ anyị ka anyị na-agagharị hapụ ọrụ anyị kwesiri ịrụ."},{"book":"2 Ndị Tesalonaịka","chapter":"3","verse":"8","text":"O nweghị onye ọbụla anyị riri nri ya nke anyị na-ebughị ụzọ kwụọ ya ụgwọ. Kama anyị rụsịrị ọrụ ike, dọgbukwaa onwe anyị nʼọrụ ehihie na abalị, ka anyị ghara ịbụ ibu arọ nye onye ọbụla."},{"book":"2 Ndị Tesalonaịka","chapter":"3","verse":"9","text":"Ọ bụghị na anyị enweghị ikike ịnara unu ihe oriri, kama ọ bụ ka anyị kuziere unu site nʼomume anyị ihe unu ga na-eṅomi."},{"book":"2 Ndị Tesalonaịka","chapter":"3","verse":"10","text":"Ọ bụladị mgbe anyị na unu nọ, anyị nyere unu iwu a sị, “Onye ọbụla na-agaghị ọrụ ya erila nri.”"},{"book":"2 Ndị Tesalonaịka","chapter":"3","verse":"11","text":"Ma anyị anụla na ụfọdụ nʼetiti unu na-anọ nkịtị na-arụghị ọrụ ọbụla, kama ndị dị otu a na-agagharị, na-etinye anya nʼihe na-agbasaghị ha. Ha anaghị arụ ọrụ ọbụla."},{"book":"2 Ndị Tesalonaịka","chapter":"3","verse":"12","text":"Anyị na-enye ndị a iwu, na-adụsịkwa ha ọdụ ike site nʼaha Onyenwe anyị Jisọs Kraịst, si ha wetuo obi ha ala rụsie ọrụ ha ike. Ka ha riekwa nri ha ji aka ha rụpụta."},{"book":"2 Ndị Tesalonaịka","chapter":"3","verse":"13","text":"Otu ọ dị ụmụnna, unu ekwela ka ike ịrụ ọrụ ọma gwụ unu."},{"book":"2 Ndị Tesalonaịka","chapter":"3","verse":"14","text":"Ma ọ bụrụ na ndị ọbụla adịghị erube isi nye ihe anyị kwuru nʼime akwụkwọ ozi a, hụbanụ ndị dị otu a ama ma kwụsịkwa iso ha nwekọ ihe ọbụla, ka ihere mekwa ha."},{"book":"2 Ndị Tesalonaịka","chapter":"3","verse":"15","text":"Nʼagbanyeghị nke a, unu agụkwala ha dị ka ndị iro unu, kama nyenụ ha ndụmọdụ dị ka ụmụnna."},{"book":"2 Ndị Tesalonaịka","chapter":"3","verse":"16","text":"Ugbu a, ka Onyenwe anyị, onye udo na-esi nʼaka ya abịa tụkwasịrị unu udo ya mgbe niile, nʼime ọnọdụ ọbụla unu nọ nʼime ya. Onyenwe anyị nọnyekwara unu."},{"book":"2 Ndị Tesalonaịka","chapter":"3","verse":"17","text":"Mụ onwe m bụ Pọl ji aka m depụta ekele a, nke m na-ekele unu niile. Nke a bụ ihe e ji arịba akwụkwọ niile m dere ama. Otu a ka m si ede ihe."},{"book":"2 Ndị Tesalonaịka","chapter":"3","verse":"18","text":"Ka amara Onyenwe anyị Jisọs Kraịst dịnyere unu niile."}]}