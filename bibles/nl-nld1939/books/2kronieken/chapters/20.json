{"data":[{"book":"2 Kronieken","chapter":"20","verse":"1","text":"Na dit alles trokken de Moabieten en Ammonieten met enige afdelingen Meoenieten tegen Josafat ten strijde."},{"book":"2 Kronieken","chapter":"20","verse":"2","text":"En men kwam Josafat berichten: Een geweldig leger Edomieten trekt tegen u op uit het Overjordaanse; ze staan reeds in Chasason-Tamar, of En-Gédi."},{"book":"2 Kronieken","chapter":"20","verse":"3","text":"In zijn angst nam Josafat zijn toevlucht tot Jahweh, en kondigde voor heel Juda een vasten af."},{"book":"2 Kronieken","chapter":"20","verse":"4","text":"Daarom kwam Juda bijeen, om hulp te zoeken bij Jahweh; ja. uit alle steden van Juda kwam men bijeen, om hulp te zoeken bij Jahweh."},{"book":"2 Kronieken","chapter":"20","verse":"5","text":"Toen ging Josafat voor het vergaderde volk van Juda en Jerusalem bij de nieuwe voorhof van de tempel van Jahweh staan,"},{"book":"2 Kronieken","chapter":"20","verse":"6","text":"en bad: Jahweh, God onzer vaderen! Gij zijt de God in de hemel, Gij heerst over alle koninkrijken der volken; in uw hand is macht en kracht, en niemand kan U weerstaan."},{"book":"2 Kronieken","chapter":"20","verse":"7","text":"Gij zijt onze God, die de bewoners van dit land voor Israël, uw volk, hebt uitgedreven, en die het land voor altijd hebt geschonken aan het kroost van Abraham, uw vriend."},{"book":"2 Kronieken","chapter":"20","verse":"8","text":"Zij hebben er zich gevestigd, daar een heiligdom gebouwd ter ere van uw Naam, en hebben gezegd:"},{"book":"2 Kronieken","chapter":"20","verse":"9","text":"Als een ramp ons mocht treffen: zwaard, strafgericht, pest of hongersnood, dan zullen wij voor deze tempel en voor uw aanschijn komen staan; want uw Naam woont in deze tempel. Dan zullen wij U aanroepen in onze nood, en Gij zult ons verhoren en helpen."},{"book":"2 Kronieken","chapter":"20","verse":"10","text":"Daar zijn nu de zonen van Ammon en Moab en van het Seïrgebergte! Gij hebt Israël de toegang tot hun land verboden, toen zij uit Egypte trokken, zodat zij hen met rust moesten laten, en ze niet hebben uitgeroeid."},{"book":"2 Kronieken","chapter":"20","verse":"11","text":"En zie, dat vergelden ze ons, door bij ons binnen te vallen en ons te verjagen van uw erfdeel, dat Gij ons hebt geschonken."},{"book":"2 Kronieken","chapter":"20","verse":"12","text":"O God, zult Gij hen niet straffen? Want wij zijn machteloos tegenover dat geweldige leger, dat tegen ons optrekt; wij weten niet wat wij moeten doen, maar op U zijn onze ogen gevestigd."},{"book":"2 Kronieken","chapter":"20","verse":"13","text":"Terwijl heel Juda zo voor Jahweh stond met kinderen, vrouwen en zonen,"},{"book":"2 Kronieken","chapter":"20","verse":"14","text":"kwam midden onder het vergaderde volk de geest van Jahweh over Jachaziël, den zoon van Zekarjáhoe, zoon van Benaja, zoon van Jeïël, zoon van Mattanja, een leviet uit het geslacht van Asaf."},{"book":"2 Kronieken","chapter":"20","verse":"15","text":"En hij sprak: Luistert allen aandachtig, Judeërs, burgers van Jerusalem, en gij ook, koning Josafat. Zo spreekt Jahweh tot u! Weest niet bang, en laat u niet afschrikken door dat geweldige leger; want gij voert de strijd niet, maar God."},{"book":"2 Kronieken","chapter":"20","verse":"16","text":"Rukt morgen tegen hen op! Zie, ze zullen trekken door de pas van Sis, en gij zult op hen stoten aan het einde van het dal, ten oosten van de woestijn van Jeroeël."},{"book":"2 Kronieken","chapter":"20","verse":"17","text":"Gij zult niet eens hoeven te strijden. Stelt u maar op, en blijft staan; dan zult gij zien, hoe Jahweh u redt, Juda en Jerusalem. Weest dus niet bang en laat u niet afschrikken; trekt ze morgen tegemoet, en Jahweh zal met u zijn!"},{"book":"2 Kronieken","chapter":"20","verse":"18","text":"Toen boog Josafat zijn gelaat ter aarde, en al de Judeërs vielen met de burgers van Jerusalem in aanbidding voor Jahweh neer."},{"book":"2 Kronieken","chapter":"20","verse":"19","text":"En de levieten van het geslacht Kehat en Kore begonnen met luider stem de lof te zingen van Jahweh, Israëls God."},{"book":"2 Kronieken","chapter":"20","verse":"20","text":"De volgende morgen trokken zij in alle vroegte naar de woestijn van Tekóa. En terwijl zij uitrukten, ging Josafat voor hen staan, en sprak: Juda, en gij burgers van Jerusalem, luistert naar mij! Vertrouwt op Jahweh, uw God, en gij blijft behouden; vertrouwt op zijn profeten en slaagt!"},{"book":"2 Kronieken","chapter":"20","verse":"21","text":"Toen overlegde hij met het volk, en bepaalde, dat de zangers van Jahweh en de muzikanten in de heilige feestgewaden voor de soldaten uit moesten gaan en zingen: “Looft Jahweh; want eeuwig duurt zijn barmhartigheid!”"},{"book":"2 Kronieken","chapter":"20","verse":"22","text":"En zodra zij begonnen met juichen en loven, liet Jahweh tegen de zonen van Ammon, Moab en van het Seïrgebergte, die naar Juda oprukten, twiststokers los, zodat zij op elkander begonnen in te slaan."},{"book":"2 Kronieken","chapter":"20","verse":"23","text":"De zonen van Ammon en Moab keerden de wapens tegen de bewoners van het Seïrgebergte, om hen uit te roeien en te verdelgen; en toen zij met de bewoners van Seïr klaar waren, hielpen zij elkander in het verderf."},{"book":"2 Kronieken","chapter":"20","verse":"24","text":"Toen Juda dus op de hooggelegen zoom van de woestijn was gekomen, en naar het leger uitkeek, zagen zij enkel lijken op de grond; er was niemand ontkomen!"},{"book":"2 Kronieken","chapter":"20","verse":"25","text":"Nu trok Josafat met zijn volk er op af, om de buit te bemachtigen, en zij vonden bij hen een overvloed aan vee, klederen en kostbare voorwerpen. Ze ontnamen hun zoveel, dat ze het niet konden vervoeren; drie dagen waren ze bezig met het binnenhalen van de buit: zo geweldig was die."},{"book":"2 Kronieken","chapter":"20","verse":"26","text":"De vierde dag werden ze bijeengeroepen in de vallei Beraka, waar ze Jahweh zegenden; daarom werd die plek vallei Beraka genoemd, zoals ze nog heet."},{"book":"2 Kronieken","chapter":"20","verse":"27","text":"Daarna keerden alle mannen van Juda en Jerusalem, met Josafat aan de spits, vol vreugde naar Jerusalem terug; want Jahweh had hun vreugde verschaft over hun vijanden."},{"book":"2 Kronieken","chapter":"20","verse":"28","text":"En met harpen, citers en trompetten trokken ze Jerusalem binnen, en begaven zich naar de tempel van Jahweh."},{"book":"2 Kronieken","chapter":"20","verse":"29","text":"Een geweldige vrees maakte zich meester van alle vreemde koninkrijken, toen men hoorde, dat Jahweh tegen den vijand van Israël gestreden had."},{"book":"2 Kronieken","chapter":"20","verse":"30","text":"Sindsdien heerste er vrede in het rijk van Josafat; zijn God schonk hem rust aan alle kanten."},{"book":"2 Kronieken","chapter":"20","verse":"31","text":"Zo regeerde Josafat over Juda. Hij was vijf en dertig jaar, toen hij koning werd, en regeerde vijf en twintig jaar te Jerusalem. Zijn moeder heette Azoeba en was een dochter van Sjilchi."},{"book":"2 Kronieken","chapter":"20","verse":"32","text":"In alles volgde hij het voorbeeld van zijn vader Asa, zonder daarvan af te wijken; zo deed hij wat recht was in de ogen van Jahweh."},{"book":"2 Kronieken","chapter":"20","verse":"33","text":"Alleen werden de offerhoogten niet afgeschaft; want nog steeds richtte het volk zijn hart niet op den God zijner vaderen."},{"book":"2 Kronieken","chapter":"20","verse":"34","text":"De verdere geschiedenis van Josafat, de vroegere zowel als de latere, staat beschreven in de Kronieken van Jehoe, den zoon van Chanani, die opgenomen zijn in het boek van de koningen van Israël."},{"book":"2 Kronieken","chapter":"20","verse":"35","text":"Na dit alles sloot koning Josafat van Juda een verbond met den goddelozen koning Achazja, den koning van Israël;"},{"book":"2 Kronieken","chapter":"20","verse":"36","text":"en hij kwam met hem overeen, schepen te bouwen, die naar Tarsjisj zouden varen. De schepen werden inderdaad te Es-jon-Géber gebouwd."},{"book":"2 Kronieken","chapter":"20","verse":"37","text":"Maar Eliézer, de zoon van Dodawáhoe, uit Maresja, profeteerde tegen Josafat en sprak: Omdat gij een verbond gesloten hebt met Achazjáhoe, zal Jahweh uw werk vernielen. Inderdaad werden de schepen vernield, en konden zij niet naar Tarsjisj varen."}]}