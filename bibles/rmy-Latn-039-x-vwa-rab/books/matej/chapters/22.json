{"data":[{"book":"Matej","chapter":"22","verse":"1","text":"O Isus palem lelja te vaćeri lenđe ano priče:"},{"book":"Matej","chapter":"22","verse":"2","text":"“O carstvo e nebosoroi slično sar kad o caro ćerela bijav ple čhavese."},{"book":"Matej","chapter":"22","verse":"3","text":"I bičhalđa ple slugen palo okola kolai vičime ko bijav, ali on na mangle te aven."},{"book":"Matej","chapter":"22","verse":"4","text":"Palem bičhalđa avere slugen hem phenđa: ‘Vaćeren e vičimenđe: Ače, o hajbai ćerdo. Pekljam najšužo guruvano mas. Sai ćerdo. Aven ko bijav.’"},{"book":"Matej","chapter":"22","verse":"5","text":"Ali on na dinde pažnja adalese, nego džele – jekh ki pli njiva, a aver pla bućaja,"},{"book":"Matej","chapter":"22","verse":"6","text":"a avera dolinde e carosere slugen, marde len hem mudarde len."},{"book":"Matej","chapter":"22","verse":"7","text":"A o caro holjanđa, i bičhalđa pla vojska hem mudarđa okolen kola mudarde lesere slugen hem tharđa lengiri diz."},{"book":"Matej","chapter":"22","verse":"8","text":"Tegani phenđa ple slugenđe: ‘O bijavi spremime, ali o vičime na inele dostojna te aven."},{"book":"Matej","chapter":"22","verse":"9","text":"Adalese ikljoven ko droma avri tari diz hem vičinen ko bijav đijekhe kas arakhena.’"},{"book":"Matej","chapter":"22","verse":"10","text":"I adala sluge iklile ko droma hem čedinde sarijen kolen arakhle, hem e bišukaren hem e šukaren, i o than kote ćerđa pe o bijav pherdilo gostonencar."},{"book":"Matej","chapter":"22","verse":"11","text":"Kad o caro đerdinđa te dikhel e gostonen, dikhlja adari jekhe manuše kova na inele urjavdo ano e bijavesere šeja,"},{"book":"Matej","chapter":"22","verse":"12","text":"i pučlja le: ‘Amala, sar đerdinđan akari, a na injan urjavdo ano e bijavesere šeja?’ A ov samo trainđa."},{"book":"Matej","chapter":"22","verse":"13","text":"Tegani o caro phenđa e slugenđe: ‘Phanden lesere vasta hem lesere pre hem frden le avri ani naj dur tomina, kote ka ovel baro rojba hem krciba e dandengoro tari dukh.’"},{"book":"Matej","chapter":"22","verse":"14","text":"Adalese soi but vičime, a hari birime.”"},{"book":"Matej","chapter":"22","verse":"15","text":"Tegani o fariseja džele hem dogovorinde pe sar hovavneste te dolen e Isuse ko lafi."},{"book":"Matej","chapter":"22","verse":"16","text":"I bičhalde koro Isus pumare učenikonen e manušencar kola podržinena e Irode te pučen le:"},{"book":"Matej","chapter":"22","verse":"17","text":"Vaćer amenđe so mislineja? Valjani li amen o Jevreja te platina o porez e rimesere carose ili na?”"},{"book":"Matej","chapter":"22","verse":"18","text":"A o Isus džanđa lengere bišukar mislija, i phenđa lenđe: “Sose mangena te dolen man ki zamka, dujemujengere manušalen?"},{"book":"Matej","chapter":"22","verse":"19","text":"Mothoven maje i kovanica savaja platinena o porez.” On dinde le denari,"},{"book":"Matej","chapter":"22","verse":"20","text":"a ov pučlja len: “Kasiri slika hem kasoroi anav ki kovanica?”"},{"book":"Matej","chapter":"22","verse":"21","text":"A on phende: “E carosoro.”"},{"book":"Matej","chapter":"22","verse":"22","text":"Kad šunde adava, ule zadivime, i ačhavde le hem džele."},{"book":"Matej","chapter":"22","verse":"23","text":"Adava dive ale koro Isus nesave sadukeja, kola vaćerena da nane uštiba taro mule, i pučle e Isuse:"},{"book":"Matej","chapter":"22","verse":"24","text":"“Učitelju, o Mojsije phenđa: ‘Te nesavo ženime manuš merela, a na ačhavđa pala peste čhaven, lesoro phral valjani te lel lesere romnja te šaj oj te bijani čhave kova ka ovel nasledniko e mulesoro.’"},{"book":"Matej","chapter":"22","verse":"25","text":"Ađahar, koro amende inele efta phralja. O prvo lelja romnja i mulo, a na ačhavđa pala peste čhaven, i lesiri romni uli romni e dujtone phralesiri."},{"book":"Matej","chapter":"22","verse":"26","text":"Ađahar hem mule o dujto hem o trito phral, hem ađahar sa o efta phralja."},{"book":"Matej","chapter":"22","verse":"27","text":"A palo lende sarijende muli hem i romni."},{"book":"Matej","chapter":"22","verse":"28","text":"Kasiri onda romni oj ka ovel kad ka uštel pe taro mule, a inele dindi ko sa o efta phralja?”"},{"book":"Matej","chapter":"22","verse":"29","text":"A o Isus phenđa lenđe: “Tumen hovavdiljen ko adava, adalese so na haljovena ni o Sveto lil ni e Devlesoro zoralipe."},{"book":"Matej","chapter":"22","verse":"30","text":"Adalese so, kad ka ušten taro mule, o manuša ni ka len pe ni ka den pe, nego ka oven sar o anđelja ano nebo."},{"book":"Matej","chapter":"22","verse":"31","text":"A zako uštiba taro mule, na čitinđen li ano Sveto lil so o Devel phenđa tumenđe:"},{"book":"Matej","chapter":"22","verse":"32","text":"‘Me injum o Devel e Avraamesoro, e Isaakesoro hem e Jakovesoro’ kola mule odavno? A o Devel nane Devel e mulengoro, nego Devel e dživdengoro.”"},{"book":"Matej","chapter":"22","verse":"33","text":"Kad o narodo šunđa adava, ule zadivime lesere sikavibnaja."},{"book":"Matej","chapter":"22","verse":"34","text":"I kad o fariseja šunde so o Isus trainćerđa e sadukejen, čedinde pe,"},{"book":"Matej","chapter":"22","verse":"35","text":"i jekh olendar kova inele učitelj e zakonestar, sar te dolel e Isuse ki zamka, pučlja le:"},{"book":"Matej","chapter":"22","verse":"36","text":"“Učitelju, savi najbari naredba ano zakoni e Mojsijasoro?”"},{"book":"Matej","chapter":"22","verse":"37","text":"A o Isus phenđa lese: “ ‘Mang e Gospode te Devle sa te vileja, sa te dušaja hem sa te gođaja.’"},{"book":"Matej","chapter":"22","verse":"38","text":"Adajai prvo hem najbari naredba."},{"book":"Matej","chapter":"22","verse":"39","text":"A i dujtoi slično akalaće: ‘Mang te pašutne sar korkore tut.’"},{"book":"Matej","chapter":"22","verse":"40","text":"Sa o naredbe oto Zakoni hem o lila e prorokonengere terđovena ko akala duj naredbe.”"},{"book":"Matej","chapter":"22","verse":"41","text":"A sar o fariseja pana inele čedime, o Isus pučlja len:"},{"book":"Matej","chapter":"22","verse":"42","text":"“So mislinena e Hristestar? Kasoroi ov čhavo?”"},{"book":"Matej","chapter":"22","verse":"43","text":"A ov pučlja len: “A sose onda o David, ano Duho vičini e Hriste Gospod vaćerindoj:"},{"book":"Matej","chapter":"22","verse":"44","text":"‘O Gospod phenđa mle Gospodese:"},{"book":"Matej","chapter":"22","verse":"45","text":"Te o David vičini le ‘Gospode’, sar onda o Hrist šaj te ovel samo lesoro čhavo?”"},{"book":"Matej","chapter":"22","verse":"46","text":"I niko na džanđa so te phenel lese ko adala lafija. Taro adava dive nijekh više na tromandilo te pučel le nešto."}]}