{"data":[{"book":"2 Timoti","chapter":"4","verse":"1","text":"Nikulagiza palongolo ya Chapanga na Kilisitu Yesu mwakuvahamula vandu vevavili mumi na vevafwili, na ndava ibwela kulongosa ngati Nkosi,"},{"book":"2 Timoti","chapter":"4","verse":"2","text":"kokosa Lilovi la Bwina lukumbi vandu vigana amala vigana lepi, lukumbi lweluganikiwa na lwangaganikiwa, ywanga, hakalila, na kangamalisa vandu kwa kuwula kwa usindimala woha."},{"book":"2 Timoti","chapter":"4","verse":"3","text":"Yati lubwela lukumbi vandu nakuyuwanila mawuliwu ga chakaka, ndi yati vilanda mnogo wavi vene kujilondela vawula ago vevakuvajovela mambu gevigana kuyuwana kwa mumakutu gavi gegituguta."},{"book":"2 Timoti","chapter":"4","verse":"4","text":"Yati vibela kuyuwana uchakaka, yati ving'anamkila majovo ga udese."},{"book":"2 Timoti","chapter":"4","verse":"5","text":"Nambu veve, uvya mihu mukila hali, sindimala mang'ahiso henga lihengu la ukokosa wa Lilovi la Bwina, henga cheuganikiwa mulihengu laku la kumhengela Chapanga."},{"book":"2 Timoti","chapter":"4","verse":"6","text":"Kwa upandi wangu nene, nivili papipi kuwusiwa luteta na lukumbi lwa kufwa kwangu kuhikili."},{"book":"2 Timoti","chapter":"4","verse":"7","text":"Nitovini ngondo bwina, nijumbili mbaka mwishu wa kujumba kwangu, niyilindi sadika yangu."},{"book":"2 Timoti","chapter":"4","verse":"8","text":"Ndi hinu yisigalili ndu kupewa njombi ya uhotola ndi Chapanga vavikili vala vandu vaki, ndi njombi Bambu, mweihamula ngati cheyiganikiwa, yati akunipela ligono lila, nambu lepi nene ndu, ndi na vala voha vevilolela kwa uganu kuhumila kwaki."},{"book":"2 Timoti","chapter":"4","verse":"9","text":"Ukangamala kanyata kubwela kwa nene."},{"book":"2 Timoti","chapter":"4","verse":"10","text":"Dema aganili mambu ga pamulima apa anilekili na kuhamba Tesalonike. Kilesike ahambili Galatia na Tito ahambili Dalimatia."},{"book":"2 Timoti","chapter":"4","verse":"11","text":"Ndi Luka mwene mweavili apa pamonga na nene. Mtola Maluko umbwela nayu, muni yati ihotola kunitangatila lihengu langu."},{"book":"2 Timoti","chapter":"4","verse":"12","text":"Namtumili Tukiko ku Efeso kula."},{"book":"2 Timoti","chapter":"4","verse":"13","text":"Peubwela niletela likoti langu lenalekili kwa Kalipo ku Tloa, niletela na hitabu na neju hila ya chikumba."},{"book":"2 Timoti","chapter":"4","verse":"14","text":"Yula mweitengeneza vindu vya mashonga gamahele liina laki Alekizanda anikitili uhakau wamahele, Bambu Chapanga yati akumlipisa kulandana na matendu gaki."},{"book":"2 Timoti","chapter":"4","verse":"15","text":"Jiyangalila nayu muni aubelili ujumbi witu kwa ligoga neju."},{"book":"2 Timoti","chapter":"4","verse":"16","text":"Lukumbi penajikengelela mu libanji kawaka mundu mwayimili upandi wangu, voha vanilekili. Chapanga akotoka kuvavalangila kubuda uko!"},{"book":"2 Timoti","chapter":"4","verse":"17","text":"Nambu Bambu atamili pamonga na nene, anipelili makakala, na kuhotola kukokosa ujumbi woha, vandu vangalikuvya Vayawudi vauyuwana, kavili na sanguliwi kuhumua mulifwa ngati mumlomo wa lihimba."},{"book":"2 Timoti","chapter":"4","verse":"18","text":"Bambu yati akunisangula mu mambu goha gahakau, na kunitola mbaka muunkosi waki wa kunani. Kwaki uvya ukulu magono goha gangali mwishu! Ena."},{"book":"2 Timoti","chapter":"4","verse":"19","text":"Vajambusa Plisika na Akula, pamonga na vandu va nyumba ya Onesifolo."},{"book":"2 Timoti","chapter":"4","verse":"20","text":"Elasito asigalili Kolinto na Tofimo namlekili Mileto ndava muni avili na utamu."},{"book":"2 Timoti","chapter":"4","verse":"21","text":"Kita kanyata kubwela kwakona lukumbi lwa mbepu."},{"book":"2 Timoti","chapter":"4","verse":"22","text":"Bambu avya na veve mumpungu waku."}]}