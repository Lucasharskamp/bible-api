{"data":[{"book":"Isaya","chapter":"7","verse":"1","text":"Zvino Ahazi mwanakomana waJotamu, mwanakomana waUzia, paakanga ari mambo weJudha, Mambo Rezini weAramu naPeka mwanakomana waRamaria mambo weIsraeri vakauya kuzorwa neJerusarema, asi havana kugona kurikunda."},{"book":"Isaya","chapter":"7","verse":"2","text":"Zvino imba yaDhavhidhi yakaudzwa kuti, “Aramu yabatana neEfuremu;” saka mwoyo waAhazi nemwoyo yavanhu vake yakazungunuswa, sokuzungunuswa kunoitwa miti yesango nemhepo."},{"book":"Isaya","chapter":"7","verse":"3","text":"Ipapo Jehovha akati kuna Isaya, “Buda, iwe nomwanakomana wako Sheari-Jashubhi, unosangana naAhazi kumucheto womugero weDziva Rokumusoro, mumugwagwa unoenda kuMunda woMusuki."},{"book":"Isaya","chapter":"7","verse":"4","text":"Uti kwaari, ‘Chenjera, dzikama hako, uye usatya. Usaora mwoyo nokuda kwamatsiga maviri ehuni, nokuda kwokutsamwa kunotyisa kwaRezini naAramu uye nekwomwanakomana waRemaria."},{"book":"Isaya","chapter":"7","verse":"5","text":"Aramu naEfuremu nomwanakomana waRemaria vakarangana kukuparadza vachiti,"},{"book":"Isaya","chapter":"7","verse":"6","text":"“Handei tindorwa neJudha; ngatiribvarurei tigorigovana pakati pedu, tigogadza Tabheeri kuti ave mambo pamusoro paro.”"},{"book":"Isaya","chapter":"7","verse":"7","text":"Asi zvanzi naIshe Jehovha:"},{"book":"Isaya","chapter":"7","verse":"8","text":"uye musoro weDhamasiko"},{"book":"Isaya","chapter":"7","verse":"9","text":"Musoro weEfuremu iSamaria,"},{"book":"Isaya","chapter":"7","verse":"10","text":"Jehovha akataurazve kuna Ahazi akati,"},{"book":"Isaya","chapter":"7","verse":"11","text":"“Kumbira chiratidzo kuna Jehovha Mwari wako, kunyange pakadzikadzika kana pamusoro-soro.”"},{"book":"Isaya","chapter":"7","verse":"12","text":"Asi Ahazi akati, “Handizokumbiri; handingaedzi Jehovha.”"},{"book":"Isaya","chapter":"7","verse":"13","text":"Ipapo Isaya akati, “Inzwai zvino, imi imba yaDhavhidhi! Hazvina kuringana here kuedza mwoyo murefu wavanhu? Ko, imi muchaedzawo mwoyo murefu waMwari wangu here?"},{"book":"Isaya","chapter":"7","verse":"14","text":"Naizvozvo Jehovha pachake achakupai chiratidzo: Mhandara ichava nemimba uye ichabereka mwanakomana igomutumidza kuti Imanueri."},{"book":"Isaya","chapter":"7","verse":"15","text":"Iye achadya ruomba nouchi paachaziva zvakakwana kuti arambe zvakaipa achisarudza zvakarurama."},{"book":"Isaya","chapter":"7","verse":"16","text":"Asi mwana asati anyatsoziva kuramba zvakaipa nokusarudza zvakanaka, nyika yamadzimambo maviri aunotya ichava dongo."},{"book":"Isaya","chapter":"7","verse":"17","text":"Jehovha achauyisa pamusoro pako napamusoro pavanhu vako napamusoro peimba yababa vako nguva isina kumbovapo kubva nguva iya yaakazvipatsanura kubva kuna Judha, achauyisa mambo weAsiria.”"},{"book":"Isaya","chapter":"7","verse":"18","text":"Pazuva iroro Jehovha acharidzira muridzo kunhunzi dzichibva kuhova dziri kure dzeIjipiti nokunyuchi dzichibva kunyika yeAsiria."},{"book":"Isaya","chapter":"7","verse":"19","text":"Dzichauya dzose dzigogara mumawere emipata nomumikaha yamatombo, nomumakwenzi ose eminzwa uye napamadziva ose."},{"book":"Isaya","chapter":"7","verse":"20","text":"Pazuva iro Jehovha achashandisa chisvo chakakumbirwa kubva mhiri kwoRwizi, kuna mambo weAsiria, kuti aveure misoro yenyu nemvere dzomumakumbo enyu, uye kuti abvisewo ndebvu dzenyu."},{"book":"Isaya","chapter":"7","verse":"21","text":"Pazuva iro, murume achapfuwa mhou duku imwe chete nembudzi mbiri."},{"book":"Isaya","chapter":"7","verse":"22","text":"Uye nokuda kwokuwanda kwomukaka wadzinopa, achadya ruomba. Vose vachasara munyika vachadya ruomba nouchi."},{"book":"Isaya","chapter":"7","verse":"23","text":"Pazuva iro munzvimbo imwe neimwe maimbova nemizambiringa inokwana chiuru yaitengwa namashekeri anokwana chiuru7:23 makirogiramu angaita 11.5  esirivha, pachazova norukato neminzwa chete."},{"book":"Isaya","chapter":"7","verse":"24","text":"Varume vachaendako neuta nemiseve, nokuti nyika ichange yafukidzwa norukato neminzwa."},{"book":"Isaya","chapter":"7","verse":"25","text":"Kana zviri zvikomo zvose zvaichimbosakurirwa nebadza, hakuna achada kuendako nokuda kwokutya rukato neminzwa; dzichava nzvimbo dzokusundira mombe nokunomhanyirwa namakwai."}]}