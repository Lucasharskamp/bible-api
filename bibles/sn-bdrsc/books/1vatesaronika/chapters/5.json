{"data":[{"book":"1 VaTesaronika","chapter":"5","verse":"1","text":"Zvino, hama, kana dziri nguva kana misi hatifaniri kuti tikunyorerei,"},{"book":"1 VaTesaronika","chapter":"5","verse":"2","text":"nokuti imi munoziva kwazvo kuti zuva raShe richauya sembavha usiku."},{"book":"1 VaTesaronika","chapter":"5","verse":"3","text":"Vanhu pavanenge vachiti, “Rugare norunyararo,” kuparadzwa kuchasvika pamusoro pavo nokukurumidza, somukadzi ane mimba worwadziwa, uye havangapunyuki."},{"book":"1 VaTesaronika","chapter":"5","verse":"4","text":"Asi imi, hama, hamusi murima zvokuti zuva iri rikusvikirei sembavha."},{"book":"1 VaTesaronika","chapter":"5","verse":"5","text":"Imi mose muri vanakomana vechiedza navanakomana vamasikati. Hatizi vousiku kana verima."},{"book":"1 VaTesaronika","chapter":"5","verse":"6","text":"Saka zvino, ngatiregei kuita savamwe vavete, asi ngatisvinurei uye tive vanozvidzora."},{"book":"1 VaTesaronika","chapter":"5","verse":"7","text":"Nokuti avo vanovata, vanovata usiku, uye avo vanodhakwa, vanodhakwa usiku."},{"book":"1 VaTesaronika","chapter":"5","verse":"8","text":"Asi sezvo tiri vamasikati, ngatizvidzorei, takapfeka kutenda norudo sechidzitiro chechipfuva, netariro yoruponeso senguwani."},{"book":"1 VaTesaronika","chapter":"5","verse":"9","text":"Nokuti Mwari haana kutisarudza kuti tive vokutsamwirwa asi kuti tigamuchire ruponeso kubudikidza naIshe wedu Jesu Kristu."},{"book":"1 VaTesaronika","chapter":"5","verse":"10","text":"Akatifira isu kuitira kuti, kunyange takasvinura kana tivete, tigare pamwe chete naye."},{"book":"1 VaTesaronika","chapter":"5","verse":"11","text":"Naizvozvo kurudziranai uye muvakane, sezvamunoita zvino."},{"book":"1 VaTesaronika","chapter":"5","verse":"12","text":"Zvino tinokukumbirai, hama, kuti muremekedze avo vanoshanda nesimba pakati penyu, vari pamusoro penyu muna She uye vanokurayirai."},{"book":"1 VaTesaronika","chapter":"5","verse":"13","text":"Muvakudze zvikuru murudo nokuda kwebasa ravo. Garai murunyararo nomumwe nomumwe wenyu."},{"book":"1 VaTesaronika","chapter":"5","verse":"14","text":"Uye tinokukurudzirai, hama, kuti muyambire avo vano usimbe, mukurudzire vanotya, batsirai vasina simba, muite mwoyo murefu kuvanhu vose."},{"book":"1 VaTesaronika","chapter":"5","verse":"15","text":"Muve nechokwadi kuti kurege kuva nomunhu anodzorera chakaipa nechakaipa, asi edzai kuva nomwoyo munyoro kuno mumwe nomumwe wenyu uye nokuna vose."},{"book":"1 VaTesaronika","chapter":"5","verse":"16","text":"Farai nguva dzose;"},{"book":"1 VaTesaronika","chapter":"5","verse":"17","text":"rambai muchinyengetera;"},{"book":"1 VaTesaronika","chapter":"5","verse":"18","text":"vongai pazvinhu zvose, nokuti ndiko kuda kwaMwari kwamuri muna Kristu Jesu."},{"book":"1 VaTesaronika","chapter":"5","verse":"19","text":"Musadzima moto woMweya;"},{"book":"1 VaTesaronika","chapter":"5","verse":"20","text":"musazvidza zviprofita."},{"book":"1 VaTesaronika","chapter":"5","verse":"21","text":"Edzai zvinhu zvose. Batirirai kune zvakanaka."},{"book":"1 VaTesaronika","chapter":"5","verse":"22","text":"Regai zvakaipa zvose."},{"book":"1 VaTesaronika","chapter":"5","verse":"23","text":"Mwari pachake, iye Mwari worugare, ngaakuitei vatsvene kwazvo kwazvo. Mweya wenyu wose, nomwoyo uye nomuviri zvichengetwe zvisina mhosva pakuuya kwaIshe wedu Jesu Kristu."},{"book":"1 VaTesaronika","chapter":"5","verse":"24","text":"Iye anokudanai akatendeka uye achazviita."},{"book":"1 VaTesaronika","chapter":"5","verse":"25","text":"Hama, tinyengeterereiwo."},{"book":"1 VaTesaronika","chapter":"5","verse":"26","text":"Kwazisai hama dzose nokutsvoda kutsvene."},{"book":"1 VaTesaronika","chapter":"5","verse":"27","text":"Ndinokurayirai pamberi paIshe kuti tsamba iyi iverengerwe hama dzose."},{"book":"1 VaTesaronika","chapter":"5","verse":"28","text":"Nyasha dzaIshe wedu Jesu Kristu ngadzive nemi."}]}