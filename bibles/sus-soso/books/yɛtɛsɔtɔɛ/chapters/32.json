{"data":[{"book":"Yɛtɛ sɔtɔɛ","chapter":"32","verse":"1","text":"Isirayilakae to a to, Munsa bara bu geya fari, ɲama naxa e malan Haruna yire, e fa a fala a bɛ, «I xa kuye yailan naxan tima muxu ya ra. Munsa naxan muxu raminixi Misira bɔxi ra, muxu mu a kolon fe naxan a sɔtɔxi geya fari.»"},{"book":"Yɛtɛ sɔtɔɛ","chapter":"32","verse":"2","text":"Haruna naxa e yaabi, «Langa xɛɛma daaxi naxan birin na wo xa ginɛe nun wo xa die tulie ra, wo fa e birin na n xɔn ma.»"},{"book":"Yɛtɛ sɔtɔɛ","chapter":"32","verse":"3","text":"Isirayila ɲama birin naxa e xa langa xɛɛma daaxie ba e tulie ra, e fa e so Haruna yi ra."},{"book":"Yɛtɛ sɔtɔɛ","chapter":"32","verse":"4","text":"Haruna naxa na xɛɛma raxunu, a ninge kuye daaxi yailan a ra. A to gɛ na ra, e naxa a fala e xui itexi ra, «Isirayilakae, won ma ala nan ya naxan won naminixi Misira bɔxi kui.»"},{"book":"Yɛtɛ sɔtɔɛ","chapter":"32","verse":"5","text":"Haruna to na to, a naxa sɛrɛxɛbade yailan na ninge kuye daaxi ya ra, a fa a fala a xui itexi ra, «Tina, xulunyi tima nɛ Alatala bɛ.»"},{"book":"Yɛtɛ sɔtɔɛ","chapter":"32","verse":"6","text":"Na kuye iba, e naxa keli subaxɛ ma, e sɛrɛxɛ gan daaxi nun xanunteya sɛrɛxɛ ba. Mixie naxa e dɛge, e minsee min, e fa e waxɔnfe raba."},{"book":"Yɛtɛ sɔtɔɛ","chapter":"32","verse":"7","text":"Na tɛmui Alatala naxa a masen Munsa bɛ, «I xa goro ɲama yire, barima i naxee namini Misira bɔxi kui, e bara fe kana a ɲaaxi ra."},{"book":"Yɛtɛ sɔtɔɛ","chapter":"32","verse":"8","text":"E bara n ma kira bɛɲin yi ikɔrɛxi ra, e bara ninge kuye daaxi yailan wure raxunuxi ra, e na batu, e sɛrɛxɛe ba a bɛ, e a fala, ‹Isirayilakae, won ma ala nan ya naxan won naminixi Misira bɔxi kui.›"},{"book":"Yɛtɛ sɔtɔɛ","chapter":"32","verse":"9","text":"N tan Alatala n xa a masen i bɛ, yi ɲama, ɲama xurutare na a ra."},{"book":"Yɛtɛ sɔtɔɛ","chapter":"32","verse":"10","text":"Won naxan nabama, a lu n xa e sɔntɔ n ma xɔnɛ kui, kɔnɔ i tan, i xa makuya e ra, n xa i findi si xungbe ra.»"},{"book":"Yɛtɛ sɔtɔɛ","chapter":"32","verse":"11","text":"Na kui Munsa naxa Alatala maxandi, «Alatala, munfe ra i wama xɔnɔfe i xa ɲama ma, i sɛnbɛ naxan naminixi Misira bɔxi ra?"},{"book":"Yɛtɛ sɔtɔɛ","chapter":"32","verse":"12","text":"Xa i na raba, Misirakae fama a falade a i yi ɲama raminixi Misira bɔxi kui nɛ alako i xa e faxa geyae fari, e xa fe xa ɲɔn duniɲa. N bara i maxandi, i bɔɲɛ magoro, n Marigi. I naxa yi ɲama sɔntɔ."},{"book":"Yɛtɛ sɔtɔɛ","chapter":"32","verse":"13","text":"I ratu i xa konyie Iburahima, Isiyaga, nun Isirayila ma, i kalixi naxee ra, a falafe ra, ‹N wo bɔnsɔɛ rawuyama nɛ alɔ tunbui naxee na koore ma. N bɔxi fima wo bɔnsɔɛ ma kɛ ra naxan mu bama wo yi ra abadan.›»"},{"book":"Yɛtɛ sɔtɔɛ","chapter":"32","verse":"14","text":"Na tɛmui Alatala bɔɲɛ naxa goro, a mu a xa ɲama sɔntɔ sɔnɔn."},{"book":"Yɛtɛ sɔtɔɛ","chapter":"32","verse":"15","text":"Munsa naxa goro geya fari na seede walaxɛ firinyie suxuxi a yi ra, sɛbɛli tixi nee sɛɛti firinyi ma."},{"book":"Yɛtɛ sɔtɔɛ","chapter":"32","verse":"16","text":"Ala nan na walaxɛe yailan, a sɛbɛli masoli e ma."},{"book":"Yɛtɛ sɔtɔɛ","chapter":"32","verse":"17","text":"Yosuwe to ɲama xui itexi mɛ, a naxa a fala Munsa bɛ, «N xui nde mɛma ɲama yire naxan luxi alɔ gere so xui.»"},{"book":"Yɛtɛ sɔtɔɛ","chapter":"32","verse":"18","text":"Munsa naxa a yaabi, «Gere geenife xui mu ya, gere lɔɔsife xui fan mu a ra. N xulunyi xui nan mɛma.»"},{"book":"Yɛtɛ sɔtɔɛ","chapter":"32","verse":"19","text":"E to makɔrɛ ɲama ra, Munsa naxa mixie to fare boron na kuye yire. A bɔɲɛ naxa te han a fa walaxɛe woli bɔxi ma geya sanbunyi, e naxa kana."},{"book":"Yɛtɛ sɔtɔɛ","chapter":"32","verse":"20","text":"A naxa e xa ninge kuye daaxi woli tɛ xɔɔra, a gan han a findi xube ra. A naxa na tɛ xube sa ye xɔɔra, a na fi Isirayilakae ma, e xa a min."},{"book":"Yɛtɛ sɔtɔɛ","chapter":"32","verse":"21","text":"A naxa fa Haruna maxɔrin, «Yi ɲama munse rabaxi i ra, naxan a niyaxi i xa e ti yi yunubi xungbe ra?»"},{"book":"Yɛtɛ sɔtɔɛ","chapter":"32","verse":"22","text":"Haruna naxa a yaabi, «N marigi, i naxa xɔnɔ n ma! I a kolon yi ɲama birama fe kobi fɔxɔ ra ki naxɛ."},{"book":"Yɛtɛ sɔtɔɛ","chapter":"32","verse":"23","text":"E tan nan a falaxi n bɛ, ‹I xa kuye yailan naxan tima muxu ya ra. Munsa naxan muxu raminixi Misira bɔxi ra, muxu mu a kolon fe naxan a sɔtɔxi geya fari.›"},{"book":"Yɛtɛ sɔtɔɛ","chapter":"32","verse":"24","text":"N naxa a fala e bɛ, ‹Wo xa fa wo xa xɛɛma ra.› E to fa na xɛɛma ra, n naxa a woli tɛ xɔɔra, yi ninge kuye daaxi fa mini.»"},{"book":"Yɛtɛ sɔtɔɛ","chapter":"32","verse":"25","text":"Munsa naxa a kolon Haruna ɲama luxi nɛ e xa e waxɔnfe raba. Na nu wama findife yaagi ra Isirayilakae bɛ e yaxuie mabiri."},{"book":"Yɛtɛ sɔtɔɛ","chapter":"32","verse":"26","text":"Munsa naxa sa ti e xa yonkinde sode dɛ ra, a fa a fala a xui itexi ra, «Naxee na Alatala bɛ, wo xa fa n yire.» Lewi bɔnsɔɛ birin naxa e malan Munsa xanbi ra."},{"book":"Yɛtɛ sɔtɔɛ","chapter":"32","verse":"27","text":"A naxa a fala e bɛ, «Isirayila Marigi Alatala bara wo yamari wo birin xa wo xa santidɛgɛma tongo, wo fa wo ngaxakerenyi birin faxa, a nun wo booree nun wo dɔxɔbooree naxee bara lu yi fe kui.»"},{"book":"Yɛtɛ sɔtɔɛ","chapter":"32","verse":"28","text":"Na lɔxɔɛ Lewi bɔnsɔɛ naxa Munsa xa yaamari suxu, e fa Isirayilaka mixi wulu saxan faxa."},{"book":"Yɛtɛ sɔtɔɛ","chapter":"32","verse":"29","text":"Munsa naxa a fala e bɛ, «To wo bara Alatala waxɔnfe raba wo ngaxakerenyie faxafe. Ala xa baraka sa wo xa fe ma.»"},{"book":"Yɛtɛ sɔtɔɛ","chapter":"32","verse":"30","text":"Na kuye iba, Munsa naxa a fala ɲama bɛ, «Wo bara yunubi xungbe raba. N xa gbilen Alatala yire geya fari, alako n xa a mayandi wo xa yunubi xafarife ra.»"},{"book":"Yɛtɛ sɔtɔɛ","chapter":"32","verse":"31","text":"Munsa naxa siga Alatala yire, a a fala a bɛ, «Alatala, n bara i maxandi yi ɲama bɛ. E bara yunubi xungbe raba kuye yailanfe xɛɛma ra."},{"book":"Yɛtɛ sɔtɔɛ","chapter":"32","verse":"32","text":"N bara i maxandi, i xa diɲɛ e ma. Yandi, xa na mu a ra, i xa n xili ba e ɲɔxɔɛ ra kisi kitaabui kui, i naxan sɛbɛxi.»"},{"book":"Yɛtɛ sɔtɔɛ","chapter":"32","verse":"33","text":"Alatala naxa a yaabi, «Ade, n mixie nan xili bama n ma kisi kitaabui kui naxee yunubi rabaxi n na."},{"book":"Yɛtɛ sɔtɔɛ","chapter":"32","verse":"34","text":"Yakɔsi, siga, i xa ɲama xanin n dɛnnaxɛ masenxi i bɛ. N ma malekɛ tima i ya ra sinden, kɔnɔ kiiti lɔxɔɛ na fa, e e xa yunubie sare fima nɛ.»"},{"book":"Yɛtɛ sɔtɔɛ","chapter":"32","verse":"35","text":"Alatala Isirayilakae ratɔn nɛ, barima e a fala nɛ Haruna bɛ, a xa ninge kuye daaxi yailan e bɛ xɛɛma ra."}]}