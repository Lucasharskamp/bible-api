{"data":[{"book":"Titus","chapter":"2","verse":"1","text":"Kɔnɔ i tan xa nu danxaniyatɔɛe xaran nɔndi masenyi nan na."},{"book":"Titus","chapter":"2","verse":"2","text":"I xa a masen xɛmɔxie bɛ e xa taxasi, e xa ɲɛrɛ a binyamixi ki ma, e xa e yɛtɛ xanin xaxilimaya ra, e xa bira nɔndi nan fɔxɔ ra e xa danxaniya kui, xanunteya kui, a nun tunnabɛxiya kui."},{"book":"Titus","chapter":"2","verse":"3","text":"Na kui, i man xa a masen ginɛ mɔxie bɛ, e xa ɲɛrɛ sɛniyɛnyi kui, e naxa findi mixi mafalɛe ra, e naxa siisi. E xa nu marasi fanyi fi"},{"book":"Titus","chapter":"2","verse":"4","text":"sungbutunyie ma alako e xa e xa mɔrie nun e xa die xanu."},{"book":"Titus","chapter":"2","verse":"5","text":"E man xa e rasi e xa e yɛtɛ xanin xaxilimaya ra, e xa sɛniyɛn, e xa banxi walie suxu, e yuge xa fan, e xa e yɛtɛ magoro e xa mɔrie bɛ, alako Ala xa masenyi naxa bɛxu."},{"book":"Titus","chapter":"2","verse":"6","text":"I man xa sɛgɛtalae fan nasi e xa e yɛtɛ xanin xaxilimaya ra"},{"book":"Titus","chapter":"2","verse":"7","text":"fe birin kui. I tan yɛtɛ xa findi misaali ra e bɛ i xa wali fanyie saabui ra. I xa kawandi xa findi nɔndi nun sɔɔbɛ ra."},{"book":"Titus","chapter":"2","verse":"8","text":"I xa masenyi xa tinxin, alako i matandimae xa yaagi, barima e mu fefe kobi kolon e naxan falama won ma fe ra."},{"book":"Titus","chapter":"2","verse":"9","text":"I xa a masen konyie bɛ, e xa e yɛtɛ magoro e marigie bɛ fe birin kui. E xa e raɲɛlɛxin, e naxa e matandi,"},{"book":"Titus","chapter":"2","verse":"10","text":"e naxa sese muɲa, e xa a masen a e marigie nɔma lade e ra ki fanyi. Na konyi mɔɔli binyɛ fima nɛ won Nakisima Ala xa masenyi ma fe birin kui."},{"book":"Titus","chapter":"2","verse":"11","text":"A lanma won xa ɲɛrɛ yi mɔɔli ra barima Ala xa hinnɛ bara makɛnɛn, naxan nɔma findide kisi ra mixi birin bɛ."},{"book":"Titus","chapter":"2","verse":"12","text":"A xa hinnɛ won xaranma alako won xa gbilen tinxintareya nun duniɲa fee fɔxɔ ra, won xa won yɛtɛ xanin xaxilimaya ra, won xa won ma duniɲɛigiri raɲɛrɛ tinxinyi nun Ala yaragaaxui kui."},{"book":"Titus","chapter":"2","verse":"13","text":"Won to na yi duniɲa ma, won na fe fanyi nan mamɛfe won xaxili tixi naxan na. Won na Ala xa Mixi Sugandixi Isa xa nɔrɛ nan mamɛfe, won Nakisima Marigi Ala."},{"book":"Titus","chapter":"2","verse":"14","text":"A tan nan a yɛtɛ fi won bɛ, alako a xa won xunsara won ma yunubie xa fe ra, a xa ɲama nde rasɛniyɛn e xa findi a yɛtɛ gbe ra, naxee sɛnbɛ soxi wali fanyie rabafe ma."},{"book":"Titus","chapter":"2","verse":"15","text":"I xa mixie kawandi yi fee ra. I xa mixie ralimaniya. I xa e rasi. I xa nɔndi makɛnɛn e bɛ i sɛnbɛ birin na. Mixi yo naxa yo i ma."}]}