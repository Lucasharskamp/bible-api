{"data":[{"book":"ДЗЕІ","chapter":"16","verse":"1","text":"Дайшоў ён да Дэрвіі і Лістры. І вось, там быў адзін вучань, якога звалі Цімафеем, маці ў якога была Юдэйка навернутая, а бацька Элін,"},{"book":"ДЗЕІ","chapter":"16","verse":"2","text":"і пра якога сьведчылі браты, што былі ў Лістры і Іканіі."},{"book":"ДЗЕІ","chapter":"16","verse":"3","text":"Яго захацеў Павал ўзяць з сабою; і ўзяўшы, абрэзаў яго дзеля Юдэяў, якія былі ў тых мясьцінах; бо ўсе ведалі пра бацьку ягонага, што ён быў Элін."},{"book":"ДЗЕІ","chapter":"16","verse":"4","text":"А праходзячы праз гарады, яны наказвалі вернікам выконваць пастановы, складзеныя апосталамі і прасьвітарамі ў Ерусаліме."},{"book":"ДЗЕІ","chapter":"16","verse":"5","text":"І цэрквы мацаваліся вераю і штодня ўзрасталі ў ліку."},{"book":"ДЗЕІ","chapter":"16","verse":"6","text":"Прайшоўшы праз Фрыгію і Галатыйскую краіну, яны ня былі дапушчаны Духам Сьвятым прапаведаваць слова ў Асіі."},{"book":"ДЗЕІ","chapter":"16","verse":"7","text":"Дайшоўшы да Місіі, намерыліся ісьці ў Віфанію, але Дух не дапусьціў іх."},{"book":"ДЗЕІ","chapter":"16","verse":"8","text":"Абмінуўшы Місію, сышлі яны ў Трааду."},{"book":"ДЗЕІ","chapter":"16","verse":"9","text":"І была ноччу ўява Паўлу: стаў нейкі муж, Македонец, просячы ў яго і кажучы: прыйдзі ў Македонію і памажы нам."},{"book":"ДЗЕІ","chapter":"16","verse":"10","text":"Пасьля гэтай уявы адразу мы пастанавілі сабе выправіцца ў Македонію, разумеючы, што заклікаў нас Гасподзь зьвеставаць там."},{"book":"ДЗЕІ","chapter":"16","verse":"11","text":"І вось, выправіўшыся з Траады, мы напрасткі прыбылі ў Самафракію, а на другі дзень у Неапаль,"},{"book":"ДЗЕІ","chapter":"16","verse":"12","text":"а адтуль у Філіпы: гэта першы горад у той частцы Македоніі, калонія; у гэтым горадзе мы прабылі некалькі дзён."},{"book":"ДЗЕІ","chapter":"16","verse":"13","text":"А ў дзень суботні мы выйшлі за горад да ракі, дзе звычайна назначалася быць маленьню, і сеўшы, гутарылі з жанчынамі, якія там сабраліся."},{"book":"ДЗЕІ","chapter":"16","verse":"14","text":"І адна жанчына з горада Фіятыр, якую звалі Лідзія, гандлярка парфіраю, шаноўніца Бога, слухала; і Гасподзь расхінуў сэрца ейнае слухаць тое, што казаў Павал."},{"book":"ДЗЕІ","chapter":"16","verse":"15","text":"Калі ж ахрысьцілася яна і дамашнія ейныя, дык прасіла ў нас, кажучы: калі вы прызналі мяне вернаю Госпаду, увайдзеце ў дом мой і жывеце ў мяне. І пераканала нас."},{"book":"ДЗЕІ","chapter":"16","verse":"16","text":"Сталася так, што, калі мы ішлі ў малітоўны дом, сустрэлася нам адна служанка, апантаная духам вяшчунскім, якая вяшчунствам давала вялікі прыбытак гаспадарам сваім."},{"book":"ДЗЕІ","chapter":"16","verse":"17","text":"Ідучы за Паўлам і за намі, яна крычала, кажучы: гэтыя людзі - рабы Бога Ўсявышняга, якія абвяшчаюць нам шлях збавеньня."},{"book":"ДЗЕІ","chapter":"16","verse":"18","text":"Гэтак рабіла яна многа дзён. Павал, абурыўшыся, павярнуўся і сказаў духу: імем Ісуса Хрыста загадваю табе выйсьці зь яе. І дух выйшаў у тую ж хвіліну."},{"book":"ДЗЕІ","chapter":"16","verse":"19","text":"Тады гаспадары ейныя, бачачы, што прапала надзея на прыбытак іхні, схапілі Паўла і Сілу, і павалаклі на плошчу да начальнікаў."},{"book":"ДЗЕІ","chapter":"16","verse":"20","text":"І, прывёўшы іх да ваяводаў, сказалі: гэтыя людзі, Юдэі, падбухторваюць наш горад"},{"book":"ДЗЕІ","chapter":"16","verse":"21","text":"і прапаведуюць звычаі, якіх нам, Рымлянам, ня трэба ні прымаць, ні выконваць."},{"book":"ДЗЕІ","chapter":"16","verse":"22","text":"Людзі таксама паўсталі на іх; а ваяводы, сарваўшы зь іх вопратку, загадалі біць іх кіямі"},{"book":"ДЗЕІ","chapter":"16","verse":"23","text":"і, даўшы ім шмат удараў, кінулі ў цямніцу, загадаўшы ахоўніку цямніцы пільна вартаваць іх;"},{"book":"ДЗЕІ","chapter":"16","verse":"24","text":"атрымаўшы гэтакі загад, ён кінуў іх ва ўнутраную цямніцу і ногі ім ушчаміў у калоду."},{"book":"ДЗЕІ","chapter":"16","verse":"25","text":"Пад поўнач Павал і Сіла, молячыся, славілі песьняй Бога; а вязьні слухалі іх."},{"book":"ДЗЕІ","chapter":"16","verse":"26","text":"Раптам стаўся вялікі землятрус, так што захістаўся падмурак цямніцы; адразу адчыніліся ўсе дзьверы, і на ўсіх кайданы паслаблі."},{"book":"ДЗЕІ","chapter":"16","verse":"27","text":"Ахоўнік цямніцы, прачнуўшыся і ўбачыўшы, што дзьверы цямніцы адчыненыя, дастаў меч і хацеў закалоць сябе, думаючы, што вязьні ўцяклі."},{"book":"ДЗЕІ","chapter":"16","verse":"28","text":"Але Павал абвясьціў гучным голасам, кажучы: не рабі сабе ніякае шкоды, бо ўсе мы тут."},{"book":"ДЗЕІ","chapter":"16","verse":"29","text":"Той папрасіў вагню, убег у цямніцу і ў трымценьні прыпаў да Паўла і Сілы,"},{"book":"ДЗЕІ","chapter":"16","verse":"30","text":"і, вывеўшы іх вонкі, сказаў: дабрадзеі мае! што мне рабіць, каб уратавацца?"},{"book":"ДЗЕІ","chapter":"16","verse":"31","text":"А яны сказалі: веруй у Госпада Ісуса Хрыста, і ўратуешся ты і ўвесь дом твой."},{"book":"ДЗЕІ","chapter":"16","verse":"32","text":"І абвясьцілі слова Гасподняе яму і ўсім, хто быў у доме ў яго."},{"book":"ДЗЕІ","chapter":"16","verse":"33","text":"І, узяўшы іх у тую гадзіну ночы, ён абмыў раны іхнія і без адкладу ахрысьціўся сам і ўсе ягоныя;"},{"book":"ДЗЕІ","chapter":"16","verse":"34","text":"і прывёўшы іх у дом свой, участаваў іх вячэрай і ўзрадаваўся з усім домам сваім, што ўвераваў у Бога."},{"book":"ДЗЕІ","chapter":"16","verse":"35","text":"А як настаў дзень, ваяводы паслалі гарадзкіх служак сказаць: адпусьці тых людзей."},{"book":"ДЗЕІ","chapter":"16","verse":"36","text":"Ахоўнік вязьніцы аб'явіў пра гэта Паўлу: ваяводы прыслалі адпусьціць вас, дык вось, выйдзіце зараз і ідзеце зь мірам."},{"book":"ДЗЕІ","chapter":"16","verse":"37","text":"Але Павал прамовіў да іх: нас, рымскіх грамадзянаў, бяз суду прылюдна білі і кінулі ў цямніцу, а цяпер употайкі выпускаюць? не, хай прыйдуць і самі выведуць нас."},{"book":"ДЗЕІ","chapter":"16","verse":"38","text":"Гарадзкія служкі пераказалі гэтыя словы ваяводам, і тыя спалохаліся, пачуўшы, што гэта рымскія грамадзяне,"},{"book":"ДЗЕІ","chapter":"16","verse":"39","text":"і, прыйшоўшы, перапрасіліся ў іх і, вывеўшы, прасілі пакінуць горад."},{"book":"ДЗЕІ","chapter":"16","verse":"40","text":"А яны, выйшаўшы зь цямніцы, прыйшлі ў Лідзію і, убачыўшы братоў, вучылі іх, і выправіліся."}]}