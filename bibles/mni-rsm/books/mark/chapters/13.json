{"data":[{"book":"Mark","chapter":"13","verse":"1","text":"Adudagi Jisuna Mapugi Sanglendagi thorakpada, mahakki tung-inbasinggi maraktagi amana hairak-i, “Yengbiyu Oja Ibungo! Kayada ningthijakhraba nungsing amadi sangsingno?”"},{"book":"Mark","chapter":"13","verse":"2","text":"Jisuna khumlak-i, “Nahakna chaoraba sangsing asi ubra? Masi pumnamaksing asi thugaiduna manghan-gani, ningkhaidaba lonnaba nung amata phaoba maphamsida thanamloi.”"},{"book":"Mark","chapter":"13","verse":"3","text":"Adudagi Jisuna Mapugi Sanglen-ga maiyoknana, Chorphon chingthakta phamlingeida Peter, Jacob, John amadi Andrew-na Ibungogi manakta laktuna lonna hanglak-i,"},{"book":"Mark","chapter":"13","verse":"4","text":"“Masi pumnamaksing asi karamba matamda thokkadage? Aduga hairibasing asi thokadaba matamdu lakle haibagi khudamsing aduna karino haibadu eikhoida haibiyu.”"},{"book":"Mark","chapter":"13","verse":"5","text":"Jisuna makhoida hairak-i, “Kananasu nakhoibu lanna lamjingdanaba cheksillu."},{"book":"Mark","chapter":"13","verse":"6","text":"Maramdi mi kaya amana eigi mingda laktuna haigani, ‘Ei Christtani!’ aduga makhoina mi kaya amabu lanna lamjinggani."},{"book":"Mark","chapter":"13","verse":"7","text":"Amasung nakhoina lan amasung lan-gi paoninkhol tagani adubu mipaiganu. Asigumba thoudoksing asi soidana thokkani, adubu aroiba matam adudi thoudoksing asi hek thokpagadi lakloi."},{"book":"Mark","chapter":"13","verse":"8","text":"Maramdi mioi kanglup amana mioi kanglup amagi mathakta; aduga ningthou leibak amana ningthou leibak amagi mathakta lan hourakkani; aduga malemgi tongan tonganba mapham kayada yuhar haba amadi chak tangba thokkani. Pumnamaksing asi naoyekpa hek hourakpagi ahanba cheinakhol adugumbani."},{"book":"Mark","chapter":"13","verse":"9","text":"“Nakhoi nasana nasabu cheksinjou! Maramdi makhoina nakhoibu phaduna wayelsangda pukhatkani. Synagogue-singda makhoina nakhoibu phugani; eigi maramgidamak nakhoina leingakpasing amasung ningthousinggi mamangda eibu thajabagi maramda sakhi pinanaba lepkani."},{"book":"Mark","chapter":"13","verse":"10","text":"Adubu aroiba matam adu laktringeigi mamangda malemgi mioi kanglup khudingmakki mioi pumnamakta Aphaba Pao sandokkani."},{"book":"Mark","chapter":"13","verse":"11","text":"Aduga makhoina nakhoibu phaduna wayelsangda pukhatpa matamda nakhoina kari haigadage haibagidamak hanna karisu waruganu; adubu pungpham aduna lakpada nakhoigi thammoida khanghan khanghanbiba adu haiyu. Maramdi nakhoina nganggadouriba wa adu nakhoidagi natte, adubu Thawai Asengbadagini."},{"book":"Mark","chapter":"13","verse":"12","text":"Aduga machin manaona machin manaobu hat-hannaba pithokkani, matou asigumna mapana machasingbusu pithokkani amasung machasingna mama-mapagi maiyokta leptuna makhoibu hat-han-gani."},{"book":"Mark","chapter":"13","verse":"13","text":"13:13 Mat 10:22Mi pumnamakna eigi maramgidamak nakhoibu yengthigani. Adubu aroiba phaoba chetna lepchaba mahak adubu kanbigani."},{"book":"Mark","chapter":"13","verse":"14","text":"“Aduga Mapu Ibungogi wa phongdokpa maichou Daniel-na haikhibagumna Mapugi Sanglenbu mang-han tak-hanba thok-halliba tukkachaningai oiba mahak aduna mahakna leppham thoktaba maphamda leppa nakhoina uba matamda (Apaba mahak aduna khangsanu), Judea-da leiba makhoising adu chingda chenkhisanu."},{"book":"Mark","chapter":"13","verse":"15","text":"13:15,16 Luk 17:31Yumthakta leiba mahak aduna imungda amuk kumthaduna mahakki punanaba pot louduna matam manghandasanu."},{"book":"Mark","chapter":"13","verse":"16","text":"Loubukta leiba mahak adunasu maphi lounanaba mayumda amuk halaktasanu."},{"book":"Mark","chapter":"13","verse":"17","text":"Adubu numitsing aduda mironlibising amasung chajenlibisinggidamakti kayada awaba oiragaba!"},{"book":"Mark","chapter":"13","verse":"18","text":"Hairibasing asi ningthamthada thoktanaba Mapu Ibungoda haijou."},{"book":"Mark","chapter":"13","verse":"19","text":"13:19 Dan 12:1; Phong 7:14Maramdi numitsing adu adukki matik awaba oigani, madudi Tengban Mapuna malem hek leisemlakpadagi matam asi phaobada asigumba awa ana amukta thokkhidri. Aduga asigumna waba asi amuk hannasu thoklaroi."},{"book":"Mark","chapter":"13","verse":"20","text":"Aduga Mapu Ibungona numitsing adu kaksinbiba nattanadi mi kana amata hinglamloidabani. Adumakpu, khan-gatpikhraba makhoigidamak, Mapu Ibungona numitsing adu kaksinbikhre."},{"book":"Mark","chapter":"13","verse":"21","text":"“Matam aduda kanagumbana, ‘Yeng-u, Christta asida leire,’ nattraga ‘Christta aduda leire’ haina hairaklabadi, nakhoina maduda thajaganu."},{"book":"Mark","chapter":"13","verse":"22","text":"Maramdi Christta sasinnaba amadi Mapu Ibungogi wa phongdoksannaba kaya thorakkani. Makhoina angakpa khudam amadi angakpa thabak kaya touduna, ngamlabadi Mapu Ibungona khangatkhrabasing adu phaoba lanna lamjinggani."},{"book":"Mark","chapter":"13","verse":"23","text":"Nakhoi cheksillu, eina nakhoida pumnamaksing asi mangjounana haire."},{"book":"Mark","chapter":"13","verse":"24","text":"“Aduga awa anagi numitsing adugi matungda numitna mamsin-gani, thana amuk hanna ngallaroi,"},{"book":"Mark","chapter":"13","verse":"25","text":"13:25 Isa 34:4; Phong 6:13thawanmichaksingna nongdon atiyadagi tarakkani, aduga nongdon atiyagi panggalsingbu kanna nik-han-gani."},{"book":"Mark","chapter":"13","verse":"26","text":"13:26 Dan 7:13; Phong 1:7Aduga matam aduda Migi Machanupa aduna thoihellaba panggal amadi matik mangalga loinana leichinda lenglakpa mipum khudingmakna ugani."},{"book":"Mark","chapter":"13","verse":"27","text":"Adudagi Ibungona swargadutsingbu malemgi maikei marida thaduna Ibungona khan-gatkhrabasingbu atiya amadi malemgi mapham khudingmaktagi khomjin-gani."},{"book":"Mark","chapter":"13","verse":"28","text":"“Houjik heiyit pambidagi nakhoina pandam asi khangjillu. Upal asigi masasingda yening hullaktuna manasing panba houraklabada nakhoina kalentha naksillakle haiba khang-i."},{"book":"Mark","chapter":"13","verse":"29","text":"Matou asumna nakhoina thoudoksing asi thoklakpa urabadi matam adu naksillakle, thongjin yousillakle haiba khang-u."},{"book":"Mark","chapter":"13","verse":"30","text":"Eina nakhoida tasengnamak hairibasini, mirol asina houkhidringei mamangda thoudok pumnamak asi thokkani."},{"book":"Mark","chapter":"13","verse":"31","text":"Atiya amadi malemdi mangkhigani adubu Eigi waheisingdi keidounungda manglaroi."},{"book":"Mark","chapter":"13","verse":"32","text":"“Aduga karamba matamda numit adu, aduga pungpham adu lakkadage haiba mi kana amatana khangde, swargada leiba swargadutsingnasu aduga Machanupa adunasu khangde, adubu Mapa adukhaktana khang-i."},{"book":"Mark","chapter":"13","verse":"33","text":"Cheksillu, mitseng khang-u amasung haijou, maramdi matam adu keidoungei oigadage haiba nakhoina khangde."},{"book":"Mark","chapter":"13","verse":"34","text":"13:34 Luk 12:36-38Masi mahakki manaisingda thoudang pumnamak sinnaramlaga, magi magi tounanaba thabak piramlaba matungda, thongngakpa aduda mitseng khangnaba hairamlaga mayum thadoktuna langphei chatkhiba yumbu amagumbani."},{"book":"Mark","chapter":"13","verse":"35","text":"Aduna mitseng khang-u, maramdi yumbu aduna karamba matamda hallakadage haiba nakhoina khangde, madu numidangda nattraga ahing nongyaida nattraga chingkhei hullakpada nattraga ayukki matamda oibasu yai."},{"book":"Mark","chapter":"13","verse":"36","text":"Aduga mahakna khanghoudana hallakpada, nakhoina tumba mahakna thengnahan-ganu."},{"book":"Mark","chapter":"13","verse":"37","text":"Aduna eina nakhoida hairiba asi eina pumnamakta hairibani, ‘Mitseng khang-u.’ ”"}]}