{"data":[{"book":"Marko","chapter":"16","verse":"1","text":"Kad prođe subota, Marija Magdalena, Saloma i Marija majka Jakovljeva odu kupiti mirisne pomasti da pomažu Isusovo tijelo."},{"book":"Marko","chapter":"16","verse":"2","text":"I u nedjelju16:2 U grčkome: prvoga dana tjedna. vrlo rano ujutro, još za izlaska sunca, pođu na grob."},{"book":"Marko","chapter":"16","verse":"3","text":"Putem su se pitale: “Tko će nam odmaknuti kamen s ulaza u grob?”"},{"book":"Marko","chapter":"16","verse":"4","text":"Ali kad stignu, ugledaju da je kamen već odmaknut. Bio je to uistinu velik kamen."},{"book":"Marko","chapter":"16","verse":"5","text":"Uđu u grob i zdesna ugledaju mladića u dugoj bijeloj haljini kako sjedi. Žene se zaprepaste."},{"book":"Marko","chapter":"16","verse":"6","text":"On im reče: “Ne bojte se! Što se toliko čudite? Vi tražite raspetoga Isusa Nazarećanina. Nije ovdje; uskrsnuo je! Evo, tu su mu položili tijelo."},{"book":"Marko","chapter":"16","verse":"7","text":"Idite javiti njegovim učenicima i Petru: Isus ide pred vama u Galileju. Ondje ćete ga vidjeti, kako vam je i rekao.”"},{"book":"Marko","chapter":"16","verse":"8","text":"Žene pobjegnu s groba dršćući i zaprepaštene. Od straha nikome nisu ništa kazale.16:8 Većina najstarijih rukopisa Evanđelja po Marku završava s osmim stihom. Ostali rukopisi sadrže različite svršetke. Ovdje su navedena dva od najvjerodostojnijih svršetaka."},{"book":"Marko","chapter":"16","verse":"9","text":"Isus je uskrsnuo rano ujutro u nedjelju.16:9 U grčkome: prvoga dana tjedna. Najprije se ukazao Mariji iz Magdale, iz koje bijaše istjerao sedam zlih duhova."},{"book":"Marko","chapter":"16","verse":"10","text":"Ona to ode javiti njegovim sljedbenicima koji su tugovali i plakali."},{"book":"Marko","chapter":"16","verse":"11","text":"Ali kad im je rekla da je živ i da ga je vidjela, nisu joj povjerovali."},{"book":"Marko","chapter":"16","verse":"12","text":"Nakon toga Isus se ukazao u drugom obličju dvojici svojih sljedbenika koji su išli putem iz Jeruzalema na selo."},{"book":"Marko","chapter":"16","verse":"13","text":"Oni su to javili ostalima, ali ni njima nisu vjerovali."},{"book":"Marko","chapter":"16","verse":"14","text":"Zatim se ukaže jedanaestorici učenika dok su skupa jeli. Prekori ih zbog nevjere i tvrdoglavog odbijanja da povjeruju onima koji su ga vidjeli poslije uskrsnuća."},{"book":"Marko","chapter":"16","verse":"15","text":"Usto im reče: “Idite po cijelome svijetu i propovijedajte Radosnu vijest svakome, svakom stvorenju."},{"book":"Marko","chapter":"16","verse":"16","text":"Tko povjeruje i krsti se, bit će spašen. Tko ne povjeruje, bit će osuđen."},{"book":"Marko","chapter":"16","verse":"17","text":"One koji budu vjerovali pratit će čudesni znaci: izgonit će zle duhove u moje ime, govorit će novim jezicima,"},{"book":"Marko","chapter":"16","verse":"18","text":"moći će bez opasnosti uzimati zmije u ruke, a popiju li što otrovno, neće im nauditi; na bolesnike će stavljati ruke i oni će ozdravljati.”"},{"book":"Marko","chapter":"16","verse":"19","text":"Kada im je Gospodin Isus to rekao, uznesen je na nebo i sjeo je zdesna Bogu."},{"book":"Marko","chapter":"16","verse":"20","text":"Učenici su otišli posvuda propovijedati, a Gospodin je s njima djelovao i čudesnim znacima potvrđivao Riječ koju su propovijedali."}]}