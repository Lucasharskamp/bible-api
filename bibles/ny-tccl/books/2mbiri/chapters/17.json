{"data":[{"book":"2 Mbiri","chapter":"17","verse":"1","text":"Yehosafati mwana wake analowa ufumu mʼmalo mwake ndipo anadzilimbitsa pofuna kulimbana ndi Israeli."},{"book":"2 Mbiri","chapter":"17","verse":"2","text":"Iye anayika magulu a asilikali mʼmizinda yonse yotetezedwa ya Yuda, ndipo anamanga maboma mu Yuda ndi mʼmizinda yonse ya Efereimu imene Asa abambo ake analanda."},{"book":"2 Mbiri","chapter":"17","verse":"3","text":"Yehova anali ndi Yehosafati chifukwa mʼzaka zoyambirira anatsatira makhalidwe a Davide abambo ake. Iye sanafunsire kwa Abaala."},{"book":"2 Mbiri","chapter":"17","verse":"4","text":"Koma anafunafuna Mulungu wa abambo ake ndipo anatsatira malamulo ake osati zochita za Israeli."},{"book":"2 Mbiri","chapter":"17","verse":"5","text":"Yehova anakhazikitsa kolimba ufumuwo mʼmanja mwake ndipo Ayuda onse anabweretsa mphatso kwa Yehosafati, kotero kuti anali ndi chuma ndi ulemu wambiri."},{"book":"2 Mbiri","chapter":"17","verse":"6","text":"Mtima wake anawupereka kutsatira Yehova, kuwonjezera apo, anachotsa malo onse achipembedzo ndi mafano a Asera mu Yuda."},{"book":"2 Mbiri","chapter":"17","verse":"7","text":"Mʼchaka chachitatu cha ufumu wake, iye anatuma akuluakulu ake Beni-Haili, Obadiya, Zekariya, Netaneli ndi Mikaya kukaphunzitsa mʼmizinda ya Yuda."},{"book":"2 Mbiri","chapter":"17","verse":"8","text":"Pamodzi ndi iwo panali Alevi ena: Semaya, Netaniya, Zebadiya, Asaheli, Semiramoti, Yonatani, Adoniya, Tobiya ndi Tobu-Adoniya ndiponso ansembe Elisama ndi Yehoramu."},{"book":"2 Mbiri","chapter":"17","verse":"9","text":"Iwo anaphunzitsa mu Yuda monse atatenga Buku la Malamulo a Yehova iwo anayenda mʼmizinda yonse ya ku Yuda ndipo anaphunzitsa anthu."},{"book":"2 Mbiri","chapter":"17","verse":"10","text":"Kuopsa kwa Yehova kunali pa maufumu onse a mayiko oyandikana ndi Yuda, kotero kuti sanachite nkhondo ndi Yehosafati."},{"book":"2 Mbiri","chapter":"17","verse":"11","text":"Afilisti ena anabweretsa kwa Yehosafati mphatso ndi siliva ngati msonkho, ndipo Aarabu anabweretsa ziweto: nkhosa zazimuna 7,700 ndi mbuzi 7,700."},{"book":"2 Mbiri","chapter":"17","verse":"12","text":"Mphamvu za Yehosafati zinkakulirakulira. Iye anamanga malo otetezedwa ndi mizinda yosungiramo chuma mu Yuda"},{"book":"2 Mbiri","chapter":"17","verse":"13","text":"ndipo anali ndi katundu wambiri mʼmizinda ya Yuda. Iye anayikanso asilikali odziwa bwino nkhondo mu Yerusalemu."},{"book":"2 Mbiri","chapter":"17","verse":"14","text":"Chiwerengero chawo potsata mabanja awo chinali chotere:"},{"book":"2 Mbiri","chapter":"17","verse":"15","text":"otsatana naye, mtsogoleri Yehohanani, anali ndi anthu 280,000;"},{"book":"2 Mbiri","chapter":"17","verse":"16","text":"otsatana naye, Amasiya mwana wa Zikiri amene anadzipereka yekha kutumikira Yehova, anali ndi anthu 200,000."},{"book":"2 Mbiri","chapter":"17","verse":"17","text":"Kuchokera ku Benjamini:"},{"book":"2 Mbiri","chapter":"17","verse":"18","text":"otsatana naye, Yehozabadi, anali ndi anthu 180,000 okonzekera nkhondo."},{"book":"2 Mbiri","chapter":"17","verse":"19","text":"Awa ndi anthu amene ankatumikira mfumu osawerengera amene anawayika mʼmizinda yotetezedwa mʼdziko lonse la Yuda."}]}