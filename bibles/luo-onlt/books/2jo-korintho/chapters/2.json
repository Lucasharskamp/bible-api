{"data":[{"book":"2 Jo-Korintho","chapter":"2","verse":"1","text":"Omiyo ne angʼado e chunya, ni ok anachak alimu kendo ka limbena dikelnu kuyo."},{"book":"2 Jo-Korintho","chapter":"2","verse":"2","text":"Nikech ka an ema amiyo ubedo mokuyo, to en ngʼa ma dimiya mor, ka ok mana un ma amiyou chuny lit?"},{"book":"2 Jo-Korintho","chapter":"2","verse":"3","text":"Mano emomiyo ne andikonu kamano, mondo kane abiro iru to kik umiya kuyo un monego umiya mor. Nikech angʼeyo malongʼo chuth ni ka amor eka un duto bende umor."},{"book":"2 Jo-Korintho","chapter":"2","verse":"4","text":"Ne andikonu ka chunya chandore kendo lit; kendo pi wangʼa ne chwer mangʼeny, nikech ne ok adwar mondo ami ubed mokuyo, to ne adwaro mondo ungʼe kaka aherou, un duto, gihera matut."},{"book":"2 Jo-Korintho","chapter":"2","verse":"5","text":"Ponono ngʼato osekelo chuny lit, an ok ema osekelona chuny litno, to osekele mana ni un, ka ok adwar jimbo wachno."},{"book":"2 Jo-Korintho","chapter":"2","verse":"6","text":"To kum ma ji mathoth kuomu osemiyo ngʼatni koro oromo."},{"book":"2 Jo-Korintho","chapter":"2","verse":"7","text":"Sani koro nyaka uwene richone kendo uhoye, mondo kik kuyo mareno nege."},{"book":"2 Jo-Korintho","chapter":"2","verse":"8","text":"Omiyo akwayou mondo koro unyise hera moloyo."},{"book":"2 Jo-Korintho","chapter":"2","verse":"9","text":"Gima omiyo ne andikonu ne en mondo atemu ane kendo angʼe ka bende un joma nigi luor e gik moko duto."},{"book":"2 Jo-Korintho","chapter":"2","verse":"10","text":"Ngʼato angʼata muweyone richone an bende aweyone. Nikech ka aweyone ngʼato richone; ka dipo an bende onego awene ngʼato e wach moro amora, to atimo kamano kuom Kristo, nikech un,"},{"book":"2 Jo-Korintho","chapter":"2","verse":"11","text":"mondo kik Satan lowa gi riekone, nikech wangʼeyo chenro mage."},{"book":"2 Jo-Korintho","chapter":"2","verse":"12","text":"Kane abiro Troa mondo ayal Injili mar Kristo ne ayudo ka Ruoth noseyawona dhoot,"},{"book":"2 Jo-Korintho","chapter":"2","verse":"13","text":"to ne pod aonge gi kwe e chunya nikech ne ok ayudo owadwa Tito kuno. Omiyo ne agoyo oriti ne jogo, mi adhi Makedonia."},{"book":"2 Jo-Korintho","chapter":"2","verse":"14","text":"Erokamano ni Nyasaye, ma kinde duto telonwa kaka joma oselocho kuom Kristo, kendo ma konyore kodwa kuom keyo tik mamit mar ngʼeyo Kristo."},{"book":"2 Jo-Korintho","chapter":"2","verse":"15","text":"Nikech Nyasaye tiyo kodwa kaka tik mamit mar Kristo e kind joma iwaro kod joma lal."},{"book":"2 Jo-Korintho","chapter":"2","verse":"16","text":"Ne joma lal wadum tik mar tho, to ni joma iwaro to wadumnegi tik mar ngima. Koro en ngʼa mowinjore gi tich machal kamano?"},{"book":"2 Jo-Korintho","chapter":"2","verse":"17","text":"Nikech wan ok wachal gi ji mathoth mamoko, magajo wach Nyasaye mondo giyudie ohala. Wan to wan joma Nyasaye oseoro kendo wawacho adiera e nyime kuom Kristo."}]}