{"data":[{"book":"3 ЦАРСТВАЎ","chapter":"20","verse":"1","text":"Вэнадад, цар Сірыйскі, сабраў усё сваё войска, і зь ім былі трыццаць два цары, і коні і калясьніцы, і пайшоў, аблажыў Самарыю і ваяваў супроць яе."},{"book":"3 ЦАРСТВАЎ","chapter":"20","verse":"2","text":"І паслаў паслоў да Ахава, цара Ізраільскага, у горад"},{"book":"3 ЦАРСТВАЎ","chapter":"20","verse":"3","text":"і сказаў яму: так кажа Вэнадад: срэбра тваё і золата тваё - мае, і жонкі твае і лепшыя сыны твае - мае."},{"book":"3 ЦАРСТВАЎ","chapter":"20","verse":"4","text":"І адказваў цар Ізраільскі і сказаў: хай будзе паводле слова твайго, гаспадару мой цар: я і ўсё маё - тваё."},{"book":"3 ЦАРСТВАЎ","chapter":"20","verse":"5","text":"І зноў прыйшлі паслы і сказалі: так кажа Вэнадад: я паслаў да цябе сказаць: срэбра тваё і золата тваё, і жонак тваіх і сыноў тваіх аддай мне;"},{"book":"3 ЦАРСТВАЎ","chapter":"20","verse":"6","text":"таму я заўтра, да гэтага часу, прышлю да цябе рабоў маіх, каб яны агледзелі твой дом і дамы тых, што служаць пры табе, і ўсё дарагое вачам тваім ўзялі ў свае рукі і панесьлі."},{"book":"3 ЦАРСТВАЎ","chapter":"20","verse":"7","text":"І склікаў цар Ізраільскі ўсіх старэйшынаў зямлі і сказаў: прыкмячайце і глядзеце, ён намышляе ліхое; калі ён прысылаў да мяне па жонак маіх, і сыноў маіх, і срэбра маё і золата маё, я яму не адмовіў."},{"book":"3 ЦАРСТВАЎ","chapter":"20","verse":"8","text":"І сказалі яму ўсе старэйшыны і ўвесь народ: ня слухай і не згаджайся."},{"book":"3 ЦАРСТВАЎ","chapter":"20","verse":"9","text":"І сказаў ён паслам Вэнадада: скажэце гаспадару майму цару ўсё, па што ты прысылаў першы раз да раба твайго, я гатовы зрабіць, а гэтага не магу зрабіць. І пайшлі паслы і занесьлі яму адказ."},{"book":"3 ЦАРСТВАЎ","chapter":"20","verse":"10","text":"І прыслаў да яго Вэнадад сказаць: хай тое і тое зробяць мне багі і яшчэ больш зробяць, калі пылу Самарыйскага хопіць па прыгаршчах усім людзям, якія ідуць за мною."},{"book":"3 ЦАРСТВАЎ","chapter":"20","verse":"11","text":"І адказваў цар Ізраільскі і сказаў: скажэце: хай ня хваліцца той, хто апяразваецца, як той, хто расьпяразваецца."},{"book":"3 ЦАРСТВАЎ","chapter":"20","verse":"12","text":"Пачуўшы гэта слова, Вэнадад, які піў разам з царамі ў намётах, сказаў рабам сваім: аблажэце горад. І яны аблажылі горад."},{"book":"3 ЦАРСТВАЎ","chapter":"20","verse":"13","text":"І вось, адзін прарок падышоў да Ахава, цара Ізраільскага, і сказаў: так кажа Гасподзь: ці бачыш усё гэта вялікае полчышча? вось, Я сёньня перадам яго ў руку тваю, каб ты ведаў, што Я Гасподзь."},{"book":"3 ЦАРСТВАЎ","chapter":"20","verse":"14","text":"І сказаў Ахаў: праз каго? Ён сказаў: так кажа Гасподзь: праз слуг абласных начальнікаў. І сказаў Ахаў: хто пачне бітву? Ён сказаў: ты."},{"book":"3 ЦАРСТВАЎ","chapter":"20","verse":"15","text":"Ахаў палічыў слуг абласных начальнікаў, і знайшлося іх дзьвесьце трыццаць два; пасьля іх палічыў увесь народ, усіх сыноў Ізраілевых, сем тысяч."},{"book":"3 ЦАРСТВАЎ","chapter":"20","verse":"16","text":"І яны выступілі аполудні. А Вэнадад напіўся дап'яна ў намётах разам з царамі, з трыццацьцю двума царамі, якія дапамагалі яму."},{"book":"3 ЦАРСТВАЎ","chapter":"20","verse":"17","text":"І выступілі сьпярша слугі абласных начальнікаў. І паслаў Вэнадад, і данесьлі яму, што людзі выйшлі з Самарыі."},{"book":"3 ЦАРСТВАЎ","chapter":"20","verse":"18","text":"Ён сказаў: калі па мір пайшлі яны, дык схапеце іх жывых, і калі на вайну выйшлі, таксама схапеце іх жывых."},{"book":"3 ЦАРСТВАЎ","chapter":"20","verse":"19","text":"Выйшлі з горада слугі абласных начальнікаў і войска за імі."},{"book":"3 ЦАРСТВАЎ","chapter":"20","verse":"20","text":"І біў кожны праціўніка свайго; і пабеглі Сірыйцы, а Ізраільцяне пагналіся за імі. А Вэнадад, цар Сірыйскі, выратаваўся на кані зь вершнікамі."},{"book":"3 ЦАРСТВАЎ","chapter":"20","verse":"21","text":"І выйшаў цар Ізраільскі, і ўзяў коней і калясьніцы, і ўчыніў вялікі разгром Сірыйцаў."},{"book":"3 ЦАРСТВАЎ","chapter":"20","verse":"22","text":"І падышоў прарок да цара Ізраільскага і сказаў яму: ідзі, умацуйся, і ведай і глядзі, што табе рабіць, бо праз два гады цар Сірыйскі зноў пойдзе супроць цябе."},{"book":"3 ЦАРСТВАЎ","chapter":"20","verse":"23","text":"Слугі цара Сірыйскага сказалі яму: Бог іхні ёсьць Бог гор, таму яны адолелі нас; калі ж мы будзем біцца на раўніне, дык напэўна адолеем іх;"},{"book":"3 ЦАРСТВАЎ","chapter":"20","verse":"24","text":"дык вось што зрабі: выдалі цароў, кожнага зь месца ягонага, і замест іх пастаў начальнікаў вобласьцяў;"},{"book":"3 ЦАРСТВАЎ","chapter":"20","verse":"25","text":"і набяры сабе войска столькі, колькі загінула ў цябе, і коней, колькі было коней, і калясьніц, колькі было калясьніц; і будзем біцца зь імі на раўніне, і тады напэўна адолеем іх. І паслухаўся ён голасу іхняга і зрабіў так."},{"book":"3 ЦАРСТВАЎ","chapter":"20","verse":"26","text":"Праз год Вэнадад сабраў Сірыйцаў і выступіў да Афэка, каб біцца зь Ізраілем."},{"book":"3 ЦАРСТВАЎ","chapter":"20","verse":"27","text":"Сабраныя былі і сыны Ізраілевыя і, узяўшы страўнасьць, пайшлі насустрач ім. І разьмясьціліся сыны Ізраіля табарам перад імі, як бы два невялікія статкі коз, а Сірыйцы напоўнілі зямлю."},{"book":"3 ЦАРСТВАЎ","chapter":"20","verse":"28","text":"І падышоў чалавек Божы і сказаў цару Ізраільскаму: так кажа Гасподзь: за тое, што Сірыйцы кажуць: Гасподзь ёсьць Бог гор, а ня Бог далін, Я ўсё гэта вялікае полчышча перадам у руку тваю, каб вы ведалі, што Я - Гасподзь."},{"book":"3 ЦАРСТВАЎ","chapter":"20","verse":"29","text":"І стаялі табарам адзін супроць аднаго сем дзён. На сёмы дзень пачалася бітва, і сыны Ізраіля пабілі сто тысяч пешых Сірыйцаў за адзін дзень."},{"book":"3 ЦАРСТВАЎ","chapter":"20","verse":"30","text":"Астатнія ўцяклі ў горад Афэк; там упала сьцяна на астатніх дваццаць сем тысяч чалавек. А Вэнадад уцёк у горад і бегаў з аднаго ўнутранага пакоя ў другі."},{"book":"3 ЦАРСТВАЎ","chapter":"20","verse":"31","text":"І сказалі яму слугі ягоныя: мы чулі, што цары дома Ізраілевага - цары мілажальныя; дазволь нам надзець вярэты на сьцёгны свае і вяроўкі на галовы свае і пайсьці да цара Ізраільскага; магчыма, ён пашкадуе жыцьцё тваё."},{"book":"3 ЦАРСТВАЎ","chapter":"20","verse":"32","text":"І аперазалі яны вярэтамі сьцёгны свае і ўсклалі вяроўкі на галовы свае, і прыйшлі да цара Ізраільскага і сказалі: пашкадуй жыцьцё маё. Той сказаў: хіба ён жывы? ён брат мой."},{"book":"3 ЦАРСТВАЎ","chapter":"20","verse":"33","text":"Людзі гэтыя прынялі гэта за добры знак і пасьпешна падхапілі слова з вуснаў ягоных і сказалі: брат твой Вэнадад. І сказаў ён: ідзеце, прывядзеце яго. І выйшаў да яго Вэнадад, і ён пасадзіў яго з сабою на калясьніцу."},{"book":"3 ЦАРСТВАЎ","chapter":"20","verse":"34","text":"І сказаў яму Вэнадад: гарады, якія ўзяў мой бацька ў твайго бацькі, я вярну, і плошчы ты можаш мець сабе ў Дамаску, як бацька мой меў у Самарыі. Ахаў сказаў: пасьля дагавору я адпушчу цябе. І, заключыўшы зь ім дагавор, адпусьціў яго."},{"book":"3 ЦАРСТВАЎ","chapter":"20","verse":"35","text":"Тады адзін чалавек з сыноў прарочых сказаў другому, па слове Госпада: бі мяне. Але гэты чалавек не згадзіўся біць яго."},{"book":"3 ЦАРСТВАЎ","chapter":"20","verse":"36","text":"І сказаў яму: за тое, што ты ня слухаеш голасу Гасподняга, заб'е цябе леў, калі пойдзеш ад мяне. Ён пайшоў ад яго, і леў, сустрэўшы яго, забіў яго."},{"book":"3 ЦАРСТВАЎ","chapter":"20","verse":"37","text":"І знайшоў ён другога чалавека і сказаў: бі мяне. Гэты чалавек біў яго да таго, што параніў пабоямі."},{"book":"3 ЦАРСТВАЎ","chapter":"20","verse":"38","text":"І пайшоў прарок і стаў перад царом на дарозе, прыкрыўшы покрывам вочы свае."},{"book":"3 ЦАРСТВАЎ","chapter":"20","verse":"39","text":"Калі цар праязджаў міма, ён закрычаў цару і сказаў: раб твой хадзіў на бітву, і вось, адзін чалавек, які адышоў убок, падвёў да мяне чалавека і сказаў: вартуй гэтага чалавека; калі яго ня будзе, дык твая душа будзе за яго душу, альбо ты павінен будзеш адважыць талант срэбра."},{"book":"3 ЦАРСТВАЎ","chapter":"20","verse":"40","text":"Калі раб твой заняўся тымі і іншымі справамі, яго ня стала. І сказаў яму цар Ізраільскі: такі табе і прысуд, ты сам рашыў."},{"book":"3 ЦАРСТВАЎ","chapter":"20","verse":"41","text":"Ён адразу зьняў покрыва з вачэй сваіх, і пазнаў яго цар, што ён з прарокаў."},{"book":"3 ЦАРСТВАЎ","chapter":"20","verse":"42","text":"І сказаў яму: так кажа Гасподзь: за тое, што ты выпусьціў з рук тваіх чалавека, заклятага Мною, душа твая будзе замест ягонай душы, народ твой замест ягонага народу."},{"book":"3 ЦАРСТВАЎ","chapter":"20","verse":"43","text":"І выправіўся цар Ізраільскі дамоў устрывожаны і засмучаны і прыбыў у Самарыю."}]}