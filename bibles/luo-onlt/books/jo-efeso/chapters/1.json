{"data":[{"book":"Jo-Efeso","chapter":"1","verse":"1","text":"An Paulo, jaote mar Kristo Yesu kuom dwaro mar Nyasaye, andikonu un jomaler man Efeso, jogo maluwo Yesu gi chunygi duto."},{"book":"Jo-Efeso","chapter":"1","verse":"2","text":"Ngʼwono gi kwe moa kuom Nyasaye Wuonwa kod Ruodhwa Yesu Kristo obed kodu."},{"book":"Jo-Efeso","chapter":"1","verse":"3","text":"Pak obed ni Nyasaye ma wuon Ruodhwa Yesu Kristo, mosegwedhowa kod gweth duto mag chuny koa e polo kuom Kristo."},{"book":"Jo-Efeso","chapter":"1","verse":"4","text":"Kane pok ochwe piny, noyierowa kuom Kristo mondo wabed maler kendo maonge songa e nyime."},{"book":"Jo-Efeso","chapter":"1","verse":"5","text":"Kuom herane, nowalowa chon mondo wabed yawuote kuom Yesu Kristo nikech mano ema ne chenrone kod dwarone."},{"book":"Jo-Efeso","chapter":"1","verse":"6","text":"Notimo kamano mondo ngʼwonone man-gi duongʼ mane ochiwo nono oyud pak, ma osemiyowa nono kuom Wuode mohero."},{"book":"Jo-Efeso","chapter":"1","verse":"7","text":"Ne owarowa kuom rembe koweyonwa richowa koluwore gi ngʼwonone mathoth."},{"book":"Jo-Efeso","chapter":"1","verse":"8","text":"Mano kaka mich ma Nyasaye oseolo kuomwa kuom ngʼwonone ogundho."},{"book":"Jo-Efeso","chapter":"1","verse":"9","text":"Kuom riekone kod ngʼeyone, oseelonwa dwarone mopondo, mana kaka nochano chon ni notimrenwa kuom Kristo,"},{"book":"Jo-Efeso","chapter":"1","verse":"10","text":"ka kindeno nochopi nochano mondo oket gik moko duto manie polo gi piny e bwo loch achiel, ma en Kristo."},{"book":"Jo-Efeso","chapter":"1","verse":"11","text":"Kuome bende ema noyierowae mondo wabed jocham girkeni; kaluwore gi chenrone motimogo gik moko duto moluwore gi dwarone,"},{"book":"Jo-Efeso","chapter":"1","verse":"12","text":"mondo mi wan mane wakwongo geno kuom Kristo, wadag ngima mamiyo ipako duongʼne maler."},{"book":"Jo-Efeso","chapter":"1","verse":"13","text":"To un bende nokwanu kaka joma oyie kane uwinjo wach mar adier ma en Injili mar warruok. Kane useyie kuome noketonu kido mar Roho Maler mane osingi,"},{"book":"Jo-Efeso","chapter":"1","verse":"14","text":"Rohono en singo manyiso ni wanayud girkeni nyaka chopi kinde mar warruok mar jo-Nyasaye, mondo duongʼne oyud pak."},{"book":"Jo-Efeso","chapter":"1","verse":"15","text":"Mano emomiyo, nyaka ne awinj wach yie ma un-go kuom Ruoth Yesu kendo kuom hera ma uherogo joma oyie duto,"},{"book":"Jo-Efeso","chapter":"1","verse":"16","text":"pok aweyo goyo erokamano ni Nyasaye nikech un, ka aparou e lemona."},{"book":"Jo-Efeso","chapter":"1","verse":"17","text":"Asiko kakwayo mondo Nyasach Ruodhwa Yesu Kristo, Wuon duongʼ duto omiu Roho Maler mamiyou rieko kendo mafwenyonu tiend gik mopondo mondo ungʼeye maber."},{"book":"Jo-Efeso","chapter":"1","verse":"18","text":"Bende alamonu mondo chunyu maiye oyawre mondo ungʼe tiend geno ma oseluongoue, ma gin girkeni mogundho mokano ni joma oyie,"},{"book":"Jo-Efeso","chapter":"1","verse":"19","text":"kod tekone maduongʼ mokalo apima mosemiyowa wan joma oyie. Tekoneno nyiso tich mar tekre maduongʼ,"},{"book":"Jo-Efeso","chapter":"1","verse":"20","text":"ma nonyiso kuom Kristo kane ochiere oa kuom joma otho, mi omiyo obedo e bade ma korachwich e polo,"},{"book":"Jo-Efeso","chapter":"1","verse":"21","text":"kuma oyombo loch duto gi teko gi telo gi nyalo kod nyinge duto minyalo chiw ok e ndaloni kende to kata e ndalo mabiro."},{"book":"Jo-Efeso","chapter":"1","verse":"22","text":"To Nyasaye noketo gik moko duto e bwo tiende, kendo nomiyo obedo wi kanisa;"},{"book":"Jo-Efeso","chapter":"1","verse":"23","text":"ma en ringre Kristo. En e Jal mapongʼo kendo romo gik moko duto."}]}