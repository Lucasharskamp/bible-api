{"data":[{"book":"یەکەم پوختەی مێژوو","chapter":"15","verse":"1","text":"داود چەند تەلارێکی بۆ خۆی لە شاری داود دروستکرد و شوێنێکی بۆ سندوقی خودا ئامادە کرد و چادرێکی بۆی هەڵدا."},{"book":"یەکەم پوختەی مێژوو","chapter":"15","verse":"2","text":"ئینجا داود گوتی: «کەس بۆی نییە سندوقی خودا هەڵبگرێت، تەنها لێڤییەکان نەبێت، چونکە یەزدان ئەوانی هەڵبژاردووە بۆ هەڵگرتنی سندوقی یەزدان و خزمەتکردنی هەتاهەتایە.»"},{"book":"یەکەم پوختەی مێژوو","chapter":"15","verse":"3","text":"داود هەموو ئیسرائیلی لە ئۆرشەلیم کۆکردەوە بۆ هێنانی سندوقی یەزدان بۆ ئەو شوێنەی کە بۆی ئامادە کردبوو."},{"book":"یەکەم پوختەی مێژوو","chapter":"15","verse":"4","text":"هەروەها داود نەوەی هارون و لێڤییەکانی کۆکردەوە."},{"book":"یەکەم پوختەی مێژوو","chapter":"15","verse":"5","text":"لە نەوەی قەهات،"},{"book":"یەکەم پوختەی مێژوو","chapter":"15","verse":"6","text":"لە نەوەی مەراری،"},{"book":"یەکەم پوختەی مێژوو","chapter":"15","verse":"7","text":"لە نەوەی گێرشۆن،"},{"book":"یەکەم پوختەی مێژوو","chapter":"15","verse":"8","text":"لە نەوەی ئەلیچافان،"},{"book":"یەکەم پوختەی مێژوو","chapter":"15","verse":"9","text":"لە نەوەی حەبرۆن،"},{"book":"یەکەم پوختەی مێژوو","chapter":"15","verse":"10","text":"لە نەوەی عوزیێل،"},{"book":"یەکەم پوختەی مێژوو","chapter":"15","verse":"11","text":"ئینجا داود بانگی سادۆق و ئەبیاتاری کرد کە هەردووکیان کاهین بوون، هەروەها بانگی ئوریێل و عەسایا و یۆئێل و شەمەعیا و ئەلیێل و عەمینادابی کرد کە لە لێڤییەکان بوون."},{"book":"یەکەم پوختەی مێژوو","chapter":"15","verse":"12","text":"پێی گوتن: «ئێوە گەورەی بنەماڵەکانی لێڤین، خۆتان و براکانتان تەرخان بکەن و سندوقی یەزدانی پەروەردگاری ئیسرائیل بۆ ئەو شوێنە بهێنن کە بۆم ئامادە کردووە،"},{"book":"یەکەم پوختەی مێژوو","chapter":"15","verse":"13","text":"چونکە یەکەم جار ئێوەی لێڤی ئەوتان هەڵنەگرت، ئیتر یەزدانی پەروەردگارمان دڕی پێداین، لەبەر ئەوەی پرسمان بە خودا نەکرد کە چۆن ئەو کارە بکەین.»"},{"book":"یەکەم پوختەی مێژوو","chapter":"15","verse":"14","text":"ئینجا کاهین و لێڤییەکان خۆیان تەرخان کرد بۆ هێنانی سندوقی یەزدانی پەروەردگاری ئیسرائیل."},{"book":"یەکەم پوختەی مێژوو","chapter":"15","verse":"15","text":"نەوەی لێڤییەکان هەروەک چۆن موسا بەپێی فەرمایشتی یەزدان فەرمانی دابوو ئاوا سندوقی خودایان بە دوو دارەکەی لەسەر شانیان هەڵگرت."},{"book":"یەکەم پوختەی مێژوو","chapter":"15","verse":"16","text":"داود بە سەرکردە لێڤییەکانی گوت کە برا گۆرانیبێژەکانیان بە ئامێرەکانی مۆسیقاوە دابنێن، بە ساز و قیسارە و سەنجەوە، هەتا بە خۆشییەوە و بە دەنگی بەرز گۆرانی بڵێن."},{"book":"یەکەم پوختەی مێژوو","chapter":"15","verse":"17","text":"لێڤییەکانیش ئەمانەیان دانا: هێیمانی کوڕی یۆئێل و لە براکانیشی ئاسافی کوڕی بەرەخیا و لە نەوەی مەراریش لە براکانیان، ئێیتانی کوڕی قوشایاهو،"},{"book":"یەکەم پوختەی مێژوو","chapter":"15","verse":"18","text":"لەگەڵیشیان خزم و کەسە پلە دووەکانیان: زەکەریا، یەعزیێل، شەمیرامۆت، یەحیێل، عونی، ئەلیاب، بەنایا، مەعسێیاهو، مەتیسیا، ئەلیفەلێهو و میقنێیاهو و هەردوو دەرگاوانەکان، عوبێد ئەدۆم و یەعیێل."},{"book":"یەکەم پوختەی مێژوو","chapter":"15","verse":"19","text":"مۆسیقاژەنەکانیش، هێیمان و ئاساف و ئێیتان سەنجی بڕۆنزیان لێدەدا."},{"book":"یەکەم پوختەی مێژوو","chapter":"15","verse":"20","text":"زەکەریا و عەزیێل و شەمیرامۆت و یەحیێل و عونی و ئەلیاب و مەعسێیاهو و بەنایا سازیان بە شێوەی عەلامۆت15‏:20 جۆرە ئاوازێکە، واتا بە دەنگی کیژۆڵەکان. بڕوانە زەبوورەکان 46.‏ دەژەند."},{"book":"یەکەم پوختەی مێژوو","chapter":"15","verse":"21","text":"مەتیسیا و ئەلیفەلێهو و میقنێیاهو و عوبێد ئەدۆم و یەعیێل و عەزەزیاهو قیسارەیان بۆ ڕابەرایەتیکردن بە شێوەی شەمینیت15‏:21 دەشێت زاراوەیەکی مۆسیقی بێت. بڕوانە زەبوورەکان 6.‏ دەژەند."},{"book":"یەکەم پوختەی مێژوو","chapter":"15","verse":"22","text":"کەنەنیاهوی بەهۆی شارەزاییە باشەکەی لە مۆسیقا، ڕابەرایەتی ژەنیارە لێڤییەکانی دەکرد."},{"book":"یەکەم پوختەی مێژوو","chapter":"15","verse":"23","text":"بەرەخیا و ئەلقانەش دەرگاوانی سندوقی پەیمانەکە بوون."},{"book":"یەکەم پوختەی مێژوو","chapter":"15","verse":"24","text":"کاهینەکانیش شەڤەنیا و یۆشافات و نەتەنێل و عەماسەی و زەکەریا و بەنایا و ئەلیعەزەر لەبەردەم سندوقی خودا فوویان بە کەڕەنادا دەکرد و عوبێد ئەدۆم و یەحیاش دەرگاوانی سندوقی پەیمانەکە بوون."},{"book":"یەکەم پوختەی مێژوو","chapter":"15","verse":"25","text":"داود و پیرانی ئیسرائیل و فەرماندەی یەکەکانی هەزاران بە خۆشییەوە چوون بۆ هێنانی سندوقی پەیمانی یەزدان لە ماڵی عوبێد ئەدۆمەوە."},{"book":"یەکەم پوختەی مێژوو","chapter":"15","verse":"26","text":"کاتێک خودا یارمەتی لێڤییەکانی هەڵگرانی سندوقی پەیمانی یەزدانی دا، حەوت گا و حەوت بەرانیان وەک قوربانی سەربڕی."},{"book":"یەکەم پوختەی مێژوو","chapter":"15","verse":"27","text":"داود و هەموو لێڤییەکانی کە سندوقی پەیمانیان هەڵدەگرت، مۆسیقاژەنەکان و کەنەنیاهوی ڕابەری مۆسیقای تیپی گۆرانیبێژەکان، هەمووان کەوای کەتانی ناسکیان لەبەردا بوو، هەروەها داود ئێفۆدێکی کەتانی لەبەردا بوو."},{"book":"یەکەم پوختەی مێژوو","chapter":"15","verse":"28","text":"هەموو ئیسرائیل بە هاواری خۆشی و بە لێدانی کەڕەنا و کەڕەنای قۆچە بەران و سەنج، هەروەها بە ژەنینی ساز و قیسارە، سندوقی پەیمانی یەزدانیان هێنا."},{"book":"یەکەم پوختەی مێژوو","chapter":"15","verse":"29","text":"کاتێک سندوقی پەیمانی یەزدان هاتە ناو شاری داود، میخەلی کچی شاول لە پەنجەرەکەوە سەیری خوارەوەی کرد و بینی داودی پاشا سەما دەکات و هەڵدەبەزێتەوە، لە دڵی خۆیدا بە سووکی زانی."}]}