{"data":[{"book":"Luka","chapter":"8","verse":"1","text":"Hamwande Yesu kafunga mwanza, kabitila mna gamabuga na vijiji kowapetela wanhu Mbuli Inogile ya Undewa wa Imulungu. Wanahina zake longo na wabili wachola nayo."},{"book":"Luka","chapter":"8","verse":"2","text":"Watwanzi wayagwe wakalile walavigwe vinyamkela na kuhonyigwa mitamu yao vivija wamkweleleza. Watwanzi awo wakala Malia, yakemigwe Magidalena, ija yalavigwe vinyamkela saba,"},{"book":"Luka","chapter":"8","verse":"3","text":"Yoana mwehe wake Kuza yakalile msang'hanaji mkulu mna ikae ya mndewa Helode, na Suzana, na watwanzi wayagwe wengi. Watwanzi awo wakala osola vinhu vao na kuwataza Yesu na wanahina zake."},{"book":"Luka","chapter":"8","verse":"4","text":"Wanhu wagendelela kwiza kwa Yesu kulawa kila buga. Lunhu mkulu viluitig'hane hamoja, Yesu kalulongela lusimo luno."},{"book":"Luka","chapter":"8","verse":"5","text":"“Kukala na munhu kachola kuhanda mbeyu mumgunda wake. Viyakalile komiza izimbeyu, mbeyu ziyagwe zilagalila mnzila, wanhu wazibojoga, na ndege wazija."},{"book":"Luka","chapter":"8","verse":"6","text":"Mbeyu ziyagwe zilagalila mdibwe hali na udongo kidogo. Vizotile, zinyala kwavija udongo ukala wabule unyefu."},{"book":"Luka","chapter":"8","verse":"7","text":"Mbeyu ziyagwe zilagalila mna ivisolo va miba. Miba ikula na izizonga zimbeyu."},{"book":"Luka","chapter":"8","verse":"8","text":"Mbeyu ziyagwe zilagalila mna udongo unogile. Zikula na kulela mbeyu nyingi kubanza zija zihandigwe, kila mbeyu ilela miyanza malongo longo.”"},{"book":"Luka","chapter":"8","verse":"9","text":"Wanahina zake Yesu wamuuza fambulo da lusimo luno."},{"book":"Luka","chapter":"8","verse":"10","text":"Yesu kawedika, “Mweye mutendigwa kuzijuwa mbuli zifisigwe za Undewa wa Imulungu. Lakini kwa wanhu wayagwe, nolonga kwa simo, ili walole lakini sikuwone, na wategeleze lakini sikuwajuwe."},{"book":"Luka","chapter":"8","verse":"11","text":"“Dino ijo fambulo da muhandaji, mbeyu ni mbuli ya Imulungu."},{"book":"Luka","chapter":"8","verse":"12","text":"Zija zilagalile mnzila zolagusa wanhu waja iwohulika mbuli ya Imulungu, lakini Mwenembago kokwiza na kuisola mbuli ayo mmizoyo yao ili waleke kutogola na kukomboligwa."},{"book":"Luka","chapter":"8","verse":"13","text":"Mbeyu zilagalile mdibwe zolagusa wanhu waja oihulika mbuli ya Imulungu na kuibokela kwa kudeng'helela, lakini mbuli ayo haika mizizi mgati mmwao. Oitogola kwa kipindi kidodo, lakini wahagezigwa oileka mbuli ayo."},{"book":"Luka","chapter":"8","verse":"14","text":"Mbeyu zilagalile mvisolo va miba zolagusa wanhu waja ohulika mbuli ya Imulungu, lakini viwogendelela, Mbuli ayo yozongigwa zongigwa na magayo, na utajili, na kudeng'helela vinhu va mwiisi. Wanhu awo hawalela bule matunda gonda gakangale."},{"book":"Luka","chapter":"8","verse":"15","text":"Lakini mbeyu zilagalile hali na udongo unogile zolagusa wanhu waja iwohulika mbuli ya Imulungu na kuika mmizoyo yao na kuitogola, ofunga umoyo mbaka olela matunda."},{"book":"Luka","chapter":"8","verse":"16","text":"“Wanhu hawabwinha taa na kuigubika na kikalango hebu kuika muuvungu wa lusazi. Lakini oika hana ikingolobweda, ili wanhu viwokwingila wone mulenge."},{"book":"Luka","chapter":"8","verse":"17","text":"“Kinhu chochose kifisigwe chokwikigwa hanhu hazelu, na kinhu chochose kigubikigwe chojuwika na kugaligwa hana umulenge."},{"book":"Luka","chapter":"8","verse":"18","text":"“Avo muiteganye na gaja gomuhulika, kwavija munhu yeli na kinhu kokongezeligwa, lakini ija yelibule kinhu kobokigwa hata kija kidodo kiyogesa kanacho.”"},{"book":"Luka","chapter":"8","verse":"19","text":"Mamake na ndugu zake Yesu wamcholela, lakini hawadahile kumvikila habehi mbuli ya lunhu lwa wanhu."},{"book":"Luka","chapter":"8","verse":"20","text":"Munhu imoja kamulongela Yesu, “Mamako na ndugu zako wema kunze, olonda kukona.”"},{"book":"Luka","chapter":"8","verse":"21","text":"Yesu kawalongela wanhu wose, “Mamangu na ndugu zangu ni waja oihulika mbuli ya Imulungu na kuitenda.”"},{"book":"Luka","chapter":"8","verse":"22","text":"Siku dimoja Yesu kakwela mwiingalawa hamoja na wanahina zake, kawalongela, “Tuloke umwambu.” Avo wasonga umwanza."},{"book":"Luka","chapter":"8","verse":"23","text":"Viwakalile muumwanza, Yesu kawasa. Bahaja nyukwanyukwa da beho disonga kubuma mna idilamba, na ngalawa isonga kumema mazi, avo wose wakala mdizumozumo."},{"book":"Luka","chapter":"8","verse":"24","text":"Wanahina wamgendela Yesu wamulamusa, wamulongela, “Go mkulu! Go mkulu! Tofa!”"},{"book":"Luka","chapter":"8","verse":"25","text":"Abaho kawalongela wanahina zake, “Tamanilo jenu da kwahi?”"},{"book":"Luka","chapter":"8","verse":"26","text":"Yesu na wanahina zake wavika kuna imwhani ya isi ya Wagelasi, muumwambu wa lamba kulawa Galilaya."},{"book":"Luka","chapter":"8","verse":"27","text":"Viyahumuluke mwiingalawa, kamting'hana munhu imoja yeli na vinyamkela, yalawile kudibuga. Miyaka mingi munhu ayo kakala havala kiwalo wala hasinya ukae kumwake, lakini kakala yokala kuna gamapanga."},{"book":"Luka","chapter":"8","verse":"28","text":"Viyamone Yesu, kaibwanha mmagulu ga Yesu, kaguta mizangi yolonga, “Gweye Yesu! Mwana wa Imulungu yeli Uchanha Ng'hani! Kolonda kunitenda choni? Nokupula, sikuunidununze!”"},{"book":"Luka","chapter":"8","verse":"29","text":"Kalonga avo kwavija Yesu kakala yamulagize ikinyamkela yamulawe munhu ayo. Miyanza mingi kinyamkela ayo kakala yomkumba munhu ayo. Hamoja wanhu wakala omgodeka mng'anda kuno makono gake na magulu gake gagodekigwa minyololo na mhingu, lakini kakala yokanha, na kinyamkela ayo kakala yomkimbiza mbaka kuluwala."},{"book":"Luka","chapter":"8","verse":"30","text":"Yesu kamuuza munhu ija, “Twaga jako nani?”"},{"book":"Luka","chapter":"8","verse":"31","text":"Vinyamkela waja wampula Yesu sikuyawagale kuna dikolombo dikulu."},{"book":"Luka","chapter":"8","verse":"32","text":"Habehi na aho kukala na bumbila kulu da nguluwe wakalile oja kukigongo. Avo vinyamkela wampula Yesu yawatogolele wawakumbe nguluwe. Yesu kawatogolela."},{"book":"Luka","chapter":"8","verse":"33","text":"Vinyamkela wamulawa munhu ija, wawengila nguluwe. Bumbila jose da nguluwe dihumulukila mwiingema ya idilamba, wengila mdilamba, wose wafa mgamazi."},{"book":"Luka","chapter":"8","verse":"34","text":"Wanhu wakalile owadima nguluwe awo wachona acho kilawilile, wakimbila na wazibwililisa mbuli azo kudibuga na mvijiji."},{"book":"Luka","chapter":"8","verse":"35","text":"Wanhu wachola kulola kija kilawilile. Viwavikile kwa Yesu, wamona munhu ija yalavigwe vinyamkela kakala mmagulu ga Yesu, kavala viwalo, kana nzewele zake. Wanhu wose wadumba."},{"book":"Luka","chapter":"8","verse":"36","text":"Na waja wayonile mbuli ayo, wawalongela wanhu vija munhu ayo yakalile na vinyamkela viyahonyigwe."},{"book":"Luka","chapter":"8","verse":"37","text":"Abaho wanhu wose wa isi ija ya Wagelasi wampula Yesu yalawanye, kwavija wakala wadumbile ng'hani. Avo Yesu kakwela mwiingalawa na kulawanya."},{"book":"Luka","chapter":"8","verse":"38","text":"Munhu ija yalavigwe vinyamkela kampula Yesu wachole wose."},{"book":"Luka","chapter":"8","verse":"39","text":"“Bwela ukae kumwako ukawalongele wanhu gose gayakutendele Imulungu.”"},{"book":"Luka","chapter":"8","verse":"40","text":"Yesu viyabwelile mwambu uyagwe wa lamba, wanhu wambokela kwa deng'ho kwavija wose wakala ombeta."},{"book":"Luka","chapter":"8","verse":"41","text":"Abaho keza munhu imoja, twaga jake Yailo. Munhu ayo kakala mkulu wa ng'anda ya kumpula Imulungu. Kamfugamila Yesu, kampula yachole ukae kumwake,"},{"book":"Luka","chapter":"8","verse":"42","text":"kwavija mndele wake yeli yaiyeka kakala mmabehi kufa. Mndele ayo kakala na miyaka longo na mibili."},{"book":"Luka","chapter":"8","verse":"43","text":"Mna dibumbila dija da wanhu, kukala na mtwanzi imoja yakalile na utamu wa kutumika kwa miyaka longo na mibili. Kakala yamambukize vinhu vake vose kwa waganga, lakini kuduhu munhu yadahile kumuhonya."},{"book":"Luka","chapter":"8","verse":"44","text":"Mtwanzi ija kamcholela Yesu kuchugu, kakwasa mhindo ya kiwalo cha Yesu, bahaja kutumika kuleka."},{"book":"Luka","chapter":"8","verse":"45","text":"Yesu kauza, “Nani yanikwasile?”"},{"book":"Luka","chapter":"8","verse":"46","text":"Lakini Yesu kalonga, “Kuna munhu kanikwasa, kwavija nihulika nguvu zinilawa.”"},{"book":"Luka","chapter":"8","verse":"47","text":"Mtwanzi ija viyone hadaha kuifisa, keza yogwaya, kaibwanha mmagulu ga Yesu. Baho mgameso ga wanhu, kamulongela Yesu habali kakwasa mhindo ya kiwalo chake, na vija viyahonyigwe bahaja."},{"book":"Luka","chapter":"8","verse":"48","text":"Yesu kamulongela, “Mwanangu, kutamanila kwako kukuhonya. Chola moyo uholile.”"},{"book":"Luka","chapter":"8","verse":"49","text":"Yesu viyakalile yang'hali yolonga, msenga kulawa ukae kumwake Yailo keza, kamulongela Yailo, “Mndele wako kamala kufa, avo sikuumgaze Mfundiza.”"},{"book":"Luka","chapter":"8","verse":"50","text":"Lakini Yesu viyahulike avo, kamulongela Yailo, “Sikuudumbe, gweye togola tu, mndele wako kohona.”"},{"book":"Luka","chapter":"8","verse":"51","text":"Viyavikile kuna ing'anda ya Yailo, Yesu kawagomesa wanhu sikuwengile hamoja nayo, ila kengila na Petulo na Yohana, na Yakobo na tatake na mamake mndele ayo."},{"book":"Luka","chapter":"8","verse":"52","text":"Wanhu wose wakala olila na kumuyalalila imwana. Yesu kawalongela, “Sikumulile, kwavija imwana hafile bule, kawasa tu!”"},{"book":"Luka","chapter":"8","verse":"53","text":"Wanhu wose wamseka kwavija wakala wajuwile imwana kakala yafile."},{"book":"Luka","chapter":"8","verse":"54","text":"Lakini Yesu kamgoga mkono, kamulongela, “Mwanangu, lamuka!”"},{"book":"Luka","chapter":"8","verse":"55","text":"Ugima wake umbwelela mndele ija, bahaja kalamuka. Abaho Yesu kawalagiza wamgwee ndiya."},{"book":"Luka","chapter":"8","verse":"56","text":"Tatake na mamake wakanganya ng'hani, lakini Yesu kawagomesa sikuwamulongele munhu yoyose kija kilawilile."}]}