{"data":[{"book":"UGenesisi","chapter":"41","verse":"1","text":"Kwathi sekwedlule iminyaka emibili egcweleyo uFaro waba lephupho: Wazibona emi okhunjini lukaNayili,"},{"book":"UGenesisi","chapter":"41","verse":"2","text":"kwasekuqhamuka emfuleni lowo amankomokazi ayisikhombisa, egcwele njalo enonile, esidla phakathi kwemihlanga."},{"book":"UGenesisi","chapter":"41","verse":"3","text":"Ngemva kwawo kwathutsha amanye ayisikhombisa, amabi njalo acakileyo, aphuma kuNayili afika ema eceleni kwalawo ayesokhunjini lomfula."},{"book":"UGenesisi","chapter":"41","verse":"4","text":"Amankomokazi ayemabi, ecakile aginya lawo ayisikhombisa ayegcwele, enonile. UFaro wasephaphama."},{"book":"UGenesisi","chapter":"41","verse":"5","text":"Wabuye walala waphupha okwesibili: Izikhwebu zamabele eziyisikhombisa, zigcwele zizinhle, zazikhula ehlangeni linye."},{"book":"UGenesisi","chapter":"41","verse":"6","text":"Ngemva kwazo kwakhula ezinye izikhwebu eziyisikhombisa, zicakile njalo zihangulwe ludwangu."},{"book":"UGenesisi","chapter":"41","verse":"7","text":"Izikhwebu lezo ezazicakile zaginya lezo eziyisikhombisa ezaziphilile, zigcwele. UFaro wasephaphama, kwakuliphupho nje."},{"book":"UGenesisi","chapter":"41","verse":"8","text":"Ekuseni umoya wakhe wawukhathazekile, ngakho wasesithi kakubizwe bonke abemilingo lezazi zaseGibhithe. UFaro wabatshela amaphupho akhe, kodwa akakho loyedwa owakwaziyo ukuwachasisa."},{"book":"UGenesisi","chapter":"41","verse":"9","text":"Umphathinkezo omkhulu wathi kuFaro, “Lamuhla sengikhumbula amaphutha ami."},{"book":"UGenesisi","chapter":"41","verse":"10","text":"UFaro wake wazondela izinceku zakhe, wangivalela mina kanye lomphekizinkwa omkhulu endlini yendunankulu yabalindi."},{"book":"UGenesisi","chapter":"41","verse":"11","text":"Ngamunye wethu waba lephupho ngobusuku bunye, iphupho linye ngalinye lalilengcazelo yalo lodwa."},{"book":"UGenesisi","chapter":"41","verse":"12","text":"Kwakulejaha lomHebheru khonapho, lathi liyinceku yendunankulu yabalindi. Salitshela amaphupho ethu, lasichasisela wona, lisipha ngulowo ingcazelo yephupho lakhe."},{"book":"UGenesisi","chapter":"41","verse":"13","text":"Izinto zaba njengokusichazela kwakhe: ngabuyiselwa esikhundleni sami, lomkhula wami walengiswa.”"},{"book":"UGenesisi","chapter":"41","verse":"14","text":"Ngakho uFaro wabiza uJosefa, walethwa masinyane esuka entolongweni. Kwathi esephucile indevu, wantshintsha izigqoko weza phambi kukaFaro."},{"book":"UGenesisi","chapter":"41","verse":"15","text":"UFaro wathi kuJosefa, “Ngiphuphe iphupho, kodwa kakho ongangichasisela lona. Kodwa ngizwa kuthiwa wena, nxa ungalizwa iphupho uyalichasisa.”"},{"book":"UGenesisi","chapter":"41","verse":"16","text":"UJosefa wamphendula uFaro wathi, “Ngeke ngikwenze, kodwa uNkulunkulu uzamnika uFaro impendulo ayidingayo.”"},{"book":"UGenesisi","chapter":"41","verse":"17","text":"UFaro wasesithi kuJosefa, “Ephutsheni lami bengimi okhunjini lukaNayili,"},{"book":"UGenesisi","chapter":"41","verse":"18","text":"ngasengibona kuqhamuka amankomokazi ayisikhombisa, anonileyo, egcwele, esidla phakathi kwemihlanga."},{"book":"UGenesisi","chapter":"41","verse":"19","text":"Ngemva kwawo kwaqhamuka amanye amankomokazi ayisikhombisa, etshwabhene, emabi kakhulu futhi ecakile. Ngangingakaze ngibone amankomokazi amabi kangako kulolonke elaseGibhithe."},{"book":"UGenesisi","chapter":"41","verse":"20","text":"Lawo mankomokazi acakileyo, amabi adla lawana amankomokazi ayisikhombisa ayenonile ayiwo aqhamuka kuqala."},{"book":"UGenesisi","chapter":"41","verse":"21","text":"Kodwa loba esewadlile lawo kakho owayengatsho ukuthi atheni; ayelokhu emabi njengakuqala. Ngasengiphaphama."},{"book":"UGenesisi","chapter":"41","verse":"22","text":"Ephutsheni lami ngibone njalo izikhwebu zamabele eziyisikhombisa, zigcwele, njalo zizinhle zikhula ehlangeni linye."},{"book":"UGenesisi","chapter":"41","verse":"23","text":"Ngemva kwazo, kwahluma ezinye izikhwebu eziyisikhombisa, zibunile njalo zicakile, zihangulwe ludwangu."},{"book":"UGenesisi","chapter":"41","verse":"24","text":"Lezozikhwebu zamabele ezicakileyo zaginya leziyana eziyisikhombisa ezinhle. Ngibatshelile abamasalamusi ngalokhu, kodwa kakho okwazileyo ukungichasisela.”"},{"book":"UGenesisi","chapter":"41","verse":"25","text":"UJosefa wasesithi kuFaro, “Amaphupho kaFaro ayilutho lunye. UNkulunkulu usevezile kuFaro lokho asezakwenza."},{"book":"UGenesisi","chapter":"41","verse":"26","text":"Amankomokazi ayisikhombisa amahle ayiminyaka eyisikhombisa, njalo lezikhwebu zamabele ezinhle ziyiminyaka eyisikhombisa; kuliphupho linye."},{"book":"UGenesisi","chapter":"41","verse":"27","text":"Amankomokazi ayisikhombisa eza muva yiminyaka eyisikhombisa, kanjalo lezikhwebu eziyisikhombisa ezazingelamsebenzi, zitshaywe ludwangu: Yiminyaka eyisikhombisa yendlala."},{"book":"UGenesisi","chapter":"41","verse":"28","text":"Kunjengokuba ngitshilo kuFaro. UNkulunkulu usevezile kuFaro lokho azakwenza."},{"book":"UGenesisi","chapter":"41","verse":"29","text":"Sekusiza iminyaka eyisikhombisa eyenala enkulu kulolonke elaseGibhithe,"},{"book":"UGenesisi","chapter":"41","verse":"30","text":"kodwa izalandelwa yiminyaka eyisikhombisa yendlala. Kuzakuthi yonke inala enkulu eGibhithe ikhohlakale, ngoba indlala izalibhubhisa ilizwe."},{"book":"UGenesisi","chapter":"41","verse":"31","text":"Inala elizweni izabe ingasakhunjulwa, ngoba indlala eyilandelayo izabe inkulu kakhulu."},{"book":"UGenesisi","chapter":"41","verse":"32","text":"Isizatho sokuthi iphupho liphiwe uFaro ngezindlela ezimbili yikuthi, indaba isimiswe yaqiniswa nguNkulunkulu, njalo uNkulunkulu uzakukwenza masinyane."},{"book":"UGenesisi","chapter":"41","verse":"33","text":"Khathesi-ke uFaro kadinge indoda elombono njalo ehlakaniphileyo ayibeke phezu kwelizwe laseGibhithe."},{"book":"UGenesisi","chapter":"41","verse":"34","text":"UFaro abesekhetha abalisa elizweni abazathatha ingxenye eyodwa kwezinhlanu yesivuno saseGibhithe ngeminyaka yenala eyisikhombisa."},{"book":"UGenesisi","chapter":"41","verse":"35","text":"Kumele baqoqe konke ukudla ngale iminyaka emihle ezayo bakugcine ukudla ngaphansi kukaFaro, kugcinwe emadolobheni ukuthi kube yikudla."},{"book":"UGenesisi","chapter":"41","verse":"36","text":"Ukudla lokhu kakugcinelwe ilizwe kulondolozelwe ukusetshenziswa ngeminyaka eyisikhombisa yendlala ezafika eGibhithe, ukwenzela ukuthi ilizwe lingabhujiswa yindlala.”"},{"book":"UGenesisi","chapter":"41","verse":"37","text":"Icebo leli lakhanya lilihle kuFaro lakuzo zonke izikhulu zakhe."},{"book":"UGenesisi","chapter":"41","verse":"38","text":"UFaro wasezibuza wathi, “Kambe singamfumana yini omunye onjengendoda le, umuntu olomoya kaNkulunkulu?”"},{"book":"UGenesisi","chapter":"41","verse":"39","text":"UFaro wasesithi kuJosefa, “Njengoba uNkulunkulu esekwazisile konke lokhu, kakho olombono onje lohlakaniphileyo njengawe."},{"book":"UGenesisi","chapter":"41","verse":"40","text":"Wena-ke usuzaphatha isigodlo sami, kuthi bonke abantu bami bazalalela iziqondiso zakho. Mina ngizakuba mkhulu kulawe ngesikhundla sesihlalo sobukhosi sami kuphela.”"},{"book":"UGenesisi","chapter":"41","verse":"41","text":"Ngakho uFaro wasesithi kuJosefa, “Sengikubeka ukuthi wena uliphathe lonke ilizwe laseGibhithe.”"},{"book":"UGenesisi","chapter":"41","verse":"42","text":"UFaro wasethatha indandatho yophawu lwakhe eyayisemunweni wakhe wayifaka emunweni kaJosefa. Wamgqokisa izembatho zelineni elihle wamgqizisa iketane yegolide entanyeni."},{"book":"UGenesisi","chapter":"41","verse":"43","text":"Kwathiwa usezahamba ngenqola yempi njengoba esenguye umsekeli wakhe oseduze, kwathi edlula abantu bamemeza bathi, “Vulani indlela!” Wambeka-ke ukuthi aphathe ilizwe lonke laseGibhithe."},{"book":"UGenesisi","chapter":"41","verse":"44","text":"UFaro wasesithi kuJosefa, “Mina nginguFaro, kodwa ngaphandle kwelizwi lakho kakho ozasiphakamisa isandla loba unyawo kulolonke elaseGibhithe.”"},{"book":"UGenesisi","chapter":"41","verse":"45","text":"UFaro wetha uJosefa ibizo elithi Zafenathi-Phaneya, wasemupha u-Asenathi indodakazi kaPhothifera, umphristi wase-Oni ukuba abe ngumkakhe. UJosefa walibhoda lonke ilizwe laseGibhithe."},{"book":"UGenesisi","chapter":"41","verse":"46","text":"UJosefa wayeleminyaka engamatshumi amathathu yokuzalwa eqalisa ukusebenzela uFaro inkosi yaseGibhithe. UJosefa wasuka phambi kukaFaro walibhoda lonke ilizwe laseGibhithe."},{"book":"UGenesisi","chapter":"41","verse":"47","text":"Ngeminyaka eyisikhombisa yenala umhlaba wathela ukudla okunengi kakhulu."},{"book":"UGenesisi","chapter":"41","verse":"48","text":"UJosefa wakuqoqa konke ukudla okwavunwa phakathi kwaleyominyaka eyisikhombisa yenala eGibhithe wakulondoloza emadolobheni. Kulelo lalelodolobho wabeka ukudla okwakulinywa emasimini akuleyondawo."},{"book":"UGenesisi","chapter":"41","verse":"49","text":"UJosefa waqoqa izinqwaba lezinqwaba zamabele, kwaba njengetshebetshebe lolwandle. Kwaba kunengi waze wayekela ukukubhala phansi ngoba kwasekungaphezu kokulinganiswa."},{"book":"UGenesisi","chapter":"41","verse":"50","text":"Ingakafiki iminyaka yendlala, u-Asenathi, indodakazi kaPhothifera, umphristi ka-Oni wazalela uJosefa amadodana amabili."},{"book":"UGenesisi","chapter":"41","verse":"51","text":"UJosefa wetha izibulo lakhe wathi nguManase, esithi, “Kungenxa yokuthi uNkulunkulu wenzile ukuthi ngilukhohlwe lonke uhlupho lwami kanye layo yonke indlu kababa.”"},{"book":"UGenesisi","chapter":"41","verse":"52","text":"Indodana yesibili wayibiza ngokuthi ngu-Efrayimi, wathi, “Kungenxa yokuthi uNkulunkulu ungenze ngaba lezithelo elizweni lokuhlupheka kwami.”"},{"book":"UGenesisi","chapter":"41","verse":"53","text":"Iminyaka yenala eyisikhombisa eGibhithe yaphela,"},{"book":"UGenesisi","chapter":"41","verse":"54","text":"kwaqalisa iminyaka yendlala eyisikhombisa, njengoba uJosefa wayetshilo. Indlala yaba khona kuwo wonke amanye amazwe, kodwa kulolonke ilizwe laseGibhithe ukudla kwakukhona."},{"book":"UGenesisi","chapter":"41","verse":"55","text":"Kwathi lapho iGibhithe lonke selingenelwa yindlala abantu bazibika kuFaro befuna ukudla. Ngakho uFaro wasebatshela bonke abaseGibhithe wathi, “Yanini kuJosefa lenze lokho alitshela khona.”"},{"book":"UGenesisi","chapter":"41","verse":"56","text":"Kwathi indlala isimemetheke kulolonke ilizwe uJosefa wavula iziphala wawathengisela amaGibhithe ukudla ngoba indlala yayisinkulu kakhulu kulolonke ilizwe laseGibhithe."},{"book":"UGenesisi","chapter":"41","verse":"57","text":"Kwathi wonke amanye amazwe eza eGibhithe ezothenga amabele kuJosefa, ngoba indlala yayibhahile kuwo wonke umhlaba."}]}