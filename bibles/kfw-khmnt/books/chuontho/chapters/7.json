{"data":[{"book":"Chuontho","chapter":"7","verse":"1","text":"Halli Thiampu Kaliankhet khan Stephen diang aleirakel, “Hiwahi atuunbe?”"},{"book":"Chuontho","chapter":"7","verse":"2","text":"Stephen in aleimasang “Kapa ngai khat-um ka-u kanai ngai, rangairu! Nipu Abraham in Haranna asimakma, Mesopotamia ah omlai khan akalur Pathian khan amadiang ajuo-inlar,"},{"book":"Chuontho","chapter":"7","verse":"3","text":"halli amadiang aleitipi, ‘Na-innsuung nami-ngaile naram mathaan inlang kei'n nangdiang kanaminmu sik ramtiang siro.’"},{"book":"Chuontho","chapter":"7","verse":"4","text":"Khawa jarra ama'n aram Chaldea amathaanna Haran khan kaomsik asijei. Halli apa kha thisuonuk, tuunna ni-omna ramhin Pathian in ama kha ahongmin-om. Inphut 11:31; 12:4"},{"book":"Chuontho","chapter":"7","verse":"5","text":"Halli Pathian in Abraham diang ramkha ama sik-ah leipemak, ketounasik munnum leipemak, halli Pathian in amadiang nuk ah atu-asa ngaidiang hiwa ramhi amapu kanamin-esik eii tia ama saneimaklai khan chong-inkhitna aleinei.” Inphut 12:7; 13:15; 15:18; 17:8"},{"book":"Chuontho","chapter":"7","verse":"6","text":"Pathian in hiwahi amadiang ati, Natu-nasa ngaikhan miramma inlajuo-omsik eii, halli khawa ramma kaom mingaikhan inmani kha suok lamin-e inta kum rajamili katung kase ah inlathosik eii. Inphut 15:13,14"},{"book":"Chuontho","chapter":"7","verse":"7","text":"Takkha Pathian in ati, inmani'n sepa inthosik phungngai kha kei'n chong kalatansik eii, halli inmani'n hongsuok-inta, hiwa munhin kei chubei innalathosik eii. Suok 3:12"},{"book":"Chuontho","chapter":"7","verse":"8","text":"Halli Pathian in Abraham diang wuntan chong-inkhitna kha apejei; khawa jarra Abraham in Isaac aneiya niriat huuini amakha wun atanjei; Isaac in asapa Jacob, halli Jacob in asa soomleini ngaikha wun aleitanpi. Inphut 17:10-14; 21:2-4; 25:26; 29:31–35:18"},{"book":"Chuontho","chapter":"7","verse":"9","text":"“Jacob sangai khan innaipa Joseph enzootmua ama kha suok-kachangsik Egypt ah injuorjei.” Takkha Pathian in amakha alei-inruoipuiya, Inphut 37:11,28; 39:2,21"},{"book":"Chuontho","chapter":"7","verse":"10","text":"ama poongraalna rakip asan li Egypt rengpa Pharaoh maikuungnga Joseph inlarra, Pathian in amadiang riangwai khat-um singwar apeya, halli Pathian in amadiang Egypt khat-um areng innsuungkhur chungnga wai-aleiminroon. Inphut 41:39-41"},{"book":"Chuontho","chapter":"7","verse":"11","text":"Egypt khat-um Canaan rampumpuiya bukawangli kapoong-karaal aleisuok, halli nipi-nipu ngaikhan bubaksik leineimu. Inphut 42:1,2"},{"book":"Chuontho","chapter":"7","verse":"12","text":"Jacob in Egypt ramma baksik saang-bal aom ti ajetpha, ma-insakhet ah ama'n eini nipi-nipu ngai aleitir."},{"book":"Chuontho","chapter":"7","verse":"13","text":"Halli woini huuina ah Joseph in apumtak a-u anai ngaidiang inlarra, halli Pharaoh in Joseph innsuung mingaikha ajetjei."},{"book":"Chuontho","chapter":"7","verse":"14","text":"Khawa jarra Joseph in apa Jacob diang chong aminroonna, innsuungmi inraya ah soomsari leira-nga kha Egypt ramma inhong nasik ajuokoi jei. Inphut 45:9,10,17,18; 46:27"},{"book":"Chuontho","chapter":"7","verse":"15","text":"Halli Egypt ramma Jacob aleisi, khawa munkhan ama le asa ngaikha inleithi. Inphut 46:1-7; 49:33"},{"book":"Chuontho","chapter":"7","verse":"16","text":"Halli inmani kaluong kha Shechem katung injuochoiya, Abraham in Hamor phung ngaidiangnga sial apeya ileiracho thaankhan injuophuumjei. Inphut 23:3-16; 33:19; 50:7-13; Josh 24:32"},{"book":"Chuontho","chapter":"7","verse":"17","text":"“Pathian in Abraham diangnga achong-inkhitna phakha ajuonai pha, Egypt ramma kaom eini mi ngaihi kheella aminpungjei."},{"book":"Chuontho","chapter":"7","verse":"18","text":"Ahekna ah Joseph kajetmak reng inkhat Egypt ramma wai ahongroonjei."},{"book":"Chuontho","chapter":"7","verse":"19","text":"Ama'n eini nipi-nipu ngai chungnga akathamak angaidonna, insa akasiin ngaikha inringmak nasik aleiminlek juonna, nipi-nipu ngaikha kase ah aleitho. Suok 1:10,11,22"},{"book":"Chuontho","chapter":"7","verse":"20","text":"Khawa phakhan naipang katha tak Moses kha inneiya, amakha apa inna thathumchu inleiwai, Suok 2:2"},{"book":"Chuontho","chapter":"7","verse":"21","text":"halli ama inkalekjuonna, Pharaoh sanu in amakha aruut ah asapatak sik-ah awaijei. Suok 2:3-10"},{"book":"Chuontho","chapter":"7","verse":"22","text":"Halli Moses kha Egypt ngai singna le theina rakip inchuwa, chuontho le chongrilnatiang mikalok khat ahong ejei.”"},{"book":"Chuontho","chapter":"7","verse":"23","text":"“Moses in kum sommili hongtungpha, a-u anai Israel sangai kha, jophanasik amalung suungnga leingaidon.” Suok 2:11-15"},{"book":"Chuontho","chapter":"7","verse":"24","text":"Ama'n ajuosipha, Israel ngai karra mi inkhat kase ah inleitho kha ajuomua, akasansik asiya halli phaphu aluok ah Egypt mipa kha athatjei."},{"book":"Chuontho","chapter":"7","verse":"25","text":"Ajarchu Moses kut ah a-u anai ngaikha Pathian in alaminsan tihi inmani'n leijet-inte tia aleingaidon, takkha inmani'n leingaidonmu."},{"book":"Chuontho","chapter":"7","verse":"26","text":"Khawa ziingkhuo awarli ama'n Israel sangai inni inwuok kha aleimu, halli inmani kha inzoot-inngei nasik ah ama'n ati, Rangairu, mi ngai, Nangni ule-nai ning eii, angsikme hin ningthoa ning-insuol?"},{"book":"Chuontho","chapter":"7","verse":"27","text":"Takkha amale indiang-inwaipuipa kase ah kathopa khan Moses kha anamjuonna, ati, Nang tu-in keini chungnga waikaroonsik li chongkatan sik-ah nakadangme?"},{"book":"Chuontho","chapter":"7","verse":"28","text":"Nang in miyanni Egypt mi nithat angnga, keihi nathatsik nitibe?"},{"book":"Chuontho","chapter":"7","verse":"29","text":"Moses in hiwa chong ajetpha, Egypt ramma inphut ataanna Midian ramma ajuo-omma, khawakhan sapasal inni aleinei. Suok 18:3,4"},{"book":"Chuontho","chapter":"7","verse":"30","text":"“Khanna inphut kum soommili huuipha, Sinai Ching koolla kaom neelram khan marwaan tirton inkhat in suulbuklai hongkakaang meimachuon angnga Moses diang alei-inlar.”"},{"book":"Chuontho","chapter":"7","verse":"31","text":"Halli Moses in khawakha amupha khan ama'n alei-ngak, halli katha ah ennasik ajuonai pha, Pumi rasa kha ama'n aleijet:"},{"book":"Chuontho","chapter":"7","verse":"32","text":"Keichu napi-napu ngai Pathian ka-eii, Abraham, Isaac, khat-um Jacob Pathian ka-eii, khawakhan Moses in intuulla katha ah lei-enmakjei."},{"book":"Chuontho","chapter":"7","verse":"33","text":"Pumi'n amadiang ati, Nakekok kha khairo, ajarchu nangirna munkha inthiang munkha eii."},{"book":"Chuontho","chapter":"7","verse":"34","text":"Egypt ramma kaom kei kami ngai kapoong-karaal kha kamuwiakjei, inmani chaprasa kha Kei'n kajetjei, tuun inmani kamasuo sik-ah Kei kajuochum, khawa jarra tuun heiwaro, Kei'n nanghi Egypt ramma kanatirsik eii."},{"book":"Chuontho","chapter":"7","verse":"35","text":"“ ‘Tu-in nanghi keini chungnga lamkakei khat-um chongkatan namin-eme?’ tia Israel mingai'n inzootmak Moses hi suulbuklaiya meimachuon angnga inlar marwaan tirton kut khan asanna lamkakeisik khat-um kanasanring sik-ah Pathian in amahi ajuotirjei.” Suok 2:14"},{"book":"Chuontho","chapter":"7","verse":"36","text":"Ama'n Egypt ramma, Tuipui Kasen, (Red Sea) halli neelramma kum soommili inlak-inlak chuon khat-um jettheina ngaikha athoa inmani kha aheiruoisuok jei. Suok 7:3; 14:21; Teelna 14:33"},{"book":"Chuontho","chapter":"7","verse":"37","text":"Moses in Israel mi ngaidiang ati, Pathian in kei kapuo nangnisik bit-ah, Pathian chongkachoi inkhat ningmingai karra kajuotirsik eii ati. Innidan 18:15,18"},{"book":"Chuontho","chapter":"7","verse":"38","text":"Amahi Israel mi ngai neelramma kamintuup, Sinai Chingnga marwaan tirtonle inbiakpui, nipi-nipu ngaile lei-inlop kha ama eii, halli Pathian ringna chonghi einidiang mason-masonna napenasik aralaangjei. Suok 19:1–20:17; Innidan 5:1-33"},{"book":"Chuontho","chapter":"7","verse":"39","text":"“Takkha eini nipi-nipu ngaikhan achong juisik leijuizootmu, halli inmani'n Egypt ramma inkirzoot jarra amakha inkanengjuon jei.”"},{"book":"Chuontho","chapter":"7","verse":"40","text":"Khawa jarra inmani'n Aaron diang inti, Keini lamkakeisik pathian lekkhat naboolpiro, Egypt ramma inphut naheikaruoi Moses kha ang-changmajei keini'n jetmungjei. Suok 32:1"},{"book":"Chuontho","chapter":"7","verse":"41","text":"Khawa phakhan inmani'n saraatteii ramil inkhat inboolla, khawa ramil khan doiphur inhongchoili inmani inkut tak-ah inbool phurkha inrokpuijei. Suok 32:2-6"},{"book":"Chuontho","chapter":"7","verse":"42","text":"Khawa jarra Pathian in inletdella, inmani kha marwaanna kaom rakip chubei thonasik apejei, Pathian chongkachoi ngai larik ah inleimajia hi angnga:"},{"book":"Chuontho","chapter":"7","verse":"43","text":"Khawa Molech pathian inn,"},{"book":"Chuontho","chapter":"7","verse":"44","text":"“Eini nipi-nipu ngai'n neelram khan Pathian inruoipuina sakhi Maichaam Inn kha inmani diang aleiom, khawa ramil kha Pathian in Moses diangnga boolro tia iminmu dungjuiya khawakha inbool eii.” Suok 25:9,40"},{"book":"Chuontho","chapter":"7","verse":"45","text":"Eini nipi-nipu ngai matiangnga inpi-inpu ngai diangnga inphut inralaang maichaam inn kha Joshua le inruoiya insipha inmani'n inleichoi halli Pathian in ileipuutsuok phung ngai ram kha inmator tirra inleisi, halli maichaam inn kha David pha katung aleiom. Josh 3:14-17"},{"book":"Chuontho","chapter":"7","verse":"46","text":"David in Pathian mit enna rawaan amu-ah Jacob Pathian sik-ah omnasik mun Pathian diang aleini. 2 Sam 7:1-16; 1 Khang 17:1-14"},{"book":"Chuontho","chapter":"7","verse":"47","text":"Takkha Solomon in Pumi sik-ah inn kha asakjei. 1 Reng 6:1-38; 2 Khang 3:1-17"},{"book":"Chuontho","chapter":"7","verse":"48","text":"“Takkha Chungnung Pathian kha kut-ah inbool inn ngaikhan ommak,” Pathian chongkachoipa'n iti-angnga,"},{"book":"Chuontho","chapter":"7","verse":"49","text":"Marwaan chu kei reng in-ongna eii,"},{"book":"Chuontho","chapter":"7","verse":"50","text":"Kei kakuttak in phur rakip hi kibool emak abe?"},{"book":"Chuontho","chapter":"7","verse":"51","text":"“Nangni ningkuor angar!” “Angtuk Pathian chongnga ningmalung inthiangmak halli ningkuor kaseetme! nangni'n apha rakip ah Ratha Inthiang kha ninghal: nangni ningpi ningpu ngai'n inleitho angnga, nangni innum ninglatho Stephen in ati. Isa 63:10"},{"book":"Chuontho","chapter":"7","verse":"52","text":"Nangni ningpi ningpu ngai'n Pathian chongkachoi ngai karra inleiminpoong mak tu ommame? halli akadik Pumi ama ajuonasik jarra matiangnga kaleimindik ngaikha inmani'n inleithat, halli tuunchu nangni'n Pumi kha ningpesuok ah kathat ngaikha ning ejei."},{"book":"Chuontho","chapter":"7","verse":"53","text":"Nangnichu marwaan tirton ngai diangnga Pathian in ipe dan karalaang ngaikha ning ejei, takkha nangni'n khawakha juimakchu!”"},{"book":"Chuontho","chapter":"7","verse":"54","text":"Inmani'n hiwa chong ngaihi injetpha, inmalung hongnga, ama chungnga inraangnga inha inkarialjei."},{"book":"Chuontho","chapter":"7","verse":"55","text":"Takkha Stephen chu Ratha Inthiang khan asip ah, marwaantiang enpha, Pathian lurna-lianna khat-um Jisu'n Pathian changtiang i-ngir amu-ah,"},{"book":"Chuontho","chapter":"7","verse":"56","text":"“Enru, marwaan suongkot inlong khat-um Miring Sapa kha Pathian changtiang i-ngir kei'n kamu ati!”"},{"book":"Chuontho","chapter":"7","verse":"57","text":"Inmani'n rasa inringnga inkheek ah inkuor inkut ah inkharra inmani rakip ama koolla inhongtaan,"},{"book":"Chuontho","chapter":"7","verse":"58","text":"halli khuopui tuoltiang ama inkeisuo ah amakha lungnga indeengjei, halli akadeeng ngaikhan sakhi sik-ah inpuon-indiar kha araming Saul inti ruotharpa kekuungnga inleida."},{"book":"Chuontho","chapter":"7","verse":"59","text":"Halli inmani'n amakha lungnga inleideenglai Stephen in Pumi diang akoiya, “Pumi Jisu, kei karatha hi naleipiro,” ati."},{"book":"Chuontho","chapter":"7","verse":"60","text":"Halli ama'n kemurkhup athep-ah, rasa inringnga akheek ah ati, “Pumi! hiwa manu hi inchungnga namachul pimaro!” hiwa arilsuoli ama kha athijei."}]}