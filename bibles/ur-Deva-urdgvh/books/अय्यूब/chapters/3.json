{"data":[{"book":"अय्यूब","chapter":"3","verse":"1","text":"तब अय्यूब बोल उठा और अपने जन्म दिन पर लानत करने लगा।"},{"book":"अय्यूब","chapter":"3","verse":"2","text":"उसने कहा,"},{"book":"अय्यूब","chapter":"3","verse":"3","text":"“वह दिन मिट जाए जब मैंने जन्म लिया, वह रात जिसने कहा, ‘पेट में लड़का पैदा हुआ है!’"},{"book":"अय्यूब","chapter":"3","verse":"4","text":"वह दिन अंधेरा ही अंधेरा हो जाए, एक किरण भी उसे रौशन न करे। अल्लाह भी जो बुलंदियों पर है उसका ख़याल न करे।"},{"book":"अय्यूब","chapter":"3","verse":"5","text":"तारीकी और घना अंधेरा उस पर क़ब्ज़ा करे, काले काले बादल उस पर छाए रहें, हाँ वह रौशनी से महरूम होकर सख़्त दहशतज़दा हो जाए।"},{"book":"अय्यूब","chapter":"3","verse":"6","text":"घना अंधेरा उस रात को छीन ले जब मैं माँ के पेट में पैदा हुआ। उसे न साल, न किसी महीने के दिनों में शुमार किया जाए।"},{"book":"अय्यूब","chapter":"3","verse":"7","text":"वह रात बाँझ रहे, उसमें ख़ुशी का नारा न लगाया जाए।"},{"book":"अय्यूब","chapter":"3","verse":"8","text":"जो दिनों पर लानत भेजते और लिवियातान अज़दहे को तहरीक में लाने के क़ाबिल होते हैं वही उस रात पर लानत करें।"},{"book":"अय्यूब","chapter":"3","verse":"9","text":"उस रात के धुँधलके में टिमटिमानेवाले सितारे बुझ जाएँ, फ़जर का इंतज़ार करना बेफ़ायदा ही रहे बल्कि वह रात तुलूए-सुबह की पलकें पलकों से मुराद पहली किरणें है।  भी न देखे।"},{"book":"अय्यूब","chapter":"3","verse":"10","text":"क्योंकि उसने मेरी माँ को मुझे जन्म देने से न रोका, वरना यह तमाम मुसीबत मेरी आँखों से छुपी रहती।"},{"book":"अय्यूब","chapter":"3","verse":"11","text":"मैं पैदाइश के वक़्त क्यों मर न गया, माँ के पेट से निकलते वक़्त जान क्यों न दे दी?"},{"book":"अय्यूब","chapter":"3","verse":"12","text":"माँ के घुटनों ने मुझे ख़ुशआमदीद क्यों कहा, उस की छातियों ने मुझे दूध क्यों पिलाया?"},{"book":"अय्यूब","chapter":"3","verse":"13","text":"अगर यह न होता तो इस वक़्त मैं सुकून से लेटा रहता, आराम से सोया होता।"},{"book":"अय्यूब","chapter":"3","verse":"14","text":"मैं उन्हीं के साथ होता जो पहले बादशाह और दुनिया के मुशीर थे, जिन्होंने खंडरात अज़ सरे-नौ तामीर किए।"},{"book":"अय्यूब","chapter":"3","verse":"15","text":"मैं उनके साथ होता जो पहले हुक्मरान थे और अपने घरों को सोने-चाँदी से भर लेते थे।"},{"book":"अय्यूब","chapter":"3","verse":"16","text":"मुझे ज़ाया हो जानेवाले बच्चे की तरह क्यों न ज़मीन में दबा दिया गया? मुझे उस बच्चे की तरह क्यों न दफ़नाया गया जिसने कभी रौशनी न देखी?"},{"book":"अय्यूब","chapter":"3","verse":"17","text":"उस जगह बेदीन अपनी बेलगाम हरकतों से बाज़ आते और वह आराम करते हैं जो तगो-दौ करते करते थक गए थे।"},{"book":"अय्यूब","chapter":"3","verse":"18","text":"वहाँ क़ैदी इतमीनान से रहते हैं, उन्हें उस ज़ालिम की आवाज़ नहीं सुननी पड़ती जो उन्हें जीते-जी हाँकता रहा।"},{"book":"अय्यूब","chapter":"3","verse":"19","text":"उस जगह छोटे और बड़े सब बराबर होते हैं, ग़ुलाम अपने मालिक से आज़ाद रहता है।"},{"book":"अय्यूब","chapter":"3","verse":"20","text":"अल्लाह मुसीबतज़दों को रौशनी और शिकस्तादिलों को ज़िंदगी क्यों अता करता है?"},{"book":"अय्यूब","chapter":"3","verse":"21","text":"वह तो मौत के इंतज़ार में रहते हैं लेकिन बेफ़ायदा। वह खोद खोदकर उसे यों तलाश करते हैं जिस तरह किसी पोशीदा ख़ज़ाने को।"},{"book":"अय्यूब","chapter":"3","verse":"22","text":"अगर उन्हें क़ब्र नसीब हो तो वह बाग़ बाग़ होकर जशन मनाते हैं।"},{"book":"अय्यूब","chapter":"3","verse":"23","text":"अल्लाह उसको ज़िंदा क्यों रखता जिसकी नज़रों से रास्ता ओझल हो गया है और जिसके चारों तरफ़ उसने बाड़ लगाई है।"},{"book":"अय्यूब","chapter":"3","verse":"24","text":"क्योंकि जब मुझे रोटी खानी है तो हाय हाय करता हूँ, मेरी आहें पानी की तरह मुँह से फूट निकलती हैं।"},{"book":"अय्यूब","chapter":"3","verse":"25","text":"जिस चीज़ से मैं डरता था वह मुझ पर आई, जिससे मैं ख़ौफ़ खाता था उससे मेरा वास्ता पड़ा।"},{"book":"अय्यूब","chapter":"3","verse":"26","text":"न मुझे इतमीनान हुआ, न सुकून या आराम बल्कि मुझ पर बेचैनी ग़ालिब आई।”"}]}