{"data":[{"book":"VaRoma","chapter":"6","verse":"1","text":"Zvino tichatiiko? Toramba tichiita zvivi here kuti nyasha dziwande?"},{"book":"VaRoma","chapter":"6","verse":"2","text":"Kwete napaduku pose! Takafa kuzvivi; tingararama sei mazviri zvakare?"},{"book":"VaRoma","chapter":"6","verse":"3","text":"Ko, hamuzivi here kuti isu tose vaya vakabhabhatidzwa muna Kristu Jesu takabhabhatidzwa murufu rwake?"},{"book":"VaRoma","chapter":"6","verse":"4","text":"Naizvozvo takavigwa naye kubudikidza nokubhabhatidzwa murufu kuitira kuti, sokumutswa kwakaitwa Kristu kubva kuvakafa nokubwinya kwaBaba, nesuwo tirarame upenyu hutsva."},{"book":"VaRoma","chapter":"6","verse":"5","text":"Nokuti kana takabatanidzwa naye zvakadai murufu rwake, zvirokwazvo tichabatanawo naye mukumuka kwake."},{"book":"VaRoma","chapter":"6","verse":"6","text":"Nokuti tinoziva kuti munhu wedu wakare akarovererwa pamuchinjikwa pamwe chete naye kuti muviri wechivi ushayiswe simba, kuti tirege kuvazve varanda vechivi,"},{"book":"VaRoma","chapter":"6","verse":"7","text":"nokuti uyo anenge afa asunungurwa kubva kuchivi."},{"book":"VaRoma","chapter":"6","verse":"8","text":"Zvino kana takafa naKristu, tinotenda kuti tichararamawo pamwe chete naye."},{"book":"VaRoma","chapter":"6","verse":"9","text":"Nokuti sezvo tichiziva kuti Kristu akamutswa kubva kuvakafa, haachazofizve; rufu harusisina simba pamusoro pake."},{"book":"VaRoma","chapter":"6","verse":"10","text":"Rufu rwaakafa, akafa kuchivi kamwe chete zvikabva zvapera; asi upenyu hwaanorarama, anoraramira Mwari."},{"book":"VaRoma","chapter":"6","verse":"11","text":"Nenzira imwe cheteyo, nemiwo munofanira kuziva kuti makafa kuchivi, asi muri vapenyu kuna Mwari muna Kristu Jesu."},{"book":"VaRoma","chapter":"6","verse":"12","text":"Naizvozvo musatendera chivi kuti chibate ushe mumuviri wenyu unofa, kuti muteerere kuchiva kwacho."},{"book":"VaRoma","chapter":"6","verse":"13","text":"Musapa mitezo yomuviri wenyu kuchivi, kuti ive nhumbi dzokuita zvisakarurama, asi zvipei kuna Mwari, savaya vakabviswa kurufu vachiiswa kuupenyu; uye ipai mitezo yomuviri wenyu kwaari ive nhumbi dzokururama."},{"book":"VaRoma","chapter":"6","verse":"14","text":"Nokuti chivi hachichazovi nesimba pamusoro penyu, nokuti hamusi pasi pomurayiro, asi pasi penyasha."},{"book":"VaRoma","chapter":"6","verse":"15","text":"Zvino tichatiiko? Titadze here nokuti hatisi pasi pomurayiro asi pasi penyasha. Kwete napaduku pose!"},{"book":"VaRoma","chapter":"6","verse":"16","text":"Hamuzivi here kuti kana mukazvipa kuno mumwe munhu kuti mumuteerere savaranda, muri varanda kuno uyo wamunoteerera, mungava varanda vechivi, chinoendesa kurufu kana vokuteerera, kunoendesa kukururama?"},{"book":"VaRoma","chapter":"6","verse":"17","text":"Asi Mwari ngaavongwe nokuti, kunyange zvenyu maimbova varanda vechivi, makateerera nomwoyo wenyu wose kurudzi rwedzidziso yamakanga mapiwa."},{"book":"VaRoma","chapter":"6","verse":"18","text":"Makasunungurwa kubva kuchivi uye mava varanda vokururama."},{"book":"VaRoma","chapter":"6","verse":"19","text":"Ndinotaura izvi nokutaura kwavanhu nokuda kwokushayiwa simba kwenyama yenyu. Sezvamaingopa mitezo yemiviri yenyu kuuranda hwokusachena uye nokuipa kunoramba kuchingowanda, saka zvino ipei kuuranda hwokururama hunoendesa kuutsvene."},{"book":"VaRoma","chapter":"6","verse":"20","text":"Pamakanga muri varanda vechivi, makanga makasununguka kubva pakutonga kwakarurama."},{"book":"VaRoma","chapter":"6","verse":"21","text":"Zvino makawaneiko panguva iyoyo kubva pazvinhu zvamunonyadziswa nazvo, iye zvino? Nokuti kuguma kwazvo ndirwo rufu!"},{"book":"VaRoma","chapter":"6","verse":"22","text":"Asi zvino makasunungurwa kubva kuchivi uye mava varanda vaMwari, zvibereko zvamunokohwa zvinoisa kuutsvene, uye kuguma kwazvo ndihwo upenyu husingaperi muna Kristu Jesu Ishe wedu."},{"book":"VaRoma","chapter":"6","verse":"23","text":"Nokuti mubayiro wechivi ndirwo rufu, asi chipo chaMwari chokungopiwa ndihwo upenyu husingaperi muna Kristu Jesu Ishe wedu."}]}