{"data":[{"book":"Luke","chapter":"10","verse":"1","text":"Hiwahi hekli Pumi'n miring soomsari leini aleikadangnga 10:1: soomsari leini; larik lekkhat in chu soomsari. halli ama amatiang miring inni inniya ama sinasik khuopui rakip ah aleitir."},{"book":"Luke","chapter":"10","verse":"2","text":"Jisu'n inmani diang aleitipi, “Leirakhool sikchu atam, takkha karakhoolsik michu lekteii in eii, leimapupa diang niru leikarakhoolsik mi angjet ajuo minjuonasik. Matt 9:37,38"},{"book":"Luke","chapter":"10","verse":"3","text":"Siru! Kei'n nangni ngaihi malang karra keelngamtei angnga kinatir eii. Matt 10:16"},{"book":"Luke","chapter":"10","verse":"4","text":"Nangni'n sialkhou, bunina khou khat-um kekok choimaru; halli lamma ning intongpui mi ngaikha rakooknasik ngirmaru. Matt 10:7-14; Mk 6:8-11; Luk 9:3-5"},{"book":"Luke","chapter":"10","verse":"5","text":"Hun enum nangni'n ningluutna inna mansakhet ah ‘Inn khan Kadai omrase tiru.’"},{"book":"Luke","chapter":"10","verse":"6","text":"Khawa khan kadai kamanuom mi om-inchu, Nang diangnga kadaikha ama takchungnga omsik, kha emak inchu, ning ipeii kadai kha keikirnookru."},{"book":"Luke","chapter":"10","verse":"7","text":"Inmani'n naperei kha bak inlang innkhan omro, tichu chuon kathopa'n athoman amusik hi rahoi suok, innkhat makheiya innkhat ah leeng-inlang ommaru. 1 Cor 9:14; 1 Tim 5:18"},{"book":"Luke","chapter":"10","verse":"8","text":"Nangni'n khuopui ningluutpha khan, inmani'n innaleidon inchu ningmaikuungnga innaperei kha bakru."},{"book":"Luke","chapter":"10","verse":"9","text":"Khawa khuopuiya mi kana ngaikha mindampiru, halli inmani diang tipiru Pathian Rengram kha ajuonaijei."},{"book":"Luke","chapter":"10","verse":"10","text":"Takkha ang ka-ang ningsina khuopuiya inmani'n innaleidonmak inchu, inmani lampui ngaikhan si-inlang tipiru, Chuon 13:51"},{"book":"Luke","chapter":"10","verse":"11","text":"Tichu ning khuopui makheiya ningkeiiya kakop rahuut kikathingthaak hi nangni kinzootmakna eii, halli nangni'n ngaidonru Pathian Rengram kha nangnidiang ajuonaijei. Matt 10:7-14; Mk 6:8-11; Luk 9:3-5"},{"book":"Luke","chapter":"10","verse":"12","text":"Kei'n nangnidiang kanati, hiwa khuopuihi Sodom poongna khaneek ah hiwahin poongna omsik eii! Inphut 19:24-28; Matt 11:24; Matt 10:15"},{"book":"Luke","chapter":"10","verse":"13","text":"“Angtuk poongna esikme Chorazin nangdiang! angtuk poongna esikme Bethsaida nangdiang um! nangni diangnga intho chuon inlak kha Tyre li Sidon diang inleitho inchu, buorasongkol kahak inta, khat-um inkilrahut inthekthuon inta inmani'n manu makheiya inmalung kha apha matiang leithuuljei inte. Isa 23:1-18; Ezek 26:1–28:26; Jo 3:4-8; Amo 1:9,10; Zech 9:2-4"},{"book":"Luke","chapter":"10","verse":"14","text":"Pathian chongtan Nikhuoni khan nangni neek ah Tyre li Sidon diang aminriang nakha omsik eii."},{"book":"Luke","chapter":"10","verse":"15","text":"Capernaum! Nanghi, marwaan katung na-indomsaang zootbe? etheinuni, nangchu meikhur khan nadeengluutsik eii!” Isa 14:13-15"},{"book":"Luke","chapter":"10","verse":"16","text":"Jisu'n asiamruoi ngaidiang ati, tu-ennum ningchong karangai mikha kei kachong karangai kha in-eii; tu-ennum nangni kanazootmak ngaikha, kei kanazootmak in-eii; halli tu-ennum kei kanazootmak mi kha, kei kana juotirpa ama kha um izootmak kha eii. Matt 10:40; Mk 9:37; Luk 9:48; Jn 13:20"},{"book":"Luke","chapter":"10","verse":"17","text":"Mi soomsari leini 10:17: soomsari leini; larik lekkhat in soomsari.ngaikha ratha karok ah inheikirjei, inmani'n inleiti, “Pumi,” “Nang naramingnga chongpena kinnei phakhan raikhuo ngai innum kinchong injui!”"},{"book":"Luke","chapter":"10","verse":"18","text":"Jisu'n inmani diang aleiti, “Kei'n marwaan makheiya seitan kha kool-inlek angnga ijuota kaleimu."},{"book":"Luke","chapter":"10","verse":"19","text":"Rangairu! kei'n maruul khat-um ailuweetngai chungnga simatornasik halli ningnile ning inhalpui ratha kanei rakip daimatornasik ranak kanapejei, han iteii in nangnikha nakatooknuni.”Minpkla 91:13"},{"book":"Luke","chapter":"10","verse":"20","text":"Takkha nangni'n ratha kathamak ngai'n ningchong injuijarra rokmaru, khawa neek ah marwaanna ningraming injia jarra rokru."},{"book":"Luke","chapter":"10","verse":"21","text":"Khawa phakhan Jisu kha Ratha Inthiang10:21: Ratha inthiang makheiya, larik lekkhat ah injia Ratha makheiya; aleiilaak ah injia, ama Ratha makheiya. in aleisip jarra arok ah aleiti, marwaan le nuoipil Pumi E-Kapa! nangkha kei'n kanaminpaak ajarchu kasing kathei ngai'n injetmak khat-um inmu matormak kha, i-kajetmak diang namalarpijei. Oh, Kapa, hiwahi nang inmanuom li nalungduotak kasuok ejei."},{"book":"Luke","chapter":"10","verse":"22","text":"Kapa'n angrakip kei kadiang napejei, halli asapa hi tume tikha apa elekleiya tuteii in jetmu, emakli atu khame apa tihi-um asapa eleiya tuteii in jetmu, khawa jarra asapa'n ikadang mi ngaidiang ama kha amalarsik eii. Jn 3:35; 10:15"},{"book":"Luke","chapter":"10","verse":"23","text":"Khale inruoiya Jisu'n inlet ah asiamruoi ngaidiang ruuk-ah aleitipi, “ Ningmit in musik ka eii phur rakip ningmu kha rawaan katha ning eii!"},{"book":"Luke","chapter":"10","verse":"24","text":"Khawajarra nangnidiang kanati, Pathian chong kachoi ngaili rengngai innum, nangni imu rakipkha inmuzoot, takkha inmani'n mumatormu, halli nangni irangai kha inrangaizoot, takkha rangai phangnunu.”"},{"book":"Luke","chapter":"10","verse":"25","text":"Dan kathei ocha inkhat in aheiwa-ah Jisu'n angme namasang tia, ama'n chong rakelna aleinei, “Karu” “Hektik kaboi ringkhuo munasik ah kei'n angme kathosik?” Matt 22:35-40; Mk 12:28-34"},{"book":"Luke","chapter":"10","verse":"26","text":"Jisu'n amadiang aleimasang, “Chong inthiang in angme iti? nangni'n angtho thoa ningmaletme?”"},{"book":"Luke","chapter":"10","verse":"27","text":"Halli ama'n aleimasang, “ ‘Pumi na Pathian kha namalung pumpuiya naminriangsik, khat-um na ratha pumpuiya, naranak pumpuiya, halli na-ngaidonna rakip ah ama kha naminriangsik’ halli ‘Indiang inwai ngaikha napum ni inriang angnga naminriangsik eii.’ ” Innidan 6:5; Levi 19:18"},{"book":"Luke","chapter":"10","verse":"28","text":"Jisu'n aheimasang “Nang in kadik ah natijei,” “Hiwahi thoro halli ringna namusik eii.” Levi 18:5"},{"book":"Luke","chapter":"10","verse":"29","text":"Takkha Dan kathei ocha in atheinuomma kadik ezoot jarra Jisu diang aheirakel, “Tu khame kei indiang inwaipui?”"},{"book":"Luke","chapter":"10","verse":"30","text":"Jisu'n aleimasang, “Miring inkhat Jerusalem makheiya Jericho tiang aleichumma aleisi, halli inruup ngai'n ama kha puondiar inliikpiya wuokna inleinei khat-um inwuokthat dengnga inleida."},{"book":"Luke","chapter":"10","verse":"31","text":"Jetlei theileija thiampu inkhat in khawa lamkhan ajuochum, halli khawa miring pakha alei intongpui, takkha alooiya aleisi."},{"book":"Luke","chapter":"10","verse":"32","text":"Khawa angnga Levite inkhat um khawakhan aheiwa ah miring pakha aleimu, ama innum alooiya aleisi."},{"book":"Luke","chapter":"10","verse":"33","text":"Takkha Samaritan miring inkhat in khawa lamkhan aheiwa ah miring pakha aleimu phakhan, ama malungkhan minriang in aleisip. 2 Khang 28:15"},{"book":"Luke","chapter":"10","verse":"34","text":"Amadiang asiya kapop rakipkha sariak li theibomtui abunpiya khuopina anei, halli ama salungdai chungnga minchongnga khomal tungna innkhat ah aleiruoiya ama kha sepa thona aleinei."},{"book":"Luke","chapter":"10","verse":"35","text":"Ziingkhuo warli khawa inn kangaak padiang dangkapum inni ama diang aleipe. Halli inn kangaak padiang aleiti. ‘Ama kha sepa leithoro,’ woikhat kahei kirnookli, ‘Kei'n ama diangnga niminluut rakip kanapesik eii.’ ”"},{"book":"Luke","chapter":"10","verse":"36","text":"“Hi ngai inthum karra tukhame nang in inruup ngai'n inleiwuok ah inleidapa diang indiang inwaipui eii tia ningaidon?”"},{"book":"Luke","chapter":"10","verse":"37","text":"Dan kathei ocha in aleimasang, “Ama diang katha tak-ah sepa katho mipa kha eii.”"},{"book":"Luke","chapter":"10","verse":"38","text":"Jisu li asiamruoi ngai'n lamma inleisi phakhan ama'n khou aleiluut, araming Martha inti numeisanu'n Jisu kha a-inna aleidon. Jn 11:1"},{"book":"Luke","chapter":"10","verse":"39","text":"Khawa numeisanu nainu inkhat aleiom araming mary inleiti, ama'n Pumi kenuoiya in-ongnga Pumi minchuna kha aleirangai."},{"book":"Luke","chapter":"10","verse":"40","text":"Takkha Martha'n ama chounthosik khan malungsena aleinei, ama'n aheiwa ah Jisu diang aleiti, “Pumi, nang in jetmakchebe kei kanainu'n katheinuobit chuon inaminthohi? Amadiang kei najuosan nasik tipiro!”"},{"book":"Luke","chapter":"10","verse":"41","text":"Pumi'n ama diang aleimasang, “Martha, Martha! Nang in ang rakip sik-ah namalung namindongnga naom,"},{"book":"Luke","chapter":"10","verse":"42","text":"takkha inkhatbit khakeeng arei kaom, Mary in akadik kha ikadang ejei, halli amadiang makheiya woikhat leikir nunujei.”"}]}