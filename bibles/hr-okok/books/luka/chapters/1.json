{"data":[{"book":"Luka","chapter":"1","verse":"1","text":"Mnogi su već pokušali srediti pripovijedanja o događajima koji su se ispunili među nama,"},{"book":"Luka","chapter":"1","verse":"2","text":"prema predaji onih koji su od početka bili očevici i sluge Riječi."},{"book":"Luka","chapter":"1","verse":"3","text":"Odlučio sam stoga i ja, vrli Teofile, tebi napisati sve po redu, pošto sam sve od početka pomno ispitao,"},{"book":"Luka","chapter":"1","verse":"4","text":"da se tako osvjedočiš u pouzdanost učenja koje si primio."},{"book":"Luka","chapter":"1","verse":"5","text":"Za vladavine judejskoga kralja Heroda bio je neki svećenik imenom Zaharija iz Abijina reda hramskih službenika. Žena mu je također bila iz Aronova svećeničkog plemena. Zvala se Elizabeta."},{"book":"Luka","chapter":"1","verse":"6","text":"Oboje su bili pravedni pred Bogom jer su besprijekorno bili poslušni svim zapovijedima i odredbama Gospodnjim."},{"book":"Luka","chapter":"1","verse":"7","text":"Nisu imali djece jer je Elizabeta bila nerotkinja, a oboje su već bili u poodmakloj dobi."},{"book":"Luka","chapter":"1","verse":"8","text":"Jednoga je dana Zaharija služio Bogu u Hramu jer je na dužnosti bio njegov red."},{"book":"Luka","chapter":"1","verse":"9","text":"Prema svećeničkome običaju ždrijebom ga zapadne da uđe u Svetište Gospodnje i da prinese kâd."},{"book":"Luka","chapter":"1","verse":"10","text":"Za vrijeme kađenja sve se mnoštvo naroda vani molilo."},{"book":"Luka","chapter":"1","verse":"11","text":"A Zahariji se ukaže Gospodnji anđeo. Stajao je s desne strane kadionog žrtvenika."},{"book":"Luka","chapter":"1","verse":"12","text":"Kad ga ugleda, Zaharija se veoma prestraši."},{"book":"Luka","chapter":"1","verse":"13","text":"Ali anđeo mu reče: “Ne boj se, Zaharija! Jer uslišana ti je molitva: tvoja će ti žena Elizabeta roditi sina. Nadjenut ćeš mu ime Ivan."},{"book":"Luka","chapter":"1","verse":"14","text":"Bit ćeš radostan i veseo, i mnogi će se veseliti njegovu rođenju."},{"book":"Luka","chapter":"1","verse":"15","text":"Bit će on doista velik u očima Gospodnjim. Neće piti vina ni drugoga opojnog pića. Bit će ispunjen Svetim Duhom još od majčine utrobe."},{"book":"Luka","chapter":"1","verse":"16","text":"Navest će mnoge Izraelce da se obrate Gospodinu, svojemu Bogu."},{"book":"Luka","chapter":"1","verse":"17","text":"Ići će pred Gospodinom pun duha i sile kao drevni prorok Ilija. Obratit će srce otaca k sinovima, a nepokorne umove promijeniti tako da prihvate razumnost pravednika. Pripremit će narod za dolazak Gospodnji.”"},{"book":"Luka","chapter":"1","verse":"18","text":"Zaharija reče anđelu: “Po čemu ću znati da će se to dogoditi? Već sam star, a i žena mi je u poodmakloj dobi.”"},{"book":"Luka","chapter":"1","verse":"19","text":"Anđeo mu odgovori: “Ja sam Gabrijel, koji stojim pred samim Bogom. Poslan sam da govorim s tobom i da ti donesem radosnu vijest."},{"book":"Luka","chapter":"1","verse":"20","text":"A sada ćeš zanijemiti i nećeš moći govoriti do dana kada za to dođe vrijeme i moje se riječi ispune zato što im nisi povjerovao.”"},{"book":"Luka","chapter":"1","verse":"21","text":"Narod je za to vrijeme čekao Zahariju i čudio se što se on toliko zadržao u Svetištu."},{"book":"Luka","chapter":"1","verse":"22","text":"Kad je napokon izišao, nije im mogao ništa reći. Oni shvate da je u Svetištu imao viđenje. Pokušao im je govoriti znacima, ali je ostao nijem."},{"book":"Luka","chapter":"1","verse":"23","text":"Ostao je u Hramu dok nisu istekli dani njegove službe, a zatim se vratio doma."},{"book":"Luka","chapter":"1","verse":"24","text":"Ubrzo zatim njegova žena Elizabeta zanese. Pet mjeseci se krila. Govorila je:"},{"book":"Luka","chapter":"1","verse":"25","text":"“Gospodin mi je to učinio! Skinuo je s mene sramotu pred ljudima.”"},{"book":"Luka","chapter":"1","verse":"26","text":"Nakon šest mjeseci Bog pošalje anđela Gabrijela u galilejski grad Nazaret"},{"book":"Luka","chapter":"1","verse":"27","text":"k djevici Mariji, zaručenoj za čovjeka imenom Josip, iz Davidove loze."},{"book":"Luka","chapter":"1","verse":"28","text":"Gabrijel joj se ukazao i rekao: “Zdravo, milosti puna! Gospodin s tobom!”"},{"book":"Luka","chapter":"1","verse":"29","text":"Nato se Marija uznemiri te se počne domišljati što bi taj pozdrav mogao značiti."},{"book":"Luka","chapter":"1","verse":"30","text":"“Ne boj se, Marijo!” reče joj anđeo. “Bog ti je odlučio dati milost."},{"book":"Luka","chapter":"1","verse":"31","text":"Zanijet ćeš i roditi sina. Nadjenut ćeš mu ime Isus."},{"book":"Luka","chapter":"1","verse":"32","text":"On će biti vrlo velik i zvat će se Sin Svevišnjega. Gospodin Bog dat će mu prijestolje njegova pretka Davida."},{"book":"Luka","chapter":"1","verse":"33","text":"Vladat će domom Jakovljevim zauvijek; njegovu kraljevstvu neće biti kraja.”"},{"book":"Luka","chapter":"1","verse":"34","text":"Marija upita anđela: “Ali kako? Ja još nisam upoznala muškarca.”"},{"book":"Luka","chapter":"1","verse":"35","text":"Anđeo joj odgovori: “Sveti Duh će sići na tebe i sila Svevišnjega će te zakriliti. Zato će dijete koje rodiš biti sveto i zvat će se Božji Sin."},{"book":"Luka","chapter":"1","verse":"36","text":"Eto, tvoja je sestrična Elizabeta u starosti začela sina. Zvali su ju nerotkinjom, a trudna je već šest mjeseci."},{"book":"Luka","chapter":"1","verse":"37","text":"Jer Bogu nije ništa nemoguće!”"},{"book":"Luka","chapter":"1","verse":"38","text":"Marija mu reče: “Evo, Božja sam sluškinja. Neka mi bude kao što si rekao!” Anđeo tada ode."},{"book":"Luka","chapter":"1","verse":"39","text":"Nekoliko dana poslije Marija požuri u gorski predjel Judeje,"},{"book":"Luka","chapter":"1","verse":"40","text":"k Zahariji. Uđe u kuću i pozdravi Elizabetu."},{"book":"Luka","chapter":"1","verse":"41","text":"Na Marijin pozdrav Elizabeti poskoči dijete u utrobi, a ona se napuni Svetim Duhom"},{"book":"Luka","chapter":"1","verse":"42","text":"te glasno poviče: “Najblagoslovljenija si od svih žena i blagoslovljen je plod tvoje utrobe!"},{"book":"Luka","chapter":"1","verse":"43","text":"Kakve li časti da me posjeti majka mojega Gospodina!"},{"book":"Luka","chapter":"1","verse":"44","text":"Jer onog časa kad je tvoj pozdrav dopro do mojih ušiju, na tvoj je glas čedo u meni poskočilo od radosti!"},{"book":"Luka","chapter":"1","verse":"45","text":"Blago tebi jer si povjerovala da će se ispuniti što ti je rekao Gospodin!”"},{"book":"Luka","chapter":"1","verse":"46","text":"Marija tada reče:"},{"book":"Luka","chapter":"1","verse":"47","text":"Duh se moj raduje u Bogu, mojemu Spasitelju,"},{"book":"Luka","chapter":"1","verse":"48","text":"jer spomenuo se milostivo svoje neznatne sluškinje!"},{"book":"Luka","chapter":"1","verse":"49","text":"jer mi je Svesilni, čije je ime sveto,"},{"book":"Luka","chapter":"1","verse":"50","text":"Njegova je milost od naraštaja do naraštaja"},{"book":"Luka","chapter":"1","verse":"51","text":"Moćnom rukom čini silna djela,"},{"book":"Luka","chapter":"1","verse":"52","text":"Zbacio je s prijestolja vladare,"},{"book":"Luka","chapter":"1","verse":"53","text":"Gladne je nasitio dobrima,"},{"book":"Luka","chapter":"1","verse":"54","text":"Priskočio je u pomoć svojemu sluzi Izraelu"},{"book":"Luka","chapter":"1","verse":"55","text":"koju je obećao našim precima:"},{"book":"Luka","chapter":"1","verse":"56","text":"Marija je s Elizabetom ostala otprilike tri mjeseca, a zatim se vratila doma."},{"book":"Luka","chapter":"1","verse":"57","text":"Elizabeti je došlo vrijeme da rodi te ona rodi sina."},{"book":"Luka","chapter":"1","verse":"58","text":"Kad se među njezinim susjedima i rodbinom pročulo da joj je Bog iskazao veliku milost, veselili su se skupa s njom."},{"book":"Luka","chapter":"1","verse":"59","text":"Kad je dijete navršilo osam dana, okupe se na obredu obrezanja. Htjeli su dječaka nazvati Zaharijom po ocu,"},{"book":"Luka","chapter":"1","verse":"60","text":"ali se Elizabeta usprotivi: “Nipošto! Mora se zvati Ivan!”"},{"book":"Luka","chapter":"1","verse":"61","text":"“Pa u cijeloj se tvojoj obitelji nitko tako ne zove!”"},{"book":"Luka","chapter":"1","verse":"62","text":"Zato znacima upitaju dječakova oca kako ga želi nazvati."},{"book":"Luka","chapter":"1","verse":"63","text":"On zatraži da mu daju pločicu i napiše: “Zove se Ivan.” Svi se začude,"},{"book":"Luka","chapter":"1","verse":"64","text":"a Zahariji se odriješi jezik te on smjesta progovori i počne slaviti Boga."},{"book":"Luka","chapter":"1","verse":"65","text":"Strah Božji obuzme sve žitelje toga kraja. Po cijelome judejskom gorju prepričavali su se ti događaji."},{"book":"Luka","chapter":"1","verse":"66","text":"I tko god bi o njima čuo, razmišljao je o njima i pitao se: “Što će biti od toga djeteta? Zaista je nad njim ruka Gospodnja.”"},{"book":"Luka","chapter":"1","verse":"67","text":"Tada njegova oca Zahariju ispuni Sveti Duh te on izrekne proročanstvo:"},{"book":"Luka","chapter":"1","verse":"68","text":"“Slava Gospodinu Bogu Izraelovu"},{"book":"Luka","chapter":"1","verse":"69","text":"Podiže nam silnog Spasitelja"},{"book":"Luka","chapter":"1","verse":"70","text":"kao što je od davnine obećao"},{"book":"Luka","chapter":"1","verse":"71","text":"spasiti nas od neprijatelja"},{"book":"Luka","chapter":"1","verse":"72","text":"Bio je milosrdan našim precima"},{"book":"Luka","chapter":"1","verse":"73","text":"zavjeta koji je dao našemu ocu Abrahamu."},{"book":"Luka","chapter":"1","verse":"74","text":"Izbavio nas je od neprijatelja"},{"book":"Luka","chapter":"1","verse":"75","text":"u svetosti i pravednosti u sve svoje dane."},{"book":"Luka","chapter":"1","verse":"76","text":"A ti ćeš se, sine moj, zvati prorokom Svevišnjega"},{"book":"Luka","chapter":"1","verse":"77","text":"Poučit ćeš njegov narod"},{"book":"Luka","chapter":"1","verse":"78","text":"po milosrdnom srcu našega Boga"},{"book":"Luka","chapter":"1","verse":"79","text":"da donese svjetlo onima"},{"book":"Luka","chapter":"1","verse":"80","text":"Dječak je rastao i duhovno jačao. Kad je odrastao, živio je u pustinji sve dok nije započeo javnu službu pred Izraelom."}]}