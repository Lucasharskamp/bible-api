{"data":[{"book":"Zekaria","chapter":"2","verse":"1","text":"Kisha nikatazama juu: pale mbele yangu alikuwepo mtu mwenye kamba ya kupimia mkononi mwake!"},{"book":"Zekaria","chapter":"2","verse":"2","text":"Nikamuuliza, “Unakwenda wapi?”"},{"book":"Zekaria","chapter":"2","verse":"3","text":"Kisha malaika aliyekuwa akizungumza nami akaondoka, malaika mwingine akaja kukutana naye"},{"book":"Zekaria","chapter":"2","verse":"4","text":"na kumwambia: “Kimbia, umwambie yule kijana, ‘Yerusalemu utakuwa mji usio na kuta kwa sababu ya wingi wa watu na mifugo iliyomo."},{"book":"Zekaria","chapter":"2","verse":"5","text":"Mimi mwenyewe nitakuwa ukuta wa moto kuuzunguka,’ asema Bwana, ‘nami nitakuwa utukufu wake ndani yake.’"},{"book":"Zekaria","chapter":"2","verse":"6","text":"“Njooni! Njooni! Kimbieni mtoke katika nchi ya kaskazini,” asema Bwana, “Kwa kuwa nimewatawanya kwenye pande nne za mbingu,” asema Bwana."},{"book":"Zekaria","chapter":"2","verse":"7","text":"“Njoo, ee Sayuni! Kimbia, wewe ukaaye ndani ya Binti Babeli!”"},{"book":"Zekaria","chapter":"2","verse":"8","text":"Kwa kuwa hivi ndivyo asemavyo Bwana Mwenye Nguvu Zote: “Baada ya yeye kuniheshimu na kunituma mimi dhidi ya mataifa yaliyokuteka nyara, kwa kuwa yeyote awagusaye ninyi, anaigusa mboni ya jicho lake,"},{"book":"Zekaria","chapter":"2","verse":"9","text":"hakika nitauinua mkono wangu dhidi yao ili watumwa wao wawateke nyara. Ndipo mtakapojua ya kwamba Bwana Mwenye Nguvu Zote amenituma."},{"book":"Zekaria","chapter":"2","verse":"10","text":"“Piga kelele na ufurahie, ee Binti Sayuni, kwa maana ninakuja, nami nitaishi miongoni mwenu,” asema Bwana."},{"book":"Zekaria","chapter":"2","verse":"11","text":"“Mataifa mengi yataunganishwa na Bwana siku hiyo, nao watakuwa watu wangu. Nitaishi miongoni mwenu nanyi mtajua kwamba Bwana Mwenye Nguvu Zote amenituma kwenu."},{"book":"Zekaria","chapter":"2","verse":"12","text":"Bwana atairithi Yuda kama fungu lake katika nchi takatifu na atachagua tena Yerusalemu."},{"book":"Zekaria","chapter":"2","verse":"13","text":"Tulieni mbele za Bwana, enyi watu wote, kwa sababu ameinuka kutoka makao yake matakatifu.”"}]}