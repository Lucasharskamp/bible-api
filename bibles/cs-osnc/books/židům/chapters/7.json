{"data":[{"book":"Židům","chapter":"7","verse":"1-2","text":"Když se totiž Abraham vracel z vítězného válečného tažení, při kterém vysvobodil svého synovce Lota, vyšel mu vstříc král pokoje a spravedlnosti, kněz Nejvyššího – Malkísedek ze Sálemu."},{"book":"Židům","chapter":"7","verse":"3-10","text":"Neznáme jeho rodiče ani rodokmen, nevíme, kdy se narodil, ani kdy zemřel. Abraham mu odevzdal desátky z kořisti a přijal od něho požehnání jako potvrzení slibů, kterých se mu od Boha dostalo. V Abrahamovi se před Malkísedekem sklonil a desátky mu odevzdal i praotec kněžského rodu Lévi, jehož potomci později podle ustanovení zákona konali kněžskou službu a vybírali desátek."},{"book":"Židům","chapter":"7","verse":"11-13","text":"Lévijská služba nebyla s to přivést Boží lid k dokonalosti. Proto bylo třeba jiné služby a jiného kněze – a to podle řádu Malkísedekova. Je zřejmé, že přenesením kněžství zaniká zákonité oprávnění pro trvání lévijské služby."},{"book":"Židům","chapter":"7","verse":"14","text":"Náš Pán, jak všichni víme, pochází z Judova pokolení, jehož členy Mojžíš nikdy nepověřil kněžskou službou a žádný člen jeho rodu ji také nikdy nekonal."},{"book":"Židům","chapter":"7","verse":"15","text":"Je proto zřejmé, že v něm povstává nový kněz podle řádu Malkísedekova,"},{"book":"Židům","chapter":"7","verse":"16","text":"který svou hodnost nedědí na základě lévijského zákona, ale ujímá se jí mocí své nesmrtelnosti."},{"book":"Židům","chapter":"7","verse":"17","text":"To dosvědčuje žalmista, když říká:"},{"book":"Židům","chapter":"7","verse":"18","text":"Předchozí zákonné ustanovení o kněžské službě bylo zrušeno, protože se ukázalo jako slabé a neužitečné."},{"book":"Židům","chapter":"7","verse":"19","text":"Vždyť samo o sobě nikoho nepřivedlo k dokonalosti. Vystřídala je lepší naděje, jejímž prostřednictvím se přibližujeme k Bohu."},{"book":"Židům","chapter":"7","verse":"20","text":"Toto přenesení kněžství se nestalo bez přísahy. Kněží bývali jmenováni bez přísahy, ale Ježíš byl ustanoven s přísahou, poněvadž mu bylo řečeno:"},{"book":"Židům","chapter":"7","verse":"21","text":"„Pán přísahal a nebude toho litovat:"},{"book":"Židům","chapter":"7","verse":"22","text":"Proto se Ježíš stal ručitelem lepší smlouvy."},{"book":"Židům","chapter":"7","verse":"23","text":"Kněží bylo mnoho. Protože byli smrtelní, nastupoval jeden za druhým. Žádný nemohl konat úřad do nekonečna."},{"book":"Židům","chapter":"7","verse":"24","text":"Ježíš však nepotřebuje předávat úřad dalšímu, protože zůstává na věky."},{"book":"Židům","chapter":"7","verse":"25","text":"Proto přináší dokonalé spasení těm, kteří jeho prostřednictvím přicházejí k Bohu. Je stále připraven zasáhnout v jejich prospěch."},{"book":"Židům","chapter":"7","verse":"26","text":"Takového velekněze jsme potřebovali: svatého, nevinného, neposkvrněného, odděleného od hříšníků a vyššího než sama nebesa,"},{"book":"Židům","chapter":"7","verse":"27","text":"který není povinen přinášet každý den oběť napřed za své hříchy a pak za hříchy lidu. Obětoval sama sebe."},{"book":"Židům","chapter":"7","verse":"28","text":"Zákon dosazoval za velekněze lidi podrobené slabosti, ale slovo přísahy vynesené po vydání zákona ustanovilo na věky veleknězem Syna dokonalého."}]}