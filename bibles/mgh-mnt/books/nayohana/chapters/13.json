{"data":[{"book":"Nayohana","chapter":"13","verse":"1","text":"Nihuku nimoka Pasaka hinaphiya, Yesu ahochuwelha wiira isaa awe yo uthama velhaponi ni urwaa wa Athithi ihophiya. Ahaattuna chinene attu awe arii velhaponi, waattuna uhimmalha!"},{"book":"Nayohana","chapter":"13","verse":"2","text":"Paahi Yesu ni owiittucha awe yaari anakhanlhe ulhia yolhia yo uchechilho. Nakare ahomalha unkelha Yuda mwaana a Nasimoni Isikariote, ni ummaha nrima wo unthumiha Yesu."},{"book":"Nayohana","chapter":"13","verse":"3","text":"Yesu ahochuwelha wiira Athithi yahonvaha chittu chonkhaye mmathathani mwawe. Ni wiira aakhumme wa Nlhuku, ni vano nohokolhia wa Nlhuku."},{"book":"Nayohana","chapter":"13","verse":"4","text":"Paahi ahothama vamezani nkeesha vathotho mwiinjiro awe, nkaakusha nchako nkeettuka nnyununi."},{"book":"Nayohana","chapter":"13","verse":"5","text":"Yamalheke nkaahelha maashi munkhatoni, nkaachokholha waakhuchiha owiittucha awe mieto ni upoholha wo nchako weettunke awe."},{"book":"Nayohana","chapter":"13","verse":"6","text":"Paahi nkaaphiyelha Nasimoni Peturo, nansho Napeturo nkayeera, “Thithi, inyuva nkikhuchihe mii mieto chaka?”"},{"book":"Nayohana","chapter":"13","verse":"7","text":"Yesu nkaakhulha, “Khannochuwelha vano ittu kinopanga aka nansho nnochuwelha kaanyuma.”"},{"book":"Nayohana","chapter":"13","verse":"8","text":"Napeturo nkayamwiirelha Yesu, “Inyuva khannokikhuchiha mieto mahuku onkhaye, ngu!” Yesu nkaakhulha,"},{"book":"Nayohana","chapter":"13","verse":"9","text":"Nasimoni Peturo nkayaakhulha, “Thithi, nkikuchiheke, kuhiwena mietoru, nansho ni miono chaka ni muru ni uyo.”"},{"book":"Nayohana","chapter":"13","verse":"10","text":"Yesu nkeerelha, “Ntu rampe khanothananiya ukhucha yaahikhalheke mieto, ukhalhawaya homalha iruttu awe yonkhaye ihorera. Mwaattiva nhohapihiya, nansho kanhiwe onkhaye.”"},{"book":"Nayohana","chapter":"13","verse":"11","text":"Yesu ahonchuwelha ntu nottuna unthumiha, phi nlhatu no wiira, “Mwaattiva nhohapihiya, nansho kanhiwe onkhaye nri orera.”"},{"book":"Nayohana","chapter":"13","verse":"12","text":"Amalheke waakhuchiha mieto ni uwara tho mwiinjiro awe, ahokhalha vamezani, nkeerelha, “Chani, nhochuwelha yayo kuupangenlheakani ayo?"},{"book":"Nayohana","chapter":"13","verse":"13","text":"Mwaattiva nnokiihana Owiittuchiha ni Athithi, vavawo nhoolhumacha rata, ukhalhawaya phi mii."},{"book":"Nayohana","chapter":"13","verse":"14","text":"Paahi yakhalhaka miyaano kirii Athithi ni Owiittuchiha inyu kihookhuchihani mwaattiva mieto, ni mwaattiva chiicho nkhuchihaneke mieto mwaashineneru."},{"book":"Nayohana","chapter":"13","verse":"15","text":"Kihoovahani malhikaaniho, ni inyu mpangelhaneke chiicho thoko chupangenlheakani."},{"book":"Nayohana","chapter":"13","verse":"16","text":"Kinouhimeriani wo ikekhiaye wiira, ipotta kirina ikuru yo umpwaha mwanene ntheko awe, mena akarumiya khanokhalha ni ikuru yulhupalhe waapwaha naaruma."},{"book":"Nayohana","chapter":"13","verse":"17","text":"Paahi etu, yakhalhaka nnoochuwelha yayo, mwapangaka nnoopuha."},{"book":"Nayohana","chapter":"13","verse":"18","text":"“Alha kinolhumachaka alha khaanowaachani mwaattiva onkhaye. Miyaano kinowaachuwelha alhe kaathanlhalhe aka. Nansho ihophwanelhiya utimire wo Malhove Matakatifu aneera, ‘Ulhe lhilhie yolhia aka hokirukunuwelha kimwanene.’"},{"book":"Nayohana","chapter":"13","verse":"19","text":"Miyaano kinouhimeriani ihinaya ukhumelhelha, vanottuna aya ukhumelhelha vawo mmwe mwaarumelhelha wiira ‘Miyaano Phi Yoyo.’"},{"book":"Nayohana","chapter":"13","verse":"20","text":"Ikekhiaye kinouhimeriani, nompochera ntu kinonruma aka nokipochera mii, ni ntu nokipochera mii, naapochera akirumilhe.”"},{"book":"Nayohana","chapter":"13","verse":"21","text":"Yesu amalheke wulhumacha, ahokelhiya ihuzuni chinene munrimani, nkeera wo uhivitha, “We ikekhiaye kinohimiechesha wiira mmoka inyu nookithumiha!”"},{"book":"Nayohana","chapter":"13","verse":"22","text":"Owiittucha nkayawehana ashineneru, ashangaka chinene wo uhichuwelha wiira nohimiani."},{"book":"Nayohana","chapter":"13","verse":"23","text":"Owiittucha mmoka, aattuniya ni Yesu chinene, ahokhalha wo umwaatameria Yesu."},{"book":"Nayohana","chapter":"13","verse":"24","text":"Nasimoni Peturo nkayanthoonyera ni umwiirelha, “Mwaakoheke anaacha apani?”"},{"book":"Nayohana","chapter":"13","verse":"25","text":"Owiittucha uyo nkaachushera ni umwaatameria chinene Yesu, nkankoha, “Thithi, phi apani?”"},{"book":"Nayohana","chapter":"13","verse":"26","text":"Yesu nkaakhulha, “Ntu kinohalha aka ummaha nkatte kipamphe aka nnyiponi, phi yoyo.” Paahi, nkaakusha ikipande yo nkatte, nkaapapha nnyiponi, nkammaha Yuda mwaamwana a Nasimoni Isikariote."},{"book":"Nayohana","chapter":"13","verse":"27","text":"Yuda Isikariote amalheke upochera yeyo ikipande iyo, Nakare nkaakelha. Paahi Yesu nkaamwirelha, “Inothanana inyu upanga iyo pangakani wo uhipicha!”"},{"book":"Nayohana","chapter":"13","verse":"28","text":"Nansho khaawo anakhalhaka ntu mmoka aya aakhanlhe va yolhiani aachuwenlhe wo nlhatu waani eerelhiya chiicho."},{"book":"Nayohana","chapter":"13","verse":"29","text":"Ukhalhawaya Yuda aari ntu o ushunga nrupa wo nchurukhu, owiittucha akina nkayaanyihera wiira Yesu aari anrumaka arwee athume chaathananiya wo nihuku no Pasaka, ama wiira arwee aavahe amashikini."},{"book":"Nayohana","chapter":"13","verse":"30","text":"Paahi Yuda amalheke ukusha ikipande yo nkatte ilhe, nkaakhuma vathe wo uhipicha. Yeyo yaari uhiyu."},{"book":"Nayohana","chapter":"13","verse":"31","text":"Yuda athameke, Yesu nkeera, “Vano Mwaana a Ntu hothimichiya, ni uyo Nlhuku hothimichiya nhina mwawe."},{"book":"Nayohana","chapter":"13","verse":"32","text":"Thoko nthimicho wa Nlhuku chipatakulhiye aya nhina Mwaana a Ntu, ni uyo Nlhuku nowooniha nthimicho wo Mwaana a Ntu nhina mwawe mwanene, ni upanga chiicho wo uhipicha."},{"book":"Nayohana","chapter":"13","verse":"33","text":"“Achishaana aka, khakinaya kirii ni inyu wo ikatema vakani tu. Nnookaavia, nansho vano kinouhimeriani alhe yaahimenrie aka aholhelhi Ayahudi, ‘Unokelha aka mii, mwaattiva khannooria urwaa!’"},{"book":"Nayohana","chapter":"13","verse":"34","text":"Kinouvahani malhehero o naanano, nttunaneke mwaashineneru, nttunaneke thoko chuuttunne akani mwaattiva."},{"book":"Nayohana","chapter":"13","verse":"35","text":"Mwattunanaka mwaashineneru, attu onkhaye anoochuwelha wiira mwaattiva phi owiittucha aka.”"},{"book":"Nayohana","chapter":"13","verse":"36","text":"Nasimoni Peturo nkayaakoha, “Thithi nnokelha vayi?”"},{"book":"Nayohana","chapter":"13","verse":"37","text":"Napeturo nkayaamwirelha, “Thithi, nlhatu waani kihoorie uuttwarani vanova? Kirii tayari ukumiha ukumi aka wo nlhatu winyu!”"},{"book":"Nayohana","chapter":"13","verse":"38","text":"Yesu nkaakhulha, “Chani nrii tayari ukumiha ukumi inyu wo nlhatu waka? Ikekhiaye kinouhimeriani wiira, nthupi uhinaya wiipa nnowa mwaakikhota vararu mwiiraka khankichuwenlhe mii.”"}]}