{"data":[{"book":"Jovu","chapter":"15","verse":"1","text":"Hagi anante Tema kumateti ne' Elifasi'a amanage huno Jopuna kenona hunte'ne,"},{"book":"Jovu","chapter":"15","verse":"2","text":"Knare antahi'zane vahe'mo'a e'inara huno agafa'a omne kea ohantagege, zage hanati kazigati amuhonentake zaho'mo eno eme vazi zoreankna huno agi'arina osiresine."},{"book":"Jovu","chapter":"15","verse":"3","text":"Hagi knare antahi'zane vahe'mo'a nena'a omne kea huno ke hara regahifi?"},{"book":"Jovu","chapter":"15","verse":"4","text":"Hianagi kagra Anumzamofona korora huntenka, agesga hunka Agri agorga nomanine."},{"book":"Jovu","chapter":"15","verse":"5","text":"Hagi kumika'amo hugasmigenka nanekea nehane. Kagra knare nanekema hunka vahe'ma azeri savri'ma hu'arera knare hu'nane."},{"book":"Jovu","chapter":"15","verse":"6","text":"Nagra huhaviza hunogantoanki, kagri kagi'mo huhaviza hunegante. Kagri kagefu'namo maka havizanka'a huama hunegante."},{"book":"Jovu","chapter":"15","verse":"7","text":"Kagra kagesama antahi'nana, vahera fore osu'nege'na nagra esera fore hu'noe hunka nehampi? Hifi kagrama kagesama antahinana, agonaramina fore osu'nege'na nagra fore hutogeno, henka fore hu'ne hunka nehano?"},{"book":"Jovu","chapter":"15","verse":"8","text":"Anumzamo'ma Agra'a keagama retroma hifina kagra mani'nampi? Hagi kagrake'za knare antahi'zana erinampi?"},{"book":"Jovu","chapter":"15","verse":"9","text":"Hagi tagrama antahita ketama osu'nona zana, na'a tagaterenka nentahinka, tagrama antahini'ma osu'nona zana, na'a tagaterenka kagra antahinira hu'nane?"},{"book":"Jovu","chapter":"15","verse":"10","text":"Hagi tagri kazigama mani'naza ranra vahe'ma, efeke zamazoka'ma reana vahe'mo'za kagri negafana agatere'za za'zakna mani'naze."},{"book":"Jovu","chapter":"15","verse":"11","text":"Hagi knafima mani'nankeno Anumzamo'ma kazeri so'ema hiazamo'a, osi huno knarera huogantefi? Hagi akoheno'ma fru kema hugamia kemo'a, knarera huoganteo?"},{"book":"Jovu","chapter":"15","verse":"12","text":"Na'amo higeno antahintahi kamo'a afe'arera nevigeno, kavumo'a ke so'ea nosie?"},{"book":"Jovu","chapter":"15","verse":"13","text":"E'ina'ma nehigenka Anumzamofona krimpa ahenentenka, keonke keretira azeri havizana nehane?"},{"book":"Jovu","chapter":"15","verse":"14","text":"Hagi ama mopafina magore huno agru vahera omani'neankino, ama mopafina fatgo vahera omanitfa hu'ne."},{"book":"Jovu","chapter":"15","verse":"15","text":"Hagi ko, Anumzamo'a ankero vahetmina antahi nozmie. Hagi monafi vahe'mo'enena Anumzamofo avurera agrua osu'naze."},{"book":"Jovu","chapter":"15","verse":"16","text":"Hagi mopafi vahe'mota agru osuta kumike vahe mani'nonankita, kefo avu'ava'ma hu'zankura tinku'ma ave'nesigeno'ma hiaza huno tusi taga'nete."},{"book":"Jovu","chapter":"15","verse":"17","text":"Hagi Jopuga nagra kaveri hugahuanki, kama antahio. Nagrama ke'na anthi'nama hu'noa zamofona huama hu'na kasamigahue."},{"book":"Jovu","chapter":"15","verse":"18","text":"Knare antahi'zane vahe'mo'zama zamafahe'mofompinti'ma eri'naza antahintahia eri fraoki, eri ama' hazage'na nagra antahi'noe."},{"book":"Jovu","chapter":"15","verse":"19","text":"Hagi e'inahu antahi'zama eri'naza vahera zamagra mopa agafa vahe mani'naze. Hagi zamagra emani vahera omani'naze."},{"book":"Jovu","chapter":"15","verse":"20","text":"Hagi kefo avu'ava zama nehia vahe'mo'a, mika zupa atazampi manino nevie."},{"book":"Jovu","chapter":"15","verse":"21","text":"Ana nehuno azeri agogofe'zamofo agasasankea antahi vava nehuno, musema huno mani knafinena ha' vahekura korora hu vava nehie."},{"book":"Jovu","chapter":"15","verse":"22","text":"Hagi agrama amentintima hiana, fegi'ma atirami'na hanizampima vanuana, bainati kazinteti nahe frigahaze huno korora nehie."},{"book":"Jovu","chapter":"15","verse":"23","text":"Hagi agra bretigura hakeno vano nehuno, igati bretia erigahueha huno agesa nentahie. Hanizamo'ma retrotra'ma huno'ma tava'oma'are'ma me'neana, ko antahino keno hu'ne."},{"book":"Jovu","chapter":"15","verse":"24","text":"Atazamo'ene hazenke zamo'ene azeri koro higeno, hate vunaku trotra nehia kini ne'mo nehiaza huno antahintahi hakare nehie."},{"book":"Jovu","chapter":"15","verse":"25","text":"Na'ankure azana anakino mopa nemasagino, Hanavenentake Anumzamofona huhaviza hunte'ne."},{"book":"Jovu","chapter":"15","verse":"26","text":"Hagi agra hanko azampina eri'neno Anumzamofona hara huntenaku agareno vu'ne."},{"book":"Jovu","chapter":"15","verse":"27","text":"Hanki afovamo'a avugosa eri anonevazigeno afafafina afovamo'a avite'neanagi,"},{"book":"Jovu","chapter":"15","verse":"28","text":"agra haviza hu'nea kumapi nemanino, vahe omani zute noma pasru hu'zama hu'nea nompi manigahie."},{"book":"Jovu","chapter":"15","verse":"29","text":"Hanki fenozamine zago zmimo'enena zazatera omne fanane huge, keonke zama eri nafa'ama hu'zantmimo'a ruzahera huno mopa atumparera vuno enora osugahie."},{"book":"Jovu","chapter":"15","verse":"30","text":"Hanki agra hanizampintira atreno ofregahie. Hagi zagemofo amuhomo ne'zana te hagege nehanigeno, Anumzamo'ma asimu'ma antesia zaho'mo, ahe fanane hugahie."},{"book":"Jovu","chapter":"15","verse":"31","text":"Hanki negi vahe'mo'zama nehazaza hu'za nena'a omne fenozantera zamentintia osiho. Na'ankure e'inahu vahe'mo'a agra agu'agesa'ama omne zampintira mago mizana e'origahie."},{"book":"Jovu","chapter":"15","verse":"32","text":"Hanki e'inahu vahera kasefa vahe mani'neza ame hu'za frisageno, zagasefage ani'nane zafamo'ma hariri hiaza hu'za fanene hugahaze."},{"book":"Jovu","chapter":"15","verse":"33","text":"Hanki agra nena osu'negeno tagi'za tro hu'naza waini tinkna nehuno, olivi zafa amosaremo raga'a fore osu'negeno ame huno tagiramiankna hugahie."},{"book":"Jovu","chapter":"15","verse":"34","text":"Hanki Anumzamofo kema antahino amage'ma onte vahe'mo'a mofavrea kase nontesigeno, havigema huno knare osu kankmunteti'ma zagoma erino feno vahe'ma mani'nesia vahe'mofo seli nomo'a teveregahie."},{"book":"Jovu","chapter":"15","verse":"35","text":"Na'ankure ana vahe'mo'a hazenke zamofo amu'ene huno kefo avu'ava'za kasenente. E'ina huno arimpafintira havigema huno vahe'ma revatgama hu'za erifore nehie."}]}