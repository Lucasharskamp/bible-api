{"data":[{"book":"MATAYO","chapter":"10","verse":"1","text":"Yesu kawakema wanahina zake longo dimwe na wabili na kuwagwelela udaho wa kuwinga vinyamkela na kuhonya kila utamu na unyondenyonde."},{"book":"MATAYO","chapter":"10","verse":"2","text":"Gano gago matwaga ga watumigwa wa Kilisto longo dimwe na wabili, wa mwanduso Simoni, yakalile yokemigwa Petulo, na ndugu yake Endelea, Yakobo na ndugu yake Yohana wanage Zebedayo,"},{"book":"MATAYO","chapter":"10","verse":"3","text":"Filipo na Batolomayo, Tomaso na Matayo muwila kodi, Yakobo mwanage Alufayo, Tadayo,"},{"book":"MATAYO","chapter":"10","verse":"4","text":"Simoni, yakalile yokemigwa Mgombeleza Isi ya Islaeli, na Yuda Isikalioti, yamuhonzile Yesu."},{"book":"MATAYO","chapter":"10","verse":"5","text":"Yesu kawalagiza wano longo dimwe na wabili, kawalongela, “Sambimchole muisi ya Wamhazi ama kwingila mkiwambo cha Wasamalia,"},{"book":"MATAYO","chapter":"10","verse":"6","text":"ila gendeni ha ng'hondolo wapotele, awo wali wanhu wa Islaeli."},{"book":"MATAYO","chapter":"10","verse":"7","text":"Ako kumchola, peteni mulonga, ‘Undewa wa Kuulanga ukwenhuka!’"},{"book":"MATAYO","chapter":"10","verse":"8","text":"Honyeni watamu, zuseni wadanganhike, wahonyeni watamu wa dikulu, wingeni vinyamkela. Mgweleligwa bule, laveni bule."},{"book":"MATAYO","chapter":"10","verse":"9","text":"Sambimsole hela yoyose mmikwiji yenu,"},{"book":"MATAYO","chapter":"10","verse":"10","text":"sambimsole mkoba wa mwanza, ama koti da ikabili, ama ng'hwabasa, ama fimbo. Kwavija msang'hana kolondigwa yagweleligwe kitumetume chake."},{"book":"MATAYO","chapter":"10","verse":"11","text":"“Vondamwingile mdiwambo ama mkiwambo, zahileni munhu yowatogola, giladi mkale hamwake mbaka vondamsegele."},{"book":"MATAYO","chapter":"10","verse":"12","text":"Vondamwingile muna ing'anda ija walamseni wanhu wa ng'anda ija."},{"book":"MATAYO","chapter":"10","verse":"13","text":"Na kamba wanhu wa ng'anda hiyo wahawabokela, walekeleni tindiwalo jenu, ila kamba hawawabokela, tindiwalo jenu diwabwelele mweye."},{"book":"MATAYO","chapter":"10","verse":"14","text":"Ihawa munhu yoyose hawabokela mweye ama kuzitegeleza mbuli zenu, muhalawa muna ing'anda hiyo ama mkiwambo hicho, kung'unheni timbwisi dinanahile mmagulu genu, kamba usindila ulagusa kamba hewo wenyego waulema Usenga wa Mulungu."},{"book":"MATAYO","chapter":"10","verse":"15","text":"Nowalongela ikweli, yodahika wanhu wa viwambo va Sodoma na Gomola koneligwa bazi mdizua da nhaguso kubanza wanhu wa kiwambo hicho!"},{"book":"MATAYO","chapter":"10","verse":"16","text":"“Tegelezeni! Nie nowatuma kamba ng'hondolo mdidale da mbwizi, muwe na nzewele kamba nyoka na muwe na moyo uholile kamba hua."},{"book":"MATAYO","chapter":"10","verse":"17","text":"Iteganyeni na wanhu, kwavija wowagala mweye kukitala, na wowalanha mbalati muna zing'anda zao za nhambiko."},{"book":"MATAYO","chapter":"10","verse":"18","text":"Mogaligwa ha wakulu wa isi na wandewa sama yangu nie, giladi munilavile usindila kumwao na ha Wamhazi."},{"book":"MATAYO","chapter":"10","verse":"19","text":"Vondamgaligwe mkitala, sambimgelegeze kamba mulonge choni ama mulonge vilihi, kwavija kipigiti kicho mogweleligwa mbuli ya kulonga."},{"book":"MATAYO","chapter":"10","verse":"20","text":"Kwavija sio mweye wondamulonge, ila Loho wa Tata wenu iyo yondayalonge kubitila mweye."},{"book":"MATAYO","chapter":"10","verse":"21","text":"“Ndugu komuhonza ndugu yake giladi yakomigwe, na tata komuhonza mwanage, na wana wowahonza watata zao na wamama zao, na kuwatenda wakomigwe."},{"book":"MATAYO","chapter":"10","verse":"22","text":"Mokwihilwa na wanhu wose sama ya twaga jangu. Ila yondayazaganye mbaka hakimambukizo, iyo yondayakomboligwa."},{"book":"MATAYO","chapter":"10","verse":"23","text":"Wahawagaza mkiwambo kimwe, kimbilileni mkiwambo kiyagwe. Nowalongela ikweli, nie, Mwana wa Munhu, nokwiza kipigiti hamnamambukiza kubita m'viwambo vose va Islaeli."},{"book":"MATAYO","chapter":"10","verse":"24","text":"“Mwanahina ham'banza mkulufunzi wake, na nyakadala ham'banza mndewa wake."},{"book":"MATAYO","chapter":"10","verse":"25","text":"Yotosha mwanahina kuwa kamba mkulufunzi wake, na nyakadala kuwa kamba mndewa wake. Ihawa mkulu wa ng'anda kokemigwa Belizebuli,10:25 Belizebuli iyo mkulu wa vinyamkela. haibanza ng'hani wanhu wa ng'anda yake kukemigwa matwaga gehile ng'hani!"},{"book":"MATAYO","chapter":"10","verse":"26","text":"“Avo sambimuwadumbe wanhu wano, kwavija haduhu kinhu kigubikigwe chondakileke kugubuligwa, ama kifisigwe chondakileke kutangigwa."},{"book":"MATAYO","chapter":"10","verse":"27","text":"Kiniwalongela mdiziza, kipeteni hamulangaza, na kimuhulika kinyong'onywa, kipeteni mwa wanhu wose."},{"book":"MATAYO","chapter":"10","verse":"28","text":"Sambimuwadumbe waja wose wokoma lukuli, ila hawadaha kukoma loho, mdumbeni Mulungu yodaha kubananga vose lukuli na loho na kuvasa kuzimu."},{"book":"MATAYO","chapter":"10","verse":"29","text":"Vitongwa vibili haviuzigwa na hela ndodo? Ila hata kitongwa kimwe hakilagala hasi kamba Tata wenu halondile."},{"book":"MATAYO","chapter":"10","verse":"30","text":"Na hata mvili zose zili mmapala genu zipetwa."},{"book":"MATAYO","chapter":"10","verse":"31","text":"Avo sambimdumbe, mweye mnogeligwa ng'hani na Mulungu kubanza vitongwa bwando!"},{"book":"MATAYO","chapter":"10","verse":"32","text":"“Munhu yoyose yonitogola haulongozi wa wanhu, vivija na nie nomtogola haulongozi wa Tataangu yali kuulanga."},{"book":"MATAYO","chapter":"10","verse":"33","text":"Ila munhu yoyose yonilema haulongozi wa wanhu, vivija na nie nomulema haulongozi wa Tataangu yali kuulanga."},{"book":"MATAYO","chapter":"10","verse":"34","text":"“Sambimgelegeze kamba niza kugala tindiwalo muisi. Bule, sizile kugala tindiwalo, ila zele."},{"book":"MATAYO","chapter":"10","verse":"35","text":"Kwavija niza kugala uhasama ha munhu na tataake, mndele na mamaake, mkemwana na mama mkwe yake,"},{"book":"MATAYO","chapter":"10","verse":"36","text":"na wadumuka wa munhu iwo waja wali mng'anda yake."},{"book":"MATAYO","chapter":"10","verse":"37","text":"“Munhu yoyose yomnogela tataake ama mamaake kubanza nie, hadaha kuwa mwanahina wangu, vivija yomnogela mmhale wake ama mndele wake kubanza nie, hadaha kuwa mwanahina wangu."},{"book":"MATAYO","chapter":"10","verse":"38","text":"Na munhu yoleka kusola msalaba wake na kunikoleleza, hadaha kuwa mwanahina wangu."},{"book":"MATAYO","chapter":"10","verse":"39","text":"Munhu yogeza kuukombola ugima wake kowagiza, ila munhu yowagiza ugima wake sama yangu koukombola."},{"book":"MATAYO","chapter":"10","verse":"40","text":"“Munhu yowabokela mweye konibokela nie, na munhu yonibokela nie kom'bokela ija yanhumile nie."},{"book":"MATAYO","chapter":"10","verse":"41","text":"Munhu yoyose yom'bokela muhokozi kwavija viyali muhokozi, kobokela nhunza kamba iija iyobokela muhokozi. Na munhu yoyose yom'bokela munhu yanogile kwavija viyali munhu yanogile, kobokela nhunza kamba iija iyobokela munhu yanogile."},{"book":"MATAYO","chapter":"10","verse":"42","text":"Nowalongela ikweli, munhu yoyose yolava hata kikasi cha mazi ga uzizimi ha munhu imwe wa wano wadodo kwavija viyali mwanahina wangu, haleka bule kubokela nhunza yake.”"}]}