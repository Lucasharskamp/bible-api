{"data":[{"book":"1Wasesalonike","chapter":"5","verse":"1","text":"Wandugu zangu, hikuungwa kuwawandikilani mwe zimbuli ze misimo ne zimbuli za mazuwa aho zimbuli izi zikwiza kulaila."},{"book":"1Wasesalonike","chapter":"5","verse":"2","text":"Kwaviya nyuwe wenye mmanya vedi kugamba zuwa dya Zumbe nedize haheina kukawiilwa enga mbavi akwiza nekilo."},{"book":"1Wasesalonike","chapter":"5","verse":"3","text":"Want'hu hadya nawagambile, kila kint'hu kitondoala, aho naaho ubanangi ukuwezila! Mbuli iyo neilaile aaho enga usungu wa mvele akwingila nyumba, naho want'hu hawadahe kunyilika."},{"book":"1Wasesalonike","chapter":"5","verse":"4","text":"Mna nyuwe wandugu zangu, hammuli mwo lwiza, naho dizuwa dise kuwetukizani enga mbavi."},{"book":"1Wasesalonike","chapter":"5","verse":"5","text":"Nyuwe nyose ni want'hu wo ung'azi naho want'hu wo nomsi. Suwe hiyo want'hu wa kilo na wo lwiza."},{"book":"1Wasesalonike","chapter":"5","verse":"6","text":"Elo, kisekugona nt'hongo enga want'hu watuhu, chaungwa kinde meso na kuidaha mioyo yetu."},{"book":"1Wasesalonike","chapter":"5","verse":"7","text":"Wakugona wagona nekilo, naho wakozi wakolwa nekilo."},{"book":"1Wasesalonike","chapter":"5","verse":"8","text":"Mna suwe ni want'hu wa nomsi naho chaungwa kidahe imioyo naho kivale mhuwi na lukunde enga valo dya chuma dya kukeamila mwe kifua, na kawiilo dyetu dya kuyokolwa dinde enga nk'hofia ya ya kukeamila."},{"book":"1Wasesalonike","chapter":"5","verse":"9","text":"Kwaviya Mnungu hakisagule vileke kusulumizwa na maya yakwe, mna mpate kuyokolwa kwombokela kwa Zumbe ywetu Yesu Kilisito,"},{"book":"1Wasesalonike","chapter":"5","verse":"10","text":"yudya abanike kwajili yetu, vileke kikale hamwenga naye aho akeza kwiza, kikanda wagima hegu kikanda kibanika."},{"book":"1Wasesalonike","chapter":"5","verse":"11","text":"Ivo duganeni, naho mwambizane nyuwe kwa nyuwe enga ivo mkudamanya ivi haluse."},{"book":"1Wasesalonike","chapter":"5","verse":"12","text":"Wandugu zangu, chawalombezani muwategeleze vilongozi wenyu, wadya wakuwalongozani na kuwahiniza mwo wikazi wa mhuwi mwa Kilisito."},{"book":"1Wasesalonike","chapter":"5","verse":"13","text":"Muwategeleze na kuwaungisa kwa ndima wakudamanya. Mnde na utondowazi nyuwe kwa nyuwe."},{"book":"1Wasesalonike","chapter":"5","verse":"14","text":"Wandugu zangu nawatigizani muwakanye want'hu wasokezi, muwagele moyo hewe kudaha naho muwambize hewena kint'hu, naho mfinyilize kwa want'hu wose."},{"book":"1Wasesalonike","chapter":"5","verse":"15","text":"Kauleni mnt'hu yoyose asekumliha mnt'hu yaihile kwa yaihile, mna zunguleni kutendelana ayedi mazuwa yose kuwadamanyila yedi want'hu wose."},{"book":"1Wasesalonike","chapter":"5","verse":"16","text":"Mnde na kinyemi mazuwa yose,"},{"book":"1Wasesalonike","chapter":"5","verse":"17","text":"vikeni Mnungu haheina kusokela,"},{"book":"1Wasesalonike","chapter":"5","verse":"18","text":"naho mtogoleni Mnungu kwa mbuli zose, kwaviya ayo nayo akuunga Mnungu mwo kulunganywa kwenyu na Yesu Kilisito."},{"book":"1Wasesalonike","chapter":"5","verse":"19","text":"Msekuhiga ndima za Muye ywa Mnungu."},{"book":"1Wasesalonike","chapter":"5","verse":"20","text":"Msekuubela ulosi ukulawa kwa Mnungu."},{"book":"1Wasesalonike","chapter":"5","verse":"21","text":"Mna himeni kila kint'hu naho tozeseni yadya ayedi"},{"book":"1Wasesalonike","chapter":"5","verse":"22","text":"ikaleni hale no wiihi wose."},{"book":"1Wasesalonike","chapter":"5","verse":"23","text":"Mnungu mwenye akukink'ha kutondowala awakukizeni, kwa sila zose na kuwamilani moyo wenyu na unt'hu wenyu ne mili yenyu, msekunda na masa umwo Zumbe ywetu Yesu Kilisito akeza kwiza naho."},{"book":"1Wasesalonike","chapter":"5","verse":"24","text":"Yudya akuwetangani nyuwe naatende ivo Kwaviya yehe mhuwilwa."},{"book":"1Wasesalonike","chapter":"5","verse":"25","text":"Wandugu zangu, kilombezeleni naswe."},{"book":"1Wasesalonike","chapter":"5","verse":"26","text":"Walamseni wandugu wose kwa lukunde."},{"book":"1Wasesalonike","chapter":"5","verse":"27","text":"Nawatigiza kwa udahi wa Zumbe, muwasomele wandugu wose ibaluwa ino."},{"book":"1Wasesalonike","chapter":"5","verse":"28","text":"Uwedi wa Zumbe ywetu Yesu Kilisito unde na nyuwe."}]}