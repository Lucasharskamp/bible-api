{"data":[{"book":"MATIU","chapter":"12","verse":"1","text":"Hagi ana kna mani fruhu knazupagino (sabat), Jisasi'a witi hozafi nevige'za, Agri amage nentaza disaipol naga'mo'za zamaga'atege'za witimofo raga'a taniza ne'naze."},{"book":"MATIU","chapter":"12","verse":"2","text":"Hianagi Farisi vahe'mo'za, anama hazaza nezmage'za, anage hu'za Jisasina asmi'naze, Ko! Kagri kamage nentaza disaipol naga'mo'za, kasegemo osuo hu'neaza mani fruhu knarera nehaze."},{"book":"MATIU","chapter":"12","verse":"3","text":"Hianagi Jisasi'a anage huno zamasmi'ne. Deviti ene magokama vu'naza naga'mo'za zmagamatege'za hu'naza zana hampritma avontafepina ontahinazo?"},{"book":"MATIU","chapter":"12","verse":"4","text":"Zamagrama Anumzamofo nompi mareriza ruotge hu'nea bretima omeri'za ne'nazana, kasegemo huno pristi vahe'moke negahie hu'nea bretia? (1 Sam-Zga 21:1-6)"},{"book":"MATIU","chapter":"12","verse":"5","text":"Hifi kagra kasegefina hamprinka onke'nano, pristi vahe'mo'za mani fruhu (Sabati) kna rufunetagizanagi havizana nosaze?"},{"book":"MATIU","chapter":"12","verse":"6","text":"Hianagi Nagrama neramasmuana, mono noma agatere'neazana ama me'ne."},{"book":"MATIU","chapter":"12","verse":"7","text":"Tamagrama amana kemofo agafa'ama antahiama hanutma, Nagrima navesiana vaheku'ma asuraginte zanku navesianki, kresramna vuzankura nave'osie  hu'ne. (Hos 6:6) Ke'a omne vahera tamagra huhaviza huozmantegahaze."},{"book":"MATIU","chapter":"12","verse":"8","text":"Na'ankure Vahe'mofo Mofavremo mani fruhu knamofona Rana mani'ne."},{"book":"MATIU","chapter":"12","verse":"9","text":"Ananteti Jisasi'a atreno osi mono nozimifi (Sinagok) vu'ne."},{"book":"MATIU","chapter":"12","verse":"10","text":"Anampina Mago aza sti'nea ne' mani'negeno, zamagra Jisasina keaga hunte kanku nehake'za, Jisasina antahige'za, Kasegemo'a vahera mani fruhu knazupa azeri knare huo hunefi? hazageno,"},{"book":"MATIU","chapter":"12","verse":"11","text":"Jisasi'a zamagriku huno, Amu'no tamifintira ina ne'moka sipisipi afukamo mani fruhu knare'ma kerifi uramisigenka avazuhu anaga otregahano?"},{"book":"MATIU","chapter":"12","verse":"12","text":"Vahe'mofo kna'amo'a inankna higeno, sipisipimofo kna'amo'a inankna hu'ne, e'ina hu'negu manifruhu (sabat) knarera vahera amne aza hugahane."},{"book":"MATIU","chapter":"12","verse":"13","text":"Anante aza sti'nea nera anage huno asmi'ne, Kazana ru fatgo huo! Higeno azana ru fatgo higeno, mago kaziga azamo hu'neaza huno fatgo hu'ne."},{"book":"MATIU","chapter":"12","verse":"14","text":"Hianagi Farisi vahe'mo'za atre'za atinerami'za, ahesaza kanku hakeza keaga huge antahige hu'naze."},{"book":"MATIU","chapter":"12","verse":"15","text":"Jisasina ahenaku nehazageno nentahino, anampinti atreno nevige'za, rama'a vahe'mo'za amage avaririza nevazageno, Agra mika kri'zmia zamazeri knare hunezmanteno,"},{"book":"MATIU","chapter":"12","verse":"16","text":"anage huno zamasmi'ne, Agra'a inanka ne' mani'nefi vahera ozmasmiho huno hanavetino zamasmi'ne."},{"book":"MATIU","chapter":"12","verse":"17","text":"Ama'i Aisaia kasnampa ne'mo hu'nea kemofo nena'a fore hu'ne."},{"book":"MATIU","chapter":"12","verse":"18","text":"Keho Nagri eri'za vaheni'a huhamapri ante'noana, Nagra navesi nentogeno nagu'amo muse agrikura nehie. Nagra avamu ni'a agripi antesugeno, agra fatgo zamofona huama megi'a vahete hugahie."},{"book":"MATIU","chapter":"12","verse":"19","text":"Agra fra ovazino, ranke osuno, ranke huno kampina vano osugahie."},{"book":"MATIU","chapter":"12","verse":"20","text":"Hakea erifu otagigahie, tevemo'a tegege vazigahianagi Agra fatgo zanke nehanigeno fatgo'zamo agateregahie."},{"book":"MATIU","chapter":"12","verse":"21","text":"Agri agifi megi'a vahe'mo'za zamentinti'a hugahaze. (Ais 42:1-4)"},{"book":"MATIU","chapter":"12","verse":"22","text":"Anante hankro'mo agu'afi fre'nea ne'mofona avurga asu higeno kea nosia ne' avre'za Jisasinte vazageno, Agra eriknare huntegeno kea nehuno avua ke'ne."},{"book":"MATIU","chapter":"12","verse":"23","text":"Anama hige'za miko vahe kevumo'za antri nehu'za anage hu'naze, Agra ama Nera David nemofopi?"},{"book":"MATIU","chapter":"12","verse":"24","text":"Hianagi Farisi vahe'mo'za ana ke nentahi'za anage hu'naze, Ama ne'mo hankro'ma hunte'neana, hankro'mofo kagota kva Belsebuli hanavefi hunte'ne hu'naze."},{"book":"MATIU","chapter":"12","verse":"25","text":"Jisasi'a antahintahizmi refako huno nezmageno anage huno zamasmi'ne, Mago mago rankumapi vahe'mo'za amu'nompinti refakoma hanuza, zamagrazmi zamazeri haviza hugahaze. Hagi mago rankumamo'o, nomo o refako osnu'za hanavetigahaze."},{"book":"MATIU","chapter":"12","verse":"26","text":"Ana hu'neanagi Satama, Satanima humegi atesiana, agra'a ha' arentegahie. Inankna huno agri rankumamo'a megahie."},{"book":"MATIU","chapter":"12","verse":"27","text":"Nagrama hankromofo kva Belsebuli hihamure, hankroma  12:27 Hankrorema hu'neana, havi avamuku hu'ne.  hunentanena, iza hihamure tamagri mofavremo'za hunentaze? E'ina agafare tamagrira refako hurmantegahie."},{"book":"MATIU","chapter":"12","verse":"28","text":"Hianagi Nagrama Anumzamofo hanavefi hankro'ma hunentanena, Anumzamofo kumamo'a tmagrite ko e'ne."},{"book":"MATIU","chapter":"12","verse":"29","text":"Inankna huno mago ne'mo'a hanave vahe'mofo nompina vuno miko'zama'a erigahie. Anara osuneno kota'zana ana nera azerino kina renteteno, anante noma'afi mrerino kumzafa nese."},{"book":"MATIU","chapter":"12","verse":"30","text":"Nagranema omani'nenamo'za ha' Nagrira renenantaze. Hagi iza'zo Nagrane atru huza omani'namoza, fragu vaziza vu'za e'za hugahaze."},{"book":"MATIU","chapter":"12","verse":"31","text":"E'ina hu'negu Nagra amanage hu'na neramasmue. Mika azanavankene kumi'ma vahe'mo'zama hanazana, Anumzamo'a atre zmantegahie. Hianagi Ruotge Avamumofo azanava ke huntesazana, Anumzamo'a kumi zmia atre ozmantegahie."},{"book":"MATIU","chapter":"12","verse":"32","text":"Iza'o Vahe'mofo Mofavregu mago kema huhaviza hunte'sazana, Agra kumizmi'a atre zmantegahie. Hianagi iza'o Ruotge Avamumofonku huhaviza huntesaza vahera menine, henka'anena kumi zami'a atre ozmantegahie."},{"book":"MATIU","chapter":"12","verse":"33","text":"Hagi Jisasi'a mago'ene huno, Knare zafamo'a knare raga'a regahie. Hagi havi zafamao'a havi zafa raga rentegahie. Na'ankure ragare negenka zafamofona knare hu'neanki haviza hu'neanki hugahaze."},{"book":"MATIU","chapter":"12","verse":"34","text":"Tamagra ha' osifave'mofo mofavre kevu mani'naze. Havizama nehana vahe'moka, inankna hunka knare'zana hugahane? Na'ankure krimpafi me'nea kea kagi'mo nehie."},{"book":"MATIU","chapter":"12","verse":"35","text":"Knare vahe'mo'a knare'zama rimpafima erinte'neaza, agimo'a eriama nehie. Havi vahe'mo'a havizama rimpafi erinte'nea agi'mo'a eriama nehie."},{"book":"MATIU","chapter":"12","verse":"36","text":"Hianagi Nagra amanage hu'na neramasamue, Anumzamo'ma vahe'ma refakoma huknarera, miko'a havigema nehaza kere, tamagenoka huzmantegahie."},{"book":"MATIU","chapter":"12","verse":"37","text":"Naneke hunante fatgo hu'nane huno refako hugantegahie. Naneke hunenante haviza hu'nane huno refako hugantegahie."},{"book":"MATIU","chapter":"12","verse":"38","text":"Anante mago'a kasegere ugagota hu'naza vahe ene Farisi vahe'mo'za anage hu'za asmi'naze, Rempi Hurami ne'moka, mago avame'za Kagra hananketa kesunegu nehune."},{"book":"MATIU","chapter":"12","verse":"39","text":"Hianagi Jisasi'a kenona anage huno zamasmi'ne, Ama knafi vahe'mo'za kefoza nehu'za zamentinti nosaza vahe'mo'za avame'za kenaku nehazanagi, mago avame'zana onkegahaze, kasnampa ne' Jona avame'zanke kegahaze.  (Jona 1:17)"},{"book":"MATIU","chapter":"12","verse":"40","text":"Anahu kna huno, Jona'a tagufa zagegi tagufa haninki huno nozamemofo rimpafi mase'neankna huno Vahe'mofo Mofavremo tagufa zagegi, tagufa haninki huno mopa agu'afi masegahie."},{"book":"MATIU","chapter":"12","verse":"41","text":"Ninive vahe'mo'za Anumzamoma refakoma hania knarera, ama knafi vahe ene magoka oti'za, keaga hurmantegahaze. Na'ankure Jona'ma huama hia kere zmagu'a rukrahe hu'naze. Hagi keho Jonama agatere'neana ama'ne."},{"book":"MATIU","chapter":"12","verse":"42","text":"Hanki sauti kazigati kuini a'mo Anumzamo'ma refakoma hania knarera otino, ama knafi vahe'motma keaga hurmantegahie. Na'ankure afete moparegati eno Solomoni knare antahintahi antahinaku e'ne. Hagi ko, Solomonima agatere'neazana ama me'ne."},{"book":"MATIU","chapter":"12","verse":"43","text":"Hagi havi avamu'mo, vahe'ma atreno vuno, noma manisia kumaku hagege kokampi ome hakeana kefore osu'ne."},{"book":"MATIU","chapter":"12","verse":"44","text":"Ana huteno anage hu'ne, ko'ma mani'nena atre'na e'nofi umanisue nehuno, eno eme keana harafi huno eri antefatgo hu'negeno ke'ne."},{"book":"MATIU","chapter":"12","verse":"45","text":"Eteno vuno 7ni'a havi avamu tmimo'ma agri'ma agtere'nea ome zamavreno ege'za ufre'za mani'naze. Henkama mani'nea mani'zamo'a, pusama mani'nea mani'zana agtereno havi zantfa hu'ne. E'inahu avu'avaza ama knafi havi zamavu'zmava nehaza vahetera fore hugahie."},{"book":"MATIU","chapter":"12","verse":"46","text":"Jisasi'a ana naneke atru hu'naza vahe kevumokizmi nezmasmige'za, Nerera ene aganahe'za Agri'ene keaga hunaku megi'a emani'naze."},{"book":"MATIU","chapter":"12","verse":"47","text":"Anante mago'a vahe'mo Agrira asmino, Negrera'ene kagnahe'za Kagrane keaga hunaku megi'a emani'naze higeno,"},{"book":"MATIU","chapter":"12","verse":"48","text":"anama asmi'mofonku anage huno asmi'ne, Nagri nenrera ene nagnahe'za izaza mani'naze?"},{"book":"MATIU","chapter":"12","verse":"49","text":"Ana nehuno amage nentaza disaipol naga'a mani'narega azanu zmerino anage hu'ne. Ko, nenrera ene naganahe'za ama mani'naze."},{"book":"MATIU","chapter":"12","verse":"50","text":"Iza'o monafi mani'nea Nenfa avesi'zama amage'ma antesimo'a, agra nenagna'ene nensarozane, nenreraza mani'naze."}]}