{"data":[{"book":"Galatákhoz","chapter":"6","verse":"1","text":"Atyámfiai, még ha előfogja is az embert valami bűn, ti lelkiek, igazítsátok útba az olyat szelídségnek lelkével, ügyelve magadra, hogy meg ne kísértessél te magad is."},{"book":"Galatákhoz","chapter":"6","verse":"2","text":"Egymás terhét hordozzátok, és úgy töltsétek be a Krisztus törvényét."},{"book":"Galatákhoz","chapter":"6","verse":"3","text":"Mert ha valaki azt véli, hogy ő valami, holott semmi, önmagát csalja meg."},{"book":"Galatákhoz","chapter":"6","verse":"4","text":"Minden ember pedig az ő maga cselekedetét vizsgálja meg, és akkor csakis önmagára nézve lesz dicsekedése és nem másra nézve."},{"book":"Galatákhoz","chapter":"6","verse":"5","text":"Mert ki-ki a maga terhét hordozza."},{"book":"Galatákhoz","chapter":"6","verse":"6","text":"Akit pedig az igére tanítanak, közölje minden javát tanítójával."},{"book":"Galatákhoz","chapter":"6","verse":"7","text":"Ne tévelyegjetek, Isten nem csúfoltatik meg; mert amit vet az ember, azt aratja is."},{"book":"Galatákhoz","chapter":"6","verse":"8","text":"Mert aki vet az ő testének, a testből arat veszedelmet; aki pedig vet a léleknek, a lélekből arat örök életet."},{"book":"Galatákhoz","chapter":"6","verse":"9","text":"A jótéteményben pedig meg ne restüljünk, mert a maga idejében aratunk, ha el nem lankadunk."},{"book":"Galatákhoz","chapter":"6","verse":"10","text":"Ezért míg időnk van, cselekedjünk jót mindenekkel, kiváltképpen pedig a mi hitünknek cselédeivel."},{"book":"Galatákhoz","chapter":"6","verse":"11","text":"Látjátok, mekkora betűkkel írok néktek a saját kezemmel!"},{"book":"Galatákhoz","chapter":"6","verse":"12","text":"Akik testre szépek szeretnének lenni, azok kényszerítenek titeket a körülmetélkedésre; csak azért, hogy a Krisztus keresztjéért ne üldözzék őket."},{"book":"Galatákhoz","chapter":"6","verse":"13","text":"Mert maguk a körülmetélkedettek sem tartják meg a törvényt; hanem azért akarják, hogy ti körülmetélkedjetek, hogy a ti testetekkel dicsekedjenek."},{"book":"Galatákhoz","chapter":"6","verse":"14","text":"Nékem pedig ne legyen másban dicsekedésem, hanem a mi Urunk Jézus Krisztus keresztjében, aki által nékem megfeszíttetett a világ és én is a világnak."},{"book":"Galatákhoz","chapter":"6","verse":"15","text":"Mert Krisztus Jézusban sem a körülmetélkedés, sem a körülmetéletlenség nem használ semmit, hanem az új teremtés."},{"book":"Galatákhoz","chapter":"6","verse":"16","text":"És akik e szabály szerint élnek, békesség és irgalmasság azokon és az Istennek Izraelén."},{"book":"Galatákhoz","chapter":"6","verse":"17","text":"Ezek után senki nekem bántásomra ne legyen; mert én az Úr Jézusnak bélyegeit hordozom az én testemben."},{"book":"Galatákhoz","chapter":"6","verse":"18","text":"A mi Urunk Jézus Krisztusnak kegyelme legyen a ti lelketekkel, atyámfiai! Ámen."}]}