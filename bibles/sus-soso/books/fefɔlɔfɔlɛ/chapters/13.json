{"data":[{"book":"Fe Fɔlɔ Fɔlɛ","chapter":"13","verse":"1","text":"Na tɛmui Iburama naxa keli Misira, a siga Negewi gbengberen yire mabiri. A naxa a xa ginɛ nun a harige birin xanin a xun ma. A xunya xa di Loti fan naxa a mati naa."},{"book":"Fe Fɔlɔ Fɔlɛ","chapter":"13","verse":"2","text":"Iburama nu bara findi banna ra. Xurusee, gbeti, nun xɛɛma nu na a yi ra."},{"book":"Fe Fɔlɔ Fɔlɛ","chapter":"13","verse":"3","text":"A naxa keli Negewi, a nu a xa ɲɛrɛ tagi isuxu, sigafe ra"},{"book":"Fe Fɔlɔ Fɔlɛ","chapter":"13","verse":"4","text":"yire nde Beteli nun Ayi tagi, a nu bara sɛrɛxɛbade ti dɛnnaxɛ. Mɛnni Iburama naxa Alatala maxandi a xili ra."},{"book":"Fe Fɔlɔ Fɔlɛ","chapter":"13","verse":"5","text":"Loti, naxan nu na Iburama fɔxɔ ra, a fan findixi xurusee nun kiri banxie kanyi nan na."},{"book":"Fe Fɔlɔ Fɔlɛ","chapter":"13","verse":"6","text":"Iburama xa xuruse gɔɔrɛ nun Loti xa xuruse gɔɔrɛ nu gbo na bɔxi bɛ. E mu nu nɔma lude yire keren sɔnɔn."},{"book":"Fe Fɔlɔ Fɔlɛ","chapter":"13","verse":"7","text":"Sɔnxɔɛ naxa mini Iburama xa xuruse dɛmadonyie a nun Loti xa xuruse dɛmadonyie tagi. Kanaankae nun Perisikae fan nu na mɛnni na waxati."},{"book":"Fe Fɔlɔ Fɔlɛ","chapter":"13","verse":"8","text":"Iburama naxa a fala Loti bɛ, «Won naxa kɔnɲɛ, won ma xuruse dɛmadonyie fan mu lan e xa kɔnɲɛ, barima won tan ngaxakerenma nan won na."},{"book":"Fe Fɔlɔ Fɔlɛ","chapter":"13","verse":"9","text":"Yi bɔxi birin nan i ya i yi ki. Won naxan nabama, won xa fatan. Xa i siga kɔɔla ma, n tan sigama yirefanyi nan ma. Xa i siga yirefanyi ma, n tan siga kɔɔla ma.»"},{"book":"Fe Fɔlɔ Fɔlɛ","chapter":"13","verse":"10","text":"Loti naxa a ya rasiga, a naxa sa Yurudɛn mɛrɛ to. Ye nu na na a fanyi ra. Beenu Alatala xa Sodoma nun Gomora kana, na bɔxie nu fan han Sowari biri. Na nu luxi alɔ Misira bɔxi, alɔ Alatala xa yire yailanxi."},{"book":"Fe Fɔlɔ Fɔlɛ","chapter":"13","verse":"11","text":"Na kui Loti naxa Yurudɛn mɛrɛ sugandi a yɛtɛ bɛ. A naxa siga sogetede mabiri. Iburama nun Loti fatan na ki nɛ."},{"book":"Fe Fɔlɔ Fɔlɛ","chapter":"13","verse":"12","text":"Iburama naxa lu Kanaan bɔxi ma, Loti naxa lu Yurudɛn mɛrɛ taae tagi. Loti naxa a xa kiri banxie ti Sodoma fɛ ma."},{"book":"Fe Fɔlɔ Fɔlɛ","chapter":"13","verse":"13","text":"Sodomakae nu bara kobi a gbe ra, e nu bara findi yunubitɔɛ belebele ra Alatala bɛ."},{"book":"Fe Fɔlɔ Fɔlɛ","chapter":"13","verse":"14","text":"Iburama nun Loti to fatan, Alatala naxa a masen Iburama bɛ, «I ya ti sogetede ra, sogegorode, yirefanyi, nun kɔɔla."},{"book":"Fe Fɔlɔ Fɔlɛ","chapter":"13","verse":"15","text":"I bɔxi naxan birin toxi, n a fima i tan nun i bɔnsɔɛ ma abadan."},{"book":"Fe Fɔlɔ Fɔlɛ","chapter":"13","verse":"16","text":"N i bɔnsɔɛ rawuyama nɛ alɔ xube naxan na bɔxi ma. Xa mixi nde nɔma xube kɔntide, a nɔma nɛ i bɔnsɔɛ kɔnti fan kolonde."},{"book":"Fe Fɔlɔ Fɔlɛ","chapter":"13","verse":"17","text":"Keli, i bɔxi iɲɛrɛ, a kuyɛya nun a gboya, i xa a birin mato barima n a fima i tan nan ma.»"},{"book":"Fe Fɔlɔ Fɔlɛ","chapter":"13","verse":"18","text":"Na tɛmui Iburama naxa kiri banxi yire masara. A naxa sabati wuri belebele ndee mabiri naxan na Mamire nun Hebiron fɛ ma. A naxa sɛrɛxɛbade yailan naa Alatala bɛ."}]}