{"data":[{"book":"Johani","chapter":"21","verse":"1","text":"Shure kwaizvozvo Jesu akazviratidzazve kuvadzidzi vake, paGungwa reTibheriasi."},{"book":"Johani","chapter":"21","verse":"2","text":"Vakanga vakaungana ipapo vaiva vanaSimoni Petro, Tomasi (ainzi Dhidhimo), Natanieri aibva kuKana yeGarirea, vanakomana vaZebhedhi, pamwe chete navamwe vadzidzi vaviri."},{"book":"Johani","chapter":"21","verse":"3","text":"Petro akati kwavari, “Ndava kuenda kundoredza,” uye ivo vakati, “Nesuwo tichaenda newe.” Vakabuda vakapinda mugwa, asi usiku ihwohwo havana chavakabata."},{"book":"Johani","chapter":"21","verse":"4","text":"Mangwanani-ngwanani, Jesu akamira pamahombekombe, asi vadzidzi havana kuziva kuti akanga ari Jesu."},{"book":"Johani","chapter":"21","verse":"5","text":"Akadanidzira kwavari akati, “Vana mune hove here?”"},{"book":"Johani","chapter":"21","verse":"6","text":"Akati kwavari, “Kandai mambure enyu kurutivi rworudyi rwegwa mugobata.” Vakati vaita izvozvo, vakasagona kukweva mambure nokuda kwokuwanda kwehove."},{"book":"Johani","chapter":"21","verse":"7","text":"Ipapo mudzidzi aidikanwa naJesu akati kuna Petro, “NdiShe!” Simoni Petro paakangonzwa kuti, “NdiShe,” akazvimonera nguo yake yokunze (nokuti akanga aibvisa) akabva asvetukira mumvura."},{"book":"Johani","chapter":"21","verse":"8","text":"Vamwe vadzidzi vakatevera vari mugwa, vachikweva mambure akanga azara nehove, nokuti vakanga vasiri kure namahombekombe, asi makubhiti anenge mazana maviri21:8 mamita 90."},{"book":"Johani","chapter":"21","verse":"9","text":"Vakati vasvika kumahombekombe, vakaona moto wamazimbe uchipfuta une hove pamusoro pawo, uye nechingwa."},{"book":"Johani","chapter":"21","verse":"10","text":"Jesu akati kwavari, “Uyai nedzimwe hove dzamuchangobva kubata.”"},{"book":"Johani","chapter":"21","verse":"11","text":"Simoni Petro akakwira mugwa akakwevera mambure kumahombekombe. Akanga azere nehove huru, zana namakumi mashanu nenhatu, asi kunyange zvazvo dzakanga dzakawanda, mambure haana kubvaruka."},{"book":"Johani","chapter":"21","verse":"12","text":"Jesu akati kwavari, “Uyai mudye.” Hapana kana mudzidzi mumwe chete akabvunza kuti, “Ndimi aniko?” Vakaziva kuti ainge ari Ishe."},{"book":"Johani","chapter":"21","verse":"13","text":"Jesu akauya, akatora chingwa akavapa, akaita saizvozvo nehovewo."},{"book":"Johani","chapter":"21","verse":"14","text":"Uku kwakava kuzviratidza kwaJesu kuvadzidzi vake kwechitatu shure kwokumuka kwake kubva kuvakafa."},{"book":"Johani","chapter":"21","verse":"15","text":"Vakati vapedza kudya, Jesu akati kuna Simoni Petro, “Simoni mwanakomana waJohani, unondida zvechokwadi kupfuura ava here?”"},{"book":"Johani","chapter":"21","verse":"16","text":"Jesu akatizve, “Simoni, mwanakomana waJohani unondida zvechokwadi here?”"},{"book":"Johani","chapter":"21","verse":"17","text":"Akatizve kwaari kechitatu, “Simoni mwanakomana waJohani, unondida here?”"},{"book":"Johani","chapter":"21","verse":"18","text":"Ndinokuudza chokwadi kuti, zvawakanga uchiri muduku waizvipfekedza uye uchienda kwaunoda; asi kana wakura, uchatambanudza maoko ako, uye mumwe zvake achakufukidza agokutungamirira kwausingadi kuenda.”"},{"book":"Johani","chapter":"21","verse":"19","text":"Jesu akataura izvi achiratidza mafiro aizoita Petro achikudza Mwari. Ipapo akati kwaari, “Nditevere!”"},{"book":"Johani","chapter":"21","verse":"20","text":"Petro akacheuka akaona mudzidzi uya aidikanwa naJesu achivatevera. (Ndiye uya akanga akasendamira pana Jesu panguva yechirariro uye akanga ati, “Ishe ndianiko achakupandukirai?”)"},{"book":"Johani","chapter":"21","verse":"21","text":"Petro akati achimuona, akabvunza akati, “Ishe, ko, uyuwo?”"},{"book":"Johani","chapter":"21","verse":"22","text":"Jesu akapindura akati, “Kana ndichida kuti arambe ari mupenyu kusvikira ndichidzoka, unei nazvo iwe? Unofanira kunditevera iwe.”"},{"book":"Johani","chapter":"21","verse":"23","text":"Nokuda kwaizvozvo, shoko rakapararira pakati pehama kuti mudzidzi uyu haaizofa. Asi Jesu haana kureva izvozvo kuti haaizofa; akangoti, “Kana ndichida hangu kuti arambe ari mupenyu kusvikira ndichidzoka, unei nazvo iwe?”"},{"book":"Johani","chapter":"21","verse":"24","text":"Ndiyeyu mudzidzi anopupura zvinhu izvi, uye akazvinyora. Tinoziva kuti kupupura kwake ndokwechokwadi."},{"book":"Johani","chapter":"21","verse":"25","text":"Jesu akaitawo zvimwe zvinhu zvizhinji. Dai zvose zvainyorwa, ndinoti kunyange nyika yose hayaizova nenzvimbo yaikwana mabhuku aizonyorwa."}]}