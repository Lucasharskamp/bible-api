{"data":[{"book":"Matei","chapter":"15","verse":"1","text":"Kuya Mafarisayo ne iwalangulitsi wa Ghamalaghitso iwalawile Yerusalemu wamghendela Yesu, wamghutsa,"},{"book":"Matei","chapter":"15","verse":"2","text":"“Ebali iwanang'ina wako ng'awokinda bae ipfihendo pfe iwabala wetu? Hawakuja ng'awohopfugha bae pfinoghile ghamoko ghawo!”"},{"book":"Matei","chapter":"15","verse":"3","text":"Yesu kawedika, “Ebali mwemwe ng'amkinda bae malaghitso ghe Imulungu ila mwopfiwinza ipfihendo pfenu?"},{"book":"Matei","chapter":"15","verse":"4","text":"Kwaapfila Imulungu kalonga, ‘Umtegheletse aba wako na mai wako,’ na ‘Imunu wowose iyomligha aba wake au mai wake ayo yakomighwe.’"},{"book":"Matei","chapter":"15","verse":"5","text":"Lekeni mwemwe mwolonga, ka imunu kana ichinu chochose ichidaha kumwapfila aba wake au mai wake, lekeni kolonga, ‘Ichinu chino nimlapfila Imulungu,’"},{"book":"Matei","chapter":"15","verse":"6","text":"imunu ayo ng'obamighwa bae kumtegheletsa aba wake. Apfo pfipfo pfamuibetsa imbuli ye Imulungu kwa kuwinza ipfihendo pfenu."},{"book":"Matei","chapter":"15","verse":"7","text":"Mwemwe mwa wang'enye! Nabii Isaya tsakatabili ghoya, hayalongile,"},{"book":"Matei","chapter":"15","verse":"8","text":"‘Iwanu wano wonipfuka kwa kulonga,"},{"book":"Matei","chapter":"15","verse":"9","text":"Wonitamanila hela,"},{"book":"Matei","chapter":"15","verse":"10","text":"Yesu kaghukema ghumtingano ghwe iwanu, kawalongela, “Mtegheletse mpfimanye!"},{"book":"Matei","chapter":"15","verse":"11","text":"Achila ichikwingila mumlomo mwe imunu ng'achidaha bae kumtenda ‘yehe.’ Lekeni achila ichilawa kunze mwe mlomo we imunu, acho chomtenda ‘yehe.’ ”"},{"book":"Matei","chapter":"15","verse":"12","text":"Kuya iwanang'ina wake wamghendela wamghutsa, “Apfi komanya ka Mafarisayo hawahulike imbuli ino tsawona maya?”"},{"book":"Matei","chapter":"15","verse":"13","text":"Kawedika, “Chila mbiki ing'aghuhandighwe ne Aba wangu iyali kulanga ghutsong'olighwa."},{"book":"Matei","chapter":"15","verse":"14","text":"Muwaleke awo, iwalongotsa pfifita. Ichifita ang'amlongotsa ichifita miyaghe, ambe wose weli watsakughwila mpondo.”"},{"book":"Matei","chapter":"15","verse":"15","text":"Petiri kamlongela, “Utulongele mana ye ghumfano ghuno.”"},{"book":"Matei","chapter":"15","verse":"16","text":"Yesu kawaghutsa, “Apfi namwe mwose mng'ali ng'ammanyile bae?"},{"book":"Matei","chapter":"15","verse":"17","text":"Angu ng'ammanyile bae ka ichinu chochose ichikwingila mumlomo mwe imunu chobitila munda, kuya choghenda kucholo?"},{"book":"Matei","chapter":"15","verse":"18","text":"Lekeni aghala igholawa mumlomo, gholawa mghati mwe ghumoyo, agho ghagho ighomtenda imunu yehe."},{"book":"Matei","chapter":"15","verse":"19","text":"Kwaapfila mne ghumoyo gholawa ghamawatso ghehile na ukukoma na ughoni, ughutsu, ukulonga ung'enye na ubapfi na maligho."},{"book":"Matei","chapter":"15","verse":"20","text":"Aghano ghomtenda imunu yehe, lekeni ukuja na ghamoko ghang'ahopfughighwe pfinoghile ng'akumtenda bae imunu yehe.”"},{"book":"Matei","chapter":"15","verse":"21","text":"Yesu koka hanu hala, kaghenda mne isi ya Tiro na Sidoni."},{"book":"Matei","chapter":"15","verse":"22","text":"Ipinga yumwe Mkananayo tsayang'ali yokala habehi na isi atso kamghendela Yesu aku kokemelela, “Imtwatsa, Imwana wa Daudi, umbonele libatsi! Mwanangu kana chinyamkela, koghaya ng'ani.”"},{"book":"Matei","chapter":"15","verse":"23","text":"Yesu ng'edike chochose bae. Iwanang'ina wake wamghendela, wamlomba, “Mlongele yoke kwaapfila kotuwinza na kokemelela kuchughu kwetu.”"},{"book":"Matei","chapter":"15","verse":"24","text":"Yesu kedika, “Tsanitumighwa kwe iwanu wa Isiraeli waliheka iwaghile ka iwang'olo.”"},{"book":"Matei","chapter":"15","verse":"25","text":"Ipinga ayo kamghendela kamtowela ghamaghoti, kalonga, “Imtwatsa, unyapfile!”"},{"book":"Matei","chapter":"15","verse":"26","text":"Yesu kedika, “Ng'apfinoghile bae kusola ichijo che iwana na kuwasila wambwa.”"},{"book":"Matei","chapter":"15","verse":"27","text":"Ipinga ayo kalonga, “Ona, Imtwatsa, lekeni hata iwambwa wakuja ipfijo ipfilaghala mmetsa mwe iwatwatsa wawo.”"},{"book":"Matei","chapter":"15","verse":"28","text":"Kuya Yesu kamwidika, “Ghweghwe kwa mai yutoghola ghendo! Kutsotendelighwa chaubamile.” Bahala imwanaghe kahona."},{"book":"Matei","chapter":"15","verse":"29","text":"Yesu tsakoka hanu hala, kaghenda mmbalimbali mwe tsimbu Galilaya. Kuya kagheluka kuchidando, kakala hasi."},{"book":"Matei","chapter":"15","verse":"30","text":"ghumtingano mkulu ghwe iwanu ghumghendela na kumuhilikila ipfimbete na ipfifita na ipfibubu na iwanu iwaholole, ne iwanu wengi iwoghula, wamwikila hambele hake. Naye kawahonetsa."},{"book":"Matei","chapter":"15","verse":"31","text":"Iwanu tsawakangawala hawonile ipfibubu wolonga, iwaholole wahona, ipfimbete woghenda na ipfifita wakona. Nawo wamtunitsa Imulungu wa Isiraeli."},{"book":"Matei","chapter":"15","verse":"32","text":"Yesu kawakema iwanang'ina wake, kawalongela, “Nowonela libatsi iwanu wano, kwaapfila wakala na nene kwa ghamatsuwa madatu na wahela chokuja. Kuya sibama bae niwaleke woke ne inzala, kwaapfila watsotsilika mnzila.”"},{"book":"Matei","chapter":"15","verse":"33","text":"Iwanang'ina wake wamghutsa, “Akuno kunyika twodaha kupata kwani ichijo cha ukuwaghutitsa iwanu wose wano?”"},{"book":"Matei","chapter":"15","verse":"34","text":"Yesu kawaghutsa, “Mna pfighate pfingapi?”"},{"book":"Matei","chapter":"15","verse":"35","text":"Yesu kawalongela iwanu wakale hasi."},{"book":"Matei","chapter":"15","verse":"36","text":"Kapfisola pfighate pfila saba na iwasomba, kapfibaliki, kapfibena kaweng'a iwanang'ina wake, nawo wawagholela iwanu."},{"book":"Matei","chapter":"15","verse":"37","text":"Wose tsawaja na kwighuta. Kuya iwanang'ina wake wadondola ipfiseghe saba ipfimemile pfighate ipfisighale."},{"book":"Matei","chapter":"15","verse":"38","text":"Iwamale iwajile tsawapetighwa, tsawakala elufu nne, iwapinga ne iwana ng'awapetighwe bae."},{"book":"Matei","chapter":"15","verse":"39","text":"Kuya kawaleka iwanu woke, kadina mne mnumbwi, kaghenda mne isi ya Magadani."}]}