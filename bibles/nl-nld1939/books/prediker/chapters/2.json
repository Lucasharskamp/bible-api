{"data":[{"book":"Prediker","chapter":"2","verse":"1","text":"Toen dacht ik bij mijzelf: Kom, ik wil het met de vreugde beproeven En het goede genieten; Maar zie, ook dat was ijdelheid."},{"book":"Prediker","chapter":"2","verse":"2","text":"Van het lachen zei ik: Dwaas, En van de vreugde: Wat heeft het voor nut."},{"book":"Prediker","chapter":"2","verse":"3","text":"Ik vatte het plan op, mijn lichaam met wijn te verkwikken, Maar tevens mijn hart te laten leiden door de wijsheid, En zo de dwaasheid te zoeken, Totdat ik zou weten, wat goed is voor de mensen, Om het heel hun leven te doen onder de zon."},{"book":"Prediker","chapter":"2","verse":"4","text":"Grote werken bracht ik tot stand: Ik bouwde mij huizen, plantte mij wijngaarden;"},{"book":"Prediker","chapter":"2","verse":"5","text":"Ik legde mij tuinen en lusthoven aan, En plantte daar allerlei vruchtbomen in."},{"book":"Prediker","chapter":"2","verse":"6","text":"Ik liet mij watervijvers graven, Om er een woud van jonge bomen mee te besproeien."},{"book":"Prediker","chapter":"2","verse":"7","text":"Ik kocht slaven en slavinnen, En lijfeigenen behoorden mij toe. Ook bezat ik veel meer runderen en schapen, Dan allen, die vóór mij in Jerusalem waren."},{"book":"Prediker","chapter":"2","verse":"8","text":"Ik stapelde zilver op en goud, Schatten van koningen en wingewesten; Ik schafte zangers aan en zangeressen, En vele vrouwen, het genot der mensen."},{"book":"Prediker","chapter":"2","verse":"9","text":"Zo werd ik groter en rijker, dan allen vóór mij in Jerusalem, Behalve nog, dat ik mijn wijsheid behield."},{"book":"Prediker","chapter":"2","verse":"10","text":"Nooit heb ik mijn ogen geweigerd, wat zij verlangden; Ik ontzegde mijn hart geen enkele vreugd. Mijn hart kon genieten van al mijn zwoegen; Maar dat was ook àl, wat ik had van mijn werken."},{"book":"Prediker","chapter":"2","verse":"11","text":"Want toen ik al het werk van mijn handen beschouwde, En al het zwoegen, dat ik met moeite volbracht had, Zag ik, hoe het alles ijdelheid was en jagen naar wind; Men heeft er geen blijvend gewin van onder de zon."},{"book":"Prediker","chapter":"2","verse":"12","text":"Zo ging ik de wijsheid vergelijken Met dwaasheid en onverstand. Wat zal de opvolger van den koning gaan doen Met alles, wat deze vroeger gemaakt heeft?"},{"book":"Prediker","chapter":"2","verse":"13","text":"Wel begreep ik, dat wijsheid voordeel heeft boven dwaasheid, Zoals licht boven duisternis gaat:"},{"book":"Prediker","chapter":"2","verse":"14","text":"De wijze heeft ogen in zijn hoofd, De dwaas echter tast in het duister. Maar ik bevond van de andere kant, Dat hetzelfde lot hen beiden treft."},{"book":"Prediker","chapter":"2","verse":"15","text":"Daarom dacht ik bij mijzelf: Als het lot van den dwaas ook mij treft, Wat baat mij dan al mijn wijsheid? En ik zeide bij mijzelf: Ook dat is ijdel."},{"book":"Prediker","chapter":"2","verse":"16","text":"Want de wijze blijft evenmin in herinnering als de dwaas, Op de duur raakt in de toekomst alles vergeten; Moet immers de wijze niet sterven juist als de dwaas?"},{"book":"Prediker","chapter":"2","verse":"17","text":"Daarom kreeg ik een afkeer van het leven; Ja, al wat er verricht wordt onder de zon, begon mij te walgen; Want het is allemaal ijdel en jagen naar wind."},{"book":"Prediker","chapter":"2","verse":"18","text":"Zo kreeg ik een afkeer van al het werk, Dat ik met moeite tot stand bracht onder de zon. Ik moet het toch achterlaten aan hem, die mij opvolgt;"},{"book":"Prediker","chapter":"2","verse":"19","text":"Wie weet, of het een wijze zal zijn of een dwaas! Toch zal hij heer en meester zijn van alles, Wat ik met moeite en wijsheid tot stand bracht onder de zon. Ook dat is ijdelheid."},{"book":"Prediker","chapter":"2","verse":"20","text":"Ja, ik gaf mijn hart aan vertwijfeling over Om al de moeite, die ik mij getroostte onder de zon."},{"book":"Prediker","chapter":"2","verse":"21","text":"Want wie met wijsheid, verstand en beleid heeft gewerkt, Moet het achterlaten aan hem, die er geen moeite voor deed. Ook dat is ijdelheid en een grote ramp."},{"book":"Prediker","chapter":"2","verse":"22","text":"Wat heeft dan de mens van zijn zwoegen en jagen, Waarmee hij zich afslooft onder de zon?"},{"book":"Prediker","chapter":"2","verse":"23","text":"Want al zijn dagen zijn smart, En louter kwelling is al wat hij doet; Zelfs ‘s nachts komt zijn hart niet tot rust. Ook dat is ijdelheid."},{"book":"Prediker","chapter":"2","verse":"24","text":"Niets is er dus beter voor den mens dan eten en drinken, En zelf genieten van zijn werk. Want ik heb begrepen, dat dit uit Gods hand komt:"},{"book":"Prediker","chapter":"2","verse":"25","text":"Wie toch kan eten, wie kan genieten buiten Hem om?"},{"book":"Prediker","chapter":"2","verse":"26","text":"Want aan den mens, die Hem welgevallig is, Schenkt Hij wijsheid, kennis en vreugde; Maar den zondaar laat Hij moeizaam vergaren en ophopen, Om het te geven aan hem, die aan Gods oog behaagt. Ook dat is ijdelheid en jagen naar wind!"}]}