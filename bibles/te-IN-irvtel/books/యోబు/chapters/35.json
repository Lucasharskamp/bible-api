{"data":[{"book":"యోబు","chapter":"35","verse":"1","text":"ఎలీహు ఇలా జవాబు ఇచ్చాడు."},{"book":"యోబు","chapter":"35","verse":"2","text":"నువ్వు నిర్దోషివని అనుకుంటున్నావా? “నేను దేవుడి కన్నా నీతిపరుణ్ణి” అనుకుంటున్నావా?"},{"book":"యోబు","chapter":"35","verse":"3","text":"“నేను నీతిగా ఉంటే ప్రయోజనం ఏమిటి? పాపం చేస్తే నాకు కలిగిన లాభం కన్నా నా నీతి వలన నాకు కలిగిన లాభమేమిటి?” అని నువ్వు చెబుతున్నావే."},{"book":"యోబు","chapter":"35","verse":"4","text":"నీకూ నీ మిత్రులకు కూడా నేను సమాధానం చెబుతాను."},{"book":"యోబు","chapter":"35","verse":"5","text":"ఆకాశం వైపు తేరి చూడు. నీ కన్నా ఉన్నతమైన ఆకాశ విశాలం వైపు చూడు."},{"book":"యోబు","chapter":"35","verse":"6","text":"నువ్వు పాపం చేసినా ఆయనకు నష్టమేమిటి? నీ అతిక్రమాలు పోగుపడినా ఆయనకి నువ్వు చేసిందేమిటి?"},{"book":"యోబు","chapter":"35","verse":"7","text":"నువ్వు నీతిమంతుడివైతే ఆయనకు నీవేమైనా ఇస్తున్నావా? ఆయన నీ దగ్గర నుండి ఏమైనా తీసుకుంటాడా?"},{"book":"యోబు","chapter":"35","verse":"8","text":"నువ్వు మనిషివి కాబట్టి నీ కీడు ఏమైనా మనిషికే తగులుతుంది. నీ నీతి ఫలం ఏదైనా మనుషులకే దక్కుతుంది."},{"book":"యోబు","chapter":"35","verse":"9","text":"అనేకమైన అణచివేత క్రియల వలన ప్రజలు అక్రోశిస్తారు. బలవంతుల భుజబలానికి భయపడి సహాయం కోసం కేకలు పెడతారు."},{"book":"యోబు","chapter":"35","verse":"10","text":"అయితే “రాత్రిలో మనకు పాటలు ఇస్తూ,"},{"book":"యోబు","chapter":"35","verse":"11","text":"భూజంతువుల కంటే మనకు ఎక్కువగా బుద్ధి నేర్పుతూ, ఆకాశపక్షుల కంటే మనకు ఎక్కువ జ్ఞానం కలగజేస్తూ నన్ను సృష్టించిన దేవుడు ఎక్కడున్నాడు?” అనుకునే వారెవరూ లేరు."},{"book":"యోబు","chapter":"35","verse":"12","text":"వారు దుష్టుల గర్వాన్ని బట్టి మొర పెడతారు గాని ఆయన జవాబివ్వడం లేదు."},{"book":"యోబు","chapter":"35","verse":"13","text":"దేవుడు ఒక్కనాటికీ వ్యర్థమైన మాటలు ఆలకించడు. సర్వశక్తుడు వాటిని లక్ష్యపెట్టడు."},{"book":"యోబు","chapter":"35","verse":"14","text":"ఆయన కనిపించడం లేదని నువ్వు చెబితే మరి ఇంకెంతగా ఆయన పెడచెవిన పెడతాడు! వాదం ఆయన ఎదుటనే ఉంది. ఆయన కోసం నువ్వు కనిపెట్టవలసిందే."},{"book":"యోబు","chapter":"35","verse":"15","text":"“ఆయన ఎవరినీ కోపంతో దండించడు, మనుషుల అహంకారాన్ని ఆయన పట్టించుకోడు” అని నీవంటే మరి ఇంకెంతో నిశ్చయంగా ఆయన జవాబు చెప్పకుండా మౌనం దాలుస్తాడు గదా."},{"book":"యోబు","chapter":"35","verse":"16","text":"కాబట్టి యోబు కేవలం బుద్ధితక్కువ మాటలు పలకడానికే తన నోరు తెరిచాడు. జ్ఞానం లేని మాటలనే రాసులు పోస్తున్నాడు."}]}