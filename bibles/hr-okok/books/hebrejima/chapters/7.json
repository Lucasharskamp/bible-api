{"data":[{"book":"Hebrejima","chapter":"7","verse":"1","text":"Melkisedek je bio šalemski kralj i svećenik Svevišnjega Boga. Kad se Abraham vraćao iz bitke u kojoj je pobijedio nekoliko kraljeva, Melkisedek mu je izišao u susret i blagoslovio ga."},{"book":"Hebrejima","chapter":"7","verse":"2","text":"Tada je Abraham uzeo desetinu od svega što je u ratu osvojio i dao Melkisedeku, čije ime najprije znači “Kralj pravednosti”, a zatim i “Kralj mira”, jer šalem znači “mir”."},{"book":"Hebrejima","chapter":"7","verse":"3","text":"U Svetome pismu nije zapisano ništa o njegovu ocu i majci ni o njegovu rodoslovlju, kao ni o datumima njegova rođenja i smrti. On je sličan Božjemu Sinu jer kao da zauvijek ostaje svećenikom."},{"book":"Hebrejima","chapter":"7","verse":"4","text":"Razmotrite kako je velik bio Melkisedek: veliki izraelski patrijarh Abraham priznao ga je velikim dajući mu desetinu od najboljeg plijena."},{"book":"Hebrejima","chapter":"7","verse":"5","text":"Svećenicima, Levijevim potomcima, Zakon je nalagao da ubiru desetinu od svih, iako su im bili rođaci jer su svi bili Abrahamovi potomci."},{"book":"Hebrejima","chapter":"7","verse":"6","text":"Ali Melkisedek, koji nije bio u srodstvu s levitima, uzeo je desetinu od Abrahama, koji je imao Božje obećanje, i blagoslovio ga."},{"book":"Hebrejima","chapter":"7","verse":"7","text":"A neprijeporno je da uvijek onaj tko je veći blagoslivlja manjega."},{"book":"Hebrejima","chapter":"7","verse":"8","text":"Židovski su svećenici, iako smrtnici, primali desetinu, a za Melkisedeka Bog kao da svjedoči da još živi—jer u Svetome pismu nije zabilježeno ništa o njegovoj smrti."},{"book":"Hebrejima","chapter":"7","verse":"9","text":"Moglo bi se čak reći da su i Levijevi potomci, koji ubiru desetinu, dali Melkisedeku desetinu kroz svojega pretka Abrahama."},{"book":"Hebrejima","chapter":"7","verse":"10","text":"Jer iako se Levi tada još nije ni rodio, sjeme iz kojega je proistekao bilo je u Abrahamovu boku kad je Melkisedek od njega ubrao desetinu."},{"book":"Hebrejima","chapter":"7","verse":"11","text":"Da je levitsko svećenstvo moglo ispuniti Božju nakanu—a na njemu se temeljio Zakon—zašto bi još bilo potrebno da Bog pošalje drukčijeg svećenika, sličnoga Melkisedeku, a ne iz Aronova reda?"},{"book":"Hebrejima","chapter":"7","verse":"12","text":"Ako se mijenja svećenstvo, mora se promijeniti i zakon koji će to omogućiti."},{"book":"Hebrejima","chapter":"7","verse":"13","text":"Jer taj o kojemu je riječ pripada drugom plemenu, pripadnici kojega ne služe za oltarom."},{"book":"Hebrejima","chapter":"7","verse":"14","text":"Jasno je, naime, da je naš Gospodin podrijetlom iz Judina plemena, koje Mojsije nikad nije spomenuo u svezi sa svećenstvom."},{"book":"Hebrejima","chapter":"7","verse":"15","text":"Promjena u Zakonu još je očitija zbog činjenice da je postavljen drugi svećenik, sličan Melkisedeku."},{"book":"Hebrejima","chapter":"7","verse":"16","text":"On svećenikom nije postao stoga što je zadovoljavao stari zahtjev da pripada Levijevu plemenu, već snagom neuništivog života."},{"book":"Hebrejima","chapter":"7","verse":"17","text":"Sveto pismo svjedoči o Kristu:"},{"book":"Hebrejima","chapter":"7","verse":"18","text":"Stara zapovijed više ne vrijedi jer je bila nedjelotvorna i nekorisna."},{"book":"Hebrejima","chapter":"7","verse":"19","text":"Zakon nije ništa priveo k savršenstvu. Zato nam je dano nešto bolje čemu se možemo nadati, što će nas približiti Bogu."},{"book":"Hebrejima","chapter":"7","verse":"20","text":"Bog se zakleo da će Krist zauvijek biti svećenikom, što za druge svećenike nikada nije učinio."},{"book":"Hebrejima","chapter":"7","verse":"21","text":"Jedino je njemu rekao:"},{"book":"Hebrejima","chapter":"7","verse":"22","text":"Božjom je zakletvom Isus postao jamcem boljega saveza."},{"book":"Hebrejima","chapter":"7","verse":"23","text":"U starome sustavu bilo je mnogo svećenika jer ih je smrt priječila da trajno ostanu: kad bi jedan svećenik umro, na njegovo bi mjesto došao drugi."},{"book":"Hebrejima","chapter":"7","verse":"24","text":"Ali Isus ostaje svećnikom zauvijek i njegovo svećeništvo neće proći."},{"book":"Hebrejima","chapter":"7","verse":"25","text":"Zato on jednom zauvijek može spasiti svakoga tko po njemu pristupi k Bogu. On zauvijek živi i posreduje za njih."},{"book":"Hebrejima","chapter":"7","verse":"26","text":"Takav nam veliki svećenik i treba—svet, nedužan, neokaljan grijehom, odvojen je od grešnika i uzvišeniji od nebesa."},{"book":"Hebrejima","chapter":"7","verse":"27","text":"Ne mora svakoga dana prinositi žrtve poput drugih svećenika. Oni su to činili za vlastite grijehe, a zatim za grijehe drugih ljudi. Ali Isus je to učinio jednom zauvijek žrtvujući se na križu."},{"book":"Hebrejima","chapter":"7","verse":"28","text":"Veliki svećenici iz Mojsijeva doba bili su samo ljudi podložni slabostima. Ali nakon Zakona Bog je zakletvom na to mjesto postavio svojega Sina, zauvijek savršena."}]}