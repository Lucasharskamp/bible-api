{"data":[{"book":"ایوب","chapter":"3","verse":"1","text":"تب ایوب بول اُٹھا اور اپنے جنم دن پر لعنت کرنے لگا۔"},{"book":"ایوب","chapter":"3","verse":"2","text":"اُس نے کہا،"},{"book":"ایوب","chapter":"3","verse":"3","text":"”وہ دن مٹ جائے جب مَیں نے جنم لیا، وہ رات جس نے کہا، ’پیٹ میں لڑکا پیدا ہوا ہے!‘"},{"book":"ایوب","chapter":"3","verse":"4","text":"وہ دن اندھیرا ہی اندھیرا ہو جائے، ایک کرن بھی اُسے روشن نہ کرے۔ اللہ بھی جو بلندیوں پر ہے اُس کا خیال نہ کرے۔"},{"book":"ایوب","chapter":"3","verse":"5","text":"تاریکی اور گھنا اندھیرا اُس پر قبضہ کرے، کالے کالے بادل اُس پر چھائے رہیں، ہاں وہ روشنی سے محروم ہو کر سخت دہشت زدہ ہو جائے۔"},{"book":"ایوب","chapter":"3","verse":"6","text":"گھنا اندھیرا اُس رات کو چھین لے جب مَیں ماں کے پیٹ میں پیدا ہوا۔ اُسے نہ سال، نہ کسی مہینے کے دنوں میں شمار کیا جائے۔"},{"book":"ایوب","chapter":"3","verse":"7","text":"وہ رات بانجھ رہے، اُس میں خوشی کا نعرہ نہ لگایا جائے۔"},{"book":"ایوب","chapter":"3","verse":"8","text":"جو دنوں پر لعنت بھیجتے اور لِویاتان اژدہے کو تحریک میں لانے کے قابل ہوتے ہیں وہی اُس رات پر لعنت کریں۔"},{"book":"ایوب","chapter":"3","verse":"9","text":"اُس رات کے دُھندلکے میں ٹمٹمانے والے ستارے بجھ جائیں، فجر کا انتظار کرنا بےفائدہ ہی رہے بلکہ وہ رات طلوعِ صبح کی پلکیں3‏:9 پلکیں: پلکوں سے مراد پہلی کرنیں ہے۔  بھی نہ دیکھے۔"},{"book":"ایوب","chapter":"3","verse":"10","text":"کیونکہ اُس نے میری ماں کو مجھے جنم دینے سے نہ روکا، ورنہ یہ تمام مصیبت میری آنکھوں سے چھپی رہتی۔"},{"book":"ایوب","chapter":"3","verse":"11","text":"مَیں پیدائش کے وقت کیوں مر نہ گیا، ماں کے پیٹ سے نکلتے وقت جان کیوں نہ دے دی؟"},{"book":"ایوب","chapter":"3","verse":"12","text":"ماں کے گھٹنوں نے مجھے خوش آمدید کیوں کہا، اُس کی چھاتیوں نے مجھے دودھ کیوں پلایا؟"},{"book":"ایوب","chapter":"3","verse":"13","text":"اگر یہ نہ ہوتا تو اِس وقت مَیں سکون سے لیٹا رہتا، آرام سے سویا ہوتا۔"},{"book":"ایوب","chapter":"3","verse":"14","text":"مَیں اُن ہی کے ساتھ ہوتا جو پہلے بادشاہ اور دنیا کے مشیر تھے، جنہوں نے کھنڈرات از سرِ نو تعمیر کئے۔"},{"book":"ایوب","chapter":"3","verse":"15","text":"مَیں اُن کے ساتھ ہوتا جو پہلے حکمران تھے اور اپنے گھروں کو سونے چاندی سے بھر لیتے تھے۔"},{"book":"ایوب","chapter":"3","verse":"16","text":"مجھے ضائع ہو جانے والے بچے کی طرح کیوں نہ زمین میں دبا دیا گیا؟ مجھے اُس بچے کی طرح کیوں نہ دفنایا گیا جس نے کبھی روشنی نہ دیکھی؟"},{"book":"ایوب","chapter":"3","verse":"17","text":"اُس جگہ بےدین اپنی بےلگام حرکتوں سے باز آتے اور وہ آرام کرتے ہیں جو تگ و دَو کرتے کرتے تھک گئے تھے۔"},{"book":"ایوب","chapter":"3","verse":"18","text":"وہاں قیدی اطمینان سے رہتے ہیں، اُنہیں اُس ظالم کی آواز نہیں سننی پڑتی جو اُنہیں جیتے جی ہانکتا رہا۔"},{"book":"ایوب","chapter":"3","verse":"19","text":"اُس جگہ چھوٹے اور بڑے سب برابر ہوتے ہیں، غلام اپنے مالک سے آزاد رہتا ہے۔"},{"book":"ایوب","chapter":"3","verse":"20","text":"اللہ مصیبت زدوں کو روشنی اور شکستہ دلوں کو زندگی کیوں عطا کرتا ہے؟"},{"book":"ایوب","chapter":"3","verse":"21","text":"وہ تو موت کے انتظار میں رہتے ہیں لیکن بےفائدہ۔ وہ کھود کھود کر اُسے یوں تلاش کرتے ہیں جس طرح کسی پوشیدہ خزانے کو۔"},{"book":"ایوب","chapter":"3","verse":"22","text":"اگر اُنہیں قبر نصیب ہو تو وہ باغ باغ ہو کر جشن مناتے ہیں۔"},{"book":"ایوب","chapter":"3","verse":"23","text":"اللہ اُس کو زندہ کیوں رکھتا جس کی نظروں سے راستہ اوجھل ہو گیا ہے اور جس کے چاروں طرف اُس نے باڑ لگائی ہے۔"},{"book":"ایوب","chapter":"3","verse":"24","text":"کیونکہ جب مجھے روٹی کھانی ہے تو ہائے ہائے کرتا ہوں، میری آہیں پانی کی طرح منہ سے پھوٹ نکلتی ہیں۔"},{"book":"ایوب","chapter":"3","verse":"25","text":"جس چیز سے مَیں ڈرتا تھا وہ مجھ پر آئی، جس سے مَیں خوف کھاتا تھا اُس سے میرا واسطہ پڑا۔"},{"book":"ایوب","chapter":"3","verse":"26","text":"نہ مجھے اطمینان ہوا، نہ سکون یا آرام بلکہ مجھ پر بےچینی غالب آئی۔“"}]}