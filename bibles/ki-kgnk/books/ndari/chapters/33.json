{"data":[{"book":"Ndari","chapter":"33","verse":"1","text":"Maya nĩmo matĩĩna ma rũgendo rwa andũ a Isiraeli rĩrĩa moimire bũrũri wa Misiri marĩ ikundi matongoretio nĩ Musa na Harũni."},{"book":"Ndari","chapter":"33","verse":"2","text":"Musa nĩandĩkire matĩĩna ma rũgendo rwao o ta ũrĩa aathĩtwo nĩ Jehova. Maya nĩmo matĩĩna ma rũgendo rwao."},{"book":"Ndari","chapter":"33","verse":"3","text":"Andũ a Isiraeli moimagarire kuuma Ramesese mũthenya wa ikũmi na ĩtano mweri wa mbere, mũthenya ũrĩa warũmĩrĩire Bathaka. Makiumagara momĩrĩirie, makĩonagwo nĩ andũ othe a Misiri,"},{"book":"Ndari","chapter":"33","verse":"4","text":"arĩa maathikaga marigithathi mao mothe, marĩa Jehova ooragĩte gatagatĩ kao; nĩgũkorwo Jehova nĩatuĩrĩire ngai ciao ciira."},{"book":"Ndari","chapter":"33","verse":"5","text":"Andũ a Isiraeli moima Ramesese, maambire hema Sukothu."},{"book":"Ndari","chapter":"33","verse":"6","text":"Moima Sukothu, magĩthiĩ makĩamba hema ciao Ethamu, ndeere-inĩ cia werũ."},{"book":"Ndari","chapter":"33","verse":"7","text":"Moima Ethamu, maacookire na thuutha magĩthiĩ Pi-Hahirothu, mwena wa irathĩro wa Baali-Zefoni, makĩamba hema ciao hakuhĩ na Migidoli."},{"book":"Ndari","chapter":"33","verse":"8","text":"Moima Pi-Hahirothu, magĩtuĩkanĩria iria-inĩ gatagatĩ, magĩkinya werũ-inĩ, na maarĩkia gũthiĩ rũgendo rwa mĩthenya ĩtatũ werũ-inĩ ũcio wa Ethamu, makĩamba hema ciao Mara."},{"book":"Ndari","chapter":"33","verse":"9","text":"Moima Mara maathiire Elimu, kũrĩa kwarĩ na ithima ikũmi na igĩrĩ, na mĩtende mĩrongo mũgwanja, na makĩamba hema kuo."},{"book":"Ndari","chapter":"33","verse":"10","text":"Moima Elimu magĩthiĩ makĩamba hema ciao hakuhĩ na Iria Itune."},{"book":"Ndari","chapter":"33","verse":"11","text":"Moima Iria Itune, magĩthiĩ makĩamba hema ciao werũ-inĩ wa Sini."},{"book":"Ndari","chapter":"33","verse":"12","text":"Moima werũ ũcio wa Sini, magĩthiĩ makĩamba hema ciao Dofika."},{"book":"Ndari","chapter":"33","verse":"13","text":"Moima Dofika, magĩthiĩ makĩamba hema ciao Alushu."},{"book":"Ndari","chapter":"33","verse":"14","text":"Moima Alushu, magĩthiĩ makĩamba hema ciao Refidimu, handũ hataarĩ na maaĩ ma kũnyuuo nĩ andũ."},{"book":"Ndari","chapter":"33","verse":"15","text":"Moima Refidimu, magĩthiĩ makĩamba hema ciao Werũ-inĩ wa Sinai."},{"book":"Ndari","chapter":"33","verse":"16","text":"Moima kũu Werũ-inĩ wa Sinai, magĩthiĩ makĩamba hema ciao Kibirothu-Hataava."},{"book":"Ndari","chapter":"33","verse":"17","text":"Moima Kibirothu-Hataava magĩthiĩ makĩamba hema ciao Hazerothu."},{"book":"Ndari","chapter":"33","verse":"18","text":"Moima Hazerothu, magĩthiĩ makĩamba hema ciao Rithima."},{"book":"Ndari","chapter":"33","verse":"19","text":"Moima Rithima, magĩthiĩ makĩamba hema ciao Rimoni-Perezu."},{"book":"Ndari","chapter":"33","verse":"20","text":"Moima Rimoni-Perezu magĩthiĩ makĩamba hema ciao Libina."},{"book":"Ndari","chapter":"33","verse":"21","text":"Moima Libina, magĩthiĩ makĩamba hema ciao Risa."},{"book":"Ndari","chapter":"33","verse":"22","text":"Moima Risa, magĩthiĩ makĩamba hema ciao Kahelatha."},{"book":"Ndari","chapter":"33","verse":"23","text":"Moima Kahelatha, magĩthiĩ makĩamba hema ciao Kĩrĩma-inĩ gĩa Sheferu."},{"book":"Ndari","chapter":"33","verse":"24","text":"Moima Kĩrĩma-inĩ gĩa Sheferu, magĩthiĩ makĩamba hema ciao Harada."},{"book":"Ndari","chapter":"33","verse":"25","text":"Moima Harada, magĩthiĩ makĩamba hema ciao Makelothu."},{"book":"Ndari","chapter":"33","verse":"26","text":"Moima Makelothu magĩthiĩ makĩamba hema ciao Tahathu."},{"book":"Ndari","chapter":"33","verse":"27","text":"Moima Tahathu, magĩthiĩ makĩamba hema ciao Tera."},{"book":"Ndari","chapter":"33","verse":"28","text":"Moima Tera, magĩthiĩ makĩamba hema ciao Mithika."},{"book":"Ndari","chapter":"33","verse":"29","text":"Moima Mithika, magĩthiĩ makĩamba hema ciao Hashimona."},{"book":"Ndari","chapter":"33","verse":"30","text":"Moima Hashimona, magĩthiĩ makĩamba hema ciao Moserothu."},{"book":"Ndari","chapter":"33","verse":"31","text":"Moima Moserothu, magĩthiĩ makĩamba hema ciao Bene-Jaakani."},{"book":"Ndari","chapter":"33","verse":"32","text":"Moima Bene-Jaakani, magĩthiĩ makĩamba hema ciao Horu-Hagidigadi."},{"book":"Ndari","chapter":"33","verse":"33","text":"Moima Horu-Hagidigadi, magĩthiĩ makĩamba hema ciao Jotibatha."},{"book":"Ndari","chapter":"33","verse":"34","text":"Moima Jotibatha, magĩthiĩ makĩamba hema ciao Abirona."},{"book":"Ndari","chapter":"33","verse":"35","text":"Moima Abirona, magĩthiĩ makĩamba hema ciao Ezioni-Geberi."},{"book":"Ndari","chapter":"33","verse":"36","text":"Moima Ezioni-Geberi, magĩthiĩ makĩamba hema ciao Kadeshi, Werũ-inĩ wa Zini."},{"book":"Ndari","chapter":"33","verse":"37","text":"Moima Kadeshi, magĩthiĩ makĩamba hema ciao Kĩrĩma-inĩ kĩa Horu, mũhaka-inĩ wa Edomu."},{"book":"Ndari","chapter":"33","verse":"38","text":"O ta ũrĩa aathĩtwo nĩ Jehova-rĩ, Harũni ũrĩa mũthĩnjĩri-Ngai akĩambata Kĩrĩma kĩa Horu, harĩa aakuĩrĩire mũthenya wa mbere wa mweri wa gatano, mwaka-inĩ wa mĩrongo ĩna kuuma andũ a Isiraeli moima bũrũri wa Misiri."},{"book":"Ndari","chapter":"33","verse":"39","text":"Harũni aarĩ na ũkũrũ wa mĩaka igana rĩa mĩrongo ĩĩrĩ na ĩtatũ rĩrĩa aakuĩrĩire kũu Kĩrĩma kĩa Horu."},{"book":"Ndari","chapter":"33","verse":"40","text":"Nake Aradi mũthamaki wa Kaanani ũrĩa watũũraga Negevu ya Kaanani, akĩigua atĩ andũ a Isiraeli maarĩ njĩra magĩthiĩ kuo."},{"book":"Ndari","chapter":"33","verse":"41","text":"Moima Kĩrĩma kĩa Horu, magĩthiĩ makĩamba hema ciao Zalimona."},{"book":"Ndari","chapter":"33","verse":"42","text":"Moima Zalimona, magĩthiĩ makĩamba hema ciao Punoni."},{"book":"Ndari","chapter":"33","verse":"43","text":"Moima Punoni, magĩthiĩ makĩamba hema ciao Obothu."},{"book":"Ndari","chapter":"33","verse":"44","text":"Moima Obothu, magĩthiĩ makĩamba hema ciao Iye-Abarimu, mũhaka-inĩ wa Moabi."},{"book":"Ndari","chapter":"33","verse":"45","text":"Moima Iyimu, magĩthiĩ makĩamba hema ciao Diboni-Gadi."},{"book":"Ndari","chapter":"33","verse":"46","text":"Moima Diboni-Gadi, magĩthiĩ makĩamba hema ciao Alimoni-Dibilathaimu."},{"book":"Ndari","chapter":"33","verse":"47","text":"Moima Alimoni-Dibilathaimu, magĩthiĩ makĩamba hema ciao irĩma-inĩ cia Abarimu hakuhĩ na Nebo."},{"book":"Ndari","chapter":"33","verse":"48","text":"Moima irĩma-inĩ cia Abarimu, magĩthiĩ makĩamba hema ciao werũ-inĩ wa Moabi hũgũrũrũ-inĩ cia Rũũĩ rwa Jorodani mũrĩmo ũrĩa ũngĩ wa Jeriko."},{"book":"Ndari","chapter":"33","verse":"49","text":"Maambire hema hũgũrũrũ-inĩ cia Rũũĩ rwa Jorodani kuuma Bethi-Jeshimothu nginya Abeli-Shitimu, kũu werũ-inĩ wa Moabi."},{"book":"Ndari","chapter":"33","verse":"50","text":"Kũu werũ-inĩ wa Moabi hũgũrũrũ-inĩ cia Rũũĩ rwa Jorodani mũrĩmo ũrĩa ũngĩ wa Jeriko, nĩkuo Jehova erĩire Musa atĩrĩ,"},{"book":"Ndari","chapter":"33","verse":"51","text":"“Arĩria andũ a Isiraeli, na ũmeere atĩrĩ: ‘Rĩrĩa mũkaaringa Rũũĩ rwa Jorodani mũtoonye Kaanani-rĩ,"},{"book":"Ndari","chapter":"33","verse":"52","text":"mũkaaingata andũ arĩa othe matũũraga bũrũri ũcio, mehere mbere yanyu. Mũkaananga mĩhianano yao yothe ĩrĩa mĩicũhie, na mĩhianano yao ĩrĩa ya gũtwekio, o na mũmomore mahooero mao mothe ma kũndũ kũrĩa gũtũũgĩru."},{"book":"Ndari","chapter":"33","verse":"53","text":"Mwĩnyiitĩrei bũrũri ũcio ũtuĩke wanyu na mũtũũre kuo, nĩgũkorwo nĩ ndĩmũheete bũrũri ũcio ũtuĩke wanyu."},{"book":"Ndari","chapter":"33","verse":"54","text":"Mũkaagayania bũrũri ũcio na ũndũ wa kũũcukĩra mĩtĩ, kũringana na mĩhĩrĩga yanyu. Kũrĩ gĩkundi kĩnene mũheane igai inene, na gĩkundi kĩnini mũkĩhe igai inini. Kĩrĩa gĩkaamagũĩra na ũndũ wa gũcuuka mĩtĩ nĩkĩo gĩgaatuĩka kĩao. Nĩmũgakũgayania kũringana na mĩhĩrĩga ya maithe manyu ma tene."},{"book":"Ndari","chapter":"33","verse":"55","text":"“ ‘No mũngĩkaaga kũingata atũũri a bũrũri ũcio-rĩ, arĩa mũgeetĩkĩria matigwo magaatuĩka ngaracũ cia kũmũtũraga maitho, o na matuĩke mĩigua ya kũmũtheecaga mbaru. Nao nĩmakamũthĩĩnagia kũu bũrũri ũcio mũgaatũũra."},{"book":"Ndari","chapter":"33","verse":"56","text":"Na rĩrĩ, ũndũ ũrĩa ndaciirĩire kũmeka-rĩ, ũtuĩke nĩguo ngaamwĩka inyuĩ.’ ”"}]}