{"data":[{"book":"HEBREWS","chapter":"3","verse":"1","text":"Aku taaina ma aku kave nei. Kootou hoki ni kannaatia TeAtua kiaa Ia! Kootou ki hakataakoto tonu ki Jesus, te tama ni hakanohoria TeAtua ma ko te Maatua Hakamau i te lotu taatou nei."},{"book":"HEBREWS","chapter":"3","verse":"2","text":"A Ia ni tukua TeAtua ki haia naa heuna nei, teenaa a Ia ni tautari hakaraaoi iloo ki naa taratara TeAtua, e mee pee ko Moses ni heheuna hakaraaoi iloo ma te kanohenua TeAtua.3.2 Num 12.7"},{"book":"HEBREWS","chapter":"3","verse":"3","text":"Jesus se tama hakamaatua iaa i Moses. E mee pee ko te tama e penapena tana hare raa e hakanauria iaa i tana hare e penapena naa."},{"book":"HEBREWS","chapter":"3","verse":"4","text":"I naa hare hakkaatoa raa, e mattino naa tama ni penapena naa hare naa, aa teelaa ko TeAtua raa ni penapena naa mee hakkaatoa."},{"book":"HEBREWS","chapter":"3","verse":"5","text":"Moses ni heheuna hakaraaoi iloo ma naa tama TeAtua, teenaa a ia ni tarataraina a ia naa taratara TeAtua ma ki oti ku mee imuri."},{"book":"HEBREWS","chapter":"3","verse":"6","text":"Tevana iaa Christ raa ko te Tama TeAtua; a Ia naa e roorosi i naa tama TeAtua. Taatou nei ko naa tama TeAtua ki mee maa taatou e mau peenaa naa manava taatou ki te mee e taaria taatou naa."},{"book":"HEBREWS","chapter":"3","verse":"7","text":"TeAitu Tapu raa e taratara peenei:3.7 Ps 95.7-11 (LXX)"},{"book":"HEBREWS","chapter":"3","verse":"8","text":"kootou see manava makattau pee ko naa tippuna kootou i te saaita laatou ni sahea laatou naa taratara TeAtua,"},{"book":"HEBREWS","chapter":"3","verse":"9","text":"Teenaa TeAtua ni mee peelaa:"},{"book":"HEBREWS","chapter":"3","verse":"10","text":"Teenaa ko taku vana ni loto iloo i naa tama naa no pesi taku taratara peelaa,"},{"book":"HEBREWS","chapter":"3","verse":"11","text":"Aa nau ni loto no tuku iloo taku taratara hakamaatua:"},{"book":"HEBREWS","chapter":"3","verse":"12","text":"Aku taaina ma aku kave nei, kootou mmata hakaraaoi iloo ki see hai tama i kootou ki taka ma tana manava e hakallika aa maa e huri tana manava no see hakannoo ki naa taratara te Atua teelaa e ora hakaoti."},{"book":"HEBREWS","chapter":"3","verse":"13","text":"Naa aso hakkaatoa raa taatou maraa e ttapa peelaa, “Te Aso Nei”, teenaa kootou ki tokonaki ki telaa tama i naa aso hakkaatoa, ki see hakarereesia naa tama naa te tiputipu te haisara, aa ki see manava makattau laatou."},{"book":"HEBREWS","chapter":"3","verse":"14","text":"I te saaita taatou ni kaamata no lotu raa, taatou ni lotu haimahi iloo, teenaa taatou ki tauhia taatou te tiputipu naa ki tae iloo ki te saaita taatou e mmate. I te aa, i taatou ni tama e heheuna hakapaa ma Christ."},{"book":"HEBREWS","chapter":"3","verse":"15","text":"Te Laupepa Tapu raa e taratara mai peenei:3.15 Ps 95.7-8 (LXX)"},{"book":"HEBREWS","chapter":"3","verse":"16","text":"Teelaa ko ai naa tama ni llono i te reo TeAtua no sahea laatou ana taratara? Teenaa ko naa tama hakkaatoa ni taakina mai Moses i Egypt.3.16 Num 14.1-35"},{"book":"HEBREWS","chapter":"3","verse":"17","text":"Teelaa ko ai naa tama ni loto ai TeAtua iloto naa setau e matahaa hakkaatoa? Teenaa ko naa tama ni ppena naa haisara laatou no mmate iloto mouku."},{"book":"HEBREWS","chapter":"3","verse":"18","text":"I te saaita TeAtua ni tuku tana taratara hakamaatua peelaa, “Naa tama naa ma ki see lavaa iloo te ttae ki te kina ni mee nau ma ki oo laatou no hakamarolloo ai”, TeAtua e taratara i ai? Teenaa ko naa tama ni sahea laatou ana taratara."},{"book":"HEBREWS","chapter":"3","verse":"19","text":"Teenei taatou ku kkite maa naa tama naa ni see lavaa te uru atu ki te henua naa i laatou ni see hakannoo ki TeAtua."}]}