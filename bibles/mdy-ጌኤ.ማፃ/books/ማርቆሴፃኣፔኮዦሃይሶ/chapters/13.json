{"data":[{"book":"ማርቆሴ ፃኣፔ ኮዦ ሃይሶ","chapter":"13","verse":"1","text":"ዬሱሴ ጌኤዦ ማኣራፓ ኬስካንቴ ዒዛኮ ጊንፆ ሃንታዞንሢዳፓ ፔቴስኬይ፦ «ዔርዛሢዮ! ሃያ ማኣሮ ማዦሮ ጊኢጊሾና ሹጮና ማዢንቴ ማኣራ ዎዚጉዲ ኮሽካቴያ ሂንዳ ዛጌ!» ጌዔኔ።"},{"book":"ማርቆሴ ፃኣፔ ኮዦ ሃይሶ","chapter":"13","verse":"2","text":"ዬሱሴ ማሃዖ፦ «ሃያ ዼኤፖ ማኣሮ፥ ሹጮና ማዦናሢ ኔኤኒ ዛጋ? ሃይ ማኣራ ዶዓንዳኔ፤ ሹቺ ሹቺዳ ሃኣዒዲ ኬልቂንቲ ፔቴታዖ ዓታዓኬ» ጌዔኔ።"},{"book":"ማርቆሴ ፃኣፔ ኮዦ ሃይሶ","chapter":"13","verse":"3","text":"ዬሱሴ ጌኤዦ ማኣሮኮ ቤርቶ ዛሎና ዛይቴ ሪሚቲ ዹካ ጎዖ ዹኮይዳ ኬስኪ ዴዒ ዓኣንቴ ጴፂሮሴ፥ ያይቆኦቤ፥ ዮሃኒሴንታ ዒንዲራሴንታ ሌሊ ዒዛ ኮራ ሙካዖ፦"},{"book":"ማርቆሴ ፃኣፔ ኮዦ ሃይሶ","chapter":"13","verse":"4","text":"«ዬይ ኔኤኒ ጌዔ ባካ ማዓንዳሢ ዓይዲዳይ? ዬይ ቢያ ማዓኒ ዑካኣና ዔርታሢ ዓይጎናዳይ? ሂንዳ ኑም ኬኤዜ» ጌዒ ዖኦጬኔ።"},{"book":"ማርቆሴ ፃኣፔ ኮዦ ሃይሶ","chapter":"13","verse":"5","text":"ዬሱሴ ዔያቶም ማሃዖ፦ «ዖኦኒያ ዒንሢ ዻቢሱዋጉዲ ዒንሢና ዔሩዋቴ፤"},{"book":"ማርቆሴ ፃኣፔ ኮዦ ሃይሶ","chapter":"13","verse":"6","text":"ሚርጌሢ፦ ‹ታኣኒ ሜሲሄኬ› ጌዒ ጌዒ ታ ሱንፆና ሙኪ ሚርጌ ዓሲ ዻቢሳንዳኔ፤"},{"book":"ማርቆሴ ፃኣፔ ኮዦ ሃይሶ","chapter":"13","verse":"7","text":"ዒንሢኮ ዑኬ ዖልዚ ዔቄቶዋ ሃሣ ሃኬ ቤስካ ዓኣ ዖልዚ ሃይሴ ዋይዛዖ ዲቃቲፖቴ፤ ዬይ ማዑዋዖ ዓታዓኬ፤ ጋዓንቴ ጋፒንፃ ሃጊኬ።"},{"book":"ማርቆሴ ፃኣፔ ኮዦ ሃይሶ","chapter":"13","verse":"8","text":"ፔቴ ዜርፃ ሜሌ ዜርፆይዳ፥ ካኣታ ካኣቶይዳ ዖልዚ ዔቂሳንዳኔ፤ ዱማ ዱማ ቤስካ ሳዓ ዓጊፂሢና ናይዚና ማዓንዳኔ፤ ዬይ ቢያ ሾይቺ ዓርቂሢ ቆፂ ሜታሳሢጉዲ ሜቶኮ ቢያ ቤርቶኬ።"},{"book":"ማርቆሴ ፃኣፔ ኮዦ ሃይሶ","chapter":"13","verse":"9","text":"«ዒንሢያ ዒንሢ ዛሎ ኮሺ ዔሩዋቴ፤ ዓይጎሮ ጌዔቶ ዓሳ ዒንሢ ዎጌም ዓኣሢ ዒንጋንዳኔ፤ ዓይሁዴ ዓሶኮ ቡኪንቶ ቤዞይዳ ጳርቂንቲ ታኣኮ ዒንሢ ማርካ ማዓንዳጉዲ ታ ዛሎና ዎይሣ ዓሶና ካኣቶና ቤርታ ዒንሢ ዎጌም ሺኢካንዳኔ። 13፡9 ማቲ. 10፡17-20።"},{"book":"ማርቆሴ ፃኣፔ ኮዦ ሃይሶ","chapter":"13","verse":"10","text":"ጋፒንፃ ሙካንዳሢኮ ቤርታ ጋዓንቴ ኮዦ ሃይሳ ዱማ ዱማ ዜርፆም ቢያ ሄላኒ ኮይሳኔ።"},{"book":"ማርቆሴ ፃኣፔ ኮዦ ሃይሶ","chapter":"13","verse":"11","text":"ዓሳ ዒንሢ ዓርቂ ዎጌም ሺኢሻኣና ‹ኑኡኒ ዓይጎ ኬኤዛንዳ ናንዳይ?› ጌዒ ቤርታዺ ሜታዺፖቴ፤ ዒንሢ ሺኢኬ ዎዶና ዒንሢኮ ዒና ሙኬሢ ኬኤዙዋቴ፤ ዓይጎሮ ጌዔቶ ዒማና ኬኤዛሢ ዓያና ጌኤሺ ማዓንዳፓ ዓቴም ዒንሢቱዋሴ።"},{"book":"ማርቆሴ ፃኣፔ ኮዦ ሃይሶ","chapter":"13","verse":"12","text":"ጌርሲ ፔኤኮ ጌርሲ፥ ዓዴ ፔኤኮ ናዖ ሃይቢም ዓኣሢ ዒንጋንዳኔ፤ ናኣታ ሾዔ ዓሶ ዒፂ ዓኣሢ ዒንጊሢና ዎዺሳንዳኔ።"},{"book":"ማርቆሴ ፃኣፔ ኮዦ ሃይሶ","chapter":"13","verse":"13","text":"ታ ዛሎሮ ዒንሢ ዓሲና ቢያ ዒፂንቴያ ማዓንዳኔ፤ ጋፒንፆ ሄላንዳኣና ጊቢ ዶዳሢ ጋዓንቴ ዻቃንዳኔ።» 13፡13 ማቲ. 10፡22።"},{"book":"ማርቆሴ ፃኣፔ ኮዦ ሃይሶ","chapter":"13","verse":"14","text":"«ሃሣ ዓሲ ዒኢሳ ፑርታ ባኣዚና ሻኣካ ባኣዚ ጴዻኒ ኮይሱዋ ቤስካ ማዺንታንቴ ዒንሢ ዛጋንዳኔ፤ ዬያ ናባባሢ ዒና ዔኮንጎ፤ ዬኖ ዎዶና ዪሁዳ ዓጮይዳ ዓኣ ዓሳ ቢያ ዹኮ ባንሢ ቤቶንጎ።13፡14 ዳኣኔ. 9፡27 ጊዳ ዓኣሢ ዛጌ። 13፡14 ዳኣኔ. 9፡27፤ 11፡31፤ 12፡11።"},{"book":"ማርቆሴ ፃኣፔ ኮዦ ሃይሶ","chapter":"13","verse":"15","text":"ሹጮና ማዦና ማኣሮኮ ዑፆይዳ ዓኣ ዓሲ ኬኤፃፓ ኬዲ ፔቴ ባኣዚ ዔካንዳኔ ጌዒ ኔጎፓ፤ 13፡15 ሉቃ. 17፡31።"},{"book":"ማርቆሴ ፃኣፔ ኮዦ ሃይሶ","chapter":"13","verse":"16","text":"ጎሺዳ ዓኣዺ ዓኣ ዓሲ ዓፒሎ ፔኤኮ ዔካኒ ጊንሣ ማዖፓ፤"},{"book":"ማርቆሴ ፃኣፔ ኮዦ ሃይሶ","chapter":"13","verse":"17","text":"ዬኖ ዎዶና ጎጶይንዳሢና ናኣቶ ዓኣሎ ዒንዶንሢናም ባዴዔ፤"},{"book":"ማርቆሴ ፃኣፔ ኮዦ ሃይሶ","chapter":"13","verse":"18","text":"ዬይ ቢያ ባርጊ ዎዴና ማዑዋጉዲ ሺኢቁዋቴ።"},{"book":"ማርቆሴ ፃኣፔ ኮዦ ሃይሶ","chapter":"13","verse":"19","text":"ዬኖ ዎዶና ፆኦሲ ሳዖ ማዤማፓ ዓርቃዖ ሙኪ ዬኖ ኬሎ ሄላንዳኣና ዛጊቤቂቦ ሜቶና ዋኣዮና ማዓንዳኔ፤ ሴካ ቤርቲም ማዔቶዋ ዬያጉዴ ሜቶና ዋኣዮና ማሊ ሄላዓኬ። 13፡19 ዳኣኔ. 12፡1፤ ዮሃ. ፆፔዻ 7፡14።"},{"book":"ማርቆሴ ፃኣፔ ኮዦ ሃይሶ","chapter":"13","verse":"20","text":"ፆኦሲ ዬያ ኬሎኮ ፓይዶ ዻኪሲባኣያታቴ ዻቃኒ ዖኦኒያ ዳንዳዒንዱዋንቴኬ፤ ጋዓንቴ ዶኦሪንቴዞንሢሮ ጌዒ ዬይ ኬላ ቢያ ቃሚቃንዳኔ።"},{"book":"ማርቆሴ ፃኣፔ ኮዦ ሃይሶ","chapter":"13","verse":"21","text":"«ዬያሮ ዖና ማዔቶዋ ‹ሜሲሄ ሃይሾ ሃካኬ›፤ ‹ዬይሾ ያሶኬ› ጌዔቶ ጉሙርቂፖቴ።"},{"book":"ማርቆሴ ፃኣፔ ኮዦ ሃይሶ","chapter":"13","verse":"22","text":"ዎይቴይ ጌዔቶ ሉኡዚ ሜሲሄንሢና ሉኡዚ ፆኦሲ ማሊሢ ኬኤዛያ ማላ ዓሲ ሙካንዳኔ፤ ዔያቶም ዳንዳዒንቴቶ ፆኦሲኮ ዔርቲ ጉሙርቂንታ ዓሶታዖ ዻቢሳኒ ዓኪ ዲቃሣ ባኣዚና ማላታና ዔያታ ማዻንዳኔ።"},{"book":"ማርቆሴ ፃኣፔ ኮዦ ሃይሶ","chapter":"13","verse":"23","text":"ዒንሢና ኮሺ ዔሩዋቴ! ሃያ ባኮ ቢያ ዬይ ዎዳ ሄላንዳሢኮ ቤርታሲ ታ ዒንሢም ኬኤዛኔ።"},{"book":"ማርቆሴ ፃኣፔ ኮዦ ሃይሶ","chapter":"13","verse":"24","text":"«ዬኖ ዎዶና ዬያ ሜቶኮ ቢያ ጊንፃ ዓባ ዹማንዳኔ፥ ዓጊናኣ ፖዒንዱዋሴ፤ 13፡24 ዒሲ. 13፡10፤ ሂዚ. 32፡7፤ ዒዩ. 2፡10፤31፤ 3፡15፤ ዮሃ. ፆፔዻ 6፡12።"},{"book":"ማርቆሴ ፃኣፔ ኮዦ ሃይሶ","chapter":"13","verse":"25","text":"ዦኦጋሢያ ጫሪንጫፓ ኬዳዛ ጫሪንጮይዳ ዎልቄና ዓኣ ባካ ቢያ ዓጊፃንዳኔ። 13፡25 ዒሲ. 34፡4፤ ዒዩ. 2፡10፤ ዮሃ. ፆፔዻ 6፡13።"},{"book":"ማርቆሴ ፃኣፔ ኮዦ ሃይሶ","chapter":"13","verse":"26","text":"ዬካፓ ዓሲኮ ናዓሢ ዼኤፒ ዎልቄና ቦንቺንቲ ሻኣሬና ሙኪ ጴዻንዳኔ፤ 13፡26 ዳኣኔ. 7፡13፤ ዮሃ. ፆፔዻ 1፡7።"},{"book":"ማርቆሴ ፃኣፔ ኮዦ ሃይሶ","chapter":"13","verse":"27","text":"ፔኤኮ ኪኢታንቾ ዒዚ ዳካዛ ዔያታ ዖይዶ ዛሎ ቢያ ዴንዲ ዓጮኮ ጋፓፓ ጫሪንጮ ጋፖ ሄላንዳኣና ዓኣ ዒዛኮ ዶኦሪንቴዞንሢ ቡኩሳንዳኔ።»"},{"book":"ማርቆሴ ፃኣፔ ኮዦ ሃይሶ","chapter":"13","verse":"28","text":"ዬሱሴ ኬኤዛዖ፦ «ቤሌሶ ሚፄሎኮ ኮኦኪንሣ ዒንሢም ዔርዛያ ማዓንዳጉዲ፤ ዒዞኮ ካኣፓ ፂሊ፥ ዒላሺ ኬሳ ዎዶና ዖጎሢ13፡28 ዖጎሢ፦ ዒስራዔኤሌ ዓጪና ዒኢካ ዓኣ ሚፃ ፂሊ ዒላሺ ኬሳ ዎዴኬ። ዑኬሢ ዒንሢ ዔራኔ።"},{"book":"ማርቆሴ ፃኣፔ ኮዦ ሃይሶ","chapter":"13","verse":"29","text":"ዬያጉዲ ዒንሢያ ዬይ ባካ ቢያ ማዓዛ ዛጋዖ ዓሲኮ ናዓሢ ሙካ ዎዳ ዑኬሢና ሙኪ ካራ ዓኣሢ ዔሩዋቴ፤"},{"book":"ማርቆሴ ፃኣፔ ኮዦ ሃይሶ","chapter":"13","verse":"30","text":"ጎኔ ታኣኒ ዒንሢም ጋዓኔ፤ ሃይ ሾይንታ ዓኣዻንዳሢኮ ቤርታ ዬይ ቢያ ማዓንዳኔ።"},{"book":"ማርቆሴ ፃኣፔ ኮዦ ሃይሶ","chapter":"13","verse":"31","text":"ጫሪንጮና ሳዖና ዓኣዻንዳኔ፤ ታኣኮ ቃኣላ ጋዓንቴ ናንጊና ዶዲ ናንጋንዳኔ» ጌዔኔ።"},{"book":"ማርቆሴ ፃኣፔ ኮዦ ሃይሶ","chapter":"13","verse":"32","text":"ዬሱሴ ሃሣ፦ «ጋዓንቴ ዬኖ ኬሌሎና ዎዴሎና ዛላ ዓዳሢፓ ዓቴም ዖኦኒያ ዔራያ ባኣሴ፤ ጫሪንጮይዳ ዓኣ ኪኢታንቾታቶዋ ሃሣ ናዓሢያ ዔሩዋሴ። 13፡32 ማቲ. 24፡36።"},{"book":"ማርቆሴ ፃኣፔ ኮዦ ሃይሶ","chapter":"13","verse":"33","text":"ዬና ዎዳ ዓይዲ ሙካንዳቴያ ዒንሢ ዔሩዋኣሢሮ ኮሺ ዶዱዋቴ።"},{"book":"ማርቆሴ ፃኣፔ ኮዦ ሃይሶ","chapter":"13","verse":"34","text":"ዬና ዎዳ ማኣሮ ፔኤኮ ሃሺ ሃኬ ዓጪ ዓኣዼ ዓሲስኬያ ማላኔ፤ ዒዚ ፔቴ ፔቴ ዒዛም ማዻ ዓሶም ዱማ ዱማ ማዾ ዒንጋዖ ካፓ ዓሢም ኮሺ ዶዲ ካፓንዳጉዲ ዓይሤኔ። 13፡34 ሉቃ. 12፡36-38።"},{"book":"ማርቆሴ ፃኣፔ ኮዦ ሃይሶ","chapter":"13","verse":"35","text":"ዬያሮ ማኣሮኮ ዓዳሢ ሙካንዳ ዎዶ ዒንሢ ዔሩዋያታሢሮ ዒንሢና ኮሺ ዔሩዋቴ፤ ጎዖንቴ ዒዚ ሴካ ዖኦሻ ዎዴ፥ ዓቴቶ ሳዖኮ ጊዲሚሺ፥ ማዒባኣቶ ኮይዳ ቂኢቃኣና፥ ዔይዔ ጌዔቶ ጉቴ ዹቡርታ ሙካንዳኣናንዳኔ፤"},{"book":"ማርቆሴ ፃኣፔ ኮዦ ሃይሶ","chapter":"13","verse":"36","text":"ዔሩዋዖ ዒንሢ ጊንዒ ዓኣንቴ ዒዚ ሙኪ ዒንሢ ዴንቁዋጉዲ ዶዱዋቴ፤"},{"book":"ማርቆሴ ፃኣፔ ኮዦ ሃይሶ","chapter":"13","verse":"37","text":"«ዒንሢም ታኣኒ ኬኤዛሢጉዲ ሃንጎ ዓሶማኣ ዶዱዋቴ ታ ጋዓኔ» ጌዔኔ።"}]}