{"data":[{"book":"Dhuteronomi","chapter":"22","verse":"1","text":"Kana ukaona nzombe yehama yako kana gwai rake rarasika, usarishayira hanya asi uone kuti waridzorera kwaari."},{"book":"Dhuteronomi","chapter":"22","verse":"2","text":"Kana hama iyi ichigara kure newe kana kuti usingaizivi kuti ndiani, ritore uende naro kumba undorichengeta kusvikira muridzi waro auya achiritsvaga. Ipapo uridzosere kwaari."},{"book":"Dhuteronomi","chapter":"22","verse":"3","text":"Uite zvimwe chetezvo kana uchinge waona mbongoro yehama yako kana nguo yake kana chinhu chipi zvacho chaanenge arasikirwa nacho. Usachisiya."},{"book":"Dhuteronomi","chapter":"22","verse":"4","text":"Kana ukaona mbongoro yehama yako kana nzombe yake yakawa panzira, usairega. Ibatsire kuti imire netsoka dzayo."},{"book":"Dhuteronomi","chapter":"22","verse":"5","text":"Mukadzi haafaniri kupfeka nguo dzomurume, uye murume haafaniri kupfeka nguo dzomukadzi, nokuti Jehovha Mwari wenyu anonyangadzwa nomunhu anoita izvi."},{"book":"Dhuteronomi","chapter":"22","verse":"6","text":"Kana ukaona dendere reshiri panzira, ringava riri mumuti kana riri pasi, uye mai vacho vachivhuvatira vana kana mazai, usatora mai pamwe chete navana vacho."},{"book":"Dhuteronomi","chapter":"22","verse":"7","text":"Unogona kutora vana vacho, asi unofanira kurega mai vacho vaende, kuitira kuti zvikunakire, uye uchava namazuva mazhinji oupenyu."},{"book":"Dhuteronomi","chapter":"22","verse":"8","text":"Kana uchinge wavaka imba itsva, unofanira kuisa rumhanda padenga remba yako kuitira kuti urege kuuyisa mhosva yeropa pamusoro pemba yako kana mumwe munhu azowa kubva padenga rayo."},{"book":"Dhuteronomi","chapter":"22","verse":"9","text":"Usadyara mbeu dzamarudzi maviri mumunda wako wemizambiringa; kana ukaita izvi hazvisi zvirimwa zvawadyara chete zvasvibiswa asi kuti nezvibereko zvomunda wemizambiringa wako zvakare."},{"book":"Dhuteronomi","chapter":"22","verse":"10","text":"Usarima nenzombe nembongoro zvakasungwa pajoko rimwe chete."},{"book":"Dhuteronomi","chapter":"22","verse":"11","text":"Usapfeka nguo dzamakushe nomucheka zvakarukwa pamwe chete."},{"book":"Dhuteronomi","chapter":"22","verse":"12","text":"Unofanira kuzviitira pfunha pamakona mana enguo yaunopfeka."},{"book":"Dhuteronomi","chapter":"22","verse":"13","text":"Kana munhu akawana mukadzi uye mushure mokuvata naye, akasamufarira,"},{"book":"Dhuteronomi","chapter":"22","verse":"14","text":"akamunyomba uye akamupa zita rakaipa achiti, “Ndakawana mukadzi uyu, asi mushure mokuva naye, ndakamuwana asiri mhandara,”"},{"book":"Dhuteronomi","chapter":"22","verse":"15","text":"ipapo baba namai vomusikana uyu vanofanira kuuya nechiratidzo chokuti aiva mhandara kuvakuru veguta pasuo."},{"book":"Dhuteronomi","chapter":"22","verse":"16","text":"Baba vomusikana uyu vachati kuvakuru, “Ndakapa mwanasikana wangu kuti awanikwe nomurume uyu, asi haana kumufarira."},{"book":"Dhuteronomi","chapter":"22","verse":"17","text":"Zvino anomunyomba achiti, ‘Handina kuwana mwanasikana wenyu ari mhandara.’ Asi hechi chiratidzo choumhandara hwomwanasikana wangu.” Ipapo vabereki vake vanofanira kuwarira nguo pamberi pavakuru veguta,"},{"book":"Dhuteronomi","chapter":"22","verse":"18","text":"uye vakuru vachatora murume uyu vagomuranga."},{"book":"Dhuteronomi","chapter":"22","verse":"19","text":"Vachamuripisa mashekeri esirivha anosvika zana22:19 kirogramu  vagopa kuna baba vomusikana, nokuti murume uyu apa zita rakaipa kumhandara yeIsraeri. Iye acharamba ari mukadzi wake; haafaniri kumuramba upenyu hwake hwose."},{"book":"Dhuteronomi","chapter":"22","verse":"20","text":"Asi, kana mhaka iyi iri yechokwadi uye pasina chiratidzo choumhandara hwomusikana uyu,"},{"book":"Dhuteronomi","chapter":"22","verse":"21","text":"anofanira kuuyiswa pamukova wemba yababa vake uye ipapo varume veguta vagomutaka namabwe afe. Akaita chinhu chinonyadzisa muIsraeri nokuda kwokupata kwake paaiva achiri mumba mababa vake. Munofanira kubvisa chakaipa pakati penyu."},{"book":"Dhuteronomi","chapter":"22","verse":"22","text":"Kana murume akawanikwa akavata nomukadzi akawanikwa nomumwe murume, vose vari vaviri murume nomukadzi waakavata naye vanofanira kufa. Munofanira kubvisa chakaipa muIsraeri."},{"book":"Dhuteronomi","chapter":"22","verse":"23","text":"Kana murume akasangana muguta nemhandara yakapiwa nduma kuti iwanikwe nomumwe murume uye akavata naye,"},{"book":"Dhuteronomi","chapter":"22","verse":"24","text":"munofanira kutora vose vari vaviri mugoenda navo pasuo reguta mugovataka namabwe vafe, musikana nokuda kwokuti akanga ari muguta akasaridza mhere kuti anunurwe, uye murume uyu nokuda kwokuti akakanganisa mukadzi womumwe murume. Munofanira kubvisa chakaipa pakati penyu."},{"book":"Dhuteronomi","chapter":"22","verse":"25","text":"Asi kana murume akasangana nomusikana kunze kusango akamumanikidza kuvata naye, uye achinge akapiwa nduma yokuzowanikwa, murume aita izvi ndiye anofanira kufa chete."},{"book":"Dhuteronomi","chapter":"22","verse":"26","text":"Musaita chinhu kumusikana wacho; haana kuita chivi chinofanira rufu. Mhaka iyi yakafanana neyomunhu anorwisa uye agouraya muvakidzani wake."},{"book":"Dhuteronomi","chapter":"22","verse":"27","text":"Nokuti murume uyu akawana musikana uyu kunze musango, uye kunyange musikana uyu akaita mhiko akaridza mhere, pakanga pasina aigona kumununura."},{"book":"Dhuteronomi","chapter":"22","verse":"28","text":"Kana murume akasangana nomusikana asina kupiwa nduma yokuwanikwa akamumanikidza kuvata naye uye vakawanikidzwa,"},{"book":"Dhuteronomi","chapter":"22","verse":"29","text":"acharipa baba vomusikana uyu mashekeri makumi mashanu22:29 0.6 yekirogiramu  esirivha. Anofanira kuwana musikana wacho, nokuti amukanganisa. Haafaniri kumuramba mazuva ose oupenyu hwake."},{"book":"Dhuteronomi","chapter":"22","verse":"30","text":"Murume haafaniri kuwana mukadzi wababa vake; haafaniri kuzvidza nhoo yababa vake."}]}