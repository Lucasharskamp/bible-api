{"data":[{"book":"Jenesis","chapter":"2","verse":"1","text":"Otu a ka e si rụzuo ọrụ ike eluigwe na ụwa na ihe niile dị nʼime ha."},{"book":"Jenesis","chapter":"2","verse":"2","text":"Nʼụbọchị nke asaa, Chineke kwụsịrị ọrụ ya nke ọ na-arụ, o zukwara ike site nʼọrụ ya niile."},{"book":"Jenesis","chapter":"2","verse":"3","text":"Chineke gọziri ụbọchị nke asaa ahụ mee ya ka ọ bụrụ ụbọchị dị nsọ, nʼihi na ọ bụ nʼụbọchị ahụ ka ọ zuru ike site nʼọrụ nke ike ihe niile."},{"book":"Jenesis","chapter":"2","verse":"4","text":"Nke a bụ akụkọ banyere usoro okike eluigwe na ụwa mgbe e kere ha, nʼụbọchị ahụ mgbe Onyenwe anyị Chineke kere eluigwe na ụwa."},{"book":"Jenesis","chapter":"2","verse":"5","text":"Ahịhịa ọbụla epupụtabeghị nʼọhịa, o nwekwaghị ihe ubi ọbụla sitere nʼala pupụta, nʼihi na Onyenwe anyị Chineke ezitebeghị mmiri ozuzo nʼelu ụwa, o nwekwaghị mmadụ ọbụla nọ na-arụ ọrụ ubi,"},{"book":"Jenesis","chapter":"2","verse":"6","text":"ma mmiri si nʼala na-asọpụta na-asọ nʼelu ala niile."},{"book":"Jenesis","chapter":"2","verse":"7","text":"Onyenwe anyị Chineke kpụrụ mmadụ site nʼaja nke ala, kunye ya ume ndụ nʼimi ya, nke mere ka mmadụ ghọọ ihe dị ndụ."},{"book":"Jenesis","chapter":"2","verse":"8","text":"Onyenwe anyị Chineke kụrụ ubi a gbara ogige nʼakụkụ ọwụwa anyanwụ, nʼIden. O tinyere mmadụ ahụ ọ kpụrụ nʼime ubi a."},{"book":"Jenesis","chapter":"2","verse":"9","text":"Onyenwe anyị Chineke mere ka osisi dị iche iche si nʼala pupụta, osisi ndị dị mma ile anya na nke dịkwa mma iri eri. Nʼetiti ogige a, e nwere osisi na-enye ndụ, na osisi nke ịmata ihe ọma na ihe ọjọọ."},{"book":"Jenesis","chapter":"2","verse":"10","text":"E nwere iyi si nʼIden na-asọpụta na-asọbanye nʼime ogige ahụ ime ka ala ahụ nwee mmiri. Site nʼebe ahụ, iyi a kewara nwee ngalaba anọ."},{"book":"Jenesis","chapter":"2","verse":"11","text":"Aha ngalaba nke mbụ bụ Paịshọn. Ọ sọọrọ ogologo gafee ala niile nke Havila, ebe a na-enweta ọlaedo."},{"book":"Jenesis","chapter":"2","verse":"12","text":"(Ọlaedo dị nʼala ahụ mara mma. Eso osisi na-esi isi ụtọ na nkume dị oke ọnụahịa a na-akpọ ọniks dịkwa nʼebe ahụ.)"},{"book":"Jenesis","chapter":"2","verse":"13","text":"Aha ngalaba nke abụọ bụ Gaihọn. O sitere nʼala Kush2:13 Kush bụ aha e ji maara ala ndị Sụdan maọbụ Itiopia nʼasụsụ ndị Hibru. Mgbe ọbụla e kwuru banyere Kush nʼakwụkwọ ọgbụgba ndụ ochie, ọ bụ ala ahụ ka a na-ekwu ihe banyere ya. gafee."},{"book":"Jenesis","chapter":"2","verse":"14","text":"Aha osimiri nke atọ bụ Taịgris. Ọ na-asọla nʼakụkụ ọwụwa anyanwụ nke ala Ashọ.2:14 Ashọ na Asịrịa bụ otu ihe Aha osimiri nke anọ bụ Yufretis."},{"book":"Jenesis","chapter":"2","verse":"15","text":"Onyenwe anyị Chineke weere mmadụ ahụ tinye ya nʼogige Iden, ka ọ na-akọ ya ma bụrụkwa onye na-elekọta ya."},{"book":"Jenesis","chapter":"2","verse":"16","text":"Onyenwe anyị Chineke nyere mmadụ ahụ iwu sị ya “I nwere ike iri mkpụrụ osisi niile dị nʼubi a,"},{"book":"Jenesis","chapter":"2","verse":"17","text":"ma ị gaghị eri mkpụrụ si nʼosisi ịmata ihe ọma na ihe ọjọọ. Nʼihi na ụbọchị i riri ya ị ga-anwụrịrị.”"},{"book":"Jenesis","chapter":"2","verse":"18","text":"Onyenwe anyị Chineke kwuru sị, “Ọ dịghị mma ka nwoke nọrọ naanị ya. Aga m emere ya onye inyeaka nke kwesiri ya.”"},{"book":"Jenesis","chapter":"2","verse":"19","text":"Onyenwe anyị Chineke sitere nʼala kpụọ ụmụ anụmanụ niile nke ọhịa na ụmụ anụ ufe niile nke eluigwe. O dutere ha ka ọ mara ihe mmadụ ahụ ga-akpọ ha. Ihe ọbụla mmadụ ahụ kpọrọ ihe ọbụla ndị a nwere ndụ, nke ahụ bụkwa aha ya."},{"book":"Jenesis","chapter":"2","verse":"20","text":"Ya mere, mmadụ ahụ nyere anụ ụlọ niile na anụ ufe niile na anụ ọhịa niile aha."},{"book":"Jenesis","chapter":"2","verse":"21","text":"Ya mere, Onyenwe anyị Chineke mere ka nwoke ahụ daa nʼụra. Mgbe ọ nọ na-arahụ ụra, o wepụtara otu ọgịrịga site na ngụ dị ya nʼahụ, mechikwaa ebe o si wepụta ya."},{"book":"Jenesis","chapter":"2","verse":"22","text":"Mgbe ahụ, Onyenwe anyị Chineke ji otu ọgịrịga o si nʼahụ nwoke ahụ wepụta, mee nwanyị, dutere ya nwoke ahụ."},{"book":"Jenesis","chapter":"2","verse":"23","text":"Nwoke ahụ kwuru sị,"},{"book":"Jenesis","chapter":"2","verse":"24","text":"Ọ bụ nke a mere nwoke ga-eji hapụ nne na nna ya, e jikọta ya na nwunye ya, ha ga-abụ otu anụ ahụ."},{"book":"Jenesis","chapter":"2","verse":"25","text":"Nwoke ahụ na nwunye ya gba ọtọ, ma ihere emeghị ha."}]}