{"data":[{"book":"Numbers","chapter":"17","verse":"1","text":"Dimaadua ga helekai gi Moses,"},{"book":"Numbers","chapter":"17","verse":"2","text":"“Helekai gi digau Israel bolo gi gowadu nia dogodogo e madangaholu maa lua, e dahi mai di tagi o di madawaawa e dahi. Hihia di ingoo taane deelaa i hongo dana dogodogo,"},{"book":"Numbers","chapter":"17","verse":"3","text":"ge hihia di ingoo Aaron i hongo togodogo digau Levi. Togodogo e dahi ang gi tagi o di madawaawa e dahi."},{"book":"Numbers","chapter":"17","verse":"4","text":"Kaina nia maa gi di Hale laa dela e noho iei Au, gaa dugu i mua Tebedebe o di Hagababa, di gowaa dela e heheetugi iei Au adu gi di goe."},{"book":"Numbers","chapter":"17","verse":"5","text":"Gei togodogo o taane dela ne hilihili ko Au la ga matili. Deenei di hai e hai, gei digau Israel ga hagalee haihai nadau helekai hai baahi adu gi goolua.”"},{"book":"Numbers","chapter":"17","verse":"6","text":"Moses ga helekai gi digau Israel, gei nadau dagi ga wangawanga nadau dogodogo gi mee, e dahi mai di madawaawa e dahi, e madangaholu maa lua huogodoo, gei togodogo Aaron guu wanga dalia nia maa."},{"book":"Numbers","chapter":"17","verse":"7","text":"Moses gaa dugu nia dogodogo aalaa gi lodo di Hale laa i mua Tebedebe o di Hagababa Dimaadua."},{"book":"Numbers","chapter":"17","verse":"8","text":"Di laangi nomuli, gei Moses gaa hana gi lodo di Hale laa, ga gidee ia togodogo Aaron, dela e pono di lohongo di madawaawa Levi, guu tomo, guu huwa, guu hai ono golee leu ‘almond’!"},{"book":"Numbers","chapter":"17","verse":"9","text":"Moses gaa kae nia dogodogo huogodoo ga haga gida gi nia daangada Israel. Digaula gaa mmada gi di mee dela ne hai, gei digaula gaa kae gi muli nadau dogodogo."},{"book":"Numbers","chapter":"17","verse":"10","text":"Dimaadua ga helekai gi Moses, “Dugua togodogo Aaron i mua Tebedebe o di Hagababa. Togodogo le e benebene i golo e hai di haga iloo hagalliga ang gi digau Israel ala e nnoo mau hai baahi, bolo ginaadou gaa mmade, go di maa hua be ginaadou gu hagalee hai baahi.”17.10 Hebrews 9.4"},{"book":"Numbers","chapter":"17","verse":"11","text":"Moses guu hai be di hai Dimaadua ne helekai ai."},{"book":"Numbers","chapter":"17","verse":"12","text":"Digau Israel ga helekai gi Moses, “Malaa, deenei hua di madau hagalawa!"},{"book":"Numbers","chapter":"17","verse":"13","text":"Di ingoo hua tangada ma ga hanimoi gi hoohoo gi di Hale laa le e made. Malaa, gimaadou e humalia hua belee mmade!”"}]}