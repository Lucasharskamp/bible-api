{"data":[{"book":"1. Korintským","chapter":"16","verse":"1","text":"Teď ještě několik slov ke sbírce pro jeruzalémské křesťany. Doporučili vám stejný postup, jaký jsem zavedl v Galacii."},{"book":"1. Korintským","chapter":"16","verse":"2","text":"Vždycky v neděli si doma dejte stranou ze svého týdenního příjmu tolik, kolik můžete postrádat. Nečekejte s tím až na můj příchod, po částkách se šetří lépe než najednou."},{"book":"1. Korintským","chapter":"16","verse":"3","text":"Až pak přijdu, napíšu k vašemu daru průvodní dopis a spolehliví poslové, které sami určíte, vezmou peníze s listem do Jeruzaléma."},{"book":"1. Korintským","chapter":"16","verse":"4","text":"Bude-li třeba, připojím se k nim i já."},{"book":"1. Korintským","chapter":"16","verse":"5","text":"Mám v úmyslu cestovat k vám přes Makedonii, kde bych se krátce zastavil v některých křesťanských obcích."},{"book":"1. Korintským","chapter":"16","verse":"6","text":"U vás bych se rád zdržel trochu déle, možná přes celou zimu, než se zase vypravím dál."},{"book":"1. Korintským","chapter":"16","verse":"7","text":"Korintem jen tak projít a s vámi se jen tak letmo uvidět, zdálo se mi příliš málo, a tak doufám, že mi Pán dovolí trochu déle mezi vámi pobýt."},{"book":"1. Korintským","chapter":"16","verse":"8","text":"Tady v Efezu zůstanu pravděpodobně až do Letnic,"},{"book":"1. Korintským","chapter":"16","verse":"9","text":"otevírají se zde slibné možnosti dalšího působení – i když o nepřátele taky ovšem není nouze."},{"book":"1. Korintským","chapter":"16","verse":"10","text":"Až k vám přijde Timoteus, ať se u vás cítí jako mezi svými, vždyť pracuje pro Pána stejně jako já."},{"book":"1. Korintským","chapter":"16","verse":"11","text":"Je sice ještě mladý, to je pravda, ale proto si nezaslouží nějaké přezírání. Přijměte ho dobře a pomozte mu s přípravou na zpáteční cestu, budu ho čekat a těšit se i na všechny, kteří přijdou s ním."},{"book":"1. Korintským","chapter":"16","verse":"12","text":"Apolla jsem dlouho přemlouval a prosil, aby se k vám vydal spolu s ostatními, ale tentokrát cítil svou povinnost jinde. Vydá se k vám hned, jakmile bude zase volný."},{"book":"1. Korintským","chapter":"16","verse":"13","text":"Buďte připraveni na všechno, stůjte věrně při svém Pánu, jednejte jako muži, buďte silní."},{"book":"1. Korintským","chapter":"16","verse":"14","text":"Z každého vašeho činu ať vyzařuje láska!"},{"book":"1. Korintským","chapter":"16","verse":"15","text":"Mám k vám jednu prosbu. Pamatujete se jistě, že Štefan a jeho rodina byli první v Řecku, kdo se stali křesťany a svůj život zasvětili spolubratřím."},{"book":"1. Korintským","chapter":"16","verse":"16","text":"Mějte tedy pro ně uznání stejně jako pro všechny, kdo svůj čas a síly věnovali naší společné práci."},{"book":"1. Korintským","chapter":"16","verse":"17","text":"Jsem velmi rád, že Štefan, Fortunát a Achaikos přišli, aby mi svou přítomností vynahradili naše odloučení."},{"book":"1. Korintským","chapter":"16","verse":"18","text":"Moc mě tím povzbudili, jako jistě i vás. Takových lidí je třeba si vážit."},{"book":"1. Korintským","chapter":"16","verse":"19","text":"Asijské křesťanské obce vás všechny srdečně pozdravují. Pozdrav vám vzkazují také Akvila s Priscilou a všichni, kdo se u nich scházívají."},{"book":"1. Korintským","chapter":"16","verse":"20","text":"Od všech zde mám vyřídit upřímné pozdravy. Obejměte se navzájem v křesťanské lásce."},{"book":"1. Korintským","chapter":"16","verse":"21","text":"Na konec připojuji vlastnoručně i svůj pozdrav."},{"book":"1. Korintským","chapter":"16","verse":"22","text":"Náš Pán se vrátí brzy! Kdo jím pohrdá, toho stihne trest."},{"book":"1. Korintským","chapter":"16","verse":"23-24","text":"Modlím se, aby vás i nadále provázela milost Ježíše Krista."}]}