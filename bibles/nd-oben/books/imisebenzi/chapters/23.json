{"data":[{"book":"Imisebenzi","chapter":"23","verse":"1","text":"UPhawuli wawujolozela umphakathi weSanihedrini wathi, “Bazalwane, sengiwugcwalisile umlandu wami kuNkulunkulu ngenhliziyo eqotho kuze kube lamuhla.”"},{"book":"Imisebenzi","chapter":"23","verse":"2","text":"Umphristi omkhulu, u-Ananiya, kwamcunula lokhu, watshela labo ababemi eduze kukaPhawuli ukuthi bamukule umlomo."},{"book":"Imisebenzi","chapter":"23","verse":"3","text":"UPhawuli wathi kuye, “UNkulunkulu uzakumukula, wena mduli oconjwe ngekalaga emhlophe! Lapha uhlalele ukungahlulela ngomthetho, ikanti wena ngokwakho uyaweqa umthetho ngokulaya ukuthi ngitshaywe!”"},{"book":"Imisebenzi","chapter":"23","verse":"4","text":"Labo ababemi eduze kukaPhawuli bathi, “Ulesibindi sokuthuka umphristi omkhulu kaNkulunkulu wena?”"},{"book":"Imisebenzi","chapter":"23","verse":"5","text":"UPhawuli waphendula wathi, “Bazalwane, bengingazi ukuthi ungumphristi omkhulu; ngoba kulotshiwe ukuthi: ‘Ungakhulumi okubi ngombusi wabantu bakini.’23.5 U-Eksodasi 22.28”"},{"book":"Imisebenzi","chapter":"23","verse":"6","text":"UPhawuli wayesazi ukuthi abanye babo babe ngamaSadusi, abanye bengabaFarisi, wasememeza phakathi kweSanihedrini wathi, “Bazalwane, mina ngingumFarisi, indodana yomFarisi. Ngithoniselwa ukuthi ngilethemba lokuvuka kwabafileyo.”"},{"book":"Imisebenzi","chapter":"23","verse":"7","text":"Wathi ngokutsho lokhu, kwavuka umsindo phakathi kwabaFarisi lamaSadusi, umphakathi wasudabukana phakathi."},{"book":"Imisebenzi","chapter":"23","verse":"8","text":"(AmaSadusi athi kakulakuvuka ekufeni, lokuthi kakulazingilosi loba imimoya, kodwa abaFarisi bayakuvuma konke lokho ukuthi kukhona.)"},{"book":"Imisebenzi","chapter":"23","verse":"9","text":"Kwaba lokuxokozela okukhulu, kwathi abanye abafundisi bomthetho ababe ngabaFarisi basukuma bayidaza inkani. Bathi, “Kasiboni lutho olubi ngendoda le. Mhlawumbe umoya kumbe ingilosi ikhulume kuye ke?”"},{"book":"Imisebenzi","chapter":"23","verse":"10","text":"Yavutha inkani umlawuli webutho waze wesaba ukuthi uPhawuli sebengamdabudabula. Waselaya amabutho ukuthi ahle amsuse kubo ngamandla amlethe enkambeni yamabutho."},{"book":"Imisebenzi","chapter":"23","verse":"11","text":"Ngobusuku obulandelayo iNkosi yema eduze kukaPhawuli yathi, “Iba lesibindi! Njengoba usufakaze ngami eJerusalema, kusamele njalo uyofakaza eRoma.”"},{"book":"Imisebenzi","chapter":"23","verse":"12","text":"Ngosuku olulandelayo amaJuda abumba icebo njalo enza isifungo sokuthi kawayikudla kumbe anathe engakambulali uPhawuli."},{"book":"Imisebenzi","chapter":"23","verse":"13","text":"Kwakungamadoda edlula amatshumi amane ayehambisana lalelocebo."},{"book":"Imisebenzi","chapter":"23","verse":"14","text":"Baya kubaphristi abakhulu labadala bathi, “Sesifunge ijoyi lokuthi kasiyikudla lutho size simbulale uPhawuli."},{"book":"Imisebenzi","chapter":"23","verse":"15","text":"Ngakho-ke lina leSanihedrini khalazani kumlawuli webutho ukuthi amlethe kini ngenhloso yokuthi lifuna ubufakazi obugcweleyo ngecala lakhe. Thina sesilungisile ukuthi simbulale engakafiki lapha.”"},{"book":"Imisebenzi","chapter":"23","verse":"16","text":"Kodwa kwathi ukuba indodana kadadewabo kaPhawuli isilizwile lelicebo, yaya enkambeni yamabutho yayamtshela uPhawuli."},{"book":"Imisebenzi","chapter":"23","verse":"17","text":"UPhawuli wasebiza omunye umphathi wekhulu wathi, “Hamba lejaha leli kumlawuli wamabutho; kukhona elifuna ukukutsho kuye.”"},{"book":"Imisebenzi","chapter":"23","verse":"18","text":"Ngakho wasemusa kumlawuli."},{"book":"Imisebenzi","chapter":"23","verse":"19","text":"Umlawuli wamthatha lowojaha, wambamba ngesandla waya laye eceleni, wambuza wathi, “Kuyini ofuna ukungitshela khona?”"},{"book":"Imisebenzi","chapter":"23","verse":"20","text":"Wathi: “AmaJuda asevumelene ukuthi akucele wena ukuthi ulethe uPhawuli phambi kweSanihedrini kusasa ngenhloso yokuthi afuna ingcazelo epheleleyo mayelana laye."},{"book":"Imisebenzi","chapter":"23","verse":"21","text":"Ungabavumeli ngoba abeqa amatshumi amane bawo bazamcathamela. Asenze isifungo sokuthi angadli njalo anganathi engakabulali uPhawuli. Kunje nje sebelungile, sebelindele imvumo yakho ngesicelo sabo.”"},{"book":"Imisebenzi","chapter":"23","verse":"22","text":"Umlawuli wathi kahambe umfana, wamqonqosela wathi, “Ungatsheli muntu ukuthi usungazisile ngalokhu.”"},{"book":"Imisebenzi","chapter":"23","verse":"23","text":"Wasebiza abaphathi bebutho ababili wabalaya wathi, “Lungisani ixuku lamabutho angamakhulu amabili, abagadi bamabhiza abangamatshumi ayisikhombisa labangamakhulu amabili abahlome ngemikhonto ukuthi baye eKhesariya lamuhla ebusuku ngehola lesithathu."},{"book":"Imisebenzi","chapter":"23","verse":"24","text":"Lilungisele loPhawuli amabhiza ukuze asiwe kuMbusi uFelikhe evikelekile.”"},{"book":"Imisebenzi","chapter":"23","verse":"25","text":"Wabhala incwadi kanje:"},{"book":"Imisebenzi","chapter":"23","verse":"26","text":"Klawudiyasi Lisiya,"},{"book":"Imisebenzi","chapter":"23","verse":"27","text":"Indoda le yabanjwa ngamaJuda, okwathi esezama ukuyibulala ngafika lamabutho ami sayilamulela ngoba ngasengizwile ukuthi ingumRoma."},{"book":"Imisebenzi","chapter":"23","verse":"28","text":"Ngadinga ukwazi ukuthi ayesithi yoneni, yikho ngayiletha phambi kweSanihedrini yawo."},{"book":"Imisebenzi","chapter":"23","verse":"29","text":"Ngezwa ukuthi icala layo laliphathelene lomlayo wawo, kodwa kwasweleka icala elingafanela ukufa loba ukugwetshelwa entolongweni."},{"book":"Imisebenzi","chapter":"23","verse":"30","text":"Ngithe sengilunywe indlebe ngecebo lokuyibulala ngahle ngayedlulisela kuwe. Ngiphinde ngatshela omayimangalela ukuthi bazokwethula kuwe abamangalela ngakho."},{"book":"Imisebenzi","chapter":"23","verse":"31","text":"Ngakho amabutho azilandela lezo ziqondiso amthatha uPhawuli ebusuku ayamfikisa e-Antiphatri."},{"book":"Imisebenzi","chapter":"23","verse":"32","text":"Ngosuku olulandelayo amabutho amtshiya leqembu labagade amabhiza ukuthi liqhubeke laye, bona babuyela enkambeni."},{"book":"Imisebenzi","chapter":"23","verse":"33","text":"Kwathi abamabhiza sebefikile eKhesariya bayethula incwadi kumbusi loPhawuli laye bamnikela kuye."},{"book":"Imisebenzi","chapter":"23","verse":"34","text":"Umbusi wayibala incwadi wambuza ukuthi wayedabuka kusiphi isifunda. Esezwile ukuthi wayengoweSilisiya,"},{"book":"Imisebenzi","chapter":"23","verse":"35","text":"Wathi, “Icala lakho ngizalihlola nxa labo abakumangalelayo sebefikile lapha.” Waselaya ukuthi uPhawuli agcinwe elindiwe esigodlweni sikaHerodi."}]}