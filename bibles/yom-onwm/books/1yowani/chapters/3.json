{"data":[{"book":"1 Yowani","chapter":"3","verse":"1","text":"Lutala phila luzolo lutuzodila Tata muingi tutedolo bana ba Nzambi. Ayi buawu bobo tuididi. Diawu nza yisi ku tuzaba ko mu diambu yisia kunzaba ko."},{"book":"1 Yowani","chapter":"3","verse":"2","text":"Bakiluzolo, buabu tueka bana ba Nzambi. Phila tuela bela yimonikini ko. Muaki tuzebi ti mu thangu kela monika, tuela dedakana banga niandi bila tuela kummona boso bu kadidi."},{"book":"1 Yowani","chapter":"3","verse":"3","text":"Woso beki diana diodi mu niandi, buna wulembo kukivedisa banganiandi veka bu kadidi wuvedila."},{"book":"1 Yowani","chapter":"3","verse":"4","text":"Woso wumvanganga masumu buna muina kabundudi bila masumu mansundula : mbundudulu yi muina."},{"book":"1 Yowani","chapter":"3","verse":"5","text":"Muaki beno luzebi ti niandi wumonika muingi kabotula masumu metoayi kadi disumu disi ko mu niandi."},{"book":"1 Yowani","chapter":"3","verse":"6","text":"Woso mutu widi mu niandi kavanganga masumu ko ; woso wumvanganga masumu kasia kummona ko ayi kasia kunzaba ko."},{"book":"1 Yowani","chapter":"3","verse":"7","text":"Bana, mutu kabika kuluzimbisa : woso wumvanganga busonga buna niandi widi wusonga banga niandi bu kadidi wusonga."},{"book":"1 Yowani","chapter":"3","verse":"8","text":"Woso wumvanganga masumu niandi mutu wu satana3.8 Satana : voti diabulu. bila tonavana thonono satana kisalu kiandi volanga masumu. Kiawu kiodi bila Muana Nzambi kamonikina mu diambu kabunga mavanga ma satana."},{"book":"1 Yowani","chapter":"3","verse":"9","text":"Woso mutu wubutu kuidi Nzambi kavolanga masumu ko bila mambu ma Nzambi madi mu niandi ; ayi kalendi vola masumu ko bila Nzambi wumbuta."},{"book":"1 Yowani","chapter":"3","verse":"10","text":"Vawu vava vadi luviakunu lu bana ba Nzambi ayi bana ba satana : woso wunkambu vanganga busonga ayi woso wunkambu zolanga khombꞌandi kasi muana Nzambi ko."},{"book":"1 Yowani","chapter":"3","verse":"11","text":"Mawu mama mambu luwa tona vana thonono : bika tuzolasananga beto na beto ;"},{"book":"1 Yowani","chapter":"3","verse":"12","text":"bika sia ti banga Kayini, wuba mutu wu pheve yimbimbi, wuvonda khombꞌandi. A bila mbi kamvondila e ? Mu diambu mavanga mandi maba mambimbi vayi momo ma khombꞌandi maba masonga."},{"book":"1 Yowani","chapter":"3","verse":"13","text":"A zinkomba ziama, lubika simina enati nza yilulendidi."},{"book":"1 Yowani","chapter":"3","verse":"14","text":"Beto, tuzebi ti tuvioka ku luzingu bu tuba ku lufua mu diambu tueti zola bakhomba. Woso wunkambu zolanga khombꞌandi buna widi mu lufua."},{"book":"1 Yowani","chapter":"3","verse":"15","text":"Woso wunlendanga khombꞌandi buna niandi mvondi ayi luzebi kueno ti kadi mvondi wumosi kalendi tambula ko luzingu lu kalumani."},{"book":"1 Yowani","chapter":"3","verse":"16","text":"Mu diadi tuzabila luzolo : niandi wuyekula luzingu luandi mu diambudieto. Ayi beto, tufueti yekula luzingu lueto mu diambu di bakhomba."},{"book":"1 Yowani","chapter":"3","verse":"17","text":"Vayi woso beki bima bi nza yayi ayi mueni khombꞌandi widi nzala vayi kengi ntimꞌandi ; buna buevi luzolo lu Nzambi luididi mu niandi e ?"},{"book":"1 Yowani","chapter":"3","verse":"18","text":"Bana, tubika monisina luzolo mu mambu matuba kaka voti va mbata ludimi vayi tumonisa luzolo mu mavanga ayi mu kiedika."},{"book":"1 Yowani","chapter":"3","verse":"19","text":"Mu diambu diadi tuela zabila ti tuidi mu kiedika ayi tuela kindisila mintima mieto va ntualꞌandi :"},{"book":"1 Yowani","chapter":"3","verse":"20","text":"enati mintima mieto milembo kutubedisa vayi Nzambi lutidi mintima mieto mu bunneni ayi niandi zebi mambu moso."},{"book":"1 Yowani","chapter":"3","verse":"21","text":"Bakiluzolo, enati mintima mikadi kutubedisa buna tuidi bakindava ntuala Nzambi."},{"book":"1 Yowani","chapter":"3","verse":"22","text":"Ayi kioso kuandi tunlomba, tuela kitambula kuidi niandi mu diambutunkebanga zithumunu ziandi ayi tumvanganga mambu makumonisanga khini."},{"book":"1 Yowani","chapter":"3","verse":"23","text":"Lutumunu luandi luawu lualu : tuwilukila mu dizina di Muanꞌandi Yesu Klisto ayi tuzolasananga beto na beto banga niandi veka bu katuvanina lutumunu."},{"book":"1 Yowani","chapter":"3","verse":"24","text":"Ayi woso wunkebanga zithumunu ziandi buna widi wukangama mu Nzambi ayi Nzambi widi mu mutu beni. Ayi mu diadi tuzabidi ti Nzambi widi mu beto : mu Pheve yi katuvana."}]}