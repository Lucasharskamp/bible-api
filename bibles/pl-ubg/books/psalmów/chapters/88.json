{"data":[{"book":"Psalmów","chapter":"88","verse":"1","text":"PANIE, Boże mego zbawienia, we dnie i w nocy wołam do ciebie."},{"book":"Psalmów","chapter":"88","verse":"2","text":"Niech dojdzie do ciebie moja modlitwa, nakłoń swego ucha na moje wołanie."},{"book":"Psalmów","chapter":"88","verse":"3","text":"Moja dusza bowiem jest nasycona utrapieniem, a moje życie zbliża się do grobu."},{"book":"Psalmów","chapter":"88","verse":"4","text":"Zaliczono mnie do tych, którzy zstępują do dołu; stałem się jak człowiek bez siły."},{"book":"Psalmów","chapter":"88","verse":"5","text":"Zaliczono mnie do umarłych;"},{"book":"Psalmów","chapter":"88","verse":"6","text":"Strąciłeś mnie w najgłębszy dół, w ciemności, w głębie."},{"book":"Psalmów","chapter":"88","verse":"7","text":"Twój gniew ciąży na mnie i przytłoczyłeś mnie wszystkimi twymi falami. Sela."},{"book":"Psalmów","chapter":"88","verse":"8","text":"Oddaliłeś ode mnie moich znajomych, uczyniłeś mnie dla nich ohydą; jestem uwięziony i nie mam wyjścia."},{"book":"Psalmów","chapter":"88","verse":"9","text":"Moje oko płacze nad moim utrapieniem; wzywam cię, PANIE, codziennie, wyciągam do ciebie swe ręce."},{"book":"Psalmów","chapter":"88","verse":"10","text":"Czy dla umarłych będziesz czynił cuda? Czy umarli powstaną, aby cię wysławiać? Sela."},{"book":"Psalmów","chapter":"88","verse":"11","text":"Czy w grobie będzie się opowiadać o twoim miłosierdziu, a o twojej wierności – w zniszczeniu?"},{"book":"Psalmów","chapter":"88","verse":"12","text":"Czy twoje cuda pozna się w ciemnościach, a twoją sprawiedliwość w ziemi zapomnienia?"},{"book":"Psalmów","chapter":"88","verse":"13","text":"Lecz ja, PANIE, do ciebie wołam; rankiem wita cię moja modlitwa."},{"book":"Psalmów","chapter":"88","verse":"14","text":"Dlaczego, PANIE, odrzucasz moją duszę i ukrywasz przede mną swoje oblicze?"},{"book":"Psalmów","chapter":"88","verse":"15","text":"Jestem strapiony i od młodości bliski śmierci; znoszę twoją grozę i trwożę się."},{"book":"Psalmów","chapter":"88","verse":"16","text":"Twój srogi gniew spadł na mnie"},{"book":"Psalmów","chapter":"88","verse":"17","text":"Ogarniają mnie co dzień jak woda, wszystkie mnie otaczają."},{"book":"Psalmów","chapter":"88","verse":"18","text":"Oddaliłeś ode mnie przyjaciela i towarzysza, a moich znajomych – w ciemności."}]}