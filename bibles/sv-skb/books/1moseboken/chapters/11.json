{"data":[{"book":"1 Moseboken","chapter":"11","verse":"1","text":"Hela jorden (världen) talade ett gemensamt språk och man uttryckte sig på samma sätt (hade ett gemensamt språk för både tal och skrift)."},{"book":"1 Moseboken","chapter":"11","verse":"2","text":"När de flyttade österut hittade de en slätt i Sinear och bosatte sig där. [Området är den bördiga dalen mellan floderna Eufrat och Tigris, det som senare kom att bli Babylon, nuvarande Irak.]"},{"book":"1 Moseboken","chapter":"11","verse":"3","text":"Sedan sade de till varandra: ”Kom låt oss göra tegel och bränna det (härda det ordentlig).” Man använde tegel i stället för sten, och jordbeck i stället för murbruk."},{"book":"1 Moseboken","chapter":"11","verse":"4","text":"De sade: ”Kom, låt oss bygga en stad och ett torn (ziggurat – hebr. migdal) som når ända upp i himlen. Då ska vårt namn bli känt, och vi behöver inte bli kringspridda över hela jorden."},{"book":"1 Moseboken","chapter":"11","verse":"5","text":"Men Herren steg ner för att se staden och tornet som människorna hade börjat bygga."},{"book":"1 Moseboken","chapter":"11","verse":"6","text":"Herren sade: ”Folket är helt enat och de talar alla ett och samma språk. Detta är bara början på vad de kommer att göra [som går emot min vilja]. Ingenting de beslutar sig för att göra kommer att vara omöjligt för dem. [Det finns inga gränser för hur långt de kommer att fortsätta i sin synd.]"},{"book":"1 Moseboken","chapter":"11","verse":"7","text":"Kom, låt oss gå ner och förvirra (röra ihop) deras språk så att de inte förstår varandra.” [Resultatet av enhet som utelämnar Gud är förvirring.]"},{"book":"1 Moseboken","chapter":"11","verse":"8","text":"Så spridde Herren människorna över hela jorden, och de slutade att bygga staden."},{"book":"1 Moseboken","chapter":"11","verse":"9","text":"Därför fick den namnet Babel, eftersom det var där Herren förvirrade jordens [gemensamma] språk till ett obegripligt ”babbel”, och därifrån spred ut människorna över hela jorden. [Ordet ”Babel” är det hebreiska ordet för att ”förvirra”, och snarlikt det babyloniska ordet babilu som betyder ”Porten till Gud”. Vårt svenska ord ”babbel” kommer just från detta ord.]"},{"book":"1 Moseboken","chapter":"11","verse":"10","text":"Detta är Shems (Sems) fortsatta historia (hans genealogi/släkttavla – hebr. toledot). [Nu följer tio generationer från Shem fram till Abram.]"},{"book":"1 Moseboken","chapter":"11","verse":"11","text":"Shems dagar efter att han fått Arppacheshad var 500 år och han fick söner och döttrar."},{"book":"1 Moseboken","chapter":"11","verse":"12","text":"Arppacheshad levde 35 år innan han fick Shelach."},{"book":"1 Moseboken","chapter":"11","verse":"13","text":"Arppacheshads dagar efter att han fått Shelach var 403 år och han fick söner och döttrar."},{"book":"1 Moseboken","chapter":"11","verse":"14","text":"Shelach levde 30 år innan han fick Ever."},{"book":"1 Moseboken","chapter":"11","verse":"15","text":"Shelachs dagar efter att han fått Ever var 403 år och han fick söner och döttrar."},{"book":"1 Moseboken","chapter":"11","verse":"16","text":"Ever levde 34 år innan han fick Peleg."},{"book":"1 Moseboken","chapter":"11","verse":"17","text":"Evers dagar efter att han fått Peleg var 430 år och han fick söner och döttrar."},{"book":"1 Moseboken","chapter":"11","verse":"18","text":"Peleg levde 30 år innan han fick Reo."},{"book":"1 Moseboken","chapter":"11","verse":"19","text":"Pelegs dagar efter att han fått Reo var 209 år och han fick söner och döttrar."},{"book":"1 Moseboken","chapter":"11","verse":"20","text":"Reo levde 32 år innan han fick Serog."},{"book":"1 Moseboken","chapter":"11","verse":"21","text":"Reos dagar efter att han fått Serog var 207 år och han fick söner och döttrar."},{"book":"1 Moseboken","chapter":"11","verse":"22","text":"Serog levde 30 år innan han fick Nachor."},{"book":"1 Moseboken","chapter":"11","verse":"23","text":"Serogs dagar efter att han fått Nachor var 200 år och han fick söner och döttrar."},{"book":"1 Moseboken","chapter":"11","verse":"24","text":"Nachor levde 27 år innan han fick Terach."},{"book":"1 Moseboken","chapter":"11","verse":"25","text":"Nachors dagar efter att han fått Terach var 119 år och han fick söner och döttrar."},{"book":"1 Moseboken","chapter":"11","verse":"26","text":"Terach levde 70 år innan han fick Abram, Nachor och Haran."},{"book":"1 Moseboken","chapter":"11","verse":"27","text":"Detta är Terachs (Teras) fortsatta historia (hans genealogi/släkttavla – hebr. toledot)."},{"book":"1 Moseboken","chapter":"11","verse":"28","text":"Haran dog framför sin far Terachs ansikte i landet där han föddes, i Ur i Kaldéen."},{"book":"1 Moseboken","chapter":"11","verse":"29","text":"Abram och Nachor tog sig hustrur. Abrams hustru hette Saraj och Nachors hustru hette Milka, Harans dotter, far till Milka och far till Iska."},{"book":"1 Moseboken","chapter":"11","verse":"30","text":"Saraj var ofruktsam, hon hade inga barn."},{"book":"1 Moseboken","chapter":"11","verse":"31","text":"Terach tog Abram, sin son och Lot, Harans son, och Saraj, hans svärdotter Abrams hustru, och de vandrade iväg från Ur i Kaldéen och de kom till Haran där de vistades."},{"book":"1 Moseboken","chapter":"11","verse":"32","text":"Alla dagar som Terach levde var 205 år, sedan dog Terach i Haran."}]}