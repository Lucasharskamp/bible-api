{"data":[{"book":"1 Batesalonika","chapter":"5","verse":"1","text":"Mpe mpo na oyo etali tango to mokolo, bandeko, tomoni ete ezali na tina te ya kokomela bino,"},{"book":"1 Batesalonika","chapter":"5","verse":"2","text":"pamba te boyebi malamu ete mokolo ya Nkolo ekoya ndenge moyibi ayaka kati na butu."},{"book":"1 Batesalonika","chapter":"5","verse":"3","text":"Tango bato bakokoma koloba : « Tozali sik’oyo na kimia, mpe tozali lisusu na mitungisi te, » ekozala na tango wana nde libebi ekokweyela bango na mbalakata, lokola pasi ya mwasi oyo azali kobota, mpe bakokoka kokima te."},{"book":"1 Batesalonika","chapter":"5","verse":"4","text":"Kasi bino bandeko, bozali kati na molili te mpo ete mokolo yango ekanga bino na mbalakata lokola moyibi."},{"book":"1 Batesalonika","chapter":"5","verse":"5","text":"Pamba te bino nyonso bozali bana ya pole mpe bana ya moyi. Tozali bato ya butu te to bato ya molili te."},{"book":"1 Batesalonika","chapter":"5","verse":"6","text":"Yango wana tolalaka pongi te lokola bato mosusu, kasi tosenzelaka mpe tomibatelaka malamu."},{"book":"1 Batesalonika","chapter":"5","verse":"7","text":"Pamba te bato oyo balalaka pongi balalaka na butu, mpe ba-oyo balangwaka masanga balangwaka na butu."},{"book":"1 Batesalonika","chapter":"5","verse":"8","text":"Kasi lokola tozali bato ya moyi, tika ete tosenzela malamu, tolata kondima mpe bolingo lokola ebombelo ya tolo, mpe tolata elikya ya lobiko lokola ekoti ya ebende."},{"book":"1 Batesalonika","chapter":"5","verse":"9","text":"Pamba te Nzambe abongisa biso te mpo na kanda na Ye, kasi mpo ete tozwa lobiko na nzela ya Yesu-Klisto, Nkolo na biso,"},{"book":"1 Batesalonika","chapter":"5","verse":"10","text":"oyo akufelaki biso mpo ete, ezala soki tozali na bomoi to tokufi, tozala na bomoi elongo na Ye."},{"book":"1 Batesalonika","chapter":"5","verse":"11","text":"Yango wana, bolendisanaka mpe bosunganaka bino na bino, ndenge mpe kaka bozali kosala yango."},{"book":"1 Batesalonika","chapter":"5","verse":"12","text":"Bandeko, tosengi na bino ete bondimaka bato oyo basalaka mosala makasi kati na bino, oyo bamitungisaka mpo na bino kati na Nkolo mpe bapesaka bino makebisi."},{"book":"1 Batesalonika","chapter":"5","verse":"13","text":"Bomemiaka bango makasi kati na bolingo mpo na mosala na bango. Bobikaka na kimia kati na bino."},{"book":"1 Batesalonika","chapter":"5","verse":"14","text":"Bandeko, tozali kolendisa bino : bopesaka bagoyigoyi mpe bato ya mobulu makebisi, bolendisaka ba-oyo basili kobungisa mpiko na bango, bosungaka ba-oyo bazangi makasi, boyikanaka mpiko."},{"book":"1 Batesalonika","chapter":"5","verse":"15","text":"Bosenzela ete moko te azongisa mabe na mabe, kasi bolukaka tango nyonso kosalanaka bolamu kati na bino mpe kosalaka bato nyonso bolamu."},{"book":"1 Batesalonika","chapter":"5","verse":"16","text":"Bozalaka na esengo tango nyonso ;"},{"book":"1 Batesalonika","chapter":"5","verse":"17","text":"bosambelaka na kolemba te ;"},{"book":"1 Batesalonika","chapter":"5","verse":"18","text":"bozongisaka matondi kati na makambo nyonso, pamba te yango nde mokano ya Nzambe mpo na bino kati na Yesu-Klisto."},{"book":"1 Batesalonika","chapter":"5","verse":"19","text":"Bopekisaka te mosala ya Molimo Mosantu,"},{"book":"1 Batesalonika","chapter":"5","verse":"20","text":"botiolaka masakoli te"},{"book":"1 Batesalonika","chapter":"5","verse":"21","text":"kasi bomekaka nyonso na mozindo mpe bosimba oyo ezali malamu."},{"book":"1 Batesalonika","chapter":"5","verse":"22","text":"Boboyaka mabe ya lolenge nyonso."},{"book":"1 Batesalonika","chapter":"5","verse":"23","text":"Tika ete Ye moko Nzambe ya kimia abulisa bino na mobimba na bino ! Tika ete mobimba na bino, molimo, elimo mpe nzoto ebatelama malamu na lolenge ete ezanga pamela na mokolo oyo Yesu-Klisto, Nkolo na biso, akoya."},{"book":"1 Batesalonika","chapter":"5","verse":"24","text":"Ye oyo azali kobenga bino azali sembo, mpe Ye nde akokokisa yango."},{"book":"1 Batesalonika","chapter":"5","verse":"25","text":"Bandeko, bobondelaka mpo na biso."},{"book":"1 Batesalonika","chapter":"5","verse":"26","text":"Bopesaka bandeko nyonso mbote na nzela ya beze ya bule."},{"book":"1 Batesalonika","chapter":"5","verse":"27","text":"Nasengi na bino, na Kombo ya Nkolo, ete botangelaka bandeko nyonso mokanda oyo."},{"book":"1 Batesalonika","chapter":"5","verse":"28","text":"Tika ete ngolu ya Yesu-Klisto, Nkolo na biso, ezala na bino !"}]}