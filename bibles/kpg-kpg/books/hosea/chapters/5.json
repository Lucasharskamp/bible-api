{"data":[{"book":"Hosea","chapter":"5","verse":"1","text":"“Digau hai mee dabu, goodou hagalongo! Nia daangada Israel, goodou hagalongo hagahumalia! Digau ala e dau gi di madawaawa king, goodou hagalongo labelaa! Go goodou ala bolo e gabunga godou daangada gi di tonu, goodou ga hagi aga. Goodou guu hai di hele i lodo o Mizpah, di gubenge e holo gi hongo di Gonduu Tabor,"},{"book":"Hosea","chapter":"5","verse":"2","text":"mo di bongoo llala i lodo di waahale go Acacia, gei Au ga hagaduadua goodou huogodoo."},{"book":"Hosea","chapter":"5","verse":"3","text":"Au gu iloo e Au nnangaahai o Israel, mee e deemee di bala hagammuni i di Au. Mee gu hagalee manawa dahi mai gi di Au, gei ana daangada la gu hagalee humalia di nadau daumaha mai gi di Au.”"},{"book":"Hosea","chapter":"5","verse":"4","text":"Nia huaidu o nia daangada ala ne hai, le e hidi ai ginaadou ga hagalee loomoi labelaa gi di nadau God. Di hai daumaha ang gi nia balu god gu haga mau dangihi digaula, gu haga de iloo ginaadou a Dimaadua."},{"book":"Hosea","chapter":"5","verse":"5","text":"Di hagamuamua o nia daangada Israel la guu hai di hagi aga ang gi ginaadou. Nadau huaidu gaa hai ginaadou gi dugidugi nadau wae, mo di hingahinga, gei digau Judah ga hingahinga dalia digaula."},{"book":"Hosea","chapter":"5","verse":"6","text":"Digaula e kae nadau siibi mo nadau kau belee hai nadau tigidaumaha ang gi Dimaadua, gei gu deai dono dahidamee ai. Digaula gu deemee di gidee ginaadou a Mee, idimaa, Mee gu hila hua gi daha mo digaula."},{"book":"Hosea","chapter":"5","verse":"7","text":"Digaula gu hagalee manawa dahi ang gi Dimaadua, gei nadau dama gu hagalee hai nia dama ni Mee. Deenei di mee ga mooho ai nia gowaa digaula hagalimalima."},{"book":"Hosea","chapter":"5","verse":"8","text":"Goodou ilihia godou buu hai dauwa! Digau ala i lodo Gibeah, Ramah mo Beth Aven5.8 Hosea 4.15 la gi longono ginaadou nia maa! Goodou go nia daane o Benjamin, goodou gi mua hua i lodo tauwa!"},{"book":"Hosea","chapter":"5","verse":"9","text":"Di laangi hagaduadua gaa dae mai, gei Israel la ga mooho. Goodou go digau Israel, e donu bolo di mee ga gila aga!"},{"book":"Hosea","chapter":"5","verse":"10","text":"Dimaadua ga helekai, “Au gu hagawelewele, idimaa, nia dagi o Judah gu heebagi gi Israel, guu kae tenua o maa. Malaa, gei Au ga llingi iha dagu hagaduadua gi hongo digaula gadoo be toloo ne hai."},{"book":"Hosea","chapter":"5","verse":"11","text":"Israel guu noho i lodo di haingadaa. Mee gu hagalee hai mee gi ana henua donu ala ne ngalua ginai, idimaa, mee ne halahala hua ono hagamaamaa go digau ala e deemee di hagamaamaa ia."},{"book":"Hosea","chapter":"5","verse":"12","text":"Au gaa dugu mai di mooho gi hongo digau Israel mo digau Judah."},{"book":"Hosea","chapter":"5","verse":"13","text":"“Di madagoaa o Israel ne gidee ia bolo ia guu magi huoloo, mo Judah guu mmada ang gi deia dela gu moholehole, Israel gaa hana gi Assyria, belee halahala dono hagamaamaa gi di king aamua i golo, gei mee gu deemee di hai digaula gi humalia be gii hili nadau moholehole."},{"book":"Hosea","chapter":"5","verse":"14","text":"Au ga heebagi gi nia daangada Israel mo Judah gadoo be di laion. Ko Au hua deenei dela ga duuduu digaula haga lligi, gaa kili gi daha. Dogu madagoaa dela ma gaa dada digaula gi daha, deai tangada e mee di daa digaula ai."},{"book":"Hosea","chapter":"5","verse":"15","text":"“Au ga diiagi agu daangada, gaa dae loo gi nadau hagaduadua la guu dohu di hui nadau huaidu, ga loomoi ga halahala mai Au. Idimaa go nadau hagaduadua, holongo gei digaula ga hagamada ga halahala mai Au.”"}]}