{"data":[{"book":"2 Samuel","chapter":"3","verse":"1","text":"Lweny mane ni e kind dhood Saulo gi dhood Daudi nodhi nyime kuom ndalo mangʼeny. Daudi nomedo bedo giteko ahinya, ka dhood Saulo to nomedo bedo manyap."},{"book":"2 Samuel","chapter":"3","verse":"2","text":"Yawuowi mane Daudi onywolo ka en Hebron e magi:"},{"book":"2 Samuel","chapter":"3","verse":"3","text":"mar ariyo ne en Kileab wuod Abigael ma dhako mane chwore otho mane jaod Nabal ja-Karmel;"},{"book":"2 Samuel","chapter":"3","verse":"4","text":"mar angʼwen ne en Adonija wuod Hagith;"},{"book":"2 Samuel","chapter":"3","verse":"5","text":"mar auchiel ne en Ithream ma wuod chi Daudi miluongo ni Egla."},{"book":"2 Samuel","chapter":"3","verse":"6","text":"E ndalo mag lweny mane ni e kind dhood Saulo gi dhood Daudi, Abner nomedo bedo gi teko e dhood Saulo."},{"book":"2 Samuel","chapter":"3","verse":"7","text":"Saulo ne nigi dhako machielo ma nyinge Rizpa nyar Aiya. Kendo Ish-Boseth nopenjo Abner niya, “Marangʼo isedonjo e od wuora mi ikawo chiege miloko mari?”"},{"book":"2 Samuel","chapter":"3","verse":"8","text":"Abner ne iye owangʼ ahinya nikech wach mane Ish-Boseth owachone mine odwoke niya, “Kare aromra mana gi wich guok e kind Juda? Kawuononi abolora e bwo loch wuonu ma Saulo gi joode kod osiepene. Pok achiwi e lwet Daudi. To kata kamano, iketho nyinga ni atimo richo gi dhakoni!"},{"book":"2 Samuel","chapter":"3","verse":"9","text":"Mad Nyasaye ngʼadne Abner bura, kata obed ni en bura matek machalo nade, ka diponi ok atimone Daudi gima Jehova Nyasaye nokwongʼore ka singone,"},{"book":"2 Samuel","chapter":"3","verse":"10","text":"mi alok pinyruoth kagolo e dhood Saulo kendo kaguro motegno loch Daudi e Israel gi Juda chakre Dan nyaka Bersheba.”"},{"book":"2 Samuel","chapter":"3","verse":"11","text":"Ish-Boseth ok nohedhore wacho gimoro kendo ni Abner nikech noluore."},{"book":"2 Samuel","chapter":"3","verse":"12","text":"Eka Abner ne ooro joote mage moko ir Daudi mondo owach kama: “Mani en piny ngʼa? Los winjruok koda kendo abiro konyi kakelo Israel duto kuomi.”"},{"book":"2 Samuel","chapter":"3","verse":"13","text":"Daudi nowacho niya, “Mano ber. Abiro loso winjruok e kinda kodi. To gimoro achiel madwaro kuomi en; kik ibi e nyima ka ok ikelo Mikal nyar Saulo chiengʼ ma ibiro nena.”"},{"book":"2 Samuel","chapter":"3","verse":"14","text":"Eka Daudi nooro joote ir Ish-Boseth wuod Saulo konyise niya, “Miya Mikal chiega mane anywomo an awuon gi ringre jo-Filistia mia achiel.”"},{"book":"2 Samuel","chapter":"3","verse":"15","text":"Omiyo Ish-Boseth nogolo chik mondo ogole kuom Paltiel wuod Laish machuore."},{"book":"2 Samuel","chapter":"3","verse":"16","text":"Chwore to noluwo bangʼe kaywak nyaka gichopo Bahurim, eka Abner ne owachone niya, “Dog dala!” Mi nodok."},{"book":"2 Samuel","chapter":"3","verse":"17","text":"Abner ne owuoyo gi jodong Israel kowacho niya, “Kuom kinde moko usebedo ka udwaro keto Daudi obed ruodhu.”"},{"book":"2 Samuel","chapter":"3","verse":"18","text":"Koro sani timuru kamano! Nimar Jehova Nyasaye ne osingore ni Daudi ni, Ka akonyora gi jatichna Daudi abiro reso joga Israel oa e lwet Filistia kendo e lwet wasikgi duto."},{"book":"2 Samuel","chapter":"3","verse":"19","text":"Abner ne owuoyo gi jo-Benjamin en owuon. Eka ne odhi Hebron mondo onyis Daudi weche duto ma jo-Israel gi dhood Benjamin duto ne dwa timo."},{"book":"2 Samuel","chapter":"3","verse":"20","text":"Kane Abner gi ji piero ariyo mane obirogo ir Daudi ochopo Hebron, Daudi ne olosone nyasi mar chiemo kaachiel gi joge."},{"book":"2 Samuel","chapter":"3","verse":"21","text":"Eka Abner ne owacho ni Daudi niya, “We mondo adhi piyo mondo achok jo-Israel duto ni ruodha ma ruoth, mondo giwinjre kodi, mondo ibed ruodhgi giduto kaka chunyi dwaro.” Omiyo Daudi ne oweyo Abner oa ire modhi gi kwe."},{"book":"2 Samuel","chapter":"3","verse":"22","text":"Joge Daudi gi Joab noduogo koa pecho e sechego kendo negikelo gik mangʼeny moyaki. Abner to ne osewuok oweyo Daudi Hebron nikech Daudi ne oseweye thuolo mondo odhi, kendo noweye odhi gi kwe."},{"book":"2 Samuel","chapter":"3","verse":"23","text":"Kane Joab gi jolweny duto mane ni kode odonjo, ne owachne ni Abner wuod Ner ne osebiro ir ruoth, mi ruoth ne osemiye thuolo modhi, kendo bende nine osedhi gi kwe."},{"book":"2 Samuel","chapter":"3","verse":"24","text":"Omiyo Joab ne odhi ir ruoth mowachone niya, “Isetimo angʼoni? Ne, Abner ne obiro iri, to angʼo momiyo iweye odhi? Koro osedhi!"},{"book":"2 Samuel","chapter":"3","verse":"25","text":"Ingʼeyo Abner wuod Ner; osebiro mondo owuondi kendo mondo onon kendo ongʼe kaka iwuotho mondo ongʼe gik moko duto ma itimo.”"},{"book":"2 Samuel","chapter":"3","verse":"26","text":"Joab ne owuok oweyo Daudi mi ooro joote mi olawo Abner, kendo ne gijuke ka en e soko man Sira mi giduoge. To Daudi ne ok ongʼeyo wachni."},{"book":"2 Samuel","chapter":"3","verse":"27","text":"Koro kane Abner osedwogo Hebron, Joab notere tenge e dhorangach; ka gima odwa wuoyo kode lingʼ-lingʼ. To kendo gikanyo, ema nochuloe kuor mar Asahel, mi Joab nochwowo iye motho."},{"book":"2 Samuel","chapter":"3","verse":"28","text":"Bangʼe ka Daudi nowinjo wachni, nowacho niya, “An kod pinyruodha wanabed maler e nyim Jehova Nyasaye nyaka chiengʼ kuom remb Abner wuod Ner."},{"book":"2 Samuel","chapter":"3","verse":"29","text":"Mad rembe bed ewi Joab gi ewi dhood wuon-gi duto! Mad e dhood Joab kik bedi ni onge ngʼama nigi adhola machwer kata ja-dhoho kata ngʼama wuotho gi luth kata ngʼama inego gi ligangla kata ngʼama ochando chiemo.”"},{"book":"2 Samuel","chapter":"3","verse":"30","text":"Joab gi Abishai owadgi nonego Abner nikech nosenego Asahel mowadgi e lweny mane oked Gibeon."},{"book":"2 Samuel","chapter":"3","verse":"31","text":"Eka Daudi nowacho ni Joab gi ji duto mane ni kode niya, “Yiechuru lepu kendo rwakreuru gi lep ywak kendo wuothuru e nyim Abner ka uywak.” Ruoth Daudi owuon to nowuotho kaluwo joma otingʼo ringre Abner."},{"book":"2 Samuel","chapter":"3","verse":"32","text":"Abner ne oiki e piny Hebron, kendo ruoth noywak malit e liende. Ji duto bende noywak."},{"book":"2 Samuel","chapter":"3","verse":"33","text":"Ruoth nochwogo wend ywak ne Abner kama:"},{"book":"2 Samuel","chapter":"3","verse":"34","text":"Lweti ne ok otwe,"},{"book":"2 Samuel","chapter":"3","verse":"35","text":"Eka giduto negibiro kendo gisayo Daudi mondo ochamie gimoro kar odiechiengʼ, to Daudi nosekwongʼore kowacho niya, “Mad Nyasaye ngʼadna bura kata obedo ni en malit manade ka dipo ni abilo chiemo kata chamo chiemo moro amora ka chiengʼ pok opodho.”"},{"book":"2 Samuel","chapter":"3","verse":"36","text":"Ji duto noneno moyie gimor; adieri negimor gi gik moko duto ma ruoth notimo."},{"book":"2 Samuel","chapter":"3","verse":"37","text":"Omiyo chiengʼno ji duto gi Israel duto nongʼeyo ni ruoth ne ok oriwore e wach nek mar Abner wuod Ner."},{"book":"2 Samuel","chapter":"3","verse":"38","text":"Eka ruoth nowacho ni joge niya, “Donge ungʼeyo ni jatelo kendo ngʼat maduongʼ osetho e Israel kawuono?"},{"book":"2 Samuel","chapter":"3","verse":"39","text":"Kawuononi, kata bedni an e ngʼat mowir mondo obed ruoth to abwok, yawuot Zeruya-gi otamo wangʼa. Mad Jehova Nyasaye chul kuor ni ngʼama timne rach marom gi timbene maricho!”"}]}