{"data":[{"book":"1 Korinth","chapter":"1","verse":"1","text":"Paul renga, Pathien lungdoa Khrista Jisua tîrton ni ranga koi le ei lâibungpa Sosthenes han,"},{"book":"1 Korinth","chapter":"1","verse":"2","text":"Korinth taka Pathien koiindang aom, Pathien mi inthieng ni ranga koi ngei, Khrista Jisua leh inzoma ama ta, muntina ei Pumapa Jisua Khrista biek mi murdi ngei leh munkhatin, an Pumapa le ei Pumapa kôm:1:2: Sin 18:1"},{"book":"1 Korinth","chapter":"1","verse":"3","text":"Pathien ei Pa le Pumapa Jisua Khrista kôm renga moroina le inngêina nin kôm om rese."},{"book":"1 Korinth","chapter":"1","verse":"4","text":"Khrista Jisua Pathien'n moroina nangni a pêk sikin nin ta rangin Pathien kôm râisânchong ki misîr bang ngâi."},{"book":"1 Korinth","chapter":"1","verse":"5","text":"Ama renga lam tina minei nin nia, chong le rietnangeia nin insôn bang sikin."},{"book":"1 Korinth","chapter":"1","verse":"6","text":"Khrista chong hah nin kôma mindetin aoma"},{"book":"1 Korinth","chapter":"1","verse":"7","text":"ei Pumapa Jisua Khrista inlâr rang nin ngâk angin a satvurnangei inkhat luo man loiin om mak chei."},{"book":"1 Korinth","chapter":"1","verse":"8","text":"Ei Pumapa Jisua Khrista Nikhuo han khom châinaboia nin omna rangin a kôm han among dênin nangni mindet atih."},{"book":"1 Korinth","chapter":"1","verse":"9","text":"A Nâipasal Jisua Khrista, ei Pumapa leh inlopna dôn ranga nangni koipu Pathien hah taksôn aom ani."},{"book":"1 Korinth","chapter":"1","verse":"10","text":"Ka lâibungngei le sarnungei, nin tina murdia inruola, nin lâia insenna reng om loia, mulungrîl munkhat leh mindonna munkhat dôna om rangin ei Pumapa Jisua Khrista rimingin nin rêngin nangni ke ngên."},{"book":"1 Korinth","chapter":"1","verse":"11","text":"Ku sûngsuokngei, nin lâia inkhalna aom ti Khloe insûngmi senkhatngeiin ânthârlakin min ril."},{"book":"1 Korinth","chapter":"1","verse":"12","text":"Ma anghin lei ti rong: nin rêngin nin ti lam atei chita, senkhatin an ti “Kei chu Paul pâl ki ni”; “Kei chu Apollos pâl ki ni”; adangin “Kei chu Peter pâl ki ni”; male adangin “Kei chu Khrista pâl ki ni” 1:12: Sin 18:24 nin tia."},{"book":"1 Korinth","chapter":"1","verse":"13","text":"Khrista chu pâlngeiin semin1:13; Khrista hah semin aom mo; miziek senkhat ngeiin an dôn chu Khrista hah sem thei nimak. aom mo! Nin ta ranga khrosa thipu hah Paul mini? aninônchu tîrton Paul riminga baptis chang mo nin ni?"},{"book":"1 Korinth","chapter":"1","verse":"14","text":"Krispus le Gaius tiloiin chu tute ka baptis loi sikin Pathien kôm râisânchong ki ril. 1:14: Sin 18:8; 19:29; Rom 16:23"},{"book":"1 Korinth","chapter":"1","verse":"15","text":"Masikin, tutên ku ruoisingei rimingin baptis ka chang ti thei no tunui."},{"book":"1 Korinth","chapter":"1","verse":"16","text":"(O ani, Stephanas le a insûngmingei khom baptis ko thoa, midang ka baptis sa mo khom riet mu-ung.) 1:16: 1 Kor 16:15"},{"book":"1 Korinth","chapter":"1","verse":"17","text":"Khrista'n baptis rangin mi tîr maka, Thurchi Sa misîra, ma thurchisa hah miriem vârna mang loia misîr rangin mi tîr kêng ani, Khrosa Khrista thina hah asênaboi achang loina rangin."},{"book":"1 Korinth","chapter":"1","verse":"18","text":"Khrosa Khrista thina roi hih ânmang tir ngei ta rangin chu mona ania, aniatachu eini sanminring tira omngei ta rangin chu Pathien sinthotheina ani."},{"book":"1 Korinth","chapter":"1","verse":"19","text":"Pathien lekhabu'n:1:19: Isa 29:14 (LXX)"},{"book":"1 Korinth","chapter":"1","verse":"20","text":"Hanchu, mivârngei hah khonmo an om? mitheingei hah khonmo an om? Hi rammuola mi makhal theitakngei hah khonmo an om? Pathien'n hi rammuol vârna hih mona ani ti a minlang zoi!1:20: Job 12:17; Isa 19:12; 33:18; Isa 44:25"},{"book":"1 Korinth","chapter":"1","verse":"21","text":"Miriemngeiin an vârna mangin Pathien an riet thei khâiloi lehan Pathien vârna thurchi misîr “inmôl tak” manga a iemngei sanminring hah Pathien lungdo tak ani."},{"book":"1 Korinth","chapter":"1","verse":"22","text":"Judangeiin minthârna rangin sininkhêlngei an zonga, Greekngeiin vârna an zong."},{"book":"1 Korinth","chapter":"1","verse":"23","text":"Keini rêkin chu Khrista jêmdelna roi kin misîr ngâia, mahah Judangei ta rangin chu inpalna ania, Jentailngei ta rangin mona ani;"},{"book":"1 Korinth","chapter":"1","verse":"24","text":"aniatachu Juda mo, Greek mo Pathien'n a koingei ta rangin chu Khrista hah Pathien sinthotheina le Pathien vârna ani."},{"book":"1 Korinth","chapter":"1","verse":"25","text":"Pathien inmôlna chu miriem vârna nêkin avâr uola, a râtloina khom miriem râtna nêkin arât uol sikin."},{"book":"1 Korinth","chapter":"1","verse":"26","text":"Ka lâibungngei le sarnungei atûn, nangni a koi lam hih mindon ta u, nin lâia mi tamtak hi taksa tienga mivâr nimak choia, mi sinthotheitak khom nimak choia, mi roiinpui lâia khom nimak choi."},{"book":"1 Korinth","chapter":"1","verse":"27","text":"Pathien'n mivârngei mâimôkashak theina rangin rammuol mindonna inmôlngei a thang ngeia, mirâtngei mâimôkashak theina rangin rammuol mindonna mi dok ngei a thang zoi."},{"book":"1 Korinth","chapter":"1","verse":"28","text":"Mapên han Pathien'n rammuol mindonna neinun kâm omngei hah kâmnângloi a min chang theina rangin rammuolin a en nuomloia amintem le itea abe loi hah a thang sa zoi."},{"book":"1 Korinth","chapter":"1","verse":"29","text":"Masikin Pathien makunga han tute omlien song thei om noni ngei."},{"book":"1 Korinth","chapter":"1","verse":"30","text":"Aniatachu nangni chu Pathien'n Khrista Jisua le nangni minzomin, Khrista hah ei vârna rangin a sin ani. Ama jârin Pathien makunga midik ei changa, Pathien mi inthieng ngei ei hongnia mojôkin ei om zoi."},{"book":"1 Korinth","chapter":"1","verse":"31","text":"Masikin Pathien lekhabu'n ati anghan, “Tukhom insong rang ajôt ngei chu Pumapa sintho hih song ngêt rese ngei.” 1:31: Jer 9:24"}]}