{"data":[{"book":"Joshua","chapter":"16","verse":"1","text":"Mugove waJosefa waitangira paJorodhani paJeriko kumabvazuva kwemvura zhinji yeJeriko, ndokukwidza uchibva ikoko nomugwenga uchienda kunyika yezvikomo yeBheteri."},{"book":"Joshua","chapter":"16","verse":"2","text":"Waienderera mberi uchibva paBheteri (iro Ruzi), ndokuyambukira kunyika yavaAriki muAtaroti,"},{"book":"Joshua","chapter":"16","verse":"3","text":"ndokuburukira kumabvazuva kunyika yavaJafereti uchindosvika kunyika yeBheti Horoni reZasi nokuGezeri, uchigumira pagungwa."},{"book":"Joshua","chapter":"16","verse":"4","text":"Saka Manase naEfuremu zvizvarwa zvaJosefa, vakagamuchira nhaka yavo."},{"book":"Joshua","chapter":"16","verse":"5","text":"Iyi ndiyo yaiva nyika yaEfuremu, mhuri nemhuri:"},{"book":"Joshua","chapter":"16","verse":"6","text":"uye uchindosvika kugungwa, kubva kuMikimetati nechokumusoro waikombamira kumabvazuva uchindosvika paTaanati Shiro, ndokupfuura ipapo wakananga kuJanoa nechokumabvazuva."},{"book":"Joshua","chapter":"16","verse":"7","text":"Ipapo wakadzika uchibva kuJanoa uchienda kuAtaroti nokuNaara, ndokundobata Jeriko, ndokubudira paJorodhani."},{"book":"Joshua","chapter":"16","verse":"8","text":"Kubva paTapuwa muganhu waienda kumavirazuva kuRwizi rweKana uchindogumira pagungwa. Iyi ndiyo yaiva nhaka yorudzi rwavaEfuremu mhuri nemhuri."},{"book":"Joshua","chapter":"16","verse":"9","text":"Waisanganisirawo maguta ose nemisha yawo yakanga yakatsaurirwa vaEfuremu pakati penhaka yavaManase."},{"book":"Joshua","chapter":"16","verse":"10","text":"Havana kudzinga vaKenani vakanga vagere muGezeri; nanhasi vaKenani vagere pakati pavaEfuremu asi vanoshandiswa mabasa echibharo."}]}