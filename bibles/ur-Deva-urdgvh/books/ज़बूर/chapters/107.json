{"data":[{"book":"ज़बूर","chapter":"107","verse":"1","text":"रब का शुक्र करो, क्योंकि वह भला है, और उस की शफ़क़त अबदी है।"},{"book":"ज़बूर","chapter":"107","verse":"2","text":"रब के नजातयाफ़्ता जिनको उसने एवज़ाना देकर दुश्मन के क़ब्ज़े से छुड़ाया है सब यह कहें।"},{"book":"ज़बूर","chapter":"107","verse":"3","text":"उसने उन्हें मशरिक़ से मग़रिब तक और शिमाल से जुनूब तक दीगर ममालिक से इकट्ठा किया है।"},{"book":"ज़बूर","chapter":"107","verse":"4","text":"बाज़ रेगिस्तान में सहीह रास्ता भूलकर वीरान रास्ते पर मारे मारे फिरे, और कहीं भी आबादी न मिली।"},{"book":"ज़बूर","chapter":"107","verse":"5","text":"भूक और प्यास के मारे उनकी जान निढाल हो गई।"},{"book":"ज़बूर","chapter":"107","verse":"6","text":"तब उन्होंने अपनी मुसीबत में रब को पुकारा, और उसने उन्हें उनकी तमाम परेशानियों से छुटकारा दिया।"},{"book":"ज़बूर","chapter":"107","verse":"7","text":"उसने उन्हें सहीह राह पर लाकर ऐसी आबादी तक पहुँचाया जहाँ रह सकते थे।"},{"book":"ज़बूर","chapter":"107","verse":"8","text":"वह रब का शुक्र करें कि उसने अपनी शफ़क़त और अपने मोजिज़े इनसान पर ज़ाहिर किए हैं।"},{"book":"ज़बूर","chapter":"107","verse":"9","text":"क्योंकि वह प्यासी जान को आसूदा करता और भूकी जान को कसरत की अच्छी चीज़ों से सेर करता है।"},{"book":"ज़बूर","chapter":"107","verse":"10","text":"दूसरे ज़ंजीरों और मुसीबत में जकड़े हुए अंधेरे और गहरी तारीकी में बसते थे,"},{"book":"ज़बूर","chapter":"107","verse":"11","text":"क्योंकि वह अल्लाह के फ़रमानों से सरकश हुए थे, उन्होंने अल्लाह तआला का फ़ैसला हक़ीर जाना था।"},{"book":"ज़बूर","chapter":"107","verse":"12","text":"इसलिए अल्लाह ने उनके दिल को तकलीफ़ में मुब्तला करके पस्त कर दिया। जब वह ठोकर खाकर गिर गए और मदद करनेवाला कोई न रहा था"},{"book":"ज़बूर","chapter":"107","verse":"13","text":"तो उन्होंने अपनी मुसीबत में रब को पुकारा, और उसने उन्हें उनकी तमाम परेशानियों से छुटकारा दिया।"},{"book":"ज़बूर","chapter":"107","verse":"14","text":"वह उन्हें अंधेरे और गहरी तारीकी से निकाल लाया और उनकी ज़ंजीरें तोड़ डालीं।"},{"book":"ज़बूर","chapter":"107","verse":"15","text":"वह रब का शुक्र करें कि उसने अपनी शफ़क़त और अपने मोजिज़े इनसान पर ज़ाहिर किए हैं।"},{"book":"ज़बूर","chapter":"107","verse":"16","text":"क्योंकि उसने पीतल के दरवाज़े तोड़ डाले, लोहे के कुंडे टुकड़े टुकड़े कर दिए हैं।"},{"book":"ज़बूर","chapter":"107","verse":"17","text":"कुछ लोग अहमक़ थे, वह अपने सरकश चाल-चलन और गुनाहों के बाइस परेशानियों में मुब्तला हुए।"},{"book":"ज़बूर","chapter":"107","verse":"18","text":"उन्हें हर ख़ुराक से घिन आने लगी, और वह मौत के दरवाज़ों के क़रीब पहुँचे।"},{"book":"ज़बूर","chapter":"107","verse":"19","text":"तब उन्होंने अपनी मुसीबत में रब को पुकारा, और उसने उन्हें उनकी तमाम परेशानियों से छुटकारा दिया।"},{"book":"ज़बूर","chapter":"107","verse":"20","text":"उसने अपना कलाम भेजकर उन्हें शफ़ा दी और उन्हें मौत के गढ़े से बचाया।"},{"book":"ज़बूर","chapter":"107","verse":"21","text":"वह रब का शुक्र करें कि उसने अपनी शफ़क़त और मोजिज़े इनसान पर ज़ाहिर किए हैं।"},{"book":"ज़बूर","chapter":"107","verse":"22","text":"वह शुक्रगुज़ारी की क़ुरबानियाँ पेश करें और ख़ुशी के नारे लगाकर उसके कामों का चर्चा करें।"},{"book":"ज़बूर","chapter":"107","verse":"23","text":"बाज़ बहरी जहाज़ में बैठ गए और तिजारत के सिलसिले में समुंदर पर सफ़र करते करते दूर-दराज़ इलाक़ों तक पहुँचे।"},{"book":"ज़बूर","chapter":"107","verse":"24","text":"उन्होंने रब के अज़ीम काम और समुंदर की गहराइयों में उसके मोजिज़े देखे हैं।"},{"book":"ज़बूर","chapter":"107","verse":"25","text":"क्योंकि रब ने हुक्म दिया तो आँधी चली जो समुंदर की मौजें बुलंदियों पर लाई।"},{"book":"ज़बूर","chapter":"107","verse":"26","text":"वह आसमान तक चढ़ीं और गहराइयों तक उतरीं। परेशानी के बाइस मल्लाहों की हिम्मत जवाब दे गई।"},{"book":"ज़बूर","chapter":"107","verse":"27","text":"वह शराब में धुत आदमी की तरह लड़खड़ाते और डगमगाते रहे। उनकी तमाम हिकमत नाकाम साबित हुई।"},{"book":"ज़बूर","chapter":"107","verse":"28","text":"तब उन्होंने अपनी मुसीबत में रब को पुकारा, और उसने उन्हें तमाम परेशानियों से छुटकारा दिया।"},{"book":"ज़बूर","chapter":"107","verse":"29","text":"उसने समुंदर को थमा दिया और ख़ामोशी फैल गई, लहरें साकित हो गईं।"},{"book":"ज़बूर","chapter":"107","verse":"30","text":"मुसाफ़िर पुरसुकून हालात देखकर ख़ुश हुए, और अल्लाह ने उन्हें मनज़िले-मक़सूद तक पहुँचाया।"},{"book":"ज़बूर","chapter":"107","verse":"31","text":"वह रब का शुक्र करें कि उसने अपनी शफ़क़त और अपने मोजिज़े इनसान पर ज़ाहिर किए हैं।"},{"book":"ज़बूर","chapter":"107","verse":"32","text":"वह क़ौम की जमात में उस की ताज़ीम करें, बुज़ुर्गों की मजलिस में उस की हम्द करें।"},{"book":"ज़बूर","chapter":"107","verse":"33","text":"कई जगहों पर वह दरियाओं को रेगिस्तान में और चश्मों को प्यासी ज़मीन में बदल देता है।"},{"book":"ज़बूर","chapter":"107","verse":"34","text":"बाशिंदों की बुराई देखकर वह ज़रख़ेज़ ज़मीन को कल्लर के बयाबान में बदल देता है।"},{"book":"ज़बूर","chapter":"107","verse":"35","text":"दूसरी जगहों पर वह रेगिस्तान को झील में और प्यासी ज़मीन को चश्मों में बदल देता है।"},{"book":"ज़बूर","chapter":"107","verse":"36","text":"वहाँ वह भूकों को बसा देता है ताकि आबादियाँ क़ायम करें।"},{"book":"ज़बूर","chapter":"107","verse":"37","text":"तब वह खेत और अंगूर के बाग़ लगाते हैं जो ख़ूब फल लाते हैं।"},{"book":"ज़बूर","chapter":"107","verse":"38","text":"अल्लाह उन्हें बरकत देता है तो उनकी तादाद बहुत बढ़ जाती है। वह उनके रेवड़ों को भी कम होने नहीं देता।"},{"book":"ज़बूर","chapter":"107","verse":"39","text":"जब कभी उनकी तादाद कम हो जाती और वह मुसीबत और दुख के बोझ तले ख़ाक में दब जाते हैं"},{"book":"ज़बूर","chapter":"107","verse":"40","text":"तो वह शुरफ़ा पर अपनी हिक़ारत उंडेल देता और उन्हें रेगिस्तान में भगाकर सहीह रास्ते से दूर फिरने देता है।"},{"book":"ज़बूर","chapter":"107","verse":"41","text":"लेकिन मुहताज को वह मुसीबत की दलदल से निकालकर सरफ़राज़ करता और उसके ख़ानदानों को भेड़-बकरियों की तरह बढ़ा देता है।"},{"book":"ज़बूर","chapter":"107","verse":"42","text":"सीधी राह पर चलनेवाले यह देखकर ख़ुश होंगे, लेकिन बेइनसाफ़ का मुँह बंद किया जाएगा।"},{"book":"ज़बूर","chapter":"107","verse":"43","text":"कौन दानिशमंद है? वह इस पर ध्यान दे, वह रब की मेहरबानियों पर ग़ौर करे।"}]}