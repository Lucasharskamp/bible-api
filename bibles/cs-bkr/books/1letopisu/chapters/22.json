{"data":[{"book":"1 Letopisu","chapter":"22","verse":"1","text":"I řekl David: Totoť jest místo domu Hospodina Boha, a toto jest místo oltáři k zápalu Izraelovi."},{"book":"1 Letopisu","chapter":"22","verse":"2","text":"Protož přikázal David, aby shromáždili cizozemce přebývající v zemi Izraelské, a ustanovil z nich kameníky, aby tesali kamení k stavení domu Božího."},{"book":"1 Letopisu","chapter":"22","verse":"3","text":"Železa také mnoho na hřeby, a na dvéře k branám i k spojováním, připravil David, i mědi mnoho bez váhy."},{"book":"1 Letopisu","chapter":"22","verse":"4","text":"Též i dříví cedrového bez počtu; nebo přiváželi Sidonští a Tyrští dříví cedrového množství Davidovi."},{"book":"1 Letopisu","chapter":"22","verse":"5","text":"Nebo řekl byl David: Šalomoun syn můj mládenček jest malý, dům pak vystaven býti má Hospodinu veliký, znamenitý a slovoutný po všech zemích, a protož připravím mu nyní potřeb. A tak připravil David množství toho před smrtí svou."},{"book":"1 Letopisu","chapter":"22","verse":"6","text":"Potom povolav Šalomouna syna svého, přikázal mu, aby vystavěl dům Hospodinu Bohu Izraelskému."},{"book":"1 Letopisu","chapter":"22","verse":"7","text":"A řekl David Šalomounovi: Synu můj, uložil jsem byl v srdci svém vystavěti dům jménu Hospodina Boha svého."},{"book":"1 Letopisu","chapter":"22","verse":"8","text":"Ale stala se ke mně řeč Hospodinova, řkoucí: Mnohou jsi krev vylil, a boje veliké jsi vedl; nebudeš stavěti domu jménu mému, proto že jsi mnoho krve vylil na zem přede mnou."},{"book":"1 Letopisu","chapter":"22","verse":"9","text":"Aj, syn narodí se tobě, tenť bude muž pokojný. Odpočinutí zajisté dám jemu vůkol přede všemi nepřátely jeho, pročež Šalomoun slouti bude; nebo pokoj a odpočinutí dám Izraelovi za dnů jeho."},{"book":"1 Letopisu","chapter":"22","verse":"10","text":"Onť ustaví dům jménu mému, a on bude mi za syna, a já jemu za otce, a upevním trůn království jeho nad Izraelem až na věky."},{"book":"1 Letopisu","chapter":"22","verse":"11","text":"Protož, synu můj, Hospodin bude s tebou, a šťastněť se povede, a vystavíš dům Hospodina Boha svého, jakož mluvil o tobě."},{"book":"1 Letopisu","chapter":"22","verse":"12","text":"A však dejž tobě Hospodin rozum a moudrost, a ustanoviž tě nad Izraelem, abys ostříhal zákona Hospodina Boha svého."},{"book":"1 Letopisu","chapter":"22","verse":"13","text":"A tehdyť se šťastně povede, když ostříhati a činiti budeš ustanovení a soudy, kteréž přikázal Hospodin skrze Mojžíše lidu Izraelskému. Posilniž se a zmocni, neboj se, ani lekej."},{"book":"1 Letopisu","chapter":"22","verse":"14","text":"A aj, já v nevolech svých připravil jsem k domu Hospodinovu sto tisíců centnéřů zlata, a stříbra tisíc tisíců centnéřů, mědi pak a železa bez váhy; nebo toho mnoho jest. Dříví také i kamení připravil jsem, a k tomu ostatek přidáš."},{"book":"1 Letopisu","chapter":"22","verse":"15","text":"Přes to máš u sebe hojně dělníků, kameníků a zedníků, i tesařů i jiných zběhlých ve všelijakém díle."},{"book":"1 Letopisu","chapter":"22","verse":"16","text":"Zlata, stříbra, mědi a železa není počtu; snažiž se a dělej, a Hospodin budiž s tebou."},{"book":"1 Letopisu","chapter":"22","verse":"17","text":"Přikázal také David všechněm knížatům Izraelským, aby pomáhali Šalomounovi synu jeho, řka:"},{"book":"1 Letopisu","chapter":"22","verse":"18","text":"Zdaliž Hospodin Bůh váš není s vámi, kterýž vám způsobil vůkol a vůkol odpočinutí? Nebo dal v ruku mou obyvatele země této, a podmaněna jest země Hospodinu a lidu jeho."},{"book":"1 Letopisu","chapter":"22","verse":"19","text":"Nyní tedy vydejte se srdcem svým a duší svou k hledání Hospodina Boha svého, a přičiníce se, vystavějte svatyni Hospodinu Bohu, abyste tam vnesli truhlu smlouvy Hospodinovy, a nádobí Bohu posvěcená do domu vystaveného jménu Hospodinovu."}]}