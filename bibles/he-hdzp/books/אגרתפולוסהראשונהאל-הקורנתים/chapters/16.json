{"data":[{"book":"אגרת פולוס הראשונה אל-הקורנתים","chapter":"16","verse":"1","text":"באשר לכסף שאתם אוספים למען המאמינים שמקדישים את כל זמנם לשירות האדון, הייתי רוצה מאוד שתנהגו כפי שביקשתי מהקהילה בגלטיא."},{"book":"אגרת פולוס הראשונה אל-הקורנתים","chapter":"16","verse":"2","text":"מדי שבת על כל איש להפריש תרומה מסוימת מהסכום שהרוויח באותו שבוע, כל אחד בהתאם למשכורתו. אל תחכו עד שאבוא אליכם, כדי שלא יהיה צורך לאסוף את הכסף בבואי."},{"book":"אגרת פולוס הראשונה אל-הקורנתים","chapter":"16","verse":"3","text":"כשאבוא אליכם תבחרו שליחים נאמנים, ואני אשלח בידם את מתנתכם הנדיבה בצירוף מכתב לירושלים."},{"book":"אגרת פולוס הראשונה אל-הקורנתים","chapter":"16","verse":"4","text":"אם אצטרך גם אני ללכת, נלך כולנו יחד."},{"book":"אגרת פולוס הראשונה אל-הקורנתים","chapter":"16","verse":"5","text":"אבוא לבקר אתכם לאחר ביקורי הקצר במקדוניה."},{"book":"אגרת פולוס הראשונה אל-הקורנתים","chapter":"16","verse":"6","text":"יתכן שאשאר אצלכם זמן מה, אולי אפילו למשך כל החורף. בתום ביקורי תוכלו ללוות אותי ליעד הבא במסעי."},{"book":"אגרת פולוס הראשונה אל-הקורנתים","chapter":"16","verse":"7","text":"הפעם איני רוצה לערוך אצלכם ביקור חטוף בלבד ומיד להמשיך הלאה; אם ירצה השם, ברצוני להישאר איתכם זמן מה."},{"book":"אגרת פולוס הראשונה אל-הקורנתים","chapter":"16","verse":"8","text":"אשאר בְּאֶפֶסוֹס עד חג השבועות,"},{"book":"אגרת פולוס הראשונה אל-הקורנתים","chapter":"16","verse":"9","text":"כי יש לי כאן הזדמנות טובה לבשר את הבשורה; הדלת פתוחה לרווחה והאפשרויות רבות, אך … גם האויבים רבים."},{"book":"אגרת פולוס הראשונה אל-הקורנתים","chapter":"16","verse":"10","text":"אם טימותיוס יבוא אליכם, אנא, קבלוהו יפה ותנו לו להרגיש כמו בבית, שכן הוא עובד למען האדון, כמוני."},{"book":"אגרת פולוס הראשונה אל-הקורנתים","chapter":"16","verse":"11","text":"אל תניחו לאיש לבוז לו (בגלל גילו הצעיר), כי אני רוצה שייהנה מביקורו אצלכם. שילחוהו בשלום, כי אני מצפה לשובו יחד עם האחים האחרים."},{"book":"אגרת פולוס הראשונה אל-הקורנתים","chapter":"16","verse":"12","text":"התחננתי לפני אפולוס שיבוא לבקר אתכם יחד עם האחים האחרים, אך הוא חשב כי אין זה רצון האלוהים שיבקר אתכם דווקא עתה. הוא הבטיח לבקר אתכם בהזדמנות הקרובה."},{"book":"אגרת פולוס הראשונה אל-הקורנתים","chapter":"16","verse":"13","text":"היזהרו מסכנות רוחניות, היו נאמנים לאדון, התעודדו והתחזקו,"},{"book":"אגרת פולוס הראשונה אל-הקורנתים","chapter":"16","verse":"14","text":"ועשו כל דבר באהבה."},{"book":"אגרת פולוס הראשונה אל-הקורנתים","chapter":"16","verse":"15","text":"האם אתם זוכרים את סטפנוס ובני־משפחתו? הם היו המאמינים הראשונים בכל יוון, והקדישו את חייהם לעזור למאמינים המשיחיים באשר הם ולשרתם."},{"book":"אגרת פולוס הראשונה אל-הקורנתים","chapter":"16","verse":"16","text":"לכן אני מבקש מכם לשמוע בקולם ולעזור להם כמיטב יכולתכם. עזרו גם לשאר המאמינים העובדים קשה כמוהם למען האדון, משום שהקדישו את חייהם לעבודה הנפלאה הזאת."},{"book":"אגרת פולוס הראשונה אל-הקורנתים","chapter":"16","verse":"17","text":"אני ממש מאושר שסטפנוס, פורטונטוס ואכיקוס באו לבקר כאן, כי הם מילאו את מקומכם ועזרו לי בחסרונכם."},{"book":"אגרת פולוס הראשונה אל-הקורנתים","chapter":"16","verse":"18","text":"הם שימחו ועודדו אותי בצורה נפלאה, ואני בטוח שגם אתכם הם עודדו. אני מקווה שאתם מעריכים את עבודתם של אנשים נפלאים אלה."},{"book":"אגרת פולוס הראשונה אל-הקורנתים","chapter":"16","verse":"19","text":"הקהילות כאן באסיה שולחות לכם דרישת שלום. עקילס, פריסקילה והמאמינים המתאספים בביתם מוסרים לכם דרישת שלום חמה מכל הלב."},{"book":"אגרת פולוס הראשונה אל-הקורנתים","chapter":"16","verse":"20","text":"כל החברים והידידים כאן ביקשו ממני למסור לכם דרישת שלום. כאשר אתם מתכנסים יחד, ברכו איש את רעהו לשלום בנשיקה קדושה."},{"book":"אגרת פולוס הראשונה אל-הקורנתים","chapter":"16","verse":"21","text":"את המילים האחרונות במכתב זה אני כותב בכתב ידי:"},{"book":"אגרת פולוס הראשונה אל-הקורנתים","chapter":"16","verse":"22","text":"ארור מי שאינו אוהב את האדון! מָרַן אֲתָא – חזור במהרה, אדון ישוע!"},{"book":"אגרת פולוס הראשונה אל-הקורנתים","chapter":"16","verse":"23","text":"חסדו של ישוע ואהבתו ינוחו עליכם."},{"book":"אגרת פולוס הראשונה אל-הקורנתים","chapter":"16","verse":"24","text":"אני שולח את אהבתי לכולכם, כי כולנו שייכים לישוע המשיח. – אמן."}]}