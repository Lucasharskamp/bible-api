{"data":[{"book":"مَرَكِ","chapter":"15","verse":"1","text":"كُيٍ تٌ عِبَ، سّرّشّدُبّ كُنتِفِيٍ، يُوِقِيٍ شَ قٌرِيٍ، سّرِيّ كَرَ مْشْيٍ، نُن يُوِقِيٍ شَ كِيتِسَ دْنشْي بِرِن، عٍ تٌ نُ بَرَ فّ عٍ شَ مَلَنيِ رَ، عٍ نَشَ عِسَ شِرِ، عٍ عَ شَنِن ثِلَتِ شْن."},{"book":"مَرَكِ","chapter":"15","verse":"2","text":"ثِلَتِ نَشَ عِسَ مَشْرِن، «عِ تَن نَن قِندِشِ يُوِقِيٍ شَ مَنفّ رَ؟» عِسَ نَشَ عَ يَابِ، «عِ تَن نَن عَ قَلَشِ.»"},{"book":"مَرَكِ","chapter":"15","verse":"3","text":"سّرّشّدُبّ كُنتِفِيٍ نَشَ قَ عِسَ تْوحّفّ قٍ فبٍفبٍ مَ."},{"book":"مَرَكِ","chapter":"15","verse":"4","text":"ثِلَتِ مَن نَشَ عَ مَشْرِن، «عِ مُ عٍ يَابِمَ؟ عِ مُ عَ مّشِ عٍ قٍ نَشَن بِرِن سَقٍ عِ شُن مَ؟»"},{"book":"مَرَكِ","chapter":"15","verse":"5","text":"كْنْ عِسَ مُ يَابِ فبّتّ يٌ قِ سْنْن. ثِلَتِ قَن نَشَ كَابَ نَ مَ."},{"book":"مَرَكِ","chapter":"15","verse":"6","text":"حّ يٌ حّ، سَلِ نَ عَ لِ، ثِلَتِ دَرِ قٍ نَن نُ عَ رَ، عَ شَ فٍيلِمَنِ كٍرٍن نَبّحِن حَمَ بّ، عٍ نَ وَ نَشَن يٌ شْن."},{"book":"مَرَكِ","chapter":"15","verse":"7","text":"نَ وَشَتِ، فٍرٍ سٌي ندٍيٍ نُ نَ فٍيلِ نَشٍيٍ نُ بَرَ كٍلِ مَنفَسَنيِ شِلِ مَ. حَشَسِ تٌ بِرَ، عٍ نُ بَرَ قَشّ تِ. شّمّ ندٍ نُ نَ عٍ يَ مَ نَشَن نُ شِلِ بَرَبَسِ."},{"book":"مَرَكِ","chapter":"15","verse":"8","text":"عَوَ حَمَ نَشَ قَ ثِلَتِ شْن، عٍ عَ مَشْرِن، عَ شَ عَ رَبَ عٍ بّ، عَلْ عَ دَرِشِ عَ رَ كِ نَشّ."},{"book":"مَرَكِ","chapter":"15","verse":"9","text":"ثِلَتِ نَشَ عٍ مَشْرِن، «وٌ وَ مَ ﭑ شَ يُوِقِيٍ شَ مَنفّ بّحِن وٌ بّ؟»"},{"book":"مَرَكِ","chapter":"15","verse":"10","text":"ثِلَتِ نُ عَ كٌلٌن عَ سّرّشّدُبّ كُنتِفِيٍ نُ عِسَ سَشِ عَ بّلّشّ تْونّ نَن مَ."},{"book":"مَرَكِ","chapter":"15","verse":"11","text":"كْنْ سّرّشّدُبّ كُنتِفِيٍ نَشَ حَمَ كُي عِسٌ، عَلَكٌ ثِلَتِ شَ بَرَبَسِ نَن بّحِن عٍ بّ."},{"book":"مَرَكِ","chapter":"15","verse":"12","text":"ثِلَتِ مَن نَشَ عٍ مَشْرِن، «وٌ قَ وَ مَ عَ شْن مَ ﭑ شَ مُنسٍ رَبَ يِ شّمّ رَ، وٌ نَشَن مَ، عَ يُوِقِيٍ شَ مَنفّ؟»"},{"book":"مَرَكِ","chapter":"15","verse":"13","text":"حَمَ مَن نَشَ سْنشْ، «عَ بَنبَن وُرِ مَفَلَنبُشِ مَ!»"},{"book":"مَرَكِ","chapter":"15","verse":"14","text":"كْنْ ثِلَتِ نَشَ عٍ مَشْرِن، «مُنقٍ مَ؟ عَ قٍ حَاشِ مُندُن نَبَشِ؟» كْنْ عٍ تَن سْنشْي نَن تُن شُن مَسَمَ، عٍ نُ عَ قَلَ، «عَ بَنبَن وُرِ مَفَلَنبُشِ مَ!»"},{"book":"مَرَكِ","chapter":"15","verse":"15","text":"نَ كُي، ثِلَتِ تٌ وَ حَمَ بْحّ رَقَنقٍ عٍ مَ، عَ نَشَ بَرَبَسِ رَبّحِن عٍ بّ. عَ نَشَ يَامَرِ قِ سْورِيٍ شَ عِسَ بْنبْ سّبّرّ رَ. نَ شَنبِ، عَ نَشَ عِسَ سٌ عٍ يِ عٍ شَ سَ عَ بَنبَن وُرِ مَفَلَنبُشِ مَ."},{"book":"مَرَكِ","chapter":"15","verse":"16","text":"سْورِيٍ نَشَ عِسَ شَنِن فٌمِنَ شْنيِ، نَ تّتّ كُي، عٍ عٍ بٌورٍ سْورِيٍ بِرِن شِلِ."},{"book":"مَرَكِ","chapter":"15","verse":"17","text":"عٍ نَشَ مَنفّ فُبَ فبٍيلِ رَفٌرٌ عِسَ مَ، عٍ قَ تُنبٍيٍ مَقِلِن، عٍ عٍ يَءِلَن مَنفّ كَتَنيِ مَنِيّ رَ. عٍ نَشَ نَ سَ عَ شُن مَ،"},{"book":"مَرَكِ","chapter":"15","verse":"18","text":"عٍ نُ عَ شّيبُ، «عِ كّنَ، يُوِقِيٍ شَ مَنفّ.»"},{"book":"مَرَكِ","chapter":"15","verse":"19","text":"عٍ نُ عَ شُنيِ بْنبْمَ وُرِ رَ، عٍ دّيٍ بْشُن عَ مَ، عٍ عٍ شِنبِ سِن، عٍ سُيِدِ عَ بّ."},{"book":"مَرَكِ","chapter":"15","verse":"20","text":"عٍ تٌ فّ عِسَ مَيٍلٍدٍ، عٍ نَشَ مَنفّ فُبَ رَتٍ عَ مَ، عٍ عَ فبٍ دُفِ رَفٌرٌ عَ مَ، عٍ قَ عَ رَ مِنِ عٍ شَ سَ عَ بَنبَن وُرِ مَفَلَنبُشِ مَ."},{"book":"مَرَكِ","chapter":"15","verse":"21","text":"سِرٍنِكَ شّمّ ندٍ نُ نَ دَنفِقٍ كِرَ رَ، عَ كٍلِشِ دَاشَ. عَ نُ شِلِ سِمْن، عَلٍسَندِرٍ نُن رُقُ بَبَ. سْورِيٍ نَشَ عَ يَمَرِ، عَ شَ عِسَ شَ وُرِ مَفَلَنبُشِ شَنِن."},{"book":"مَرَكِ","chapter":"15","verse":"22","text":"عٍ نَشَ عِسَ شَنِن يِرٍ دّننَشَن شِلِ قَلَمَ فٌلٌفٌتَ، نَ نَن قَلَشِ عٍ شَ شُي، «شُنكٌنكٌتَ يِرٍ»."},{"book":"مَرَكِ","chapter":"15","verse":"23","text":"عٍ نَشَ وّنِ سٌ عَ يِ، مِرِ سٍرِ سَشِ عَ شُن، كْنْ عَ مُ تِن عَ مِندٍ."},{"book":"مَرَكِ","chapter":"15","verse":"24","text":"عٍ نَشَ عَ مَبَنبَن وُرِ مَفَلَنبُشِ مَ، عٍ كَندَ بُن عَ شَ دُفِيٍ شَ قٍ رَ، عَلَكٌ عٍ شَ عَ كٌلٌن كَنكَن نَشَن سْتْمَ."},{"book":"مَرَكِ","chapter":"15","verse":"25","text":"عٍ نُ عَ بَنبَنقٍ تّمُي نَشّ، فّيسّفّ تَفِ نَن نُ عَ رَ."},{"book":"مَرَكِ","chapter":"15","verse":"26","text":"عٍ تٌ نُ وَ مَ بِرِن شَ عَ كٌلٌن عٍ عَ بَنبَنشِ قٍ نَشَن مَ، عٍ يِ سّبّلِ نَن فبَكُ عَ شُن مَ، «يُوِقِيٍ شَ مَنفّ.»"},{"book":"مَرَكِ","chapter":"15","verse":"27-28","text":"عٍ نَشَ سُوتٍ مِشِ قِرِن قَن بَنبَن وُرِ مَفَلَنبُشِيٍ مَ عِسَ قّ مَ، كٍرٍن عَ يِرٍقَنيِ مَ، بٌورٍ عَ كْولَ مَ."},{"book":"مَرَكِ","chapter":"15","verse":"29","text":"مِشِيٍ نُ دَنفِمَ عِسَ كٌنبِ رَ، عٍ نُ عٍ شُنيِ لِنتَن عَ مَ، عٍ عَ قَلَ، «عٍٍ، عِ تَن نَشَن هْرْ مْبَنشِ رَبِرَ مَ، عِ مَن قَ عَ تِ شِ سَشَن بُن مَ،"},{"book":"مَرَكِ","chapter":"15","verse":"30","text":"عِ يّتّ رَكِسِ! فٌرٌ وُرِ مَفَلَنبُشِ كْن نَ!»"},{"book":"مَرَكِ","chapter":"15","verse":"31","text":"سّرّشّدُبّ كُنتِفِيٍ نُن سّرِيّ كَرَ مْشْيٍ قَن نُ عَ مَيٍلٍقٍ، عٍ نُ عَ قَلَ، «عَ بَرَ مِشِ فبّتّيٍ رَكِسِ، كْنْ عَ مُ نْمَ عَ يّتّ تَن نَكِسِدٍ."},{"book":"مَرَكِ","chapter":"15","verse":"32","text":"عِسِرَيِلَ مَنفّ شَ مُ عَ رَ، عَلَ شَ مِشِ سُفَندِشِ؟ عَ شَ فٌرٌ وُرِ مَفَلَنبُشِ كْن بٍ يَ، مُشُ شَ عَ تٌ، مُشُ شَ لَ عَ رَ.» نَشٍيٍ نُ بَنبَنشِ عَ قّ مَ، نٍيٍ قَن نُ عِسَ كٌنبِقٍ نّ."},{"book":"مَرَكِ","chapter":"15","verse":"33","text":"يَنيِ تَفِ تٌ عَ لِ، يَنيِ شَرٍ رَ، دِ مِ نَشَ سِن بْشِ بِرِن مَ لّيرِ سَشَن بُن مَ."},{"book":"مَرَكِ","chapter":"15","verse":"34","text":"نَ وَشَتِ مَ، عِسَ نَشَ فبٍلٍفبٍلٍ سّنبّ رَ، «عٍلٌيِ، عٍلٌيِ، لّمَ سَبَشَتَنِ؟» نَ نَن قَلَشِ عٍ شَ شُي، «ﭑ مَرِفِ عَلَ، ﭑ مَرِفِ عَلَ، عِ ﭑ نَبّحِنشِ مُنقٍ رَ؟»"},{"book":"مَرَكِ","chapter":"15","verse":"35","text":"مِشِ نَشٍيٍ نُ نَ نَا، عٍ تٌ عَ شُي مّ، عٍ نَشَ عَ قَلَ، «وٌ عَ مَتٌ، عَ نَ عَننَبِ عٍلِيَ نَن شِلِقٍ!»"},{"book":"مَرَكِ","chapter":"15","verse":"36","text":"مِشِ ندٍ نَشَ عَ فِ، عَ سَ دُنكٌبِ رَ سِن وّنِ شْنّ شْورَ، عَ عَ سٌ وُرِ دّ عِ، عَ قَ عَ تِ عِسَ بّ عَلَكٌ عَ شَ عَ مِن. عَ نَشَ عَ قَلَ، «وٌ عَ لُ، وٌن شَ عَ مَتٌ شَ عَننَبِ عٍلِيَ قَمَ عَ رَفٌرٌدٍ.»"},{"book":"مَرَكِ","chapter":"15","verse":"37","text":"عِسَ نَشَ عَ شُي عِتٍ سّنبّ رَ، عَ قَ لَاشِرَ."},{"book":"مَرَكِ","chapter":"15","verse":"38","text":"نَ وَشَتِ، دُفِ شُنفبٍ نَشَن سِنفَنشِ هْرْ مْبَنشِ كُي، عَ نَشَ عِبْو قِرِن نَ، كٍلِ عَ قُفٍ هَن عَ لَابٍ."},{"book":"مَرَكِ","chapter":"15","verse":"39","text":"سْورِ مَنفّ نَشَن نُ تِشِ عِسَ يَ عِ، عَ تٌ عِسَ لَاشِرَ كِ تٌ، عَ نَشَ عَ قَلَ، «نْندِ نَن عَ رَ يَتِ، عَلَ شَ دِ نَن نُ يِ شّمّ رَ!»"},{"book":"مَرَكِ","chapter":"15","verse":"40","text":"فِنّ ندٍيٍ قَن نُ نَ نَا، عٍ ندٍدِ مَكُيَشِ عِسَ يِرٍ رَ، عٍ يِ قٍ بِرِن مَتٌمَ. مَرِيَمَ مَفِدَلَكَ نُ نَ عٍ يَ مَ، عَ نُن سَلٌمٍ، عَ نُن مَرِيَمَ، يَكِ لَنمَدِ نُن يُسُقُ نفَ."},{"book":"مَرَكِ","chapter":"15","verse":"41","text":"عِسَ نُ نَ فَلِلٍ تّمُي نَشّ، يِ فِنّيٍ نَن نُ بِرَ مَ عَ قْشْ رَ، عٍ نُ وَلِيٍ رَبَ عَ بّ. فِنّ فبّتّ فبٍفبٍ قَن نُ نَ نَا نَشٍيٍ نُ بَرَ عِسَ مَتِ هَن دَرِ سَلَمُ."},{"book":"مَرَكِ","chapter":"15","verse":"42","text":"نُنمَرٍ تٌ سٌ، بٍينُن مَلَبُ لْشْي شَ قْلْ،"},{"book":"مَرَكِ","chapter":"15","verse":"43","text":"يُسُقُ عَرِ مَتٍكَ نَشَ سِفَ ثِلَتِ شْن. يُوِقِيٍ شَ كِيتِسَ بِنيٍ ندٍ نَن نُ عَ رَ نَشَن نُ عَلَ شَ مَنفّيَ نِينِ مَمّقٍ. لِمَنِيَ كُي، عَ نَشَ سَ ثِلَتِ مَشَندِ عِسَ قُرٍ مَ."},{"book":"مَرَكِ","chapter":"15","verse":"44","text":"ثِلَتِ نَشَ تّرّننَ عَ كٌلٌنقٍ رَ عَ عِسَ حَن بَرَ قَشَ. عَ نَشَ سْورِ مَنفّ شِلِ، عَ عَ مَشْرِن نَ قٍ مَ."},{"book":"مَرَكِ","chapter":"15","verse":"45","text":"سْورِ مَنفّ قَن تٌ عَ رَكٌلٌن عَ عِسَ بَرَ قَشَ، ثِلَتِ نَشَ عِسَ قُرٍ سٌ يُسُقُ يِ رَ."},{"book":"مَرَكِ","chapter":"15","verse":"46","text":"يُسُقُ تٌ كَسَنفٍ سَرَ، عَ نَشَ عِسَ قُرٍ رَفٌرٌ وُرِ مَفَلَنبُشِ كْن، عَ عَ كَسَنفٍ، عَ قَ عَ بّلّ فَبُرِ كُي، نَشَن نُ فٍشِ فّمّ كُي. نَ شَنبِ، عَ نَشَ فّمّ شُنفبٍ مَحِندِفِلِن، عَ عَ دْشْ فَبُرِ دّ مَ."},{"book":"مَرَكِ","chapter":"15","verse":"47","text":"مَرِيَمَ مَفِدَلَكَ نُن مَرِيَمَ يُسُقُ نفَ، عٍ نَشَ عَ تٌ عٍ عِسَ رَفَتَقٍ دّننَشّ."}]}