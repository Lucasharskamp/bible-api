{"data":[{"book":"II CRONICHE","chapter":"26","verse":"1","text":"ALLORA tutto il popolo di Giuda prese Uzzia, il quale era d'età di sedici anni, e lo costituì re, in luogo di Amasia, suo padre."},{"book":"II CRONICHE","chapter":"26","verse":"2","text":"Egli edificò Elot, e la racquistò a Giuda dopo che il re fu giaciuto co' suoi padri."},{"book":"II CRONICHE","chapter":"26","verse":"3","text":"Uzzia era d'età di sedici anni quando cominciò a regnare; e regnò cinquantadue anni in Gerusalemme. E il nome di sua madre era Iecolia, da Gerusalemme."},{"book":"II CRONICHE","chapter":"26","verse":"4","text":"Ed egli fece ciò che piace al Signore; interamente come avea fatto Amasia, suo padre."},{"book":"II CRONICHE","chapter":"26","verse":"5","text":"E si diede a ricercare Iddio, mentre visse Zaccaria26.5 Zaccaria 2 Cron. 24.2., uomo intendente nelle visioni di Dio26.5 Dio Gen. 41.15,16. Dan. 1.17.; e mentre egli ricercò il Signore, Iddio lo fece prosperare."},{"book":"II CRONICHE","chapter":"26","verse":"6","text":"Ed egli uscì, e fece guerra co' Filistei, e fece delle rotture nelle mura di Gat, e nelle mura di Iabne, e nelle mura di Asdod; ed edificò delle città nel paese di Asdod, e degli altri Filistei."},{"book":"II CRONICHE","chapter":"26","verse":"7","text":"E Iddio gli diede aiuto contro a' Filistei, e contro agli Arabi che abitavano in Gurbaal, e contro a' Maoniti."},{"book":"II CRONICHE","chapter":"26","verse":"8","text":"Gli Ammoniti eziandio davano presenti ad Uzzia; e il suo nome andò fino in Egitto; perciocchè egli si fece sommamente potente."},{"book":"II CRONICHE","chapter":"26","verse":"9","text":"Uzzia edificò ancora delle torri in Gerusaelemme, alla porta del cantone, e alla porta della valle, ed al cantone; e le fortificò."},{"book":"II CRONICHE","chapter":"26","verse":"10","text":"Edificò ancora delle torri nel deserto e vi cavò molti pozzi; perciocchè egli avea gran quantitià di bestiame, come anche nella campagna, e nella pianura; avea eziandio de' lavoratori, e dei vignaiuoli ne' monti, ed in Carmel; perciocchè egli amava l'agricoltura."},{"book":"II CRONICHE","chapter":"26","verse":"11","text":"Ed Uzzia avea un esercito di gente di guerra, che andava alla guerra per ischiere, secondo il numero della lor rassegna, fatta per mano di Ieiel segretario, e di Maaseia commessario, sotto la condotta di Hanania, l'uno de' capitani del re."},{"book":"II CRONICHE","chapter":"26","verse":"12","text":"Tutto il numero de' capi della gente di valore, distinta per famiglie paterne, era di duemila seicento."},{"book":"II CRONICHE","chapter":"26","verse":"13","text":"Ed essi aveano sotto la lor condotta un esercito di trecensettemila cinquecento prodi e valorosi guerrieri, per soccorrere il re contro al nemico."},{"book":"II CRONICHE","chapter":"26","verse":"14","text":"Ed Uzzia preparò a tutto quell'esercito scudi, e lance, ed elmi, e corazze, ed archi, e frombole a trar pietre."},{"book":"II CRONICHE","chapter":"26","verse":"15","text":"Fece, oltre a ciò, in Gerusalemme degl'ingegni d'arte d'ingegnere, per metterli sopra le torri, e sopra i canti, per trar saette e pietre grosse. E la sua fama andò lungi perciocchè egli fu maravigliosamente soccorso, finchè fu fortificato."},{"book":"II CRONICHE","chapter":"26","verse":"16","text":"Ma quando egli fu fortificato, il cuor suo s'innalzò26.16 innalzò Deut. 8.11-14; 32.15., fino a corrompersi; e commise misfatto contro al Signore Iddio suo, ed entrò nel Tempio del Signore, per far profumo sopra l'altar de' profumi26.16 profumi 2 Re. 16.12,13.."},{"book":"II CRONICHE","chapter":"26","verse":"17","text":"Ma il sacerdote Azaria entrò dietro a lui, avendo seco ottanta sacerdoti del Signore, uomini valenti;"},{"book":"II CRONICHE","chapter":"26","verse":"18","text":"ed essi si opposero al re Uzzia, e gli dissero: Non istà a te, o Uzzia, il far profumo al Signore26.18 Signore Num. 16.40; 18.7.; anzi a' sacerdoti, figliuoli di Aaronne, che son consacrati per far profumi26.18 profumi Esod. 30.7,8.; esci fuori del Santuario; perciocchè tu hai misfatto, e ciò non ti tornerà in gloria da parte del Signore Iddio."},{"book":"II CRONICHE","chapter":"26","verse":"19","text":"Allora Uzzia si adirò, avendo in mano il profumo da incensare; ma mentre si adirava contro a' sacerdoti, la lebbra gli nacque in su la fronte in presenza dei sacerdoti nella Casa del Signore, d'in su l'altar de' profumi."},{"book":"II CRONICHE","chapter":"26","verse":"20","text":"E il sommo sacerdote Azaria, e tutti i sacerdoti lo riguardarono, ed ecco, egli era lebbroso nella fronte26.20 fronte Num. 12.10. 2 Re. 5.27.; ed essi lo fecero prestamente uscir di là; ed egli ancora si gittò fuori per uscire; perciocchè il Signore l'avea percosso."},{"book":"II CRONICHE","chapter":"26","verse":"21","text":"E il re Uzzia fu lebbroso fino al giorno della sua morte, ed abitò così lebbroso in una casa in disparte26.21 disparte Lev. 13.45,46. Num. 5.2.; perciocchè fu separato della Casa del Signore; e Iotam, suo figliuolo, era mastro del palazzo reale, e rendeva ragione al popolo del paese."},{"book":"II CRONICHE","chapter":"26","verse":"22","text":"Ora, quant'è al rimanente de' fatti di Uzzia, primi ed ultimi, il profeta Isaia26.22 Isaia Is. 1.1., figliuolo di Amos, li ha descritti."},{"book":"II CRONICHE","chapter":"26","verse":"23","text":"Ed Uzzia giacque co' suoi padri e fu seppellito co' suoi padri nel campo delle sepolture dei re; perciocchè fu detto: Egli è lebbroso. E Iotam, suo figliuolo, regnò in luogo suo."}]}