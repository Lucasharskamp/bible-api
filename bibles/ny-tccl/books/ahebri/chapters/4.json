{"data":[{"book":"Ahebri","chapter":"4","verse":"1","text":"Popeza lonjezo lakuti tidzalowe mu mpumulo umene anatilonjeza lilipobe, tiyeni tisamale kuti pasakhale wina aliyense mwa inu wodzalephera kulowamo."},{"book":"Ahebri","chapter":"4","verse":"2","text":"Pakuti Uthenga Wabwino unalalikidwa kwa ife, monganso iwo aja; koma iwo sanapindule nawo uthengawo chifukwa anangomva koma osakhulupirira."},{"book":"Ahebri","chapter":"4","verse":"3","text":"Tsono ife amene takhulupirira talowa mu mpumulo, monga momwe Mulungu akunenera kuti,"},{"book":"Ahebri","chapter":"4","verse":"4","text":"Pena pake wayankhula za tsiku lachisanu ndi chiwiri mʼmawu awa: “Pa tsiku lachisanu ndi chiwiri, Mulungu anapumula ku ntchito zake zonse.”"},{"book":"Ahebri","chapter":"4","verse":"5","text":"Pa ndime inonso akunena za zomwezo pamene akuti, “Iwo sadzalowa konse mu mpumulo wanga.”"},{"book":"Ahebri","chapter":"4","verse":"6","text":"Popeza kwatsalabe kuti ena adzalowe mu mpumulowo, koma aja anayamba kumva Uthenga Wabwino sanalowe chifukwa cha kusamvera kwawo."},{"book":"Ahebri","chapter":"4","verse":"7","text":"Nʼchifukwa chake Mulungu anayikanso tsiku lina limene analitcha “Lero.” Patapita nthawi yayitali Iye anayankhula za tsiku lomweli kudzera mwa Davide, monga ndinanena kale kuti,"},{"book":"Ahebri","chapter":"4","verse":"8","text":"Ngati Yoswa akanalowetsa anthu mu mpumulo, Mulungu sakananena pambuyo pake za tsiku lina."},{"book":"Ahebri","chapter":"4","verse":"9","text":"Kotero tsono kwatsala mpumulo wa Sabata kwa anthu a Mulungu;"},{"book":"Ahebri","chapter":"4","verse":"10","text":"Pakuti aliyense amene analowa mu mpumulo wa Mulungu anapuma pa ntchito zake, monga momwe Mulungu anachitira."},{"book":"Ahebri","chapter":"4","verse":"11","text":"Tiyeni tsono tiyesetse kulowa mu mpumulo, kuti pasapezeke wina aliyense wolephera potsatira chitsanzo chawo cha kusamvera."},{"book":"Ahebri","chapter":"4","verse":"12","text":"Paja Mawu a Mulungu ndi amoyo ndi amphamvu. Ndi akuthwa koposa lupanga lakuthwa konsekonse. Amalowa mpaka molumikizirana moyo ndi mzimu, ndiponso molumikizirana fundo ndi mafuta a mʼmafupa. Amaweruza malingaliro ndi zokhumba za mʼmitima."},{"book":"Ahebri","chapter":"4","verse":"13","text":"Palibe kanthu kobisika pamaso pa Mulungu. Zinthu zonse zili poyera ndi zovundukuka pamaso pa Iye amene tiyenera kumufotokozera zonse zimene tachita."},{"book":"Ahebri","chapter":"4","verse":"14","text":"Popeza kuti tili ndi Mkulu wa ansembe wopambana, amene analowa kale kumwamba, Yesu Mwana wa Mulungu, tiyeni tigwiritsitse chikhulupiriro chathu chimene timavomereza."},{"book":"Ahebri","chapter":"4","verse":"15","text":"Pakuti sitili ndi Mkulu wa ansembe amene sangathe kutimvera chifundo chifukwa cha zofowoka zathu. Koma tili naye amene anayesedwa mʼnjira zonse monga ife, koma sanachimwe."},{"book":"Ahebri","chapter":"4","verse":"16","text":"Tiyeni tsono tiyandikire ku mpando waufumu, wachisomo mopanda mantha, kuti tilandire chifundo ndi kupeza chisomo chotithandiza pa nthawi yeniyeni."}]}