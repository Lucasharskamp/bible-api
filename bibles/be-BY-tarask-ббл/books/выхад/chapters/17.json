{"data":[{"book":"ВЫХАД","chapter":"17","verse":"1","text":"І рушыла ўсё супольства сыноў Ізраілевых з пустыні Сін у дарогу сваю, паводле загаду Гасподняга, і разьмясьцілася табарам у Рэфідыме; і ня было вады піць людзям."},{"book":"ВЫХАД","chapter":"17","verse":"2","text":"І дакаралі людзі Майсея, і казалі: дайце нам вады піць. І сказаў ім Майсей: што вы дакараеце мяне? што спакушаеце Госпада?"},{"book":"ВЫХАД","chapter":"17","verse":"3","text":"І прагнуў там люд вады, і наракаў люд на Майсея, кажучы: навошта ты вывеў нас зь Егіпта, замарыў смагаю нас і дзяцей нашых і статкі нашыя?"},{"book":"ВЫХАД","chapter":"17","verse":"4","text":"Майсей заенчыў да Госпада і сказаў: што мне рабіць з народам гэтым? яшчэ крыху, і пабэюць мяне камянямі."},{"book":"ВЫХАД","chapter":"17","verse":"5","text":"І сказаў Гасподзь Майсею: прайдзі перад людзьмі, і вазьмі з сабою некаторых старэйшынаў Ізраільскіх, і посах твой, якім ты ўдарыў па вадзе, вазьмі ў руку тваю, і ідзі;"},{"book":"ВЫХАД","chapter":"17","verse":"6","text":"вось, Я стану перад табою там на скале ў Харыве, і ты ўдарыш у скалу, і пойдзе зь яе вада, і будзе піць народ. І зрабіў так Майсей на вачах у старэйшынаў Ізраільскіх."},{"book":"ВЫХАД","chapter":"17","verse":"7","text":"І даў мясьціне той назву: Маса і Мэрыва, з прычыны дакараньня сыноў Ізраілевых, і таму, што яны спакушалі Госпада, кажучы: ці ёсьць Гасподзь сярод нас, ці няма?"},{"book":"ВЫХАД","chapter":"17","verse":"8","text":"І прыйшлі Амалікіцяне і ваявалі зь Ізраільцянамі ў Рэфідыме."},{"book":"ВЫХАД","chapter":"17","verse":"9","text":"Майсей сказаў Ісусу: выберы нам мужоў і ідзі біцца з Амалікіцянамі: заўтра я стану на вяршыні пагорка, і жазло Божае будзе ў руцэ маёй."},{"book":"ВЫХАД","chapter":"17","verse":"10","text":"І зрабіў Ісус, як сказаў яму Майсей, і пайшоў біцца з Амалікіцянамі; а Майсей і Аарон і Ор узышлі на верх пагорка."},{"book":"ВЫХАД","chapter":"17","verse":"11","text":"І калі Майсей падымаў рукі свае, адольваў Ізраіль, а калі апускаў рукі свае, адольваў Амалік;"},{"book":"ВЫХАД","chapter":"17","verse":"12","text":"але рукі Майсеевыя ацяжэлі, і тады ўзялі камень і падклалі пад яго, і ён сеў на ім, а Аарон і Ор падтрымлівалі рукі ягоныя, адзін з аднаго, а другі з другога боку. І былі рукі яго паднятыя аж да захаду сонца."},{"book":"ВЫХАД","chapter":"17","verse":"13","text":"І скінуў Ісус Амаліка і народ ягоны лязом мяча."},{"book":"ВЫХАД","chapter":"17","verse":"14","text":"І сказаў Гасподзь Майсею: напішы гэта на памяць у кнігу і давядзі Ісусу, што Я цалкам згладжу памяць пра Амалікіцянаў з паднябеснай."},{"book":"ВЫХАД","chapter":"17","verse":"15","text":"І зладзіў Майсей ахвярнік і даў яму назву: Ягова Нісі,"},{"book":"ВЫХАД","chapter":"17","verse":"16","text":"бо, сказаў ён, рука на троне Госпада: бітва ў Госпада супроць Амаліка з роду ў род."}]}