{"data":[{"book":"Apostolok","chapter":"1","verse":"1","text":"Első könyvemet, Teofilus, azokról írtam, amiket Jézus elkezdett cselekedni és tanítani,"},{"book":"Apostolok","chapter":"1","verse":"2","text":"egészen addig a napig, melyen fölvitetett, miután parancsolatokat adott a Szentlélek által az apostoloknak, akiket magának választott."},{"book":"Apostolok","chapter":"1","verse":"3","text":"Nekik az ő szenvedése után sok jel által megmutatta, hogy él, negyven napon át megjelent nekik, és szólt az Isten országára tartozó dolgokról."},{"book":"Apostolok","chapter":"1","verse":"4","text":"Velük összejött és meghagyta nékik, hogy ne menjenek el Jeruzsálemből, hanem várják be az Atyának ígéretét, melyet úgymond, „hallottatok tőlem:"},{"book":"Apostolok","chapter":"1","verse":"5","text":"hogy János ugyan vízzel keresztelt, ti azonban Szentlélekkel fogtok megkereszteltetni nem sok nap múlva.“"},{"book":"Apostolok","chapter":"1","verse":"6","text":"Mikor azért ők egybegyűltek, megkérdezték tőle: „Uram, nem most állítod helyre Izraelnek országát?“"},{"book":"Apostolok","chapter":"1","verse":"7","text":"Ezt felelte nekik: „Nem a ti dolgotok tudni az időket vagy alkalmakat, amelyeket az Atya a maga hatalmába helyezett."},{"book":"Apostolok","chapter":"1","verse":"8","text":"Hanem, miután a Szentlélek eljön hozzátok, erőt kaptok: és tanúim lesztek nekem úgy Jeruzsálemben, mint egész Júdeában, és Samáriában és a földnek mind a végső határáig.“"},{"book":"Apostolok","chapter":"1","verse":"9","text":"És miután ezeket mondta, szemük láttára felemeltetett, és felhő takarta el őt szemeik elől."},{"book":"Apostolok","chapter":"1","verse":"10","text":"Amint szemeiket az égre függesztették, amikor ő elment, íme két férfiú állott meg mellettük fehér ruhában,"},{"book":"Apostolok","chapter":"1","verse":"11","text":"És így szóltak: „Galileabeli férfiak, miért álltok itt felnézve a mennybe? Ez a Jézus, aki felvitetett tőletek a mennybe, úgy jön el, amikképpen láttátok őt felmenni a mennybe.“"},{"book":"Apostolok","chapter":"1","verse":"12","text":"Ezután visszatértek Jeruzsálembe a hegyről, melyet Olajfák hegyének hívnak, mely Jeruzsálem mellett van, egy szombatnapi járóföldre."},{"book":"Apostolok","chapter":"1","verse":"13","text":"Amikor megérkeztek, felmentek a felsőházba, ahol megszálltak: Péter és Jakab, János és András, Fülöp és Tamás, Bertalan és Máté, Jakab, az Alfeus fia, és Simon, a zelóta és Júdás, a Jakab fia."},{"book":"Apostolok","chapter":"1","verse":"14","text":"Mindnyájan egy szívvel-lélekkel, az imádkozással és a könyörgéssel voltak elfoglalva, az asszonyokkal és Máriával, Jézusnak anyjával, és az ő testvéreivel együtt."},{"book":"Apostolok","chapter":"1","verse":"15","text":"Azokban a napokban felkelve Péter a tanítványok között – volt ott együtt mintegy százhúsz főnyi sokaság – , ezt mondta:"},{"book":"Apostolok","chapter":"1","verse":"16","text":"„Atyámfiai, férfiak, szükséges volt, hogy beteljesedjen az Írás, melyet megjövendölt a Szentlélek Dávid szája által Júdásról, aki vezetőjük lett azoknak, akik megfogták Jézust."},{"book":"Apostolok","chapter":"1","verse":"17","text":"Mert közénk tartozott, és elnyerte ennek a szolgálatnak az osztályrészét."},{"book":"Apostolok","chapter":"1","verse":"18","text":"(Mezőt szerzett hamisságának béréből, és lezuhanva, elhasadt középen, és minden belső része kiomlott."},{"book":"Apostolok","chapter":"1","verse":"19","text":"És ezt megtudták mindazok, akik Jeruzsálemben laknak, úgyhogy azt a mezőt tulajdon nyelvükön Akeldamának, azaz Vérmezőnek nevezték el.)"},{"book":"Apostolok","chapter":"1","verse":"20","text":"Mert meg van írva a Zsoltárok könyvében:"},{"book":"Apostolok","chapter":"1","verse":"21","text":"Szükséges azért, hogy azok közül a férfiak közül, akik velünk együtt jártak minden időben, míg az Úr Jézus közöttünk járt-kelt,"},{"book":"Apostolok","chapter":"1","verse":"22","text":"a János keresztségétől kezdve mind addig a napig, melyen fölvitetett a mennybe tőlünk, azok közül még valaki az ő feltámadásának tanúja legyen velünk együtt.“"},{"book":"Apostolok","chapter":"1","verse":"23","text":"Ezért előállítottak kettőt, Józsefet, akit Barsabbásnak hívnak, akinek mellékneve Jusztusz volt, és Mátyást,"},{"book":"Apostolok","chapter":"1","verse":"24","text":"és így imádkoztak: „Te, Uram, ki mindenkinek szívét ismered, mutasd meg a kettő közül azt, akit kiválasztottál,"},{"book":"Apostolok","chapter":"1","verse":"25","text":"hogy elnyerje az osztályrészét e szolgálatnak és apostolságnak, melytől eltévelyedett Júdás, hogy az ő helyére jusson.“"},{"book":"Apostolok","chapter":"1","verse":"26","text":"Sorsot vetettek azért közülük, és a sors Mátyásra esett, és így a tizenegy apostol közé számlálták."}]}