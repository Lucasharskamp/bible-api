{"data":[{"book":"2 Kronikol-Zamagi Zamagenke","chapter":"8","verse":"1","text":"Hagi Solomoni'a mono none agra'a nonema ki'neana 20'a kafumofo agu'afi kivagare'ne."},{"book":"2 Kronikol-Zamagi Zamagenke","chapter":"8","verse":"2","text":"Hiramu'ma ami'nea ranra kumatamina Solomoni'a eri so'e huno kiteno, anampi Israeli vahera zamavarentege'za mani'naze."},{"book":"2 Kronikol-Zamagi Zamagenke","chapter":"8","verse":"3","text":"Hagi Solomoni'a Hamat-Zoba kumara ome ha huzmanteno eri'ne."},{"book":"2 Kronikol-Zamagi Zamagenke","chapter":"8","verse":"4","text":"Hagi ka'ma kokampina, Tadmori kuma tro hunenteno, maka zantmima ante rankumatamina Hamati kaziga tro huntetere hu'ne."},{"book":"2 Kronikol-Zamagi Zamagenke","chapter":"8","verse":"5","text":"Hagi anagamu kaziga Bet-Horoni kuma'ene, fenkma kaziga Bet-Horoni kumatremofo kuma kegina eri hanavetino tro nehuno, kumamofo kafaraminte'ma agu'atima erigino rentrokoma hu azotanena aenireti tro hu'ne."},{"book":"2 Kronikol-Zamagi Zamagenke","chapter":"8","verse":"6","text":"Anazanke huno Ba'alati kumara kinenteno, maka fenoma ante kumatminki, karisiramine hosi agumpima vano hu vahetmima mani'naza kumataminena ki'ne. Hagi Solomoni'a maka'zama Jerusalemi kumapine, Lebanoni kumapine, ana maka agrama kegava hu'nea mopafima kigahuema huno antahintahima retro'ma hu'nea zana ana maka trohu vagare'ne."},{"book":"2 Kronikol-Zamagi Zamagenke","chapter":"8","verse":"7","text":"Hagi Israeli vaherompge megi'a vahetmima ha'ma nehu'za ozmahe'ma zamatre'naza vahera, Hiti vahe'ma, Amori vahe'ma, Perisi vahe'ma, Hivi vahe'ma Jebusi vahera,"},{"book":"2 Kronikol-Zamagi Zamagenke","chapter":"8","verse":"8","text":"Israeli vahe'mo'za zamahe vagaore'nazanki, mago'a zamatrage'za mani'naze. Hagi e'i ana vahera Solomoni'a kazokazo eri'za vahe retro hu zamantege'za, agri kazokazo vahe mani'za e'za ama knarera ehanati'naze."},{"book":"2 Kronikol-Zamagi Zamagenke","chapter":"8","verse":"9","text":"Hianagi Solomoni'a Israel vahera kazokazo eri'za vahere huno ozmavre'neanki, sondia vahetamine, sondia vahetema ugotama hanaza vahetamine, karisima erino vanohu vahetamine, hosi afu agumpima manino vanoma hu vahetami zamazeri oti'ne."},{"book":"2 Kronikol-Zamagi Zamagenke","chapter":"8","verse":"10","text":"Hagi 250'a ugagota kva vahetami zamazeri otige'za, vahetamintera kegava hu'naze."},{"book":"2 Kronikol-Zamagi Zamagenke","chapter":"8","verse":"11","text":"Hagi ana nehuno Solomoni'a Fero mofa'ma a'ma eri'nea ara, Deviti rankumapintira avreno menima kinte'nea noma'afi vu'ne. Na'ankure agra amanage hu'ne, Nagri a'mo'a Deviti nompina omanigosie. Na'ankure Ra Anumzamofo huhagerafi huvempage vogisima me'nea kuma'mo'a ruotge hu'ne."},{"book":"2 Kronikol-Zamagi Zamagenke","chapter":"8","verse":"12","text":"Anage nehuno Solomoni'a, Ra Anumzamofo kresramna vu itama mono nomofo avuga'ama tro'ma hunte'nere kre fananehu ofa Ra Anumzamofontega hu'ne."},{"book":"2 Kronikol-Zamagi Zamagenke","chapter":"8","verse":"13","text":"Hagi Sabatima manigsa hu knare'ma nehaza ofane, mago'mago ikamofo ese knare'ma musema nehaza ofane, zo-ore bretima nenaza knare'ma nehaza ofane, kave'ma vasage knamofo musema hu knare'ma nehaza ofane, fugagi noma ki'zama mani'nezama Anumzamofoma antahimi knare'ma nehaza ofanena, Kresramanama vu kasegema Mosese kasegefima krente'nea kante amage anteno kresramna vu'ne."},{"book":"2 Kronikol-Zamagi Zamagenke","chapter":"8","verse":"14","text":"Hagi nefa Deviti'ma hunte'nea eri'zamofo kasege'a amage anteno, Solomoni'a pristi vahetmina mago'mago eri'zama e'neri'za kankamunte refko hunezmanteno, Livae vahetmina mago'mago knare'ma zavenama nehe'za zagame'ma hu zante'ene, pristi vahetmima zamazama hu'zante refko hunezmanteno, kuma kafante'ma kegavama hu vahetmina refko huno mago'mago kafantera zamantetere hu'ne. Na'ankure Ra Anumzamofo vahe Deviti'ma e'ina huo huno hunte'nere anara hu'ne."},{"book":"2 Kronikol-Zamagi Zamagenke","chapter":"8","verse":"15","text":"Ana higeno pristi vahe'ene Livae vahe'mo'zanena Deviti'ma hu'nea kante ante'za, maka zana nehu'za fenozama nentaza nonena anahukna hu'za kegava hu'naze."},{"book":"2 Kronikol-Zamagi Zamagenke","chapter":"8","verse":"16","text":"Solomoni'ma Ra Anumzamofo Mono Noma eri agafa huno ki'nereti vuno vagarete vigeno, maka eri'zama eri'nea eri'zamo'a vagare'ne. E'ina huno Ra Anumzamofo Mono Nona kivagare'ne."},{"book":"2 Kronikol-Zamagi Zamagenke","chapter":"8","verse":"17","text":"Ana huteno Solomoni'a hagerinkena Idomu vahe mopafi, Ezion-Geberi kumate'ene, Eloti kumategane vu'ne."},{"book":"2 Kronikol-Zamagi Zamagenke","chapter":"8","verse":"18","text":"Hagi Hiramu'a hagerimpima vanoma hu'ama antahi ani'ma hu'naza eri'za vahe'ane, Solomoni eri'za vahetaminena huzmantege'za agri venteramimpi vu'za Ofiri kumateti 17ni'a tani hu'nea goli omeri'za kini ne' Solomoninte e'naze."}]}