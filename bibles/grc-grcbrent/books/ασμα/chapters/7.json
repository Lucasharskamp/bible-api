{"data":[{"book":"ΑΣΜΑ","chapter":"7","verse":"1","text":"Ἐπίστρεφε ἐπίστρεφε ἡ Σουναμίτις· ἐπίστρεφε ἐπίστρεφε, καὶ ὀφόμεθα ἐν σοί."},{"book":"ΑΣΜΑ","chapter":"7","verse":"2","text":"Ὡραιώθησαν διαβήματά σου ἐν ὑποδήμασί σου, θύγατερ ναδάβ· ῥυθμοὶ μηρῶν ὅμοιοι ὁρμίσκοις, ἔργον τεχνίτου."},{"book":"ΑΣΜΑ","chapter":"7","verse":"3","text":"Ὀμφαλός σου κρατὴρ τορευτὸς, μὴ ὑστερούμενος κράμα· κοιλία σου θημωνία σίτου πεφραγμένη ἐν κρίνοις."},{"book":"ΑΣΜΑ","chapter":"7","verse":"4","text":"Δύο μαστοί σου, ὡς δύο νεβροὶ δίδυμοι δορκάδος."},{"book":"ΑΣΜΑ","chapter":"7","verse":"5","text":"Ὁ τράχηλός σου ὡς πύργος ἐλεφάντινος· οἱ ὀφθαλμοί σου ὡς λίμναι ἐν Ἐσεβὼν, ἐν πύλαις θυγατρὸς πολλῶν· μυκτήρ σου, ὡς πύργος τοῦ Λιβάνου σκοπεύων πρόσωπον Δαμασκοῦ."},{"book":"ΑΣΜΑ","chapter":"7","verse":"6","text":"Κεφαλή σου ἐπὶ σὲ ὡς Κάρμηλος, καὶ πλόκιον κεφαλῆς σου ὡς πορφύρα· βασιλεὺς δεδεμένος ἐν παραδρομαῖς."},{"book":"ΑΣΜΑ","chapter":"7","verse":"7","text":"Τί ὡραιώθης, καὶ τί ἡδύνθης ἀγάπη;"},{"book":"ΑΣΜΑ","chapter":"7","verse":"8","text":"ἐν τρυφαῖς σου τοῦτο μέγεθός σου· ὡμοιώθης τῷ φοίνικι, καὶ οἱ μαστοί σου τοῖς βότρυσιν."},{"book":"ΑΣΜΑ","chapter":"7","verse":"9","text":"Εἶπα, ἀναβήσομαι ἐπὶ τῷ φοίνικι, κρατήσω τῶν ὕψεων αὐτοῦ· καὶ ἔσονται δὴ μαστοί σου ὡς βότρυες τῆς ἀμπέλου, καὶ ὀσμὴ ῥινός σου ὡς μῆλα,"},{"book":"ΑΣΜΑ","chapter":"7","verse":"10","text":"καὶ ὁ λάρυγξ σου ὡς οἶνος ὁ ἀγαθὸς, πορευόμενος τῷ ἀδελφιδῷ μου εἰς εὐθύτητα, ἱκανούμενος χείλεσί μου καὶ ὀδοῦσιν."},{"book":"ΑΣΜΑ","chapter":"7","verse":"11","text":"Ἐγὼ τῷ ἀδελφιδῷ μου, καὶ ἐπʼ ἐμὲ ἡ ἐπιστροφὴ αὐτοῦ."},{"book":"ΑΣΜΑ","chapter":"7","verse":"12","text":"Ἐλθὲ ἀδελφιδέ μου, ἐξέλθωμεν εἰς ἀγρὸν, αὐλισθῶμεν ἐν κώμαις."},{"book":"ΑΣΜΑ","chapter":"7","verse":"13","text":"Ὀρθρίσωμεν εἰς ἀμπελῶνας· ἴδωμεν εἰ ἤνθησεν ἡ ἄμπελος, ἤνθησεν ὁ κυπρισμὸς, ἤνθησν αἱ ῥοαί· ἐκεῖ δώσω τοὺς μαστούς μου σοί."},{"book":"ΑΣΜΑ","chapter":"7","verse":"14","text":"Οἱ μανδραγόραι ἔδωκαν ὀσμήν· καὶ ἐπὶ θύραις ἡμῶν πάντα ἀκρόδρυα νέα πρὸς παλαιὰ, ἀδελφιδέ μου, ἐτήρησά σοι."}]}