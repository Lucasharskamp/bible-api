{"data":[{"book":"عِسِرَيِلَ مَنفّيٍ ١","chapter":"12","verse":"1","text":"رٌبٌوَ مِ نَشَ سِفَ سِكٍمِ، بَرِ مَ عِسِرَيِلَكَيٍ بِرِن نُ مَلَنشِ نَا، عٍ شَ عَ تِ مَنفّ رَ."},{"book":"عِسِرَيِلَ مَنفّيٍ ١","chapter":"12","verse":"2","text":"نٍبَتِ شَ دِ يٍرٌبٌوَ مِ نَشَ نَ قٍ مّ مِسِرَ، عَ تٌ عَ فِ سُلٍمَنِ مَ عَ سِفَ دّننَشّ."},{"book":"عِسِرَيِلَ مَنفّيٍ ١","chapter":"12","verse":"3","text":"مِشِ ندٍيٍ نَشَ عَ شِلِ عَ شَ قَ عِسِرَيِلَ بْشِ مَ. يٍرٌبٌوَ مِ نُن عِسِرَيِلَكَيٍ بِرِن نَشَ سِفَ رٌبٌوَ مِ يِرٍ، عٍ عَ قَلَ عَ بّ،"},{"book":"عِسِرَيِلَ مَنفّيٍ ١","chapter":"12","verse":"4","text":"«عِ بَبَ مُشُ سُشُ نّ عَلْ كٌنيِيٍ. يَكْسِ تَن، عِ شَ ندٍ بَ مُشُ شَ كٌتٍ رَ عِ بَبَ نَشَن سَشِ مُشُ قَرِ. نَ كُي مُشُ قَمَ عِ شَ يَامَرِ رَبَتُدٍ.»"},{"book":"عِسِرَيِلَ مَنفّيٍ ١","chapter":"12","verse":"5","text":"عَ نَشَ عٍ يَابِ، «شِ سَشَن نَ دَنفِ، وٌ شَ قَ.» حَمَ نَشَ سِفَ."},{"book":"عِسِرَيِلَ مَنفّيٍ ١","chapter":"12","verse":"6","text":"مَنفّ رٌبٌوَ مِ نَشَ مَرَ سِ قٍن قٌرِيٍ رَ، نَشٍيٍ نُ نَ عَ بَبَ سُلٍمَنِ قّ مَ عَ شَ سِمَيَ كُي، عَ قَ عٍ مَشْرِن، «وٌ مَرَ سِ مُندُن قِمَ ﭑ مَ ﭑ نَن ﭑ مَ حَمَ يَابِمَ نَشَن نَ؟»"},{"book":"عِسِرَيِلَ مَنفّيٍ ١","chapter":"12","verse":"7","text":"عٍ نَشَ عَ يَابِ، «شَ عِ قٍ قَنيِ رَبَمَ حَمَ بّ، شَ عِ تِن عٍ وَشْنقٍ رَ، شَ عِ وْيّن قَنيِ قَلَ عٍ بّ، عٍ لُمَ نّ عِ شَ يَامَرِ بُن مَ تّمُي بِرِن.»"},{"book":"عِسِرَيِلَ مَنفّيٍ ١","chapter":"12","verse":"8","text":"كْنْ رٌبٌوَ مِ مُ تِن قٌرِيٍ شَ مَرَ سِ رَ. عَ نَشَ عَ لَنقَنمَ بٌورٍيٍ مَشْرِن عَ لَنمَ عَ شَ نَشَن نَبَ."},{"book":"عِسِرَيِلَ مَنفّيٍ ١","chapter":"12","verse":"9","text":"عَ نَشَ عٍ مَشْرِن، «وٌ مَرَ سِ مُندُن قِمَ ﭑ مَ ﭑ نَ ﭑ مَ حَمَ يَابِمَ نَشَن نَ، حَمَ نَشَن ﭑ مَيَندِ مَ ﭑ شَ ندٍ بَ عٍ شَ كٌتٍ رَ ﭑ بَبَ نَشَن سَشِ عٍ قَرِ.»"},{"book":"عِسِرَيِلَ مَنفّيٍ ١","chapter":"12","verse":"10","text":"عَ لَنقَنمَيٍ نَشَ عَ يَابِ، «عِ شَ يِ حَمَ يَابِ يِ كِ، نَشٍيٍ عِ مَيَندِشِ عِ شَ ندٍ بَ عٍ شَ كٌتٍ رَ عِ بَبَ نَشَن سَشِ عٍ قَرِ. عِ شَ عَ قَلَ عٍ بّ، ‹ﭑ بّلّشّ سٌلٍ لَنمَدِ شُنفبٌ ﭑ بَبَ تَفِ بّ."},{"book":"عِسِرَيِلَ مَنفّيٍ ١","chapter":"12","verse":"11","text":"يَكْسِ، ﭑ بَبَ شَ كٌتٍ شْرْشْ عَ نَشَن دْشْ وٌ مَ، ﭑ تَن نَ شُن مَسَمَ نّ. ﭑ بَبَ وٌ بْنبْ لُشُسِنيِيٍ نَن نَ، كْنْ ﭑ تَن قَمَ وٌ بْنبْدٍ تَلِيٍ نَن نَ.›»"},{"book":"عِسِرَيِلَ مَنفّيٍ ١","chapter":"12","verse":"12","text":"شِ سَشَن تٌ دَنفِ، يٍرٌبٌوَ مِ نُن حَمَ نَشَ سِفَ رٌبٌوَ مِ يِرٍ، نَشَن نُ بَرَ عَ قَلَ، «شِ سَشَن نَ دَنفِ، وٌ شَ قَ.»"},{"book":"عِسِرَيِلَ مَنفّيٍ ١","chapter":"12","verse":"13","text":"مَنفّ رٌبٌوَ مِ نَشَ عٍ يَابِ عَ شْرْشْي رَ، عَ مُ قٌرِيٍ شَ مَرَ سِ تٌنفٌ."},{"book":"عِسِرَيِلَ مَنفّيٍ ١","chapter":"12","verse":"14","text":"عَ نَشَ عٍ يَابِ عَ لَنقَنمَيٍ شَ مَرَ سِ رَ، «ﭑ نَ ﭑ بَبَ شَ كٌتٍ شْرْشْي شُن مَ سَمَ نّ عَ نَشَن دْشْ وٌ مَ. ﭑ بَبَ وٌ بْنبْ لُشُسِنيِيٍ نَن نَ، كْنْ ﭑ تَن قَمَ وٌ بْنبْدٍ تَلِيٍ نَن نَ.»"},{"book":"عِسِرَيِلَ مَنفّيٍ ١","chapter":"12","verse":"15","text":"نَ كُي، مَنفّ مُ تِن عَ تُلِ مَتِدٍ حَمَ رَ. مَرِفِ عَلَتَلَ نُ بَرَ نَ رَفِرِ عَلَكٌ عَ شَ عَ شَ مَسٍنيِ رَكَمَلِ عَ نَشَن قَلَ نٍبَتِ شَ دِ يٍرٌبٌوَ مِ بّ عَننَبِ عَهِيَ سِلٌكَ سَابُي رَ."},{"book":"عِسِرَيِلَ مَنفّيٍ ١","chapter":"12","verse":"16","text":"عِسِرَيِلَكَيٍ تٌ عَ كٌلٌن مَنفّ مُ تِن عَ تُلِ مَتِدٍ عٍ رَ، عٍ نَشَ عَ يَابِ،"},{"book":"عِسِرَيِلَ مَنفّيٍ ١","chapter":"12","verse":"17","text":"عِسِرَيِلَكَ نَشٍيٍ نُ سَبَتِشِ يُدَيَ تَايٍ كُي، نٍيٍ نَشَ لُ رٌبٌوَ مِ شَ يَامَرِ بُن مَ."},{"book":"عِسِرَيِلَ مَنفّيٍ ١","chapter":"12","verse":"18","text":"نَ دَنفِ شَنبِ، مَنفّ رٌبٌوَ مِ نَشَ عَدٌرَ مِ شّي، نَشَن حّنفِ نُ سَشِ تٍكُ وَلِ شْن مَ، كْنْ عِسِرَيِلَكَيٍ نَشَ عَ مَفْنْ هَن عَ قَشَ. مَنفّ رٌبٌوَ مِ نَشَ عَ فِ كٍرٍن نَ سِفَقٍ رَ دَرِ سَلَمُ عَ شَ سْورِ رَفِسٍ كُي."},{"book":"عِسِرَيِلَ مَنفّيٍ ١","chapter":"12","verse":"19","text":"عِسِرَيِلَ دَوُدَ شَبِلّ مَتَندِ نَ كِ نّ. هَن تٌ عٍ مُ لَنشِ."},{"book":"عِسِرَيِلَ مَنفّيٍ ١","chapter":"12","verse":"20","text":"عِسِرَيِلَكَ بِرِن تٌ عَ مّ عَ يٍرٌبٌوَ مِ بَرَ قَ، عٍ نَشَ عٍ مَلَن، عٍ عَ شِلِ، عٍ عَ قِندِ مَنفّ رَ عِسِرَيِلَ بِرِن شُن مَ. يُدَيَ نَن كٍرٍن سَ دَوُدَ بْنسْي دّ رَ."},{"book":"عِسِرَيِلَ مَنفّيٍ ١","chapter":"12","verse":"21","text":"رٌبٌوَ مِ تٌ سٌ دَرِ سَلَمُ، عَ نَشَ يُدَ نُن بُنيَمِن بْنسْي سْورِيٍ مَلَن، فٍرٍ سٌي قَنيِ وُلُ كّمّ تٌنفٌ سٌلٌمَسَشَن، عَلَكٌ عٍ شَ عِسِرَيِلَ فٍرٍ، عِسِرَيِلَ شَ فبِلٍن رٌبٌوَ مِ شَ مَنفّيَ بُن مَ."},{"book":"عِسِرَيِلَ مَنفّيٍ ١","chapter":"12","verse":"22","text":"كْنْ عَلَتَلَ نَشَ عَ مَسٍن عَ شَ مِشِ سٍمَيَ بّ،"},{"book":"عِسِرَيِلَ مَنفّيٍ ١","chapter":"12","verse":"23","text":"«عَ قَلَ سُلٍمَنِ شَ دِ رٌبٌوَ مِ بّ، يُدَيَ مَنفّ، عَ نُن عِسِرَيِلَكَيٍ بِرِن نَشٍيٍ نَ يُدَيَ نُن بُنيَمِن بْشِ مَ،"},{"book":"عِسِرَيِلَ مَنفّيٍ ١","chapter":"12","verse":"24","text":"عَلَتَلَ شَ مَسٍنيِ نَن يِ كِ؛ ‹وٌ نَشَ تٍ دٍ سِفَقٍ رَ وٌن نفَشَكٍرٍنيِيٍ فٍرٍدٍ. وٌ بِرِن شَ فبِلٍن وٌ شْنيِ، بَرِ مَ ﭑ تَن نَن يِ قٍ رَفِرِشِ.›» عٍ نَشَ عَلَتَلَ شَ مَسٍنيِ رَبَتُ، عٍ نَشَ فبِلٍن، عٍ مُ سِفَ يٍرٌبٌوَ مِ فٍرٍدٍ سْنْن."},{"book":"عِسِرَيِلَ مَنفّيٍ ١","chapter":"12","verse":"25","text":"يٍرٌبٌوَ مِ نَشَ سِكٍمِ تَا تِ عٍقِرَ مِ فٍيَيٍ يِرٍ، عَ سَبَتِ نَا. نَ دَنفِ شَنبِ، عَ مَن نَشَ سِفَ، عَ ثٍنِيٍلِ تِ."},{"book":"عِسِرَيِلَ مَنفّيٍ ١","chapter":"12","verse":"26","text":"يٍرٌبٌوَ مِ نَشَ عَ قَلَ عَ بْحّ مَ، «تّمُندٍ يِ حَمَ قَمَ فبِلٍندٍ، عٍ لُ دَوُدَ بْنسْي شَ يَامَرِ بُن مَ،"},{"book":"عِسِرَيِلَ مَنفّيٍ ١","chapter":"12","verse":"27","text":"شَ عٍ لُمَ تٍ رَ سّرّشّيٍ بَدٍ عَلَتَلَ شَ بَنشِ كُي دَرِ سَلَمُ. يِ حَمَ بْحّ يَ قَمَ نّ رَقِندِدٍ عٍ مَرِفِ رٌبٌوَ مِ يُدَيَ مَنفّ مَ، عٍ ﭑ تَن قَشَ، عٍ قَ فبِلٍن يُدَيَ مَنفّ رٌبٌوَ مِ مَ.»"},{"book":"عِسِرَيِلَ مَنفّيٍ ١","chapter":"12","verse":"28","text":"عَ تٌ فّ مَرَ سِ قٍندٍ، مَنفّ نَشَ نِنفٍ مِسَالِ قِرِن يَءِلَن شّيمَ رَ، عَ قَ عَ قَلَ حَمَ بّ، «وٌ شَ سِفّ دَرِ سَلَمُ مُ لَنمَ سْنْن. عِسِرَيِلَ، وٌ شَ عَلَيٍ نَن يِ كِ نَشٍيٍ وٌ رَ مِنِ مِسِرَ بْشِ مَ.»"},{"book":"عِسِرَيِلَ مَنفّيٍ ١","chapter":"12","verse":"29","text":"عَ نَشَ كٍرٍن تِ بٍتٍلِ، عَ كٍرٍن تِ دَنَ."},{"book":"عِسِرَيِلَ مَنفّيٍ ١","chapter":"12","verse":"30","text":"نَ نَن قِندِشِ يُنُبِ رَ عٍ بّ. حَمَ نُ لُمَ سِفَ رَ نَ كُيٍيٍ بَتُدٍ بٍتٍلِ، شَ نَ مُ عَ رَ دَنَ."},{"book":"عِسِرَيِلَ مَنفّيٍ ١","chapter":"12","verse":"31","text":"يٍرٌبٌوَ مِ نَشَ سَلِدٍيٍ تِ يِرٍ عِتٍشِ، عَ قَ مِشِيٍ تِ سّرّشّدُبّ رَ نَشٍيٍ مُ قِندِ لٍوِ دِيٍ رَ."},{"book":"عِسِرَيِلَ مَنفّيٍ ١","chapter":"12","verse":"32","text":"يٍرٌبٌوَ مِ نَشَ سَلِ ندٍ رَبَ كِكٍ سٌلٌمَسَشَن ندٍ شِ قُ نُن سُولِ ندٍ رَ، عَلْ سَلِ نَشَن مْولِ نُ رَبَمَ يُدَيَ. عَ يّتّ يَتِ نَشَ سّرّشّيٍ بَ نَ كُيٍ نِنفٍ دَاشِيٍ بّ، عَ نَشٍيٍ يَءِلَن بٍتٍلِ. عَ نَشَ سّرّشّدُبّيٍ دْشْ بٍتٍلِ نَ سَلِدٍ يِرٍيٍ، عَ نَشٍيٍ تِ فٍيَيٍ كْن."},{"book":"عِسِرَيِلَ مَنفّيٍ ١","chapter":"12","verse":"33","text":"عَ نَشَ سّرّشّ بَ نَ سَلِدٍ كُي، عَ نَشَن يَءِلَن بٍتٍلِ. عَ نَ رَبَ كِكٍ سٌلٌمَسَشَن ندٍ شِ قُ نُن سُولِ ندٍ نّ. عَ نُ بَرَ نَ كِكٍ سُفَندِ عَ يّتّ كَن وَشْنكِ رَ. عَ نَشَ سَلِ شُنفبٍ رَبَ عِسِرَيِلَكَيٍ بّ، عَ سُرَيِ فَن سّرّشّ رَ بٍتٍلِ سّرّشّبَدٍ قَرِ."}]}