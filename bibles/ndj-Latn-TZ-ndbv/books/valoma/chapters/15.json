{"data":[{"book":"Valoma","chapter":"15","verse":"1","text":"Yufwi yitudindalili muujumilwa, tukudayiliwa kuvatanga vala yivavelili vasosuvafu vadindali mumisayisayi yawu. Tukotoo kwitama twaveni weka hela."},{"book":"Valoma","chapter":"15","verse":"2","text":"Kila mundu akudayiliwa kumunowesha mjofi waki kwa usangi ili aweshi kwidindasha muujumilwa."},{"book":"Valoma","chapter":"15","verse":"3","text":"Nongwa Kilistu kayitama mweni ha, ila yaveli kucha wuvadeta Mayandiku, “Bedalu shosi sivakupili yuwi simbata nenga.”"},{"book":"Valoma","chapter":"15","verse":"4","text":"Nongwa fyosi fiyandikiwili, fiyandikiwa kutuwula yufwi ili twiwunishili na cheleli yitupata Mumayandiku Vang'alili ili tushuvilili."},{"book":"Valoma","chapter":"15","verse":"5","text":"Chapanga yavelili chiganu cha kwiwunishila na cheleli yosi, avasangili yumwi muvi na chiganu chimu ngimu chilangushilu waki Yesu Kilistu."},{"book":"Valoma","chapter":"15","verse":"6","text":"ili yumwi mwavosi, kwa natilu yimu na lishu limu mumujumi Chapanga Tati wa Bambu wetu Yesu Kilistu."},{"book":"Valoma","chapter":"15","verse":"7","text":"Topi, muyilibushili kwanongwa ya ukomi wa Chapanga kucha Kilistu vavalibushililili."},{"book":"Valoma","chapter":"15","verse":"8","text":"Topi, nguvawombela Kilistu ndi mtangi wa Vayawudi ili alangushi unakaka wa Chapanga na jangi ya Chapanga yavajangili vambuyi vetu fivi,"},{"book":"Valoma","chapter":"15","verse":"9","text":"ili na vangutungu va Vayawudi vamujumi Chapanga kwanongwa ya lusungu lwaki. Kucha wuvadeta Mayandiku Vang'alili,"},{"book":"Valoma","chapter":"15","verse":"10","text":"Kandi Mayandiku vakudeta,"},{"book":"Valoma","chapter":"15","verse":"11","text":"Kandi,"},{"book":"Valoma","chapter":"15","verse":"12","text":"Kandi mbuyi wa Chapanga Isaya adetili,"},{"book":"Valoma","chapter":"15","verse":"13","text":"Topi, Chapanga yavelili chiganu cha dumbilu, ili avamemeshi cheleli yosi na kusika kufumila na ujumilwa wenu, ili shuvililu yenu yiyongisheki kwa liwovi lya Mfuki Mng'alili."},{"book":"Valoma","chapter":"15","verse":"14","text":"Valongu vangu, nimweni baha ngujumila nakaka kucha yumwi wuwowu mumema usangi, luhala losi na mukuwesha kwiwula mwaveni."},{"book":"Valoma","chapter":"15","verse":"15","text":"Lakini ndivayandikila apa na pala mubaluwa ayi ngajila lyogha, ili ndivakumbushili findu fiwutunga. Gola nahawu kwanongwa ya usangi wasangilili Chapanga,"},{"book":"Valoma","chapter":"15","verse":"16","text":"ya kuva ndumindumi wa Yesu Kilistu kwa vangutungu va Vayawudi. Ali likudayila nenga mtambika kuchilandula Chilongu cha Nyanyi cha Chapanga ili vangutungu va Vayawudi vavi litambiku lijumiliwili na Chapanga, litambiku ling'alishiwili na Mfuki Mng'alili."},{"book":"Valoma","chapter":"15","verse":"17","text":"Topi, pandiyilumba na Yesu Kilistu, nguwesha kuyidumbila chichuku changu kwanongwa ya Chapanga."},{"book":"Valoma","chapter":"15","verse":"18","text":"Ngugela ha kudeta chindu chingi ila chila hela Yesu Kilistu chagolili kwa nenga ili vangutungu va Vayawudi vajumili, kagola nahawu kwa filongu na kugola,"},{"book":"Valoma","chapter":"15","verse":"19","text":"kwa liwovi lya mihilu na miwujawuja na kwa liwovi lya Mfuki wa Chapanga. Topi, kwa kuyenda kila mahali, kukandila kula Yelusalemu mbaka Iluliku, ndichilandula kwa chiganu Chilongu cha Nyanyi cha Kilistu."},{"book":"Valoma","chapter":"15","verse":"20","text":"Majuva vosi ndiyilata kuchilandula Chilongu cha Nyanyi kosi kula litawa lya Kilistu likali hela kupikanika, ngotoo kujenga lusiki kwa mundu wingi."},{"book":"Valoma","chapter":"15","verse":"21","text":"Kucha wuvadeta Mayandiku Vang'alili,"},{"book":"Valoma","chapter":"15","verse":"22","text":"Kwanongwa ayi ndakanishiwili myanja yitangalili kuyisa kwa yumwi."},{"book":"Valoma","chapter":"15","verse":"23","text":"Lakini ponopa malila chichuku changu mbembu asi na kwanongwa myaka yitangalili ndiyilata kwisa kwa yumwi,"},{"book":"Valoma","chapter":"15","verse":"24","text":"Ngushuvilila kugola nahawu ponopa, ningadayilili kuvawona pandiva mumwanja wa kuyenda Sipaniya na kupata utangi kwa yumwi kwa mwanja awu kusekilela kupata chipindi cha kuva na yumwi."},{"book":"Valoma","chapter":"15","verse":"25","text":"Lakini ponopa nguyenda kuvakimbanikila vandu va Chapanga kula Yelusalemu."},{"book":"Valoma","chapter":"15","verse":"26","text":"Nongwa vandu yivamjumilili Chapanga va aku Makedoniya na Akaya valamula kutawula mchangu wawu kuvatanga vandu va Chapanga yivavelili vagaju aku Yelusalemu."},{"book":"Valoma","chapter":"15","verse":"27","text":"Veni valamula kugola nahawu, lakini nakaka ayi yavelili chichuku chawu kwa vala. Nongwa payiva vandu va milima yingi vava pamu muusangi sha ndima sha Vayawudi, na veni wuwowu kuvakimbanikila Vayawudi kwa findu fya mlima."},{"book":"Valoma","chapter":"15","verse":"28","text":"Pagolili kala chichuku achi na kuvagayila mchangu awu kwanongwa ya veni, dandivatyangili yumwi pandiva mumwanja kuyenda Sipaniya."},{"book":"Valoma","chapter":"15","verse":"29","text":"Manya kucha panyisa kwa yumwi dandivayegheli sangi sheni sha Kilistu."},{"book":"Valoma","chapter":"15","verse":"30","text":"Topi, valongu vangu, nguvawombela kupitila Bambu wetu Yesu Kilistu na utami wuyeghiwa na Mfuki Mng'alili, mungamuli mawoku mudadavila kwa Chapanga."},{"book":"Valoma","chapter":"15","verse":"31","text":"Mudadavi ng'uki apa finofu kwa vala vamonga yivangajila kujumila yivavelili Uyawudi ili ngimbanikilu aku Yelusalemu yijumiliwi na vandu va Chapanga yivavelili aku."},{"book":"Valoma","chapter":"15","verse":"32","text":"Topi, Chapanga paneka, dang'weshi kwisa kwa yumwi kwa ndima ya cheleli, ngapumulili pamu na yumwi."},{"book":"Valoma","chapter":"15","verse":"33","text":"Chapanga yavelili chikandilu cha kusika ghavi na yumwi mwavosi! Yina!"}]}