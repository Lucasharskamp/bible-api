{"data":[{"book":"МАЦЬВЕЯ","chapter":"28","verse":"1","text":"Як прайшла субота, на сьвітаньні першага дня тыдня, прыйшла Марыя Магдаліна і другая Марыя паглядзець магілу."},{"book":"МАЦЬВЕЯ","chapter":"28","verse":"2","text":"І вось, зрабіўся вялікі землятрус, бо анёл Гасподні, які сышоў зь неба, прыступіўшы, адваліў камень ад уваходу ў магілу і сядзеў на ім;"},{"book":"МАЦЬВЕЯ","chapter":"28","verse":"3","text":"выгляд жа ягоны быў, як маланка, і ўбраньне ягонае белае, як сьнег."},{"book":"МАЦЬВЕЯ","chapter":"28","verse":"4","text":"І ад страху перад ім затрымцелі вартаўнікі, і сталі як мёртвыя."},{"book":"МАЦЬВЕЯ","chapter":"28","verse":"5","text":"Анёл жа, прамаўляючы да жанчын, сказаў: ня бойцеся вы; бо ведаю, што вы шукаеце Ісуса ўкрыжаванага;"},{"book":"МАЦЬВЕЯ","chapter":"28","verse":"6","text":"няма Яго тут; Ён уваскрэс, як сказаў; падыдзеце, пабачце месца, дзе ляжаў Гасподзь;"},{"book":"МАЦЬВЕЯ","chapter":"28","verse":"7","text":"ды ідзеце хутчэй, скажэце вучням Ягоным, што Ён уваскрэс зь мёртвых і сустрэне вас у Галілеі: там Яго ўбачыце; вось я сказаў вам."},{"book":"МАЦЬВЕЯ","chapter":"28","verse":"8","text":"І пайшоўшы сьпешна ад магілы, яны са страхам і радасьцю вялікаю пабеглі паведаміць вучням Ягоным;"},{"book":"МАЦЬВЕЯ","chapter":"28","verse":"9","text":"калі ж ішлі яны паведаміць вучням Ягоным, і вось, Ісус сустрэў іх і сказаў: радуйцеся! І яны, прыступіўшы, абхапілі ногі Ягоныя і пакланяліся Яму."},{"book":"МАЦЬВЕЯ","chapter":"28","verse":"10","text":"Тады кажа ім Ісус: ня бойцеся; ідзеце, паведаміце братам Маім, каб ішлі ў Галілею, і там яны ўбачаць мяне."},{"book":"МАЦЬВЕЯ","chapter":"28","verse":"11","text":"А калі яны ішлі, дык некаторыя з варты, увайшоўшы ў горад, паведамілі першасьвятарам усё, што адбылося."},{"book":"МАЦЬВЕЯ","chapter":"28","verse":"12","text":"І яны, сабраўшыся са старэйшынамі і зрабіўшы нараду, немалыя грошы далі воінам,"},{"book":"МАЦЬВЕЯ","chapter":"28","verse":"13","text":"кажучы: скажэце, што вучні Ягоныя, уначы прыйшоўшы, укралі Яго, калі мы спалі;"},{"book":"МАЦЬВЕЯ","chapter":"28","verse":"14","text":"і калі чуткі пра гэта дойдуць да намесьніка, мы пераканаем яго і вас ад няпрыемнасьці ўратуем."},{"book":"МАЦЬВЕЯ","chapter":"28","verse":"15","text":"Яны ж, узяўшы грошы, зрабілі, як навучаныя былі. І пранеслася слова гэтае сярод Юдэяў аж да сёньняшняга дня."},{"book":"МАЦЬВЕЯ","chapter":"28","verse":"16","text":"Адзінаццаць жа вучняў пайшлі ў Галілею, на гару, куды загадаў ім Ісус;"},{"book":"МАЦЬВЕЯ","chapter":"28","verse":"17","text":"і, убачыўшы Яго, пакланіліся Яму; а другія засумняваліся."},{"book":"МАЦЬВЕЯ","chapter":"28","verse":"18","text":"І, прыступіўшы, Ісус сказаў ім: дадзена Мне ўсякая ўлада на небе і на зямлі:"},{"book":"МАЦЬВЕЯ","chapter":"28","verse":"19","text":"дык ідзеце, навучайце ўсе народы, хрысьцячы іх у імя Айца і Сына і Сьвятога Духа,"},{"book":"МАЦЬВЕЯ","chapter":"28","verse":"20","text":"вучачы іх выконваць усё, што Я запаведаў вам; і вось, Я з вамі ва ўсе дні да сканчэньня веку. Амін."}]}