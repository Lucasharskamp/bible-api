{"data":[{"book":"ΣΕΙΡΑΧ","chapter":"11","verse":"1","text":"Σοφία ταπεινοῦ ἀνύψωσε κεφαλὴν, καὶ ἐν μέσῳ μεγιστάνων καθίσει αὐτόν."},{"book":"ΣΕΙΡΑΧ","chapter":"11","verse":"2","text":"Μὴ αἰνέσεις ἄνδρα ἐν κάλλει αὐτοῦ, καὶ μὴ βδελύξῃ ἄνθρωπον ἐν ὁράσει αὐτοῦ."},{"book":"ΣΕΙΡΑΧ","chapter":"11","verse":"3","text":"Μικρὰ ἐν πετεινοῖς μέλισσα, καὶ ἀρχὴ γλυκασμάτων ὁ καρπὸς αὐτῆς."},{"book":"ΣΕΙΡΑΧ","chapter":"11","verse":"4","text":"Ἐν περιβολῇ ἱματίων μὴ καυχήσῃ, καὶ ἐν ἡμέρᾳ δόξης μὴ ἐπαίρου, ὅτι θαυμαστὰ τὰ ἔργα Κυρίου, καὶ κρυπτὰ τὰ ἔργα αὐτοῦ ἐν ἀνθρώποις."},{"book":"ΣΕΙΡΑΧ","chapter":"11","verse":"5","text":"Πολλοὶ τύραννοι ἐκάθισαν ἐπὶ ἐδάφους, ὁ δὲ ἀνυπονόητος ἐφόρεσε διάδημα."},{"book":"ΣΕΙΡΑΧ","chapter":"11","verse":"6","text":"Πολλοὶ δυνάσται ἠτιμάσθησαν σφόδρα, καὶ ἔνδοξοι παρεδόθησαν εἰς χεῖρας ἑτέρων."},{"book":"ΣΕΙΡΑΧ","chapter":"11","verse":"7","text":"Πρὶν ἐξετάσῃς μὴ μέμψῃ· νόησον πρῶτον καὶ τότε ἐπιτιμα."},{"book":"ΣΕΙΡΑΧ","chapter":"11","verse":"8","text":"Πρὶν ἢ ἀκοῦσαι μὴ ἀποκρίνου, καὶ ἐν μέσῳ λόγων μὴ παρεμβάλλου."},{"book":"ΣΕΙΡΑΧ","chapter":"11","verse":"9","text":"Περὶ πράγματος οὗ οὐκ ἔστι σοι χρεία, μὴ ἔριζε, καὶ ἐν κρίσει ἁμαρτωλῶν μὴ συνέδρευε."},{"book":"ΣΕΙΡΑΧ","chapter":"11","verse":"10","text":"Τέκνον, μὴ περὶ πολλὰ ἔστωσαν αἱ πράξεις σου· ἐὰν πληθυνῇς, οὐκ ἀθωωθήσῃ· καὶ ἐὰν διώκῃς, οὐ μὴ καταλάβῃς, καὶ οὐ μὴ ἐκφύγῃς διαδράς."},{"book":"ΣΕΙΡΑΧ","chapter":"11","verse":"11","text":"Ἔστι κοπιῶν καὶ πονῶν καὶ σπεύδων, καὶ τόσῳ μᾶλλον ὑστερεῖται."},{"book":"ΣΕΙΡΑΧ","chapter":"11","verse":"12","text":"Ἔστι νωθρὸς καὶ προσδεόμενος ἀντιλήψεως, ὑστερῶν ἰσχύϊ, καὶ πτωχείᾳ περισσεύει, καὶ οἱ ὀφθαλμοὶ Κυρίου ἐπέβλεψαν αὐτῷ εἰς ἀγαθὰ, καὶ ἀνώρθωσεν αὐτὸν ἐκ ταπεινώσεως αὐτοῦ·"},{"book":"ΣΕΙΡΑΧ","chapter":"11","verse":"13","text":"Καὶ ἀνύψωσε κεφαλὴν αὐτοῦ, καὶ ἀπεθαύμασαν ἐπʼ αὐτῷ πολλοί."},{"book":"ΣΕΙΡΑΧ","chapter":"11","verse":"14","text":"Ἀγαθὰ καὶ κακά, ζωὴ καὶ θάνατος, πτωχεία καὶ πλοῦτος παρὰ Κυρίου ἐστί."},{"book":"ΣΕΙΡΑΧ","chapter":"11","verse":"17","text":"Δόσις Κυρίου παραμένει εὐσεβέσι, καὶ ἡ εὐδοκία αὐτοῦ εἰς τὸν αἰῶνα εὐοδωθήσεται."},{"book":"ΣΕΙΡΑΧ","chapter":"11","verse":"18","text":"Ἔστι πλουτῶν ἀπὸ προσοχῆς καὶ σφιγγίας αὐτοῦ, καὶ αὕτη ἡ μερὶς τοῦ μισθοῦ αὐτοῦ."},{"book":"ΣΕΙΡΑΧ","chapter":"11","verse":"19","text":"Ἐν τῷ εἰπεῖν αὐτὸν, εὗρον ἀνάπαυσιν, καὶ νῦν φάγωμαι ἐκ τῶν ἀγαθῶν μου, καὶ οὐκ οἶδε τίς καιρὸς παρελεύσεται, καὶ καταλείψει αὐτὰ ἑτέροις, καὶ ἀποθανεῖται."},{"book":"ΣΕΙΡΑΧ","chapter":"11","verse":"20","text":"Στῆθι ἐν διαθήκῃ σου καὶ ὁμίλει ἐν αὐτῇ, καὶ ἐν τῷ ἔργῳ σου παλαιώθητι."},{"book":"ΣΕΙΡΑΧ","chapter":"11","verse":"21","text":"Μὴ θαύμαζε ἐν ἔργοις ἁμαρτωλοῦ, πίστευε τῷ Κυρίῳ καὶ ἔμμενε τῷ πόνῳ σου· ὅτι κοῦφον ἐν ὀφθαλμοῖς Κυρίου διὰ τάχους ἐξάπινα πλουτίσαι πένητα."},{"book":"ΣΕΙΡΑΧ","chapter":"11","verse":"22","text":"Εὐλογία Κυρίου ἐν μισθῷ εὐσεβοῦς, καὶ ἐν ὥρᾳ ταχινῇ ἀναθάλλει εὐλογίαν αὐτοῦ."},{"book":"ΣΕΙΡΑΧ","chapter":"11","verse":"23","text":"Μὴ εἴπῃς, τίς ἐστί μου χρεία; καὶ τίνα ἀπὸ τοῦ νῦν ἔσται μου τὰ ἀγαθά;"},{"book":"ΣΕΙΡΑΧ","chapter":"11","verse":"24","text":"Μὴ εἴπῃς, αὐτάρκη μοι ἐστὶ, καὶ τί ἀπὸ τοῦ νῦν κακωθήσομαι;"},{"book":"ΣΕΙΡΑΧ","chapter":"11","verse":"25","text":"Ἐν ἡμέρᾳ ἀγαθῶν ἀμνησία κακῶν, καὶ ἐν ἡμέρᾳ κακῶν οὐ μνησθήσεται ἀγαθῶν·"},{"book":"ΣΕΙΡΑΧ","chapter":"11","verse":"26","text":"ὅτι κοῦφον ἔναντι Κυρίου ἐν ἡμέρᾳ τελευτῆς ἀποδοῦναι ἀνθρώπῳ κατὰ τὰς ὁδοὺς αὐτοῦ."},{"book":"ΣΕΙΡΑΧ","chapter":"11","verse":"27","text":"Κάκωσις ὥρας ἐπιλησμονὴν ποιεῖ τρυφῆς, καὶ ἐν συντελείᾳ ἀνθρώπου ἀποκάλυψις ἔργων αὐτοῦ."},{"book":"ΣΕΙΡΑΧ","chapter":"11","verse":"28","text":"Πρὸ τελευτῆς μὴ μακάριζε μηδένα, καὶ ἐν τέκνοις αὐτῶυ γνωσθήσεται ἀνήρ."},{"book":"ΣΕΙΡΑΧ","chapter":"11","verse":"29","text":"Μὴ πάντα ἄνθρωπον εἴσαγε εἰς τὸν οἶκόν σου, πολλὰ γὰρ τὰ ἔνεδρα τοῦ δολίου."},{"book":"ΣΕΙΡΑΧ","chapter":"11","verse":"30","text":"Πέρδιξ θηρευτὴς ἐν καρτάλλῳ, οὕτως καρδία ὑπερηφάνου, καὶ ὡς ὁ κατάσκοπος ἐπιβλέπει πτῶσιν."},{"book":"ΣΕΙΡΑΧ","chapter":"11","verse":"31","text":"Τὰ γὰρ ἀγαθὰ εἰς κακὰ μεταστρέφων ἐνεδρεύει, καὶ ἐν τοῖς αἱρετοῖς ἐπιθήσει μῶμον."},{"book":"ΣΕΙΡΑΧ","chapter":"11","verse":"32","text":"Ἀπὸ σπινθῆρος πυρὸς πληθύνεται ἀνθρακία, καὶ ἄνθρωπος ἁμαρτωλὸς εἰς αἷμα ἐνεδρεύει."},{"book":"ΣΕΙΡΑΧ","chapter":"11","verse":"33","text":"Πρόσεχε ἀπὸ κακούργου, πονηρὰ γὰρ τεκταίνει, μήποτε μῶμον εἰς τὸν αἰῶνα δῷ σοι."},{"book":"ΣΕΙΡΑΧ","chapter":"11","verse":"34","text":"Ἐνοίκισον ἀλλότριον, καὶ διαστρέψει σε ἐν ταραχαῖς, καὶ ἀπαλλοτριώσει σε τῶν ἰδίων σου."}]}