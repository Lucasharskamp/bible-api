{"data":[{"book":"2 Thessalonica","chapter":"3","verse":"1","text":"Aroibada, ichil inaosa, nakhoida oikhiba adugumna Ibungogi wa adu thuna sandokkhinaba amadi ikai-khumnana lousinnanaba eikhoigi-damakta haijabiyu."},{"book":"2 Thessalonica","chapter":"3","verse":"2","text":"Lamchat naidaba amadi phattaba misingdagi Tengban Mapuna eikhoibu kanbinabagidamak haijabiyu, maramdi mi khudingmakna paojel adu thajaba natte."},{"book":"2 Thessalonica","chapter":"3","verse":"3","text":"Adubu Ibungodi thajaba yabani, Ibungo mahakna nakhoibu panggal kalhanbigani amadi Phattaba Mahak adudagi nakhoibu asoi angam leitana thambigani."},{"book":"2 Thessalonica","chapter":"3","verse":"4","text":"Nakhoida eikhoina pikhiba yathang adu nakhoina touri amasung makha tana toukhigani haina eikhoina Ibungoda thajaba lei."},{"book":"2 Thessalonica","chapter":"3","verse":"5","text":"Tengban Mapugi nungsiba amadi Christtana nakhoida pibiba khaangheiba adubu nakhoina henna mapung phana khangbada Ibungona nakhoibu chingbisanu."},{"book":"2 Thessalonica","chapter":"3","verse":"6","text":"Ichil inaosa, eikhoina eikhoigi Ibungo Jisu Christtagi mingda nakhoida yathang piri madudi nakhoina atanbagi punsida hingliba amadi eikhoina nakhoida pikhiba paotaksing adubu indaba thajaba ichil inao pumnamaktagi lapthok-u."},{"book":"2 Thessalonica","chapter":"3","verse":"7","text":"Eikhoina toukhiba adumak nakhoina tougadabani haiba adu nakhoi nasamakna ningthijana khang-i. Eikhoina nakhoiga leiminnaringei matamda eikhoina atanba oikhide."},{"book":"2 Thessalonica","chapter":"3","verse":"8","text":"Eikhoina kana amatadagi mamal pidana chakhide. Madugi onna teinabada eikhoina nakhoi kana amatada potlum oidanaba ahing nungthil naidana thabak sukhi, wana sukhi amadi nomkhi."},{"book":"2 Thessalonica","chapter":"3","verse":"9","text":"Eikhoina asigumba tengbang asi taanbagi hak leite haibagi eikhoina masi toukhibadi natte adubu nakhoina matou tamjanabagi pandam ama masina oinaba eikhoi madu toukhibani."},{"book":"2 Thessalonica","chapter":"3","verse":"10","text":"Eikhoina nakhoiga leiminnaringei matam adudasu “Thabak suningdaba mahak aduna chasu chadasanu” haina eikhoina nakhoida hairambaduni."},{"book":"2 Thessalonica","chapter":"3","verse":"11","text":"Eikhoina masi hairibagi maramdi nakhoigi narakta atanbagi punsida hingba aduga migi thabakta khut thingjinba nattana kari amata toudaba mi khara lei haina eikhoina tabagini."},{"book":"2 Thessalonica","chapter":"3","verse":"12","text":"Asigumba mising asida eikhoina yathang piri amasung ing-tapna mara tana ningthina pannanaba amadi makhoina hingnanabagidamak tanjanaba Ibungo Jisu Christtagi mingda thoujinjari."},{"book":"2 Thessalonica","chapter":"3","verse":"13","text":"Adubu Ichil inaosa, nakhoina aphaba toubada choktharoidabani."},{"book":"2 Thessalonica","chapter":"3","verse":"14","text":"Chithi asida iriba eikhoigi paotak asi indaba kanagumba leirabadi mahakpu ningthina masak khangjillu. Aduga makhoina ikaiba phaonanaba makhoiga totna tinnaganu."},{"book":"2 Thessalonica","chapter":"3","verse":"15","text":"Adubu makhoibu yeknabagumna loinaganu; madugi mahutta thajaba nachil nanao amagumna makhoida cheksin wa haibiyu."},{"book":"2 Thessalonica","chapter":"3","verse":"16","text":"Eikhoigi ingthabagi hourakpham oiriba Ibungo masamakna matam pumbada amadi maram khudingmakta nakhoida ingthaba pinabisanu. Ibungona nakhoi pumnamakka loinabisanu."},{"book":"2 Thessalonica","chapter":"3","verse":"17","text":"Paul eihakna eigi chithi pumnamakta top toppa khudam oiriba khurumbagi wahei asi ikhutmakna ijabani. Masimak eina kamdouna ibage haiba aduni."},{"book":"2 Thessalonica","chapter":"3","verse":"18","text":"Eikhoigi Ibungo Jisu Christtagi thoujalna nakhoi pumnamakka loinabisanu."}]}