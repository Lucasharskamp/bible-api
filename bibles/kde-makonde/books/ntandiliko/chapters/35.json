{"data":[{"book":"Ntandiliko","chapter":"35","verse":"1","text":"Liduva limo Nnungu nkunnyaulila Yakobo kuchidoni, “Panganika mwanda uhwene ukaikale ku Beseli na ukangudengele chitala. Nangu njo Nnungu nnakuhumidile puchintukuta nkululo Esau.”"},{"book":"Ntandiliko","chapter":"35","verse":"2","text":"Bahi Yakobo nkuvahaulila alangavake na vanu vammalele vanavenavo kuchidoni, “Yahilangila kulehu disanamu dya milungu dimuvenadyo, lihahulange na muwalange dinguwo dinji kulanguja kuva mùnilihahula muyo mwanga Nnungu,"},{"book":"Ntandiliko","chapter":"35","verse":"3","text":"koka tuhwene ku Beseli uchinga nikan'dengele Nnungu chitala, Nnungu ayula anayang'wile maombi langu muuhiku wa kubanika kwangu na kuva pamo na nangu kila pachinu panichihwena.”"},{"book":"Ntandiliko","chapter":"35","verse":"4","text":"Bahi anevo vanu nkumwing'anga Yakobo disanamu dyammalele dya milungu divanavenadyo pamo na diheleni divanawete mmakutu lavo. Yakobo nkudihuhulila pahi nnandi wa mwaloni unavele pepi na ku Shekemu."},{"book":"Ntandiliko","chapter":"35","verse":"5","text":"Yakobo na vana vake pavanavele mmwanda, Nnungu nkuvayopeha namene venedi va dimanga dyammalele dichivadinguka, na wala nanga pavanalingile kuvapapatilila."},{"book":"Ntandiliko","chapter":"35","verse":"6","text":"Bahi Yakobo pamo na vanu vammalele vanalongene navo nkuhwika ku Luzu, yani ku Beseli, nchilambo cha ku Kanaani."},{"book":"Ntandiliko","chapter":"35","verse":"7","text":"Yakobo nkudenga chitala pachinu anepo, nkupachema “El-Beseli,”35:7 El-Beseli, mana lake “Nnungu wa ku Beseli” au “Nnungu wa ing'ande ya Nnungu.” Kwa kuva, Beseli ìvele na mana ya “Ing'ande ya Nnungu.” kwa kuva, pachinu anepo njo panalilangujije Nnungu kwanga Yakobo uhiku wachintukuta Esau, nkuluwe."},{"book":"Ntandiliko","chapter":"35","verse":"8","text":"Bahi Debola, anavele yaya wanga Labeka, nkuhila, nkunansika pannandi wa mwaloni unavele mpata wa kusini wa imanga ya Beseli. Bahi Yakobo nkupachema pachinu anepo Aloni-Bakusi, mana lake “Mwaloni wa Maomboleso.”"},{"book":"Ntandiliko","chapter":"35","verse":"9","text":"Yakobo pauyite kuhaloka ku Padani-Alamu, Nnungu nkunhumila kavila na kum'baliki."},{"book":"Ntandiliko","chapter":"35","verse":"10","text":"Nnungu nkunnyaulila kuchidoni, “Wako lina lyako Yakobo, henga ukambechemwa kavila lina anelyo, vino lina lyako lìmbekuva Isilaeli.”35:10 Mana ya lina Isilaeli, lola Ntandiliko 32:28. Bahi anepo njo Nnungu panchemile Yakobo35:10 Mana ya lina Yakobo, lola Ntandiliko 25:26. lina, Isilaeli."},{"book":"Ntandiliko","chapter":"35","verse":"11","text":"Nnungu nkunnyaulila Yakobo kuchidoni, “Nangu ni Nnungu Nguvêle Na Dimongo Dyammalele.35:11 Apano pàlembwije “El-Shadai.” Mana la El-Shadai lola chitabu cha Ntandiliko 17:1. Veleka, na vanu va nnukolo lwako vayenjejeke. Vanu va nnukolo lwako vàmbekuva chilambo chikulungwa, na vàmbekuva vilambo vyohe na vanji vàmbekuva vafalume."},{"book":"Ntandiliko","chapter":"35","verse":"12","text":"Chilambo chinnamwing'ile Iblahimu na Isaka, nìmbekwing'a na wako na vanu va nnukolo lwako.”"},{"book":"Ntandiliko","chapter":"35","verse":"13","text":"Bahi Nnungu pamalidile kulonjela na Yakobo, nkunneka."},{"book":"Ntandiliko","chapter":"35","verse":"14","text":"Na pachinu anepo Nnungu pachitangola na Yakobo, Yakobo nkuliimija liyanga uchinga lììve ukumbuso, nkulijuha kuva lyanga Nnungu kwa kulimiminila mahuta na sadaka ya chikimbilo."},{"book":"Ntandiliko","chapter":"35","verse":"15","text":"Bahi Yakobo nkupachema anepo pachinu panalonjedile na Nnungu, Beseli."},{"book":"Ntandiliko","chapter":"35","verse":"16","text":"Bahi Yakobo pamo na alangavake vammalele nkuuka pa Beseli, nkulodya ku Efulata. Henga pavanavele nndila, kulehu kadiki na ku Efulata, Laheli nkulindamuka uchungu wa kuveleka, na ánibanika namene pachiveleka."},{"book":"Ntandiliko","chapter":"35","verse":"17","text":"Laheli bada ya kuveleka kwa ibaniki ing'ulu, nkunga nkunnyaulila kuchidoni, “Unayope, kwa kuva ùmpete mwana yunji wachilume.”"},{"book":"Ntandiliko","chapter":"35","verse":"18","text":"Laheli panavele pepi na kuhwa, nkunchema aneyo mwana lina, Ben-Oni, mana lake “mwana wa ibaniki yangu.” Henga atatake nkunchema lina, Benjamini, mana lake “mwana wa kunkono kwangu.”"},{"book":"Ntandiliko","chapter":"35","verse":"19","text":"Bahi Laheli nkuhila, nkunansika nnyenje indila ilôja ya ku Efulata, yani Beselehemu."},{"book":"Ntandiliko","chapter":"35","verse":"20","text":"Yakobo nkuliimija liyanga lya ukumbuso muha nsati wa Laheli, na liyanga anelyo lìnipwawa mpaka nelo.35:20 Musa pálembìlè kuva “mpaka nelo,” ávele na mana kuva mpaka uhiku aula wachilemba chitabu achino."},{"book":"Ntandiliko","chapter":"35","verse":"21","text":"Bahi Isilaeli, yani Yakobo nkuuka anepo chalumo na alangavake nkuhwena unadenga n'gongwe wake mpata wavili wa nnala wa valinzi aneko ku Edeli."},{"book":"Ntandiliko","chapter":"35","verse":"22","text":"Isilaeli pachiikala nchilambo anecho, Lubeni mwanawe, nkulala na Biliha, ntumwa anavele n'jawe atatake, Isilaeli nkupilikana habali aneyo."},{"book":"Ntandiliko","chapter":"35","verse":"23","text":"Vana vachilume vammelekedile Leya ni avano, Lubeni mwana ntandi wanga Yakobo na Simeoni na Lawi na Yuda na Isakali na Zabuloni."},{"book":"Ntandiliko","chapter":"35","verse":"24","text":"Na vana vachilume vammelekedile Laheli ni avano, Yusufu na Benjamini."},{"book":"Ntandiliko","chapter":"35","verse":"25","text":"Na vana vachilume vammelekedile Biliha, ntumwa wanga Laheli ni avano, Dani na Nafutali."},{"book":"Ntandiliko","chapter":"35","verse":"26","text":"Na vana vachilume vammelekedile Zilipa, ntumwa wanga Leya ni avano, Gadi na Asheli. Anevo njo vana vachilume vanga Yakobo, vanavelekwejije aneko ku Padani-Alamu."},{"book":"Ntandiliko","chapter":"35","verse":"27","text":"Bahi Yakobo nkuuka anepo, nkunahwika kukaya kwa Isaka atatake aneko ku Mamle, pepi na Kiliasi-Alba, yani Hebloni, pachinu pavachiikala Iblahimu na Isaka muchi amidi."},{"book":"Ntandiliko","chapter":"35","verse":"28-29","text":"Isaka áhidile akongopèlè namene, avèlè na vyaka vyohe namene, vyaka myamoja samanini. Na bada ya kuhwa nkuhwena unaikala pamo na anyakala vake, vanahidile kala. Bahi vana vake, yani Esau na Yakobo, nkunsika."}]}