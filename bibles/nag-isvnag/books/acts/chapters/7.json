{"data":[{"book":"Acts","chapter":"7","verse":"1","text":"Titia maha purohit pora hudise, “Etu kotha khan hosa ase?"},{"book":"Acts","chapter":"7","verse":"2","text":"Titia Stephen koise,"},{"book":"Acts","chapter":"7","verse":"3","text":"aru taike koise, ‘Tumi laga mati aru ghor manu khan pora ulai jabi, aru moi jun jaga tumike dikha bo ta te jabi.’"},{"book":"Acts","chapter":"7","verse":"4","text":"Titia Abraham pora Chaldea laga desh chari kene Haran te thaki jaise; aru tai laga baba mora pichete, Isor pora taike etu jagate loi anise, jun jagate tumikhan etiya thaki ase."},{"book":"Acts","chapter":"7","verse":"5","text":"Kintu Tai taike etu jaga diya nai, tai laga theng rakhibole bhi diya nai. Kintu Isor pora taike aru tai laga khandan ke, ekta jaga dibo koi kene kosom dise, tai laga bacha nathaka hoilebi."},{"book":"Acts","chapter":"7","verse":"6","text":"Kintu Isor pora taike eneka koise, tai laga khandan khan dusra desh te alag manu hoi kene thakibo, aru etu jaga laga manu khan taikhan ke nokor bonai rakhibo aru charsoh saal tak bisi dukh dibo."},{"book":"Acts","chapter":"7","verse":"7","text":"‘Aru,’ Isor koise, ‘jun jati taikhan ke nokor banabo, utu jati khan ke moi bisar koribo, titia taikhan ulai ahi kene moike etu jagate mohima koribo.’"},{"book":"Acts","chapter":"7","verse":"8","text":"Titia Isor pora Abraham ke sunnot laga kosom dise, titia Abraham, Isaac laga baba hoise aru ath-dinte Isaac ke sunnot korise; aru Isaac pora Jacob laga baba hoise, aru Jacob pora baroh ta bacha paise aru etu khandan laga baba hoise."},{"book":"Acts","chapter":"7","verse":"9","text":"Kintu Joseph laga bhai khan tai uporte ke suku jolise, aru taike Egypt te bikiri kori dise; kintu Isor tai logote thakise."},{"book":"Acts","chapter":"7","verse":"10","text":"Aru Isor pora tai laga dukh sob pora bachai loise. Tai laga gyaan pora Egypt raja Pharaoh laga mon jiti loise, aru raja pora taike Egypt aru tai laga ghor uporte Governor bonai dise."},{"book":"Acts","chapter":"7","verse":"11","text":"Titia Egypt aru Canaan desh te akaal ahise, aru bisi dukh paise, aru amikhan laga baba khan khabole panai."},{"book":"Acts","chapter":"7","verse":"12","text":"Kintu jitia Jacob hunise Egypt te dhaan ase koi kene, tai amikhan laga baba khan ke ta te pathaise."},{"book":"Acts","chapter":"7","verse":"13","text":"Aru dusra bar Joseph nijor bhai khan ke tai kun ase utu janibole dise, aru Pharaoh bhi Joseph laga ghor manu khan ke jani loise."},{"book":"Acts","chapter":"7","verse":"14","text":"Titia Joseph tai laga kokai khan logote manu pathai kene Jacob aru tai logote pachatar jonke loi kene Egypt te anibole pothaise."},{"book":"Acts","chapter":"7","verse":"15","text":"Titia Jacob Egypt te jaise, Jacob aru amikhan laga baba khan sob ta te morise."},{"book":"Acts","chapter":"7","verse":"16","text":"Aru taikhan laga mora gaw to Shechem te loijai kene kote Abraham pora Hamor bacha khan logote poisa dikene mati kini rakhise ta te kobor dise."},{"book":"Acts","chapter":"7","verse":"17","text":"Jitia Isor pora Abraham logote kosom khai kene rakha homoi ahise- etu kosom juntu Isor he Abraham logote korise- Egypt te manu bisi hoi jaise."},{"book":"Acts","chapter":"7","verse":"18","text":"Joseph ke najana ekjon raja Egypt te ulaise."},{"book":"Acts","chapter":"7","verse":"19","text":"Tai amikhan laga manu ke thogai dise, aru jiman notun jonom huwa bacha khan ase taikhan ke ulai anibole koise ta te taikhan eitu khan ke jinda thaki bole nadibo."},{"book":"Acts","chapter":"7","verse":"20","text":"Etu homoi te Moses jonom hoise; tai Isor nimite bisi sundur thakise, aru taike tin mohina tak tai baba ghor te rakhise."},{"book":"Acts","chapter":"7","verse":"21","text":"Kintu jitia taike bahar te rakhise, Pharaoh laga swali pora taike loi kene nijor bacha nisena palise."},{"book":"Acts","chapter":"7","verse":"22","text":"Aru Moses ke Egypt laga gyaan aru niyom sob sikhai dise, aru tai kotha aru kaam te bhi bisi takot thakise."},{"book":"Acts","chapter":"7","verse":"23","text":"Kintu jitia tai chalis saal hoi jaise, tai nijor Israel bhai khan ke lok kori bole mon korise."},{"book":"Acts","chapter":"7","verse":"24","text":"Aru ek din, jitia Israel manu ekjon ke dukh pai thaka dikhise, Moses etu manu ke modot kori bole jaise, aru etu dikhi kene Moses pora etu Egypt manu ke morai dise."},{"book":"Acts","chapter":"7","verse":"25","text":"Tai bhabisele, tai laga bhai khan bujhi bo paribo, Isor he taikhan ke bachai dibo nimite taike pathaise, kintu taikhan etu bujhi bo para nai."},{"book":"Acts","chapter":"7","verse":"26","text":"Aru dusra dinte duijon Israel manu jhagara kori thaka homoi te tai ponchise, aru ekjon-ekjon logote shanti rakhibole koise, ‘Bhai khan, kele nijor bhai kokai majote jhagara kori ase?’"},{"book":"Acts","chapter":"7","verse":"27","text":"Kintu jun tai usorte manu logot jhagara kori thakise, Moses ke pichete dhakai kene, koise, ‘Tumike kun pora amikhan uporte hukum chola bole dise?"},{"book":"Acts","chapter":"7","verse":"28","text":"Juwa kali ekjon Egypt manu ke morai diya nisena, moike bhi mora bole mon ase?’"},{"book":"Acts","chapter":"7","verse":"29","text":"Etu kotha huni kene Moses polai jaise, aru Median laga desh te alag desh manu hoi kene thaki jaise, aru ta te tai duita chokra bacha laga baba hoi jaise."},{"book":"Acts","chapter":"7","verse":"30","text":"Aru jitia chalis saal paar hoi jaise, Probhu laga sorgodoth Sinai Pahar laga jongol te jui nisena kori kene tai usorte ahise."},{"book":"Acts","chapter":"7","verse":"31","text":"Jitia Moses jui dikhise, tai etu dikhi kene bisi asurit hoise, aru usor pora sabole jaise, titia Probhu laga awaj hunise."},{"book":"Acts","chapter":"7","verse":"32","text":"‘Moi tumi laga baba khan laga Isor ase, Abraham, Isaac aru Jacob laga Isor.’ Titia Moses kapi kene bhoi pora ta te phale sabole para nai."},{"book":"Acts","chapter":"7","verse":"33","text":"Titia Probhu7.33 Yate, Probhu to Isor ke koi ase. taike koise, ‘Tumi laga theng pora juta ulai rakhi dibi, kelemane kuntu jagate tumi khara ase etu jaga Pobitro ase."},{"book":"Acts","chapter":"7","verse":"34","text":"Ami laga manu khan Egypt te dukh kori thaka Moi dikhise, aru taikhan kandi thaka awaj hunise, aru taikhan ke bacha bole nimite Moi ahise; etu karone ahibi, Moi tumike Egypt te pathabo.’"},{"book":"Acts","chapter":"7","verse":"35","text":"Etu Moses, junke Israel manu khan pora grohon kora nai, tai koise, ‘Kun he tumike moi khan uporte cholawta koribo dise?’- Tai ekjon thakise junke Isor pora cholawta bonaise aru bachai dibole nimite pathaise- aru sorgodoth hath pora Moses ke jongol te dikhai dise."},{"book":"Acts","chapter":"7","verse":"36","text":"Moses pora he Egypt pora taikhan ke ulai anise, aru sob asurit kaam khan Egypt laga matite dikhai thakise aru Ghar laga Samundar te, aru jongol majot pora taikhan ke chalis saal tak cholai kene loi jaise."},{"book":"Acts","chapter":"7","verse":"37","text":"Etu Moses he ase, jun Israel khan ke koise, ‘Isor pora tumikhan nimite tumikhan laga bhai kokai khan majot pora ekjon moi nisena bhabobadi ulai dibo.’"},{"book":"Acts","chapter":"7","verse":"38","text":"Etu tai ase, jongol te thaka homoi te, Sinai Pahar te sorgodoth logot kotha korise, aru kun amikhan baba laga baba khan logot asele, aru utu tai ase jun pora jinda kotha paikene amikhan ke ponchai dise."},{"book":"Acts","chapter":"7","verse":"39","text":"Etu manu laga kotha moi khan laga baba laga baba khan mani bole mon kora nai, kintu taike hatai dise, aru taikhan laga mon Egypt phale jai jaise."},{"book":"Acts","chapter":"7","verse":"40","text":"Aru Aaron koise, ‘Amikhan nimite murti khan bonai dibi jun amikhan ke loi kene age jabo. Aru etu Moses, jun he amikhan ke Egypt pora loi anise, taike ki hoise amikhan najane.’"},{"book":"Acts","chapter":"7","verse":"41","text":"Titia taikhan ekta goru bacha bonaise, aru hath pora bona laga murti ke kiba ani kene boli dise, aru khushi manai thakise."},{"book":"Acts","chapter":"7","verse":"42","text":"Kintu Isor taikhan ke chari kene akas aru tara khan ke puja kori bole dise, jineka bhabobadi khan laga kitab te likha ase,"},{"book":"Acts","chapter":"7","verse":"43","text":"Apuni khan Molech laga tambu ke mani loise,"},{"book":"Acts","chapter":"7","verse":"44","text":"Ami laga baba laga baba khan logot sakhi laga tambu ase, jineka taike dikhaise jongol te, tineka bona bole koise, aru thik tineka bonai loise."},{"book":"Acts","chapter":"7","verse":"45","text":"Etu ase tombu ghor juntu amikhan baba khan pora paikene Joshua hath pora loi yate anise, jitia taikhan desh khan ke gheri loi kene kabja kori loise, jun khan Isor he amikhan laga baba khan usor pora khedai dise, aru David raja laga homoi tak thakise,"},{"book":"Acts","chapter":"7","verse":"46","text":"jun Isor itcha te paise, tai mangise Jacob laga Isor ke thaki bole ekta jagah karone."},{"book":"Acts","chapter":"7","verse":"47","text":"Kintu Solomon he Isor karone ekta ghor bonai dise."},{"book":"Acts","chapter":"7","verse":"48","text":"Kintu, Mohan Isor to manu pora bonai diya ghor te nathake, bhabobadi pora kowa nisena,"},{"book":"Acts","chapter":"7","verse":"49","text":"‘Sorgo to Ami laga singhason, aru prithibi Ami laga theng rakha jaga."},{"book":"Acts","chapter":"7","verse":"50","text":"Moi he nijor hath pora etu sob bona nai naki?’"},{"book":"Acts","chapter":"7","verse":"51","text":"Tumikhan phutani aru mon aru kaan te sunnot nakora khan, tumikhan Pobitro Atma laga hinsa kori thake, tumikhan baba laga baba khan kori aha nisena, tineka apuni khan bhi kore."},{"book":"Acts","chapter":"7","verse":"52","text":"Eneka kun bhabobadi ase junke tumikhan laga baba pora dukh diya nai? Taikhan pora ahibole thaka Dharmik Jon Jisu laga kotha kowa manu khan ke bhi morai dise, aru tumikhan bhi morai diya aru thogai diya khan hoi jaise,"},{"book":"Acts","chapter":"7","verse":"53","text":"Tumikhan sorgodoth khan pora diya Isor laga niyom luwa khan, hoilebi tumikhan manibo para nai.”"},{"book":"Acts","chapter":"7","verse":"54","text":"Jitia taikhan etu kotha hunise, sabha laga manu khan monte bisi khong hoise, aru dath kamuri kene Stephen uporte khong uthise."},{"book":"Acts","chapter":"7","verse":"55","text":"Kintu tai Pobitro Atma te bhorta hoi kene, sorgote saise, aru Isor laga mohima aru Jisu to Isor laga dyna hath phale khara thaka dikhi paise."},{"book":"Acts","chapter":"7","verse":"56","text":"Stephen pora hala kori kene koise, “Sabi, sorgo khuli thaka dikhi ase, aru Manu laga Putro Isor laga dyna hath phale khara kori ase.”"},{"book":"Acts","chapter":"7","verse":"57","text":"Titia taikhan untcha awaj pora hala korise, aru kaan bondh kori kene sob eke logot tai usorte polai ahise."},{"book":"Acts","chapter":"7","verse":"58","text":"Aru taikhan taike sheher bahar te loijai kene taike pathor mari dise, aru gawahi khan taikhan laga kapra loise aru jawan manu ekjon naam Saul laga bhori te rakhise."},{"book":"Acts","chapter":"7","verse":"59","text":"Aru taikhan jitia Stephen ke pathor mari thakise, tai Isor ke mati kene koise, “Probhu Jisu, moi laga Atma loi lobi.”"},{"book":"Acts","chapter":"7","verse":"60","text":"Titia tai athukarikena jor awaj pora koise, “Probhu, taikhan ke etu paap laga bisar nokoribi.” Etu koi kene tai ghumai jaise."}]}