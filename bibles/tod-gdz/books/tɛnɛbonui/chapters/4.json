{"data":[{"book":"Tɛnɛbo Nui","chapter":"4","verse":"1","text":"Gè telebotala vaiti kaani mɔnɔ, ti ɠɛɛzu zooi ɠa. Maawɔin nuiti ta wɔlɔ, ti ɠaanɛɛnɛ nu la ná. Gaaɓaai ɠa zobobɛ nuiti nɔ ʋɛ, naa ɠa é kɛɛzu ti ɠaanɛɛnɛ nu la ná."},{"book":"Tɛnɛbo Nui","chapter":"4","verse":"2","text":"Gè kaaʋɛ ga zɔiti ti zaai niina, naati undaanɛɛʋɛ, é leʋe niiti ba, ti vulua dɛ."},{"book":"Tɛnɛbo Nui","chapter":"4","verse":"3","text":"Kɛlɛ nii fizɔgai ti pɛ ba, naa ɠa ga nii é la dɛ vɔlɔ zɔlɔɔni, nii é la dɛ ɠaazulaani faa ɲɔi ma, é ɠɛɛzu zooi ɠa."},{"book":"Tɛnɛbo Nui","chapter":"4","verse":"4","text":"Gè pɛtɛgɛ ɓalaa ga nuɓusɛiti ta ɠaaɓaazu, ti kpɔlɔi zuzo ta-wotiiti dii vai zu luɠɔ, naa pɛ ma ungi ɠa ga toloi é ti yɔɠɔzu. Naa ɓalaa ka ga wafuun faa nɔ, eɠɛ nu ɠa ɠɛ ɓizɛzu fiilɛi ʋolu ga é so."},{"book":"Tɛnɛbo Nui","chapter":"4","verse":"5","text":"Zɔi é yeeʋuuzu ɠɔkɔsu, naa ɠa ga ɠimalala nu,"},{"book":"Tɛnɛbo Nui","chapter":"4","verse":"6","text":"Fizɔgɛ nu é dooɠo ko ve ɓɔɠɔ ʋɛ,"},{"book":"Tɛnɛbo Nui","chapter":"4","verse":"7","text":"Gè wafuun fai ta ɠaaʋɛ mɔnɔ, é ɗa ɠɛ zooi ɠa."},{"book":"Tɛnɛbo Nui","chapter":"4","verse":"8","text":"Gè zunu ɠila pɛtɛgɛ, tɔ ɠila kpe nɔ, siɛpoluɲɔɠɔ nɔpɛ ge la ná, doun la bɛ, kɛɛɠɛloun la ná, tama é ɗa boti ɠɛ, dooɠo faa la ba. É la ɓɔlɔzu ga naavolo ɠaiziaai. Toɠa ɓɔɠɔ ɠaazaɠasu ga: «Ɓɛ ɠa mu gè botii ɠɛɛzu bɛ, ta gè ɠɛlɛzu nà-undaanɛɛi ʋa bɛ?» Naa ɓalaa ka ga wafuun faa nɔ, ta ziizoolɛ ɲɔuɲɔu gola."},{"book":"Tɛnɛbo Nui","chapter":"4","verse":"9","text":"Nu felegɔi ɓɔgai su, naa vizɔgɛ nu ɠilagi ʋa,"},{"book":"Tɛnɛbo Nui","chapter":"4","verse":"10","text":"Ni gila ka loona, bɔɔlai ɠa ɗa buzeɠe,"},{"book":"Tɛnɛbo Nui","chapter":"4","verse":"11","text":"Ʋele nɔ ɠana é la, ni nu wa ɠɛna laani ga nu felegɔ betei zu,"},{"book":"Tɛnɛbo Nui","chapter":"4","verse":"12","text":"Ni nui ta a ɠɛna ná, é ɗa vɔni nu ɠilagi ma,"},{"book":"Tɛnɛbo Nui","chapter":"4","verse":"13","text":"Zunu loungoi é ga bala nui, kɛlɛ ɠigi ma, naa vizɔgɛ kɛwola wɔlɔi ʋa, é ga masagi, ɠi ge la ma, tama é la woilosu tɛnɛ gooiti ma."},{"book":"Tɛnɛbo Nui","chapter":"4","verse":"14","text":"Anɛɛ ɓalaa zunu loungoi naa zɔlɔɔgɛ baladai zu, ɓaa é ɠula nɔ feya kasoi ɠa, é ɗa ɠɛ ga masagi."},{"book":"Tɛnɛbo Nui","chapter":"4","verse":"15","text":"Naa ɠɛɠala vai ta ɠɛɛni, gè pɛtɛni ga ɛsɛ pɛ ge ɠɛni zunu loungoi ná-kakei ɠa, nii é zeizu masagi ʋotogi zu."},{"book":"Tɛnɛbo Nui","chapter":"4","verse":"16","text":"É ɠɛni bɛbɛ wolai untuɠɔ, nii nu la zooga gaalusu. Tama yeeɠɛɠalai nii é ʋaazu tɔun poluma, naama nuɓusɛiti ti la mɔ ɠoozunɛa tɔun ma. Naa ɓalaa ka ga wafuun faa nɔ, eɠɛ nu ɠa ɠɛ ɓizɛzu fiilɛi ʋolu ga é so."},{"book":"Tɛnɛbo Nui","chapter":"4","verse":"17","text":"Mina li GALA sei ʋɛlɛi ma ɠoizuʋɛ ga ɠi poluma ʋele. Ɗa ɠɛna lia, li nii a kɛ è woilo faa ma, naa vizɔgɛ, é leʋe zalaɠai ʋa, ɗa kula ga ɠimalala nuiti kɛʋele, niiti ti la kwɛni ga faa ɲɔu ɠa ga naa, nii ti kɛɛzu."}]}