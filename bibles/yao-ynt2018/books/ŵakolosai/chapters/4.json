{"data":[{"book":"Ŵakolosai","chapter":"4","verse":"1","text":"Ni ŵanyamwe achakulu mpanganye yaili yambone kwa achikapolo ŵenu mpela yakuti pakusaka Akunnungu, nchimanyililaga kuti nomwe ŵakwe nkwete Ambuje kwinani."},{"book":"Ŵakolosai","chapter":"4","verse":"2","text":"Mwapopelele Akunnungu pangapela ni pankupopela mmeje meeso ni kwatogolela Akunnungu."},{"book":"Ŵakolosai","chapter":"4","verse":"3","text":"Iyoyo ntupopelele nowe, kuti Akunnungu atupe lipesa lya kulalichila ntemela nkati Kilisito. Kwa ligongo lya utenga wo, une ndili mu chitaŵiko."},{"book":"Ŵakolosai","chapter":"4","verse":"4","text":"Nipele mumbopelele kuti ngombole kuŵecheta yaikuti kuŵajilwa kwa litala lyalikukombola kuchiŵika chantemela cho pangasisika."},{"book":"Ŵakolosai","chapter":"4","verse":"5","text":"Njendeje kwa lunda pankutama ni ŵandu ŵangakunkulupilila Kilisito, nchitumiyaga yambone lipesa linkwete."},{"book":"Ŵakolosai","chapter":"4","verse":"6","text":"Moŵa gose aila yose inkusala yakamuchisye ŵandu, ni nkusachilwa kunjanga chambone mundu jwalijose."},{"book":"Ŵakolosai","chapter":"4","verse":"7","text":"Nguntuma che Tukiko kukwenu, jwelejo ali nlongo njetu jwakunonyelwa, jwakutumichila jwakukulupilichika ni kapolo njetu mmasengo ga Ambuje, chammanyisye ŵanyamwe ngani syangu syose."},{"book":"Ŵakolosai","chapter":"4","verse":"8","text":"Kwa ligongo lyo nguntuma kukwenu kuti ajitusye mitima jenu kwakunsalila ngani syetu."},{"book":"Ŵakolosai","chapter":"4","verse":"9","text":"Akwika pamo ni che Onesimo nlongo njetu jwakunonyelwa ni jwakukulupilichika, jwelejo ali mundu jwa kukwenu. Ŵanyawo ni uchansalile yose yaikutendekwa apano."},{"book":"Ŵakolosai","chapter":"4","verse":"10","text":"Jwantawe njangu che Alisitako akunkomasya. Nombe che Maliko mwipwagwao che Banaba iyoyo akunkomasyanga. Malajisyo gakwe mmasile kugapochela, aikaga kukwenu mwapochele chambone."},{"book":"Ŵakolosai","chapter":"4","verse":"11","text":"Nombe che Yoshua, jwakuŵilanjikwa Yusto iyoyo akunkomasya. Mwa Ŵayahudi ŵaŵakulupilile ni ŵatatu pewo ŵakupanganya masengo pamo ni une kwa ligongo lya Umwenye wa Akunnungu, ŵanyawo ni ŵakungamusya une."},{"book":"Ŵakolosai","chapter":"4","verse":"12","text":"Che Epafula, njenu, kapolo jwa Kilisito Yesu akunkomasya. Moŵa gose ngaakupela kumpopelela kuti nlimbangane ni kwima chiimile ni kwendelechela kukulupilila ni kupanganya yakuisaka Akunnungu."},{"book":"Ŵakolosai","chapter":"4","verse":"13","text":"Ngukombola kusala umboni nkati ŵelewo kuti akupanganya nnope masengo kwa ligongo lyenu ni kwa ligongo lya ŵandu ŵa ku Laodikia ni kwa ligongo lya ŵandu ŵa ku Hielapoli."},{"book":"Ŵakolosai","chapter":"4","verse":"14","text":"Che Luka jwantela jwetu jwaunonyelo ni che Dema akunkomasya."},{"book":"Ŵakolosai","chapter":"4","verse":"15","text":"Mwakomasye achalongo achinjetu ŵa ku Laodikia pamo ni che Nimfa ni mpingo wa ŵandu ŵakunkulupilila Kilisito ŵakusimana mu nyuumba jao."},{"book":"Ŵakolosai","chapter":"4","verse":"16","text":"Mwamalaga kusyoma chikalata chi mwape mpingo wa ŵandu ŵakunkulupilila Kilisito wa ku Laodikia achisyome. Nombe chikalata chinalembele ŵandu ŵa ku Laodikia ampanje ŵanyamwe nsyome."},{"book":"Ŵakolosai","chapter":"4","verse":"17","text":"Mwasalile che Alikipo kuti masengo gapegwile ni Ambuje kupanganya amalichisye."},{"book":"Ŵakolosai","chapter":"4","verse":"18","text":"Uneji che Paolo ngulemba yeleyi ni nkono wangu nansyene kunkomasya. Kasindiŵalila kuti une ndili muchitaŵiko. Ngummendela umbone kutyochela kwa Akunnungu."}]}