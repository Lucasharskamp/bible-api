{"data":[{"book":"Yona","chapter":"4","verse":"1","text":"Mbuli ayo haiwele goya kwa Yona ne hado, nakazudila ng'hatu."},{"book":"Yona","chapter":"4","verse":"2","text":"Ahyo nakalanda yolonga, “Mkulu Nguluwi, ndaze, azi haziwele mbuli zizila zombele ndijesa londiwele kaye, kota kozidita? Ndo mina nandita himahima kubilimila Talishishi. Nandivizela kota hegwe ndo Nguluwi wa igano lya kwimilila ng'hatu na isungu na hulinguzudila himahima. Mazuwa gose kwa unojile na kwa goya kugalula kunuwila kwa hegwe mhela woneche leka uleche kugaza."},{"book":"Yona","chapter":"4","verse":"3","text":"Lelo Mkulu Nguluwi ndangukudedeza wuse ukomu wa heni, kwa vila kwa heni fola kubagama kusinda kikala.”"},{"book":"Yona","chapter":"4","verse":"4","text":"Mkulu Nguluwi nakamlonjela Yona, “Kwangijesa kwangudita goya kuzudila?”"},{"book":"Yona","chapter":"4","verse":"5","text":"Ahyo Yona nakalawa mgati mwa muji na kikalisa ubanzi wa kolilawilaga isanya mwa muji. Nakazenga chibumuli na kikalisa kuli lubehelo lwa chibumuli acho kuno yobeteza chochilawila kuli muji wa Ninawi."},{"book":"Yona","chapter":"4","verse":"6","text":"Nguluwi, Mkulu Nguluwi nakalajiza izuchila lizuche na kukula. Nakamha Yona lubehelo lwa kugubika mutwi wa heye leka kumusila magazo goyawele nago. Yona nakasangalala lukami kwa chiwalo cha lubehelo lwa izuchila alyo."},{"book":"Yona","chapter":"4","verse":"7","text":"Lelo zuwa lya keli lokubwemwenzuche, Nguluwi nakalajiza lung'hwawa iwifye izuchila alyo, hamba izuchila alyo naliswina."},{"book":"Yona","chapter":"4","verse":"8","text":"Isanya vyolilawile, Nguluwi nakegala mbeho ya ivuche kulawa kolilawilaga isanya, isanya nalimlakaza lukami Yona kumutwi, habehi kubagama. Yona nakalonga, “Fola kubagama kusinda kikala.”"},{"book":"Yona","chapter":"4","verse":"9","text":"Lelo Nguluwi nakamlonjela Yona, “Ndaze, kwangona kwangudita goya kulizudila izuchila alyo?” Yona nakedichila, “Ena, ndangudita goya kuzudila, kuzudila mbaka kubagama.”"},{"book":"Yona","chapter":"4","verse":"10","text":"Mkulu Nguluwi nakamlonjela Yona, “Izuchila ali nalizuka na kukula kwa nechilo imwe, nechilo iyage naliswina. Hegwe hauliditile chinhu choneche ne kulidita izuchila lizuche, lekachoni kwangulyonela isungu?"},{"book":"Yona","chapter":"4","verse":"11","text":"Ndaze, haiwele goya heni kuwonela isungu muji wa Ninawi, wula muji ukulu uwele na wanhu lachi imwe na elufu makumi meli (120,000), wawele hawawezile kutang'hula linojile ne lihile, hamwe na migongolo minji?”"}]}