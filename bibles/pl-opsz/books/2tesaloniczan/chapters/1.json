{"data":[{"book":"2 Tesaloniczan","chapter":"1","verse":"1","text":"Ja, Paweł, wraz z Sylwanem i Tymoteuszem, piszę do kościoła Tesaloniczan, który należy do Boga, naszego Ojca, i Pana, Jezusa Chrystusa."},{"book":"2 Tesaloniczan","chapter":"1","verse":"2","text":"Niech Bóg, nasz Ojciec, i Pan, Jezus Chrystus, obdarzają was łaską i pokojem!"},{"book":"2 Tesaloniczan","chapter":"1","verse":"3","text":"Przyjaciele, coraz bardziej wierzycie Panu a wasza wzajemna miłość ciągle wzrasta! Naprawdę mamy powód do tego, aby zawsze dziękować za was Bogu!"},{"book":"2 Tesaloniczan","chapter":"1","verse":"4","text":"Odwiedzając inne kościoły, z dumą opowiadamy o tym, że nawet prześladowania i trudności nie są w stanie osłabić waszej wytrwałości i wiary."},{"book":"2 Tesaloniczan","chapter":"1","verse":"5","text":"A wszystko to świadczy o sprawiedliwości Bożego sądu. Skoro cierpicie dla Jego królestwa, znaczy to, że jesteście godni do niego wejść."},{"book":"2 Tesaloniczan","chapter":"1","verse":"6","text":"Sprawiedliwe też jest to, że Bóg ukaże tych, którzy was prześladują,"},{"book":"2 Tesaloniczan","chapter":"1","verse":"7","text":"a wam—i nam również—da odpocząć po tych wszystkich trudnościach. Stanie się to wtedy, gdy nasz Pan, Jezus, zstąpi z nieba razem z potężnymi aniołami."},{"book":"2 Tesaloniczan","chapter":"1","verse":"8","text":"Wówczas w płomieniach ognia ukarze tych, którzy zlekceważyli Boga i odrzucili Jego dobrą nowinę."},{"book":"2 Tesaloniczan","chapter":"1","verse":"9","text":"Ludzie ci zostaną skazani na wieczną zagładę—zostaną odcięci od obecności, majestatu i potęgi Pana."},{"book":"2 Tesaloniczan","chapter":"1","verse":"10","text":"W owym dniu Pan przyjdzie, aby odebrać chwałę i uwielbienie od swoich świętych i od wszystkich, którzy Mu uwierzyli. Wy również będziecie wśród nich, bo uwierzyliście w to, co wam przekazaliśmy."},{"book":"2 Tesaloniczan","chapter":"1","verse":"11","text":"Dlatego nieustannie modlimy się o was, abyście postępowali w sposób zgodny z waszym powołaniem i aby Bóg dał wam moc do wykonania tego, co zamierzacie i czego już się podjęliście. Są to bowiem czyny będące skutkiem waszej wiary."},{"book":"2 Tesaloniczan","chapter":"1","verse":"12","text":"Postępując tak, oddacie chwałę naszemu Panu, Jezusowi Chrystusowi, a On otoczy chwałą również was. Wszystko to jest możliwe wyłącznie dzięki łasce, okazanej nam przez naszego Boga oraz Jezusa Chrystusa, naszego Pana."}]}