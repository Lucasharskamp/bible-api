{"data":[{"book":"కీర్తన","chapter":"73","verse":"1","text":"ఇశ్రాయేలు పట్ల, శుద్ధహృదయం గలవారి పట్ల దేవుడు నిజంగా దయ గలవాడు."},{"book":"కీర్తన","chapter":"73","verse":"2","text":"నా పాదాలు కొద్దిలో జారిపోయేవి. నా అడుగులు దాదాపుగా జారి పోయాయి."},{"book":"కీర్తన","chapter":"73","verse":"3","text":"భక్తిహీనులు క్షేమంగా ఉండడం చూసి వారి గర్వాన్ని చూసి నేను అసూయపడ్డాను."},{"book":"కీర్తన","chapter":"73","verse":"4","text":"మరణ సమయంలో కూడా వారికి యాతన అనిపించదు. వారు పుష్టిగా ఉన్నారు."},{"book":"కీర్తన","chapter":"73","verse":"5","text":"ఇతరులకు కలిగే ఇబ్బందులు వారికి కలగవు. ఇతరులకు వచ్చే విపత్తులు వారికి రావు."},{"book":"కీర్తన","chapter":"73","verse":"6","text":"కాబట్టి గర్వం వారి మెడ చుట్టూ కంఠహారం లాగా ఉంది. దుర్మార్గతను వారు వస్త్రంలాగా ధరిస్తారు."},{"book":"కీర్తన","chapter":"73","verse":"7","text":"వారి కళ్ళు కొవ్వు పట్టి ఉబ్బి ఉన్నాయి. దురాలోచనలు వారి హృదయంలోనుండి బయటికి వస్తున్నాయి."},{"book":"కీర్తన","chapter":"73","verse":"8","text":"వారు ఎగతాళి చేస్తారు. పొగరుబోతు మాటలు పలుకుతారు. గర్వంగా గొప్పలు చెప్పుకుంటారు."},{"book":"కీర్తన","chapter":"73","verse":"9","text":"వారి మాటలు దేవునికి వ్యతిరేకంగా ఉంటాయి. వారి నాలుకతో భూమి అంతటినీ చుట్టి వస్తారు."},{"book":"కీర్తన","chapter":"73","verse":"10","text":"కాబట్టి దేవుని ప్రజలు వారి పక్షం చేరతారు. వారి మాటలను మంచినీళ్ళు తాగినట్టు తాగుతారు."},{"book":"కీర్తన","chapter":"73","verse":"11","text":"దేవునికి ఎలా తెలుస్తుంది? ఇక్కడ ఏమి జరుగుతూ ఉందో ఆయనకి అవగాహన ఉందా? అని వారనుకుంటారు."},{"book":"కీర్తన","chapter":"73","verse":"12","text":"గమనించండి. వారు దుర్మార్గులు. మరింత డబ్బు సంపాదిస్తూ విచ్చలవిడిగా ఉంటారు."},{"book":"కీర్తన","chapter":"73","verse":"13","text":"నా హృదయాన్ని పవిత్రంగా ఉంచుకోవడం వ్యర్థమే. నా చేతులు కడుక్కుని నిర్దోషంగా ఉండడం వ్యర్థమే."},{"book":"కీర్తన","chapter":"73","verse":"14","text":"రోజంతా నాకు బాధ కలుగుతూ ఉంది. ప్రతి ఉదయం నేను శిక్షకు గురవుతున్నాను."},{"book":"కీర్తన","chapter":"73","verse":"15","text":"ఇలాటి మాటలు నేను చెబుతాను అని నేను అన్నట్టయితే నేను ఈ తరంలోని నీ పిల్లలను మోసం చేసినట్టే."},{"book":"కీర్తన","chapter":"73","verse":"16","text":"అయినా దీన్ని గురించి ఆలోచించినప్పుడు అది నాకు చాలా కష్టసాధ్యం అనిపించింది."},{"book":"కీర్తన","chapter":"73","verse":"17","text":"నేను దేవుని పరిశుద్ధ స్థలంలోకి వెళ్లి ధ్యానించినప్పుడు వారి గతి ఏమిటో గ్రహించ గలిగాను."},{"book":"కీర్తన","chapter":"73","verse":"18","text":"నువ్వు వారిని కాలుజారే స్థలంలో ఉంచావు. నువ్వు వారిని పడదోసినప్పుడు వారు నశిస్తారు."},{"book":"కీర్తన","chapter":"73","verse":"19","text":"ఒక్క క్షణంలో వారు అంతమైపోతారు. విపరీతమైన భయంతో నశించిపోతారు."},{"book":"కీర్తన","chapter":"73","verse":"20","text":"నిద్ర మేలుకుని తన కల మరచిపోయినట్టు ప్రభూ, నువ్వు మేలుకుని వారి ఉనికి లేకుండా చేస్తావు."},{"book":"కీర్తన","chapter":"73","verse":"21","text":"నా హృదయంలో దుఃఖం ఉంది. నా అంతరంగంలో నేను గాయపడ్డాను."},{"book":"కీర్తన","chapter":"73","verse":"22","text":"అప్పుడు నేను తెలివి తక్కువగా ఆలోచించాను. నీ సన్నిధిలో మృగం వంటి వాడుగా ఉన్నాను."},{"book":"కీర్తన","chapter":"73","verse":"23","text":"అయినా నేను నిరంతరం నీతో ఉన్నాను. నువ్వు నా కుడిచెయ్యి పట్టుకుని ఉన్నావు."},{"book":"కీర్తన","chapter":"73","verse":"24","text":"నీ సలహాలతో నన్ను నడిపిస్తావు. తరువాత నన్ను మహిమలో చేర్చుకుంటావు."},{"book":"కీర్తన","chapter":"73","verse":"25","text":"పరలోకంలో నువ్వు తప్ప నాకెవరున్నారు? నువ్వు నాకుండగా ఈ లోకంలో నాకింకేమీ అక్కరలేదు."},{"book":"కీర్తన","chapter":"73","verse":"26","text":"నా శరీరం, నా హృదయం క్షీణించిపోయినా దేవుడు ఎప్పుడూ నా హృదయానికి బలమైన దుర్గంగా ఉన్నాడు."},{"book":"కీర్తన","chapter":"73","verse":"27","text":"నీకు దూరంగా జరిగేవారు నశించిపోతారు. నీకు అపనమ్మకంగా ఉన్నవారందరినీ నువ్వు నాశనం చేస్తావు."},{"book":"కీర్తన","chapter":"73","verse":"28","text":"నాకు మాత్రం కావలసింది దేవునికి దగ్గరగా ఉండడమే. యెహోవాను నా ఆశ్రయంగా చేసుకున్నాను. నీ కార్యాలన్నిటినీ నేను ప్రచారం చేస్తాను."}]}