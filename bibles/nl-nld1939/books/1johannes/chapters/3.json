{"data":[{"book":"1 Johannes","chapter":"3","verse":"1","text":"Ziet, hoe grote liefde de Vader ons heeft bewezen, dat wij kinderen Gods worden genoemd, en het ook zijn. Daarom juist kent de wereld òns niet, omdat ze Hèm niet kent."},{"book":"1 Johannes","chapter":"3","verse":"2","text":"Geliefden, thans reeds zijn wij kinderen Gods; maar nog is het niet openbaar geworden, wat wij zùllen zijn. Toch weten we, dat wanneer de openbaring gekomen is, wij aan Hem gelijk zullen zijn; want wij zullen Hem zien, zoals Hij is."},{"book":"1 Johannes","chapter":"3","verse":"3","text":"Wie deze hoop op Hem stelt, houdt zich rein, zoals Hij rein is."},{"book":"1 Johannes","chapter":"3","verse":"4","text":"Wie zonde bedrijft, overtreedt ook de wet; want de zonde is schennis der wet."},{"book":"1 Johannes","chapter":"3","verse":"5","text":"Welnu, gij weet, dat Hij is verschenen, om de zonden weg te nemen; en in Hem is geen zonde."},{"book":"1 Johannes","chapter":"3","verse":"6","text":"Wie in Hem blijft, zondigt niet; wie zondigt, heeft Hem gezien, noch gekend."},{"book":"1 Johannes","chapter":"3","verse":"7","text":"Kinderkens, laat u door niemand misleiden! Wie de gerechtigheid beoefent, is een gerechtige, zoals Hij Gerechtig is."},{"book":"1 Johannes","chapter":"3","verse":"8","text":"Maar wie zonde bedrijft, is uit den duivel, want de duivel zondigt van de aanvang af; en daartoe juist is Gods Zoon verschenen, om de werken van den duivel te vernietigen."},{"book":"1 Johannes","chapter":"3","verse":"9","text":"Wie uit God is geboren, bedrijft geen zonde, want zijn Zaad is in hem; hij kan zelfs niet zondigen, omdat hij uit God is geboren."},{"book":"1 Johannes","chapter":"3","verse":"10","text":"Hieraan zijn de kinderen Gods en de kinderen des duivels te kennen: wie de gerechtigheid niet beoefent, is niet uit God. Evenmin hij, die zijn broeder niet liefheeft."},{"book":"1 Johannes","chapter":"3","verse":"11","text":"Want dit is de boodschap, die gij van de aanvang af hebt gehoord, dat we elkander moeten beminnen."},{"book":"1 Johannes","chapter":"3","verse":"12","text":"We moeten niet zijn als Kaïn, die uit den Boze was en zijn broeder vermoordde. En waarom vermoordde hij hem? Omdat zijn werken boos waren, maar die van zijn broeder gerecht."},{"book":"1 Johannes","chapter":"3","verse":"13","text":"Broeders, verwondert u dus niet, zo de wereld u haat."},{"book":"1 Johannes","chapter":"3","verse":"14","text":"We weten, dat we uit de dood tot het leven zijn overgegaan, omdat we de broeders beminnen; die niet bemint, blijft in de dood."},{"book":"1 Johannes","chapter":"3","verse":"15","text":"Wie zijn broeder haat, is een moordenaar; en gij weet, dat geen moordenaar het eeuwig leven behoudt."},{"book":"1 Johannes","chapter":"3","verse":"16","text":"Hieraan erkennen we de liefde: Hij heeft zijn leven gegeven voor ons; ook wij moeten ons leven geven voor onze broeders."},{"book":"1 Johannes","chapter":"3","verse":"17","text":"Wie dan de goederen der wereld bezit, en zijn broeder in nood ziet, maar zijn hart voor hem sluit, hoe blijft dan in hem de liefde tot God?"},{"book":"1 Johannes","chapter":"3","verse":"18","text":"Kinderkens, laat ons niet liefhebben met woord of met tong, maar met daad en in waarheid."},{"book":"1 Johannes","chapter":"3","verse":"19","text":"Hieraan zullen we erkennen, dat we uit de waarheid zijn: We zullen ons hart geruststellen voor Hem,"},{"book":"1 Johannes","chapter":"3","verse":"20","text":"ook als het hart ons aanklaagt; want God is groter dan ons hart, en Hij weet alles."},{"book":"1 Johannes","chapter":"3","verse":"21","text":"Geliefden, als ons hart ons niet aanklaagt, dan hebben we vertrouwen op God,"},{"book":"1 Johannes","chapter":"3","verse":"22","text":"en verkrijgen van Hem al wat we vragen. -Want we onderhouden zijn geboden en doen wat Hem behaagt."},{"book":"1 Johannes","chapter":"3","verse":"23","text":"Dit immers is zijn gebod: dat we geloven in de naam van zijn Zoon Jesus Christus, en dat we elkander beminnen, zoals Hij het ons bevolen heeft."},{"book":"1 Johannes","chapter":"3","verse":"24","text":"Wie zijn geboden onderhoudt, blijft in Hem en Hij in hem; en hieraan erkennen we, dat Hij in ons blijft: aan de geest, die Hij ons schonk."}]}