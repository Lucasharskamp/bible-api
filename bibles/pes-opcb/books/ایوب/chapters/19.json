{"data":[{"book":"ایوب","chapter":"19","verse":"1","text":"آنگاه ایوب پاسخ داد:"},{"book":"ایوب","chapter":"19","verse":"2","text":"تا به کی می‌خواهید عذابم بدهید و با سخنانتان مرا خرد کنید؟"},{"book":"ایوب","chapter":"19","verse":"3","text":"پی‌درپی به من اهانت می‌کنید و از این رفتارتان شرم نمی‌کنید."},{"book":"ایوب","chapter":"19","verse":"4","text":"اگر من خطا کرده‌ام، خطای من چه صدمه‌ای به شما زده است؟"},{"book":"ایوب","chapter":"19","verse":"5","text":"شما خود را بهتر از من می‌پندارید و این مصیبت مرا نتیجهٔ گناه من می‌دانید،"},{"book":"ایوب","chapter":"19","verse":"6","text":"در حالی که این خداست که مرا به چنین روزی انداخته و در دام خود گرفتار کرده است."},{"book":"ایوب","chapter":"19","verse":"7","text":"فریاد برمی‌آورم و کمک می‌خواهم، اما هیچ‌کس صدایم را نمی‌شنود و کسی به فریادم نمی‌رسد."},{"book":"ایوب","chapter":"19","verse":"8","text":"خدا راهم را سد کرده و روشنایی مرا به تاریکی مبدل نموده است."},{"book":"ایوب","chapter":"19","verse":"9","text":"او عزت و فخر را از من گرفته"},{"book":"ایوب","chapter":"19","verse":"10","text":"و از هر طرف مرا خرد کرده است. او مرا از پا درآورده و درخت امیدم را از ریشه برکنده است."},{"book":"ایوب","chapter":"19","verse":"11","text":"خشم او علیه من شعله‌ور است و او مرا دشمن خود به حساب می‌آورد."},{"book":"ایوب","chapter":"19","verse":"12","text":"لشکریانش به پیش می‌تازد و بر ضد من سنگر می‌سازند، و گرداگردِ خیمه‌ام اردو می‌زنند."},{"book":"ایوب","chapter":"19","verse":"13","text":"برادرانم را از من دور کرده است، و آشنایانم بر ضد من برخاسته‌اند."},{"book":"ایوب","chapter":"19","verse":"14","text":"بستگانم از من روگردانیده و همهٔ دوستانم مرا ترک گفته‌اند."},{"book":"ایوب","chapter":"19","verse":"15","text":"اهل خانه و حتی خدمتکارانم با من مانند یک غریبه رفتار می‌کنند و من برای آنها بیگانه شده‌ام."},{"book":"ایوب","chapter":"19","verse":"16","text":"خدمتکارم را صدا می‌کنم، حتی به او التماس می‌نمایم، ولی او جوابم را نمی‌دهد."},{"book":"ایوب","chapter":"19","verse":"17","text":"نَفَسم برای زنم مشمئزکننده است، و برادرانم طاقت تحمل مرا ندارند."},{"book":"ایوب","chapter":"19","verse":"18","text":"بچه‌های کوچک هم مرا خوار می‌شمارند و وقتی مرا می‌بینند مسخره‌ام می‌کنند."},{"book":"ایوب","chapter":"19","verse":"19","text":"حتی نزدیکترین دوستانم از من منزجرند و آنانی که دوستشان می‌داشتم از من روگردان شده‌اند."},{"book":"ایوب","chapter":"19","verse":"20","text":"از من پوست و استخوانی بیش نمانده است، به زحمت از چنگ مرگ گریخته‌ام."},{"book":"ایوب","chapter":"19","verse":"21","text":"آه ای دوستان، به من رحم کنید، زیرا دست خدا بر من سنگین شده است."},{"book":"ایوب","chapter":"19","verse":"22","text":"چرا شما هم مثل خدا مرا عذاب می‌دهید؟ آیا از خوردن گوشت بدنم سیر نشده‌اید؟"},{"book":"ایوب","chapter":"19","verse":"23-24","text":"ای کاش می‌توانستم درد دلم را با قلمی آهنین برای همیشه در دل سنگ بنویسم."},{"book":"ایوب","chapter":"19","verse":"25","text":"اما من می‌دانم که رهاننده‌ام زنده است و سرانجام بر زمین خواهد ایستاد؛"},{"book":"ایوب","chapter":"19","verse":"26","text":"و می‌دانم حتی بعد از اینکه بدن من هم بپوسد، خدا را خواهم دید!"},{"book":"ایوب","chapter":"19","verse":"27","text":"من خود با این چشمانم او را خواهم دید! چه امید پرشکوهی!"},{"book":"ایوب","chapter":"19","verse":"28","text":"چطور جرات می‌کنید به آزار من ادامه دهید و بگویید: «مقصر خودش است»؟"},{"book":"ایوب","chapter":"19","verse":"29","text":"از شمشیر مجازات خدا بترسید و بدانید که او شما را داوری خواهد کرد."}]}