{"data":[{"book":"UFilimoni","chapter":"1","verse":"1","text":"Mina Phawuli, isibotshwa sikaKhristu uJesu, loThimothi umzalwane wethu,"},{"book":"UFilimoni","chapter":"1","verse":"2","text":"ku-Afiya udadewethu, ku-Akhiphasi olibutho kanye lathi, lasebandleni elihlanganela ekhaya lakho ngithi:"},{"book":"UFilimoni","chapter":"1","verse":"3","text":"Umusa kawube kuwe kanye lokuthula okuvela kuNkulunkulu uBaba leNkosini uJesu Khristu."},{"book":"UFilimoni","chapter":"1","verse":"4","text":"Ngihlezi ngimbonga kokuphela uNkulunkulu wami lapho ngikukhumbula emikhulekweni yami"},{"book":"UFilimoni","chapter":"1","verse":"5","text":"ngoba ngiyezwa ngothando lwakho lokukholwa eNkosini uJesu kanye lothando lwakho kubo bonke abangcwele."},{"book":"UFilimoni","chapter":"1","verse":"6","text":"Ngikhulekela ukuba ukuhlanganyela kwakho kanye lathi ekukholweni kube lomfutho ngokujula ekuqedisiseni kwakho konke ukulunga esikwabelana ngenxa kaKhristu."},{"book":"UFilimoni","chapter":"1","verse":"7","text":"Uthando lwakho lungiphe ukuthokoza okukhulu lokududuzeka ngoba wena, mzalwane, uvuselele inhliziyo zabangcwele."},{"book":"UFilimoni","chapter":"1","verse":"8","text":"Ngakho-ke, lanxa kuKhristu ngingaba lesibindi ngikulaye ukuba wenze lokho okumele ukwenze"},{"book":"UFilimoni","chapter":"1","verse":"9","text":"kodwa ngiyakuncenga ngenxa yothando. Ngakho-ke, mina Phawuli, umuntu omdala khathesi oyisibotshwa sikaKhristu uJesu futhi,"},{"book":"UFilimoni","chapter":"1","verse":"10","text":"ngiyakuncenga ngenxa yendodana yami u-Onesimasi owaba yindodana yami ngibotshiwe."},{"book":"UFilimoni","chapter":"1","verse":"11","text":"Kuqala wayengelasizo kuwe kodwa khathesi uselusizo kuwe lakimi."},{"book":"UFilimoni","chapter":"1","verse":"12","text":"Ngimthuma kuwe yena othandwe yinhliziyo yami."},{"book":"UFilimoni","chapter":"1","verse":"13","text":"Kade ngingathanda ukuhlala laye ukuze athathe indawo yakho yokungisiza ngisabotshelwe ivangeli."},{"book":"UFilimoni","chapter":"1","verse":"14","text":"Kodwa angithandanga ukwenza lutho kungelamvumo yakho ukuze kuthi loba ngumusa owenzayo ube ngowokuzithandela hatshi ukubanjwa ngamandla."},{"book":"UFilimoni","chapter":"1","verse":"15","text":"Mhlawumbe isizatho sokwehlukaniswa lawe okwesikhatshana sasiyikuthi ube laye futhi kokuphela"},{"book":"UFilimoni","chapter":"1","verse":"16","text":"engaseyiso sigqili kodwa esengcono kulesigqili njengomzalwane othandekayo. Uyathandeka kimi kodwa uthandeka kakhulu kuwe njengomunye wakho lanjengomzalwane eNkosini."},{"book":"UFilimoni","chapter":"1","verse":"17","text":"Ngakho-ke, nxa ungithatha njengohlanganyela lawe, mamukele ngendlela obuzangamukela ngayo."},{"book":"UFilimoni","chapter":"1","verse":"18","text":"Nxa kulokubi akwenze kuwe kumbe elesikwelede kuwe, kubalele kimi."},{"book":"UFilimoni","chapter":"1","verse":"19","text":"Mina Phawuli, ngiloba lokhu ngesandla sami. Ngizahlawula ngingabali ukuthi lawe ulomlandu kimi wena ngokwakho."},{"book":"UFilimoni","chapter":"1","verse":"20","text":"Ngiyafisa, mzalwane, ukuba ngithole usizo oluthile kuwe eNkosini; uvuselele inhliziyo yami kuKhristu."},{"book":"UFilimoni","chapter":"1","verse":"21","text":"Ngileqiniso ngokulalela kwakho, ngikulobela ngisazi ukuthi uzakwenza okudlula engikucelayo."},{"book":"UFilimoni","chapter":"1","verse":"22","text":"Okunye njalo yilokhu: Ngilungisela indlu yezihambi ngoba ngithemba ukuba ngizabuyiselwa kuwe ngenxa yemikhuleko yakho."},{"book":"UFilimoni","chapter":"1","verse":"23","text":"U-Ephafrasi oyisibotshwa kanye lami ngenxa kaKhristu uJesu, uyakubingelela."},{"book":"UFilimoni","chapter":"1","verse":"24","text":"UMakho, lo-Aristakhasi, loDemasi kanye loLukha abayizisebenzi kanye lami bayakubingelela."},{"book":"UFilimoni","chapter":"1","verse":"25","text":"Umusa weNkosi uJesu Khristu kawube lomoya wakho."}]}