{"data":[{"book":"Hojii","chapter":"7","verse":"1","text":"Lubni ol aanaanis, “Wanni kun dhugumaa?” jedhee isa gaafate."},{"book":"Hojii","chapter":"7","verse":"2","text":"Innis akkana jedhee deebise; “Yaa obbolootaa fi yaa abbootii, mee na dhagaʼaa! Waaqni ulfinaa, yeroo abbaan keenya Abrahaam Mesophotaamiyaa turetti, utuu inni biyya Kaaraan hin dhaqin isatti mulʼate."},{"book":"Hojii","chapter":"7","verse":"3","text":"Waaqnis, ‘Biyya keetii fi saba kee dhiisiitii gara biyya ani si argisiisuu dhaqi’7:3 Uma 12:1 jedheen."},{"book":"Hojii","chapter":"7","verse":"4","text":"“Innis biyya Kaldootaatii baʼee dhaqee Kaaraan keessa jiraate. Erga abbaan isaa duʼe immoo Waaqni achii isa baasee biyya isin amma keessa jiraattan kanatti isa erge."},{"book":"Hojii","chapter":"7","verse":"5","text":"Taʼus Waaqni dhaala tokko illee, lafa taakkuu tokkittii illee biyya sana keessatti hin kennineef; garuu Waaqni akka Abrahaamii fi sanyii isaa warra isaan booddeetiif biyya sana akkuma qabeenyaatti kennuuf waadaa galeef. Abrahaam yeroo sana ijoollee tokko illee hin qabu ture."},{"book":"Hojii","chapter":"7","verse":"6","text":"Waaqni akkana jedhee karaa kanaan isatti dubbate; ‘Sanyiin kee biyya kan isaa hin taʼin keessatti alagaa taʼa; waggaa dhibba afuris ni garboomfama; ni cunqurfamas.’"},{"book":"Hojii","chapter":"7","verse":"7","text":"Waaqni akkana jedhe; ‘Ani garuu saba isaan akkuma garbootaatti tajaajilan sana nan adaba; ergasii immoo isaan biyya sanaa baʼanii lafa kanatti na waaqeffatu.’7:7 Uma 15:13,14"},{"book":"Hojii","chapter":"7","verse":"8","text":"Waaqnis kakuu dhagna qabaa Abrahaamiif kenne; Abrahaamis abbaa Yisihaaq taʼee guyyaa saddeettaffaatti dhagna isa qabe; Yisihaaqis ergasii abbaa Yaaqoob taʼe; Yaaqoob immoo abbaa abbootii gosoota kudha lamaanii taʼe."},{"book":"Hojii","chapter":"7","verse":"9","text":"“Abbootiin sunis waan Yoosefitti hinaafaniif akka inni biyya Gibxitti garba taʼuuf isa gurguran; Waaqni garuu isa wajjin ture;"},{"book":"Hojii","chapter":"7","verse":"10","text":"rakkina isaa hunda keessaa isa baase; Waaqnis fuula Faraʼoon mooticha Gibxi duratti ulfinaa fi ogummaa Yoosefiif kenne; Faraʼoonis biyya Gibxii fi mana mootummaa isaa hunda irratti bulchaa isa godhe."},{"book":"Hojii","chapter":"7","verse":"11","text":"“Baruma sana biyya Gibxii fi biyya Kanaʼaan hundatti beelli buʼee rakkina guddaa fide; abbootiin keenyas waan nyaatan tokko illee argachuu hin dandeenye."},{"book":"Hojii","chapter":"7","verse":"12","text":"Yaaqoobis akka Gibxi keessa midhaan jiru dhageenyaan yeroo jalqabaatiif abbootii keenya achi erge."},{"book":"Hojii","chapter":"7","verse":"13","text":"Imala isaanii lammaffaa irrattis Yoosef eenyummaa isaa obboloota isaatti hime; Faraʼoonis waaʼee obboloota Yoosef beeke."},{"book":"Hojii","chapter":"7","verse":"14","text":"Yoosefis ergasii nama ergee abbaa isaa Yaaqoobii fi maatii isaa hunda jechuunis walumatti qabaatti nama 75 waamsise."},{"book":"Hojii","chapter":"7","verse":"15","text":"Yaaqoobis Gibxitti gad buʼe; innis, abbootiin keenyas achitti duʼan."},{"book":"Hojii","chapter":"7","verse":"16","text":"Reeffi isaaniis Sheekemitti geeffamee lafa awwaalaa kan Abrahaam ijoollee Hamoori irraa horii wayiitiin bitee ture sanatti awwaalame."},{"book":"Hojii","chapter":"7","verse":"17","text":"“Akkuma yeroon waadaa Waaqni Abrahaamiif gale sun itti raawwatamu dhiʼaachaa dhufeen baayʼinni saba keenyaa Gibxi keessatti akka malee guddate."},{"book":"Hojii","chapter":"7","verse":"18","text":"Ergasii ‘Mootiin waaʼee Yoosef hin beekin haaraan tokko bulchaa Gibxi taʼe.’"},{"book":"Hojii","chapter":"7","verse":"19","text":"Innis akka malee saba keenya cunqurse; abbootii keenyas akka daaʼimman isaanii dhumaniif akka isaan gad gatan dirqisiise."},{"book":"Hojii","chapter":"7","verse":"20","text":"“Yeroon Museen dhalates yeruma kana ture; innis fuula Waaqaa duratti miidhagaa ture; jiʼa sadiifis mana abbaa isaatti kunuunfamee guddate."},{"book":"Hojii","chapter":"7","verse":"21","text":"Yommuu inni alatti gatametti intalli Faraʼoon fudhattee akka ilma isheetti isa guddifatte."},{"book":"Hojii","chapter":"7","verse":"22","text":"Museen ogummaa warra Gibxi hunda barate; innis dubbii isaatii fi hojii isaatiin jabaa ture."},{"book":"Hojii","chapter":"7","verse":"23","text":"“Museen yommuu umuriin isaa waggaa 40 guutetti dhaqee obboloota isaa ijoollee Israaʼel ilaaluu murteesse."},{"book":"Hojii","chapter":"7","verse":"24","text":"Museenis utuu namni Gibxi tokko nama isaanii tokko miidhuu arge. Kanaafis nama isaanii gargaaruu dhaqee namicha Gibxi sana ajjeesuun haaloo baaseef."},{"book":"Hojii","chapter":"7","verse":"25","text":"Museen waan sabni isaa akka Waaqni karaa isaatiin saba Israaʼel furu hubatu seʼee ture; sabni sun garuu hin hubanne."},{"book":"Hojii","chapter":"7","verse":"26","text":"Guyyaa itti aanutti immoo utuu namoonni Israaʼel lama wal lolanuu itti dhufee, ‘Jarana, isin obboloota walii ti; yoos maaliif wal miitu ree?’ jedhee walitti araarsuu yaale."},{"book":"Hojii","chapter":"7","verse":"27","text":"“Namichi hiriyaa isaa miidhaa ture sun garuu Musee achi of irraa darbatee akkana jedhe; ‘Eenyutu nurratti bulchaa fi abbaa murtii si godhe?"},{"book":"Hojii","chapter":"7","verse":"28","text":"Akkuma kaleessa namicha Gibxi ajjeefte sana ana illee ajjeesuu barbaaddaa?’7:28 Bau 2:14"},{"book":"Hojii","chapter":"7","verse":"29","text":"Museenis waan kana dhageenyaan biyya Midiyaanitti baqatee galtuu taʼee achi jiraate; achittis ilmaan lama dhalche."},{"book":"Hojii","chapter":"7","verse":"30","text":"“Erga waggaan afurtamni darbee booddees ergamaan Waaqaa tokko gammoojjii naannoo Tulluu Siinaa keessatti daggala bobaʼu keessaa arraba ibiddaa keessaan Museetti mulʼate."},{"book":"Hojii","chapter":"7","verse":"31","text":"Innis waan kana arginaan waan arge sana dinqifate. Yommuu ilaaluuf itti dhiʼaatettis sagalee Gooftaa dhagaʼe."},{"book":"Hojii","chapter":"7","verse":"32","text":"Sagaleen sunis, ‘Ani Waaqa abbootii keetii, Waaqa Abrahaam, kan Yisihaaqii fi kan Yaaqoob’7:32 Bau 3:6 jedheen. Museenis ni hollate; ilaaluus ni sodaate."},{"book":"Hojii","chapter":"7","verse":"33","text":"“Gooftaan immoo akkana jedheen; ‘Sababii iddoon ati dhaabatu kun qulqulluu taʼeef kophee kee baafadhu."},{"book":"Hojii","chapter":"7","verse":"34","text":"Ani akka sabni koo biyya Gibxi keessatti cunqurfamaa jiru dhugumaan argeera; booʼicha isaaniis dhagaʼee isaan bilisoomsuuf jedhee gad buʼeera; egaa kottu Gibxittin deebisee si ergaatii.’7:34 Bau 3:5,7,8,10"},{"book":"Hojii","chapter":"7","verse":"35","text":"“Namni isaan, ‘Eenyutu bulchaa fi abbaa murtii si godhe?’ jedhanii tuffatan sun Museedhuma kana. Isas Waaqni akka inni bulchaa fi furaa isaanii taʼuuf harka ergamaa Waaqaa kan daggala keessaan isatti mulʼate sanaatiin erge."},{"book":"Hojii","chapter":"7","verse":"36","text":"Innis Gibxi keessatti, galaana diimaa irratti akkasumas waggaa 40 gammoojjii keessatti dinqii fi mallattoo hojjechaa Gibxi keessaa isaan baase."},{"book":"Hojii","chapter":"7","verse":"37","text":"“Museen kun isuma saba Israaʼeliitiin, ‘Waaqni sabuma keessan keessaa raajii akka kootii tokko isinii kaasa’7:37 KeD 18:15 jedhe sanaa dha."},{"book":"Hojii","chapter":"7","verse":"38","text":"Innis, Ergamaa Waaqaa kan Tulluu Siinaa irratti isatti dubbate sanaa fi abbootii keenya wajjin gammoojjii keessatti waldaa keessa ture; dubbii jiraataas nutti kennuuf fudhate."},{"book":"Hojii","chapter":"7","verse":"39","text":"“Abbootiin keenya garuu isaaf ajajamuu didan; qooda ajajamuu isa tuffatanii garaa isaaniitiinis gara Gibxitti deebiʼan."},{"book":"Hojii","chapter":"7","verse":"40","text":"Arooniinis, ‘Waaqota nu dura deeman nuu tolchi; Museen Gibxii nu baase sun maal akka taʼe hin beeknuutii!’7:40 Bau 32:1 jedhan."},{"book":"Hojii","chapter":"7","verse":"41","text":"Yeroon isaan Waaqa tolfamaa bifa jabbiitiin qopheeffatanis baruma sana; isaanis Waaqa sanaaf aarsaa dhiʼeessanii waanuma harka isaaniitiin tolfame sanaaf ayyaana ulfinaa ayyaaneffatan."},{"book":"Hojii","chapter":"7","verse":"42","text":"Waaqni garuu isaan irraa garagalee akka isaan humnoota samii irraa waaqeffataniif isaan dhiise. Kunis waan kitaaba raajotaa keessatti barreeffame sanaan wal fakkaata; innis akkana jedha;"},{"book":"Hojii","chapter":"7","verse":"43","text":"Isin fakkii waaqota waaqeffachuuf"},{"book":"Hojii","chapter":"7","verse":"44","text":"“Abbootiin keenya gammoojjii keessatti dunkaana dhuga baʼumsaa of biraa qabu turan. Dunkaanni sunis akkuma Waaqni akka Museen akkuma bifa arge sanaatti hojjetuuf isa qajeelchetti hojjetamee ture."},{"book":"Hojii","chapter":"7","verse":"45","text":"Abbootiin keenyas dunkaanicha fudhatanii biyya saba Waaqni isaan duraa ariʼee baase sanaatti Iyyaasuu wajjin galan; dunkaanni sun hamma bara Daawitiitti biyya sana ture."},{"book":"Hojii","chapter":"7","verse":"46","text":"Daawitis fuula Waaqaa duratti fudhatama argatee Waaqa Yaaqoobiitiif mana jireenyaa ijaaruuf kadhate."},{"book":"Hojii","chapter":"7","verse":"47","text":"Garuu kan mana sana ijaareef Solomoon ture."},{"book":"Hojii","chapter":"7","verse":"48","text":"“Taʼus Waaqni Waan Hundaa Olii mana harki namaa ijaare keessa hin jiraatu; kunis akkuma raajichi akkana jedhee dubbatee dha:"},{"book":"Hojii","chapter":"7","verse":"49","text":"“ ‘Samiin teessoo koo ti;"},{"book":"Hojii","chapter":"7","verse":"50","text":"Waan kana hunda harki koo hin hojjennee?’7:50 Isa 66:1,2"},{"book":"Hojii","chapter":"7","verse":"51","text":"“Yaa namoota mata jabeeyyii nana! garaan keessan hin amanu; gurri keessanis hin dhagaʼu! Isin yeroo hunda Hafuura Qulqulluun mormitu; akkuma abbootiin keessan godhan sana isinis gootu."},{"book":"Hojii","chapter":"7","verse":"52","text":"Raajiin abbootiin keessan hin ariʼatin tokko iyyuu jiraa? Isaan warra duraan dursanii dhufaatii isa qajeelaa sanaa himan illee ni ajjeesan; isinis amma isa dabarsitanii kennitanii ajjeeftaniirtu;"},{"book":"Hojii","chapter":"7","verse":"53","text":"warri karaa ergamoota Waaqaatiin seera fudhattanii seera sanaaf ajajamuu diddanis isinuma.”"},{"book":"Hojii","chapter":"7","verse":"54","text":"Isaanis yommuu waan kana dhagaʼanitti aariin guggubatanii isatti ciniinnatan."},{"book":"Hojii","chapter":"7","verse":"55","text":"Isxifaanos garuu Hafuura Qulqulluun guutamee gara samii ol ilaalee ulfina Waaqaatii fi Yesuusinis isaa mirga Waaqaa dhaabatee jiru arge."},{"book":"Hojii","chapter":"7","verse":"56","text":"Innis, “Ani kunoo samiin banamee, Ilma Namaas isaa mirga Waaqaa dhaabatee jiru nan arga” jedhe."},{"book":"Hojii","chapter":"7","verse":"57","text":"Kana irratti isaan hundi gurra isaanii qabatanii sagalee guddaan iyyaa isatti girrisan."},{"book":"Hojii","chapter":"7","verse":"58","text":"Magaalaa keessaas gad isa baasanii dhagaan isa tumuu jalqaban. Yeroo sana dhuga baatonni uffata isaanii miilla dargaggeessa Saaʼol jedhamu tokkoo jala kaaʼatan."},{"book":"Hojii","chapter":"7","verse":"59","text":"Isxifaanosis utuu isaan dhagaan isa tumaa jiranuu, “Yaa Gooftaa Yesuus, hafuura koo fudhadhu” jedhee kadhate."},{"book":"Hojii","chapter":"7","verse":"60","text":"Jilbeenfatees sagalee guddaadhaan, “Yaa Gooftaa, cubbuu kana isaanitti hin lakkaaʼin!” jedhee iyye; innis erga waan kana dubbatee booddee ni duʼe."}]}