{"data":[{"book":"1 कुरिन्थियों","chapter":"16","verse":"1","text":"एबे यरूशलेम नगरो रे परमेशरो रे लोका खे चंदा कट्ठा करने रे बारे जो सवाल तुसे मांते पूछेया था तिजी रे बारे रे मैं जो आज्ञा गलातिया प्रदेशो री मण्डल़िया खे देई राखी, तेसा ई आज्ञा खे तुसे बी मानेया करो।"},{"book":"1 कुरिन्थियों","chapter":"16","verse":"2","text":"अफ़्ते रे पईले दिने तुसा बीचा ते हर एक आपणी आऊँदणियां रे मुताबिक कुछ आपू गे राखी लया करो, ताकि मेरे आऊणे रे चंदा नि करना पड़ो।"},{"book":"1 कुरिन्थियों","chapter":"16","verse":"3","text":"और जेबे आऊँ आऊँगा, तो जिना खे तुसे चाओगे, तिना खे आऊँ चिट्ठिया देई की पेजी देऊँगा कि तुसा रा दान यरूशलेम नगरो रे पऊँछाई देओ।"},{"book":"1 कुरिन्थियों","chapter":"16","verse":"4","text":"जे तुसा खे ठीक लगो कि आँऊ बी जाऊँ, तो सेयो मां साथे जाई सकोए।"},{"book":"1 कुरिन्थियों","chapter":"16","verse":"5","text":"मां मकिदुनिया प्रदेशो रा सफर पूरा करी की तुसा गे आऊणा। कऊँकि आँऊ मकिदुनिया जाणे वाल़ा ए"},{"book":"1 कुरिन्थियों","chapter":"16","verse":"6","text":"जे ऊई सकोगा तो मां तुसा रे एती कुछ बखतो तक रणा और शायद आँऊ ठण्ड तुसा गे ई बिताऊँ। इजी ते बाद मां जेती बी जाणा ओगा, तुसे लोक माखे तेती जाणे रा इन्तजाम करी देओ।"},{"book":"1 कुरिन्थियों","chapter":"16","verse":"7","text":"कऊँकि आऊँ एबे बाटा रे तुसा साथे मिलणा नि चांदा, पर माखे उम्मीद ए कि प्रभु चाओगा तो कुछ बखतो तक तुसा साथे रऊँगा।"},{"book":"1 कुरिन्थियों","chapter":"16","verse":"8","text":"पर मां पेन्तिकुस्तो रे त्योआरो तक इफिसुस नगरो रे रणा।"},{"book":"1 कुरिन्थियों","chapter":"16","verse":"9","text":"कऊँकि माखे तेती एक बड़ा और कामो रा सेवा रा द्वार खुली रा और बिरोदी बऊत ए।"},{"book":"1 कुरिन्थियों","chapter":"16","verse":"10","text":"जेबे तीमुथियुस आओ तो एसा गल्ला रा त्यान राखणा कि तेसखे तुसा गे कोई चिन्ता नि ऊणी चाईयो, कऊँकि से मां जेड़ी प्रभुए री सेवा करोआ।"},{"book":"1 कुरिन्थियों","chapter":"16","verse":"11","text":"इजी री खातर कोई तेसखे तुच्छ नि जाणो। पर तेसखे शान्तिया साथे ओरे पऊँछाई देओ कि मांगे आयी जाओ। कऊँकि आऊँ तेसखे न्याल़ने लगी रा कि से विश्वासी पाईया साथे आओ।"},{"book":"1 कुरिन्थियों","chapter":"16","verse":"12","text":"पाई अपुल्लोसो ते मैं बिनती करी राखी कि तुसा गे पाईया साथे जाओ। पर तिने तेस बखते जाणे री कोई इच्छा नि कित्ती, पर जेबे मोका मिलोगा, से आयी जाणा।"},{"book":"1 कुरिन्थियों","chapter":"16","verse":"13","text":"जागदे रओ, विश्वासो रे पक्के रओ, निडर बणो, तागतबर ओ।"},{"book":"1 कुरिन्थियों","chapter":"16","verse":"14","text":"जो कुछ करोए, प्यारो रे करो।"},{"book":"1 कुरिन्थियों","chapter":"16","verse":"15","text":"ओ साथी विश्वासियो, तुसे स्तिफनासो रे कराने खे जाणोए कि सेयो अखाया प्रदेशो रे पईले फल थे और परमेशरो रे लोका री सेवा खे त्यार रओ थे।"},{"book":"1 कुरिन्थियों","chapter":"16","verse":"16","text":"तुसे लोक एड़े अगुवो री आज्ञा खे मानो और तिना सबी लोका री बी मानो जो तिना साथे मईणत करोए।"},{"book":"1 कुरिन्थियों","chapter":"16","verse":"17","text":"आऊँ स्तिफनास, फूरतूनातुस और अखईकुसो रे आऊणे ते खुश ऊआ, कऊँकि तिने तुसा री कमी पूरी कित्ती।"},{"book":"1 कुरिन्थियों","chapter":"16","verse":"18","text":"तिने मेरी और तुसा रे मनो री चिन्ता दूर करी ती। तुसे एड़े लोका रा आदर करेया करो।"},{"book":"1 कुरिन्थियों","chapter":"16","verse":"19","text":"आसिया प्रदेशो री मण्डल़िया री तरफा ते तुसा खे नमस्कार। अक्विला और तेसरी लाड़ी प्रिस्किल्ला रा और तिना री कअरो री मण्डल़िया रा बी तुसा खे प्रभुए रे बऊत-बऊत नमस्कार।"},{"book":"1 कुरिन्थियों","chapter":"16","verse":"20","text":"सबी विश्वासी पाईया री तरफा ते तुसा खे नमस्कार, गल़े लगी की आपू बीचे नमस्कार करो।"},{"book":"1 कुरिन्थियों","chapter":"16","verse":"21","text":"मां पौलुसो रा आपणे आथो रा लिखेया रा नमस्कार।"},{"book":"1 कुरिन्थियों","chapter":"16","verse":"22","text":"जे कोई प्रभुए साथे प्यार नि राखो, तो से स्रापित ए। ओ म्हारे प्रभु आओ।"},{"book":"1 कुरिन्थियों","chapter":"16","verse":"23","text":"प्रभु यीशु मसीहे री कृपा तुसा पाँदे ऊँदी रओ।"},{"book":"1 कुरिन्थियों","chapter":"16","verse":"24","text":"मेरा प्यार यीशु मसीह रे तुसा सबी साथे रओ। आमीन्।"}]}