{"data":[{"book":"АСІІ","chapter":"5","verse":"1","text":"Слухайце гэта, сьвятары, і ўважайце, дом Ізраілеў, і прыхілеце вуха, дом цара; бо вам будзе суд, бо вы былі пасткаю ў Масіфе і сеткаю, раскінутаю ў Таворы."},{"book":"АСІІ","chapter":"5","verse":"2","text":"Глыбока загразлі ў распусьце яны; але Я пакараю ўсіх іх."},{"book":"АСІІ","chapter":"5","verse":"3","text":"Яфрэма Я ведаю, і Ізраіль не схаваны ад Мяне; бо ты блудадзейнічаеш, Яфрэме, і Ізраіль апаганіўся."},{"book":"АСІІ","chapter":"5","verse":"4","text":"Справы іхнія не дазваляюць ім зьвярнуцца да Бога свайго, бо дух распусты ўсярэдзіне ў іх, і Госпада яны не спазналі."},{"book":"АСІІ","chapter":"5","verse":"5","text":"І гонар Ізраілеў прыніжаны ў вачах у іх; і Ізраіль і Яфрэм загінуць ад бязбожнасьці сваёй; упадзе і Юда зь імі."},{"book":"АСІІ","chapter":"5","verse":"6","text":"З авечкамі сваімі пойдуць шукаць Госпада і ня знойдуць Яго: Ён адыдзе ад іх."},{"book":"АСІІ","chapter":"5","verse":"7","text":"Госпаду яны здрадзілі, бо нарадзілі чужых дзяцей; сёньня новы месяц зьесьць іх зь іхняй маёмасьцю."},{"book":"АСІІ","chapter":"5","verse":"8","text":"Затрубеце рогам у Гіне, трубою ў Раме; узвышайце голас у Бэтавэме: за табою, Веньяміне!"},{"book":"АСІІ","chapter":"5","verse":"9","text":"Яфрэм зробіцца пустэльняю ў дзень пакараньня; паміж плямёнамі Ізраілевымі Я ўзьвясьціў гэта."},{"book":"АСІІ","chapter":"5","verse":"10","text":"Правадыры Юдавы сталі падобнымі на тых, што перасоўваюць межы: вылью на іх гнеў Мой, як ваду."},{"book":"АСІІ","chapter":"5","verse":"11","text":"Прыгнечаны Яфрэм, уражаны судом; бо захацеў хадзіць сьледам за марнымі."},{"book":"АСІІ","chapter":"5","verse":"12","text":"І буду як моль Яфрэму і як чарвяк дому Юдаваму."},{"book":"АСІІ","chapter":"5","verse":"13","text":"І ўбачыў Яфрэм хваробу сваю і Юда - сваю рану, і пайшоў Яфрэм да Асура і паслаў да цара Ярэва; але ён ня можа ацаліць вас, і ня вылечыць вас ад раны."},{"book":"АСІІ","chapter":"5","verse":"14","text":"Бо Я як леў Яфрэму і як ільвяня дому Юдаваму; Я, Я разарву і пайду; панясу - і ніхто ня выратуе."},{"book":"АСІІ","chapter":"5","verse":"15","text":"Пайду, вярнуся ў Маё месца, пакуль яны ня прызнаюць сябе вінаватымі і ня знойдуць аблічча Майго."}]}