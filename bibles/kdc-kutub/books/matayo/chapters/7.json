{"data":[{"book":"Matayo","chapter":"7","verse":"1","text":"“Sikumuwataguse wanhu wayagwe, avo na mweye sikumutagusigwe na Imulungu."},{"book":"Matayo","chapter":"7","verse":"2","text":"Kwavija vimuwatagusa wanhu wayagwe, na mweye motagusigwa vivo. Imulungu kowatendela vivija vimuwatendela wayagwe."},{"book":"Matayo","chapter":"7","verse":"3","text":"Habali kolola kibanzi kili mdisiso da ndugu yako, lakini hulola biki dili mdisiso jako?"},{"book":"Matayo","chapter":"7","verse":"4","text":"Hebu kodahaze kumulongela ndugu yako, ‘Chonde leka nikulave kibanzi kili mdisiso jako,’ na kuno gweye mwenyego mdisiso jako mna biki?"},{"book":"Matayo","chapter":"7","verse":"5","text":"Gweye kwa mtapitapi! Tanhu lava biki dili mdisiso jako, abaho kodaha kulola goya na kulava kibanzi kili mdisiso da ndugu yako."},{"book":"Matayo","chapter":"7","verse":"6","text":"“Sikumuwagwee umbwa vinhu vilavigwe kwa Imulungu, kwavija owahinduka na kuwaluma. Hebu sikumuwapigisile nguluwe lulu zenu, kwavija ozibojoga."},{"book":"Matayo","chapter":"7","verse":"7","text":"“Puleni, na mweye mogweleligwa, zahileni, na mweye movona, gong'ondeni ulwivi, na mweye movugulilwa."},{"book":"Matayo","chapter":"7","verse":"8","text":"Kwavija munhu yoyose yompula Imulungu kogweleligwa, na munhu yoyose yozahila kopata, na munhu yoyose yogong'onda ulwivi kovugulilwa."},{"book":"Matayo","chapter":"7","verse":"9","text":"Vino kuna munhu yoyose kumwenu mweye kamba mwanage yahampula gate komgwaa dibwe?"},{"book":"Matayo","chapter":"7","verse":"10","text":"Hebu yahampula somba komgwaa zoka?"},{"book":"Matayo","chapter":"7","verse":"11","text":"Kamba mweye mmemile nzambi mojuwa kuwagwaa wanenu vinhu vinogile, avo Tataenu yeli kuulanga kowagwaa ng'hani vinhu vinogile wanhu waja ompula."},{"book":"Matayo","chapter":"7","verse":"12","text":"“Avo watendeleni wayagwe gaja gose gomulonda mweye kutendeligwa, kwavija dino dijo fambulo da Malagizo ga Musa na mafundizo ga watula ndagu wa Imulungu."},{"book":"Matayo","chapter":"7","verse":"13","text":"“Ingileni kubitila lwivi msisili, kwavija lwivi lwa kwingilila kuna ukupotela lugazi, na nzila ilongoza kuko ibuha, na wanhu wengi obitila nzila ayo."},{"book":"Matayo","chapter":"7","verse":"14","text":"Lakini nzila ilongoza kuugima ni ndodo na sisili, wanhu kidogo awo oyona."},{"book":"Matayo","chapter":"7","verse":"15","text":"“Iteganyeni na watula ndagu wa uvizi. Owezila kwa kukoneka kwa kunze kamba ng'hondolo, lakini mgati mmwao waigala na mbwizi."},{"book":"Matayo","chapter":"7","verse":"16","text":"Mowajuwa kwa sang'hano zao, mkese haudaha kulela fulu na mgude haudaha kulela ngama."},{"book":"Matayo","chapter":"7","verse":"17","text":"Vivija kila biki dinogile dolela matunda ganogile, na biki dihile dolela matunda gehile."},{"book":"Matayo","chapter":"7","verse":"18","text":"Biki dinogile hadilela matunda gehile, na biki dihile hadilela matunda ganogile."},{"book":"Matayo","chapter":"7","verse":"19","text":"Kila biki hadilela matunda ganogile dokanhigwa na kwasigwa muumoto."},{"book":"Matayo","chapter":"7","verse":"20","text":"Avo mowajuwa watula ndagu wa uvizi kwa kija kiwosang'hana."},{"book":"Matayo","chapter":"7","verse":"21","text":"“Siyo kila munhu yong'hema, ‘Mndewa, Mndewa’ kokwingila mna Undewa wa kuulanga, ila waja waiyeka otenda gaja goyolonda Tatangu yeli kuulanga."},{"book":"Matayo","chapter":"7","verse":"22","text":"Siku ya nhaguso yahavika, wanhu wengi onongela, ‘Mndewa, Mndewa! Kwa twaga jako tuwapetela wanhu usenga wa Imulungu, na kwa twaga jako tuwalava wanhu vinyamkela na kutenda unzonza!’"},{"book":"Matayo","chapter":"7","verse":"23","text":"Abaho nowalongela, ‘Ka, mweye siwajuwile bule. Segeleni kumwangu, mweye wanhu mutenda gehile!’"},{"book":"Matayo","chapter":"7","verse":"24","text":"“Munhu yoyose yohulika mbuli zangu na kuzigoga, ayo kaigala na munhu mbala yazengile ng'anda yake mdibwe kulu."},{"book":"Matayo","chapter":"7","verse":"25","text":"Mvula itowa, vizanda vimema mazi, beho dibuma na kuitowa ng'anda ija, lakini hailagale bule, kwavija chandusilo chake kizengwa mdibwe."},{"book":"Matayo","chapter":"7","verse":"26","text":"“Lakini munhu yoyose yohulika mbuli zangu na kolema kuzigoga, ayo kaigala na munhu mbozi yazengile ng'anda yake mumsanga."},{"book":"Matayo","chapter":"7","verse":"27","text":"Mvula itowa, vizanda vimema mazi, beho dibuma na kuitowa ng'anda ija, nayo igwa kwa nguvu.”"},{"book":"Matayo","chapter":"7","verse":"28","text":"Yesu viyamambukize kulonga avo, lunhu lose lwa wanhu lukanganya kwa mafundizo gake,"},{"book":"Matayo","chapter":"7","verse":"29","text":"kwavija hafundize kamba wafundiza wao wa Malagizo ga Musa, lakini kafundiza kwa udahi."}]}