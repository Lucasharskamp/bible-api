{"data":[{"book":"1 K'orontos","chapter":"3","verse":"1","text":"T eshuwotso! taa iti t daniyor meets asho Krstosats kúp'eraw na'i marmat'ok'o it wottsok'ona bako shayiretswotsk'o it wottsoshaliye."},{"book":"1 K'orontos","chapter":"3","verse":"2","text":"3:2 Ibr. 5:12-13  Kúp' mish moo máá falaaw na'i marmat'ok'o it wottsotse taa itsh t maanztso ezaa bako kúp' mishaliye, andoor b́ wotiyal kúp' mish moo falrafa'ate."},{"book":"1 K'orontos","chapter":"3","verse":"3","text":"It andoru meets ash itne, it ats atseyo it okoreyirwotsnat it mosheyirwotse meets ash itnosha? it finirwore k'osh ashok'owosha?"},{"book":"1 K'orontos","chapter":"3","verse":"4","text":"3:4 1 K'or. 1:12  Iko «Taa P'awlosk taane» k'osho «Taa Ap'losk taane» bí etor datsanatsi ash itnosha?"},{"book":"1 K'orontos","chapter":"3","verse":"5","text":"wotowa bako Ap'los kone? P'awlos kone? boowere it itk'alirwok'o k'alts guutsne, botook tookon bo finir Doonzo botook tookon boosh b́ eezts finoniye,"},{"book":"1 K'orontos","chapter":"3","verse":"6","text":"3:6 Wosh. 18:4-11  Taa ttooki, Ap'los aatso b́ ishi, eenshtsonmó Ik'oniye."},{"book":"1 K'orontos","chapter":"3","verse":"7","text":"Eshe bos'man enshtso Ik'oni bako tooktsonu aats ishirwonu eegnaliye."},{"book":"1 K'orontos","chapter":"3","verse":"8","text":"Tooktso wotowa aats ishtsonu taalne, bo took tookon bofintsok'o bo k'awntso dek'etune."},{"book":"1 K'orontos","chapter":"3","verse":"9","text":"No Ik'osh tohar finit guutswots noone, itmó Ik' goshonat Ik' agiru maa itne."},{"book":"1 K'orontos","chapter":"3","verse":"10","text":"Ik' taash b́imts s'aatok'on maa agiru s'ekok'o agoko need'itdek'i, koshonu taa need'itsmanats bíagi, ernmó ik iko manats awuk'o bíagiruwok'o t'iwintso bísh geyife."},{"book":"1 K'orontos","chapter":"3","verse":"11","text":"Ikn ned'yetsmantsere okoon konuworu k'osho ned'iyosh falatse, need'yokanwere Iyesus Krstosiye."},{"book":"1 K'orontos","chapter":"3","verse":"12","text":"Ned'okanats awntson, wee ambaron wee k'awunts shaaw shúútson, mitoon, tootson wee buyon agetuwo b́beyal"},{"book":"1 K'orontos","chapter":"3","verse":"13","text":"ik ik asho b́ fino b́be'et angshiy aawo weetuwe, manots aaw ik ik asho b́ fino awuk'o b́ wotok'o tawon fadere be'etuwe."},{"book":"1 K'orontos","chapter":"3","verse":"14","text":"Gmbi agf iko bíagtso tawon b́fadeyor mic'aniyere b́ oriyal b́ k'awntso daatsituwe."},{"book":"1 K'orontos","chapter":"3","verse":"15","text":"B́ fino tawon mic'r t'afitu agtsonmó t'ut'etuwe, wotoa eree bí b́tookon tawotse beshat mic'aniyere oorts ashok'o kashituwe."},{"book":"1 K'orontos","chapter":"3","verse":"16","text":"Ik' maa it wottsok'onat Ik' shayiro ititse b́ beyiruwok'o danatsteya?"},{"book":"1 K'orontos","chapter":"3","verse":"17","text":"Eshe asho Ik' moo b́ gakal Ik'o bín gaketuwe, Ik' mooniye S'ayine, Ik' maa S'aynwotswere itne."},{"book":"1 K'orontos","chapter":"3","verse":"18","text":"Konworu b́ tooko ant'elck'aye, datsanatse danitelefetso araar be'etwo fa'e wotiyal Ik'oki arik wottso danitelefo b́datsish b́ tooko dartsok'o taawwe."},{"book":"1 K'orontos","chapter":"3","verse":"19","text":"3:19 Iyo. 5:13  Datsatsi danitelefo Ik' shinatse dáree, hanu, «Ik'o dani telefetswotsi bogond finon detsetwe» ett guut'etsok'one."},{"book":"1 K'orontos","chapter":"3","verse":"20","text":"3:20 Dub. 94:11  Hank'owere, «Doonzo dani telefetsuwots asaabiyo k'awuntso b́deshawok'o danfee» ettso guut'ere."},{"book":"1 K'orontos","chapter":"3","verse":"21","text":"Eshe jam keewo itk b́wottsotse konworu ashon it'k'aye."},{"book":"1 K'orontos","chapter":"3","verse":"22","text":"P'awlosi wotowa, Ap'losi b́ wotowa, P'et'rosi wotowa, Datsan wotowa, kasho wotowa, k'iro wotowa, and beyiruwo wotowa, shuuts wetuwo wotowa, jámonwor itkee."},{"book":"1 K'orontos","chapter":"3","verse":"23","text":"Itmó Krstos nanaúwots itne, Krstoswere Ik' na'ee."}]}