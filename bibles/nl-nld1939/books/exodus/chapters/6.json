{"data":[{"book":"Exodus","chapter":"6","verse":"1","text":"Toen sprak Jahweh tot Moses: Nu zult ge zien, wat Ik Farao zal doen. Door sterke hand gedwongen zal hij hen laten gaan; door sterke hand gedwongen zal hij hen zelfs uit zijn land verdrijven."},{"book":"Exodus","chapter":"6","verse":"2","text":"En God sprak tot Moses: Ik ben Jahweh!"},{"book":"Exodus","chapter":"6","verse":"3","text":"Als de almachtige God ben Ik aan Abraham, Isaäk en Jakob verschenen; maar mijn naam Jahweh heb ik hun niet bekend gemaakt."},{"book":"Exodus","chapter":"6","verse":"4","text":"Ik heb met hen mijn Verbond gesloten, om hun het land Kanaän te geven, het land waar zij als vreemdelingen hebben vertoefd;"},{"book":"Exodus","chapter":"6","verse":"5","text":"en thans heb Ik het kermen gehoord van Israëls zonen, die door de Egyptenaren als slaven worden behandeld. Ik zal dus mijn Verbond gedenken!"},{"book":"Exodus","chapter":"6","verse":"6","text":"Zeg daarom tot de Israëlieten: Ik ben Jahweh! Ik zal u bevrijden van het juk van Egypte, u uit de slavernij verlossen en u met gespierde arm en onder zware straffen redden."},{"book":"Exodus","chapter":"6","verse":"7","text":"Ik heb u tot mijn volk gekozen. Ik zal uw God zijn, en gij zult weten, dat Ik Jahweh, uw God, ben, die u red uit de slavernij van Egypte."},{"book":"Exodus","chapter":"6","verse":"8","text":"Ik zal u brengen naar het land, dat Ik met opgestoken hand aan Abraham, Isaäk en Jakob beloofd heb. Ik zal het u in eigendom geven, zo waarachtig als Ik Jahweh ben."},{"book":"Exodus","chapter":"6","verse":"9","text":"Moses bracht die boodschap over; maar de Israëlieten luisterden niet meer naar Moses, omdat zij de moed hadden verloren en onder de zware arbeid gingen gebukt."},{"book":"Exodus","chapter":"6","verse":"10","text":"Toen sprak Jahweh tot Moses:"},{"book":"Exodus","chapter":"6","verse":"11","text":"Ga Farao, den koning van Egypte, bevelen, de zonen Israëls uit zijn land te laten vertrekken."},{"book":"Exodus","chapter":"6","verse":"12","text":"Maar Moses zeide tot Jahweh: Zie, als zelfs de zonen Israëls niet naar mij willen luisteren, hoe zal Farao dan naar mij luisteren: naar mij, die onbesneden van lippen ben?"},{"book":"Exodus","chapter":"6","verse":"13","text":"En Jahweh sprak tot Moses en Aäron, en zond hen naar de kinderen Israëls en naar Farao, den koning van Egypte, met de opdracht, om de Israëlieten uit het land van Egypte te leiden."},{"book":"Exodus","chapter":"6","verse":"14","text":"Dit zijn de hoofden hunner geslachten. De zonen van Ruben, den eerstgeborene van Israël, waren Chanok en Palloe, Chesron en Karmi. Dit zijn de geslachten van Ruben."},{"book":"Exodus","chapter":"6","verse":"15","text":"De zonen van Simeon waren Jemoeël, Jamin, Ohad, Jakin, Sóchar en Sjaoel, de zoon van een kanaänietische vrouw. Dit zijn de geslachten van Simeon."},{"book":"Exodus","chapter":"6","verse":"16","text":"Dit zijn de namen van de zonen van Levi naar hun geslachten: Gersjon, Kehat en Merari; Levi leefde honderd zeven en dertig jaar."},{"book":"Exodus","chapter":"6","verse":"17","text":"De zonen van Gersjon waren Libni en Sjimi naar hun families."},{"book":"Exodus","chapter":"6","verse":"18","text":"De zonen van Kehat waren Amram, Jishar, Chebron en Oezziël; Kehat werd honderd drie en dertig jaar oud."},{"book":"Exodus","chapter":"6","verse":"19","text":"De zonen van Merari waren Machli en Moesji. Dit zijn de geslachten van Levi naar hun families."},{"book":"Exodus","chapter":"6","verse":"20","text":"Amram nam Jokébed, zijn tante, tot vrouw, en zij baarde hem Moses en Aäron; Amram leefde honderd zeven en dertig jaar."},{"book":"Exodus","chapter":"6","verse":"21","text":"De zonen van Jishar waren Kore, Néfeg en Zikri."},{"book":"Exodus","chapter":"6","verse":"22","text":"De zonen van Oezziël waren Misjaël, Elsafan en Sitri."},{"book":"Exodus","chapter":"6","verse":"23","text":"Aäron nam Elisjéba, de dochter van Amminadab en zuster van Naässon tot vrouw; zij baarde hem Nadab, Abihoe, Elazar en Itamar."},{"book":"Exodus","chapter":"6","verse":"24","text":"De zonen van Kore waren Assir, Elkana en Abiasaf. Dit zijn de families der Korieten."},{"book":"Exodus","chapter":"6","verse":"25","text":"Elazar, de zoon van Aäron, nam een van de dochters van Poetiël tot vrouw, en zij baarde hem Pinechas. Dit zijn de stamhoofden der Levieten naar hun geslachten."},{"book":"Exodus","chapter":"6","verse":"26","text":"Het waren deze Aäron en Moses, tot wie God had gezegd: Voert de legerscharen van Israëls kinderen uit het land van Egypte."},{"book":"Exodus","chapter":"6","verse":"27","text":"Het waren dezelfde Moses en Aäron, die tot Farao, den koning van Egypte, hebben gesproken, om de Israëlieten uit het land van Egypte te leiden."},{"book":"Exodus","chapter":"6","verse":"28","text":"In die tijd, dat Jahweh tot Moses sprak in het land van Egypte,"},{"book":"Exodus","chapter":"6","verse":"29","text":"had Jahweh tot Moses gezegd: Ik ben Jahweh! Zeg aan Farao, den koning van Egypte, al wat Ik tot u spreken ga."},{"book":"Exodus","chapter":"6","verse":"30","text":"Maar Moses had Jahweh ten antwoord gegeven: Ik ben onbesneden van lippen; hoe zal Farao naar mij luisteren!"}]}