{"data":[{"book":"התגלות","chapter":"6","verse":"1","text":"ראיתי את השה שובר את החותם הראשון, ואחת מארבע החיות קראה בקול שנשמע כרעם: ”בוא!“"},{"book":"התגלות","chapter":"6","verse":"2","text":"הבטתי וראיתי לפני סוס לבן. רוכבו נשא בידו קשת, על ראשו הונח כתר והוא דהר קדימה כמנצח כדי לנצח."},{"book":"התגלות","chapter":"6","verse":"3","text":"כששבר השה את החותם השני, שמעתי את החיה השנייה קוראת: ”בוא!“"},{"book":"התגלות","chapter":"6","verse":"4","text":"הפעם הופיע סוס אדום. לרוכבו ניתנו חרב גדולה וסמכות להשבית את השלום בארץ, כדי שבני־האדם יהרגו זה את זה."},{"book":"התגלות","chapter":"6","verse":"5","text":"כששבר השה את החותם השלישי, שמעתי את החיה השלישית קוראת: ”בוא!“ ואז הופיע סוס שחור וביד רוכבו מאזניים."},{"book":"התגלות","chapter":"6","verse":"6","text":"מבין ארבע החיות שמעתי קול: ”כיכר לחם או קילו וחצי שעורה תמורת יום־עבודה, אך אל תזיקו לשמן וליין.“"},{"book":"התגלות","chapter":"6","verse":"7","text":"כששבר השה את החותם הרביעי, שמעתי את החיה הרביעית קוראת: ”בוא!“"},{"book":"התגלות","chapter":"6","verse":"8","text":"הבטתי וראיתי סוס בצבע ירקרק, ושם רוכבו ”מוות“, ובעקבותיו בא ”שאול“. הם קיבלו שלטון על רבע מהעולם: להרוג ולהשמיד ברעב, במלחמות, במחלות ובטרף לחיות־הבר."},{"book":"התגלות","chapter":"6","verse":"9","text":"כששבר השה את החותם החמישי, ראיתי מזבח ומתחתיו נשמות האנשים שהוצאו להורג על שום שקיימו והפיצו את דבר ה׳, ומשום עדותם הנאמנה."},{"book":"התגלות","chapter":"6","verse":"10","text":"הנשמות זעקו בקול: ”ה׳ הקדוש והאמיתי, מתי תשפוט את אנשי העולם על העוול שעשו לנו? מתי תנקום את דמנו מיושבי הארץ?“"},{"book":"התגלות","chapter":"6","verse":"11","text":"לכל אחת מהנשמות ניתנה גלימה לבנה, ונאמר להן לנוח עוד זמן־מה, עד אשר יושלם מספר אחיהם, משרתי המשיח, שסופם להיהרג למען המשיח."},{"book":"התגלות","chapter":"6","verse":"12","text":"כששבר השה את החותם השישי, ראיתי רעידת אדמה חזקה; השמש השחירה כפחם, הירח האדים כדם;"},{"book":"התגלות","chapter":"6","verse":"13","text":"כוכבי השמים נפלו כתאנים שמושלכות ארצה, כשהרוח מניעה בכוח את עץ התאנה."},{"book":"התגלות","chapter":"6","verse":"14","text":"השמים נעלמו כאילו היו מגילה שנגללה, וכל ההרים והאיים נותקו ממקומם."},{"book":"התגלות","chapter":"6","verse":"15","text":"מלכי העולם, מנהיגיו, העשירים, קציני־צבא בכירים וכל בני־האדם – חשובים יותר וחשובים פחות, עבדים ובני־חורין – הסתתרו במערות ובסלעי ההרים."},{"book":"התגלות","chapter":"6","verse":"16","text":"הם התחננו אל ההרים שיפלו עליהם ויסתירו אותם מפני היושב על כיסא־המלכות ומפני זעם השה,"},{"book":"התגלות","chapter":"6","verse":"17","text":"כי הגיע יום זעמו של ה׳, ומי יוכל להינצל?"}]}