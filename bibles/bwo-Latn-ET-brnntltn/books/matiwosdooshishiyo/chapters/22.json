{"data":[{"book":"Matiwos Dooshishiyo","chapter":"22","verse":"1","text":"Iyesus aaniy hank'o ett jewron boosh b́keewfere b́teshi,"},{"book":"Matiwos Dooshishiyo","chapter":"22","verse":"2","text":"«Dari mengsto b́ na'osh jiwu k'anits nugúsoniye biariye."},{"book":"Matiwos Dooshishiyo","chapter":"22","verse":"3","text":"Nugúsman b́ jiwok b́ s'eegets ashuwotsi boweetwok'o gawiyosh b́ guutswotsi bomaants b́woshi, ashuwotsmo jiwman maants wosh geratsno."},{"book":"Matiwos Dooshishiyo","chapter":"22","verse":"4","text":"«Nugúsman k'osh guutswotsi aaniy hank'o ett b́woshi, ‹S'eegets ashuwotsok amrniye, Hamb, jiwosh meetwonat úshetuwone k'anik'rere minz gatwotsnat k'otsts shopwotsi shúkk'reree, jam keewo k'anwtsere, mansh jiwi moonat úshok woore!› err boosh keewwore."},{"book":"Matiwos Dooshishiyo","chapter":"22","verse":"5","text":"Boomó keewman aatsni k'rat bokaat kaaton iko b́ goshomand iko b́ jaakomand bíami."},{"book":"Matiwos Dooshishiyo","chapter":"22","verse":"6","text":"Oortswotswere b́ guutswotsi detsdek't ketiyon jot'dek' boúd'i,"},{"book":"Matiwos Dooshishiyo","chapter":"22","verse":"7","text":"Manoor nugúso fayat kes' kes'f bíkwotsi woshat úd'ts manotsi úd'iibk'ri. Bo kitinowere tawon bo mitsitwok'o b́woshi,"},{"book":"Matiwos Dooshishiyo","chapter":"22","verse":"8","text":"Maniyere il b́ guutswotssh hank'o bíeti, ‹Hamb, jiwi moonat úshon k'anwtsere, s'eegetswotsmo jiwansh woteraniye orernee."},{"book":"Matiwos Dooshishiyo","chapter":"22","verse":"9","text":"Mansh weerindatse amr itdatsts ash jamo jiwi moonat úshomand s'eere.›"},{"book":"Matiwos Dooshishiyo","chapter":"22","verse":"10","text":"B́ guutswotswere weer weerats amt bodaatsts ash jamo gondwotsno, sheengwotsnowere kakubok'ri, mann jiwi maa eeno s'eegetswotsn s'eenb́wtsi."},{"book":"Matiwos Dooshishiyo","chapter":"22","verse":"11","text":"«Ernmó Nugúso s'eegetswotsi s'iilosh jiwi maa eenots b́kindtsok'on, manoke jiwi taho taheraw iko bek'b́k'ri."},{"book":"Matiwos Dooshishiyo","chapter":"22","verse":"12","text":"Bísho hank'o bíeti, ‹T masho, jiwi taho ntaherawo aawk'oneya hanok n kindi?› ash manwere s'ik bí eti."},{"book":"Matiwos Dooshishiyo","chapter":"22","verse":"13","text":"22:13 Mat. 8:12; 25:30; Luk'. 13:28  Nugúsonwere b́guutswtssh, ‹B́ kishonat b́ tufoon tifde'er kishr úratse fa'a t'aluwots juwore, manoknowere eeponat gash k'ashone wotiti› bíet.»"},{"book":"Matiwos Dooshishiyo","chapter":"22","verse":"14","text":"Manats dabt́ Iyesus «Eshe, s'eegetswots aynee, bitsere marat'etswotsmó múk'nee.»"},{"book":"Matiwos Dooshishiyo","chapter":"22","verse":"15","text":"Maniyere hakon ferisawino eteefwots amt aawk'o k'alr Iyesus noono b́ keewor bín bodetsetwok'o boshiyeyi,"},{"book":"Matiwos Dooshishiyo","chapter":"22","verse":"16","text":"Bo danifwotswere, Herodis ashuwotsnton Iyesusok woshat, «Danifono, neehe arkeewetso nwottsok'onat Ik'o weerindo arikon ndaniyirwok'o danfone ash shatonowere nk'aliru keewo aaliye, ashonat ashi dagonowere boga bogshratsnee.» bísh bo etiyakon, hank'o ett boaati."},{"book":"Matiwos Dooshishiyo","chapter":"22","verse":"17","text":"«Aab́ noosh keewwe neesh eeg arefa? Rom nugúsosh ereero dasho nemeemó nemaalnee?»"},{"book":"Matiwos Dooshishiyo","chapter":"22","verse":"18","text":"Iyesusmó bo gondo dank'rat, «It it took danawwotso! eegoshe tiyatse t'awo it geyiri?"},{"book":"Matiwos Dooshishiyo","chapter":"22","verse":"19","text":"Ereerosh dasheyiru gizo aab taash kitswere!» bíet. Mansh bo ik dinariyo dek'wat bísh bokitsi."},{"book":"Matiwos Dooshishiyo","chapter":"22","verse":"20","text":"Bíwere, «Aranatse dozets aronat guut'ets shúútson konke?» eton boon bíaati,"},{"book":"Matiwos Dooshishiyo","chapter":"22","verse":"21","text":"Bowere, «Rom dats nugúsoke!» boeti, bíwere, «Eshe nugúsoko nugúsosh, Ik'iko Ik'osh imere,» bíet."},{"book":"Matiwos Dooshishiyo","chapter":"22","verse":"22","text":"Bowere bín bok'ebiyakon b́ keew keewatse tuutson adt k'azk'rat boami."},{"book":"Matiwos Dooshishiyo","chapter":"22","verse":"23","text":"Manots aawots, «K'irtswots k'irotse tuwo aaliye» etef Seduk'awino eteefwots Iyesusok waat hank'o ett bín bo aati,"},{"book":"Matiwos Dooshishiyo","chapter":"22","verse":"24","text":"22:24 Iwi. 25:5  «Danifono! Muse ‹Ik asho na'o b́shurawo k'iron b́ maatswatse b́ k'aleyal k'irts eshuwo máátsu de'er k'irtsosh shááto shegrshwee,› etre."},{"book":"Matiwos Dooshishiyo","chapter":"22","verse":"25","text":"Shawat eshuwots nooke fa'ane boteshi, jamwotsitse k'aabo máátso dek't na'o b́shurawo k'irb́wtsi, mansh bíeshu muk'efo k'irtso máátsu b́dek'i."},{"book":"Matiwos Dooshishiyo","chapter":"22","verse":"26","text":"Mank'o gitlonú, keezlonú shawatlok b́borfetso tar taron bin dek't bok'iri."},{"book":"Matiwos Dooshishiyo","chapter":"22","verse":"27","text":"Jamoniyere il máátsman k'ir b́wtsi."},{"book":"Matiwos Dooshishiyo","chapter":"22","verse":"28","text":"Eshe, shawatwots bin bodek'tsotse k'irtswots botuwor mááts b wotit aawshe?»"},{"book":"Matiwos Dooshishiyo","chapter":"22","verse":"29","text":"Iyesusmó hank'o ett boosh bíaaniy, «It s'ayin mas'afwotsnat Ik'i ango it danawotsnee it sheliri."},{"book":"Matiwos Dooshishiyo","chapter":"22","verse":"30","text":"K'irtswots k'irotse botwots darotse fa'a melakiwotskok'owa bowotiti bako de'atsno, de'eratsne."},{"book":"Matiwos Dooshishiyo","chapter":"22","verse":"31","text":"K'irtswots tuwi jango itsh Ik'o b́ keewtso nababeratsteya?"},{"book":"Matiwos Dooshishiyo","chapter":"22","verse":"32","text":"Bíye hank'owe bíeti, ‹Taa Abraham Ik'o, Yisehak' Ik'o, Yak'ob Ik'o taane› Mansh Ik'oniye kashetswots Ik'a bako k'irtswots Ik'aliye.»"},{"book":"Matiwos Dooshishiyo","chapter":"22","verse":"33","text":"Ash ashonwere man boshishtsok'on b́ daniyatse tuutson boad."},{"book":"Matiwos Dooshishiyo","chapter":"22","verse":"34","text":"Iyesus Seduk'awino etefwotssh noono boaanirawok'o woshdek't s'ik boetetuwok'o b́ wosho boshishtsok'on ferisawino eteyirwots ik wotdek't kakwe bowtsi."},{"book":"Matiwos Dooshishiyo","chapter":"22","verse":"35","text":"22:35-40 Luk'. 10:25-28  Boyitsnowere nemo danif iko, Iyesusi fado geeyat hank'o ett bíaati,"},{"book":"Matiwos Dooshishiyo","chapter":"22","verse":"36","text":"«Danifono! nemotse jamoniyere bogts tzaziyo aawne?»"},{"book":"Matiwos Dooshishiyo","chapter":"22","verse":"37","text":"22:37 Iwi. 6:5  Iyesuswere hank'o ett bísh bíaaniy, «‹Doonzo n Ik'o Izar Izeweri n níb s'eenon, n kash jamon, n maac' s'eenon shune,›"},{"book":"Matiwos Dooshishiyo","chapter":"22","verse":"38","text":"Jamoniyere bogetsonat shints tzaziyo haniye."},{"book":"Matiwos Dooshishiyo","chapter":"22","verse":"39","text":"22:39 Lew. 19:18  Hanowere artso gitl tzaziyo ‹K'osh asho n tookok'o woshde'er shune,› etirwoniye."},{"book":"Matiwos Dooshishiyo","chapter":"22","verse":"40","text":"Nemonat nebiywots daniy jamo tzazi gitetsanotsatś need' dek'kne.»"},{"book":"Matiwos Dooshishiyo","chapter":"22","verse":"41","text":"Ferisawino eteefwots kakuwedek't bobefere Iyesus hank'o ett boon bíaati,"},{"book":"Matiwos Dooshishiyo","chapter":"22","verse":"42","text":"«Krstos jango eege it etiri? kon naayi arefa itsha?» boowere «Dawit naayiye» ett bísh boaaniy."},{"book":"Matiwos Dooshishiyo","chapter":"22","verse":"43","text":"Iyesuswere boosh hank'owa bíet, «Beree, Dawit Ik'i shayiron jisheyat b́ keewor eegoshe ‹Doonza!› et bín b́s'eegi?"},{"book":"Matiwos Dooshishiyo","chapter":"22","verse":"44","text":"Bí ‹Doonzo t doonzsh:"},{"book":"Matiwos Dooshishiyo","chapter":"22","verse":"45","text":"Eshe Dawit b́ tookon ‹Doonza› ett b́s'eegyhakon bere Krstos aawk'oneya b́ naayi woto b́faliti?»"},{"book":"Matiwos Dooshishiyo","chapter":"22","verse":"46","text":"Mann dab ik nonunor bísh aaniyosh faltso aali b́tesh, manots aawoniyere hakon bín aatosh aaw shúk'tso konúwor aali b́ tesh."}]}