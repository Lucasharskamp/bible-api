{"data":[{"book":"मत्तियाह","chapter":"12","verse":"1","text":"शब्बाथ12:1 शब्बाथ यहूदियों का पवित्र विश्राम दिन पर येशु और उनके शिष्य अन्‍न के खेतों में से होकर जा रहे थे. उनके शिष्यों को भूख लग गई और वे बालें तोड़कर खाने लगे."},{"book":"मत्तियाह","chapter":"12","verse":"2","text":"यह देख फ़रीसियों ने आपत्ति उठाई, “देख लो, तुम्हारे शिष्य वह कर रहे हैं जो शब्बाथ संबंधित व्यवस्था के अनुसार गलत है.”"},{"book":"मत्तियाह","chapter":"12","verse":"3","text":"इस पर येशु ने उन्हें उत्तर दिया, “क्या आप लोगों ने उस घटना के विषय में नहीं पढ़ा जिसमें भूख लगने पर दावीद और उनके साथियों ने क्या किया था?"},{"book":"मत्तियाह","chapter":"12","verse":"4","text":"कैसे उन्होंने परमेश्वर के भवन में प्रवेश किया और दावीद और उनके साथियों ने भेंट की वह रोटी खाई, जिसे पुरोहितों के अलावा किसी का भी खाना व्यवस्था के अनुसार न था?12:4 1 शमु 21:1-6"},{"book":"मत्तियाह","chapter":"12","verse":"5","text":"या क्या आप लोगों ने व्यवस्था में यह नहीं पढ़ा कि मंदिर में सेवारत पुरोहित शब्बाथ की व्यवस्था का उल्लंघन करने पर भी निर्दोष ही रहते हैं?"},{"book":"मत्तियाह","chapter":"12","verse":"6","text":"किंतु मैं तुम्हें बता रहा हूं कि यहां वह है, जो मंदिर से बढ़कर है."},{"book":"मत्तियाह","chapter":"12","verse":"7","text":"वस्तुतः तुमने यदि इस बात का अर्थ समझा होता: ‘मैं बलि की नहीं परंतु दया की कामना करता हूं,’ तो तुमने इन निर्दोषों पर आरोप न लगाया होता.12:7 होशे 6:6"},{"book":"मत्तियाह","chapter":"12","verse":"8","text":"क्योंकि मनुष्य का पुत्र शब्बाथ का स्वामी है.”"},{"book":"मत्तियाह","chapter":"12","verse":"9","text":"वहां से चलकर येशु यहूदी सभागृह में गए."},{"book":"मत्तियाह","chapter":"12","verse":"10","text":"वहां एक व्यक्ति था, जिसका हाथ लक़वा मारा हुआ था. उन्होंने येशु से प्रश्न किया, “क्या शब्बाथ पर किसी को स्वस्थ करना व्यवस्था के अनुसार है?” उन्होंने यह प्रश्न इसलिये किया कि वे येशु पर आरोप लगा सकें."},{"book":"मत्तियाह","chapter":"12","verse":"11","text":"येशु ने उन्हें उत्तर दिया, “तुममें कौन ऐसा व्यक्ति है जिसके पास एक भेड़ है और यदि वह भेड़ शब्बाथ पर गड्ढे में गिर जाए तो वह उसे हाथ बढ़ाकर बाहर न निकाले?"},{"book":"मत्तियाह","chapter":"12","verse":"12","text":"एक भेड़ की तुलना में मनुष्य कितना अधिक कीमती है! इसलिये शब्बाथ पर किया गया भला काम व्यवस्था के अनुसार होता है.”"},{"book":"मत्तियाह","chapter":"12","verse":"13","text":"तब येशु ने उस व्यक्ति को आज्ञा दी, “अपना हाथ आगे बढ़ाओ!” उसने हाथ आगे बढ़ाया—वह हाथ दूसरे हाथ के जैसा स्वस्थ हो गया था."},{"book":"मत्तियाह","chapter":"12","verse":"14","text":"इसलिये फ़रीसी बाहर चले गए तथा येशु की हत्या का षड़्‍यंत्र रचने लगे."},{"book":"मत्तियाह","chapter":"12","verse":"15","text":"येशु को इसका अहसास था इसलिये वह वहां से चले गए. अनेक थे, जो उनके साथ उनके पीछे-पीछे चल रहे थे. येशु ने उनमें से सभी रोगियों को स्वस्थ कर दिया"},{"book":"मत्तियाह","chapter":"12","verse":"16","text":"और उन्हें चेतावनी दी कि इस विषय में वे किसी से वर्णन न करें कि वह कौन हैं."},{"book":"मत्तियाह","chapter":"12","verse":"17","text":"यह भविष्यवक्ता यशायाह द्वारा की गई इस भविष्यवाणी की पूर्ति थी:"},{"book":"मत्तियाह","chapter":"12","verse":"18","text":"यही है मेरा चुना हुआ सेवक,"},{"book":"मत्तियाह","chapter":"12","verse":"19","text":"वह न तो विवाद करेगा, न ऊंचे शब्द में कुछ कहेगा और"},{"book":"मत्तियाह","chapter":"12","verse":"20","text":"कुचले हुए नरकट को वह तोड़ न फेंकेगा,"},{"book":"मत्तियाह","chapter":"12","verse":"21","text":"उसकी प्रतिष्ठा में गैर-यहूदियों के लिए आशा होगी.12:21 यशा 42:1-4"},{"book":"मत्तियाह","chapter":"12","verse":"22","text":"तब येशु के सामने एक ऐसा व्यक्ति लाया गया, जो दुष्टात्मा से पीड़ित था, वह अंधा तथा गूंगा था. येशु ने उसे स्वस्थ कर दिया. परिणामस्वरूप वह व्यक्ति बातें करने और देखने लगा."},{"book":"मत्तियाह","chapter":"12","verse":"23","text":"सभी भीड़ चकित रह गई. मौज़ूद लोग आपस में विचार कर रहे थे, “कहीं यही दावीद का वह वंशज तो नहीं?”"},{"book":"मत्तियाह","chapter":"12","verse":"24","text":"किंतु यह सुनकर फ़रीसियों ने इसके विषय में अपना मत दिया, “यह व्यक्ति केवल दुष्टात्माओं के प्रधान बेलज़बूल की सहायता से दुष्टात्माओं को निकाला करता है.”"},{"book":"मत्तियाह","chapter":"12","verse":"25","text":"उनके विचारों के विषय में मालूम होने पर येशु ने उनसे कहा, “कोई भी ऐसा राज्य, जिसमें फूट पड़ी हो, मिट जाता है. कोई भी नगर या परिवार फूट की स्थिति में स्थिर नहीं रह पाता."},{"book":"मत्तियाह","chapter":"12","verse":"26","text":"यदि शैतान ही शैतान को बाहर निकाला करे तो वह अपना ही विरोधी हो जाएगा, तब भला उसका शासन स्थिर कैसे रह सकेगा?"},{"book":"मत्तियाह","chapter":"12","verse":"27","text":"यदि मैं दुष्टात्माओं को बेलज़बूल के सहयोग से बाहर निकाला करता हूं तो फिर तुम्हारे लोग उनको कैसे बाहर करती है? परिणामस्वरूप वे ही तुम पर आरोप लगाएंगे."},{"book":"मत्तियाह","chapter":"12","verse":"28","text":"परंतु यदि मैं दुष्टात्माओं को परमेश्वर के आत्मा के द्वारा बाहर कर रहा हूं तो यह साबित हो गया है कि तुम्हारे बीच परमेश्वर का राज्य आ चुका है."},{"book":"मत्तियाह","chapter":"12","verse":"29","text":"“क्या, यह संभव है कि कोई किसी बलवान व्यक्ति के घर में प्रवेश कर उसकी संपत्ति लूट ले? हां, यदि बलवान व्यक्ति को पहले बांध दिया जाए, तब उसकी संपत्ति को लूट लेना संभव है."},{"book":"मत्तियाह","chapter":"12","verse":"30","text":"“वह, जो मेरे पक्ष में नहीं, मेरे विरुद्ध है और वह, जो मेरे साथ इकट्ठा नहीं करता, वह बिखेरता है."},{"book":"मत्तियाह","chapter":"12","verse":"31","text":"इसलिये तुमसे मेरा कहना यही है: लोगों द्वारा किया गया कोई भी पाप, कोई भी परमेश्वर-निंदा क्षमा के योग्य है किंतु पवित्र आत्मा की निंदा क्षमा नहीं की जाएगी."},{"book":"मत्तियाह","chapter":"12","verse":"32","text":"यदि कोई मनुष्य के पुत्र के विरुद्ध कुछ कहे, उसे क्षमा कर दिया जाएगा किंतु यदि कोई पवित्र आत्मा की निंदा में कुछ कहता है, तो उसे क्षमा नहीं किया जाएगा—न तो इस युग में और न ही आनेवाले युग में."},{"book":"मत्तियाह","chapter":"12","verse":"33","text":"“यदि पेड़ अच्छा है तो फल भी अच्छा ही होगा और यदि पेड़ अच्छा नहीं है तो उसका फल भी अच्छा नहीं होगा. पेड़ अपने फल से पहचाना जाता है."},{"book":"मत्तियाह","chapter":"12","verse":"34","text":"अरे तुम! तुम, जो विषैले सांप की संतान हो, भला तुम्हारे बुरे होने पर तुम्हारे मुख से अच्छी बातें कैसे निकल सकती हैं? क्योंकि मुख से वही मुखरित होता है जो हृदय में भरा होता है."},{"book":"मत्तियाह","chapter":"12","verse":"35","text":"भला व्यक्ति स्वयं में भरे हुए उत्तम भंडार में से उत्तम ही निकालता है तथा बुरा व्यक्ति स्वयं में भरे हुए बुरे भंडार में से बुरा."},{"book":"मत्तियाह","chapter":"12","verse":"36","text":"तुम पर मैं यह स्पष्ट कर रहा हूं: हर एक व्यक्ति न्याय-दिवस पर अपने निराधार शब्दों का हिसाब देगा;"},{"book":"मत्तियाह","chapter":"12","verse":"37","text":"क्योंकि अपने शब्दों के द्वारा ही तुम निर्दोष या दंडित घोषित किए जाओगे.”"},{"book":"मत्तियाह","chapter":"12","verse":"38","text":"कुछ शास्त्रियों और फ़रीसियों ने येशु से विनती की, “गुरुवर, हम आपसे कोई अद्भुत चिह्न देखना चाहते हैं.”"},{"book":"मत्तियाह","chapter":"12","verse":"39","text":"येशु ने उन्हें उत्तर दिया, “यह दुष्ट तथा परमेश्वर के प्रति निष्ठाहीन पीढ़ी अद्भुत चिह्न की लालसा करती है, फिर भी इसे भविष्यवक्ता योनाह के चिह्न के अतिरिक्त कोई भी चिह्न नहीं दिया जाएगा."},{"book":"मत्तियाह","chapter":"12","verse":"40","text":"ठीक जैसे भविष्यवक्ता योनाह तीन दिन और तीन रात विशालकाय जल जंतु के पेट में रहे, मनुष्य का पुत्र भी तीन दिन और तीन रात भूमि के भीतर रहेगा."},{"book":"मत्तियाह","chapter":"12","verse":"41","text":"न्याय-दिवस पर नीनवे नगर की जनता इस पीढ़ी के साथ उपस्थित होगी और इसे धिक्कारेगी क्योंकि उसने तो भविष्यवक्ता योनाह के प्रचार के परिणामस्वरूप पश्चाताप कर लिया, किंतु यहां तो वह है, जो भविष्यवक्ता योनाह से भी बढ़कर है."},{"book":"मत्तियाह","chapter":"12","verse":"42","text":"न्याय-दिवस पर दक्षिण की रानी इस पीढ़ी के साथ खड़ी होगी और इसे धिक्कारेगी क्योंकि वह पृथ्वी के छोर से यात्रा कर राजा शलोमोन के ज्ञान को सुनने आई थी; किंतु यहां तो वह है, जो राजा शलोमोन से भी बढ़कर है."},{"book":"मत्तियाह","chapter":"12","verse":"43","text":"“जब दुष्टात्मा किसी व्यक्ति में से बाहर आ जाती है, वह निवास स्थान की खोज में सूखे स्थानों में फिरती है, किंतु उसे निवास स्थान प्राप्‍त नहीं हो पाता."},{"book":"मत्तियाह","chapter":"12","verse":"44","text":"तब वह सोचती है, ‘मैं जिस निवास स्थान को छोड़कर आयी थी, वहीं लौट जाऊं.’ वह वहां लौटकर उसे खाली, साफ़ और सुथरा पाती है."},{"book":"मत्तियाह","chapter":"12","verse":"45","text":"तब वह जाकर अपने से अधिक बुरी सात आत्मा और ले आती है और वे सब उस व्यक्ति में प्रवेश कर उसमें अपना घर बना लेती हैं. तब उस व्यक्ति की स्थिति पहले से खराब हो जाती है. यही स्थिति होगी इस दुष्ट पीढ़ी की भी.”"},{"book":"मत्तियाह","chapter":"12","verse":"46","text":"जब येशु भीड़ से बातें कर रहे थे, उनकी माता तथा उनके भाई उनसे भेंट करने की प्रतीक्षा में बाहर ठहरे हुए थे."},{"book":"मत्तियाह","chapter":"12","verse":"47","text":"किसी ने उन्हें सूचित किया, “आपकी माता तथा भाई बाहर आपसे भेंट करने के लिए प्रतीक्षा कर रहे हैं.”"},{"book":"मत्तियाह","chapter":"12","verse":"48","text":"जिस व्यक्ति ने येशु को यह सूचना दी थी, उससे येशु ने पूछा, “वास्तव में कौन है मेरी माता और कौन है मेरा भाई?”"},{"book":"मत्तियाह","chapter":"12","verse":"49","text":"तब अपने शिष्यों की ओर हाथ से संकेत करते हुए येशु ने कहा, “ये हैं मेरे भाई, मेरी बहन तथा मेरी माता."},{"book":"मत्तियाह","chapter":"12","verse":"50","text":"जो मेरे स्वर्गीय पिता की इच्छा पूरी करता है, वही है मेरा भाई, मेरी बहन तथा मेरी माता.”"}]}