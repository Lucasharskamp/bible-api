{"data":[{"book":"Galatians","chapter":"6","verse":"1","text":"Bhai khan, jodi kunba ke biya kaam kori kene dhure, apuni khan kun Atma te ase taikhan ke nomro laga atma pora uthai lobi. Nijor nimite chinta thakibi, apuni khan bhi porikha nohobole nimite."},{"book":"Galatians","chapter":"6","verse":"2","text":"Ek dusra laga boja to uthai lobi, aru Khrista laga niyom ki ase eitu khan pura koribi."},{"book":"Galatians","chapter":"6","verse":"3","text":"Jodi kunba manu tai bhal nohoile bhi nijorke bhal bhabe, tai nijor taike thogai di ase."},{"book":"Galatians","chapter":"6","verse":"4","text":"Sob manu nijor laga kaam to bhal pora sai lobi, etu pora tai nijorke saikene phutani kori bole paribo kintu dusra ke saikene nohoi."},{"book":"Galatians","chapter":"6","verse":"5","text":"Kelemane nijor he nijor laga boja bukhi bole ase."},{"book":"Galatians","chapter":"6","verse":"6","text":"Kun manu Isor laga kotha sikhai, tai sikhai diya manu logote mili kene sob bhal kaam khan kori bole lage."},{"book":"Galatians","chapter":"6","verse":"7","text":"Nijorke nothogabi. Isor ke sorom khila bole napare, ekjon manu pora ki kaam kore, tai etu hisab te he pabo."},{"book":"Galatians","chapter":"6","verse":"8","text":"Kun manu tai nijor laga paap laga bijon dhale, etu paap pora he tai khotom hoi jabo. Kintu kun manu Atma laga bijon dhale, etu Atma pora he tai anonto jibon pabo."},{"book":"Galatians","chapter":"6","verse":"9","text":"Kintu amikhan bhal kaam kori bole nimite alchi nokorile, kelemane thik homoi te amikhan kheti katibo, jodi amikhan alchi nakore."},{"book":"Galatians","chapter":"6","verse":"10","text":"Etu nimite, amikhan kori bole para homoi te, sob manu nimite bhal kaam koribo, arubi bisi koribo taikhan nimite jun khan biswasi hoise."},{"book":"Galatians","chapter":"6","verse":"11","text":"Sabi moi nijor laga hath pora apnikhan ke iman dangor chithi likhi dise."},{"book":"Galatians","chapter":"6","verse":"12","text":"Kun manu gaw mangso pora bhal dikha bole mon ase taikhan apuni khan ke sunnot kori dibole mon ase. Taikhan Jisu Khrista laga Cross nimite dukh napabole eneka kori ase."},{"book":"Galatians","chapter":"6","verse":"13","text":"Kun manu sunnot kori loise taikhan nijor bhi niyom mani kene nathake, kintu taikhan apuni ke sunnot kori dibole mon ase kelemane taikhan apuni laga gaw loi kene phutani kori bole nimite."},{"book":"Galatians","chapter":"6","verse":"14","text":"Moi khali Jisu Khrista laga Cross te he phutani koribo, etu pora pura prithibi moi logote Cross te mari dise, aru moi etu prithibi logote."},{"book":"Galatians","chapter":"6","verse":"15","text":"Kelemane sunnot kori luwa aru nakora to eku ginti nakore, kintu ki ginti kore koile ekta notun bonai diya manu."},{"book":"Galatians","chapter":"6","verse":"16","text":"Kun manu bhal pora thaki ase, shanti aru daya apuni khan logote thaki bole dibi, Israel laga Isor logote bhi thaki bole dibi."},{"book":"Galatians","chapter":"6","verse":"17","text":"Etiya pora moike kun bhi digdar nokoribi, kelemane moi Jisu laga dagi moi laga gaw te loi kene ase."},{"book":"Galatians","chapter":"6","verse":"18","text":"Probhu Jisu Khrista laga anugrah apuni khan laga Atma logote thaki bole dibi, bhai khan. Amen."}]}