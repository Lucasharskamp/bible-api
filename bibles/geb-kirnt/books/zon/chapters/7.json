{"data":[{"book":"Zon","chapter":"7","verse":"1","text":"Zumgum tugi mbarir Zisas Gariri ŋgu bakɨme fhaiŋra rui. Ana wom Zudia ŋgu bakɨme fhain ru thagi. Ne khaŋ muuŋgi, Zudain gumgir pani, ana shogiri ana rɨmɨn za mbui."},{"book":"Zon","chapter":"7","verse":"2","text":"7.2: Wkp 23.24; Lo 16.13Mbe Zudaiŋ, mbe, mpɨkavir rotu mbui tugi bakɨvi hɨr za mbui tuk han mbai. Mba tuk ana tuga bakɨme ma."},{"book":"Zon","chapter":"7","verse":"3","text":"7.3: Mt 13.55; Mk 3.21; FG 1.14Maaŋ muuŋgiap, ana ŋgugi khaŋ ana nzuai, “Ndu kha ŋgu thav Zudian ŋgu bakɨme fhain naaŋri. Ndu naaŋrim, ndu phorga rui gumgi ndu mbui ŋaari bakɨvi ganɨnga."},{"book":"Zon","chapter":"7","verse":"4","text":"Maaŋ muuŋgip, guma the harigi gumgi ana kaŋgir saŋv, ana zorga kav ŋgari fhuvara. Ndu mba khesharigi bigir muun za mbui, ndu za mba gumgi gu mbigi nɨman kɨrara mba bigir muuŋri.”"},{"book":"Zon","chapter":"7","verse":"5","text":"Ana ŋgugi, mbe vhɨra ana khothɨgi fhu. Mbe maaŋ muuŋgiap mba thɨɨn ana nzuai."},{"book":"Zon","chapter":"7","verse":"6","text":"7.6: Zo 2.4; 7.8; 7.30; 8.20Zisas mbaram mbe ŋgarkarav khaŋ nzuai, “Nan tuk hɨgi fhuvara. Kha tugi, nta zazera nden tugi ma."},{"book":"Zon","chapter":"7","verse":"7","text":"7.7: Zo 3.19; 15.18-19Kha nuianan ki gumgi gu mbigi, mbe panan nde kegɨrga tuktɨgi fhuvara. Mbe panan na kegi. Ne khaŋ muuŋgi, gu zazera mbe mbui tɨvi mbatɨgi ga nzuav mbe nzuai."},{"book":"Zon","chapter":"7","verse":"8","text":"Nde mba rotu mbui tuga bakɨme suaŋv Zerusareman naaŋri. Gu ndarga fhu. Ne khaŋ muuŋgi, nan tuk hɨgi fhuvara.”"},{"book":"Zon","chapter":"7","verse":"9","text":"Ana nen mbe suaŋgiap, ana Garirira ki."},{"book":"Zon","chapter":"7","verse":"10","text":"Zisas kim, ana ntogi ndagim, ana zumgum vhɨra ndagi. Ana ndav, ana zorga ndagi. Ana mba gumgi ana kaŋgirga ne thagi."},{"book":"Zon","chapter":"7","verse":"11","text":"7.11: Zo 11.56Mba rotu mbui tuga bakɨmen, Zudaiŋ gumgir pani ana nzuav garav khaŋ nzuai, “Kha guma maaŋ ki?”"},{"book":"Zon","chapter":"7","verse":"12","text":"7.12: Mt 21.46; Ru 7.16; Zo 10.19Mbe gumgi gu mbigir vhɨrve rɨgar, mbe nduarira shɨɨŋshɨɨŋ kaar wari ga nzuai. Mbe mbari khaŋ nzuai, “Ana guman vhuuŋ ma.” Mbe mbari khaŋ nzuai, “Fhuvara, ana kha gumgi gu mbigi guiguigi.”"},{"book":"Zon","chapter":"7","verse":"13","text":"7.13: Zo 9.22; 12.42; 19.38; 20.19Mbe maaŋ nzuav, mbe vhɨra Zudain gumgir pani rivgiap, mbe guma the hiiŋ sarav ana mbui tɨvi ga nzuai fhuvara."},{"book":"Zon","chapter":"7","verse":"14","text":"Mba rotu mbui tugi bakɨvi vov rɨgar vuim, Zisas mbara vov Fhe Bakɨme phena bɨna vhen vergap Fhe Bakɨme buni vhuuin gumgi gu mbigi khɨvav mbe nzuai."},{"book":"Zon","chapter":"7","verse":"15","text":"7.15: Mt 13.54; Ru 2.47Zudaiŋ gumgir pani ana nzuai buni mbararagiap, mbe ŋgava mbatɨga muuŋgiap khaŋ nzuai, “Kha guma ram muuŋgiap kha ndɨkndɨgi kaŋgi? Ana sure then vugi fhuvara.”"},{"book":"Zon","chapter":"7","verse":"16","text":"7.16: Zo 3.11; 8.28; 12.49; 14.10Zisas mbara mbe ŋgarkarav khaŋ nzuai, “Gu khar nde nzuai buni, nta na bunira fhuvara. Zakɨra fhuvara! Nta Fhe Bakɨme bunin vhuuiŋ ma. Ana na sarigim, gu zergi."},{"book":"Zon","chapter":"7","verse":"17","text":"7.17: Zo 8.43Guma maaŋ muuŋgip, guigira Fhe Bakɨmen vuzvuga zɨn ŋgɨr za mbui, ana guigira khueŋ kaŋgirga, kha buni vhuuiŋ, nta Fhe Bakɨme han kega zɨgi o, gu won ndɨkndɨgara nzuai buni ma."},{"book":"Zon","chapter":"7","verse":"18","text":"7.18: Zo 5.41; 5.44; 8.50Guma won ndɨkndɨgara buni nzuai, ana wo zɨ ndiv vun kuamkuagi. Guma mba ana sarigim, ana zɨgi guma zɨ ndiv vun kuamkuagi, mba guma ana buni guari nzuai guma ma. Ana bigi guiguigi guma fhuvara."},{"book":"Zon","chapter":"7","verse":"19","text":"“Moses fhum Fhe Bakɨme suaŋgi tɨvir nde nɨɨŋgim, nde rɨgar guma the mba tɨvi zɨn vui fhu. Nde thaŋ nzuav na shogirim, gu rɨmɨn za mbui?”"},{"book":"Zon","chapter":"7","verse":"20","text":"7.20: Zo 8.48; 8.52; 10.20Mba gumgi gu mbigi ana ŋgarkarav khaŋ nzuai, “Ŋina mbatɨk mbe ndun vhen ki. The ndu shogirim, ndu rɨmɨn zav mbui?”"},{"book":"Zon","chapter":"7","verse":"21","text":"Zisas mbe ŋgarkarav khaŋ nzuai, “Gu mirikor mbe mbuim, nde za ŋgava mbatɨga mbui."},{"book":"Zon","chapter":"7","verse":"22","text":"7.22: Stt 17.9-13; Wkp 12.3Nde ndɨkndɨgɨ! Moses nde warir foonga tɨvar nde ndi tɨgim, nde Sabatar wari won tarir fooi. Guigira Moses nduara mba tɨvar nde ndi tɨgi fhuvara. Mba tɨv, ana fhum nden nzɨgir tugen ki."},{"book":"Zon","chapter":"7","verse":"23","text":"7.23: Zo 5.8-10; 5.16Nde Moses suaŋgi tɨvi, nde tuituigip nta zɨn ŋgɨr zav, nde Sabatar wari won tarir foov nde maaŋ muuŋgiap Moses suaŋgi tɨvi phɨri fhu. Maaŋ muuŋgiap, gu Sabatar guman kurav, ana fhava muuŋgim, ana nzerigim, nde thaŋ nzua na nzuav ndavi shi?"},{"book":"Zon","chapter":"7","verse":"24","text":"7.24: Wkp 19.15; Lo 1.16-17; Ais 11.3-4; Zo 8.15; Ze 2.1Nde fhura rɨmgira mba bigi ganɨv nta suaŋ thari. Nde tɨvar guara zɨn ŋgɨp mba bigi ganɨv nta suaŋri.”"},{"book":"Zon","chapter":"7","verse":"25","text":"Zerusareman ki gumgi gu mbigi mbari, mbe mbaram khaŋ nzuai, “Ram muuŋgi? Khe mba gumgi pani shogirim, rɨmɨn za nzuai gumara khare."},{"book":"Zon","chapter":"7","verse":"26","text":"Nde ana ganɨ! Ana kɨrara thɨgap kha buni nzuaim, mbe buna thuen ana nzuai fhu. Ee, mbe kaŋgi, ana Fhe Bakɨme taagip won gumgi gu mbigi ndir zav sarigi guma thi?"},{"book":"Zon","chapter":"7","verse":"27","text":"7.27: Mt 13.55; Mk 6.3; Ru 4.22; Zo 7.41; 9.29Nza kha guma, nza ana ŋgu nɨɨŋge, nza niŋge kaŋgi. Maaŋ muuŋgip, Fhe Bakɨme mba suaŋgiap sarigi guma zɨgɨrim, guma the ana ŋgu nɨɨŋge kaŋgirga tuktɨgi fhuvara.”"},{"book":"Zon","chapter":"7","verse":"28","text":"Zisas Fhe Bakɨme phena bɨna vhen kav, Fhe Bakɨme buni vhuuin gumgi gu mbigi ga nzuav kav, kaav khaŋ nzuai, “Nde khueŋ ndɨkndɨgi thi, nde na kaŋgiap, na ŋgu nɨɨŋge kaŋgi? Gu nduara wo vuzvugar zɨgi fhuvara. Dara na sarigim, gu zɨgi. Anan tɨvi, nta guigi guarara, nde nta kaŋgi fhuvara."},{"book":"Zon","chapter":"7","verse":"29","text":"7.29: Mt 11.27; Zo 10.15Gu, gu ana kaŋgi. Gu ana han kim, ana na sarigim, gu zergi.”"},{"book":"Zon","chapter":"7","verse":"30","text":"Mbe mba kameŋ mbararagiap ana ndi bɨna sur zav mbui. Ana tuk ntigar, maaŋ muuŋgiap guma the farven ana sui fhuvara."},{"book":"Zon","chapter":"7","verse":"31","text":"7.31: Zo 2.23; 8.30; 10.42; 11.45; 12.11; 12.42Gumgi gu mbigi vhɨrve ana khothɨgap khaŋ nzuai, “Maaŋ muuŋgip, Fhe Bakɨme mba suaŋgiap sarigi guma, ana zirɨrga, ana muunga mirikori nta kha guma mbui mirikori kambararga thi?”"},{"book":"Zon","chapter":"7","verse":"32","text":"Mba Fherasiŋ, mbe gumgi gu mbigi mbararagim, mbe mbarkɨrga bigi Zisas nta muuŋgi, mbe nta nzuai. Maaŋ muuŋgiap, mba Fhe Bakɨme rotu gari gumgir pani gum Fherasiŋ, mbe gɨɨtɨvi ga sarigim, mbe Zisas suigɨr zav zi."},{"book":"Zon","chapter":"7","verse":"33","text":"7.33: Zo 13.33; 16.16Zisas mbara khaŋ mbe nzuai, “Gu tuga tɨvaneŋra nde phorgɨ kegɨp, gu taagi mba na sarigi gu zɨgi ne, gu ana han ndarga."},{"book":"Zon","chapter":"7","verse":"34","text":"7.34: Hos 5.6; Zo 8.21; 13.33; 13.36; 17.24Nde na suaŋv ganɨnga, nde na gangirga tuktɨgi fhu. Nde vhɨra gu ki ŋgun ŋgɨgɨrga tuktɨgi fhu.”"},{"book":"Zon","chapter":"7","verse":"35","text":"Mba Zudaiŋ gumgir pani, mbe ne mbararagiap, mbe nduarira wari ga nzuav, khaŋ nzuai, “Ana maaŋ ŋgɨgɨrim, nza ana gangirga tuktɨgi fhu? Ee, ana harigi fhaiŋ ŋguir han ŋgɨgɨp, nzan fegi gu ŋgugi mben rɨgar ki, ana mbe phorgɨp kɨv, Fhe Bakɨme buni vhuuin harigi fhaiŋ ki ŋgui gumgi khɨvɨrie?"},{"book":"Zon","chapter":"7","verse":"36","text":"Ana khaŋ nzuai, ‘Nde na suaŋv ganɨnga, nde na gangirga tuktɨgi fhu.’ Ana vhɨra khaŋ nzuai, ‘Nde gu ki ŋgun ŋgɨgɨrga tuktɨgi fhu.’ Ana mba nzuai buna nɨɨeŋ ram nzuai?”"},{"book":"Zon","chapter":"7","verse":"37","text":"Mba rotu mbui tugi bakɨvi vov vhɨzɨr za mbuim, mba mpuur raa, ana guigira tuga bakɨ guar ma. Mba raar Zisas thɨgap kaav khaŋ nzuai, “Guma the mbɨ suaŋv fhɨr khigip, ana na han zɨv, mbɨn mbɨrga."},{"book":"Zon","chapter":"7","verse":"38","text":"7.38: Ais 12.3; 58.11; Ese 47.1; Sek 14.8Fhe Bakɨmen buni vhuuiŋ ki gap ne suaŋgi, guma na khothɨgi, ana zazera mbara muuŋgiap ki bɨɨŋbɨɨŋ ndi ndɨɨi mbɨ ana ndava vhen kɨv sisurga.”"},{"book":"Zon","chapter":"7","verse":"39","text":"7.39: Ais 44.3; Jol 2.28; Zo 12.16; 16.7; 20.22; FG 2.4; 2.17; 2.33Zisas, ana Fhe Bakɨmen Ŋina Ŋaara nzuai, ana khothɨgi gumgi gu mbigi, mbe ana ndirga. Mba tugen Zisas zɨ bakɨme ndigi fhuvara. Maaŋ muuŋgiap, Fhe Bakɨmen Ŋina Ŋaar zergi fhuvara."},{"book":"Zon","chapter":"7","verse":"40","text":"Mbe gumgi gu mbigi mbari, mbe Zisas nzuai buni mbararagiap, mbe khaŋ nzuai, “Guigi guarara, khe Fhe Bakɨme kha nuianan zirɨr zav suaŋgiap sarigi Fhe Bakɨmen kamthooŋ guma ma.”"},{"book":"Zon","chapter":"7","verse":"41","text":"7.41: Zo 1.46; 4.29Harigi ntɨɨri khaŋ nzuai, “Ana Fhe Bakɨme taagip won gumgi gu mbigi ndir zav suaŋgiap farasarigi guma ma.” Mbe mbari khaŋ nzuai, “Mba Fhe Bakɨme farasarigi guma, ana Garirin hɨgɨrga tuktɨgi fhuvara."},{"book":"Zon","chapter":"7","verse":"42","text":"7.42: 2 Sml 7.12; Sng 89.3-4; 132.11; Jer 23.5; Mai 5.2; Mt 2.5-6; Ru 2.4Fhe Bakɨme buni vhuuiŋ ki gap khaŋ suaŋgi, mba guma, ana ŋgui vhɨrve gari guma pan Devitan nzɨga the kɨrga. Ana Devit fhum kegi ŋgu Betreheman hɨgɨrga.”"},{"book":"Zon","chapter":"7","verse":"43","text":"7.43: Zo 9.16Maaŋ muuŋgiap, mba gumgi gu mbigi, mbe harigi khesharigi ndɨkndɨgir Zisas ga mbuav, mbe rɨgɨra wari shɨrigi."},{"book":"Zon","chapter":"7","verse":"44","text":"7.44: Zo 7.30Mbe mbari ana ndi bɨna surgeŋ vuzvugi. Mbe maaŋ ana muun zav mbuav, mbe guma the farven ana khɨngi fhuvara."},{"book":"Zon","chapter":"7","verse":"45","text":"Mben gɨɨtɨvi taagiap vov mba Fhe Bakɨmen rotu gari gumgir pani gum Fherasiŋ han vegi. Mbe vegim, mbe mben nzarigi, “Nde ram muuŋgiap ana suira zi fhu?”"},{"book":"Zon","chapter":"7","verse":"46","text":"7.46: Mt 7.29; Mk 1.22Mba gɨɨtɨvi mben ŋgarkarav khaŋ nzuai, “Guma the fhum khaŋ muuŋgi buni suaŋgi fhuvara.”"},{"book":"Zon","chapter":"7","verse":"47","text":"Mbe maaŋ nzuaim, Fherasiŋ mbe ŋgarkarav khaŋ nzuai, “Nde vhɨra, ana nde guigi thi?"},{"book":"Zon","chapter":"7","verse":"48","text":"7.48: Zo 12.42Nde nza kha gumgir pani gum nza Fherasiŋ, nde nza garim, nza the ana khothɨgɨrie? Zakɨra fhuvara!"},{"book":"Zon","chapter":"7","verse":"49","text":"Mba gumgi gu mbigi, mbe Moses suaŋgi tɨvi kaŋgi fhu ntɨɨri ma. Fhe Bakɨme mben muuŋgirim, mbe mbarɨgɨrga ntɨɨri ma.”"},{"book":"Zon","chapter":"7","verse":"50","text":"Nikodemus, ana mba fhum Zisas han vugi, ana mbe phorga ki guma mbe ma. Ana khaŋ mbe nzuai,"},{"book":"Zon","chapter":"7","verse":"51","text":"7.51: Lo 1.16-17; 19.15“Nzan tɨvi ram nzuai, ee, nza fhura guma the suaŋv suaŋrie? Zakɨra fhuvara! Nza tuituigip ana buni mbararagip, ana muuŋgi bigeŋ kaŋgip, za ana suaŋv suanga.”"},{"book":"Zon","chapter":"7","verse":"52","text":"7.52: Zo 7.41-42Mbe ana buneŋ ŋgarkarav khaŋ ana nzuai, “Ndu vhɨra, ndu Gariri guma thi? Ndu tuituigip Fhe Bakɨmen buni vhuuiŋ ki gava gangip, ndu khueŋ kaŋgirga. Fhe Bakɨmen kamthooŋ guma the Garirin hɨgɨrga tuktɨgi fhuvara.”"},{"book":"Zon","chapter":"7","verse":"53","text":"Mba gumgi, mbe za wari won phenin vegi."}]}