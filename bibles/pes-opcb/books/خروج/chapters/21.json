{"data":[{"book":"خروج","chapter":"21","verse":"1","text":"«سایر احکامی که باید اطاعت کنید، اینها هستند:"},{"book":"خروج","chapter":"21","verse":"2","text":"«اگر غلامی عبرانی بخری21‏:2 یعنی «اگر کسی از عهدهٔ پرداخت قرض تو برنیاید و بدین ترتیب غلام تو شود…». فقط باید شش سال تو را خدمت کند. سال هفتم باید آزاد شود بدون اینکه برای کسب آزادی خود قیمتی بپردازد."},{"book":"خروج","chapter":"21","verse":"3","text":"اگر قبل از اینکه غلام تو شود مجرد بوده، باید مجرد هم از نزد تو برود، اما اگر همسر داشته، همسرش نیز باید همراه او آزاد شود. اما اگر قبل از اینکه غلام تو شود همسری داشته باشد، آنگاه هر دو آنها در یک زمان آزاد شوند."},{"book":"خروج","chapter":"21","verse":"4","text":"ولی اگر اربابش برای او زن گرفته باشد و او از وی صاحب پسران و دخترانی شده باشد، آنگاه فقط خودش آزاد می‌شود و زن و فرزندانش نزد اربابش باقی می‌مانند."},{"book":"خروج","chapter":"21","verse":"5","text":"«اگر آن غلام بگوید: ”من ارباب و زن و فرزندانم را دوست می‌دارم و آنها را بر آزادی خود ترجیح می‌دهم و نمی‌خواهم آزاد شوم،“"},{"book":"خروج","chapter":"21","verse":"6","text":"آنگاه اربابش او را پیش قضات21‏:6 یا «پیش خدا». قوم ببرد و در حضور همه گوش او را با درفشی سوراخ کند، و او همیشه غلام اربابش باقی خواهد ماند."},{"book":"خروج","chapter":"21","verse":"7","text":"«اگر مردی دختر خود را به‌عنوان کنیز بفروشد، آن کنیز مانند غلام در پایان سال ششم آزاد نمی‌شود."},{"book":"خروج","chapter":"21","verse":"8","text":"اگر اربابش که آن کنیز را خریده و نامزد خود کرده است، از او راضی نباشد، باید اجازه دهد تا وی بازخرید شود؛ ولی حق ندارد او را به یک غیراسرائیلی بفروشد، چون این کار در حق او خیانت شمرده می‌شود."},{"book":"خروج","chapter":"21","verse":"9","text":"اگر ارباب بخواهد کنیز را برای پسرش نامزد کند، باید مطابق رسوم دختران آزاد با او رفتار کند، نه به عنوان یک کنیز."},{"book":"خروج","chapter":"21","verse":"10","text":"اگر خودش با آن کنیز ازدواج کند و بعد زن دیگری نیز بگیرد، نباید از خوراک و پوشاک و حق همسری او چیزی کم کند."},{"book":"خروج","chapter":"21","verse":"11","text":"اگر ارباب در رعایت این سه نکته کوتاهی کند، آنگاه آن کنیز آزاد است و می‌تواند بدون پرداخت مبلغی، ارباب خود را ترک کند."},{"book":"خروج","chapter":"21","verse":"12","text":"«اگر کسی انسانی را طوری بزند که منجر به مرگ وی گردد، او نیز باید کشته شود."},{"book":"خروج","chapter":"21","verse":"13","text":"اما اگر او قصد کشتن نداشته و مرگ، تصادفی بوده باشد21‏:13 نگاه کنید به یوشع ۲۰‏:۱‏‑۹.، آنگاه مکانی برایش تعیین می‌کنم تا به آنجا پناهنده شده، در امان باشد."},{"book":"خروج","chapter":"21","verse":"14","text":"ولی اگر شخصی، به عمد و با قصد قبلی به کسی حمله کند و او را بکشد، حتی اگر به مذبح من نیز پناه برده باشد، باید از بست بیرون کشیده، کشته شود."},{"book":"خروج","chapter":"21","verse":"15","text":"«هر که پدر یا مادرش را بزند، باید کشته شود."},{"book":"خروج","chapter":"21","verse":"16","text":"«هر کس انسانی را بدزدد، خواه او را فروخته و خواه نفروخته باشد، باید کشته شود."},{"book":"خروج","chapter":"21","verse":"17","text":"«هر کس پدر یا مادر خود را لعنت کند، باید کشته شود."},{"book":"خروج","chapter":"21","verse":"18","text":"«اگر دو نفر با هم گلاویز بشوند و یکی از آنها دیگری را با سنگ یا با مشت چنان بزند که او مجروح و بستری شود اما نمیرد،"},{"book":"خروج","chapter":"21","verse":"19","text":"و بعد از اینکه حالش خوب شد بتواند با کمک عصا راه برود، آنگاه ضارب بخشیده می‌شود، به شرطی که تمام مخارج معالجه و تاوان روزهای بیکاری مجروح را تا وقتی که کاملاً خوب نشده بپردازد."},{"book":"خروج","chapter":"21","verse":"20","text":"«اگر کسی غلام یا کنیز خود را طوری با چوب بزند که منجر به مرگ او گردد، باید مجازات شود."},{"book":"خروج","chapter":"21","verse":"21","text":"اما اگر آن غلام یا کنیز چند روزی پس از کتک خوردن زنده بماند، اربابش مجازات نمی‌شود، زیرا آن غلام یا کنیز به او تعلق دارد."},{"book":"خروج","chapter":"21","verse":"22","text":"«اگر عده‌ای با هم درگیر شوند و در جریان این دعوا، زن حامله‌ای را طوری بزنند که بچۀ او پیش از موعد به دنیا بیاید،21‏:22 یا «به سقط جنین او منجر شود». اصل عبری: «بچه‌های او بیرون آیند.» ولی آسیب جدی به خود او وارد نیاید، ضارب هر مبلغی را که شوهر آن زن بخواهد و قاضی آن را تأیید کند، باید جریمه بدهد."},{"book":"خروج","chapter":"21","verse":"23","text":"ولی اگر به خود آن زن صدمه‌ای وارد شود، باید همان صدمه به ضارب نیز وارد گردد: جان به عوض جان،"},{"book":"خروج","chapter":"21","verse":"24","text":"چشم به عوض چشم، دندان به عوض دندان، دست به عوض دست، پا به عوض پا،"},{"book":"خروج","chapter":"21","verse":"25","text":"داغ به عوض داغ، زخم به عوض زخم، و کبودی به عوض کبودی."},{"book":"خروج","chapter":"21","verse":"26","text":"«اگر کسی با وارد کردن ضربه‌ای به چشم غلام یا کنیزش او را کور کند، باید او را به عوض چشمش آزاد کند."},{"book":"خروج","chapter":"21","verse":"27","text":"اگر کسی دندان غلام یا کنیز خود را بشکند، باید او را به عوض دندانش آزاد کند."},{"book":"خروج","chapter":"21","verse":"28","text":"«اگر گاوی به مرد یا زنی شاخ بزند و او را بکشد، آن گاو باید سنگسار شود و گوشتش هم خورده نشود، اما صاحب آن گاو بی‌گناه شمرده می‌شود."},{"book":"خروج","chapter":"21","verse":"29","text":"ولی اگر آن گاو قبلاً سابقهٔ شاخ زنی داشته و صاحبش هم از این موضوع باخبر بوده، اما گاو را نبسته باشد، در این صورت باید هم گاو سنگسار گردد و هم صاحبش کشته شود."},{"book":"خروج","chapter":"21","verse":"30","text":"ولی اگر بستگان مقتول راضی شوند که خون‌بها را قبول کنند، صاحب گاو می‌تواند با پرداخت خونبهای تعیین شده، جان خود را نجات دهد."},{"book":"خروج","chapter":"21","verse":"31","text":"«اگر گاوی به دختر یا پسری شاخ بزند و او را بکشد، همین حکم اجرا شود."},{"book":"خروج","chapter":"21","verse":"32","text":"اما اگر گاو به غلام یا کنیزی شاخ بزند و او را بکشد، باید سی مثقال نقره به ارباب آن غلام یا کنیز داده شود و گاو هم سنگسار گردد."},{"book":"خروج","chapter":"21","verse":"33","text":"«اگر کسی چاهی بکند و روی آن را نپوشاند و گاو یا الاغی در آن بیفتد،"},{"book":"خروج","chapter":"21","verse":"34","text":"صاحب چاه باید قیمت آن حیوان را به صاحبش بپردازد و حیوان مرده از آن او باشد."},{"book":"خروج","chapter":"21","verse":"35","text":"«اگر گاوی، گاو دیگری را بزند و بکشد، صاحبان آن دو گاو باید گاو زنده را بفروشند و قیمت آن را میان خود تقسیم کنند، و هر یک از آنها هم می‌تواند نیمی از گاو کشته شده را برای خود بردارد."},{"book":"خروج","chapter":"21","verse":"36","text":"ولی اگر گاوی که زنده مانده، سابقهٔ شاخ زنی داشته و صاحبش آن را نبسته باشد، باید گاو زنده‌ای به عوض گاو کشته بدهد و گاو کشته شده را برای خود بردارد."}]}