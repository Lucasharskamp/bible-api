{"data":[{"book":"Dɨboboniba","chapter":"1","verse":"1","text":"Israelia, kantri Isip ataghizɨ, azenir namba 2 otozɨ, an iakɨnir namba 2ɨn, an aruer faragha zuimɨn, Ikiavɨra Itir God, Sainain gumazamiziba puvatɨzir danganimɨn uabɨ bativamin Purirpenimɨn aven Moses ko mɨgei."},{"book":"Dɨboboniba","chapter":"1","verse":"2","text":"A kamaghɨn mɨgei, “Nɨ Aron ko gua mangɨ, Israelia bar men ziaba inigh. Gua gumazibar ziaba vaghvagh dagh fogh da osirigh me mengegh. Egh Israelian anababar ikɨziba vaghvagh bar dar ziaba osirigh."},{"book":"Dɨboboniba","chapter":"1","verse":"3","text":"Kar gumazir 20plan azenibar itiba, ko 20plan azenibagh afiraziba, me mɨdorozim damuamin gavgaviba iti. Gua, bar men ziaba ko men ikɨziba osirigh da mengegh."},{"book":"Dɨboboniba","chapter":"1","verse":"4","text":"Egh gua uaningɨn akurvaghsɨ vaghvagh anababar aven, gua gumazir dapanir vamɨra vamɨra mɨsefegh."},{"book":"Dɨboboniba","chapter":"1","verse":"5","text":"“Gumazir guan akuragh ingangarir kam damuamin mabar ziabar kara: Rubenɨn anabamɨn adarazir gumazim, Sedeurɨn otarim Elisur, gua a inigh."},{"book":"Dɨboboniba","chapter":"1","verse":"6","text":"Egh Simeonɨn anabamɨn adarazir gumazim Surisadai, an otarim Selumiel, gua a inigh."},{"book":"Dɨboboniba","chapter":"1","verse":"7","text":"Egh Judan anabamɨn adarazir gumazim Aminadap, an otarim Nason, gua a inigh."},{"book":"Dɨboboniba","chapter":"1","verse":"8","text":"Egh Isakarɨn anabamɨn adarazir gumazim Suar, an otarim Netanel, gua a inigh."},{"book":"Dɨboboniba","chapter":"1","verse":"9","text":"Egh Sebulunɨn anabamɨn adarazir gumazim Helon, an otarim Eliap, gua a inigh."},{"book":"Dɨboboniba","chapter":"1","verse":"10","text":"Egh Josepɨn otarir pumuningɨn ovavir boribar tongɨn, Efraimɨn anabamɨn adarazir gumazim Amihut, an otarim Elisama, gua a inigh. Egh Manasen anabamɨn adarazir gumazim Pedasur, an otarim Gamaliel, gua a inigh."},{"book":"Dɨboboniba","chapter":"1","verse":"11","text":"Egh Benjaminɨn anabamɨn adarazir gumazim Gideoni, an otarim Abidan, gua a inigh."},{"book":"Dɨboboniba","chapter":"1","verse":"12","text":"Egh Danɨn anabamɨn adarazir gumazim Amisadai, an otarim Ahieser, gua a inigh."},{"book":"Dɨboboniba","chapter":"1","verse":"13","text":"Egh Aserɨn anabamɨn adarazir gumazim Okran, an otarim Pagiel, gua a inigh."},{"book":"Dɨboboniba","chapter":"1","verse":"14","text":"Egh Gatɨn anabamɨn adarazir gumazim Duel, an otarim Eliasap, gua a inigh."},{"book":"Dɨboboniba","chapter":"1","verse":"15","text":"Egh Naptalin anabamɨn adarazir gumazim Enan, an otarim Ahira, gua a inigh.”"},{"book":"Dɨboboniba","chapter":"1","verse":"16","text":"Ezɨ Moses ko Aron, Israelian tongɨn men anababa vaghvagha men gumazir dapanir kaba ini."},{"book":"Dɨboboniba","chapter":"1","verse":"17","text":"God men ziabar borogha me amɨsevezɨ, aning deraghavɨra me ini."},{"book":"Dɨboboniba","chapter":"1","verse":"18","text":"Egha aning 12plan gumazir dapanir kaba ko, Israelia bar me akuvasa men dei. Ezɨ iakɨnir namba 2ɨn, an aruer faragha zuimɨn, Israelia bar uari akuvazɨ, me gumazamizibar ziaba ko men anababa ko men ikɨzibar ziaba ko dɨboboniba osiri. Gumazir 20plan azeniba itiba ko 20plan azenibagh afiraziba, me bar men ziaba vaghvagha da osira me medi."},{"book":"Dɨboboniba","chapter":"1","verse":"19","text":"Ikiavɨra Itir God me mɨkemezɨ moghɨn, me ami. Israelia Sainain gumazamiziba puvatɨzir danganimɨn itima, Moses gumazamizibar ziaba ko men dɨboboniba osiri."},{"book":"Dɨboboniba","chapter":"1","verse":"20-46","text":"Gumazir 20plan azeniba itiba, ko 20plan azenibagh afiraziba, me mɨdorozim damuan tughatɨ. Moses ko Aron gumazir kaba vaghvagha men ziaba ko anababa ko men ikɨzibar ziaba ko men apengan itibar ziaba osiri. Me Jekopɨn otarir ivariam Rubenɨn ikegha izaghirɨ. Ezɨ men dɨboboniba da, bar kamakɨn:"},{"book":"Dɨboboniba","chapter":"1","verse":"47","text":"Egha Livain anabamɨn gumaziba, me me mengezir puvatɨ."},{"book":"Dɨboboniba","chapter":"1","verse":"48","text":"Ikiavɨra Itir God faragha Moses mɨgɨa ghaze,"},{"book":"Dɨboboniba","chapter":"1","verse":"49","text":"“Nɨ Israelian gumazir mɨdorozim damuamiba mengɨva, Livain anabamɨn gumaziba mengan markɨ."},{"book":"Dɨboboniba","chapter":"1","verse":"50","text":"Nɨ Livaiba amɨseveghtɨ, me nan Purirpenim ko an aven itir bizibagh eghuv dar ganɨva, an ingangaribar faragh mangɨ dar amu. Purirpenir kam, me Akar Dɨkɨrɨzir Gavgavim itir dagɨar akuamning a darɨgham. Egh dughiar ia tuavimɨn zuimɨn me Purirpenim ko an itir biziba ateram. Egh nan Purirpenimɨn mɨriabar uan purirpenibar ingarɨva anekɨarugh."},{"book":"Dɨboboniba","chapter":"1","verse":"51","text":"Dughiar manamɨn ia danganir igiamɨn mangɨsɨ, Livaiba nan Purirpenim angarigh mangɨ danganir igharazimɨn uam anesaragh. Eghtɨ gumazir kɨnitam Purirpenimɨn boroghɨn izɨva, an aremegham."},{"book":"Dɨboboniba","chapter":"1","verse":"52","text":"Israelian gumazamizir igharaziba, ia uan anababa ko ikɨ, uan purirpeniba asɨ uan danganibara ikɨ uan ababanim itir fleghba aseghtɨ da ghuanang."},{"book":"Dɨboboniba","chapter":"1","verse":"53","text":"Eghtɨ Livain anabamɨn adarazi uan purirpeniba nan Purirpenimɨn mɨriaba bar da asegh, egh deraghvɨra a geghuv an gan. Puvatɨghtɨ, gumazir kɨnitam nan Purirpenim boroghɨn izi na damightɨ kɨ bar anɨngaghegh, Israelia bar ia gasɨghasigham. Purirpenir kam, Akar Dɨkɨrɨzir Gavgavim itir dagɨar akuamning an aven ikiam.”"},{"book":"Dɨboboniba","chapter":"1","verse":"54","text":"Ezɨ Moses bizir kabar gun Israelia mɨkemezɨ, me Ikiavɨra Itir God Moses mɨkemezɨ moghɨn, biziba bar dagh ami."}]}