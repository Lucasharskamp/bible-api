{"data":[{"book":"Olubereberye","chapter":"48","verse":"1","text":"Oluvannyuma Yusufu n’ategeezebwa nti, “Laba, kitaawo mulwadde.” Bw’atyo n’atwala batabani be Manase ne Efulayimu;"},{"book":"Olubereberye","chapter":"48","verse":"2","text":"Yakobo n’ategeezebwa nti, “Mutabani wo azze okukulaba.”"},{"book":"Olubereberye","chapter":"48","verse":"3","text":"N’agamba Yusufu nti, “Katonda Ayinzabyonna yandabikira e Luzi mu nsi ya Kanani n’ampa omukisa."},{"book":"Olubereberye","chapter":"48","verse":"4","text":"N’aŋŋamba nti, ‘Laba, ndikwaza n’osukkirira ne nkufuula abantu abangi, era ensi eno ndigiwa ezzadde lyo okuba obutaka bwabwe ennaku zonna.’"},{"book":"Olubereberye","chapter":"48","verse":"5","text":"“Kale kaakano batabani bo bombi abaakuzaalirwa mu Misiri nga sinnajja, bange; Efulayimu ne Manase baliba bange nga Lewubeeni ne Simyoni bwe bali."},{"book":"Olubereberye","chapter":"48","verse":"6","text":"N’abo abaakuzaalirwa oluvannyuma lwabwe baliba babo, banaayitibwa amannya ga baganda baabwe mu mugabo gwabwe."},{"book":"Olubereberye","chapter":"48","verse":"7","text":"Kubanga bwe najja ng’ava e Paddani, ne ndaba ennaku Laakeeri n’anfiirako mu kkubo mu nsi ya Kanani, nga nkyagenda Efulasi; ne mmuziika eyo mu kkubo erigenda Efulasi, ye Besirekemu.”"},{"book":"Olubereberye","chapter":"48","verse":"8","text":"Isirayiri bwe yalaba batabani ba Yusufu n’abuuza nti, “Bano be baani?”"},{"book":"Olubereberye","chapter":"48","verse":"9","text":"Yusufu n’addamu kitaawe nti, “Be batabani bange, Katonda b’ampeeredde wano.”"},{"book":"Olubereberye","chapter":"48","verse":"10","text":"Mu kiseera kino amaaso ga Isirayiri gaali gayimbadde olw’obukadde, nga takyasobola kulaba. Awo Yusufu n’abamusembereza, Yakobo n’abagwa mu kifuba n’abanywegera."},{"book":"Olubereberye","chapter":"48","verse":"11","text":"Isirayiri n’agamba Yusufu nti, “Saasuubira kulaba maaso go; era laba Katonda ansobozesezza okulaba n’abaana bo.”"},{"book":"Olubereberye","chapter":"48","verse":"12","text":"Awo Yusufu n’abaggya ku maviivi ge n’avuunama wansi."},{"book":"Olubereberye","chapter":"48","verse":"13","text":"Yusufu n’abatwala bombi, Efulayimu ng’ali mu mukono gwe ogwa ddyo, okwolekera ogwa Isirayiri ogwa kkono, ne Manase ng’ali mu mukono gwe ogwa kkono okwolekera ogwa Isirayiri ogwa ddyo, n’abamusembereza."},{"book":"Olubereberye","chapter":"48","verse":"14","text":"Isirayiri n’agolola omukono gwe ogwa ddyo n’aguteeka ku mutwe gwa Efulayimu eyali omuto, n’omukono gwe ogwa kkono n’aguteeka ku mutwe gwa Manase, n’ayisiŋŋanya emikono gye, kubanga Manase ye yasooka okuzaalibwa."},{"book":"Olubereberye","chapter":"48","verse":"15","text":"N’awa Yusufu omukisa, n’agamba nti,"},{"book":"Olubereberye","chapter":"48","verse":"16","text":"Malayika oyo eyannunula okuva mu bizibu byonna,"},{"book":"Olubereberye","chapter":"48","verse":"17","text":"Yusufu bwe yalaba nga kitaawe atadde omukono gwe ogwa ddyo ku Efulayimu n’atakyagala, n’akwata omukono gwa kitaawe okuguggya ku mutwe gwa Efulayimu aguzze ku mutwe gwa Manase."},{"book":"Olubereberye","chapter":"48","verse":"18","text":"N’agamba kitaawe nti, “Kireme kuba kityo, kitange, kubanga ono ye mubereberye, teeka omukono ogwa ddyo ku mutwe gwe.”"},{"book":"Olubereberye","chapter":"48","verse":"19","text":"Naye kitaawe n’agaana n’agamba nti, “Mmanyi, mwana wange, mmanyi nti alifuuka eggwanga era aliba mukulu; kyokka muto we aliba mukulu okumusinga era alivaamu amawanga mangi.”"},{"book":"Olubereberye","chapter":"48","verse":"20","text":"Awo n’abasabira omukisa ku lunaku olwo ng’agamba nti,"},{"book":"Olubereberye","chapter":"48","verse":"21","text":"Ate Isirayiri n’agamba Yusufu nti, “Laba, nnaatera okufa, kyokka Katonda alibeera naawe era alikuzzaayo mu nsi ya bajjajjaabo."},{"book":"Olubereberye","chapter":"48","verse":"22","text":"Wabula ggwe nkuwadde kinene okusinga baganda bo, nkuwadde ekitundu kimu ekikkirira olusozi, kye naggya ku Bamoli n’ekitala kyange n’omutego gwange.”"}]}