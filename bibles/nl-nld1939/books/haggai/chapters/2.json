{"data":[{"book":"Haggai","chapter":"2","verse":"1","text":"In de zevende maand, de een en twintigste dag van de maand, werd het woord van Jahweh door den profeet Aggeüs verkondigd!"},{"book":"Haggai","chapter":"2","verse":"2","text":"Spreek tot Zorobabel, den zoon van Salatiël en landvoogd van Juda, tot Jehosjóea, den hogepriester en zoon van Jehosadak, en tot al het overige volk:"},{"book":"Haggai","chapter":"2","verse":"3","text":"Wie is er nog onder u, die dit huis in zijn vroegere glorie heeft aanschouwd; en hoe ziet ge het nu? Is het niet in vergelijking daarmee als niets in uw ogen?"},{"book":"Haggai","chapter":"2","verse":"4","text":"En toch, houd moed, Zorobabel, is de godsspraak van Jahweh; houd moed, Jehosjóea, hogepriester en zoon van Jehosadak; houdt moed, gij allen, volk van het land, is de godsspraak van Jahweh! Werkt voort, want Ik blijf met u, is de godsspraak van Jahweh der heirscharen!"},{"book":"Haggai","chapter":"2","verse":"5","text":"Ik heb u beloofd bij uw uittocht uit Egypte: Mijn geest blijft in uw midden; ge behoeft niet te vrezen!"},{"book":"Haggai","chapter":"2","verse":"6","text":"Want zo spreekt Jahweh der heirscharen: Nog eenmaal, binnen korte tijd, Zal Ik de hemel en aarde beroeren, De zee en het droge;"},{"book":"Haggai","chapter":"2","verse":"7","text":"Ik zal alle volken beroeren, En de schatten van alle volken komen hierheen. Ik zal dit huis met glorie vervullen, Is de godsspraak van Jahweh der heirscharen."},{"book":"Haggai","chapter":"2","verse":"8","text":"Van Mij is het zilver, Van Mij is het goud: Is de godsspraak van Jahweh der heirscharen!"},{"book":"Haggai","chapter":"2","verse":"9","text":"De glorie van dit tweede huis Zal groter zijn dan die van het eerste, Spreekt Jahweh der heirscharen: In deze plaats zal Ik vrede geven, Is de godsspraak van Jahweh der heirscharen!"},{"book":"Haggai","chapter":"2","verse":"10","text":"Op de vier en twintigste dag van de negende maand, in het tweede jaar van Darius, werd het woord van Jahweh door den profeet Aggeus verkondigd:"},{"book":"Haggai","chapter":"2","verse":"11","text":"Zo spreekt Jahweh der heirscharen! Vraag aan de priesters een uitspraak:"},{"book":"Haggai","chapter":"2","verse":"12","text":"Wanneer iemand heilig vlees in de slip van zijn mantel draagt, en met die slip brood, moes, wijn, olie of een andere spijs aanraakt: zal dit dan worden geheiligd? De priesters gaven ten antwoord: Neen!"},{"book":"Haggai","chapter":"2","verse":"13","text":"Aggeus vervolgde: Maar zo hij zich aan een lijk heeft verontreinigd, en een van die dingen aanraakt: is het dan onrein? De priesters antwoordden: Dan is het onrein!"},{"book":"Haggai","chapter":"2","verse":"14","text":"Toen hernam Aggeus: Zo is het ook met dit volk, zo is het ook met deze natie in hun verhouding tot Mij, is de godsspraak van Jahweh; al wat zij doen, zelfs wat zij offeren, is onrein!"},{"book":"Haggai","chapter":"2","verse":"15","text":"Welnu, let dan eens op, wat er vóór deze dag is gebeurd, eer de ene steen op de andere gelegd werd in de tempel van Jahweh!"},{"book":"Haggai","chapter":"2","verse":"16","text":"Hoe ging het u toen? Dan kwam men bij een korenhoop van twintig maten, en men vond er slechts tien; en men ging naar de perskuip om er vijftig vaten uit te scheppen, en er waren er twintig."},{"book":"Haggai","chapter":"2","verse":"17","text":"Ik heb u met brand en meeldauw geslagen, en al uw produkten met hagel; maar ge hebt u niet tot Mij bekeerd, is de godsspraak van Jahweh!"},{"book":"Haggai","chapter":"2","verse":"18","text":"Let toch eens op, wat er vóór deze dag is geschied: vóór de vier en twintigste dag van de negende maand, sinds de dag, waarop de grondslag van de tempel van Jahweh gelegd is!"},{"book":"Haggai","chapter":"2","verse":"19","text":"En ziet nu eens toe: Is er nu nog zaad in de schuur? Beginnen de wijnstok en vijg, de granaat en olijf niet te dragen? Van deze dag af zegen Ik u!"},{"book":"Haggai","chapter":"2","verse":"20","text":"Het woord van Jahweh werd op de vier en twintigste dag van de maand een tweede maal tot Aggeus gericht:"},{"book":"Haggai","chapter":"2","verse":"21","text":"Spreek tot Zorobabel, den landvoogd van Juda! Ik zal de hemel en aarde beroeren:"},{"book":"Haggai","chapter":"2","verse":"22","text":"Koningstronen werp Ik omver, En verniel de kracht der heidense rijken. Ik werp de wagens omver, met die erop rijden; Paarden en ruiters storten neer, De een door het zwaard van den ander!"},{"book":"Haggai","chapter":"2","verse":"23","text":"Op die dag, is de godsspraak van Jahweh der heirscharen, Neem Ik u, Zorobabel, zoon van Salatiël, Mijn dienaar, is de godsspraak van Jahweh, En draag u als een zegelring: Want u heb Ik uitverkoren, Is de godsspraak van Jahweh der heirscharen!"}]}