{"data":[{"book":"زەکەریا","chapter":"5","verse":"1","text":"دیسان چاوم هەڵبڕی و تۆمارێکی فڕیوم لەبەردەمم بینی."},{"book":"زەکەریا","chapter":"5","verse":"2","text":"لێی پرسیم: «چی دەبینیت؟»"},{"book":"زەکەریا","chapter":"5","verse":"3","text":"ئینجا پێی گوتم: «ئەمە ئەو نەفرەتەیە کە بۆ سەر ڕووی هەموو زەوی دێت؛ چونکە بەپێی ڕووێکی هەموو دزێک دوور دەخرێتەوە و بەپێی ڕووەکەی دیکە هەموو ئەوەی بە درۆ سوێند بخوات دوور دەخرێتەوە."},{"book":"زەکەریا","chapter":"5","verse":"4","text":"یەزدانی سوپاسالار دەفەرموێت: ”من دەینێرم و دەچێتە ماڵی دز و ماڵی ئەوەی بە درۆ سوێند بە ناوی من دەخوات، لەو ماڵەدا دەمێنێتەوە، بە تەواوی لەگەڵ دار و بەردەکەی لەناوی دەبات.“»"},{"book":"زەکەریا","chapter":"5","verse":"5","text":"پاشان ئەو فریشتەیەی قسەی لەگەڵ دەکردم، هاتە پێشەوە و پێی فەرمووم: «چاوت هەڵبڕە و ببینە ئەوە چییە دەردەکەوێت.»"},{"book":"زەکەریا","chapter":"5","verse":"6","text":"لێم پرسی: «ئەوە چییە؟»"},{"book":"زەکەریا","chapter":"5","verse":"7","text":"ئیتر قەپاغە قورقوشمەکە هەڵگیرا، ژنێکم بینی لەناو سەبەتەکە دانیشتبوو."},{"book":"زەکەریا","chapter":"5","verse":"8","text":"گوتی: «ئەمە خراپەکارییە.» ئینجا بۆ ناوەڕاستی سەبەتەکە پاڵی پێوەنا و قەپاغە قورقوشمەکەی خستە سەر دەمی."},{"book":"زەکەریا","chapter":"5","verse":"9","text":"ئینجا چاوم هەڵبڕی و بینیم لەبەردەمم دوو ژن هاتنە دەرەوە و با لە باڵەکانیان دەدات. باڵەکانیان وەک باڵی لەقلەق بوو، ئینجا سەبەتەکەیان بۆ نێوان زەوی و ئاسمان بەرزکردەوە."},{"book":"زەکەریا","chapter":"5","verse":"10","text":"لەو فریشتەیەم پرسی کە قسەی لەگەڵ دەکردم: «سەبەتەکە بۆ کوێ دەبەن؟»"},{"book":"زەکەریا","chapter":"5","verse":"11","text":"ئەویش گوتی: «بۆ ئەوەی لە خاکی بابل ماڵێکی بۆ بنیاد بنێن و کە ئامادە بوو لەوێ لە شوێنی خۆی دادەنرێت.»"}]}