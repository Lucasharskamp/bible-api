{"data":[{"book":"Matthew","chapter":"19","verse":"1","text":"Aru eneka hoise, jitia Jisu eitu khan koi kene khotom hoise, tai Galilee pora ulaise, aru Jordan nodi laga paar thaka Judah jagate ahise."},{"book":"Matthew","chapter":"19","verse":"2","text":"Aru bisi manu khan tai laga piche-piche ahise; aru Tai ta te taikhan ke changai korise."},{"book":"Matthew","chapter":"19","verse":"3","text":"Pharisee khan bhi tai usorte ahise, taike porikha kori bole lagise, aru taike koise, “Ki nimite hoile bhi ekjon manu tai laga maiki ke chari bole niyom ase na nai?"},{"book":"Matthew","chapter":"19","verse":"4","text":"Aru Tai jowab te taikhan ke koise, “Tumikhan Isor kotha te purah nai, Tai jun prothom te sristi bonaise, taikhan ke mota aru mahila bonaise?"},{"book":"Matthew","chapter":"19","verse":"5","text":"Aru koise, ‘etu nimite ekjon manu baba aru ama ke chari bo, aru tai laga maiki logote jabo: aru tai duijon ekta sharir hoi jabo.19.5 Gen. 2:24.’"},{"book":"Matthew","chapter":"19","verse":"6","text":"Eneka pora taikhan aru duita nohoi, hoile bhi ekta sharir hoijai. Etu nimite Isor ki eke logote milai dise, manu khan etu ke alag na koribi.”"},{"book":"Matthew","chapter":"19","verse":"7","text":"Taikhan koise, “Tinehoile kele Moses koise chara-chari laga ekta kagos likhi bole, aru taike chari dibole?”"},{"book":"Matthew","chapter":"19","verse":"8","text":"Tai taikhan ke koise, “Kilekoile tumikhan laga mon to bisi tan ase etu nimite Moses pora tumikhan laga maiki chari dibole koise: hoile bhi age te eneka thaka nai."},{"book":"Matthew","chapter":"19","verse":"9","text":"Aru Moi tumikhan ke koi ase, jun bhi tai laga maiki ke chari bo, khali bebichar kotha karone chari kene, aru dusra ke shadi koribo, tai bebichar laga kaam kore: aru jun utu pora chari diye maiki ke shadi koribo, tai bebichar laga kaam kore.”"},{"book":"Matthew","chapter":"19","verse":"10","text":"Tai laga chela khan taike koise, “Ekjon manu tai laga maiki logote eneka ase koile, shadi nakora he bhal ase.”"},{"book":"Matthew","chapter":"19","verse":"11","text":"Hoile bhi tai taikhan ke koise, “Sob manu khan etu kotha ke lobole na paribo, khali taikhan ke chari kene jun khan ke etu dise."},{"book":"Matthew","chapter":"19","verse":"12","text":"Kilekoile ta te kunba hijira khan asele, jun khan taikhan laga ama laga pet pora he eneka jonom hoise: aru ta te kunba hijira thakise jun khan ke manu khan pora hijira bonaise: aru ta te kunba hijira khan thakise jun khan sorgo laga desh nimite nije ke hijira bonaise. Tai jun etu ke lobole pare, taike lobole dibi.”"},{"book":"Matthew","chapter":"19","verse":"13","text":"Etu pichete, dusra khan pora Tai usorte chutu-chutu bacha khan ke anise, Tai laga hath taikhan uporte rakhi kene asirbad koribo nimite, kintu chela khan pora taikhan ke gali dise."},{"book":"Matthew","chapter":"19","verse":"14","text":"Hoile bhi Jisu pora baroh jonke koise, “Bacha khan ke ahibole dibi, Ami logote ahibole taikhan ke narukhabi, kele koile sorgo laga rajyo taikhan nisena pora he ase.”"},{"book":"Matthew","chapter":"19","verse":"15","text":"Aru Jisu pora taikhan uporte hath rakhise aru taikhan ke asirbad dise, aru ta te pora jai jaise."},{"book":"Matthew","chapter":"19","verse":"16","text":"Sabi, ekjon manu Jisu usorte ahise aru hudise, “Shika manu, moi anonto jibon pabo nimite ki bhal kaam koribo lagibo?”"},{"book":"Matthew","chapter":"19","verse":"17","text":"Jisu taike koise, “Tumi kele Moike bhal to ki ase koi kene hudi ase? Khali Ekjon19.17 Isor. he bhal ase, kintu jodi tumi sorgote ghusi bole mon ase koile, Isor laga niyom khan mani bhi.”"},{"book":"Matthew","chapter":"19","verse":"18","text":"Etu manu Taike koise, “Kuntu niyom?” Jisu koise, “Morai nadibi, bebichar kaam na koribi, chor nakuribi, misa gawahi nadibi,"},{"book":"Matthew","chapter":"19","verse":"19","text":"Ama aru baba ke sonman koribi, aru ghor usorte thaka manu ke morom koribi jineka nijorke kora nisena.”"},{"book":"Matthew","chapter":"19","verse":"20","text":"Aru etu jawan manu pora Taike koise, “Eitu khan sob ami mani loise. Aru ami ki koribo lagi ase?”"},{"book":"Matthew","chapter":"19","verse":"21","text":"Jisu taike koise, “Jodi tumi pura thik hobole itcha ase koile, jabi, tumi logote ki ase sob bikiri kori dibi aru gorib manu khan ke di dibi, aru sorgote tumi laga dhun sompoti pabo; aru ahibi, Ami laga piche koribi.”"},{"book":"Matthew","chapter":"19","verse":"22","text":"Kintu jitia etu jawan Jisu ki koise huni loise, tai mon dukh hoi kene jai jaise, kele koile tai logote bisi dhun sompoti thakise."},{"book":"Matthew","chapter":"19","verse":"23","text":"Jisu tai laga chela khan ke koise, “Moi hosa pora tumikhan ke koi ase, ekjon dhuni manu nimite sorgo laga rajyote ghusi bole digdar ase."},{"book":"Matthew","chapter":"19","verse":"24","text":"Arubi Moi tumikhan ke koi ase, ekjon dhuni manu Isor laga rajyote gusa pora to ekta uth bhiji laga chenda bhitor pora paar kori kene ghusa to he asan hobo.”"},{"book":"Matthew","chapter":"19","verse":"25","text":"Jitia chela khan etu hunise, taikhan bisi asurit hoise, eneka koi kene, “Tinehoile kunkhan he bachibo?”"},{"book":"Matthew","chapter":"19","verse":"26","text":"Kintu Jisu taikhan ke saise aru koise, “Manu khan nimite etu napara kaam ase, kintu Isor nimite sob pare.”"},{"book":"Matthew","chapter":"19","verse":"27","text":"Etu pichete Peter jowab dikene Taike koise, “Sabi, amikhan sob chari kene Apuni laga piche korise. Amikhan nimite ki thakibo?”"},{"book":"Matthew","chapter":"19","verse":"28","text":"Jisu taikhan ke koise, “Moi hosa pora tumikhan ke koi ase, notun jamana te jitia Manu laga Putro pora Tai laga singhason te bohibo, tumikhan jun Ami laga piche korise, tumikhan bhi baroh ta singhason te bohibo, aru Israel desh laga baroh ta jat ke bisar koribo."},{"book":"Matthew","chapter":"19","verse":"29","text":"Sob manu jun ghor khan, nohoile bhai kokai khan, nohoile didi bhoini khan, nohoile baba, nohoile ama, nohoile bacha khan, nohoile kheti khan, Ami laga naam nimite chari diye koile, taikhan ki chari dise etu pora bhi eksoh bar bisi pabo aru namora jibon to pai lobo."},{"book":"Matthew","chapter":"19","verse":"30","text":"Kintu bisi manu jun age te ase taikhan piche hoi jabo, aru piche khan age hoi jabo."}]}