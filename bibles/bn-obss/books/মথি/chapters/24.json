{"data":[{"book":"মথি","chapter":"24","verse":"1","text":"যীশু মন্দির ছেড়ে চলে যাচ্ছেন, এমন সময়ে তাঁর শিষ্যেরা তাঁর কাছে এসে মন্দিরের গঠনের প্রতি তাঁর মনোযোগ আকৃষ্ট করলেন।"},{"book":"মথি","chapter":"24","verse":"2","text":"তিনি জিজ্ঞাসা করলেন, “তোমরা কি এসব জিনিস দেখছ? আমি তোমাদের সত্যিই বলছি, এদের একটি পাথরও অন্যটির উপরে থাকবে না, সবকটিকেই ভূমিসাৎ করা হবে।”24:2 70 খ্রীষ্টাব্দে এই ভবিষ্যদ্‌বাণী আক্ষরিক অর্থে পূর্ণ হয়। রোম সম্রাট টাইটাস জেরুশালেম নগর ও মন্দির ভবন পুড়িয়ে দেন। ছাদ থেকে গলিত সোনা পাথরের খাঁজে ঢুকে যাওয়ায়, সেই সোনার পাত সংগ্রহের জন্য পাথরগুলির প্রত্যেকটিকে উপড়ে ফেলা হয়।"},{"book":"মথি","chapter":"24","verse":"3","text":"যীশু যখন জলপাই পর্বতের উপরে বসেছিলেন, শিষ্যেরা এক প্রকার গোপনে তাঁর কাছে এসে বললেন, “আমাদের বলুন, কখন এসব ঘটনা ঘটবে এবং আপনার আগমনের, বা যুগান্তের চিহ্নই বা কী কী হবে?”"},{"book":"মথি","chapter":"24","verse":"4","text":"যীশু উত্তর দিলেন, “সতর্ক থেকো, কেউ যেন তোমাদের সঙ্গে প্রতারণা না করে।"},{"book":"মথি","chapter":"24","verse":"5","text":"কারণ অনেকে এসে আমার নামে দাবি করবে, ‘আমিই সেই খ্রীষ্ট’ আর এভাবে বহু মানুষকে ঠকাবে।"},{"book":"মথি","chapter":"24","verse":"6","text":"তোমরা যুদ্ধের কথা ও যুদ্ধের সব জনরব শুনবে। কিন্তু দেখো, তোমরা যেন ব্যাকুল না হও। এ সমস্ত বিষয় অবশ্যই ঘটবে, কিন্তু তখনও অন্তিমলগ্ন উপস্থিত হয়নি।"},{"book":"মথি","chapter":"24","verse":"7","text":"এক জাতি অন্য জাতির বিপক্ষে, এক রাজ্য অন্য রাজ্যের বিপক্ষে অভিযান করবে। বিভিন্ন স্থানে দুর্ভিক্ষ ও ভূমিকম্প হবে।"},{"book":"মথি","chapter":"24","verse":"8","text":"এসব প্রসব যন্ত্রণার সূচনা মাত্র।"},{"book":"মথি","chapter":"24","verse":"9","text":"“তখন তোমাদেরকে অত্যাচার করার ও মৃত্যুদণ্ড দেওয়ার জন্য সমর্পণ করা হবে। আমার কারণে সমস্ত জাতির মানুষেরা তোমাদের ঘৃণা করবে।"},{"book":"মথি","chapter":"24","verse":"10","text":"সেই সময়ে অনেকেই বিশ্বাস হারাবে, বিশ্বাসঘাতকতা করবে ও পরস্পরকে ঘৃণা করবে।"},{"book":"মথি","chapter":"24","verse":"11","text":"বহু ভণ্ড ভাববাদী উপস্থিত হয়ে বহু মানুষের সঙ্গে প্রতারণা করবে।"},{"book":"মথি","chapter":"24","verse":"12","text":"আর দুষ্টতা বৃদ্ধি পাওয়ার কারণে অধিকাংশ মানুষেরই প্রেম শীতল হয়ে যাবে,"},{"book":"মথি","chapter":"24","verse":"13","text":"কিন্তু যে কেউ শেষ পর্যন্ত অবিচল থাকবে, সেই পরিত্রাণ পাবে।"},{"book":"মথি","chapter":"24","verse":"14","text":"আর সকল জাতির কাছে সাক্ষ্য দেওয়ার জন্য স্বর্গরাজ্যের এই সুসমাচার সমস্ত জগতে প্রচারিত হবে, আর তখনই অন্তিমলগ্ন উপস্থিত হবে।"},{"book":"মথি","chapter":"24","verse":"15","text":"“আর তাই, যখন তোমরা দেখবে, ‘ধ্বংস-আনয়নকারী সেই ঘৃণ্য বস্তু’ পবিত্রস্থানে দাঁড়িয়ে আছে, যা ভাববাদী দানিয়েল উল্লেখ করেছেন24:15 দানিয়েল 9:27; 11:31; 12:11—পাঠক বুঝে নিক—"},{"book":"মথি","chapter":"24","verse":"16","text":"তখন যারা যিহূদিয়া প্রদেশে বসবাস করে, তারা পার্বত্য অঞ্চলে পালিয়ে যাক।"},{"book":"মথি","chapter":"24","verse":"17","text":"তখন ছাদের উপরে যে থাকবে, সে যেন কোনো জিনিসপত্র ঘর থেকে নেওয়ার জন্য নিচে নেমে না আসে।"},{"book":"মথি","chapter":"24","verse":"18","text":"মাঠে যে থাকবে, সে যেন জামাকাপড় নেওয়ার জন্য ঘরে ফিরে না যায়।"},{"book":"মথি","chapter":"24","verse":"19","text":"সেই সময় গর্ভবতী নারীদের ও স্তন্যদাত্রী মায়েদের কতই না ভয়ংকর কষ্ট হবে!"},{"book":"মথি","chapter":"24","verse":"20","text":"প্রার্থনা কোরো, যেন তোমাদের পালিয়ে যাওয়া শীতকালে বা বিশ্রামদিনে না হয়।"},{"book":"মথি","chapter":"24","verse":"21","text":"কারণ সেই সময় এমন চরম বিপর্যয় এসে উপস্থিত হবে, যা পৃথিবী সৃষ্টির সময় থেকে এ পর্যন্ত কখনও হয়নি, আর কখনও হবেও না।"},{"book":"মথি","chapter":"24","verse":"22","text":"“সেই সমস্ত দিনের সংখ্যা যদি কমিয়ে না দেওয়া হত, তাহলে কোনো মানুষই রক্ষা পেত না, কিন্তু যাদের তিনি মনোনীত করেছেন, তাঁদের জন্য সেইসব দিনের সংখ্যা কমিয়ে দেওয়া হবে।"},{"book":"মথি","chapter":"24","verse":"23","text":"সেই সময়, কেউ যদি তোমাদের বলে, ‘দেখো, খ্রীষ্ট এখানে!’ অথবা, ‘তিনি ওখানে!’ তোমরা বিশ্বাস কোরো না।"},{"book":"মথি","chapter":"24","verse":"24","text":"কারণ ভণ্ড খ্রীষ্টেরা ও ভণ্ড ভাববাদীরা উপস্থিত হয়ে বহু বড়ো বড়ো চিহ্ন ও অলৌকিক কাজ করে দেখাবে, যেন সম্ভব হলে মনোনীতদেরও প্রতারিত করতে পারে।"},{"book":"মথি","chapter":"24","verse":"25","text":"দেখো, ঘটনা ঘটবার পূর্বেই আমি তোমাদের একথা বলে দিলাম।"},{"book":"মথি","chapter":"24","verse":"26","text":"“তাই, কেউ যদি তোমাদের বলে, ‘দেখো, তিনি মরুপ্রান্তরে আছেন,’ তোমরা বেরিয়ে যেয়ো না; কিংবা, ‘তিনি এখানে ভিতরের ঘরে আছেন,’ তা বিশ্বাস কোরো না।"},{"book":"মথি","chapter":"24","verse":"27","text":"কারণ বিদ্যুতের ঝলক যেমন পূর্বদিক থেকে পশ্চিমদিক পর্যন্ত দৃশ্যমান হয়, মনুষ্যপুত্রের আগমনও সেইরূপ হবে।"},{"book":"মথি","chapter":"24","verse":"28","text":"যেখানেই মৃতদেহ, সেখানেই শকুনের ঝাঁক জড়ো হবে।24:28 অর্থাৎ শবদেহের চারপাশে যেমন শকুনেরা জড়ো হয়, খ্রীষ্টের আগমনকালেও তাঁর অনুগতদের সমাবেশ সুস্পষ্টরূপে প্রত্যক্ষ হবে।"},{"book":"মথি","chapter":"24","verse":"29","text":"“আর সেই সময়কালীন বিপর্যয়ের অব্যবহিত পরেই,"},{"book":"মথি","chapter":"24","verse":"30","text":"“সে সময়ে মনুষ্যপুত্রের আগমনের চিহ্ন আকাশে ফুটে উঠবে, আর পৃথিবীর সমস্ত জাতি শোকবিলাপ করবে। তারা মনুষ্যপুত্রকে স্বর্গের মেঘে করে আসতে দেখবে, তিনি পরাক্রমে ও মহামহিমায় আবির্ভূত হবেন।"},{"book":"মথি","chapter":"24","verse":"31","text":"তিনি তাঁর দূতদের মহা তূরীধ্বনির সঙ্গে পাঠাবেন। তাঁরা আকাশের এক প্রান্ত থেকে অন্য প্রান্ত পর্যন্ত চারদিক24:31 আক্ষরিক, চার বায়ু। থেকে তাঁর মনোনীতদের সংগ্রহ করবেন।"},{"book":"মথি","chapter":"24","verse":"32","text":"“এখন ডুমুর গাছ থেকে এই শিক্ষাগ্রহণ করো: যখনই এর শাখায় কোমল পল্লব ও পাতা বের হয়ে আসে, তোমরা বুঝতে পারো যে, গ্রীষ্মকাল কাছে এসেছে।"},{"book":"মথি","chapter":"24","verse":"33","text":"একইভাবে, তোমরা যখন এসব বিষয় ঘটতে দেখবে, তোমরা জানবে যে, সময় হয়ে এসেছে, এমনকি, তিনি দুয়ারে উপস্থিত হয়েছেন।"},{"book":"মথি","chapter":"24","verse":"34","text":"আমি তোমাদের সত্যিই বলছি, এই সমস্ত ঘটনা না ঘটা পর্যন্ত বর্তমান প্রজন্ম লুপ্ত হবে না।"},{"book":"মথি","chapter":"24","verse":"35","text":"আকাশ ও পৃথিবী লুপ্ত হবে, কিন্তু আমার বাক্য কখনও লুপ্ত হবে না।"},{"book":"মথি","chapter":"24","verse":"36","text":"“কিন্তু সেই দিন বা ক্ষণের কথা কেউই জানে না, এমনকি স্বর্গদূতেরা বা পুত্রও জানেন না, কেবলমাত্র পিতা জানেন।"},{"book":"মথি","chapter":"24","verse":"37","text":"নোহের সময়ে যে রকম হয়েছিল, মনুষ্যপুত্রের আগমনকালেও তেমনই হবে।"},{"book":"মথি","chapter":"24","verse":"38","text":"কারণ মহাপ্লাবনের আগে নোহ জাহাজে প্রবেশ করা পর্যন্ত, লোকেরা খাওয়াদাওয়া করত, পান করত, বিবাহ করত ও তাদের বিবাহ দেওয়া হত।"},{"book":"মথি","chapter":"24","verse":"39","text":"কী ঘটতে চলেছে, তারা তার কিছুই বুঝতে পারেনি, যতক্ষণ না বন্যা এসে তাদের সবাইকে ভাসিয়ে নিয়ে গেল। মনুষ্যপুত্রের আগমনকালেও ঠিক একই ঘটনা ঘটবে।"},{"book":"মথি","chapter":"24","verse":"40","text":"দুজন মানুষ মাঠে কর্মরত থাকবে; একজনকে গ্রহণ করা হবে, অন্যজন পরিত্যক্ত হবে।"},{"book":"মথি","chapter":"24","verse":"41","text":"দুজন মহিলা একটি জাঁতা পেষণ করবে; একজনকে নিয়ে যাওয়া হবে, অন্যজনকে ছেড়ে যাওয়া হবে।"},{"book":"মথি","chapter":"24","verse":"42","text":"“সেই কারণে সতর্ক থেকো, কারণ তোমরা জানো না, কোন দিন তোমাদের প্রভু এসে পড়বেন।"},{"book":"মথি","chapter":"24","verse":"43","text":"কিন্তু এ বিষয় বুঝে নাও; বাড়ির কর্তা যদি জানতে পারত, রাতের কোন প্রহরে চোর আসছে, তাহলে সে সজাগ থাকত এবং তার বাড়িতে সিঁধ কাটতে দিত না।"},{"book":"মথি","chapter":"24","verse":"44","text":"তাই তোমরাও প্রস্তুত থেকো, কারণ যখন তোমরা প্রত্যাশা করবে না, সেই মুহূর্তেই মনুষ্যপুত্র আসবেন।"},{"book":"মথি","chapter":"24","verse":"45","text":"“তাহলে সেই বিশ্বস্ত ও বিজ্ঞ দাস কে, যাকে প্রভু তাঁর পরিজনবর্গের উপরে নিযুক্ত করেছেন, যেন সে তার দাসদের যথাসময়ে খাদ্য পরিবেশন করে?"},{"book":"মথি","chapter":"24","verse":"46","text":"তার প্রভু ফিরে এসে তাকে সেই কাজ করতে দেখলে সেই দাসের পক্ষে তা মঙ্গলজনক হবে।"},{"book":"মথি","chapter":"24","verse":"47","text":"আমি তোমাদের সত্যি বলছি, তিনি তাকে তাঁর বিষয়সম্পত্তির তত্ত্বাবধায়ক করবেন।"},{"book":"মথি","chapter":"24","verse":"48","text":"কিন্তু মনে করো, সেই দুষ্ট দাস মনে মনে ভাবল, ‘দীর্ঘদিন হল আমার প্রভু দূরে বাস করছেন,’"},{"book":"মথি","chapter":"24","verse":"49","text":"আর সে তার সহদাসদের মারতে শুরু করল ও মদ্যপদের সঙ্গে খাওয়াদাওয়া ও সুরাপান করে মত্ত হতে লাগল।"},{"book":"মথি","chapter":"24","verse":"50","text":"সেই দাসের প্রভু এমন এক সময়ে ফিরে আসবেন, যখন সে তাঁর আগমনের প্রত্যাশা করেনি, বা এমন এক ক্ষণে, যা সে জানতেও পারেনি।"},{"book":"মথি","chapter":"24","verse":"51","text":"তিনি তাকে খণ্ডবিখণ্ড করবেন এবং ভণ্ডদের মধ্যে তাকে স্থান দেবেন,24:51 অর্থাৎ ভণ্ডদের মতোই তার গুরুতর দণ্ডবিধান করবেন। যেখানে কেবলমাত্র রোদন ও দন্তঘর্ষণ হবে।"}]}