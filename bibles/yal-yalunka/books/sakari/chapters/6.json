{"data":[{"book":"Sakari","chapter":"6","verse":"1","text":"N mɔn yi n yɛɛne rakeli, n yi fe toon ti alo xiye. N wontoro naanin to minɛ geya firinne longonna ra, sulan geyaan nan yi ne ra."},{"book":"Sakari","chapter":"6","verse":"2","text":"Soo gbeele nan yi wontoro singen bandunma, a firindena soo fɔrɛne,"},{"book":"Sakari","chapter":"6","verse":"3","text":"a saxandena, soo fixɛne, a naanindena, soo gbeeli makatunxine."},{"book":"Sakari","chapter":"6","verse":"4","text":"Malekan naxan yi falan tima n na, n yi na maxɔdin, n naxa, “Nanse itoe ra n kanna?”"},{"book":"Sakari","chapter":"6","verse":"5","text":"Malekan yi a fala n xa, a naxa, “Bɔxɔn tongon naaninne foyene nan ne ra. E kelixi dunuɲa birin Marigin nan fɛma."},{"book":"Sakari","chapter":"6","verse":"6","text":"Soo fɔrɛne naxan bandunma, na sigama kɔmɛnna yamanan binna nin. Na xanbi ra, a fixɛne nan minima. A makatunxine sigama yiifanna yamanan binna nin.”"},{"book":"Sakari","chapter":"6","verse":"7","text":"A gbeeli makatunxine yi mini, e yi wama bɔxɔni siga feni. Malekan yi a fala e xa, a naxa, “Ɛ siga, ɛ bɔxɔni siga!” E yi bɔxɔni siga."},{"book":"Sakari","chapter":"6","verse":"8","text":"A yi n xili, a naxa, “A mato, naxanye sigama kɔmɛnna yamanan binni, ne bata n nii yifan n ma kɔmɛnna yamanani.”"},{"book":"Sakari","chapter":"6","verse":"9","text":"Alatala yi falan ti n xa, a naxa,"},{"book":"Sakari","chapter":"6","verse":"10","text":"“I xa suxu muxune kiseene rasuxu, Xɛlidayi, Tobiya e nun Yɛdaya. I xa siga Sofoni a dii Yosiya a banxini to, e faxi dɛnaxan yi keli Babilɔn yi."},{"book":"Sakari","chapter":"6","verse":"11","text":"I xa gbetin nun xɛmaan tongo. I yi mangaya taxamasenna rafala i yi a so saraxarali kuntigi Yosuwe xun na, Yehosadaki a dii xɛmɛna."},{"book":"Sakari","chapter":"6","verse":"12","text":"I xa a fala a xa a Alatala Sɛnbɛn Birin Kanna ito nan falaxi, a naxa, ‘Muxun ni i ra naxan xili “Nimɛna,” a sabatima nɛn a dɛnaxan yi, a yi Alatala Batu Banxin ti."},{"book":"Sakari","chapter":"6","verse":"13","text":"A tan nan Alatala Batu Banxin tima, mangayaan binyen yi lu a tan ma. A dɔxɔma nɛn a mangaya gbɛdɛni, a nɔɔn ti. Saraxaralina nde fan dɔxɔma nɛn a mangaya gbɛdɛni. Bɔɲɛ xunbenla yi lu e firinna tagi.’"},{"book":"Sakari","chapter":"6","verse":"14","text":"Mangaya taxamasenna luma nɛn Alatala Batu Banxini ɲɔxɔ lu seen na Xelemi nun Tobiya nun Yɛdaya nun Sofoni a dii Xeni xɔn."},{"book":"Sakari","chapter":"6","verse":"15","text":"Muxun naxanye makuya, ne fama nɛn, e wali Alatala Batu Banxin tideni. Nayi, ɛ a kolonma nɛn a Alatala Sɛnbɛn Birin Kanna nan n nafaxi ɛ ma. Na ligama nɛn, xa ɛ Alatala xuiin namɛ ki faɲi, ɛ Ala.”"}]}