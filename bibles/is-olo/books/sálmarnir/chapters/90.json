{"data":[{"book":"Sálmarnir","chapter":"90","verse":"1","text":"Bæn guðsmannsins Móse."},{"book":"Sálmarnir","chapter":"90","verse":"2","text":"Áður en þú skapaðir fjöllin og jörðin varð til, varst þú, ó Guð – þú átt þér hvorki upphaf né endi!"},{"book":"Sálmarnir","chapter":"90","verse":"3","text":"Þú talar – og maðurinn verður aftur að dufti."},{"book":"Sálmarnir","chapter":"90","verse":"4","text":"Þúsund ár eru eins og einn dagur fyrir þér, eins og klukkustund!"},{"book":"Sálmarnir","chapter":"90","verse":"5-6","text":"Við berumst með straumi tímans og hverfum líkt og í draumi. Við erum eins og grasið sem grær að morgni en skrælnar að kvöldi, visnar og deyr."},{"book":"Sálmarnir","chapter":"90","verse":"7","text":"Við föllum fyrir reiði þinni og hnígum fyrir bræði þinni."},{"book":"Sálmarnir","chapter":"90","verse":"8","text":"Þú hefur breitt úr syndum okkar frammi fyrir þér – einnig hinum leyndu syndum – engin þeirra er þér hulin."},{"book":"Sálmarnir","chapter":"90","verse":"9","text":"Reiði þín er enginn leikur. Er að undra þótt ævin sé erfið og dagarnir líði sem andvarp."},{"book":"Sálmarnir","chapter":"90","verse":"10","text":"Ævi okkar er sjötíu ár og þegar best lætur áttatíu ár. En jafnvel bestu árin eru full af mæðu og hégóma. Þau eru horfin áður en varir og við á bak og burt!"},{"book":"Sálmarnir","chapter":"90","verse":"11","text":"Hver þekkir ógnir reiði þinnar, og hvert okkar óttast þig eins og ber?"},{"book":"Sálmarnir","chapter":"90","verse":"12","text":"Kenndu okkur að telja alla okkar daga og skilja hve ævin er stutt. Gefðu að við fáum notað hana til góðs."},{"book":"Sálmarnir","chapter":"90","verse":"13","text":"Ó, Drottinn, hve lengi er þess að bíða að þú dragir reiði þína í hlé og blessir okkur á nýjan leik?"},{"book":"Sálmarnir","chapter":"90","verse":"14","text":"Miskunna okkur á hverjum morgni að við megum gleðjast hvern einasta dag."},{"book":"Sálmarnir","chapter":"90","verse":"15","text":"Já, gefðu okkur gleði í stað armæðu liðinna daga."},{"book":"Sálmarnir","chapter":"90","verse":"16","text":"Leyfðu okkur aftur að reyna máttarverk þín svo að börn okkar sjái dýrð þína eins og við forðum."},{"book":"Sálmarnir","chapter":"90","verse":"17","text":"Náð Drottins Guðs sé með okkur. Hann veiti okkur gæfu og gengi."}]}