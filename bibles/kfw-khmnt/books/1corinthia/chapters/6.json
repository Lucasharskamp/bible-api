{"data":[{"book":"1 Corinthia","chapter":"6","verse":"1","text":"Ningkarra miring inkhatli inkhat inseiina om-inchu, inthiang koisuok ngaidiang silekleiya Pathian kajetmak mi ngai chontan nasik ningruoisikbe?"},{"book":"1 Corinthia","chapter":"6","verse":"2","text":"Inthiang koisuok ngai'n manmasituol kha chong intansik eii tihi nangni jetmak chube? nangni'n manmasituolhi chong ningtansik e-inle, angjarra akasiinteii chongtan hi-um ningtho theimakme?"},{"book":"1 Corinthia","chapter":"6","verse":"3","text":"Marwaan tirton ngai-um eini'n chong nitansik eii tihi nangni'n jetmakchube? Hiwa ringkhuo suungnga kasuok chuon ngaihi kei'n kheella chong katansik suokmak abe!"},{"book":"1 Corinthia","chapter":"6","verse":"4","text":"Khawa ka-ang chongngaikha hongsuok jei-inle, angsik-ah nangni'n inmani ngaikha koisuok in irawatmak mi ngaidiang ningruoime?"},{"book":"1 Corinthia","chapter":"6","verse":"5","text":"Kei'n hiwahi nangni naminjak nasik kiti eii. Nangni inchunna karra miring inkhat bitchu koisuok karra kasuok chuon ngaihi chong katansik lungsing lungwar kanei leiom ningte,"},{"book":"1 Corinthia","chapter":"6","verse":"6","text":"Khawa khachu thomakchuli, Christian miring inkhat in christian miringkhat kha chongtansik ningruoi, halli khawakha Pathian kajetmakngai maikuungnga eii!"},{"book":"1 Corinthia","chapter":"6","verse":"7","text":"Nangni karra dan dungjuiya chongtansik kasuok katung inseiina kasuok khan nangnikha inthiangnga ningpurjei tikha indang, khaneek ale kadikmak ning-ekha thawiai makniabe? khaneek ale kadikmak lamma nangni nakeiruoi kha thawiai makniabe?"},{"book":"1 Corinthia","chapter":"6","verse":"8","text":"Khawa rathuulla, nangni'n ningpum tak-in maleisei khat-um inruup chuon ningtho, halli khawakha ning-u ningnai ngai chungnga ningtho eii."},{"book":"1 Corinthia","chapter":"6","verse":"9","text":"Nunchan kadikmak mikha'n Pathian rengram mununi tihi nangni jetmak chube? ningpumtak kha maleisei khan intormaru; zoolkajong, ramil chubei katho, zool-inthai, Pasal li pasal zool-inthai,"},{"book":"1 Corinthia","chapter":"6","verse":"10","text":"inruup, phaamrai kase, mikarilsiat, jukinrui khat-um phur insut inmani ngaihi Pathian rengram luutnunu."},{"book":"1 Corinthia","chapter":"6","verse":"11","text":"Nangni lekkhatchu inmani ngai ka-ang ninglei-eii. Takkha nangnichu manu-ah inphut narasujei, naminthiangjei, Pumi Jisu Christa ramingnga eini Pathian Ratha khan nangni Pathian le naminjomjei."},{"book":"1 Corinthia","chapter":"6","verse":"12","text":"Mi inkhat in ticha “Angrakip kei'n thocha,” takkha angrakip kha keidiang katha emak. “Angrakip kha kei'n thocha,” takkha angrakip ngai suokchu enuning. 1 Cor 10:23"},{"book":"1 Corinthia","chapter":"6","verse":"13","text":"Mi inkhat in ticha “Bu hi wonsik eii halli won hi busik eii” takkha Pathian'n inni reella aminmangsik eii. Taksa hi zool-inthai nasik emak, takkha Pumi sik eii, halli Pumi hi taksa sik eii."},{"book":"1 Corinthia","chapter":"6","verse":"14","text":"Pathian'n Pumi kha kathi makheiya aminring halli eini-um ama ranak-ah kathi makheiya anaminringsik eii."},{"book":"1 Corinthia","chapter":"6","verse":"15","text":"Nangni ningpum ningtaksa ngaihi Christa taksa ning-eii tihi nangni jetmak chube? Kei'n Christa taksa hi kaleili zool-inthai mi kamin esikbe? Supmin eii min-enuning!"},{"book":"1 Corinthia","chapter":"6","verse":"16","text":"Zool-inthai numeisanu khale injomjei ama kha zool-inthai numeisanu khale taksa pumkhatbit in eii tihi nangni jetmakchube? Ajarchu, hintia injiajei, “Inmani innikha taksa pumkhatbit in-esik eii.” Inphut 2:24"},{"book":"1 Corinthia","chapter":"6","verse":"17","text":"Takkha Pumi khale injom ama khachu Pumi khale ratha inkhatbit in-eii."},{"book":"1 Corinthia","chapter":"6","verse":"18","text":"Zool-inthai chuonna inphut taandenru. Miring inkhat in manu leiilaak itho-ngai khachu apum takdiang manu itho emak; takkha zool-inthai chuonkatho miring kha'n apum takdiang manu itho kha eii."},{"book":"1 Corinthia","chapter":"6","verse":"19","text":"Ningtaksa hi nangni diangnga kaom Pathian makheiya ningmu Ratha Inthiang Biak-inn kha ning-eii tihi nangni'n jetmak chube? Nangnihi nangnita emakchu; 1 Cor 3:16; 2 Cor 6:16"},{"book":"1 Corinthia","chapter":"6","verse":"20","text":"nangni chu aman apeya inaracho kha ning ejei. Khawa jarra ningtaksa pumpuiya Pathian minpaakru."}]}