{"data":[{"book":"Mwanduso","chapter":"4","verse":"1","text":"Abaho Adamu kamuwasa mwehe wake, na heyo kagoga inda na kalela mwana wa kimbigalo. Hawa kalonga, “Kwa kutazigwa na Mndewa Imulungu mhata mwana wa kimbigalo.” Na heyo kamkema Kaini."},{"book":"Mwanduso","chapter":"4","verse":"2","text":"Abaho Hawa kalela mwana iyagwe wa kimbigalo, twaga jake Abeli. Abeli kakala msusilaji, lakini Kaini kakala mulimaji."},{"book":"Mwanduso","chapter":"4","verse":"3","text":"Siku dimoja Kaini kasola vinhu vidodo mna ivinhu viyasengile, kamulavila Mndewa Imulungu."},{"book":"Mwanduso","chapter":"4","verse":"4","text":"Abaho Abeli kamulavila Mndewa Imulungu nyama zinonile za ng'hondolo wa chaudele yawachinjile kulawa mna ifugo yake. Mndewa kanogezwa na Abeli hamoja na nhunza yake,"},{"book":"Mwanduso","chapter":"4","verse":"5","text":"lakini Kaini hanogeligwe hamoja na nhunza zake. Avo Kaini kagevuzika ng'hani na kihanga chake kikala filufilu."},{"book":"Mwanduso","chapter":"4","verse":"6","text":"Abaho Mndewa Imulungu kamulongela Kaini, “Habali kugevuzika na habali kihanga chako cha filufilu?"},{"book":"Mwanduso","chapter":"4","verse":"7","text":"Maza utendile kinhu kinogile, wahatogoligwe, lakini kwavija kutenda gehile, nzambi yokusepasepa hana ulwivi lwako, yokusulukila, lakini kolondigwa uihume.”"},{"book":"Mwanduso","chapter":"4","verse":"8","text":"Abaho Kaini kamulongela mdodo wake Abeli, “Tuchole kumgunda.” Avo viwakalile kumgunda, Kaini kamvamila ndugu yake kamkoma."},{"book":"Mwanduso","chapter":"4","verse":"9","text":"Mndewa Imulungu kamuuza Kaini, “Ndugu yako Abeli kakwahi?”"},{"book":"Mwanduso","chapter":"4","verse":"10","text":"Abaho Mndewa kalonga, “Gweye kutenda choni? Damu ya ndugu yako yonililila kulawa mwiisi."},{"book":"Mwanduso","chapter":"4","verse":"11","text":"Gweye sambi kuduwiligwa mwiisi yuukala, ifonzile damu ya ndugu yako yuumkomile."},{"book":"Mwanduso","chapter":"4","verse":"12","text":"Kamba wahalima, isi honda ikulelele ndiya yoyose. Kokuwa tanga nzulule mwiisi.”"},{"book":"Mwanduso","chapter":"4","verse":"13","text":"Kaini kamulongela Mndewa Imulungu, “Nhaguso ino ng'hulu ng'hani kumwangu, niye siidaha bule."},{"book":"Mwanduso","chapter":"4","verse":"14","text":"Lola, lelo koniwinga kulawa mwiisi inogile kutali na meso gako. Nokuwa tanga nzulule mwiisi, na munhu yoyose yahanyona kong'homa.”"},{"book":"Mwanduso","chapter":"4","verse":"15","text":"Lakini Mndewa Imulungu kamwidika, “Bule! Munhu yahakukoma gweye Kaini kobwezeligwa miyanza saba.” Avo Mndewa kamwikila Kaini kilaguso cha kumzuma munhu yoyose yonda yamone sikuyamkome."},{"book":"Mwanduso","chapter":"4","verse":"16","text":"Abaho Kaini kasegela mgameso ga Mndewa Imulungu na kakala mwiisi ikemigwe, “Nodi,” ikalile mwambu wa kudilawila zuwa wa Edeni."},{"book":"Mwanduso","chapter":"4","verse":"17","text":"Kaini kamuwasa mwehe wake, na imwehe kagoga inda, kamulela Henoki. Abaho Kaini kazenga buga, kadikema buga dijo twaga da imwana Henoki."},{"book":"Mwanduso","chapter":"4","verse":"18","text":"Henoki kamulela Iladi, na heyo Iladi kamulela Mehuyaeli, na heyo Mehuyaeli kamulela Mesushaeli, na heyo Mesushaeli kamulela Lameki."},{"book":"Mwanduso","chapter":"4","verse":"19","text":"Lameki kasola wehe wabili, imoja twaga jake Ada na iyagwe twaga jake Sila."},{"book":"Mwanduso","chapter":"4","verse":"20","text":"Ada kamulela Yabali, yakalile muhenga wa wanhu wakalile ofuga na okala mvibanda."},{"book":"Mwanduso","chapter":"4","verse":"21","text":"Ndugu yake kakemigwa Yubali, ayo kakala tata wa wanhu wose wakalile otowa bango na filimbi."},{"book":"Mwanduso","chapter":"4","verse":"22","text":"Sila nayo kamulela Tubali Kaini, yakalile yotenda kila viya va shaba na mizuma. Lumbu jake Tubali Kaini kakala Naama."},{"book":"Mwanduso","chapter":"4","verse":"23","text":"Lameki kawalongela wehe zake,"},{"book":"Mwanduso","chapter":"4","verse":"24","text":"Kamba munhu yomkoma Kaini kobwezeligwa miyanza saba, avo munhu yonikoma niye"},{"book":"Mwanduso","chapter":"4","verse":"25","text":"Adamu kamuwasa kabili mwehe wake, kalela mwana wa kimbigalo, kamkema Seti, akuno kolonga, “Imulungu kangwaa mwana hanhu ha Abeli, yakomigwe na Kaini.”"},{"book":"Mwanduso","chapter":"4","verse":"26","text":"Seti nayo kalela mwana, twaga jake kamkema Enoshi. Kipindi acho wanhu wasonga kumtambikila Mndewa Imulungu."}]}