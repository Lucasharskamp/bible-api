{"data":[{"book":"Sams-Zgame","chapter":"65","verse":"1","text":"Anumzamoka Saioni kumapi rankagia kamigahaze. Na'ano hugantegahune hutama ko'ma huvempama hu'nenuna zana tagra hugahune"},{"book":"Sams-Zgame","chapter":"65","verse":"2","text":"Na'ankure Kagra nunamuntia nentahine. Maka vahera Kagriteke egahune."},{"book":"Sams-Zgame","chapter":"65","verse":"3","text":"Tagrama kumitigu'ma antahintahi hakarema nehunkenka, Kagra ana kumitia apaserante'nane."},{"book":"Sams-Zgame","chapter":"65","verse":"4","text":"Kagrama huhamprintankeno, ruotge kuma tava'onte'ma nemanimo'a rama'a asomu erigahie. Kagri mono nompinka rama'a knare zane musezamo'enena avite'ne."},{"book":"Sams-Zgame","chapter":"65","verse":"5","text":"Anumzamoka knarezantfa huno mareri agatere'nea fatgo kavukva hunka nunamuntia antahinka nona hunerantane. Anumzamoka Kagra tagu'vazi ne' mani'nane. Ama mopafi vahe'mo'za Kagrite zamentintia nehazageno, hagerimpima afetema nemaniza vahe'mo'zanena kagrite zamentintia nehaze."},{"book":"Sams-Zgame","chapter":"65","verse":"6","text":"Kagra hihamukareti agonaramina trohunentenka, hanaveka'a eri ama hu'nane."},{"book":"Sams-Zgame","chapter":"65","verse":"7","text":"Hagerimo'ma krantokrantoma nehigenka, Kagra azeri arava nehenka, kokankoka mopafi vahe'mo'zama rankerankema nehazagenka, zamazeri neraganane."},{"book":"Sams-Zgame","chapter":"65","verse":"8","text":"Mopa atumparegama nemaniza vahe'mo'za ruzahu ruzahu kaguva zantamima erifore'ma hana zankura, ama zana, naza fore nehie hu'za nehu'za, tusi zamagogogu nehaze. Zage hanati kazigati vuno zage fre kazigama umani emanima nehaza vahe'mo'za Kagrama hana kavukvamo zamagu'a zamazeri otige'za tusi muse nehaze."},{"book":"Sams-Zgame","chapter":"65","verse":"9","text":"Kagra mopa kegava hunenka tina aminkeno mopamo'a knare huno masavena nehie. Anumzamoka maka kaziga tina tro hunte'nanankino, knare huno witia tina amigeno, rama'a raga renente. Na'ankure Kagraka'a e'inahu huno fore hugahie hunka retro hunte'nana kante anteno efore nehie."},{"book":"Sams-Zgame","chapter":"65","verse":"10","text":"Hozama rekorinte mopafina Kagra kora atrankeno runteno mopa ru fru nehuno, mopa ragana runezmane. Ana nehunka ata kora atrankeno hozafina runtegeno ne'zamo'a knarera huno nehageno rama'a ne'zana renente."},{"book":"Sams-Zgame","chapter":"65","verse":"11","text":"Kagra mago kafufina asomu hurantankeno, ne'zamo'a tusi'za huno amponere. Ana nehigeno kama vanoma hupinena nezamo'a aviteno herafineramie."},{"book":"Sams-Zgame","chapter":"65","verse":"12","text":"Hanki ka'ma kokampina trazamo'a hageno tretre nehigeno, agonaramimpina trazamo'a tretre huno refitegeno musena nehaze."},{"book":"Sams-Zgame","chapter":"65","verse":"13","text":"Hanki krahopina sipisipi afutamine, meme afutamimo'za avitazageno, agupofina witi hozamo'a fankanino kankmuna omnetfa hu'ne. Ana maka trazama nenaza afu'mozane hozamozanena ranke hu'za zagamera hu'za musena nehaze."}]}