{"data":[{"book":"मरकुस","chapter":"6","verse":"1","text":"यीशु उत सी निकल क अपनो नासरत नगर म आयो, अऊर ओको चेला भी ओको पीछू गयो।"},{"book":"मरकुस","chapter":"6","verse":"2","text":"आराम दिन म ऊ आराधनालय म शिक्षा देन लग्यो, अऊर बहुत सो लोग सुन क अचम्भित होय क कहन लग्यो, “येख या सब बाते कित सी आय गयी? यो कौन सो ज्ञान आय जो ओख दियो गयो हय? कसो सामर्थ को काम येको हाथों सी प्रगट होवय हय?"},{"book":"मरकुस","chapter":"6","verse":"3","text":"ऊ बढ़यी त आय, जो मरियम को बेटा, अऊर याकूब, योसेस, यहूदा, अऊर शिमोन को भाऊ आय? का ओकी बहिन यहां हमरो बीच म नहाय?” येकोलायी उन्न ओको इन्कार करयो।"},{"book":"मरकुस","chapter":"6","verse":"4","text":"यीशु न उन्को सी कह्यो, “भविष्यवक्ता ख अपनो नगर म, अऊर अपनो कुटुम्ब म, अऊर अपनो परिवार ख छोड़ क सब जागा म आदर, मिलय हय।”"},{"book":"मरकुस","chapter":"6","verse":"5","text":"ऊ उत कोयी सामर्थ को काम नहीं कर सक्यो, केवल थोड़ो सो बीमारों पर हाथ रख क उन्ख चंगो करयो।"},{"book":"मरकुस","chapter":"6","verse":"6","text":"अऊर यीशु ख लोगों को अविश्वास पर आश्चर्य भयो, अऊर ऊ चारयी तरफ को गांव म शिक्षा दे रह्यो होतो।"},{"book":"मरकुस","chapter":"6","verse":"7","text":"ओन बारयी चेलावों ख अपनो जवर बुलायो अऊर उन्ख दोय-दोय कर क् भेज्यो; अऊर उन्ख दुष्ट आत्मावों पर अधिकार दियो।"},{"book":"मरकुस","chapter":"6","verse":"8","text":"ओन उन्ख आदेश दियो, “अपनी यात्रा लायी लाठी को अलावा अऊर कुछ मत लेवो नहीं रोटी, नहीं झोली, नहीं पैसा।"},{"book":"मरकुस","chapter":"6","verse":"9","text":"पर चप्पल पहिनो, अऊर पहिन्यो हुयो कुरता को अलावा दूसरों कुरता मत रखो।”"},{"book":"मरकुस","chapter":"6","verse":"10","text":"अऊर ओन उन्को सी कह्यो, “जित कहीं भी तुम कोयी घर म जावो त तुम्हरो स्वागत होवय हय, त उच घर म रहो, जब तक बिदा नहीं करय तब तक ऊ घर ख मत छोड़ो।"},{"book":"मरकुस","chapter":"6","verse":"11","text":"६:११ प्रेरितों १३:५१६:११ लूका १०:४-११जो गांव को लोग तुम्हरो स्वागत नहीं करय अऊर तुम्हरी नहीं सुनय, त ऊ घर ख छोड़ देवो अऊर उलटो पाय वापस होय जावो। कि उन्को लायी चेतावनी होयेंन।”"},{"book":"मरकुस","chapter":"6","verse":"12","text":"तब उन्न जाय क प्रचार करयो कि पाप करनो छोड़ो, अऊर परमेश्वर को तरफ फिरो।"},{"book":"मरकुस","chapter":"6","verse":"13","text":"६:१३ याकूब ५:१४अऊर बहुत सी दुष्ट आत्मावों ख निकाल्यो, अऊर बहुत सो बीमारों पर जैतून को तेल मल क उन्ख चंगो करयो।"},{"book":"मरकुस","chapter":"6","verse":"14","text":"हेरोदेस राजा न भी ओकी चर्चा सुन्यो, कहालीकि ओको नाम फैल गयो होतो, अऊर लोग कहत होतो, “यूहन्ना बपतिस्मा देन वालो मरयो हुयो म सी जीन्दो भयो हय! येकोलायी ओको सी यो सामर्थ को काम प्रगट होवय हंय।”"},{"book":"मरकुस","chapter":"6","verse":"15","text":"पर कुछ लोगों न कह्यो, “यो एलिय्याह आय।”"},{"book":"मरकुस","chapter":"6","verse":"16","text":"राजा हेरोदेस न यो सुन क कह्यो, “जो बपतिस्मा देन वालो यूहन्ना को मुंड मय न कटवायो होतो! पर उच जीन्दो भयो हय!”"},{"book":"मरकुस","chapter":"6","verse":"17","text":"६:१७ लूका ३:१९,२०हेरोदेस न सैनिकों द्वारा यूहन्ना ख संकली सी बान्ध क जेलखाना म डाल दियो होतो। कहालीकि हेरोदेस न अपनो भाऊ फिलिप्पुस की पत्नी हेरोदियास सी बिहाव कर लियो होतो, येकोलायी यूहन्ना ओख गलत साबित करत होतो।"},{"book":"मरकुस","chapter":"6","verse":"18","text":"बपतिस्मा देन वालो यूहन्ना न बार बार हेरोदेस सी कह्यो होतो, “अपनो भाऊ की पत्नी सी बिहाव करनो तोख उचित नहाय।”"},{"book":"मरकुस","chapter":"6","verse":"19","text":"कहालीकि हेरोदियास बपतिस्मा देन वालो यूहन्ना सी घृना रखत होती येकोलायी ओख मरवानो चाहत होती पर वा हेरोदेस को वजह सी असो नहीं कर सकी,"},{"book":"मरकुस","chapter":"6","verse":"20","text":"हेरोदेस यूहन्ना सी डरत होतो कहालीकि ऊ एक पवित्र अऊर सच्चो व्यक्ति आय जान क ओख सम्भाल क रखत होतो, पर जब भी ओकी बाते सुनत होतो त ऊ बहुत घबरावत होतो।"},{"book":"मरकुस","chapter":"6","verse":"21","text":"जब हेरोदियास ख मौका मिल्यो। तब हेरोदेस न अपनो जनम दिन म अपनो प्रधानों, अऊर सेनापतियों, अऊर गलील को मुख्य लोगों ख जेवन म नेवता दियो।"},{"book":"मरकुस","chapter":"6","verse":"22","text":"त हेरोदियास की बेटी अन्दर आयी, अऊर नाच क हेरोदेस अऊर ओको संग बैठन वालो मुख्य लोगों ख खुश करयो। त राजा न टुरी सी कह्यो, “तय जो चाहवय हय मोरो सी मांग मय तोख देऊ।”"},{"book":"मरकुस","chapter":"6","verse":"23","text":"अऊर मय तुम सी वादा करू हय, “मय अपनो अरधो राज्य तक जो कुछ तय मांगजो मय तोख देऊ।”"},{"book":"मरकुस","chapter":"6","verse":"24","text":"ओन बाहेर जाय क अपनी माय सी पुच्छ्यो, “मय का मांगू?”"},{"book":"मरकुस","chapter":"6","verse":"25","text":"वा तुरतच राजा को जवर आयी अऊर ओको सी मांग करी, “मय चाहऊ हय कि तय अभी यूहन्ना बपतिस्मा देन वालो को मुंड एक थारी म मोख मंगाय दे।”"},{"book":"मरकुस","chapter":"6","verse":"26","text":"तब राजा बहुत दु:खी भयो, कि ओन अपनो मेहमानों को आगु वा टुरी सी कसम को वजह ओख टाल नहीं सक्यो।"},{"book":"मरकुस","chapter":"6","verse":"27","text":"येकोलायी राजा न तुरतच एक पहरेदार ख आज्ञा दे क जेलखाना भेज्यो कि ओको मुंड काट क लाव।"},{"book":"मरकुस","chapter":"6","verse":"28","text":"ओन जेलखाना म जाय क ओको मुंड काट्यो, अऊर एक थारी म रख क लायो अऊर टुरी ख दियो, अऊर टुरी न अपनी माय ख दियो।"},{"book":"मरकुस","chapter":"6","verse":"29","text":"यो सुन क यूहन्ना को चेला आयो, अऊर ओको शरीर ख ले गयो अऊर कब्र म रख्यो।"},{"book":"मरकुस","chapter":"6","verse":"30","text":"प्रेरितों न यीशु को जवर आय क जमा भयो, अऊर जो कुछ उन्न करयो अऊर सिखायो होतो, सब ओख बतायो।"},{"book":"मरकुस","chapter":"6","verse":"31","text":"यीशु न चेला सी कह्यो, “आवो अऊर एकान्त जागा म चल क थोड़ो आराम करो।” कहालीकि बहुत लोग आवत-जात होतो, अऊर उन्ख जेवन करन को समय भी नहीं मिलत होतो।"},{"book":"मरकुस","chapter":"6","verse":"32","text":"येकोलायी हि डोंगा पर चढ़ क सुनसान जागा म अलग चली गयो।"},{"book":"मरकुस","chapter":"6","verse":"33","text":"अऊर बहुत लोगों न उन्ख जातो देख क पहिचान लियो, अऊर सब नगर सी जमा होय क पैदल दवड़्यो अऊर यीशु अऊर ओको चेलावों को पहिले जा पहुंच्यो।"},{"book":"मरकुस","chapter":"6","verse":"34","text":"६:३४ मत्ती ९:३६यीशु डोंगा सी उतर क लोगों की बड़ी भीड़ ख देख्यो, अऊर ओको दिल उन्को लायी दया सी भर गयो, कहालीकि हि चरवाहा को बिना मेंढीं को जसो होतो। येकोलायी ऊ उन्ख बहुत सी बाते सिखावन लग्यो।"},{"book":"मरकुस","chapter":"6","verse":"35","text":"जब दिन बहुत डुब गयो, त ओको चेला ओको जवर आय क कहन लग्यो, “यो सुनसान जागा हय, अऊर दिन बहुत डुब गयो हय।"},{"book":"मरकुस","chapter":"6","verse":"36","text":"उन लोगों ख भेज क कि चारयी बाजू को खेतो अऊर गांवो म जाय क, अपनो लायी कुछ खान को लेय क लावो।”"},{"book":"मरकुस","chapter":"6","verse":"37","text":"ओन उत्तर दियो, “तुमच उन्ख खान ख देवो।” उन्न यीशु सी कह्यो।"},{"book":"मरकुस","chapter":"6","verse":"38","text":"यीशु न उन्को सी कह्यो, “जाय क देखो तुम्हरो जवर कितनी रोटी हय?”"},{"book":"मरकुस","chapter":"6","verse":"39","text":"तब यीशु न चेलावों आज्ञा दियो कि सब ख हरी घास पर पंगत-पंगत सी बिठाय देवो।"},{"book":"मरकुस","chapter":"6","verse":"40","text":"येकोलायी हि सौ सौ अऊर पचास पचास कर क् पंगत-पंगत सी बैठ गयो।"},{"book":"मरकुस","chapter":"6","verse":"41","text":"तब यीशु न पाच रोटी अऊर दोय मच्छी ख लियो, अऊर स्वर्ग को तरफ देख क परमेश्वर ख धन्यवाद दियो। अऊर ओन रोटी तोड़-तोड़ क चेलावों ख देत गयो कि हि लोगों ख परोसो। अऊर हि दोय मच्छी भी उन सब म बाट दियो।"},{"book":"मरकुस","chapter":"6","verse":"42","text":"अऊर सब खाय क सन्तुष्ट भय गयो,"},{"book":"मरकुस","chapter":"6","verse":"43","text":"तब चेलावों न रोटी अऊर मच्छी म सी बच्यो हुयो टुकड़ा सी बारा टोकनी भर क उठायी।"},{"book":"मरकुस","chapter":"6","verse":"44","text":"जिन्न जेवन करयो, हि पाच हजार आदमी होतो।"},{"book":"मरकुस","chapter":"6","verse":"45","text":"तब यीशु न तुरतच अपनो चेलावों ख डोंगा पर चढ़ायो अऊर हि ओको सी पहिले ओन पार बैतसैदा ख चली जाय, जब तक कि ऊ लोगों ख बिदा करन लग्यो।"},{"book":"मरकुस","chapter":"6","verse":"46","text":"उन्ख बिदा कर क् ऊ पहाड़ी पर प्रार्थना करन गयो।"},{"book":"मरकुस","chapter":"6","verse":"47","text":"जब शाम भयी, त डोंगा झील को बीच म होतो, अऊर यीशु किनारो पर अकेलो होतो।"},{"book":"मरकुस","chapter":"6","verse":"48","text":"जब ओन देख्यो कि हि डोंगा चलावत-चलावत घबराय गयो हय, कहालीकि हवा उन्को विरुद्ध होती, त रात को तीन सी छे बजे को बीच सबेरे होन सी पहिले ऊ झील पर चलत उन्को जवर आयो; कहालीकि ऊ उन्को सी आगु निकल जानो चाहत होतो।"},{"book":"मरकुस","chapter":"6","verse":"49","text":"पर उन्न ओख झील पर चलतो देख क समझ्यो कि यो भूत आय, अऊर चिल्लाय उठ्यो।"},{"book":"मरकुस","chapter":"6","verse":"50","text":"कहालीकि सब ओख देख क घबराय गयो होतो। पर यीशु न तुरतच उन्को सी बाते करी अऊर कह्यो, “हिम्मत रखो: मय आय; डरो मत!”"},{"book":"मरकुस","chapter":"6","verse":"51","text":"तब ऊ उन्को जवर डोंगा पर आयो, अऊर हवा रुक गयी: अऊर चेला बहुतच अचम्भित भयो।"},{"book":"मरकुस","chapter":"6","verse":"52","text":"हि उन पाच हजार आदमियों ख रोटी खिलावन वाली बात को अर्थ नहीं समझ सक्यो, कहालीकि उन्को मन कट्टर भय गयो होतो।"},{"book":"मरकुस","chapter":"6","verse":"53","text":"जसोच हि झील को पार होय क गन्नेसरत म पहुंच्यो, अऊर डोंगा किनार पर लगायो।"},{"book":"मरकुस","chapter":"6","verse":"54","text":"जब हि डोंगा सी उतरयो, त लोगों न तुरतच यीशु ख पहिचान लियो,"},{"book":"मरकुस","chapter":"6","verse":"55","text":"आजु बाजू को पूरो देश म दवड़्यो, अऊर बीमारों ख खटिया पर धर क, जित-जित समाचार सुन्यो कि ऊ आय, उत-उत लेय क फिरयो।"},{"book":"मरकुस","chapter":"6","verse":"56","text":"अऊर जित कहीं यीशु गांवो, नगरो, यां खेतो म जात होतो, लोग बीमारों ख बजारों म रख क ओको सी बिनती करत होतो कि ऊ उन्ख अपनो कपड़ा को कोना ख छूवन देवो; अऊर जितनो ओख छूवत होतो, सब चंगो होय जात होतो।"}]}