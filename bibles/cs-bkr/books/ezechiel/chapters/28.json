{"data":[{"book":"Ezechiel","chapter":"28","verse":"1","text":"I stalo se slovo Hospodinovo ke mně, řkoucí:"},{"book":"Ezechiel","chapter":"28","verse":"2","text":"Synu člověčí, rci vývodovi Tyrskému: Takto praví Panovník Hospodin: Proto že se vyvyšuje srdce tvé, a říkáš: Bůh silný jsem, na stolici Boží sedím u prostřed moře, ješto jsi člověk a ne Bůh silný, ačkoli sobě přivlastňuješ srdce podobné srdci Božímu,"},{"book":"Ezechiel","chapter":"28","verse":"3","text":"Aj hle, moudřejší jsi nad Daniele, žádná věc tajná není před tebou ukrytá;"},{"book":"Ezechiel","chapter":"28","verse":"4","text":"Moudrosti svou a rozumností svou nashromáždils sobě zboží, a nahrnuls zlata a stříbra do pokladů svých;"},{"book":"Ezechiel","chapter":"28","verse":"5","text":"Velikou moudrostí svou v kupectví svém rozmnožil jsi zboží svá, a tak pozdvihlo se srdce tvé zbožím tvým;"},{"book":"Ezechiel","chapter":"28","verse":"6","text":"Z té příčiny takto praví Panovník Hospodin: Proto že sobě přivlastňuješ srdce podobné srdci Božímu,"},{"book":"Ezechiel","chapter":"28","verse":"7","text":"Protož aj, já přivedu na tě cizozemce, nejukrutnější národy, kteříž vytrhnouce meče své na krásu moudrosti tvé, zabijí jasnost tvou."},{"book":"Ezechiel","chapter":"28","verse":"8","text":"Do jámy spustí tě, a umřeš smrtí hroznou u prostřed moře."},{"book":"Ezechiel","chapter":"28","verse":"9","text":"Budeš-liž tu ještě říkati před oblíčejem mordéře svého: Bohem jsem, poněvadž jsi člověk a ne Bůh silný, jsa v ruce toho, jenž tě mordovati bude?"},{"book":"Ezechiel","chapter":"28","verse":"10","text":"Smrtí neobřezanců umřeš od ruky cizozemců; nebo já mluvil jsem, praví Panovník Hospodin."},{"book":"Ezechiel","chapter":"28","verse":"11","text":"I stalo se slovo Hospodinovo ke mně, řkoucí:"},{"book":"Ezechiel","chapter":"28","verse":"12","text":"Synu člověčí, vydej se v naříkání nad králem Tyrským, a rci jemu: Takto praví Panovník Hospodin: Ty, jenž zapečeťuješ summy, plný moudrosti a nejkrásnější,"},{"book":"Ezechiel","chapter":"28","verse":"13","text":"V Eden, zahradě Boží, byl jsi, všelijaké drahé kamení přikrývalo tě, sardius, topazius, jaspis, tarsis, onychin, beryl, zafir, karbunkulus a smaragd i zlato; nástrojové bubnů tvých a píšťal tvých v tobě, hned jakžs se narodil, připraveni jsou."},{"book":"Ezechiel","chapter":"28","verse":"14","text":"Ty jsi cherubem od pomazání. Jakž jsem tě za ochránce představil, na hoře svaté Boží jsi byl, u prostřed kamení ohnivého ustavičně jsi chodil."},{"book":"Ezechiel","chapter":"28","verse":"15","text":"Byl jsi dokonalý na cestách svých, hned jakžs se narodil, až se našla nepravost při tobě."},{"book":"Ezechiel","chapter":"28","verse":"16","text":"Pro množství kupectví tvého u prostřed tebe plno jest bezpráví, a velmi jsi prohřešil. Pročež zahubím tě, a vyhladím z hory Boží, ó cherube ochránce, z prostřed kamenů ohnivých."},{"book":"Ezechiel","chapter":"28","verse":"17","text":"Pozdvihlo se srdce tvé slávou tvou, k zlému jsi užíval moudrosti své příčinou jasnosti své. Porazím tě na zemi, před oblíčej králů povrhu tě, aby se dívali na tebe."},{"book":"Ezechiel","chapter":"28","verse":"18","text":"Pro množství nepravostí tvých, a pro nespravedlnosti kupectví tvého poškvrnil jsi svatyně své. Protož vyvedu oheň z prostřed tebe, kterýž tě sžíře, a obrátí tě v popel na zemi před očima všech na tě hledících."},{"book":"Ezechiel","chapter":"28","verse":"19","text":"Všickni, kdož tě znali mezi národy, ztrnou nad tebou; k hrůze veliké budeš, a nebude tě na věky."},{"book":"Ezechiel","chapter":"28","verse":"20","text":"I stalo se slovo Hospodinovo ke mně, řkoucí:"},{"book":"Ezechiel","chapter":"28","verse":"21","text":"Synu člověčí, obrať tvář svou proti Sidonu, a prorokuj proti němu,"},{"book":"Ezechiel","chapter":"28","verse":"22","text":"A rci: Takto praví Panovník Hospodin: Aj, já proti tobě jsem, ó Sidone, a budu oslaven u prostřed tebe. I zvědí, že já jsem Hospodin, když vykonám při něm soudy, a posvěcen budu v něm."},{"book":"Ezechiel","chapter":"28","verse":"23","text":"Pošli zajisté na něj mor, a krev na ulice jeho, a padati budou zranění u prostřed něho od meče na všecky strany, i zvědí, že já jsem Hospodin."},{"book":"Ezechiel","chapter":"28","verse":"24","text":"A tak nebude více míti dům Izraelský trnu urážejícího a bodláku bodoucího ze všech okolních pohrdajících jimi, a zvědí, že já jsem Panovník Hospodin."},{"book":"Ezechiel","chapter":"28","verse":"25","text":"Takto praví Panovník Hospodin: Když shromáždím dům Izraelský z národů, mezi něž rozptýleni jsou, a posvěcen budu v nich před očima pohanů, a bydliti budou v zemi své, kterouž jsem byl dal služebníku svému Jákobovi:"},{"book":"Ezechiel","chapter":"28","verse":"26","text":"Tehdy bydliti budou v ní bezpečně, a nastavějí domů, a štípí vinice. Bydliti, pravím, budou bezpečně, když vykonám soudy, při všech zhoubcích jejich vůkol nich, i zvědí, že já jsem Hospodin Bůh jejich."}]}