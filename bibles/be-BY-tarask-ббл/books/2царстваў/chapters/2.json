{"data":[{"book":"2 ЦАРСТВАЎ","chapter":"2","verse":"1","text":"Пасьля гэтага Давід спытаўся ў Госпада, кажучы: ці ісьці мне ў які-небудзь горад Юдаў? І сказаў яму Гасподзь: ідзі. І сказаў Давід: куды ісьці? І сказаў Ён: у Хэўрон."},{"book":"2 ЦАРСТВАЎ","chapter":"2","verse":"2","text":"І пайшоў туды Давід і абедзьве жонкі ягоныя, Ахінаама Ізрэіліцянка і Авігея, былая жонка Навалава, Кармэліцянка."},{"book":"2 ЦАРСТВАЎ","chapter":"2","verse":"3","text":"І людзей, якія былі зь ім, прывёў Давід, кожнага зь сямэёй ягонай, і пасяліліся ў горадзе Хэўроне."},{"book":"2 ЦАРСТВАЎ","chapter":"2","verse":"4","text":"І прыйшлі мужы Юдавыя і памазалі там Давіда на царства над домам Юдавым. І данесьлі Давіду, што жыхары Явіса Галаадскага пахавалі Саўла."},{"book":"2 ЦАРСТВАЎ","chapter":"2","verse":"5","text":"І выправіў Давід паслоў да жыхароў Явіса Галаадскага сказаць ім: дабраславёныя вы ў Госпада за тое, што зрабілі гэтую ласку гаспадару свайму Саўлу, і пахавалі яго;"},{"book":"2 ЦАРСТВАЎ","chapter":"2","verse":"6","text":"І сёньня хай узычыць вам Гасподзь ласкаю і праўдаю; і я зраблю вам дабрачынства за тое, што вы гэта зрабілі;"},{"book":"2 ЦАРСТВАЎ","chapter":"2","verse":"7","text":"сёньня хай умацуюцца рукі вашыя, і будзьце мужныя, бо гаспадар ваш Саўл памёр, а мяне памазаў дом Юдаў царом над сабою."},{"book":"2 ЦАРСТВАЎ","chapter":"2","verse":"8","text":"Але Авэнір, сын Ніраў, правадыр войска Саўлавага, узяў Евастэя, сына Саўлавага, і прывёў яго ў Маханаім,"},{"book":"2 ЦАРСТВАЎ","chapter":"2","verse":"9","text":"і паставіў яго царом над Галаадам і Ашурам і Ізрэелем, і Яфрэмам і Веньямінам, і над усім Ізраілем."},{"book":"2 ЦАРСТВАЎ","chapter":"2","verse":"10","text":"Сорак гадоў было Евастэю, сыну Саўлаваму, калі ён уцараваўся над Ізраілем, і цараваў два гады. Толькі дом Юдаў застаўся з Давідам."},{"book":"2 ЦАРСТВАЎ","chapter":"2","verse":"11","text":"Усяго часу, як Давід цараваў у Хэўроне над домам Юдавым, было сем гадоў і шэсьць месяцаў."},{"book":"2 ЦАРСТВАЎ","chapter":"2","verse":"12","text":"І выйшаў Авэнір, сын Ніраў, і слугі Евастэя, сына Саўлавага, з Маханаіма ў Гаваон."},{"book":"2 ЦАРСТВАЎ","chapter":"2","verse":"13","text":"Выйшаў і Ёаў, сын Саруі, з слугамі Давідавымі, і сустрэліся каля Гаваонскай сажалкі, і заселі тыя па адзін бок сажалкі, а гэтыя па другі бок сажалкі."},{"book":"2 ЦАРСТВАЎ","chapter":"2","verse":"14","text":"І сказаў Авэнір Ёаву: няхай устануць маладыя хлопцы і падужаюцца перад намі. І сказаў Ёаў: няхай устануць."},{"book":"2 ЦАРСТВАЎ","chapter":"2","verse":"15","text":"І ўсталі і пайшлі лікам дванаццаць Веньямініцянаў з боку Евастэя, сына Саўлавага, і дванаццаць ад слуг Давідавых."},{"book":"2 ЦАРСТВАЎ","chapter":"2","verse":"16","text":"Яны схапілі адзін аднаго за галаву, усадзілі меч адзін аднаму ў бок і ўпалі разам. І была названа гэта мясьціна Хэлкат-Хацурым, што ў Гаваоне."},{"book":"2 ЦАРСТВАЎ","chapter":"2","verse":"17","text":"І адбылася таго дня вельмі лютая бітва, і Авэнір зь людзьмі Ізраільскімі быў пабіты слугамі Давідавымі."},{"book":"2 ЦАРСТВАЎ","chapter":"2","verse":"18","text":"І былі там тры сыны Саруі: Ёаў і Авэса і Асаіл. А Асаіл быў лёгкі на ногі, як сарна ў полі."},{"book":"2 ЦАРСТВАЎ","chapter":"2","verse":"19","text":"І пагнаўся Асаіл за Авэнірам і перасьледаваў яго, ня ўхіляючыся ні направа ні налева ад сьлядоў Авэніра."},{"book":"2 ЦАРСТВАЎ","chapter":"2","verse":"20","text":"І азірнуўся Авэнір назад і сказаў: ці ты гэта, Асаіл? Той сказаў: я."},{"book":"2 ЦАРСТВАЎ","chapter":"2","verse":"21","text":"І сказаў яму Авэнір: ухіліся направа або налева і выбяры сабе аднаго хлопца і вазьмі сабе ягоную зброю. Але Асаіл не захацеў адстаць ад яго."},{"book":"2 ЦАРСТВАЎ","chapter":"2","verse":"22","text":"І паўтарыў Авэнір яшчэ, кажучы Асаілу: адстань ад мяне, каб я не паваліў цябе на зямлю; тады зь якім тварам зьяўлюся я да Ёава, брата твайго?"},{"book":"2 ЦАРСТВАЎ","chapter":"2","verse":"23","text":"Але той не захацеў адстаць. Тады Авэнір, павярнуўшы дзіду, ударыў яго ў жывот; дзіда прашыла яго наскрозь, і ён упаў там і памёр на месцы. Усе, хто праходзіў праз тую мясьціну, дзе ўпаў і памёр Асаіл, спыняліся."},{"book":"2 ЦАРСТВАЎ","chapter":"2","verse":"24","text":"І перасьледавалі Ёаў і Авэса Авэніра. Сонца ўжо зайшло, калі яны прыйшлі да пагорка Ама, што насупраць Гіяха, на дарозе да пустыні Гаваонскай."},{"book":"2 ЦАРСТВАЎ","chapter":"2","verse":"25","text":"І сабраліся Веньямініцяне вакол Авэніра і склалі адно рушэньне, і сталі на вяршыні аднаго пагорка."},{"book":"2 ЦАРСТВАЎ","chapter":"2","verse":"26","text":"І зьвярнуўся Авэнір да Ёава і сказаў: ці вечна будзе пажыраць мяне меч? ці ты ня ведаеш, што наступствы будуць горасныя? і дакуль ты ня скажаш людзям, каб яны перасталі перасьледаваць братоў сваіх?"},{"book":"2 ЦАРСТВАЎ","chapter":"2","verse":"27","text":"І сказаў Ёаў: жывы Бог! калі б ты не казаў інакш, дык яшчэ раніцай перасталі б людзі перасьледаваць братоў сваіх."},{"book":"2 ЦАРСТВАЎ","chapter":"2","verse":"28","text":"І затрубіў Ёаў у трубу, і спыніўся ўвесь народ і не перасьледавалі больш Ізраільцянаў; бітва спынілася."},{"book":"2 ЦАРСТВАЎ","chapter":"2","verse":"29","text":"А Авэнір і людзі ягоныя ішлі раўнінаю ўсю тую ноч і перайшлі Ярдан, і прайшлі ўвесь Бітрон і прыйшлі ў Маханаім."},{"book":"2 ЦАРСТВАЎ","chapter":"2","verse":"30","text":"І вярнуўся Ёаў ад перасьледу Авэніра і сабраў увесь народ, і не хапала з слуг Давідавых дзевятнаццаці чалавек апрача Асаіла."},{"book":"2 ЦАРСТВАЎ","chapter":"2","verse":"31","text":"А слугі Давідавыя пабілі Веньямініцянаў і людзей Авэніравых; загінула іх трыста шэсьцьдзясят чалавек."},{"book":"2 ЦАРСТВАЎ","chapter":"2","verse":"32","text":"І ўзялі Асаіла і пахавалі яго ў магіле бацькі ягонага, што ў Віфляеме. А Ёаў зь людзьмі сваімі ішоў усю ноч і на сьвітаньні прыйшоў у Хэўрон."}]}