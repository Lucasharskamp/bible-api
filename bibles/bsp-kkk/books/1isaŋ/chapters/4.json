{"data":[{"book":"1 Isaŋ","chapter":"4","verse":"1","text":"Nəna aŋɛ imbɔtər mɔ, ta nəlaŋ akɔ ŋabaŋɛnɛ kəyɔ Amera mɔ fəp. Mba nəkɔkcɛ yi ntɛ tɔŋsɔŋɛ nətam kəcərɛ kɔ pəyɔnɛ ya dəKanu yɔ-ɛ, bawo sayibɛ sa yem səlarəm səsamsər doru."},{"book":"1 Isaŋ","chapter":"4","verse":"2","text":"Tantɛ disrɛ nəntam kəcərɛ a Amera ŋa Kanu ŋɔ: Amera nŋɛ o nŋɛ ŋoŋwosɛ kəcərɛ a Yesu Krist ɛnader pəyɔnɛ fum mɔ, ŋa Kanu ŋɔ."},{"book":"1 Isaŋ","chapter":"4","verse":"3","text":"Mba amera nŋɛ o nŋɛ ŋɔntɔwosɛ kəloku a Yesu ɛnader cəfum mɔ, bafɔ ŋa Kanu ŋɔ, ŋa wəter Krist ŋɔ. Nənane pacloku a kəder kɔ wəter ka Krist ɛndɛ, ndɛkəl oŋ eyi doru."},{"book":"1 Isaŋ","chapter":"4","verse":"4","text":"Nəna awut em, aka Kanu ŋɔ nəyɔnɛ, kɔ nəntam sayibɛ sa yem, bawo nwɛ eyi nu mɔ, ɛntas nwɛ eyi doru mɔ."},{"book":"1 Isaŋ","chapter":"4","verse":"5","text":"Ŋa, aka doru ŋɔ. Ti tɔsɔŋɛ ntɛ moloku maŋan mɔyɔnɛ ma doru mɔ, kɔ doru dɛncəŋkəl ŋa."},{"book":"1 Isaŋ","chapter":"4","verse":"6","text":"Səna, aka Kanu ŋɔ səyɔnɛ. Nwɛ ɛncərɛ Kanu mɔ, ɛncəŋkəl su. Nwɛ ɔntɔyɔnɛ wəka Kanu mɔ ɔfɔcəŋkəl su. Ti tɔsɔŋɛ su kəcərɛ amera ŋa kance kɔ amera ŋa kətiŋkər."},{"book":"1 Isaŋ","chapter":"4","verse":"7","text":"Nəna aŋɛ imbɔtər mɔ, pabɔtərɛnɛ,"},{"book":"1 Isaŋ","chapter":"4","verse":"8","text":"Nwɛ ɔntɔbɔtər mɔ, ɛncərɛ fɛ Kanu ali katin,"},{"book":"1 Isaŋ","chapter":"4","verse":"9","text":"Tantɛ tɔ kəbɔtər ka Kanu kənamentərnɛ su dacɔ:"},{"book":"1 Isaŋ","chapter":"4","verse":"10","text":"Kəbɔtər kaŋkɔ,"},{"book":"1 Isaŋ","chapter":"4","verse":"11","text":"Nəna aŋɛ imbɔtər mɔ, kɔ Kanu kəmbɔtər su tantɛ-ɛ, pəmar səna alaŋ sɔ fəp pabɔtərɛnɛ."},{"book":"1 Isaŋ","chapter":"4","verse":"12","text":"Ali katin fum o fum ɛŋgbətnɛ fɛ Kanu. Kɔ səmbɔtərɛnɛ-ɛ, Kanu kəŋyi su dacɔ, kəbɔtər kɔn kəfɔbut su."},{"book":"1 Isaŋ","chapter":"4","verse":"13","text":"Tantɛ tɔ səntam kəcərɛ a səyi dəKanu, kɔ Kanu kəyi dəsəna: Bawo ɔsɔŋ su Amera ŋɔn."},{"book":"1 Isaŋ","chapter":"4","verse":"14","text":"Kɔ səna səŋgbətnɛ, kɔ səyɔnɛ sede a Papa osom Wan kədeyɔnɛ wəyac ka doru."},{"book":"1 Isaŋ","chapter":"4","verse":"15","text":"Nwɛ o nwɛ oŋwosɛ kəloku a Yesu ɔyɔnɛ Wan ka Kanu mɔ, Kanu kəŋyi kɔ, nkɔn sɔ pəyi dəKanu."},{"book":"1 Isaŋ","chapter":"4","verse":"16","text":"Kɔ səna, səncərɛ kəbɔtər nkɛ Kanu kəmbɔtər su mɔ, kɔ səŋgbɛkər kəbɔtər kaŋkɔ kəlaŋ."},{"book":"1 Isaŋ","chapter":"4","verse":"17","text":"Kɔ kəbɔtər kosu kəntɔbut-ɛ, tɔŋsɔŋɛ su kəbəknɛ dɔsɔk ndɛ Kanu kəŋkiti su mɔ. Ta ake-ɛ? Bawo kiyi kosu doru kəwurɛnɛ kɔ ka Yesu Krist."},{"book":"1 Isaŋ","chapter":"4","verse":"18","text":"Kənesɛ kəyi fɛ kəbɔtər disrɛ. Kɔ kəbɔtər kəntɔbut-ɛ, kəmbɛləs kənesɛ. Bawo kənesɛ kəncɛm-cɛməs a kətɔrəs kəndeder. Wənesɛ, kəbɔtər kəmbut kɔ."},{"book":"1 Isaŋ","chapter":"4","verse":"19","text":"Kɔ səna, səmbɔtər, bawo Kanu kənanuŋkɛnɛ kəbɔtər su."},{"book":"1 Isaŋ","chapter":"4","verse":"20","text":"Kɔ fum oloku: «Imbɔtər Kanu» mba pəter wɛnc wəlaŋ-ɛ, wəyemɛ ɔfɔ, bawo nwɛ ɔntɔbɔtər wɛnc nwɛ ɛŋnəŋk mɔ, ɔfɔtam kəbɔtər Kanu nkɛ ɔntɔnəŋk mɔ."},{"book":"1 Isaŋ","chapter":"4","verse":"21","text":"Tosom tantɛ tɔ Kanu kənasom su: Nwɛ ɔmbɔtər Kanu mɔ, pəmar pəbɔtər sɔ wɛnc."}]}