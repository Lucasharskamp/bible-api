{"data":[{"book":"1 Madzimambo","chapter":"19","verse":"1","text":"Zvino Ahabhu akaudza Jezebheri zvose zvakanga zvaitwa naEria nokuuraya kwaakanga aita vaprofita vose nomunondo."},{"book":"1 Madzimambo","chapter":"19","verse":"2","text":"Ipapo Jezebheri akatuma nhume kuna Eria kundoti, “Vamwari ngavandirange, vanyanyise kudaro, kana nenguva ino mangwana, ndikasaita kuti upenyu hwako hufanane nehwomumwe wavo.”"},{"book":"1 Madzimambo","chapter":"19","verse":"3","text":"Eria akatya akatiza kuti aponese upenyu hwake. Paakasvika kuBheerishebha muJudha, akasiya muranda wake ikoko,"},{"book":"1 Madzimambo","chapter":"19","verse":"4","text":"iye pachake akafamba rwendo rwezuva rimwe chete achipinda mugwenga. Akasvika pamuti womurara, akagara pasi pawo akanamata kuti achifa. Akati, “Zvaringana hazvo, Jehovha. Chitorai upenyu hwangu; handipfuuri madzitateguru angu pakururama.”"},{"book":"1 Madzimambo","chapter":"19","verse":"5","text":"Ipapo akarara pasi pomuti akabatwa nehope."},{"book":"1 Madzimambo","chapter":"19","verse":"6","text":"Akatarisa-tarisa, akaona chingwa chakanga chabikwa pamazimbe omoto pedyo nomusoro wake, nechirongo chemvura. Akadya, akanwa, akabva arara zvakare."},{"book":"1 Madzimambo","chapter":"19","verse":"7","text":"Mutumwa waJehovha akadzoka kechipiri akamubata akati, “Simuka udye, nokuti rwendo rungakuremera.”"},{"book":"1 Madzimambo","chapter":"19","verse":"8","text":"Naizvozvo akamuka akadya, akanwa. Zvokudya izvozvo zvakamupa simba zvokuti akafamba kwamazuva makumi mana nousiku makumi mana kusvikira asvika paHorebhi, gomo raMwari."},{"book":"1 Madzimambo","chapter":"19","verse":"9","text":"Ipapo akapinda mubako akarara usiku hwose."},{"book":"1 Madzimambo","chapter":"19","verse":"10","text":"Akapindura akati, “Ndakanga ndichishingairira Jehovha Mwari Wamasimba Ose kwazvo. VaIsraeri vakaramba sungano yenyu, vakaputsa aritari dzenyu, uye vakauraya vaprofita venyu nomunondo. Ndini ndoga ndasara, zvino vava kuedza kundiurayawo.”"},{"book":"1 Madzimambo","chapter":"19","verse":"11","text":"Jehovha akati, “Buda panze umire pagomo pamberi paJehovha, nokuti Jehovha ari kuda kuzopfuura nepo.”"},{"book":"1 Madzimambo","chapter":"19","verse":"12","text":"Mushure mokudengenyeka kwenyika kwakauya moto, asi Jehovha akanga asiri mumoto. Uye shure kwomoto akanzwa inzwi richitaura nakazevezeve kakapfava."},{"book":"1 Madzimambo","chapter":"19","verse":"13","text":"Eria paakarinzwa, akafukidza chiso chake nejasi rake akabuda panze akamira pamuromo webako."},{"book":"1 Madzimambo","chapter":"19","verse":"14","text":"Akapindura akati, “Ndakanga ndichishingairira Jehovha Mwari Wamasimba Ose kwazvo. VaIsraeri vakaramba sungano yenyu, vakaputsa aritari dzenyu, uye vakauraya vaprofita venyu nomunondo. Ndini ndoga ndasara, zvino vava kuedza kundiurayawo.”"},{"book":"1 Madzimambo","chapter":"19","verse":"15","text":"Jehovha akati kwaari, “Dzokera nenzira yawauya nayo, ugoenda kuGwenga reDhamasiko. Kana wasvikako, uzodze Hazaeri kuti ave mambo weAramu."},{"book":"1 Madzimambo","chapter":"19","verse":"16","text":"Uzodzezve Jehu, mwanakomana waNimishi kuti ave mambo weIsraeri, ugozodza Erisha, mwanakomana waShafati wokuAbheri Mehora kuti atore nzvimbo yako somuprofita."},{"book":"1 Madzimambo","chapter":"19","verse":"17","text":"Jehu achauraya vose vachapunyuka munondo waHazaeri, uye Erisha achaurayawo vose vachapunyuka munondo waJehu."},{"book":"1 Madzimambo","chapter":"19","verse":"18","text":"Kunyange zvakadaro, ndakachengeta zviuru zvinomwe zvavanhu muIsraeri, vose vane mabvi asina kupfugamira Bhaari uye vane miromo isina kumutsvoda.”"},{"book":"1 Madzimambo","chapter":"19","verse":"19","text":"Naizvozvo Eria akabvapo akandowana Erisha mwanakomana waShafati. Akanga achirima nehando dzakasungwa pamajoko gumi namaviri, iye achichaira joko regumi namaviri. Eria akaenda kwaari akakanda jasi rake paari."},{"book":"1 Madzimambo","chapter":"19","verse":"20","text":"Ipapo Erisha akasiya hando dzake akamhanya achitevera Eria. Akati, “Regai ndimbonotsvoda baba namai vangu ndichionekana navo, ndigozoenda nemi.”"},{"book":"1 Madzimambo","chapter":"19","verse":"21","text":"Naizvozvo Erisha akamusiya akadzokera. Akatora hando dzejoko rake akadzibaya. Akashandisa zvaairimisa sehuni dzokubikisa nyama yacho, akaipa kuvanhu, ndokubva vadya. Ipapo akasimuka akatevera Eria akabva ava muranda wake."}]}