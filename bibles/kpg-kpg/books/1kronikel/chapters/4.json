{"data":[{"book":"1 Kronikel","chapter":"4","verse":"1","text":"Aanei hunu hagadili o Judah: go Perez, Hezron, Carmi, Hur, mo Shobal."},{"book":"1 Kronikel","chapter":"4","verse":"2","text":"Shobal la go tamana o Reaiah, dela go tamana o Jahath, go tamana o Ahumai mo Lahad go nia damana mmaadua o nia daangada ala e noho i Zorah."},{"book":"1 Kronikel","chapter":"4","verse":"3-4","text":"Hur la go tama daane madua o dono damana go Caleb mai dono lodo Ephrath; di hagadili o maa la ne daamada ne hau di waahale o Bethlehem. Hur ne hai ana dama daane dogodolu go Etam, Penuel, mo Ezer. Etam guu hai ana dama daane dogodolu go Jezreel, Ishma, mo Idbash, ge dahi dama ahina go Hazzelelponi. Penuel ne daamada ne hau di waahale o Gedor, ge Ezer ne hau Hushah."},{"book":"1 Kronikel","chapter":"4","verse":"5","text":"Ashur ne daamada ne hau di waahale o Tekoa, ono lodo dogolua go Helah mo Naarah."},{"book":"1 Kronikel","chapter":"4","verse":"6","text":"Ashur mo Naarah guu hai nau dama daane dogohaa go Ahuzzam, Hepher, Temeni mo Haahashtari."},{"book":"1 Kronikel","chapter":"4","verse":"7","text":"Ashur mo Helah guu hai nau dama daane dogodolu go Zereth, Izhar, mo Ethnan."},{"book":"1 Kronikel","chapter":"4","verse":"8","text":"Koz la go tamana o Anub mo Zobebah. Mee la go tamana madua o nia madahaanau ne hagadili mai Aharhel tama daane ni Harum."},{"book":"1 Kronikel","chapter":"4","verse":"9","text":"Taane e dahi i golo dono ingoo go Jabez, dela koia e hagalaamua i lodo dono madahaanau. Tinana o maa ne gahi di ingoo o maa go Jabez4.9 Di ingoo Jabez i nnelekai Hebrew le e hai dono lee be telekai “mmae”, idimaa i dono haanau nogo mmae huoloo."},{"book":"1 Kronikel","chapter":"4","verse":"10","text":"Gei Jabez nogo dalodalo gi di God o Israel boloo, “Meenei Dimaadua, hila mai gi di au, haga damana ina dogu henua. Goe gi madalia au gei gi abaaba ina gi daha mo au nia mee huaidu huogodoo ala gaa hai au gii mmae.” Gei God guu wanga nia mee a mee ala e dangidangi ai."},{"book":"1 Kronikel","chapter":"4","verse":"11","text":"Caleb, tuaahina daane o Shuhah, guu hai dana dama daane go Mehir. Mehir la go tamana o Eshton,"},{"book":"1 Kronikel","chapter":"4","verse":"12","text":"dela ne hai ana dama daane dogodolu go Bethrapha, Paseah, mo Tehinnah. Tehinnah tangada dela ne daamada ne hau di waahale o Nahash. Nia hagadili o nia daane aanei le e noho i Recah."},{"book":"1 Kronikel","chapter":"4","verse":"13","text":"Kenaz guu hai ana dama daane dogolua go Othniel mo Seraiah. Othniel guu hai labelaa ana dama daane dogolua go Hathath mo Meonothai."},{"book":"1 Kronikel","chapter":"4","verse":"14","text":"Meonothai la go tamana o Ophrah."},{"book":"1 Kronikel","chapter":"4","verse":"15","text":"Caleb tama daane ni Jephunneh ne hai ana dama daane dogodolu go Iru, Elah, mo Naam. Gei Elah la go tamana a Kenaz."},{"book":"1 Kronikel","chapter":"4","verse":"16","text":"Jehallelel guu hai ana dama daane dogohaa go Ziph, Ziphah, Tiria mo Asarel."},{"book":"1 Kronikel","chapter":"4","verse":"17-18","text":"Ezrah guu hai ana dama daane dogohaa go Jether, Mered, Epher mo Jalon. Mered gaa lodo gi Bithiah, tama ahina ni di king o Egypt, gei meemaa guu hai di nau dama ahina go Miriam, mo dogolua dama daane go Shammai mo Ishbah. Ishbah ne daamada matagidagi ne hau di waahale o Eshtemoa. Mered guu hai dono lodo labelaa gi dahi ahina mai di hagadili adu dangada o Judah, gei meemaa guu hai nau dama daane dogodolu go Jered, dela ne hau di waahale o Gedor, Heber dela ne daamada ne hau di waahale o Soco, mo Jekuthiel dela ne daamada ne hau di waahale o Zanoah."},{"book":"1 Kronikel","chapter":"4","verse":"19","text":"Hodiah ne lodo gi tuaahina ahina o Naham. Nia hagadili o meemaa la ne daamada di madahaanau o Garm, ala e noho i lodo di waahale o Keilah, mo di madahaanau o Maacath, ala e noho i lodo di waahale o Eshtemoa."},{"book":"1 Kronikel","chapter":"4","verse":"20","text":"Shimon guu hai ana dama daane dogohaa go Amnon, Rinnah, Benhanan, mo Tilon."},{"book":"1 Kronikel","chapter":"4","verse":"21","text":"Shelah la tama e dahi i nia dama daane a Judah. Nia hagadili o maa la go Er, dela ne daamada ne hau di waahale Lecah; Laadah tangada dela ne daamada ne hau di waahale Mareshah; di madahaanau damana llanga gahu gi nia duaina ala e noho i lodo di waahale Beth Ashbea;"},{"book":"1 Kronikel","chapter":"4","verse":"22","text":"Jokim mo nia daangada ala e noho i lodo di waahale Cozeba; mo Joash mo Saraph, ala ne lodo gi nia ahina o Moab gaa noho i Bethlehem. (Di kai digaula la di kai loo namua.)"},{"book":"1 Kronikel","chapter":"4","verse":"23","text":"Digaula digau hai pileedi hadu e ngalua gi di king, gei digaula e noho i lodo nia waahale Netaim mo Gederah."},{"book":"1 Kronikel","chapter":"4","verse":"24","text":"Simeon ne hai ana dama daane dogolima go Nemuel, Jamin, Jarib, Zerah mo Shaul."},{"book":"1 Kronikel","chapter":"4","verse":"25","text":"Tama daane a Shaul go Shallum, tama daane a Shallum go Mibsam, gei tama daane Mibsam go Mishma."},{"book":"1 Kronikel","chapter":"4","verse":"26","text":"Gei mai Mishma di hagatau di madahaanau gi muli gaa tugi Hammuel, Zaccur mo Shimei."},{"book":"1 Kronikel","chapter":"4","verse":"27","text":"Shimei ne hai ana dama daane dilongoholu maa ono ge dogoono dama ahina. Gei nia gau o maa ne hai nadau dama dagi hogoohi, gei di madawaawa Simeon la digi dogologo be togologo di madawaawa Judah ne hai."},{"book":"1 Kronikel","chapter":"4","verse":"28","text":"Tugi loo gi di madagoaa King David, nia hagadili o Simeon nogo noho i lodo nia waahale aanei: Beersheba, Moladah, Hazar Shual,"},{"book":"1 Kronikel","chapter":"4","verse":"29","text":"Bilhah, Ezem, Tolad,"},{"book":"1 Kronikel","chapter":"4","verse":"30","text":"Bethuel, Hormah, Ziklag,"},{"book":"1 Kronikel","chapter":"4","verse":"31","text":"Beth Marcaboth, Hazar Susim, Beth Biri mo Shaaraim."},{"book":"1 Kronikel","chapter":"4","verse":"32","text":"Digaula e noho labelaa i lodo nia gowaa e lima ala i golo, go Etam, Ain, Rimmon, Tochen mo Ashan,"},{"book":"1 Kronikel","chapter":"4","verse":"33","text":"mo nia dama guongo ala e haganiga i daha mo nia gowaa aalaa, gaa hana gaa tugi i di waahale Baalath dela i bahi i dai a ngaaga. Aanei nia ingoo o nadau madahaanau mo nia gowaa ala nogo noho ai digaula ala gu hihi go digaula gi lodo nia beebaa.4.33 Joshua 19.2-8"},{"book":"1 Kronikel","chapter":"4","verse":"34-38","text":"Nia daane aanei laa aalaa go nia dagi o nadau madahaanau llauehe:"},{"book":"1 Kronikel","chapter":"4","verse":"39","text":"digaula ga haga mamaanege gi daha gi bahi i dai hoohoo adu gi Gerar, gei e hahaangai nadau siibi i di baahi gi dua o di gowaa i mehanga gonduu dela e duu ai di waahale deelaa."},{"book":"1 Kronikel","chapter":"4","verse":"40","text":"Digaula guu kida nadau gowaa humalia e logo ono meegai e hahaangai nadau manu dela e moe adu gi lodo di anggowaa dela e kila ge noho i di aumaalia. Nia daangada nogo noho i golo na mua la digau Ham."},{"book":"1 Kronikel","chapter":"4","verse":"41","text":"I lodo di madagoaa dagi o Hezekiah di king o Judah, nia daane ala nadau ingoo i nua guu hula gi Gerar gu oho nia hale laa mo nia dama hale o nia daangada ala nogo noho i golo. Digaula gu hagabagi nia daangada la gi daha, guu noho i golo gi mau dangihi, idimaa e logowaahee nia meegai ang gi nadau siibi i golo."},{"book":"1 Kronikel","chapter":"4","verse":"42","text":"Digau e lima lau (500) nia hoo ni di madahaanau damana o Simeon gu hagatanga guu hula gi dua gi Edom. Digaula ne dagi go nia dama daane a Ishi, go Pelatiah, Neariah, Rephaiah mo Uzziel."},{"book":"1 Kronikel","chapter":"4","verse":"43","text":"Digaula gu daaligi gii mmade digau Amalek huogodoo ala nogo mouli, gei digaula guu noho i di gowaa deelaa ga dau mai loo gi dangi nei."}]}