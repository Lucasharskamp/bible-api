{"data":[{"book":"1 राजा","chapter":"5","verse":"1","text":"जब सोर देश के राजा हीराम को यह पता चला कि शलोमोन को उनके पिता दावीद के स्थान पर राजा बनाया गया है, उन्होंने शलोमोन के पास अपने राजदूतों को भेजे, दावीद हमेशा से ही हीराम के प्रिय रहे थे."},{"book":"1 राजा","chapter":"5","verse":"2","text":"शलोमोन ने राजा हीराम के लिए यह संदेश भेजा:"},{"book":"1 राजा","chapter":"5","verse":"3","text":"“आपको यह तो पता ही है कि विभिन्‍न युद्धों में लगे रहने के कारण मेरे पिता दावीद, जब तक सभी शत्रु उनके अधीन न हो गए, तब तक अपने परमेश्वर याहवेह की महिमा के लिए भवन बनाने में असमर्थ ही रहे थे."},{"book":"1 राजा","chapter":"5","verse":"4","text":"मगर अब याहवेह, मेरे परमेश्वर ने मुझे हर तरफ़ से शांति दी है. अब न कोई मेरा शत्रु है, और न ही मुझे किसी ओर से किसी जोखिम की कोई आशंका है."},{"book":"1 राजा","chapter":"5","verse":"5","text":"इसलिये जैसा कि याहवेह ने मेरे पिता दावीद से कहा, ‘तुम्हारा पुत्र, जिसे मैं तुम्हारे सिंहासन पर बैठाऊंगा, वही होगा, जो मेरी महिमा के लिए भवन बनवाएगा.’ मेरी इच्छा है कि मैं याहवेह मेरे परमेश्वर की महिमा के लिए भवन बनवाऊं."},{"book":"1 राजा","chapter":"5","verse":"6","text":"“इसलिये आप अपने सेवकों को आदेश दें कि वे मेरे लिए लबानोन से देवदार के पेड़ कांटे. इन सेवकों के साथ मेरे सेवक भी होंगे, और मैं आपके इन सेवकों को आपके द्वारा तय किया गया वेतन देता जाऊंगा, क्योंकि यह तो आपको मालूम ही है कि हमारे बीच ऐसा कोई नहीं है, जिसे सीदोनियों के बराबर लकड़ी का काम आता हो.”"},{"book":"1 राजा","chapter":"5","verse":"7","text":"शलोमोन के ये वचन सुन हीराम बहुत ही खुश होकर कह उठा, “आज धन्य हैं याहवेह, जिन्होंने इस बड़े देश पर शासन के लिए दावीद को एक बुद्धिमान पुत्र दिया है.”"},{"book":"1 राजा","chapter":"5","verse":"8","text":"तब हीराम ने शलोमोन को यह संदेश भेजा:"},{"book":"1 राजा","chapter":"5","verse":"9","text":"मेरे सेवक लकड़ी लबानोन से भूमध्य-सागर तक पहुंचा देंगे; मैं उनके बेड़े बना दूंगा, कि वे समुद्र के मार्ग से आपके द्वारा ठहराए गए स्थान तक भेजे जा सकें. वहां ये बेड़े खोल दिए जाएंगे. वहां से आप इन्हें उठा सकेंगे. आपको करना यह होगा: आप मेरे परिवार के लिए भोजन देकर मेरी भी इच्छा पूरी कर दीजिए.”"},{"book":"1 राजा","chapter":"5","verse":"10","text":"शलोमोन ने देवदार और सनोवर की जितनी लकड़ी चाही उतना हीराम ने दे दी."},{"book":"1 राजा","chapter":"5","verse":"11","text":"दूसरी ओर शलोमोन ने हीराम को तीन हज़ार छः सौ टन5:11 तीन हज़ार छः सौ टन यानी 3,250 मेट्रिक टन मूल में 20,000 कोर गेहूं और चार लाख चालीस हज़ार लीटर5:11 चार लाख चालीस हज़ार लीटर मूल में 20,000 कोर शुद्ध ज़ैतून का तेल भेज दिया. शलोमोन यह हर साल करते रहे."},{"book":"1 राजा","chapter":"5","verse":"12","text":"अपनी प्रतिज्ञा के अनुसार याहवेह ने शलोमोन को बुद्धि से भर दिया. शलोमोन और हीराम के बीच मैत्रीपूर्ण संबंध थे. दोनों ने आपस में वाचा बांध ली थी."},{"book":"1 राजा","chapter":"5","verse":"13","text":"राजा शलोमोन ने सारे इस्राएल देश से इस काम के लिए बेगारी पर पुरुष लगाए, जिनकी कुल संख्या तीस हज़ार हो गई."},{"book":"1 राजा","chapter":"5","verse":"14","text":"इनमें से वह दस हज़ार को पूरे साल में बारी-बारी से हर महीने लबानोन भेज दिया करते थे. ये कर्मचारी एक महीने लबानोन में और दो महीने अपने घर में रहते थे, अदोनिरम इन सभी कर्मचारियों के ऊपर अधिकारी थे."},{"book":"1 राजा","chapter":"5","verse":"15","text":"शलोमोन ने पहाड़ी क्षेत्र में सत्तर हज़ार बोझा ढोनेवाले और अस्सी हज़ार पत्थर का काम करनेवाले चुने थे."},{"book":"1 राजा","chapter":"5","verse":"16","text":"इन सबके अलावा पूरे काम को देखने के लिए तीन हज़ार तीन सौ अधिकारी भी चुने गए थे, कि वे सारी योजना और कर्मचारियों की गतिविधि पर नज़र रख सकें."},{"book":"1 राजा","chapter":"5","verse":"17","text":"राजा के आदेश पर उन्होंने बड़े-बड़े कीमती पत्थर खोद निकाले, कि इन्हें तराशकर भवन की नींव के लिए इस्तेमाल किया जा सके."},{"book":"1 राजा","chapter":"5","verse":"18","text":"इस प्रकार शलोमोन के कर्मचारियों ने, हीराम के कर्मचारियों और गिबलियों ने मिलकर भवन बनाने के लिए लकड़ी और पत्थर तैयार किए."}]}