{"data":[{"book":"ΙΩΒ","chapter":"8","verse":"1","text":"Ὑπολαβὼν δὲ Βαλδὰδ ὁ Σαυχίτης, λέγει,"},{"book":"ΙΩΒ","chapter":"8","verse":"2","text":"Μέχρι τίνος λαλήσεις ταῦτα, πνεῦμα πολυῤῥῆμον τοῦ στόματός σου;"},{"book":"ΙΩΒ","chapter":"8","verse":"3","text":"Μὴ ὁ Κύριος ἀδικήσει κρίνων; ἢ ὁ τὰ πάντα ποιήσας ταράξει τὸ δίκαιον;"},{"book":"ΙΩΒ","chapter":"8","verse":"4","text":"Εἰ οἱ υἱοί σου ἥμαρτον ἐναντίον αὐτοῦ, ἀπέστειλεν ἐν χειρὶ ἀνομίας αὐτῶν."},{"book":"ΙΩΒ","chapter":"8","verse":"5","text":"Σὺ δὲ ὄρθριζε πρὸς Κύριον παντοκράτορα δεόμενος."},{"book":"ΙΩΒ","chapter":"8","verse":"6","text":"Εἰ καθαρὸς εἶ καὶ ἀληθινὸς, δεήσεως ἐπακούσεταί σου, ἀποκαταστήσει δέ σοι δίαιταν δικαιοσύνης."},{"book":"ΙΩΒ","chapter":"8","verse":"7","text":"Ἔσται οὖν τὰ μὲν πρῶτά σου ὀλίγα, τὰ δὲ ἔσχατά σου ἀμύθητα."},{"book":"ΙΩΒ","chapter":"8","verse":"8","text":"Ἐπερώτησον γὰρ γενεὰν πρώτην, ἐξιχνίασον δὲ κατὰ γένος πατέρων·"},{"book":"ΙΩΒ","chapter":"8","verse":"9","text":"Χθιζοὶ γάρ ἐσμεν, καὶ οὐκ οἴδαμεν· σκιὰ γάρ ἐστιν ἡμῶν ἐπὶ τῆς γῆς ὁ βίος·"},{"book":"ΙΩΒ","chapter":"8","verse":"10","text":"Ἢ οὐχ οὗτοί σε διδάξουσιν καὶ ἀναγγελοῦσι, καὶ ἐκ καρδίας ἐξάξουσι ῥήματα;"},{"book":"ΙΩΒ","chapter":"8","verse":"11","text":"Μὴ θάλλει πάπυρος ἄνευ ὕδατος, ἢ ὑψωθήσεται βούτομον ἄνευ πότου;"},{"book":"ΙΩΒ","chapter":"8","verse":"12","text":"Ἔτι ὂν ἐπὶ ῥίζης, καὶ οὐ μὴ θερισθῇ, πρὸ τοῦ πιεῖν πᾶσα βοτάνη οὐχὶ ξηραίνεται;"},{"book":"ΙΩΒ","chapter":"8","verse":"13","text":"Οὕτως τοίνυν ἔσται τὰ ἔσχατα πάντων τῶν ἐπιλανθανομένων τοῦ Κυρίου· ἐλπὶς γὰρ ἀσεβοῦς ἀπολεῖται·"},{"book":"ΙΩΒ","chapter":"8","verse":"14","text":"Ἀοίκητος γὰρ αὐτοῦ ἔσται ὁ οἶκος· ἀράχνη δὲ αὐτοῦ ἀποβήσεται ἡ σκηνή."},{"book":"ΙΩΒ","chapter":"8","verse":"15","text":"Ἐὰν ὑπερείσῃ τὴν οἰκίαν αὐτοῦ, οὐ μὴ στῇ· ἐπιλαβομένου δὲ αὐτοῦ, οὐ μὴ ὑπομείνῃ·"},{"book":"ΙΩΒ","chapter":"8","verse":"16","text":"Ὑγρὸς γάρ ἐστιν ὑπὸ ἡλίου· καὶ ἐκ σαπρίας αὐτοῦ ὁ ῥάδαμνος αὐτοῦ ἐξελεύσεται."},{"book":"ΙΩΒ","chapter":"8","verse":"17","text":"Ἐπὶ συναγωγὴν λίθων κοιμᾶται· ἐν δὲ μέσῳ χαλίκων ζήσεται."},{"book":"ΙΩΒ","chapter":"8","verse":"18","text":"Ἐὰν καταπίῃ, ὁ τόπος ψεύσεται αὐτόν· οὐχ ἑώρακας τοιαῦτα,"},{"book":"ΙΩΒ","chapter":"8","verse":"19","text":"ὅτι καταστροφὴ ἀσεβοῦς τοιαύτη, ἐκ δὲ γῆς ἄλλον ἀναβλαστήσει."},{"book":"ΙΩΒ","chapter":"8","verse":"20","text":"Ὁ γὰρ Κύριος οὐ μὴ ἀποποιήσηται τὸν ἄκακον· πᾶν δὲ δῶρον ἀσεβοῦς οὐ δέξεται."},{"book":"ΙΩΒ","chapter":"8","verse":"21","text":"Ἀληθινῶν δὲ στόμα ἐμπλήσει γέλωτος, τὰ δὲ χείλη αὐτῶν ἐξομολογήσεως."},{"book":"ΙΩΒ","chapter":"8","verse":"22","text":"Οἱ δὲ ἐχθροὶ αὐτῶν ἐνδύσονται αἰσχύνην, δίαιτα δὲ ἀσεβοῦς οὐκ ἔσται."}]}