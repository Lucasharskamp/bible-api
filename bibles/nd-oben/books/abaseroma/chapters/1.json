{"data":[{"book":"AbaseRoma","chapter":"1","verse":"1","text":"UPhawuli, inceku kaKhristu uJesu, owabizelwa ukuba ngumpostoli njalo wahlukaniselwa ivangeli likaNkulunkulu,"},{"book":"AbaseRoma","chapter":"1","verse":"2","text":"ivangeli alithembisa ngaphambilini ngabaphrofethi bakhe emibhalweni engcwele"},{"book":"AbaseRoma","chapter":"1","verse":"3","text":"mayelana leNdodana yakhe, yona okuthi ngokwemvelo yayo yoluntu yayiyinzalo kaDavida,"},{"book":"AbaseRoma","chapter":"1","verse":"4","text":"njalo ngoMoya wobungcwele yabonakaliswa ngamandla ukuthi iyiNdodana kaNkulunkulu ngokuvuka kwayo kwabafileyo; uJesu Khristu iNkosi yethu."},{"book":"AbaseRoma","chapter":"1","verse":"5","text":"Ngaye samukela umusa lobupostoli ukuba sinxusele abantu beZizwe bonke ekulaleleni okuza ngokukholwa ngenxa yebizo lakhe."},{"book":"AbaseRoma","chapter":"1","verse":"6","text":"Lani futhi lingabanye babeZizweni ababizelwe ukuba babe ngabakaJesu Khristu."},{"book":"AbaseRoma","chapter":"1","verse":"7","text":"Kubo bonke abaseRoma abathandwa nguNkulunkulu njalo ababizelwe ukuba ngabangcwele bakhe:"},{"book":"AbaseRoma","chapter":"1","verse":"8","text":"Kuqala ngibonga uNkulunkulu wami ngoJesu Khristu ngilibongela lani, ngoba ukukholwa kwenu kubikwa umhlaba wonke."},{"book":"AbaseRoma","chapter":"1","verse":"9","text":"UNkulunkulu engimkhonza ngenhliziyo yami yonke ngokutshumayela ivangeli leNdodana yakhe, ungufakazi wami ekuthini ngilikhumbula kokuphela"},{"book":"AbaseRoma","chapter":"1","verse":"10","text":"emikhulekweni yami izikhathi zonke; njalo ngiyakhuleka khathesi ukuthi sengathi ekucineni ngentando kaNkulunkulu ngivulelwe indlela yokuza kini."},{"book":"AbaseRoma","chapter":"1","verse":"11","text":"Ngiyafisa ukulibona ukuze ngilinike isipho somoya sokuliqinisa,"},{"book":"AbaseRoma","chapter":"1","verse":"12","text":"okuyikuthi ngokufananayo lina lami siqiniswe lukholo lomunye wethu."},{"book":"AbaseRoma","chapter":"1","verse":"13","text":"Kangifuni ukuba lingaze lazi, bazalwane, ukuthi sengaceba kanengi ukuba ngize kini (kodwa ngisehluleka ukwenzanjalo kuze kube khathesi) ukuze ngibe lesivuno phakathi kwenu, njengalokhu engakwenzayo kwabanye abeZizweni."},{"book":"AbaseRoma","chapter":"1","verse":"14","text":"Ngilomlandu kumaGrikhi lakwabangasiwo, kwabahlakaniphileyo labayiziwula."},{"book":"AbaseRoma","chapter":"1","verse":"15","text":"Yikho-nje ngitshisekela ukutshumayela ivangeli lakini eliseRoma."},{"book":"AbaseRoma","chapter":"1","verse":"16","text":"Kangilanhloni ngevangeli, ngoba lingamandla kaNkulunkulu okusindiswa kwabo bonke abakholwayo: kuqala amaJuda, kulandele abeZizwe."},{"book":"AbaseRoma","chapter":"1","verse":"17","text":"Ngoba ukulunga okuvela kuNkulunkulu kubonakaliswa evangelini, ukulunga okungokukholwa kusukela ekuqaleni kusiya ekucineni, njengoba kulotshiwe ukuthi: “Abalungileyo bazaphila ngokukholwa.”1.17 UHabhakhukhi 2.4"},{"book":"AbaseRoma","chapter":"1","verse":"18","text":"Ulaka lukaNkulunkulu luyabonakaliswa luvela ezulwini kulabo abangalunganga kanye lobubi babantu abancindezela iqiniso ngobubi babo,"},{"book":"AbaseRoma","chapter":"1","verse":"19","text":"kalokho okungazakala ngoNkulunkulu kusobala kubo, ngoba uNkulunkulu ekwenze kwabasobala kubo."},{"book":"AbaseRoma","chapter":"1","verse":"20","text":"Ngoba kusukela ekudalweni komhlaba isimo sikaNkulunkulu esingabonakaliyo, amandla akhe angapheliyo kanye lobuNkulunkulu bakhe, sekubonakele ngokusobala, kuzwisiseka ngokwenziweyo, ukuze abantu bangabi lasizatho sokuzigeza."},{"book":"AbaseRoma","chapter":"1","verse":"21","text":"Ngoba lanxa uNkulunkulu babemazi, kabamdumisanga njengoNkulunkulu loba bambonge, kodwa imicabango yabo yaba yize lezinhliziyo zabo eziyiziwula zaba mnyama."},{"book":"AbaseRoma","chapter":"1","verse":"22","text":"Lanxa bazenza abahlakaniphileyo baba yizithutha"},{"book":"AbaseRoma","chapter":"1","verse":"23","text":"benana inkazimulo kaNkulunkulu ongafiyo ngemfanekiso eyenziwa yafana labantu abalakho ukufa lezinyoni lezinyamazana kanye lezinanakazana ezihuquzelayo."},{"book":"AbaseRoma","chapter":"1","verse":"24","text":"Ngakho uNkulunkulu wabanikela esonweni sezinkanuko zezinhliziyo zabo zobufebe ngokwenza imzimba yabo ihlazo phakathi kwabo."},{"book":"AbaseRoma","chapter":"1","verse":"25","text":"Benana iqiniso likaNkulunkulu ngamanga, badumisa bekhonza izinto ezadalwayo kuloMdali odunyiswa kuze kube nini lanini. Ameni."},{"book":"AbaseRoma","chapter":"1","verse":"26","text":"Ngenxa yalokhu, uNkulunkulu wabanikela ezinkanukweni ezilihlazo. Labesifazane bakibo benana imvelo yobudlelwano bemacansini ngokungasikho kwemvelo."},{"book":"AbaseRoma","chapter":"1","verse":"27","text":"Ngokufanayo abesilisa labo badela ukuphathana kwemvelo labesifazane batshiseka ngokukhanukana. Abesilisa benza izenzo ezilihlazo lamanye amadoda, bazilethela isijeziso esifanele ukuxhwala kwabo."},{"book":"AbaseRoma","chapter":"1","verse":"28","text":"Phezu kwalokho, njengoba bengazange bacabange ukuthi kufanele bagcine ukumazi uNkulunkulu, wabanikela engqondweni yokuxhwala, ukuba benze okungamelanga kwenziwe."},{"book":"AbaseRoma","chapter":"1","verse":"29","text":"Sebegcwele ngokonakala konke, ububi, ubuhaga kanye lokuxhwala. Bagcwele umhawu, lokubulala, lengxabano, lenkohliso kanye lolunya. Bangabanyeyayo,"},{"book":"AbaseRoma","chapter":"1","verse":"30","text":"labahlebi, labazonda uNkulunkulu, leziqholo, labazigqajayo kanye labazikhukhumezayo; baqala izindlela zokwenza okubi; badelela abazali babo;"},{"book":"AbaseRoma","chapter":"1","verse":"31","text":"kabaqedisisi, kabathembekanga, kabalathando njalo kabalamusa."},{"book":"AbaseRoma","chapter":"1","verse":"32","text":"Lanxa besazi isimiso esilungileyo sikaNkulunkulu sokuthi labo abenza izinto ezinje bafanele ukufa, kabaqhubeki nje kuphela besenza zona kanye lezizinto, kodwa bayavumelana njalo lalabo abazenzayo."}]}