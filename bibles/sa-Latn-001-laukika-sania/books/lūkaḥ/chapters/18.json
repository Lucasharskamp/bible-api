{"data":[{"book":"lūkaḥ","chapter":"18","verse":"1","text":"aparañca lokairaklāntai rnirantaraṁ prārthayitavyam ityāśayena yīśunā dṛṣṭānta ekaḥ kathitaḥ|"},{"book":"lūkaḥ","chapter":"18","verse":"2","text":"kutracinnagare kaścit prāḍvivāka āsīt sa īśvarānnābibhet mānuṣāṁśca nāmanyata|"},{"book":"lūkaḥ","chapter":"18","verse":"3","text":"atha tatpuravāsinī kācidvidhavā tatsamīpametya vivādinā saha mama vivādaṁ pariṣkurvviti nivedayāmāsa|"},{"book":"lūkaḥ","chapter":"18","verse":"4","text":"tataḥ sa prāḍvivākaḥ kiyaddināni na tadaṅgīkṛtavān paścāccitte cintayāmāsa, yadyapīśvarānna bibhemi manuṣyānapi na manye"},{"book":"lūkaḥ","chapter":"18","verse":"5","text":"tathāpyeṣā vidhavā māṁ kliśnāti tasmādasyā vivādaṁ pariṣkariṣyāmi nocet sā sadāgatya māṁ vyagraṁ kariṣyati|"},{"book":"lūkaḥ","chapter":"18","verse":"6","text":"paścāt prabhuravadad asāvanyāyaprāḍvivāko yadāha tatra mano nidhadhvaṁ|"},{"book":"lūkaḥ","chapter":"18","verse":"7","text":"īśvarasya ye 'bhirucitalokā divāniśaṁ prārthayante sa bahudināni vilambyāpi teṣāṁ vivādān kiṁ na pariṣkariṣyati?"},{"book":"lūkaḥ","chapter":"18","verse":"8","text":"yuṣmānahaṁ vadāmi tvarayā pariṣkariṣyati, kintu yadā manuṣyaputra āgamiṣyati tadā pṛthivyāṁ kimīdṛśaṁ viśvāsaṁ prāpsyati?"},{"book":"lūkaḥ","chapter":"18","verse":"9","text":"ye svān dhārmmikān jñātvā parān tucchīkurvvanti etādṛgbhyaḥ, kiyadbhya imaṁ dṛṣṭāntaṁ kathayāmāsa|"},{"book":"lūkaḥ","chapter":"18","verse":"10","text":"ekaḥ phirūśyaparaḥ karasañcāyī dvāvimau prārthayituṁ mandiraṁ gatau|"},{"book":"lūkaḥ","chapter":"18","verse":"11","text":"tato'sau phirūśyekapārśve tiṣṭhan he īśvara ahamanyalokavat loṭhayitānyāyī pāradārikaśca na bhavāmi asya karasañcāyinastulyaśca na, tasmāttvāṁ dhanyaṁ vadāmi|"},{"book":"lūkaḥ","chapter":"18","verse":"12","text":"saptasu dineṣu dinadvayamupavasāmi sarvvasampatte rdaśamāṁśaṁ dadāmi ca, etatkathāṁ kathayan prārthayāmāsa|"},{"book":"lūkaḥ","chapter":"18","verse":"13","text":"kintu sa karasañcāyi dūre tiṣṭhan svargaṁ draṣṭuṁ necchan vakṣasi karāghātaṁ kurvvan he īśvara pāpiṣṭhaṁ māṁ dayasva, itthaṁ prārthayāmāsa|"},{"book":"lūkaḥ","chapter":"18","verse":"14","text":"yuṣmānahaṁ vadāmi, tayordvayo rmadhye kevalaḥ karasañcāyī puṇyavattvena gaṇito nijagṛhaṁ jagāma, yato yaḥ kaścit svamunnamayati sa nāmayiṣyate kintu yaḥ kaścit svaṁ namayati sa unnamayiṣyate|"},{"book":"lūkaḥ","chapter":"18","verse":"15","text":"atha śiśūnāṁ gātrasparśārthaṁ lokāstān tasya samīpamāninyuḥ śiṣyāstad dṛṣṭvānetṛn tarjayāmāsuḥ,"},{"book":"lūkaḥ","chapter":"18","verse":"16","text":"kintu yīśustānāhūya jagāda, mannikaṭam āgantuṁ śiśūn anujānīdhvaṁ tāṁśca mā vārayata; yata īśvararājyādhikāriṇa eṣāṁ sadṛśāḥ|"},{"book":"lūkaḥ","chapter":"18","verse":"17","text":"ahaṁ yuṣmān yathārthaṁ vadāmi, yo janaḥ śiśoḥ sadṛśo bhūtvā īśvararājyaṁ na gṛhlāti sa kenāpi prakāreṇa tat praveṣṭuṁ na śaknoti|"},{"book":"lūkaḥ","chapter":"18","verse":"18","text":"aparam ekodhipatistaṁ papraccha, he paramaguro, anantāyuṣaḥ prāptaye mayā kiṁ karttavyaṁ?"},{"book":"lūkaḥ","chapter":"18","verse":"19","text":"yīśuruvāca, māṁ kutaḥ paramaṁ vadasi? īśvaraṁ vinā kopi paramo na bhavati|"},{"book":"lūkaḥ","chapter":"18","verse":"20","text":"paradārān mā gaccha, naraṁ mā jahi, mā coraya, mithyāsākṣyaṁ mā dehi, mātaraṁ pitarañca saṁmanyasva, etā yā ājñāḥ santi tāstvaṁ jānāsi|"},{"book":"lūkaḥ","chapter":"18","verse":"21","text":"tadā sa uvāca, bālyakālāt sarvvā etā ācarāmi|"},{"book":"lūkaḥ","chapter":"18","verse":"22","text":"iti kathāṁ śrutvā yīśustamavadat, tathāpi tavaikaṁ karmma nyūnamāste, nijaṁ sarvvasvaṁ vikrīya daridrebhyo vitara, tasmāt svarge dhanaṁ prāpsyasi; tata āgatya mamānugāmī bhava|"},{"book":"lūkaḥ","chapter":"18","verse":"23","text":"kintvetāṁ kathāṁ śrutvā sodhipatiḥ śuśoca, yatastasya bahudhanamāsīt|"},{"book":"lūkaḥ","chapter":"18","verse":"24","text":"tadā yīśustamatiśokānvitaṁ dṛṣṭvā jagāda, dhanavatām īśvararājyapraveśaḥ kīdṛg duṣkaraḥ|"},{"book":"lūkaḥ","chapter":"18","verse":"25","text":"īśvararājye dhaninaḥ praveśāt sūceśchidreṇa mahāṅgasya gamanāgamane sukare|"},{"book":"lūkaḥ","chapter":"18","verse":"26","text":"śrotāraḥ papracchustarhi kena paritrāṇaṁ prāpsyate?"},{"book":"lūkaḥ","chapter":"18","verse":"27","text":"sa uktavān, yan mānuṣeṇāśakyaṁ tad īśvareṇa śakyaṁ|"},{"book":"lūkaḥ","chapter":"18","verse":"28","text":"tadā pitara uvāca, paśya vayaṁ sarvvasvaṁ parityajya tava paścādgāmino'bhavāma|"},{"book":"lūkaḥ","chapter":"18","verse":"29","text":"tataḥ sa uvāca, yuṣmānahaṁ yathārthaṁ vadāmi, īśvararājyārthaṁ gṛhaṁ pitarau bhrātṛgaṇaṁ jāyāṁ santānāṁśca tyaktavā"},{"book":"lūkaḥ","chapter":"18","verse":"30","text":"iha kāle tato'dhikaṁ parakāle 'nantāyuśca na prāpsyati loka īdṛśaḥ kopi nāsti|"},{"book":"lūkaḥ","chapter":"18","verse":"31","text":"anantaraṁ sa dvādaśaśiṣyānāhūya babhāṣe, paśyata vayaṁ yirūśālamnagaraṁ yāmaḥ, tasmāt manuṣyaputre bhaviṣyadvādibhiruktaṁ yadasti tadanurūpaṁ taṁ prati ghaṭiṣyate;"},{"book":"lūkaḥ","chapter":"18","verse":"32","text":"vastutastu so'nyadeśīyānāṁ hasteṣu samarpayiṣyate, te tamupahasiṣyanti, anyāyamācariṣyanti tadvapuṣi niṣṭhīvaṁ nikṣepsyanti, kaśābhiḥ prahṛtya taṁ haniṣyanti ca,"},{"book":"lūkaḥ","chapter":"18","verse":"33","text":"kintu tṛtīyadine sa śmaśānād utthāsyati|"},{"book":"lūkaḥ","chapter":"18","verse":"34","text":"etasyāḥ kathāyā abhiprāyaṁ kiñcidapi te boddhuṁ na śekuḥ teṣāṁ nikaṭe'spaṣṭatavāt tasyaitāsāṁ kathānām āśayaṁ te jñātuṁ na śekuśca|"},{"book":"lūkaḥ","chapter":"18","verse":"35","text":"atha tasmin yirīhoḥ purasyāntikaṁ prāpte kaścidandhaḥ pathaḥ pārśva upaviśya bhikṣām akarot"},{"book":"lūkaḥ","chapter":"18","verse":"36","text":"sa lokasamūhasya gamanaśabdaṁ śrutvā tatkāraṇaṁ pṛṣṭavān|"},{"book":"lūkaḥ","chapter":"18","verse":"37","text":"nāsaratīyayīśuryātīti lokairukte sa uccairvaktumārebhe,"},{"book":"lūkaḥ","chapter":"18","verse":"38","text":"he dāyūdaḥ santāna yīśo māṁ dayasva|"},{"book":"lūkaḥ","chapter":"18","verse":"39","text":"tatogragāminastaṁ maunī tiṣṭheti tarjayāmāsuḥ kintu sa punāruvan uvāca, he dāyūdaḥ santāna māṁ dayasva|"},{"book":"lūkaḥ","chapter":"18","verse":"40","text":"tadā yīśuḥ sthagito bhūtvā svāntike tamānetum ādideśa|"},{"book":"lūkaḥ","chapter":"18","verse":"41","text":"tataḥ sa tasyāntikam āgamat, tadā sa taṁ papraccha, tvaṁ kimicchasi? tvadarthamahaṁ kiṁ kariṣyāmi? sa uktavān, he prabho'haṁ draṣṭuṁ labhai|"},{"book":"lūkaḥ","chapter":"18","verse":"42","text":"tadā yīśuruvāca, dṛṣṭiśaktiṁ gṛhāṇa tava pratyayastvāṁ svasthaṁ kṛtavān|"},{"book":"lūkaḥ","chapter":"18","verse":"43","text":"tatastatkṣaṇāt tasya cakṣuṣī prasanne; tasmāt sa īśvaraṁ dhanyaṁ vadan tatpaścād yayau, tadālokya sarvve lokā īśvaraṁ praśaṁsitum ārebhire|"}]}