{"data":[{"book":"1 Thessalonians","chapter":"2","verse":"1","text":"Bhai khan, kele koile apnikhan nijor jani ase amikhan pora apnikhan logote aha to ene misa-misi pora nohoi."},{"book":"1 Thessalonians","chapter":"2","verse":"2","text":"Hoile bhi, apnikhan nije jana nisena, amikhan poila bhi dukh paise aru Philippi sheher te sorom khaise. Amikhan Isor logote mon dangor kori kene bisi dukh pora Isor laga kotha prochar korise."},{"book":"1 Thessalonians","chapter":"2","verse":"3","text":"Kilekoile amikhan pora utsah diya khan galti pora nohoi, letera thaka pora nohoi, nohoile thogabole nimite bhi nohoi."},{"book":"1 Thessalonians","chapter":"2","verse":"4","text":"Hoilebi jineka Isor pora amikhan ke Tai laga susamachar dise, etu nimite manu ke khushi kori bole karone amikhan kotha kuwa nohoi, kintu Isor kun pora manu laga mon sai Taike khushi kori bole koi ase2.4 Tit.1:3; Eph. 6:6.."},{"book":"1 Thessalonians","chapter":"2","verse":"5","text":"Kilekoile apuni khan jane amikhan to phusla bole, nohoile misa kotha pora kiba lobole aha nohoi - Isor he amikhan laga sakhi ase."},{"book":"1 Thessalonians","chapter":"2","verse":"6","text":"Amikhan manu pora proshansa bisara nohoi, apuni khan pora aru dusra khan pora bhi."},{"book":"1 Thessalonians","chapter":"2","verse":"7","text":"Amikhan Khrista laga chela ase koi kene apnikhan uporte bhari boja nisena ahibo paribo thakise. Kintu, apnikhan majote, amikhan he bacha nisena hoi jaise aru ama pora jineka bacha khan ke morom kore,"},{"book":"1 Thessalonians","chapter":"2","verse":"8","text":"etu nisena apnikhan ke bisi morom korise. Khali Isor laga kotha he nohoi hoilebi nijor jibon bhi dibole taiyar ase. Kelemane apuni khan karone bisi morom hoi jaise."},{"book":"1 Thessalonians","chapter":"2","verse":"9","text":"Kilekoile bhai khan, amikhan dukh pora kaam kora to apnikhan jani ase. Amikhan Isor laga kotha apnikhan ke kowa somoite, apnikhan ke dukh kosto nadibo nimite amikhan din raat kaam korise."},{"book":"1 Thessalonians","chapter":"2","verse":"10","text":"Apnikhan aru Isor bhi sakhi ase, amikhan laga niyom to biswasi khan age te kiman pobitro aru dharmik thakise."},{"book":"1 Thessalonians","chapter":"2","verse":"11","text":"Etu nisena amikhan kineka apnikhan logote thakise etu apnikhan jani ase, jineka ekjon baba tai laga nijor bacha logote thake,"},{"book":"1 Thessalonians","chapter":"2","verse":"12","text":"etu nisena apuni khan ke mon uthai dise, mon dangor kori dise aru, kineka korile Isor ke khushi koribo eitu khan hodai sikhai thakise, jun pora apnikhan ke tai laga rajyo aru mohima te matise."},{"book":"1 Thessalonians","chapter":"2","verse":"13","text":"Etu nimite amikhan bhi Isor ke hodai dhanyavad diye, jitia apnikhan Isor luwa somoite juntu amikhan hunise, apuni khan etu ke manu laga kotha ase bhaba nai, kintu jineka Isor laga kotha hosa ase, jun biswas kore eitu khan logote kaam kori bole hoise."},{"book":"1 Thessalonians","chapter":"2","verse":"14","text":"Kelemane, apuni, bhai khan, Judea te Isor laga girja laga chela hoi jaise juntu Khrista Jisu te ase. Aru kineka taikhan ke dukh kosto dise, apuni khan bhi nijor manu khan pora dukh kosto dise, jineka taikhan ke Yehudi jati khan pora dise,"},{"book":"1 Thessalonians","chapter":"2","verse":"15","text":"jun khan pora Probhu Jisu aru tai laga bhabobadi khan ke morai dise, aru amikhan ke bhi khedai dise. Utu Yehudi khan pora Isor ke khushi kori bole napare. Ulta, taikhan manu khan logote dushman hoi jaise."},{"book":"1 Thessalonians","chapter":"2","verse":"16","text":"Amikhan ke Porjati khan logote jai kene bachai diya laga kotha rukhai thake, eitu khan nijor laga paap ke aru bhi bisi kori diye. Kintu hekh dinte Isor laga khong taikhan uporte ahibo."},{"book":"1 Thessalonians","chapter":"2","verse":"17","text":"Kintu bhai khan, olop din karone amikhan ke apnikhan pora alag kori dise, kintu gaw pora hoise, mon pora nohoi. Amikhan apnikhan ke bisi sabole mon ase."},{"book":"1 Thessalonians","chapter":"2","verse":"18","text":"Kilekoile amikhan apnikhan ke lok kori bole bisi itcha thakise, moi nije Paul, bhi ek duibar nisena- kintu Saitan pora amikhan ke rukhai dise."},{"book":"1 Thessalonians","chapter":"2","verse":"19","text":"Kilekoile Probhu Jisu wapas aha somoite, amikhan laga asha aru itcha, nohoile khushi laga mukut kun ase? Etu apnikhan nohoi naki?"},{"book":"1 Thessalonians","chapter":"2","verse":"20","text":"Kilekoile apnikhan he amikhan laga shaan aru khushi ase."}]}