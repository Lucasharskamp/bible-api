{"data":[{"book":"4 Mose","chapter":"35","verse":"1","text":"Hagi Jodani timofo mago kaziga Jeriko megeno kantu kaziga Moapu agupofi Ra Anumzamo'a amanage huno Mosesena asami'ne,"},{"book":"4 Mose","chapter":"35","verse":"2","text":"Israeli vahera huge'za erisanti haresaza mopafintira, Livae nagama mani'naza rankumatami'ne, tava'ozamire'ma me'nenia mopa sipisipine bulimakao afu'zamima kegava hanaza mopanena zamiho."},{"book":"4 Mose","chapter":"35","verse":"3","text":"Hagi Livae naga'mo'za ana ran kumatamimpi nemani'za, tava'ozamire'ma me'nesia mopafi sipisipine bulimakao afu'zamia kegava hugahaze."},{"book":"4 Mose","chapter":"35","verse":"4","text":"Hagi Livae nagama afu'zamima kegava hanaza mopama refko huzamisazana, rankuma keginaretira maka asoparega 450'a mita vuno eno hinkeno, ran kumamo'a amu'nompi megahie."},{"book":"4 Mose","chapter":"35","verse":"5","text":"Hagi kuma keginamofo fegiati'ma 35:5 Nofi avazu hugahiema hu'neana mesarimi huzanku hu'ne.nofi'ma avazu hanageno zage hanati kaziga vuno, zage fre kazigama vuno kazantamaga kaziga vuno, kaza hoga kazigama vaniana miko 900 mita hanigeno, e'i ana mopa sipisipine bulimakao afutami kegava hu mopa menkeno, rankumamo'a amu'nompi megahie."},{"book":"4 Mose","chapter":"35","verse":"6","text":"Hagi 6si'a kuma'ma Livae naga'ma zamisazana, mago vahe'mo'ma mago'azama hanirega hantagama huno vahe'ma ahefriteno, agu'vazinigu freno umanisia kuma nezamita, ana agofetura 42'a kuma'ene zamigahaze."},{"book":"4 Mose","chapter":"35","verse":"7","text":"Hagi Livae nagama zami'nazana maka 48'a rankumatamine, afu'zamima kegavama hanaza mopagi huta refko huzamigahaze."},{"book":"4 Mose","chapter":"35","verse":"8","text":"Hagi Israeli vahe'mo'zama erisantima haresaza mopafintira Livae nagara mopa eri zamigahane. Hagi rama'a mopama eri'nesaza nagapintira, rama'a mopa eri'nezamita, osi'a mopama eri'nesaza nagapintira osi'a mopa eri zamigahaze."},{"book":"4 Mose","chapter":"35","verse":"9","text":"Anante Ra Anumzamo'a amanage huno Mosesena asami'ne,"},{"book":"4 Mose","chapter":"35","verse":"10","text":"Israeli vahera zamasmige'za Jodani tima takahe'za Kenani mopafima unefresu'za,"},{"book":"4 Mose","chapter":"35","verse":"11","text":"mago vahe'mo'ma mago'azama haniregama hantaga huno mago vahe'ma ahe frisuno'ma freno vuno ome agu'ma vazisia kumatamina mago'a huhamprintesageno megahie."},{"book":"4 Mose","chapter":"35","verse":"12","text":"Hagi ana kumatamina tamagu'vazi kuma me'nena anama ahe frisaza vahe'mofo naga'mo'za nona hu'za ahe ofrisageno mani'neno keagarera otigahie."},{"book":"4 Mose","chapter":"35","verse":"13","text":"Hagi ana 6si'a kumatamina tamagu'vazi kuma megahie."},{"book":"4 Mose","chapter":"35","verse":"14","text":"Hagi tamagu'vazi kumara 3'a Jodani kaziga huhamprinteta, 3'a Kenani kaziga huhamprintegahaze."},{"book":"4 Mose","chapter":"35","verse":"15","text":"Hagi e'i ana 6si'a kumamo'a Israeli vaheki, emani vaheki, mago'a erizante vanoma nehania vahe'mo'ma mago'azama hanirega hantga huno vahe'ma ahe friteno, freno ome agu'mavazi'nia kuma megahie."},{"book":"4 Mose","chapter":"35","verse":"16","text":"Hianagi aeni kanonteti'ma vahe'ma ahesigeno frisia vahera, agri'enena ahe friho."},{"book":"4 Mose","chapter":"35","verse":"17","text":"Hagi mago vahe'mo'ma have kanonuma vahe'ma ahefrisia vahera, hazenke hugahianki agri'enena ahefriho."},{"book":"4 Mose","chapter":"35","verse":"18","text":"Hagi kanonteti'ma vahe'ma ahefrisia vahera, hazanke hugahianki agri'enena ahe friho."},{"book":"4 Mose","chapter":"35","verse":"19","text":"Hagi vahe'ma ahefrisia nera anama frisia vahe'mofo korama'amo'za ana ne'ma kesu'za ahefriho."},{"book":"4 Mose","chapter":"35","verse":"20","text":"Hagi vahe'mo'ma magomofo arimpa ahenenteno retufetrege, agona zantetima matevuno ahesigeno frisiana, agra hazenke hugahie."},{"book":"4 Mose","chapter":"35","verse":"21","text":"Hagi mago vahe'mo'ma, mago'mofoma rimpa ahenenteno azankanonu'ma ahesigeno frisiana, agra hazenke hugahianki, ana zante'ma nona hu vahe'mo'za kesu'za ahe friho."},{"book":"4 Mose","chapter":"35","verse":"22","text":"Hianagi mago'mofoma arimpa aheonte'neno amne retufetresio, mago'a agonazama mate vanirega hantaga huno ahenigeno frisiano,"},{"book":"4 Mose","chapter":"35","verse":"23","text":"ha' vahe'a omani'neanagi avu onkeno have atresigeno ahefrisiana, agra antahino keno osu'neno anara hugahianki,"},{"book":"4 Mose","chapter":"35","verse":"24","text":"kumapi vahe'mo'zane anama ahenageno frisia ne'mofo avate korama'amo'za atruhu'za ana nanekea antahiza refko hugahaze."},{"book":"4 Mose","chapter":"35","verse":"25","text":"Hagi ana kumapi vahe'mo'za, anama fri'nea vahe'mofo naga'mo'zama ahefrizama nehanage'za, ana nera avre'za agu'vazi kumatega ome atregahaze. Hagi ana ne'mo'a ana kumapi mani'nesigeno, ruotage'ma hu'nea masavema anunte'ma frente'nesia ugota pristi ne'ma fritesigeno, ete kuma'arega vugahie"},{"book":"4 Mose","chapter":"35","verse":"26","text":"Hianagi ana pristi ne'ma ofri'nenigeno, ana ne'mo'ma agu'vazi kumama atreno fegi'ama mani'nenigeno,"},{"book":"4 Mose","chapter":"35","verse":"27","text":"ahe fri'nesia ne'mofo avate korama'amo'ma tutagiha'ma hunteno ahefrisigeno'a keaga omanegosie."},{"book":"4 Mose","chapter":"35","verse":"28","text":"Hagi ana hazenke'ma hu'nenia vahe'mo'a agu'vazi kumapi mani'nenigeno ana pristi nera fritenigeno kuma'arega vugahie."},{"book":"4 Mose","chapter":"35","verse":"29","text":"Hagi tamagrane henkama fore hu anante anante'ma huta vanaza vahe'mota, ama ana nanekea kasege me'nena avariri vava hugahaze."},{"book":"4 Mose","chapter":"35","verse":"30","text":"Hagi mago vahe'mo'ma vahe'ma ahe nefrisige'za tareo tagufamo'zama kene'za huama'ma huntesage'za ana vahera ahe frigahaze. Hianagi magoke vahe'mo'ma ke'neno'ma huamama hania zantera, ahe ofrigahaze."},{"book":"4 Mose","chapter":"35","verse":"31","text":"Ana hukna huno vahe'ma ahe fri'nenirera, fruma huno manizankura zagoretira mizaseno omanigahie. Anahukna huta vahe'ma ahe fri'nesirera, ana vahe ahefriho."},{"book":"4 Mose","chapter":"35","verse":"32","text":"Hagi pristi ne'ma ofri'nenkeno agu'vazi kumapintima atiramino fru huno mani'nakura, zago mizaseno kuma'arega ovugosie."},{"book":"4 Mose","chapter":"35","verse":"33","text":"Hagi e'inama hanageno'a mopatamimo'a havizana osugosie. Na'ankure vahe'ma ahefrigeno korama tagirami zamo'a, mopa eri haviza nehie. Hagi ana nona'a, anama vahe'ma ahe fri'nesia vahe'mofo koramoke'za mopa eri agru hugahie."},{"book":"4 Mose","chapter":"35","verse":"34","text":"Hagi ana'ma umani'naza mopa eri havizana osugahaze. Na'ankure Nagra Ra Anumzamo'na Israeli vahe'mokizmi amu'nompina manigahue."}]}