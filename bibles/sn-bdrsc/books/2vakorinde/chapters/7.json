{"data":[{"book":"2 VaKorinde","chapter":"7","verse":"1","text":"Shamwari dzinodikanwa, sezvo tine zvipikirwa izvi, ngatizvinatsei kubva pazvinhu zvinosvibisa muviri nomweya, tichikwanisa utsvene pakutya Mwari."},{"book":"2 VaKorinde","chapter":"7","verse":"2","text":"Tigadzirireiwo nzvimbo mumwoyo yenyu. Hatina munhu watakatadzira, hatina munhu watakanyengera, hatina munhu watakaitira zvisakarurama."},{"book":"2 VaKorinde","chapter":"7","verse":"3","text":"Handitauri izvi kuti ndikupei mhosva; ndakambotaura kare kuti imi muri mumwoyo yedu zvokuti tingagona kurarama kana kufa pamwe chete nemi."},{"book":"2 VaKorinde","chapter":"7","verse":"4","text":"Ndinovimba nemi zvikuru; ndinozvirumbidza zvikuru nokuda kwenyu. Ndinokurudzirwa zvikuru; mumatambudziko edu ose mufaro wangu hauna magumo."},{"book":"2 VaKorinde","chapter":"7","verse":"5","text":"Nokuti patakasvika kuMasedhonia, muviri wedu uyu hauna kuwana zororo, asi takatambudzwa kumativi ose, zvaiti kukakavara kunze, nokutya nechomukati."},{"book":"2 VaKorinde","chapter":"7","verse":"6","text":"Asi Mwari anonyaradza vakaora mwoyo, akatinyaradza pakauya Tito,"},{"book":"2 VaKorinde","chapter":"7","verse":"7","text":"kwete nokuda kwokuuya kwake bedzi, asiwo nokuda kwokunyaradza kwamakamupa. Akatiudza nezvokundishuva kwenyu, kusuwa kwenyu kukuru, nokuva nehanya kwenyu pamusoro pangu, saka mufaro wangu wakava mukuru kwazvo."},{"book":"2 VaKorinde","chapter":"7","verse":"8","text":"Kunyange zvazvo ndakakuchemedzai netsamba yangu, handizvidembi nokuda kwaizvozvo. Kunyange zvangu ndakazvidemba, ndinoona kuti tsamba yangu yakakurwadzai, asi kwenguva duku chete,"},{"book":"2 VaKorinde","chapter":"7","verse":"9","text":"asi zvino ndinofara, kwete nokuti makachema, asi nokuti kusuwa kwenyu kwakaita kuti mutendeuke. Nokuti makava nokusuwa kukuru sezvaidiwa naMwari uye nokudaro hamuna kukuvadzwa nesu nenzira ipi zvayo."},{"book":"2 VaKorinde","chapter":"7","verse":"10","text":"Nokuti kusuwa kwoumwari kunouyisa kutendeuka uko kunotungamirira kuruponeso uye hakuuyisi kudemba, asi kusuwa kwenyika kunouyisa rufu."},{"book":"2 VaKorinde","chapter":"7","verse":"11","text":"Tarirai zvaitwa mamuri nokusuwa uku kwoumwari: kushinga kukuru kwakadii, ishungu dzakadii kuti muzvichenese, kutsamwa kwakadii nokutya kwakadii nechishuvo chakadii, nehanya yakadii, nokuda kuona kururamisira kuchiitwa kwakadii. Pazvinhu zvose mazviratidza kuti hamuna mhosva panyaya iyi."},{"book":"2 VaKorinde","chapter":"7","verse":"12","text":"Saka kunyange zvangu ndakakunyorerai, ndakanga ndisingazviiti nokuda kwaiye akaita zvakaipa, kana nokuda kwaiye akaitirwa zvakaipa, asi kuti pamberi paMwari mugone kuzvionera kuti makazvipira sei kwatiri."},{"book":"2 VaKorinde","chapter":"7","verse":"13","text":"Naizvozvi zvose tinokurudzirwa."},{"book":"2 VaKorinde","chapter":"7","verse":"14","text":"Nokuti ndakanga ndazvirumbidza kwaari pamusoro penyu, uye hamuna kundinyadzisa. Asi sezvo zvose zvatakataura pamusoro penyu zvaiva chokwadi, saka kuzvirumbidza kwedu kuna Tito pamusoro penyu kwakaratidza kuti ndokwechokwadiwo."},{"book":"2 VaKorinde","chapter":"7","verse":"15","text":"Uye rudo rwake kwamuri rukuru kwazvo paanorangarira kuti mose makanga muchiteerera, pamakamugamuchira nokutya nokudedera."},{"book":"2 VaKorinde","chapter":"7","verse":"16","text":"Ndinofara kuti ndinogona kuvimba nemi zvizere."}]}