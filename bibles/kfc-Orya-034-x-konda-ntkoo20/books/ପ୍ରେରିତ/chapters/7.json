{"data":[{"book":"ପ୍ରେରିତ","chapter":"7","verse":"1","text":"ୱିଜେରିଙ୍ଗ୍‍ ପେରି ଜାଜକ ସ୍ତିପାନତିଙ୍ଗ୍‍ ୱେନ୍‌ବାତାନ୍‌, “ଇକା ଇନିକା ସତ୍‌ ?”"},{"book":"ପ୍ରେରିତ","chapter":"7","verse":"2","text":"ସ୍ତିପାନ୍ ଇର୍ହାନ୍‌, ଏ ନା ତଡ଼ାନ୍‌କୁ ନି ବୁବାର୍‍, ୱେନ୍‌ଡ୍ରୁ ! ମା ଡକ୍ରାଦାଦା ଅବ୍ରାହାମ ହାରୋଣଦୁ ବାସାଦେଙ୍ଗ୍‍ ସନି ଆଗ୍‌ଡ଼ି ଗୌରବ୍‍ତି ମାପୁରୁ ମେସପଟାମିଆଦୁ ତରାୟ୍‌ଆଜି,"},{"book":"ପ୍ରେରିତ","chapter":"7","verse":"3","text":"ମି ଇଲୁତିଲୋକୁ ମାରି ଦେସ୍‌ ଡ଼ିସ୍‌ସି ନାନ୍ ଏମେ ଦେସ୍‌ ତର୍‍ନା, ଆବେ ସାଙ୍ଗ୍ଆ ।"},{"book":"ପ୍ରେରିତ","chapter":"7","verse":"4","text":"ଆବେଟ୍‌ ୱାନ୍‌ ୱାନି କଲଦୀୟ ଦେସ୍‌ ଡ଼ିସ୍‌ସି ହାରୋଣତୁ ବାସାଦେଙ୍ଗ୍‍ ସର୍ହାନ୍‍ । ଅବ୍ରାହାମତି ବୁବାସି ସାତି ୱେନ୍‌କା ମିର୍‌ ଇଲେଇ ଆମା ଦେସ୍‌ତୁ ବାସାଜିନିଦେର୍‍, ମାପୁରୁ ୱାନିଙ୍ଗ୍‌ ଆୟା ଦେସ୍‌ତୁ ତାତାନ୍‍ ।"},{"book":"ପ୍ରେରିତ","chapter":"7","verse":"5","text":"ମାପୁରୁ ନାସ୍ତିୱାଲେ ଅବ୍ରାହାମତି ଇୟା ଦେସ୍‌ତୁ ଇନି ଦନ୍‌, ଇୟାୱାଜା ଜେ କାଣ୍ତେକ୍‌ ମୁରା ବୁମି ବା ସିଏନ୍‌ ମାର୍ହାନ୍‍ । ମାତର୍‌ ମାପୁରୁ ପାର୍‌ମାଣ୍‌ କିତାମାର୍ହାନ୍‌, ଅବ୍ରାହାମ୍‍ତିଙ୍ଗ୍‌ ଇୟା ଦେସ୍‌ ସିନାନ୍‌ ମାରି ଇକା ୱାନି ନି ୱାନି କୁଟୁମ୍‌ତି ନିଜେତିକା ଆଜି ତେବାନାତ୍‍ । ମାପୁରୁ ଆୟା ପାର୍‌ମାଣ୍‌ କିନିୱାଲେ ଅବ୍ରାହାମ୍‍ତିଙ୍ଗ୍‌ କଡ଼କକ୍‍ରା ଆଏନ୍‌ ମାର୍ହାନ୍‍ ।"},{"book":"ପ୍ରେରିତ","chapter":"7","verse":"6","text":"ନାସ୍ତିୱାଲେ ମାପୁରୁ ୱାନିଙ୍ଗ୍‌ ଇୟା ମାଟା ଇର୍ହାନ୍‌ ! ମି କୁଟୁମ୍‍ତିକାର୍‍ ଦାସ୍‍ତି ୱାଜା ଆଇ ଦେସ୍‌ତୁ ବାସାନାର୍‍ ମାରି ସାରିସ ବାର୍ସେକ୍‍ ସାନ୍ଦି କାଷ୍ଟୁ ପୟ୍‌ନାର୍‌ ।"},{"book":"ପ୍ରେରିତ","chapter":"7","verse":"7","text":"ମାତର୍‌ ମାପୁରୁ ଇର୍ହାନ୍‌, ୱାର୍‌ ଏମେୱାରି ସେବା କିନାର୍‌, ନାନ୍ ଆୟା ଲୋକା ବିସାର୍‌ କିନାପ୍‍, ୱେନ୍‌କା ମି କୁଟୁମ୍‍ତିକାର୍‍ ଆୟା ଦେସ୍‍ତାନ୍‍ ସନା ୱାନାର୍‌ ମାରି ଇୟା ବାଡିଦୁ ନା ପାର୍‌ତନା କିନାର୍‌ ।"},{"book":"ପ୍ରେରିତ","chapter":"7","verse":"8","text":"ୱେନ୍‌କା ମାପୁରୁ ଅବ୍ରାହାମତି ୱାଲେ ପାର୍‌ମାଣ୍‌ ସିନା ୱାଜା ସୁନ୍ନତ୍‌ ନିୟମ୍‌ ତିଆର୍‌ କିତାନ୍‌ । ଆବେଟ୍‌ ୱାନି ମାରିସି ଇସ୍‍ହାକ୍‍ତି ଜନମ୍‌ତି ଉଣ୍ତ୍ରି ସାତା ୱେନ୍‌କା ଅବ୍ରାହାମ ୱାନି ସୁନ୍ନତ କିତାନ୍‌; ଇସ୍‌ହାକ୍‌ ୱାନି ମାରିସି ଜାକୁବଙ୍ଗ୍‍ ମାରି ଜାକୁବ ୱାନି ବାର ମାରିସିରିଙ୍ଗ୍‌ ଅର୍ତାତ୍‍ ମା ଜାତିଦି ୱେଙ୍ଗିଁତି ଡକ୍ରାଦାଦାରିଙ୍ଗ୍‍ ସୁନ୍ନତ୍‌ କିତାନ୍‌ ।"},{"book":"ପ୍ରେରିତ","chapter":"7","verse":"9","text":"ଜାକୁବଦି ମାରିସିର୍‌ ୱାରି ତଡ଼ାନ୍‌ ଜୋସେପ୍‌ ଉଣ୍ତିଙ୍ଗ୍‌ ରିସାଆଜି ୱାନିଙ୍ଗ୍‌ ମିସର୍‍ ଦେସ୍‌ତୁ କଟିସାକର୍‌ ୱାଜା ପର୍‍ତାର୍‍ । ମାତର୍‌ ମାପୁରୁ ଜସେପ୍‍ତି ୱାଲେ ମାର୍ହାନ୍‍ ।"},{"book":"ପ୍ରେରିତ","chapter":"7","verse":"10","text":"ମାରି ୱିଜୁ ଦୁକୁ କାସ୍ଟୁଦି ୱାଲେ ୱାନିଙ୍ଗ୍‌ ସାଲା କିତାନ୍‌ । ଏସ୍ତିୱାଲେ ଜସେପ୍‍ ମିସର୍‍ତି ରାଜା ଫାରୋଦି ଆଗ୍‌ଡ଼ି ୱାତାନ୍‌, ମାପୁରୁ ୱାନିଙ୍ଗ୍‌ ଦୟା ନି ବୁଦି ସିତାନ୍‌ ମାରି ରାଜା ଜସେପ୍‍ତିଙ୍ଗ୍‍ ଦେସ୍‌ତି ସାସନ୍‍କିନିକାନ୍‍ ନି ରାଜା ମେଡ଼୍‍ତି ପେରିକାନ୍‌ ୱାଜା ଆସ୍‌କିତାନ୍‍ ।"},{"book":"ପ୍ରେରିତ","chapter":"7","verse":"11","text":"ତାନିୱେନ୍‍କା ୱିଜୁ ମିସର୍‍ ମାରି କିଣାନ୍‍ତୁ ଉଣିକା ପୁଟ୍‍ଏତାତ୍‌ଆକା ଲୋକୁ ନାଣ୍ତ କାସ୍ଟୁ ପୟ୍‌ତାର୍‌ । ମା ଡକ୍ରାଦାଦାରି କାଦିଦି ଉଣା ଆତାତ୍‌ ।"},{"book":"ପ୍ରେରିତ","chapter":"7","verse":"12","text":"ମିସର୍‍ ଦେସ୍‌ତୁ କାଦି ମାନାତ୍‌ ଇଜି ୱେନ୍‌ଜି ଜାକୁବ ୱାନି ମାରିସିରିଙ୍ଗ୍‌ ଅର୍ତାତ୍‍ ମା ଡକ୍ରାଦାଦାରିଙ୍ଗ୍‍ ଆବେ ପକ୍‌ତାନ୍‌ ।"},{"book":"ପ୍ରେରିତ","chapter":"7","verse":"13","text":"ଆବେ ୱାର୍‌ ରିଜା ସନି ୱାଲେ ଜୋସେପ୍‌ ୱାନି ତଡ଼ାନ୍‌କୁ ମାନୁ ନିଜେଦି ପରିଚୟ୍‌ ୱେର୍‌ତାନ୍‌ ମାରି ଫାରୋ ରାଜା ଜସେପ୍‍ତି ଇଲୁ ବିସୟ୍‌ତାନ୍‌ ନେସ୍‌ତାନ୍‌ ।"},{"book":"ପ୍ରେରିତ","chapter":"7","verse":"14","text":"ତାନି ୱେନ୍‌କା ଜୋସେପ୍‌ ୱାନି ବୁବାସି ଜାକୁବ ନି ୱାନି ଇଲୁଦି ୱିଜେରେ ସତୁରି ପାସ୍‌ ଲୋକାଙ୍ଗ୍‌ ମିସର୍‍ ଦେସ୍‌ତୁ ୱାଦେଙ୍ଗ୍‌ ଇଜି କୁକ୍‍ତାନ୍‍ ।"},{"book":"ପ୍ରେରିତ","chapter":"7","verse":"15","text":"ଜାକୁବ ମିସର୍‍ ଦେସ୍‌ତୁ ସର୍ହାନ୍‍, ଆବେ ୱାନ୍‌ ମାରି ୱାନି ମାରିସିରି ସାତାର୍‌ ।"},{"book":"ପ୍ରେରିତ","chapter":"7","verse":"16","text":"ୱାରି ସାତି ମାଡ଼ା ସିକିମ୍‍ତୁ ଅତାର୍‌ ମାରି ଅବ୍ରାହାମ ହାମୋର ଲୋକା ମାଣ୍‌କୁ କଟିମାର୍ହି ବୁମିଦୁ ୱାରିଙ୍ଗ୍‌ ଅତାର୍‍ ମୁସ୍‌ତାର୍‌ ।"},{"book":"ପ୍ରେରିତ","chapter":"7","verse":"17","text":"“ମାପୁରୁ ଅବ୍ରାହାମ୍‍ତିଙ୍ଗ୍‌ ଏମେ ପାର୍‌ମାଣ୍‌ କିତାମାର୍ହାନ୍‌, ଆକା ସତ୍‌ ଆଜି ମିସର୍‍ ଦେସ୍‌ତୁ ମା ଲୋକୁ ସଂକିୟା ନାଣ୍ତ ଆତାର୍‌ ।"},{"book":"ପ୍ରେରିତ","chapter":"7","verse":"18","text":"ୱେନ୍‌କା ଜୋସେପ୍‌ତି ବିସୟ୍‌ତାନ୍‌ ନେସେଇ ମାର୍ହି ଅରେନ୍‌ ରାଜା ମିସର୍‍ ଦେସ୍‌ତୁ ସାସନ୍‍ କିତାନ୍‌ ।"},{"book":"ପ୍ରେରିତ","chapter":"7","verse":"19","text":"ୱାନ୍‌ ମା ଡକ୍ରାଦାଦାରିଙ୍ଗ୍‍ ନାଣ୍ତ କାସ୍ଟୁ ସିତାନ୍‌, ୱାରି ଜନମ୍‍ଆତି ଇସ୍ରି କଡ଼ରିଙ୍ଗ୍‌ କାତ୍‍ତେଙ୍ଗ୍‍ ଇଜି ୱାରିଙ୍ଗ୍‌ ଆତ୍‌ରେ ପକ୍‍ତେଙ୍ଗ୍‍ ଇଜି ଆଦେସ୍‌ କିତାନ୍‌ ।"},{"book":"ପ୍ରେରିତ","chapter":"7","verse":"20","text":"ଇୟା ସମୟ୍‍ତୁ ମୋସା ଜନମ୍‌ ଆତାନ୍‌ । ୱାନ୍‌ ମାପୁରୁ ଆଗ୍‍ଡ଼ି ମାର୍ହାନ୍‍ ଅରେନ୍‌ ନେଗ୍ରି କଡ଼ ପିଲା । ଇନ୍‌ଡ୍ର ମୁଣ୍ତ୍ରି ଲେଜ୍‌କୁ ସାନ୍ଦି ୱାନ୍‌ ଜାତୁନ୍‍ ଅଆୟ୍‍ ଆତାନ୍‍,"},{"book":"ପ୍ରେରିତ","chapter":"7","verse":"21","text":"ମାରି ଏସ୍ତିୱାଲେ ୱାନିଙ୍ଗ୍‌ ଆତ୍‌ରେ ପୋକ୍‌ତାର୍‌, ଫାରୋ ରାଜାଦି ଗାଡ଼୍‌ସି ୱାନିଙ୍ଗ୍‌ ପୟ୍‌ଜି ନିଜେଦି କଡ଼ ୱାଜା ପସା କିତାତ୍‍ ।"},{"book":"ପ୍ରେରିତ","chapter":"7","verse":"22","text":"ମୋସା ମିସର୍‍ ଦେସ୍‌ତି ୱିଜୁ ବୁଦିଦୁ ସିକିୟା ପୟ୍‌ତାନ୍‌, ୱାନି ମାଟା ମାରି ପାଣିଦୁ ଅରେନ୍‌ ପେରି ଲୋକୁ ୱାଜା ୱେଙ୍ଗିଁତାନ୍‍ ।”"},{"book":"ପ୍ରେରିତ","chapter":"7","verse":"23","text":"“ମସାଦି ବାର୍ସୁ ଏସ୍ତିୱାଲେ ସାଲିସ୍‍ ବାର୍ସେକ୍‍ ଆତାତ୍‌, ୱାନ୍‌ ୱାନି ଇସ୍ରାଏଲ୍‌ତି ତଡ଼ାନ୍‌କୁ ଉଣ୍ତିଙ୍ଗ୍‌ ଏଣ୍ତେସ୍‌ ବ୍ୟବହାର୍‌ କିଆୟ୍‍ଆଜିନାତ୍‍, ଆକା ନେସ୍‌ତେଙ୍ଗ୍‌ ବଦା କିତାନ୍‌ ।"},{"book":"ପ୍ରେରିତ","chapter":"7","verse":"24","text":"ୱାରି ଲୋଇ ଅରେନ୍‌ ୱାନିଙ୍ଗ୍‌, ଅରେନ୍‌ ମିସର୍‍ ଦେସ୍‍ତିକାନ୍‍ ଜାଟିକିନିକା ସୁଡ଼୍‌ଜି, ମସା ୱାନିଙ୍ଗ୍‌ ରକିୟା କିଦେଙ୍ଗ୍‌ ଇଜି ମିସର୍‍ତି ୱାନିଙ୍ଗ୍‍ ବାଦ୍‌ଲୁ ଅସି ଡାକ୍‍ସି ସାପିସ୍‌କିତାନ୍‌ ।"},{"book":"ପ୍ରେରିତ","chapter":"7","verse":"25","text":"ୱାନ୍‌ ଅଡ଼୍‍ବିତା ମାର୍ହାନ୍‍, ୱାନି ନିଜେ ଲୋକୁ ନେସ୍‌ନାର୍‌ ଜେ, ତଡ଼ାନ୍‌କାଙ୍ଗ୍‌ ମୁକ୍‍ଡ଼ା କିଦେଙ୍ଗ୍‌ ଇଜି ମାପୁରୁ ୱାନିଙ୍ଗ୍‌ ବ୍ୟବ୍‌ହାର୍‍ କିଜିନାନ୍‍; ମାତର୍‌ ୱାର୍‌ ଆକା ବୁଜାଏତାର୍‌ ।"},{"book":"ପ୍ରେରିତ","chapter":"7","verse":"26","text":"ମାର୍‌ନାଣ୍ତିଙ୍ଗ୍‌ ରିଏର୍‌ ଇସ୍ରାଏଲ୍‌ ଦେସ୍‍ତିକାର୍‍ ଜାଟିକିନିକା ସୁଡ଼ୁତାନ୍‌ ମାରି ୱାରି ଲୋଇ ସାନ୍ତି କିଦେଙ୍ଗ୍‌ ସେସ୍ଟା କିତାନ୍‌ । ୱାନ୍‌ ଇର୍ହାନ୍‌, ୱେନ୍‍ଣ୍ତ୍ରୁ, ମିର୍‌ ରିଇଦେର୍‍ ତୋ ଇସ୍ରାଏଲ୍‌ ଦେସ୍‌ତି ତଡ଼ାନ୍‌କୁ । ଏନ୍ଦା ଇୟାୱାଜା ଜାଟି କିଜିନିଦେର୍‌ ?"},{"book":"ପ୍ରେରିତ","chapter":"7","verse":"27","text":"ମାତର୍‌ ଏମେକାନ୍‍ ଆଇୱାନିଙ୍ଗ୍‍ ଜାଟି କିଜି ମାର୍ହାନ୍‍, ୱାନ୍‌ ମସେଙ୍ଗ୍‍ ପେଲେ କିଜି ୱେନ୍‌ବାତାନ୍‌, ମା ନେତାର୍‌ରି ମୁସ୍‌କୁ ନିଙ୍ଗିଁ ଏନ୍‌ ସାସନ୍‍କିନିକାନ୍‍ ନି ବିସାର୍‌ କିନିକାନ୍‍ କିତାମାନାନ୍‍ ?"},{"book":"ପ୍ରେରିତ","chapter":"7","verse":"28","text":"ଇଏନ୍‌ ଏଣ୍ତେସ୍‌ ମିସର୍‍ ଦେସ୍‌ତି ଲୋକ୍‌ତିଙ୍ଗ୍‌ ସାୟାମାର୍‌ଗାଡାକ୍‍ତି, ନାଙ୍ଗିଁ ଇନିକା ଆୟାୱାଜା ଡାକ୍‌ତେଙ୍ଗ୍‍ଁ ବଦା କିନି ?"},{"book":"ପ୍ରେରିତ","chapter":"7","verse":"29","text":"ମୋସା ଇକା ୱେନ୍‌ଜି ମିସର୍‍ ଦେସ୍‌ତାନ୍‍ ଉରକ୍‍ତାନ୍‍ ମାରି ମିଦିୟୋନଦୁ ବାସା କିତାନ୍‍ । ଆବେନ୍‌ ୱାନି ରିଏର୍‌ କଡ଼ର୍‌ ମାର୍ହାର୍‌ ।”"},{"book":"ପ୍ରେରିତ","chapter":"7","verse":"30","text":"“ସାଲିସ୍‍ ବାର୍ସେକ୍‍ ସର୍‌ଇ ୱେନ୍‌କା ସିନୟ ଗରନ୍‌ ଲାକ୍‌ତୁ ଉଣ୍ତ୍ରି କାସ୍‍ସିମାନି ଦୁପା ସିସୁ ଲୋଇ ମାପୁରୁଦି ଉନ୍‌ଡ୍ରି ଦୁତ୍‍ ମସେଙ୍ଗ୍‍ ତରାଇଆତାତ୍‍ ।"},{"book":"ପ୍ରେରିତ","chapter":"7","verse":"31","text":"ମୋସା ଇକା ସୁଡ଼୍‌ଜି ନାଣ୍ତ କାବା ଆତାନ୍‌, ମାରି ଅଡ଼ପ୍‌ ନେଗେନ୍‌କିଜି ସୁଡ଼୍‍ଦେଙ୍ଗ୍‍ ଇଜି ଦୁପାଦି ଲାକ୍‌ତୁ ସର୍ହାନ୍‍ । ମାତର୍‌ ୱାନ୍‌ ପ୍ରବୁଦି ବଲ୍ ୱେର୍‍ଆନ୍‍,"},{"book":"ପ୍ରେରିତ","chapter":"7","verse":"32","text":"ନାନ୍ ମି ଡକ୍ରାଦାଦା ଅବ୍ରାହାମ, ଇସ୍‌ହାକ୍‌ ମାରି ଜାକୁବଦି ମାପୁରୁ । ମୋସା ତିଲାଜି ତିରଗ୍‍ଜି ବେସ୍‍ତେଙ୍ଗ୍‍ ସାସ୍‌ କିଏତାନ୍‌ ।"},{"book":"ପ୍ରେରିତ","chapter":"7","verse":"33","text":"ପ୍ରବୁ ୱାନିଙ୍ଗ୍‌ ଇର୍ହାନ୍‌, ନି ଜୁତା କୁତ୍ଆ, ଇରିଙ୍ଗ୍‌ ନିନ୍‌ ଏମେମାନୁ ନିର୍ହିମାନି, ଆକା ପବିତ୍ର ବୁମି ।”"},{"book":"ପ୍ରେରିତ","chapter":"7","verse":"34","text":"ମିସର୍‍ ଦେସ୍‌ତୁ ନାନ୍ ନା ଲୋକାଙ୍ଗ୍‌ ନାଣ୍ତ ଦୁକୁକାସ୍ଟୁ ସୁଡ଼ୁତାମାନା । ନାନ୍ ୱାରି ଆଡ଼୍‍ବାନିକା ୱେର୍‍ଆମାନା ମାରି ୱାରିଙ୍ଗ୍‌ ଦାସ୍‍ପାଣିଦାନ୍‍ ରକିୟା କିଦେଙ୍ଗ୍‌ ରେତା ୱାତାମାନା । ଇଲେଇ ରାଦୁ, ନାନ୍ ମିଙ୍ଗିଁ ମିସର୍‍ ଦେସ୍‌ତୁ ପକ୍‍ନା ।"},{"book":"ପ୍ରେରିତ","chapter":"7","verse":"35","text":"“ମୋସା ଇସ୍ରାଏଲ୍‌ ଲୋକା ମାଣାନ୍‌ ଡ଼ିସାୟ୍‍ଆତା ମାର୍ହାନ୍‍ । ପେରି ନେତାର୍‌ ୱେନ୍‌ବାତାର୍‌, ମା ମୁସ୍‌କୁ ନିଙ୍ଗିଁ ଏନ୍‌ ସାସନ୍‍କିନିକାନ୍‍ ନି ବିସାର୍‌କିନିକାନ୍‍ କିତାନ୍‌ ? ମାତର୍‌ ମାପୁରୁ ଆୟା ମୋସେଙ୍ଗ୍‍ କାସ୍‍ନି ଦୁପା ଲାକ୍‌ତୁ ତରାୟ୍‍ଆତି ମାର୍ହି ଦୁତ୍‍ତି ସାକାଦାନ୍‌ ଲୋକା ମୁସ୍‌କୁ ସାସନ୍‍ କିଦେଙ୍ଗ୍‌ ମାରି ୱାରିଙ୍ଗ୍‌ ମୁକୁଡ଼ା କିଦେଙ୍ଗ୍‌ ଇଜି ପକ୍‌ତାନ୍‌ ।"},{"book":"ପ୍ରେରିତ","chapter":"7","verse":"36","text":"ୱାନ୍‌ ମିସର୍‍ ଦେସ୍‌ତୁ ମାରି ନେତ୍‍ରେ ସାମ୍‌ଦୁର୍‌ତୁ ନାଣ୍ତ କାବାଆନି ପାଣି କିଜି ଲୋକାଙ୍ଗ୍‌ ମିସର୍‍ ଦେସ୍‍ତାନ୍‍ ସପ୍‍ସି ତାତାନ୍‍, ସାଲିସ୍‍ ବାର୍ସେକ୍‍ ସାନ୍ଦି ବାଲି ବୁମିଦୁ ୱାରିଙ୍ଗ୍‌ ସାରି ତର୍‌ସି ଅତାନ୍‌ ।"},{"book":"ପ୍ରେରିତ","chapter":"7","verse":"37","text":"ମୋସା ନିଜେ ଇସ୍ରାଏଲ୍‌ ଦେସ୍‌ତି ଲୋକାଙ୍ଗ୍‌ ଇର୍ହାମାର୍ହାନ୍‌, ମାପୁରୁ ନାଙ୍ଗିଁ ଏଣ୍ତେସ୍‌ ପକ୍‍ତାମାର୍ହାନ୍‍, ଆୟାୱାଜା ମି ଲାକ୍‌ତୁ ଅରେନ୍‌ ବାବବାଦିଙ୍ଗ୍‌ ପକ୍‍ନାନ୍‍ ୱାନ୍‌ ମି ନିଜେ ତଡ଼ାନ୍‌କା ଲୋଇରାନ୍‌ ଅରେନ୍‌ ଆନାନ୍‌ ।"},{"book":"ପ୍ରେରିତ","chapter":"7","verse":"38","text":"ଆୟା ମୋସା ବାଲି ବୁମିଦୁ ଉଣ୍ତାତିମାର୍ହି ଇସ୍ରାଏଲ୍‌ତି ଲୋକାୱାଲେ ଅର୍‌ସେ ମାର୍ହାନ୍‍ । ୱାନ୍‌ ସିନୟ ଗରନ୍‌ତୁ ମା ଡକ୍ରାଦାଦାରି ୱାଲେ ମାରି ୱାରି ୱାଲେ ମାଟା ଇର୍ହିମାନି ମୁସ୍‌କୁପୁର୍‌ତି ଦୁତ୍‍ତି ୱାଲେ ମାର୍ହାନ୍‍ ମାରି ମା ଲାକ୍‌ତୁ ଇନ୍‍ଣ୍ତ୍ରେଙ୍ଗ୍‍ ଇଜି ୱାନ୍‌ ମାପୁରୁଦି ମାଣ୍‌କୁ ଜିବନ୍‌ତି ବାକ୍ୟ ଆସ୍‌ତାନ୍‌ ।”"},{"book":"ପ୍ରେରିତ","chapter":"7","verse":"39","text":"ମାତର୍‌ ମା ଡକ୍ରାଦାଦାର୍‍ ୱାନିଙ୍ଗ୍‌ ମାନାଏତାର୍‍; ୱାର୍‌ ୱାନିଙ୍ଗ୍‌ ପେଲେକିଜି ମିସର୍‍ ଦେସ୍‌ତୁ ଡ଼େସି ସନ୍‌ଡ଼୍ରେଙ୍ଗ୍‌ ମନ୍‍ବଦାକିତାର୍‌ ।"},{"book":"ପ୍ରେରିତ","chapter":"7","verse":"40","text":"ଆୟାଉଣ୍ତିଙ୍ଗ୍‌ ୱାର୍‌ ହାରୋଣତିଙ୍ଗ୍‍ ଇର୍ହାର୍‌, ଇଲେଇ ମାଙ୍ଗିଁ ସାରି ତର୍‌ସି ଅତେଙ୍ଗ୍‌ ଇଜି ଏସ ଦିୟାମ୍‍କୁ ତିଆର୍‌ କିଜ ସିଦା । ମାଙ୍ଗିଁ ମିସର୍‍ ଦେସ୍‌ତାନ୍‍ ସପ୍‌ତି ତାତିମାନି ଆୟା ମୋସା ଜେ ଏମେ ସର୍ହାନ୍‍, ଆକା ମାପ୍‌ ନେସ୍‌ଏପ୍‌ ।"},{"book":"ପ୍ରେରିତ","chapter":"7","verse":"41","text":"ଆୟା ସମୟ୍‍ତୁ ଆବେ ୱାର୍‌ ଉଣ୍ତ୍ରି ଗାଡ଼ାଲ୍‍ତି ବମା ତିଆର୍‌ କିତାର୍‍ ମାରି ତାନି ଉଦେସ୍‍ତାନ୍‍ ପୁଜା କିଜି ବଲି ସିତାର୍‍ । ମାରି ନିଜେ ତିଆର୍‌ କିତିମାନି ଆୟା ମୁର୍ତିଦିଙ୍ଗ୍‍ ମାନାଦେଙ୍ଗ୍‌ ଇଜି ଉଣ୍ତ୍ରି ବଜି ତିଆର୍‌ କିତାର୍‍ ।"},{"book":"ପ୍ରେରିତ","chapter":"7","verse":"42","text":"ଆବେଟ୍‌ ମାପୁରୁ ୱାରିମାଣାନ୍‌ ଏରିତାନ୍‍ ମାରି ୱାରିଙ୍ଗ୍‌ ବାଦଡ଼୍‍ତି ସୁକେଙ୍ଗାଁଙ୍ଗ୍‍ ସେବା କିଦେଙ୍ଗ୍‌ ଇଜି ଡ଼ିସ୍‌ତାସିତାନ୍‌ । ଇୟା ବିସୟ୍‌ତାନ୍‌ ବାବବାଦିରି ବଇଦୁ ରାସାତାମାନାତ୍‌ :"},{"book":"ପ୍ରେରିତ","chapter":"7","verse":"43","text":"ମାତର୍‌ ମିର୍‌ ପାର୍‌ତନା କିଦେଙ୍ଗ୍‌ ଇଜି ଏମେ ବମା ୱିଜୁ ତିଆର୍‌ କିତିମାର୍ହିଦେର୍‍,"},{"book":"ପ୍ରେରିତ","chapter":"7","verse":"44","text":"ବାଲିବୁମିଦୁ ମା ଡକ୍ରାଦାଦାରି ୱାଲେ ମାପୁରୁଦି ତେବାନିକା ଗୁଡ଼ା ମାର୍ହାତ୍‌ । ମାପୁରୁ ମୋସେଙ୍ଗ୍‍ ଏଣ୍ତେସ୍‌ ତିଆର୍‌ କିଦେଙ୍ଗ୍ ଇର୍ହାମାର୍ହାନ୍‌ ମାରି ମୋସାଦିଙ୍ଗ୍‍ ଏମେ ସାରି ତର୍‍ତାମାର୍ହାନ୍‍, ଇକା ଆୟାୱାଜା ତିଆର୍‌ ଆତାମାର୍ହାତ୍‍ ।"},{"book":"ପ୍ରେରିତ","chapter":"7","verse":"45","text":"ୱେନ୍‌କା ମା ଡକ୍ରାଦାଦାରି ଲୋକା ବୁବାସିରି ମାଣ୍‌କୁ ପୟ୍‍ତିମାର୍ହି ଆୟା ଗୁଡ଼ାଦିଙ୍ଗ୍‍ ଜିହୋସିୟଦି ୱାଲେ ପିଣ୍ତ୍‍ଜି ଅସି ସର୍ହାର୍‍ ମାରି ମାପୁରୁଦି ମାଣାନ୍‌ ପେରାୟ୍‍ ଆତିମାର୍‍ଇ ଆଇ ଦେସ୍‌ ଅଦିକାର୍‌ କିତାର୍‍ । ଦାଉଦ ରାଜାଦି ସମୟ ସାନ୍ଦି ଆବେ ତେବାତାତ୍‌ ।"},{"book":"ପ୍ରେରିତ","chapter":"7","verse":"46","text":"ୱାନ୍‌ ମାପୁରୁଦିମାଣାନ୍‌ ଦୟା ପୟ୍‌ଜି ଜାକୁବଦି ମାପୁରୁଦି ଉଣ୍ତିଙ୍ଗ୍‌ ଉଣ୍ତ୍ରି ତେବାନି ମନ୍ଦିର୍‌ ତିଆର୍‌ କିଦେଙ୍ଗ୍‌ ୱାନି ସାରି ବଦାକିତାମାର୍ହାନ୍‍ ।"},{"book":"ପ୍ରେରିତ","chapter":"7","verse":"47","text":"ମାତର୍‌ ୱେନ୍‌କା ଆୟା ତେବାନି ଇଲୁ ତିଆର୍‌ କିତାନ୍‌ ସଲମନ୍‍ ।"},{"book":"ପ୍ରେରିତ","chapter":"7","verse":"48","text":"ମାତର୍‌ ୱିଜେରିଙ୍ଗ୍‌ ପେରି ମାପୁରୁ ଲୋକାମାଣାନ୍‌ ତିଆର୍‌ ଆତି ଇଲ୍‌କାଙ୍ଗ୍‌ ବାସାଏନ୍‍ । ଇୟା ବିସୟ୍‌ତାନ୍‌ ବାବବାଦି ରାସ୍‌ତାମାନାନ୍‌;"},{"book":"ପ୍ରେରିତ","chapter":"7","verse":"49","text":"“ପ୍ରବୁ ଇନାନ୍‌, ମୁସ୍‌କୁପୁର୍‌ ନା ବାସ୍‌ନି ଗାଦି"},{"book":"ପ୍ରେରିତ","chapter":"7","verse":"50","text":"ଇୟାୱିଜୁ ବିସୟ୍‌ ଇନିକା ନାନ୍ ନିଜେ ତିଆର୍‌ କିଏ ନୋ ?”"},{"book":"ପ୍ରେରିତ","chapter":"7","verse":"51","text":"ସ୍ତିପାନ୍‍ ମାରି ଇର୍ହାନ୍‌, “ମିର୍‌ ଏସା ମାନାଇକାର୍‍ । ମି ଜିବନ୍‌ ଏସା ତାଗ୍‌ଇକା । ମାପୁରୁଦି ବାକ୍ୟ ଉଣ୍ତିଙ୍ଗ୍‌ ମିର୍‌ ଏସା ବଇରା ! ମିର୍‌ ଟିକ୍‌ ମି ପୁର୍ବେଦିଡକ୍ରାରି ୱାଜା : ମିର୍‌ ୱିଜୁୱାଲେ ପବିତ୍ର ଆତ୍ମାଦି ବିରୁଦ୍‌ କିଜିନିଦେର୍‌ !"},{"book":"ପ୍ରେରିତ","chapter":"7","verse":"52","text":"ମି ପୁର୍ବେଦିଡକ୍ରାଦାଦାରି ମାଣାନ୍‌ ପେରାୟ୍‍ ଆଇ ମାନି ଏମେ ବାବବାଦି ମାନାନ୍‌ ନୋ ? ମାପୁରୁଦି ଏମେ କାବୁର୍‌ସିନିକାର୍‍ ବେସି ଆଗ୍‌ଡ଼ି ୱାରି ଦାର୍ମୁଦି ଦାସ୍‍ତି ୱାନି ବିସୟ୍‌ତାନ୍‌ ଇର୍ହାମାର୍ହାର୍‍, ମି ଡକ୍ରାଦାଦାର୍‍ ୱାରିଙ୍ଗ୍‌ ଡାକ୍‍ତାର୍‍ ।"},{"book":"ପ୍ରେରିତ","chapter":"7","verse":"53","text":"ଇଲେଇ ମିର୍‌ ୱାନି ଉଣ୍ତିଙ୍ଗ୍‌ ବିସ୍‌ବାସ୍‌ତୁ ଆରାକିଜି ୱାନିଙ୍ଗ୍‌ ଡାକ୍‍ତିମାନିଦେର୍‍ । ମିର୍‌ ମୁସ୍‌କୁପୁର୍‌ତି ଦୁତ୍‍କା ମାଣାନ୍‌ ସିତିମାନି ମାପୁରୁଦି ନିୟମ୍‌ ୱିଜୁ ପୟ୍‌ତିମାନିଦେର୍‌ ମାତର୍‌ ଆକା ମାନାଇଦେର୍‍ ।”"},{"book":"ପ୍ରେରିତ","chapter":"7","verse":"54","text":"ପେରିମିଟିଙ୍ଗ୍‍ତି ନେତାର୍‌ ସ୍ତିପାନ୍‍ତି ମାଟା ୱେନ୍‌ଜି ନାଣ୍ତ ରିସା ଆତାର୍‌, ୱାନି ଉଣ୍ତିଙ୍ଗ୍‌ ରିସାଦାନ୍‍ ପାଲ୍‍କୁ କାତ୍ରେ କିତାର୍‍ ।"},{"book":"ପ୍ରେରିତ","chapter":"7","verse":"55","text":"ମାତର୍‌ ସ୍ତିପାନ୍‍ ପବିତ୍ର ଆତ୍ମାଦୁ ପୁରାଆଜି ମୁସ୍‌କୁପୁର୍‌ ତରିନ୍‌ ସୁଡ଼ୁତାନ୍‌ ମାରି ମାପୁରୁଦି ଗୌରବ୍‍ ନି ଜିସୁଙ୍ଗୁଁ ମାପୁରୁଦି ଉଣେରି ତରିନ୍‌ ନିନି ମାନିକା ସୁଡ଼ୁତାନ୍‌ ।"},{"book":"ପ୍ରେରିତ","chapter":"7","verse":"56","text":"ୱାନ୍‌ ଇର୍ହାନ୍‌, “ସୁଡ଼ୁଦୁ, ନାନ୍ ମୁସ୍‌କୁପୁର୍‌ ରେଆତିକା ମାରି ମନୁସ୍ୟପୁତ୍ରଙ୍ଗ୍‍ ମାପୁରୁଦି ଉଣେରି ତରିନ୍‌ ନିନି ମାନିକା ସୁଡ଼ୁଜିନା !”"},{"book":"ପ୍ରେରିତ","chapter":"7","verse":"57","text":"ଆଉଲି ଆଜି ପେରିମିଟିଙ୍ଗ୍‍ତି ନେତାର୍‌ ଇୟା ମାଟା ୱେନ୍‍ଇ ଉଣ୍ତିଙ୍ଗ୍‌ ଗିତଣିଦୁ କିକୁ କେରପ୍‍ତାର୍‍ । ୱେନ୍‌କା ୱାର୍‌ ଏକ୍‍ଜୁଟ୍‍ ଆଜି ୱାନି ତରିନ୍‌ ମାଟ୍‍ସି ୱାତାର୍‌ ।"},{"book":"ପ୍ରେରିତ","chapter":"7","verse":"58","text":"ଗାଡ଼୍‌ ଆତ୍‌ରେ ୱାନିଙ୍ଗ୍‌ ରେଲ୍‌ଜି ଅସି, ୱାନି ମୁସ୍‌କୁ କାଲ୍‌କୁ ପକ୍‍ସି ଡାକ୍‍ତାର୍‍ । ମିସ୍‌ ସାକିସିନିକାର୍‍ ସାଉଲ୍‍ ଦର୍‌ତି ଅରେନ୍‌ ମୁରୁଲିଦି ଲାକ୍‌ତୁ ୱାରି ଆଙ୍ଗିଁପାସିୟା ୱିଜୁ ଡ଼ିସ୍‍ତା ସର୍ହାମାର୍ହାର୍‍ ।"},{"book":"ପ୍ରେରିତ","chapter":"7","verse":"59","text":"ୱାର୍‌ ସ୍ତିପାନ୍‍ତି ମୁସ୍‌କୁ କାଲ୍‌କୁ ଡାକ୍‍ନି ସମୟ୍‍ତୁ ୱାନ୍‌ ପ୍ରବୁଙ୍ଗ୍‌ ପାର୍‌ତନା କିଜି ଇର୍ହାନ୍‌, “ପ୍ରବୁ ଜିସୁ ନା ଆତ୍ମାଦିଙ୍ଗ୍‍ ମାନାଆ !”"},{"book":"ପ୍ରେରିତ","chapter":"7","verse":"60","text":"ୱାନ୍‌ ମେଣ୍ତେଙ୍ଗ୍‍ ଗଟ୍‌କିଜି ନାଣ୍ତ ଆଉଲିଦାନ୍‍ ଇର୍ହାନ୍‌, “ପ୍ରବୁ ! ଇୟାୱାରି ବିରଦ୍‌ତାନ୍‌ ଇୟା ପାପ୍‌ ଏତ୍‌ କିମା ।” ଇକା ଇଜି ୱାନ୍‌ ପୁଣ୍ତା ଡ଼ିସ୍‍ସି ସାତାନ୍‍ ।"}]}