{"data":[{"book":"1 Timothy","chapter":"6","verse":"1","text":"Kiman manu sewa laga bhar loi kene nokor ase nijor malik ke sob sonman dibi, tinehoile kun bhi Isor laga naam aru ki hikai se eitu khan bodnam nohobo."},{"book":"1 Timothy","chapter":"6","verse":"2","text":"Kintu nokorkhan biswasi malik logote thaka karone biya napabo lage, kele koile taikhan bhi bhai kokai ase. Kintu taikhan ke aru bhi bhal pora sewa koribo lage, kele koile jun malik ke sewa kore etu malik bhi biswasi aru Isor laga morom te ase. Etu kotha khan shikabi aru janai dibi."},{"book":"1 Timothy","chapter":"6","verse":"3","text":"Jodi kunba manu ulta kotha hikai ase, aru amikhan laga Probhu Jisu Khrista laga kotha hikai diya nisena eke nohoi,"},{"book":"1 Timothy","chapter":"6","verse":"4","text":"tinehoile tai to phutani aru eku bhi nabuja ase, kintu tai misa-misi kotha loi kene jhagara kori bole bisi mon ase. Eitu khan pora suku jula, jhagara, hinsa kora, biya bhabona khan ulai,"},{"book":"1 Timothy","chapter":"6","verse":"5","text":"aru biya bhabona hoi kene taikhan majote hodai jhagara thake. Taikhan logote hosa nai, aru Isor laga sewa kora pora dhun hobole bisare."},{"book":"1 Timothy","chapter":"6","verse":"6","text":"Kintu Isor logote khushi hoi kene thakile etu he labh ase."},{"book":"1 Timothy","chapter":"6","verse":"7","text":"Kilekoile amikhan eku bhi ana nai, aru etu prithibi pora eku loijabo na paribo6.7 Job 1:21; Psa. 49:17.."},{"book":"1 Timothy","chapter":"6","verse":"8","text":"Kintu kha luwa, aru kapra thakile, etu pora amikhan khushi thakibo."},{"book":"1 Timothy","chapter":"6","verse":"9","text":"Etiya jun manu dhuni hobole mon jai taikhan porikha te giri jai aru phang te phasi jai, aru sob murkho jokhom laga lalchi pora dhuri loi, juntu pora manu khan ke biya aru khotom kori diye6.9 Pro. 23:4; 15:27.."},{"book":"1 Timothy","chapter":"6","verse":"10","text":"Kilekoile poisa laga morom to sob biya laga bijon ase, etu nimite kunba manu khan etu te bisi itcha hoi kene biswas pora dur hoijai aru bisi dukh nijorke jokhom korise."},{"book":"1 Timothy","chapter":"6","verse":"11","text":"Kintu tumi, Isor laga manu, eitu khan pora dur thakibi. Etu pora to, dharmikta, Isor jana, biswas, morom, rukhibole para, aru norom thaka eitu khan he bisari bhi."},{"book":"1 Timothy","chapter":"6","verse":"12","text":"Biswas laga bhal lorai ke loribi. Tumike anonto jibon nimite Isor pora matise, etu ke dhori kene thakibi, juntu nimite bisi gawahi khan laga age te tumi bhal shikar korise."},{"book":"1 Timothy","chapter":"6","verse":"13","text":"Moi tumike, Isor laga naam pora koi ase, jun sobke jibon diye, aru Khrista Jisu laga naam pora, jun Pontius Pilate age te bhal pora shikar dise:"},{"book":"1 Timothy","chapter":"6","verse":"14","text":"etu hukum khan eku dagi aru bodnam nohoikena mani bhi jitia tak amikhan laga Probhu Jisu Khrista wapas nahe."},{"book":"1 Timothy","chapter":"6","verse":"15","text":"Isor he Khrista ke thik homoi te dikhai dibo- Tai asishit thaka Isor ase, Sason-Korta aru Raja laga Raja, aru Probhu khan uporte Probhu ase6.15 Psa. 47:2.."},{"book":"1 Timothy","chapter":"6","verse":"16","text":"Tai kitia bhi namoribo, aru Tai usorte jabo napara puhor laga ujala te thake. Kun manu bhi Taike dikha nai aru kun bhi Taike sabo na paribo. Tai logote sonman aru anonto hokti thakibi6.16 1 Tim. 1:17.. Amen."},{"book":"1 Timothy","chapter":"6","verse":"17","text":"Etu yug laga dhuni khan ke phutani nakoribole koi dibi aru eku thikana nathaka laga dhun te asha narakhibi kobi. Kintu taikhan ke Isor jun pora amikhan ki lage etu sob diye, etu Isor logot asha rakhibole kobi6.17 Psa. 62:10.."},{"book":"1 Timothy","chapter":"6","verse":"18","text":"Bhal kori bole nimite hukum dibi, bhal kaam kori kene dhuni hobole, mon khuli kene dibole aru sob logot te eke bhag kori bole nimite kobi,"},{"book":"1 Timothy","chapter":"6","verse":"19","text":"tinehoile he ahibole din nimite bhal bhetimul karone sompoti joma kori ase, aru asol jibon he ase, etu taikhan pabo."},{"book":"1 Timothy","chapter":"6","verse":"20","text":"Timothy, tumike ki jimedari dise, etu bhal pora bachai kene rakhibi, dusra dhorom pora dur thakibi, misa-misi kotha khan napatibi, aru misa laga gyaan khan pora dur thakibi."},{"book":"1 Timothy","chapter":"6","verse":"21","text":"Kunba biswasi khan nijor bisi jane koi, etu nimite taikhan laga biswas to nai. Isor laga anugrah tumi uporte thakibi."}]}