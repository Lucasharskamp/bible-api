{"data":[{"book":"प्रकाशितवाक्य","chapter":"12","verse":"1","text":"फिर आसमान म एक बड़ो चिन्ह दिखायी दियो, मतलब एक बाई जो सूरज ओढ़्यो हुयी होती, अऊर चन्दा ओको पाय खल्लो होतो, अऊर ओको मुंड पर बारा तारा को मुकुट होतो।"},{"book":"प्रकाशितवाक्य","chapter":"12","verse":"2","text":"वा गर्भवती भयी, अऊर वा चिल्लावत होती, कहालीकि वा बच्चा जनन की पीड़ा म होती।"},{"book":"प्रकाशितवाक्य","chapter":"12","verse":"3","text":"एक अऊर रहस्यमय चिन्ह आसमान म दिखायी दियो; अऊर देखो, एक बड़ो लाल अजगर होतो, जेको सात मुंड अऊर दस सींग होतो, अऊर ओको मुंड पर सात राजमुकुट होतो।"},{"book":"प्रकाशितवाक्य","chapter":"12","verse":"4","text":"ओकी पूछी न आसमान को तारा की एक तिहाई हिस्सा ख खीच क धरती पर फेक दियो। वा बाई जो बच्चा ख जनम देन वाली होती, ऊ अजगर ओको सामने खड़ो भयो कि जब वा बच्चा ख जनम दे, त ऊ बच्चा ख गिटक जाये।"},{"book":"प्रकाशितवाक्य","chapter":"12","verse":"5","text":"फिर वा बाई न एक बच्चा ख जनम दियो जो एक लड़का होतो अऊर ऊ बच्चा ख सब राष्ट्रों पर लोहा की सलाक को संग शासन करनो होतो, पर ऊ बच्चा ख उठाय क परमेश्वर अऊर ओको सिंहासन को सामने लिजायो गयो।"},{"book":"प्रकाशितवाक्य","chapter":"12","verse":"6","text":"अऊर वा बाई ऊ जंगल ख भग गयी जित परमेश्वर को तरफ सी ओको लायी एक जागा तैयार करी गयी होती कि उत वा बाई एक हजार दोय सौ साठ दिन तक सम्भाल्यो जाये।"},{"book":"प्रकाशितवाक्य","chapter":"12","verse":"7","text":"फिर स्वर्ग म लड़ाई भयी, मीकाईल अऊर ओको स्वर्गदूत अजगर सी लड़न ख निकल्यो, अऊर अजगर अऊर ओको दूत ओको सी लड़्यो;"},{"book":"प्रकाशितवाक्य","chapter":"12","verse":"8","text":"पर भारी नहीं पड़्यो, अऊर स्वर्ग म उन्को लायी रहन की अनुमति नहीं रही।"},{"book":"प्रकाशितवाक्य","chapter":"12","verse":"9","text":"१२:९ लूका १०:१८अऊर ऊ अजगर ख खल्लो ढकेल दियो गयो, यो उच पुरानो सांप आय बुरो या शैतान कह्यो गयो हय। यो पूरो जगत ख भरमावय हय। ओख अऊर ओको दूतों ख धरती पर फेक्यो गयो होतो।"},{"book":"प्रकाशितवाक्य","chapter":"12","verse":"10","text":"फिर मय न स्वर्ग सी यो बड़ो आवाज आवतो हुयो सुन्यो,"},{"book":"प्रकाशितवाक्य","chapter":"12","verse":"11","text":"हि मेम्ना को खून को वजह अऊर अपनी गवाही को वचन को वजह ओको पर जीत हासिल करी, अऊर उन्न अपनो जीवो ख प्रिय नहीं जान्यो, अऊर हि अपनो जीवन ख छोड़न अऊर मरन लायी तैयार होतो।"},{"book":"प्रकाशितवाक्य","chapter":"12","verse":"12","text":"“यो वजह हे स्वर्गों अऊर उन्म रहन वालो, मगन हो; पर हे धरती, अऊर समुन्दर, तुम पर हाय! कहालीकि शैतान बड़ो गुस्सा को संग तुम्हरो जवर उतर आयो हय, कहालीकि जानय हय कि ओको जवर थोड़ोच समय अऊर बाकी हय।”"},{"book":"प्रकाशितवाक्य","chapter":"12","verse":"13","text":"जब अजगर को समझ म आयो की ओख धरती पर फेक दियो हय, त ओन वा बाई को पीछा करनो सुरू कर दियो, जेन टुरा ख जनम दियो होतो।"},{"book":"प्रकाशितवाक्य","chapter":"12","verse":"14","text":"पर वा बाई ख बड़ो गरूड़ को दोय पंखा दियो गयो कि सांप को सामने सी उड़ क जंगल म ऊ जागा पहुंच जाये, जित ओख अजगर को हमला सी सुरक्षित रखन म साढ़े तीन साल तक ध्यान रख्यो जायेंन।"},{"book":"प्रकाशितवाक्य","chapter":"12","verse":"15","text":"अऊर सांप न वा बाई को पीछू अपनो मुंह सी नदी को जसो पानी बहायो कि ओख यो नदी सी बहाय दे।"},{"book":"प्रकाशितवाक्य","chapter":"12","verse":"16","text":"पर धरती न वा बाई की मदत करी, अऊर अपनो मुंह खोल क वा नदी ख जो अजगर न अपनो मुंह सी बहायी होती पी लियो।"},{"book":"प्रकाशितवाक्य","chapter":"12","verse":"17","text":"येको बाद ऊ अजगर वा बाई पर गुस्सा भयो, अऊर बाई को बाकी वंशजों को संग, जो परमेश्वर को आज्ञावों को पालन करय हय, यीशु को गवाहों ख धारन करय हय, ऊ उन्को संग लड़ाई करन लायी निकल पड़्यो।"},{"book":"प्रकाशितवाक्य","chapter":"12","verse":"18","text":"अऊर ऊ सांप समुन्दर को किनार पर खड़ो भय गयो।"}]}