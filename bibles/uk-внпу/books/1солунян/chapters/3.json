{"data":[{"book":"1 Солунян","chapter":"3","verse":"1","text":"Отже, коли ми більше не могли це зносити, то вирішили, що краще самим залишитися в Афінах,"},{"book":"1 Солунян","chapter":"3","verse":"2","text":"а до вас послати Тимофія, нашого брата й Божого працівника в поширенні Доброї Звістки Христа, щоб він зміцнив та підбадьорив вас у вашій вірі,"},{"book":"1 Солунян","chapter":"3","verse":"3","text":"щоб ніхто не захитався в цих стражданнях, бо ви знаєте, що ми на це призначені."},{"book":"1 Солунян","chapter":"3","verse":"4","text":"Адже коли ми були з вами, то застерігали, що нас будуть переслідувати. І, як ви знаєте, так і сталося."},{"book":"1 Солунян","chapter":"3","verse":"5","text":"Тож, коли я вже не міг це зносити, я послав його дізнатися про вашу віру, чи спокусник не спокусив вас і чи наш труд не був марним."},{"book":"1 Солунян","chapter":"3","verse":"6","text":"Але Тимофій, повернувшись від вас, приніс добру звістку про вашу віру та любов. Він розповів, що ви завжди добрим словом згадуєте про нас і що бажаєте побачити нас, як і ми вас."},{"book":"1 Солунян","chapter":"3","verse":"7","text":"Отже, брати, в усіх наших лихах та стражданнях ми втішилися вашою вірою."},{"book":"1 Солунян","chapter":"3","verse":"8","text":"Адже ми тепер ожили, знаючи, що ви твердо стоїте в Господі."},{"book":"1 Солунян","chapter":"3","verse":"9","text":"Як ми можемо віддячити Богові за вас, за всю радість, яку ми маємо через вас перед Богом?"},{"book":"1 Солунян","chapter":"3","verse":"10","text":"Удень та вночі ми ревно молимось, щоб побачити вас знову й додати те, чого не вистачає вашій вірі."},{"book":"1 Солунян","chapter":"3","verse":"11","text":"Тепер нехай наш Бог і Отець і наш Господь Ісус спрямують нашу дорогу до вас."},{"book":"1 Солунян","chapter":"3","verse":"12","text":"Нехай Господь збільшить та примножить вашу любов одне до одного та до всіх інших так, як і ми сповнені любові до вас."},{"book":"1 Солунян","chapter":"3","verse":"13","text":"Нехай Він зміцнить ваші серця, щоб ви були бездоганними та святими перед нашим Богом та Отцем, коли прийде наш Господь Ісус зі всіма своїми святими. Амінь."}]}