{"data":[{"book":"Jo-Galatia","chapter":"3","verse":"1","text":"Yaye jo-Galatia, mofuwogi! En ngʼa moseirou? Un mane onyisu wach tho mar Yesu Kristo maler mana ka gima ne unene gi wangʼu kigure!"},{"book":"Jo-Galatia","chapter":"3","verse":"2","text":"Adwaro ni unyisa wach achielni kende: Bende ne uyudo Roho Maler kuom rito Chik koso nikech nuyie wach mane uwinjo?"},{"book":"Jo-Galatia","chapter":"3","verse":"3","text":"Bende en adier ni ufuwo kamano? Bangʼ chako gi Roho, ere kaka koro unyagoru mar chopo ngima mar Kristo e yor ringruok?"},{"book":"Jo-Galatia","chapter":"3","verse":"4","text":"Usesandoru malich kamano mana kayiem adier, ooyo ok apar ni kamano?"},{"book":"Jo-Galatia","chapter":"3","verse":"5","text":"Bende Nyasaye dimiu Rohone mi otim honnige e dieru nikech urito Chik, koso nikech uyie kuom gik mane uwinjo?"},{"book":"Jo-Galatia","chapter":"3","verse":"6","text":"Paruruane kuom Ibrahim: “Ibrahim noyie kuom Nyasaye kendo mano nomiyo okwane kaka ngʼama kare.”3:6 Chak 15:6"},{"book":"Jo-Galatia","chapter":"3","verse":"7","text":"Wachni puonjo ni joma oyie gin nyithind Ibrahim."},{"book":"Jo-Galatia","chapter":"3","verse":"8","text":"Nosewach e muma chon ni Nyasaye noket joma ok jo-Yahudi kare kuom yie kendo nolando Injili motelo ni Ibrahim niya, “Ogendini duto nogwedhi nikech in.”3:8 Chak 12:3; 18:18; 22:18"},{"book":"Jo-Galatia","chapter":"3","verse":"9","text":"Omiyo joma nigi yie yudo gweth kaachiel gi Ibrahim ngʼat yie."},{"book":"Jo-Galatia","chapter":"3","verse":"10","text":"Jogo duto motenore kuom rito Chik ni e bwo kwongʼ, nikech ondiki niya, “Okwongʼ ngʼato ka ngʼato ma ok chop chike duto mondiki e kitap Chik.”3:10 Rap 27:26"},{"book":"Jo-Galatia","chapter":"3","verse":"11","text":"Nenore malongʼo ni onge ngʼama inyalo keto kare e nyim Nyasaye nikech omako Chik, nikech, “Ngʼat makare nobed mangima kuom yie.”3:11 Hab 2:4"},{"book":"Jo-Galatia","chapter":"3","verse":"12","text":"To Chik owuon ok otenore kuom yie, nikech Muma wacho niya, “Ngʼat moluwo chikegi nobed mangima kuomgi.”3:12 Lawi 18:5"},{"book":"Jo-Galatia","chapter":"3","verse":"13","text":"Kristo to noresowa kuom kwongʼ ma Chik kelo, ka en owuon nobedonwa kaka ngʼama okwongʼ nikech wan, mana kaka ondiki niya, “Okwongʼ ngʼato ka ngʼato molier e yath.”3:13 Rap 21:23"},{"book":"Jo-Galatia","chapter":"3","verse":"14","text":"Noresowa mondo gweth mane Nyasaye omiyo Ibrahim ochop ni joma ok jo-Yahudi kuom Kristo Yesu, mondo kuom yie wan duto wanwangʼ singo mar Nyasaye, ma en Roho Maler."},{"book":"Jo-Galatia","chapter":"3","verse":"15","text":"Jowetena, we koro alernu tiend wachni ka akonyora gi gima timore pile pile. Wach mwapimoni chalo kama: Ka ji ariyo owinjore e wach moro, to ok oyiene ngʼato badhore ni chopo singruokno kata mondo ngʼato omedie wach moro manyien."},{"book":"Jo-Galatia","chapter":"3","verse":"16","text":"Singruokgi notimne Ibrahim kod kothe. Ndiko ok owacho gi nyikwaye, tiende ni ji mangʼeny, to mana ni notime gi “kothi”3:16 Chak 12:7; 13:15; 24:7 ma en Kristo."},{"book":"Jo-Galatia","chapter":"3","verse":"17","text":"Tiend gima awacho ema: Chik mane Nyasaye ochiwo higni mia angʼwen gi piero adek bangʼe ok nyal ketho winjruok ma Nyasaye nokwongo timo ma mi oketh singruok mane otimo motelo."},{"book":"Jo-Galatia","chapter":"3","verse":"18","text":"Nimar ka Nyasaye miyowa girkeni mana kuom mako Chik, to mano nyiso ni ok wayudgi kuom singruok. To Nyasaye, kuom ngʼwonone, nochiwo gwethne ni Ibrahim kuom singruok."},{"book":"Jo-Galatia","chapter":"3","verse":"19","text":"To koro ere tij Chik? Chik nomedi mondo onyis dhano kaka en jaketho, nyaka chop kinde ma nyakwar Ibrahim mane osingi nobi. Malaika nokelo Chik moketo e lwet jathek."},{"book":"Jo-Galatia","chapter":"3","verse":"20","text":"To jathek ok chungʼ kar ngʼat achiel; to Nyasaye to en achiel."},{"book":"Jo-Galatia","chapter":"3","verse":"21","text":"Wanyalo wacho ni Chik mane Nyasaye ochiwo ogwenyore gi singruok ma notimo gi joge koso? Ooyo, ok nyal bet kamano. Nimar kapo ni Chik mane ochiwno ne nyalo chiwo ngima to mano nyiso ni Chik ne nyalo miyo dhano bedo kare."},{"book":"Jo-Galatia","chapter":"3","verse":"22","text":"To Muma wacho ratiro ni piny duto ni e twech mar richo omiyo joma oyie kuom Yesu Kristo kende ema yudo gino mane Nyasaye osingo."},{"book":"Jo-Galatia","chapter":"3","verse":"23","text":"Kane yie pok obiro, Chik notweyowa waduto, kendo noloronwa yor konyruok, nyaka kinde ma yor yie nofwenyore."},{"book":"Jo-Galatia","chapter":"3","verse":"24","text":"Omiyo Chik nomi teko mondo oritwa nyaka chop Kristo bi, mondo eka ketwa kare kuom yie."},{"book":"Jo-Galatia","chapter":"3","verse":"25","text":"To ka koro yie osebiro, to koro ok wan e bwo chik."},{"book":"Jo-Galatia","chapter":"3","verse":"26","text":"Un duto un nyithind Nyasaye nikech uyie kuom Kristo Yesu,"},{"book":"Jo-Galatia","chapter":"3","verse":"27","text":"nimar un duto mosebatisu kuom Kristo userwakoru gi Kristo."},{"book":"Jo-Galatia","chapter":"3","verse":"28","text":"Kuom mano koro onge pogruok e kind ja-Yahudi, kata ja-Yunani; wasumbini kata joma ni thuolo, chwo kata mon. Un duto koro un gimoro achiel ei Kristo Yesu."},{"book":"Jo-Galatia","chapter":"3","verse":"29","text":"Omiyo ka un jo-Kristo, to mano nyiso ni un koth Ibrahim, kendo un jocham girkeni ma nosingi."}]}