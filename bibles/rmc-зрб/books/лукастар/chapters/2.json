{"data":[{"book":"Лукастар","chapter":"2","verse":"1","text":"Андре одала дівеса імператоріс Авґуст диня аврі о законос, гой те прееґєнен і те перепісінен ле манушен пал цейло Рімсько пгув."},{"book":"Лукастар","chapter":"2","verse":"2","text":"Кана есас о Квіріній владаріс андре Сірія, кади перепісь кєрде першивар."},{"book":"Лукастар","chapter":"2","verse":"3","text":"А сако єкг ґейля те запісіненпес андро пескєро фоврос."},{"book":"Лукастар","chapter":"2","verse":"4","text":"Ґейля те о Йосип андал галілєйсько фоврос Назарет андро Іудєя, андро фоврос ле Давідоскєро, со вічінелпес Віфлієм, бо ов есас андал родос ле Давідоскєро."},{"book":"Лукастар","chapter":"2","verse":"5","text":"Ов ґейля те запісіненпес ле Маріяга, саві есас лега манґаді і ужарелас ле Чаворес."},{"book":"Лукастар","chapter":"2","verse":"6","text":"Ачіля авка, гой адик ой одя есас, авля лакє овра те ловтярен."},{"book":"Лукастар","chapter":"2","verse":"7","text":"Ой увліля пескєре перше Чаворес, патярдя Лес андро пгерноре і тгодя Лес андре ясля, бо на есас лен тган андре гостіно соба."},{"book":"Лукастар","chapter":"2","verse":"8","text":"Надур есас пастера, саве джівенас пре маля і відязіненас раті пескєре бакрен."},{"book":"Лукастар","chapter":"2","verse":"9","text":"Акор ачіля ле Раєскєро анґєлос анґлал ленде, а ле Раєскєрі слава лен заучардя. І хундя лен барі дар."},{"book":"Лукастар","chapter":"2","verse":"10","text":"Та анґєлос ленґє пгендя:"},{"book":"Лукастар","chapter":"2","verse":"11","text":"Дадіве туменґє увліля андро фоврос ле Давідоскєро Ратипен, саво гіно Хрістос, о Рай!"},{"book":"Лукастар","chapter":"2","verse":"12","text":"Акєс туменґє знаменіє: аракгєна цікне Чаворес андро пгерноре, саво пашльола андре ясля."},{"book":"Лукастар","chapter":"2","verse":"13","text":"Єкгваресте сікадяпес ле анґєлога буте нєбоскєре суґлядя. Оне ашаренас ле Девлес і вакєренас:"},{"book":"Лукастар","chapter":"2","verse":"14","text":"— Ашаріпе ле Девлескє опре про нєбос,"},{"book":"Лукастар","chapter":"2","verse":"15","text":"Кана анґєла лендар отґейле про нєбос, пгенде єкг аврескє о пастера:"},{"book":"Лукастар","chapter":"2","verse":"16","text":"Сідяріндос, ґейле одя, і аракгле ле Марія те ле Йосип і ле Чаворес, саво пашльолас андре ясля."},{"book":"Лукастар","chapter":"2","verse":"17","text":"Сар оне Лес дикгле, акор кєздинде те вакєрен саворо, со ленґє есас пгендо пало ода Чаворо."},{"book":"Лукастар","chapter":"2","verse":"18","text":"Саворе, ко ода шунде, чудаліненаспес одалескє, со ленґє о пастера вакєренас,"},{"book":"Лукастар","chapter":"2","verse":"19","text":"а Марія ґарувелас саворе кадала лава андро пескєро їло і думінелас пало ода."},{"book":"Лукастар","chapter":"2","verse":"20","text":"Пастера вісаліле пале, те ашаренас і вазденас опре ле Девлес важ саворо, со оне шунде те дикгле. Саворо есас авка, сар ленґє есас пгендо."},{"book":"Лукастар","chapter":"2","verse":"21","text":"Сар преґейля охто дівес і кампіля Лес те обчінен, дине Лескє нав Ісус, саво Лескє диня о анґєлос минґ сіґєредер, сар Лескєрі дай ачіля пгарі."},{"book":"Лукастар","chapter":"2","verse":"22","text":"Сар преґейле одала дівеса, со обжувжаренпес пало Моїсєйоскєро Законос, Марія те о Йосип анде ле Чаворес андро Єрусалім, гой Лес те отден ле Раєске."},{"book":"Лукастар","chapter":"2","verse":"23","text":"Бо андро Раєскєро Законос гін пісіме: «Доґдо єкг муршоро, со першо увльол, маїнел тейн солахардо ле Раєскє»."},{"book":"Лукастар","chapter":"2","verse":"24","text":"Пало Законос Раєскєро ленґє кампіля те анен андре жертва дує горлічкєн або дує цікне голубен."},{"book":"Лукастар","chapter":"2","verse":"25","text":"Андро Єрусалім джівелас єкг мануш про нав Сімеон. Ов есас чачібнаскєро мануш, кай даралас ле Девлестар, і ужарелас, кана о Дейл подлікєрела ле Ізраєль. І Свентно Духос есас пре лесте."},{"book":"Лукастар","chapter":"2","verse":"26","text":"Лескє есас сікадо ле Свентне Духога, со ов на мерела джі кє оди овра, адик на дикгєла ле Раєскєро Хрістос."},{"book":"Лукастар","chapter":"2","verse":"27","text":"І ліґєндо ле Духога, авля андро храмос. А е дай те о дад анде ле Чаворес, ле Ісус, гой те кєрен лега ода, со кєрелпес пало Законос."},{"book":"Лукастар","chapter":"2","verse":"28","text":"Сімеон іля Лес пре пескєре васта, ашардя ле Девлес і пгендя:"},{"book":"Лукастар","chapter":"2","verse":"29","text":"— Владаріс! Авка, сар Ту динял о лав,"},{"book":"Лукастар","chapter":"2","verse":"30","text":"бо мійре якга дикгле Тийро ратипе,"},{"book":"Лукастар","chapter":"2","verse":"31","text":"саве Ту кійсітиндял анґлал саворе мануша."},{"book":"Лукастар","chapter":"2","verse":"32","text":"Ов гіно шветлос,"},{"book":"Лукастар","chapter":"2","verse":"33","text":"Ле Ісусоскєре дад те е дай чудаліненаспес одале лавенґє, со есас пгендо пал Лесте."},{"book":"Лукастар","chapter":"2","verse":"34","text":"Сімеон благословіндя лен і пгендя ле Маріякє, Лескєра дакє:"},{"book":"Лукастар","chapter":"2","verse":"35","text":"Те тукє коркоракє е шабля преджяла пріґ тийрі вовді. Акор ейла пгутердо думішоґос, со буте манушенґє гін андро їло."},{"book":"Лукастар","chapter":"2","verse":"36","text":"Есас одя минґ пророкіня Анна, ле Фануілоскєрі чай, ле Асіроскєре файтостар. Лакє есас бут берша. Кана ой ґейля роместе, ой есас минґ терні чайорі, і преджівділя пескєре ромега ефта берш."},{"book":"Лукастар","chapter":"2","verse":"37","text":"А паліш ачіля вдова, і авка доджівділя ко охтовардеш те штар берш. Ой ніґда на авелас аврі андал о храмос, а рат і дівес совґалінелас ле Девлескє андро постос те андре молітві."},{"book":"Лукастар","chapter":"2","verse":"38","text":"Андре оди овра авля те ой оде, і ашарелас ле Девлес. І вакєрелас пало Чаворо саворенґє, ко ужарелас, со авела ратипе пріґ Єрусалім."},{"book":"Лукастар","chapter":"2","verse":"39","text":"Кана Ісусоскєре дада кєрде саворо, со пгенел ле Раєскєро Законос, оне вісаліле пале андре Галілєя, андро пескєро фоврос Назарет."},{"book":"Лукастар","chapter":"2","verse":"40","text":"Чаворо баролас, те кіделас андре Песте зор те е ґовді, а ле Девлескєро благіпе есас пре Лесте."},{"book":"Лукастар","chapter":"2","verse":"41","text":"Сако берш про патрадякєро ійнепос ле Ісусоскєре дада пгіренас андро Єрусалім."},{"book":"Лукастар","chapter":"2","verse":"42","text":"Сар Лескє есас дешудуй берш, ґейле андро Єрусалім, авка, сар міндик кєренас про ійнепос."},{"book":"Лукастар","chapter":"2","verse":"43","text":"Пало ійнепос саворе ґейле кгєйре. А чаворо Ісус ачіля андро Єрусалім, та Лескєре дада пал ода на джяненас."},{"book":"Лукастар","chapter":"2","verse":"44","text":"Оне думіненас пескє, со Ов джял варекай машкар ола нийпос, со ленца джянас єкгєтане. Сар преґейле єкгєдівесескєро дром, хунде Лес те роден машкар пескєро файтос те машкар о прінджяркутне."},{"book":"Лукастар","chapter":"2","verse":"45","text":"Сар Лес на аракгле, ґейле пале андро Єрусалім і роденас Лес одя."},{"book":"Лукастар","chapter":"2","verse":"46","text":"А пало трін дівес ле Ісус аракгле андро храмос. Ов бешелас машкар танітова, шунелас і пгучкєрелас лендар."},{"book":"Лукастар","chapter":"2","verse":"47","text":"А саворе, со Лес шуненас, чудаліненаспес, саво Ов ґодявер, і сар ленґє отпгенелас."},{"book":"Лукастар","chapter":"2","verse":"48","text":"Сар Лес дикгле Лескєре дада, чудаліндепес, а е дай Лескє пгендя:"},{"book":"Лукастар","chapter":"2","verse":"49","text":"Ов ленґє пгендя:"},{"book":"Лукастар","chapter":"2","verse":"50","text":"Та оне на ахаліле ола лава, со ленґє Ов пгендя."},{"book":"Лукастар","chapter":"2","verse":"51","text":"Акор Ов вісаліля ленца, авля андро Назарет, і шунелас лен. А лескєрі дай ґарувелас саворо ода андро пескєро їло."},{"book":"Лукастар","chapter":"2","verse":"52","text":"Ісус баролас і ачелас ґодяведер. Лес каменас мануша те о Дейл."}]}