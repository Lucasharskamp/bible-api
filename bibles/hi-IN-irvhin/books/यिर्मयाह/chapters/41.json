{"data":[{"book":"यिर्मयाह","chapter":"41","verse":"1","text":"सातवें महीने में ऐसा हुआ कि इश्माएल जो नतन्याह का पुत्र और एलीशामा का पोता और राजवंश का और राजा के प्रधान पुरुषों में से था, वह दस जन संग लेकर मिस्पा में अहीकाम के पुत्र गदल्याह के पास आया। वहाँ मिस्पा में उन्होंने एक संग भोजन किया।"},{"book":"यिर्मयाह","chapter":"41","verse":"2","text":"तब नतन्याह के पुत्र इश्माएल और उसके संग के दस जनों ने उठकर गदल्याह को, जो अहीकाम का पुत्र और शापान का पोता था, और जिसे बाबेल के राजा ने देश का अधिकारी ठहराया था, उसे तलवार से ऐसा मारा कि वह मर गया।"},{"book":"यिर्मयाह","chapter":"41","verse":"3","text":"इश्माएल ने गदल्याह के संग जितने यहूदी मिस्पा में थे, और जो कसदी योद्धा वहाँ मिले, उन सभी को मार डाला।"},{"book":"यिर्मयाह","chapter":"41","verse":"4","text":"गदल्याह को मार डालने के दूसरे दिन जब कोई इसे न जानता था,"},{"book":"यिर्मयाह","chapter":"41","verse":"5","text":"तब शेकेम और शीलो और सामरिया से अस्सी पुरुष दाढ़ी मुँड़ाए, वस्त्र फाड़े, शरीर चीरे हुए और हाथ में अन्नबलि और लोबान लिए हुए, यहोवा के भवन में जाते दिखाई दिए।"},{"book":"यिर्मयाह","chapter":"41","verse":"6","text":"तब नतन्याह का पुत्र इश्माएल उनसे मिलने को मिस्पा से निकला, और रोता हुआ चला। जब वह उनसे मिला, तब कहा, “अहीकाम के पुत्र गदल्याह के पास चलो।”"},{"book":"यिर्मयाह","chapter":"41","verse":"7","text":"जब वे उस नगर में आए तब नतन्याह के पुत्र इश्माएल ने अपने संगी जनों समेत उनको घात करके गड्ढे में फेंक दिया।"},{"book":"यिर्मयाह","chapter":"41","verse":"8","text":"परन्तु उनमें से दस मनुष्य इश्माएल से कहने लगे, “हमको न मार; क्योंकि हमारे पास मैदान में रखा हुआ गेहूँ, जौ, तेल और मधु है।” इसलिए उसने उन्हें छोड़ दिया और उनके भाइयों के साथ नहीं मारा।"},{"book":"यिर्मयाह","chapter":"41","verse":"9","text":"जिस गड्ढे में इश्माएल ने उन लोगों की सब लोथें जिन्हें उसने मारा था, गदल्याह की लोथ के पास फेंक दी थी41:9 गदल्याह की लोथ के पास फेंक दी थी: अर्थात् जब गदल्याह को मारा था तब इश्माएल ने गदल्याह की मृतक देह के साथ अन्य तीर्थयात्रियों को भी मारकर डाल दिया था।, (यह वही गड्ढा है जिसे आसा राजा ने इस्राएल के राजा बाशा के डर के मारे खुदवाया था), उसको नतन्याह के पुत्र इश्माएल ने मारे हुओं से भर दिया।"},{"book":"यिर्मयाह","chapter":"41","verse":"10","text":"तब जो लोग मिस्पा में बचे हुए थे, अर्थात् राजकुमारियाँ और जितने और लोग मिस्पा में रह गए थे जिन्हें अंगरक्षकों के प्रधान नबूजरदान ने अहीकाम के पुत्र गदल्याह को सौंप दिया था, उन सभी को नतन्याह का पुत्र इश्माएल बन्दी बनाकर अम्मोनियों के पास ले जाने को चला।"},{"book":"यिर्मयाह","chapter":"41","verse":"11","text":"जब कारेह के पुत्र योहानान ने और योद्धाओं के दलों के उन सब प्रधानों ने जो उसके संग थे, सुना कि नतन्याह के पुत्र इश्माएल ने यह सब बुराई की है,"},{"book":"यिर्मयाह","chapter":"41","verse":"12","text":"तब वे सब जनों को लेकर नतन्याह के पुत्र इश्माएल से लड़ने को निकले और उसको उस बड़े जलाशय के पास पाया जो गिबोन में है41:12 बड़े जलाशय के पास पाया जो गिबोन में है: यह खुला तालाब अब भी गिबोन में है वहाँ एक बड़ा भूमध्य जलाशय है जिसके प्राकृतिक सोतों से पानी आता है। गिबोन मिस्पा के उत्तर में तीन किलोमीटर दूरी पर था।।"},{"book":"यिर्मयाह","chapter":"41","verse":"13","text":"कारेह के पुत्र योहानान को, और दलों के सब प्रधानों को देखकर जो उसके संग थे, इश्माएल के साथ जो लोग थे, वे सब आनन्दित हुए।"},{"book":"यिर्मयाह","chapter":"41","verse":"14","text":"जितने लोगों को इश्माएल मिस्पा से बन्दी बनाकर लिए जाता था, वे पलटकर कारेह के पुत्र योहानान के पास चले आए।"},{"book":"यिर्मयाह","chapter":"41","verse":"15","text":"परन्तु नतन्याह का पुत्र इश्माएल आठ पुरुष समेत योहानान के हाथ से बचकर अम्मोनियों के पास चला गया।"},{"book":"यिर्मयाह","chapter":"41","verse":"16","text":"तब प्रजा में से जितने बच गए थे, अर्थात् जिन योद्धाओं, स्त्रियों, बाल-बच्चों और खोजों को कारेह का पुत्र योहानान, अहीकाम के पुत्र गदल्याह के मिस्पा में मारे जाने के बाद नतन्याह के पुत्र इश्माएल के पास से छुड़ाकर गिबोन से फेर ले आया था, उनको वह अपने सब संगी दलों के प्रधानों समेत लेकर चल दिया।"},{"book":"यिर्मयाह","chapter":"41","verse":"17","text":"बैतलहम के निकट जो किम्हाम की सराय है, उसमें वे इसलिए टिक गए कि मिस्र में जाएँ।"},{"book":"यिर्मयाह","chapter":"41","verse":"18","text":"क्योंकि वे कसदियों से डरते थे; इसका कारण यह था कि अहीकाम का पुत्र गदल्याह जिसे बाबेल के राजा ने देश का अधिकारी ठहराया था, उसे नतन्याह के पुत्र इश्माएल ने मार डाला था।"}]}