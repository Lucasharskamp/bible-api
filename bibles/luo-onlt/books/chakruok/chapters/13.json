{"data":[{"book":"Chakruok","chapter":"13","verse":"1","text":"Omiyo Abram nowuok Misri gi chiege kod Lut kod gik moko duto mane en-go kochomo Negev."},{"book":"Chakruok","chapter":"13","verse":"2","text":"Abram koro nosebedo ja-mwandu ahinya mar jamni gi fedha kod dhahabu."},{"book":"Chakruok","chapter":"13","verse":"3","text":"Nodhi nyime kod wuoth koa Negev kobuoro e yo nyaka nochopo Bethel, kumane okwongo geroe hembe e kind Bethel kod Ai,"},{"book":"Chakruok","chapter":"13","verse":"4","text":"kendo kama nokwongo geroe kendo mar misango. Kanyo Abram nolamoe Jehova Nyasaye."},{"book":"Chakruok","chapter":"13","verse":"5","text":"To Lut ma bende ne wuotho kod Abram neni kod jamni matindo mathoth, gi kweth mag dhok kod hembe."},{"book":"Chakruok","chapter":"13","verse":"6","text":"Kuonde mag kwath ne tin mane ok nyal romogi ka gidak kanyakla, nimar mwandu mane gin-go nomedore mane ok ginyal dak kaachiel."},{"book":"Chakruok","chapter":"13","verse":"7","text":"Kendo dhawo nowuok e kind jakwadh Abram kod jokwadh Lut. E kindeno jo-Kanaan kod jo-Perizi ne pod odak e pinyno."},{"book":"Chakruok","chapter":"13","verse":"8","text":"Omiyo Abram nowacho ne Lut niya, “Kik dhawo bed e kindwa kata e kind jokwadhi kod jokwadha nikech wan wede."},{"book":"Chakruok","chapter":"13","verse":"9","text":"Donge piny duto ni e lweti? Ber wapogre, kidhi koracham to adhi korachwich; to kidhi korachwich to adhi koracham.”"},{"book":"Chakruok","chapter":"13","verse":"10","text":"Lut notingʼo wangʼe moneno paw Jordan duto ka nitie gi pi maber mana ka puoth Jehova Nyasaye, machalo gi piny Misri kochiko Zoar. (Mano notimore kane pok Jehova Nyasaye oketho Sodom kod Gomora.)"},{"book":"Chakruok","chapter":"13","verse":"11","text":"Omiyo Lut noyiero pewe duto mag Jordan kendo nowuok kochomo yo wuok chiengʼ. Mano e kaka ji ariyogi nopogore."},{"book":"Chakruok","chapter":"13","verse":"12","text":"Abram nodak e piny Kanaan, to Lut nodak e kind mier madongo manie paw Jordan kendo nogero hembene machiegni gi Sodom."},{"book":"Chakruok","chapter":"13","verse":"13","text":"Koro jo-Sodom ne gin joma okethore kendo matimo richo mag wangʼ teko e nyim Jehova Nyasaye."},{"book":"Chakruok","chapter":"13","verse":"14","text":"Jehova Nyasaye nowacho ne Abram kane Lut osepogore kode niya, “Tingʼ wangʼi gi kuma in tiere kendo ingʼi yo nyandwat gi yo milambo, yo wuok chiengʼ kod yo podho chiengʼ."},{"book":"Chakruok","chapter":"13","verse":"15","text":"Piny duto ma inenono abiro miyi gi nyikwayi nyaka chiengʼ."},{"book":"Chakruok","chapter":"13","verse":"16","text":"Anami nyikwayi bed mangʼeny mana ka buru mae lowo; ma ka ngʼato nyalo kwano buru, to nyikwayi bende inyalo kwan."},{"book":"Chakruok","chapter":"13","verse":"17","text":"Aa malo kendo iwuothi e tungʼ piny koni gi koni, nikech amiyigo.”"},{"book":"Chakruok","chapter":"13","verse":"18","text":"Omiyo Abram nopudho hembene mi odhi odak but yiende madongo mag Mamre ei Hebron, kamane ogeroe kendo mar misango ne Jehova Nyasaye."}]}