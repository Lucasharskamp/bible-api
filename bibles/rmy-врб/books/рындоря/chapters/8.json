{"data":[{"book":"Рындоря","chapter":"8","verse":"1","text":"Савло подритярэлас кода, со умардэ Стэфанос."},{"book":"Рындоря","chapter":"8","verse":"2","text":"Дэвлэкунэ мурша гаравдэ Стэфанос тай фартэ ровэнас пала лэстэ."},{"book":"Рындоря","chapter":"8","verse":"3","text":"Ай Савло розмарэлас пэ котора и кхандири. Вов захукэлас андэ чера, выцырдэлас муршэн тай жувлян тай шолас андо баруно."},{"book":"Рындоря","chapter":"8","verse":"4","text":"Ай кола, савэ сас росшутэ, роспхэнэнас Радосаво Лав, каринг онэ тэ на жан."},{"book":"Рындоря","chapter":"8","verse":"5","text":"Филипо авиля андэ екх Самариятиро форо и ашыля тэ роспхэнэл котэ палав Христосо."},{"book":"Рындоря","chapter":"8","verse":"6","text":"Бут мануша мишто ашунэнас кода, со вов пхэнэлас. Онэ всаворэ сар екх ашунэнас лэс и дикхэнас шпэры, савэ вов терэлас."},{"book":"Рындоря","chapter":"8","verse":"7","text":"Колэсти со бутэндар манушэндар выжанас найжужэ духоря барэ цыпимаса, ай бут, савэ на пхирэнас пэрнэнца, и бангэ састярэнаспэ."},{"book":"Рындоря","chapter":"8","verse":"8","text":"И андо кодва форо сас бари лош."},{"book":"Рындоря","chapter":"8","verse":"9","text":"Андо кодва форо сас мануш, савэс акхарэнас Симоно. Вов майанглал драбатярэлас и калэса дивосарэлас манушэн андэ Самария. Вов выдэлас пэс палав варисаво баро мануш."},{"book":"Рындоря","chapter":"8","verse":"10","text":"Всаворэ мануша, и чёрорэ, и барвалэ, ашунэнас лэс дивоса и пхэнэнас:"},{"book":"Рындоря","chapter":"8","verse":"11","text":"И мишто ашунэнас лэс колэсти, со вов бут вряма дивосарэлас манушэн пэстирэ драбатиримаса."},{"book":"Рындоря","chapter":"8","verse":"12","text":"Нэ кала онэ патяйле лэ Филипости, саво роспхэнэлас палав Тхагаримос Дэвлэско и алав Исусоско Христоско, бут мурша и жувля болдэпэ."},{"book":"Рындоря","chapter":"8","verse":"13","text":"Симоно кадя ж патяйля и приля болдимос. Вов всавори вряма пхирэлас палав Филипо, диволаспэ шпэрэнди и барэ чюдонэнди."},{"book":"Рындоря","chapter":"8","verse":"14","text":"Кала апостолоря андо Иерусалимо ашундэ пала кода, со андэ Самария прилинэ лав Дэвлэско, онэ бишалдэ лэндэ Пэтрос и Иоанос."},{"book":"Рындоря","chapter":"8","verse":"15","text":"Онэ авиле и манглепэ Дэвлэс, кай кола, савэ обрисайле кав Дэл, тэ прилэн Свэнтонэс Духос,"},{"book":"Рындоря","chapter":"8","verse":"16","text":"колэсти со инке ни пэр кастэ лэндар Духо на сжалас, онэ качи сас болдэ андо алав Раеско Исусоско."},{"book":"Рындоря","chapter":"8","verse":"17","text":"Тунчи Пэтро и Иоано тховдэ пэр лэндэ и васта, и онэ прилинэ Свэнтонэ Духос."},{"book":"Рындоря","chapter":"8","verse":"18","text":"Кала Симоно дикхля, со Духо дэлпэ, кала апостолоря тховэн и васта, вов процырдя лэнди ловэ"},{"book":"Рындоря","chapter":"8","verse":"19","text":"тай пхэндя:"},{"book":"Рындоря","chapter":"8","verse":"20","text":"Нэ Пэтро пхэндя:"},{"book":"Рындоря","chapter":"8","verse":"21","text":"Тутэ нинай кацаво право тэ терэс кадва рындо, колэсти кай о води тиро найчячюно англав Дэл."},{"book":"Рындоря","chapter":"8","verse":"22","text":"Каисав андо кадва бэзэх и манг Раес, кай Вов тэ эртисарэл тути, со ту гындосас андо тиро води."},{"book":"Рындоря","chapter":"8","verse":"23","text":"Мэ дикхав, со ту пхэрдярдо кэрконя завистяса и спхангло лэпунзэнца, саво исин найчячимос."},{"book":"Рындоря","chapter":"8","verse":"24","text":"Симоно пхэндя:"},{"book":"Рындоря","chapter":"8","verse":"25","text":"Кала апостолоря пэрэашыле тэ допхэнэн и тэ роспхэнэн котэ лав Раеско, онэ жыле палпалэ андо Иерусалимо, ай пав дром роспхэнэнас Радосаво Лав андэ бут самаряниностирэ гава."},{"book":"Рындоря","chapter":"8","verse":"26","text":"Ангело Раеско пхэндя Филипости:"},{"book":"Рындоря","chapter":"8","verse":"27","text":"Филипо вщиля и жыля. Андэ кодья ж вряма котэ сас эфиопско евнухо, рай Кандакияко, ла тхагарняко эфиопонэнго, саво дикхэлас палай всавори сартари. Вов авэлас тэ тэлёл Дэвлэсти андо Иерусалимо"},{"book":"Рындоря","chapter":"8","verse":"28","text":"и икхатар рисавэлас черэ. Вов бэшэлас андэ пэско урдон и бинэлас лил лэ пророкоско Исаяско."},{"book":"Рындоря","chapter":"8","verse":"29","text":"Духо пхэндя Филипости:"},{"book":"Рындоря","chapter":"8","verse":"30","text":"Филипо поджыля кай урдон и ашундя, со котэ бинэлпэ лил пророкоско Исаяско:"},{"book":"Рындоря","chapter":"8","verse":"31","text":"— Сар манди тэ полав, кала манди нико на подпхэнэла? — пхэндя евнухо и акхардя Филипос тэ зажал и тэ бэшэл лэса андо урдон."},{"book":"Рындоря","chapter":"8","verse":"32","text":"Ай бинэлас вов кадва тхан Пистросаримаско:"},{"book":"Рындоря","chapter":"8","verse":"33","text":"Вов сас лажавардо, и Лэсти на динэ чячюно сындо."},{"book":"Рындоря","chapter":"8","verse":"34","text":"Евнухо мангля Филипостар:"},{"book":"Рындоря","chapter":"8","verse":"35","text":"Тунчи Филипо ля тэ роспхэнэл акалэ тханэстар Пистросаримастар и пхэндя лэсти Радосаво Лав палав Исусо."},{"book":"Рындоря","chapter":"8","verse":"36-37","text":"Онэ майдур традэнас и подтрадиле кав паи."},{"book":"Рындоря","chapter":"8","verse":"38","text":"Вов тэрдярдя о урдон, лэдуй онэ, Филипо и евнухо, зажыле андо паи, и Филипо болдя лэс."},{"book":"Рындоря","chapter":"8","verse":"39","text":"Ай кала онэ выжыле андав паи, Духо Раеско андярдя Филипос, и евнухо майбут лэс на дикхля. И лошаса лагля майдур пэстирэ дромэса."},{"book":"Рындоря","chapter":"8","verse":"40","text":"Ай Филипо попэля андо форо Ашдодо. Вов роспхэнэлас Радосаво Лав пай всаворэ фороря, сар на авиля андэ Кесария."}]}