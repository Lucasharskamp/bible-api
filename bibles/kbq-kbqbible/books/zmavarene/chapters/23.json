{"data":[{"book":"Zmavarene","chapter":"23","verse":"1","text":"Vahe'mo'ma osu'nesiazankura krunagea hutma vano osiho. Hazenke vahetega anteta havi kea keagafina huamara osiho."},{"book":"Zmavarene","chapter":"23","verse":"2","text":"Rama'a vahera avaririnka kefo avu'ava zana osuo. Hagi mago'mo'ma keagare'ma oti'nenama, rama'a vahe'mo'za havi kema hunente'nagenka kagranena zamavaririnka havi kea osuo."},{"book":"Zmavarene","chapter":"23","verse":"3","text":"Hanki mago zanarimpa osu'neke ke ha'ma nehanankenka, amunte omane nere hunka agri kazigagera onto."},{"book":"Zmavarene","chapter":"23","verse":"4","text":"Ha' vahekamofo bulimakao afuro donki afumo'ma hazagre'nena kesnunka, ete avrenka nafa'amofo ome amio."},{"book":"Zmavarene","chapter":"23","verse":"5","text":"Avesinogantesnia ne'mofo tonki afumo'ma, tusi'a knaza erino nevanifintima ome traka huno'ma masenenkenka, ana nera aza hunka donki afu'a azeri otio."},{"book":"Zmavarene","chapter":"23","verse":"6","text":"Hanki amunte omne vahe'mo'ma keagafima oti'nesigenka amunte me'nea vahetega antenka azeri havizana osunka keaga antahi so'e huo."},{"book":"Zmavarene","chapter":"23","verse":"7","text":"Havigea hunka hazenkema osu'nesia vahera keagafina avrentege ahe frigera osunka ogantu'a manio. Na'ankure Nagra e'inama hanaza vahetamimofo kumira atre ozmantegosue."},{"book":"Zmavarene","chapter":"23","verse":"8","text":"Keagafima mani'neno'ma aza huogu'ma masavema huno kamisia zana e'orio. Na'ankure masavema huno aza hinogu'ma ami zamo'a, keagama refkohu vahe'mofo avurga eri asu higeno, fatgo vahe'mofo kea eri rukrahe nehie."},{"book":"Zmavarene","chapter":"23","verse":"9","text":"Ru moparetima tamagranema emani'naza vahera zamazeri havi zana osiho. Na'ankure tamagrama Isipi moparema mani'netama eri'naza knazana antahi'naze."},{"book":"Zmavarene","chapter":"23","verse":"10","text":"Tamagra hoza 6si'a kafumofo agu'afi erita nenteta, ne'zama'a vasageho."},{"book":"Zmavarene","chapter":"23","verse":"11","text":"Hianagi 7ni kafurera ana mopafina hoza onteta atrenkeno manigsa hino. Hagi ana mopafima agra'ama hagesia ne'zana atrenkeno zamunte omane vahe'mo'za eri'za nenenkeno, mago'a afi zagagafamo'za neho. Ana zanke huta olivi zafa hozane waini zafa hozanena onkrita atrenkeno mopamo'a amne meno."},{"book":"Zmavarene","chapter":"23","verse":"12","text":"Miko erizantamia 6si'a zage knafi erigahaze. Hianagi 7ni zagekna zupa manigsa hinkeno bulimakao afutamimo'ene donki afutamimo'ene, tamagri kazokzo eri'za a'mofo mofavretamine, emani vahe'mo'zama eri'zama e'nerisaza nena manigsa hugahaze."},{"book":"Zmavarene","chapter":"23","verse":"13","text":"Nagrama huogu'ma kasami'noa kea antahi ankere'nenka, havi anumazantmimofo agiramina ahege, ana anumzatmimofo agigenke'a huama osiho. Nehinke'za zamagra ontahiho."},{"book":"Zmavarene","chapter":"23","verse":"14","text":"Mago kafufina 3'a zupa atru huta ne'zana kreta neneta, monora hunantetere hiho."},{"book":"Zmavarene","chapter":"23","verse":"15","text":"Nagrama hurmante'noaza hutma ese ne'zama nesazana 7ni'a zageknafi zo-ore bretia neho. E'i ana ne'zana Avibi (March-April) ikante netere hiho. Na'ankure e'i ana ikante Isipitira atreta atiramita e'naze. E'ina hu'negu ana mika'mo'za amnea ome'za zamente zamente kresramna vu musezana eri'za eho."},{"book":"Zmavarene","chapter":"23","verse":"16","text":"Anantera ne'zama hamare'zamofo musema hu knarera, ese'ma hozafima nenama hania kavera emeritru hutma ne'zana neneta musena nehutma, ana hukna huta ne'zama vasage nompima ante vagare knarera, ne'zana neneta musena hugahaze."},{"book":"Zmavarene","chapter":"23","verse":"17","text":"Mago kafufina 3'a zupa mika venene'motma Hankavenentake Ra Anumzamo'na navuga etere hiho."},{"book":"Zmavarene","chapter":"23","verse":"18","text":"Nagritegama kresramnama vunantesaza zagamofo koranpina zistima me'nesiazana erinteta Kresramana vuonanteho. Hianagi ana zagagafamofo afovamo'a me'nenkeno kora otino, hanki ana zupage tevefi kre fanane hiho."},{"book":"Zmavarene","chapter":"23","verse":"19","text":"Ese ne'zama hozatamifinti'ma vasagesazana eritma Rantami Anumzamofo nompi eme amiho."},{"book":"Zmavarene","chapter":"23","verse":"20","text":"Antahiho, Nagra ankero vahe'ni'a huntoankino, ugota hurmanteno nevuno kantega kegava huramanteno retro'ma huramante'noa kumatera vugahie."},{"book":"Zmavarene","chapter":"23","verse":"21","text":"Ana ne'mo'ma mika'a kema kasmisiana, hara reontenka ke'a antahinka erizafa huo. Na'ankure Nagri nagimo'a agripi me'nena, ha'marentesanana kumika'a atreogantegosie."},{"book":"Zmavarene","chapter":"23","verse":"22","text":"Hianagi Nagrama asamisua kema tamasmi'na ke'ama antahita avaririsage'na, Nagra ha' vahetamimofona ha' hunentena, ha'ma rezmantesaza vahera ha' rezamantegahue."},{"book":"Zmavarene","chapter":"23","verse":"23","text":"Na'ankure ankeronimo'a ugagota hurmanteno tamavreno Amori vahepine, Hiti vahepine, Perisi vahepine, Kenani vahepine, Hivi vahepine, Jebusi vahe'mofo mopafinena nevina, Nagra ana kumatmimpi vahetmina zmahehana hugahue."},{"book":"Zmavarene","chapter":"23","verse":"24","text":"Zamagri anumzatmintera tamarenarege monora huntege, zamavu'zmavara avaririta osiho. Hagi mika havi anumzazmia erita rurako hutreho."},{"book":"Zmavarene","chapter":"23","verse":"25","text":"Hagi Anumza Rantamimofona Agrike monora hunentenke'na, ne'zama nesaza zane, tima nesaza zana asomu huneramante'na kria amu'notmifintira eritra'neno."},{"book":"Zmavarene","chapter":"23","verse":"26","text":"Hagi mofavrea kase ofri knare hu'za kse nezmante'nageno, magore huno naravora ana mopafina omanigahie. Hagi ana mopafina tamagra zaza kna manitetma frigahaze."},{"book":"Zmavarene","chapter":"23","verse":"27","text":"Nagra vugota hu'na ana ha' vahetimia zamazeri kore neha'nena antahintahi zamimo'a savri nehina rukrahe hu'za kore fregahaze."},{"book":"Zmavarene","chapter":"23","verse":"28","text":"Nagra tume huntanenkeno ugota hurmanteno Hivi vahe'ma, Kenani vahe'ma, Hiti vahera zmarotago hinke'za ana mopafina omanigosaze."},{"book":"Zmavarene","chapter":"23","verse":"29","text":"Hianagi magoke kafufinkera zamahe kaso'opegosue, na'ankure e'inama hanugeno'a, afi zagagafamo'a forehu hakare huno mika kaziga avite'neno, tamazeri havizantfa hugahie."},{"book":"Zmavarene","chapter":"23","verse":"30","text":"E'igu akohe'na, ha' vahetimia osi'a zamazeri atretere nehanugeta, hakare vahe'ma fore huta miko mopa mani aviteghaze."},{"book":"Zmavarene","chapter":"23","verse":"31","text":"Mopatimimofo atupa'ama ometre emetrema hu'neana, koranke hgerinteti eri agafa huno vuno Medeterenia hagerinte ome atregahie. Hagi mago kaziga asopa'amo'a ka'ma mopareti erigafa huno vuno Yufretisi tinte ome atregahie. Hagi e'i ana mopafima nemaniza vahera Nagra tamaza nehane'na mopazmia zamaheta hanaregahaze."},{"book":"Zmavarene","chapter":"23","verse":"32","text":"Hanki mago huvempa kea ana mopare vahe'eneno, anumzazmirera huta eri hageorafiho."},{"book":"Zmavarene","chapter":"23","verse":"33","text":"Zamatrenke'za tamagri mopafina omaniho. Na'ankure tamazeri savari hanageta havi anumzante monora hunenteta kumi hanageno, kukomo tamazeriankna hugahie."}]}