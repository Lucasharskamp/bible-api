{"data":[{"book":"ΠΡΟΣ ΚΟΡΙΝΘΙΟΥΣ Α΄","chapter":"12","verse":"1","text":"Περὶ δὲ τῶν πνευματικῶν, ἀδελφοί, οὐ θέλω ὑμᾶς ἀγνοεῖν."},{"book":"ΠΡΟΣ ΚΟΡΙΝΘΙΟΥΣ Α΄","chapter":"12","verse":"2","text":"οἴδατε ὅτι, ὅτε ἔθνη ἦτε, πρὸς τὰ εἴδωλα τὰ ἄφωνα ὡς ἂν ἤγεσθε ἀπαγόμενοι."},{"book":"ΠΡΟΣ ΚΟΡΙΝΘΙΟΥΣ Α΄","chapter":"12","verse":"3","text":"διὸ γνωρίζω ὑμῖν ὅτι οὐδεὶς ἐν Πνεύματι Θεοῦ λαλῶν λέγει ἀνάθεμα Ἰησοῦν, καὶ οὐδεὶς δύναται εἰπεῖν Κύριον Ἰησοῦν εἰ μὴ ἐν Πνεύματι Ἁγίῳ."},{"book":"ΠΡΟΣ ΚΟΡΙΝΘΙΟΥΣ Α΄","chapter":"12","verse":"4","text":"Διαιρέσεις δὲ χαρισμάτων εἰσί, τὸ δὲ αὐτὸ Πνεῦμα·"},{"book":"ΠΡΟΣ ΚΟΡΙΝΘΙΟΥΣ Α΄","chapter":"12","verse":"5","text":"καὶ διαιρέσεις διακονιῶν εἰσι, καὶ ὁ αὐτὸς Κύριος·"},{"book":"ΠΡΟΣ ΚΟΡΙΝΘΙΟΥΣ Α΄","chapter":"12","verse":"6","text":"καὶ διαιρέσεις ἐνεργημάτων εἰσίν, ὁ δὲ αὐτός ἐστι Θεός, ὁ ἐνεργῶν τὰ πάντα ἐν πᾶσιν."},{"book":"ΠΡΟΣ ΚΟΡΙΝΘΙΟΥΣ Α΄","chapter":"12","verse":"7","text":"Ἑκάστῳ δὲ δίδοται ἡ φανέρωσις τοῦ Πνεύματος πρὸς τὸ συμφέρον."},{"book":"ΠΡΟΣ ΚΟΡΙΝΘΙΟΥΣ Α΄","chapter":"12","verse":"8","text":"ᾧ μὲν γὰρ διὰ τοῦ Πνεύματος δίδοται λόγος σοφίας, ἄλλῳ δὲ λόγος γνώσεως κατὰ τὸ αὐτὸ Πνεῦμα,"},{"book":"ΠΡΟΣ ΚΟΡΙΝΘΙΟΥΣ Α΄","chapter":"12","verse":"9","text":"ἑτέρῳ δὲ πίστις ἐν τῷ αὐτῷ Πνεύματι, ἄλλῳ δὲ χαρίσματα ἰαμάτων ἐν τῷ αὐτῷ Πνεύματι,"},{"book":"ΠΡΟΣ ΚΟΡΙΝΘΙΟΥΣ Α΄","chapter":"12","verse":"10","text":"ἄλλῳ δὲ ἐνεργήματα δυνάμεων, ἄλλῳ δὲ προφητεία, ἄλλῳ δὲ διακρίσεις πνευμάτων, ἑτέρῳ δὲ γένη γλωσσῶν, ἄλλῳ δὲ ἑρμηνεία γλωσσῶν·"},{"book":"ΠΡΟΣ ΚΟΡΙΝΘΙΟΥΣ Α΄","chapter":"12","verse":"11","text":"πάντα δὲ ταῦτα ἐνεργεῖ τὸ ἓν καὶ τὸ αὐτὸ Πνεῦμα, διαιροῦν ἰδίᾳ ἑκάστῳ καθὼς βούλεται."},{"book":"ΠΡΟΣ ΚΟΡΙΝΘΙΟΥΣ Α΄","chapter":"12","verse":"12","text":"Καθάπερ γὰρ τὸ σῶμα ἕν ἐστι καὶ μέλη ἔχει πολλά, πάντα δὲ τὰ μέλη τοῦ σώματος τοῦ ἑνός, πολλὰ ὄντα, ἕν ἐστι σῶμα, οὕτω καὶ ὁ Χριστός·"},{"book":"ΠΡΟΣ ΚΟΡΙΝΘΙΟΥΣ Α΄","chapter":"12","verse":"13","text":"καὶ γὰρ ἐν ἑνὶ Πνεύματι ἡμεῖς πάντες εἰς ἓν σῶμα ἐβαπτίσθημεν, εἴτε Ἰουδαῖοι εἴτε Ἕλληνες, εἴτε δοῦλοι εἴτε ἐλεύθεροι, καὶ πάντες εἰς ἓν Πνεῦμα ἐποτίσθημεν."},{"book":"ΠΡΟΣ ΚΟΡΙΝΘΙΟΥΣ Α΄","chapter":"12","verse":"14","text":"καὶ γὰρ τὸ σῶμα οὐκ ἔστιν ἓν μέλος, ἀλλὰ πολλά."},{"book":"ΠΡΟΣ ΚΟΡΙΝΘΙΟΥΣ Α΄","chapter":"12","verse":"15","text":"ἐὰν εἴπῃ ὁ πούς, ὅτι οὐκ εἰμὶ χείρ, οὐκ εἰμὶ ἐκ τοῦ σώματος, — οὐ παρὰ τοῦτο οὐκ ἔστιν ἐκ τοῦ σώματος;"},{"book":"ΠΡΟΣ ΚΟΡΙΝΘΙΟΥΣ Α΄","chapter":"12","verse":"16","text":"καὶ ἐὰν εἴπῃ τὸ οὖς, ὅτι οὐκ εἰμὶ ὀφθαλμός, οὐκ εἰμὶ ἐκ τοῦ σώματος, — οὐ παρὰ τοῦτο οὐκ ἔστιν ἐκ τοῦ σώματος;"},{"book":"ΠΡΟΣ ΚΟΡΙΝΘΙΟΥΣ Α΄","chapter":"12","verse":"17","text":"εἰ ὅλον τὸ σῶμα ὀφθαλμός, ποῦ ἡ ἀκοή; εἰ ὅλον ἀκοή, ποῦ ἡ ὄσφρησις;"},{"book":"ΠΡΟΣ ΚΟΡΙΝΘΙΟΥΣ Α΄","chapter":"12","verse":"18","text":"νυνὶ δὲ ὁ Θεὸς ἔθετο τὰ μέλη ἓν ἕκαστον αὐτῶν ἐν τῷ σώματι καθὼς ἠθέλησεν."},{"book":"ΠΡΟΣ ΚΟΡΙΝΘΙΟΥΣ Α΄","chapter":"12","verse":"19","text":"εἰ δὲ ἦν τὰ πάντα ἓν μέλος, ποῦ τὸ σῶμα;"},{"book":"ΠΡΟΣ ΚΟΡΙΝΘΙΟΥΣ Α΄","chapter":"12","verse":"20","text":"νῦν δὲ πολλὰ μὲν μέλη, ἓν δὲ σῶμα."},{"book":"ΠΡΟΣ ΚΟΡΙΝΘΙΟΥΣ Α΄","chapter":"12","verse":"21","text":"οὐ δύναται δὲ ὀφθαλμὸς εἰπεῖν τῇ χειρί· χρείαν σου οὐκ ἔχω· ἢ πάλιν ἡ κεφαλὴ τοῖς ποσί· χρείαν ὑμῶν οὐκ ἔχω·"},{"book":"ΠΡΟΣ ΚΟΡΙΝΘΙΟΥΣ Α΄","chapter":"12","verse":"22","text":"ἀλλὰ πολλῷ μᾶλλον τὰ δοκοῦντα μέλη τοῦ σώματος ἀσθενέστερα ὑπάρχειν ἀναγκαῖά ἐστι,"},{"book":"ΠΡΟΣ ΚΟΡΙΝΘΙΟΥΣ Α΄","chapter":"12","verse":"23","text":"καὶ ἃ δοκοῦμεν ἀτιμότερα εἶναι τοῦ σώματος, τούτοις τιμὴν περισσοτέραν περιτίθεμεν, καὶ τὰ ἀσχήμονα ἡμῶν εὐσχημοσύνην περισσοτέραν ἔχει,"},{"book":"ΠΡΟΣ ΚΟΡΙΝΘΙΟΥΣ Α΄","chapter":"12","verse":"24","text":"τὰ δὲ εὐσχήμονα ἡμῶν οὐ χρείαν ἔχει. ἀλλ᾽ ὁ Θεὸς συνεκέρασε τὸ σῶμα, τῷ ὑστεροῦντι περισσοτέραν δοὺς τιμήν,"},{"book":"ΠΡΟΣ ΚΟΡΙΝΘΙΟΥΣ Α΄","chapter":"12","verse":"25","text":"ἵνα μὴ ᾖ σχίσμα ἐν τῷ σώματι, ἀλλὰ τὸ αὐτὸ ὑπὲρ ἀλλήλων μεριμνῶσι τὰ μέλη·"},{"book":"ΠΡΟΣ ΚΟΡΙΝΘΙΟΥΣ Α΄","chapter":"12","verse":"26","text":"καὶ εἴτε πάσχει ἓν μέλος, συμπάσχει πάντα τὰ μέλη, εἴτε δοξάζεται ἓν μέλος, συγχαίρει πάντα τὰ μέλη."},{"book":"ΠΡΟΣ ΚΟΡΙΝΘΙΟΥΣ Α΄","chapter":"12","verse":"27","text":"Ὑμεῖς δέ ἐστε σῶμα Χριστοῦ καὶ μέλη ἐκ μέρους."},{"book":"ΠΡΟΣ ΚΟΡΙΝΘΙΟΥΣ Α΄","chapter":"12","verse":"28","text":"Καὶ οὓς μὲν ἔθετο ὁ Θεὸς ἐν τῇ ἐκκλησίᾳ πρῶτον ἀποστόλους, δεύτερον προφήτας, τρίτον διδασκάλους, ἔπειτα δυνάμεις, εἶτα χαρίσματα ἰαμάτων, ἀντιλήψεις, κυβερνήσεις, γένη γλωσσῶν."},{"book":"ΠΡΟΣ ΚΟΡΙΝΘΙΟΥΣ Α΄","chapter":"12","verse":"29","text":"μὴ πάντες ἀπόστολοι; μὴ πάντες προφῆται; μὴ πάντες διδάσκαλοι; μὴ πάντες δυνάμεις;"},{"book":"ΠΡΟΣ ΚΟΡΙΝΘΙΟΥΣ Α΄","chapter":"12","verse":"30","text":"μὴ πάντες χαρίσματα ἔχουσιν ἰαμάτων; μὴ πάντες γλώσσαις λαλοῦσι; μὴ πάντες διερμηνεύουσι;"},{"book":"ΠΡΟΣ ΚΟΡΙΝΘΙΟΥΣ Α΄","chapter":"12","verse":"31","text":"ζηλοῦτε δὲ τὰ χαρίσματα τὰ κρείττονα. καὶ ἔτι καθ᾽ ὑπερβολὴν ὁδὸν ὑμῖν δείκνυμι."}]}