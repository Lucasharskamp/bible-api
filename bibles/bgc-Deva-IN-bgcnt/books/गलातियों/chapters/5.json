{"data":[{"book":"गलातियों","chapter":"5","verse":"1","text":"मसीह नै म्हारे ताहीं मूसा नबी के नियम-कायदा तै आजाद कर दिया सै, इस करकै अपणी आजादी बणा के राक्खो, अर मूसा के नियम-कायदा नै मानण खात्तर कोए थमनै गुलाम ना बणावै।"},{"book":"गलातियों","chapter":"5","verse":"2","text":"सुणो! मै, पौलुस, थारे तै कहूँ सूं के जै खतना करावोगे, तो मसीह तै थमनै किमे फायदा न्ही होगा।"},{"book":"गलातियों","chapter":"5","verse":"3","text":"फेर भी मै एक खतना कराण आळे नै बता द्यु सूं, के उसनै सारे नियम-कायदे मानने पड़ैंगें।"},{"book":"गलातियों","chapter":"5","verse":"4","text":"थम जो नियम-कायदा कै जरिये धर्मी बणणा चाह्वो सों, तो फेर थमनै यीशु मसीह तै रिश्ता तोड़ लिया सै, अर थमनै अपणे-आप ताहीं उस दया तै अलग कर लिया सै जिसके जरिये परमेसवर थमनै बचा सकै सै।"},{"book":"गलातियों","chapter":"5","verse":"5","text":"मै यो इस खात्तर कहूँ सूं, क्यूँके हमनै पवित्र आत्मा की ओड़ तै पूरा भरोस्सा सै, के परमेसवर यीशु मसीह पै बिश्वास करण के कारण हमनै धर्मी बणावैगा।"},{"book":"गलातियों","chapter":"5","verse":"6","text":"जै थम यीशु मसीह नै मानण आळे सों, तो उसतै कोए फर्क कोनी पड़ता के थारा खतना होया सै के न्ही होया, पर जरूरी यो सै, के हम मसीह पै बिश्वास करां, अर परमेसवर अर माणसां प्रति प्यार राक्खा।"},{"book":"गलातियों","chapter":"5","verse":"7","text":"थम मसीह पै बिश्वास करण म्ह बढ़ण लागरे थे, पर इब थमनै सच्चाई मानण तै कोए रोक न्ही ले।"},{"book":"गलातियों","chapter":"5","verse":"8","text":"इसी सीख परमेसवर की ओड़ तै न्ही आन्दी जो थमनै अपणी ऊलाद होण खात्तर बुलावै सै।"},{"book":"गलातियों","chapter":"5","verse":"9","text":"सीख जो सच्ची न्ही सै वो इस कहावत की तरियां सै, थोड़ा-सा खमीर सारे गूँधे होए चून नै खमीर बणा दे सै।"},{"book":"गलातियों","chapter":"5","verse":"10","text":"पर मै परमेसवर पै भरोस्सा राक्खूँ सूं, के वो थमनै झूठ्ठी अर भरमाण आळी सीख तै बचाये राक्खैगा, पर जो थमनै भरमा दे सै चाहे वो कोए भी क्यूँ ना हो परमेसवर तै दण्ड पावैगा।"},{"book":"गलातियों","chapter":"5","verse":"11","text":"हे बिश्वासी भाईयो, थम जाणो सों के मै यो प्रचार करुँ सूं, के खतना करवाणा जरूरी कोनी, इस करकै यहूदी माणस मेरे ताहीं सारी हाण सतावै सै, जै मै क्रूस नै छोड़कै खतना का प्रचार करुँ तो उसतै यहूदी माणस मेरे ताहीं कोनी सतावैगें।"},{"book":"गलातियों","chapter":"5","verse":"12","text":"भला होंदा जो थमनै डामाडोल करै सै, वे अपणे-आपनै नपुंसक बणा लेवै।"},{"book":"गलातियों","chapter":"5","verse":"13","text":"हे बिश्वासी भाईयो, थम आजाद होण कै खात्तर परमेसवर के जरिये बुलाए गये सों, इस खात्तर थमनै मूसा नबी के नियम-कायदा ताहीं मानण की जरूरत कोनी, पर इसा ना होवै के थम इसनै बुरी लालसा पूरी करण का जरिया बणा ल्यो, पर हरेक कै गैल प्यार करो अर सेवा करो।"},{"book":"गलातियों","chapter":"5","verse":"14","text":"क्यूँके सारे नियम-कायदे इस एक बात म्ह पूरे हो ज्या सै, “तू अपणे पड़ोसी तै अपणे जिसा प्यार कर।”"},{"book":"गलातियों","chapter":"5","verse":"15","text":"पर जै थम एक-दुसरे नै जानवरां की ढाळ पाड़ खाओ सों, तो चौक्कस रहो, के थम एक-दुसरे नै नाश ना कर दियो।"},{"book":"गलातियों","chapter":"5","verse":"16","text":"पर मै कहूँ सूं, पवित्र आत्मा नै थारे जीवन म्ह अगुवाई करण द्यो, ताके थम अपणी बुरी आदत्तां नै (लालसा) नै पूरी ना कर सकों।"},{"book":"गलातियों","chapter":"5","verse":"17","text":"देह की बुरी लालसा पवित्र आत्मा के बिरोध म्ह, अर पवित्र आत्मा देह की बुरी लालसा के बिरोध म्ह लड़दी रहवै सै। इस कारण जो भले काम थम करणा चाह्वो सों वो न्ही कर पान्दे।"},{"book":"गलातियों","chapter":"5","verse":"18","text":"जै थम आत्मा की अगुवाई म्ह चाल्लों सों, तो थम मूसा के नियम-कायदा के अधीन न्ही सों।"},{"book":"गलातियों","chapter":"5","verse":"19","text":"देह के काम तो दिक्खै सै, यानी के जारी, भुन्डे़ काम, लुचपण,"},{"book":"गलातियों","chapter":"5","verse":"20","text":"मूर्तिपूजा, टोणा, बैर, गुस्सा, बिरोध, फूट विधर्म,"},{"book":"गलातियों","chapter":"5","verse":"21","text":"डाह, मतवालापण, रासलीला अर इनकै जिसे और काम सै, इनकै बारै म्ह मै थारे तै पैहल्या कह द्यु सूं जिसा पैहल्या कह्या था, के इसे-इसे काम करणीये परमेसवर के राज्य के वारिस न्ही होंगे।"},{"book":"गलातियों","chapter":"5","verse":"22","text":"पर आत्मा का फळ प्यार, आनन्द, शांति, धीरज, करुणा, भलाई, बिश्वास,"},{"book":"गलातियों","chapter":"5","verse":"23","text":"नम्रता, अर सयंम सै, इसे-इसे काम्मां के बिरोध म्ह कोए भी नियम-कायदे कोनी।"},{"book":"गलातियों","chapter":"5","verse":"24","text":"अर जो मसीह यीशु म्ह सै उननै देह की बुरी लालसाओं5:24 बुरी लालसाओं शरीर की बुरी आदत ताहीं क्रूस पै चढ़ा दिया सै।"},{"book":"गलातियों","chapter":"5","verse":"25","text":"क्यूँके पवित्र आत्मा नै म्हारे ताहीं नई जिन्दगी दी सै, इस खात्तर पवित्र आत्मा नै जिन्दगी के हरेक क्षेत्र म्ह अगुवाई करण द्यो।"},{"book":"गलातियों","chapter":"5","verse":"26","text":"हम घमण्डी होकै ना एक-दुसरे नै छेड़ा, अर ना एक-दुसरे तै जळण करा।"}]}