{"data":[{"book":"2 Солунян","chapter":"2","verse":"1","text":"Щодо пришестя нашого Господа Ісуса Христа й нашого зібрання перед Ним, просимо вас, брати,"},{"book":"2 Солунян","chapter":"2","verse":"2","text":"не засмучуйтесь і не турбуйтеся відразу через лжепророцтво, слово чи лист, нібито написаний нами, який стверджує, що День Господній вже настав."},{"book":"2 Солунян","chapter":"2","verse":"3","text":"Хай ніхто не вводить вас в оману жодним чином, бо спершу настане день відступництва й виявиться людина беззаконня, син загибелі,"},{"book":"2 Солунян","chapter":"2","verse":"4","text":"який буде противитись Богові й піднесеться над усім, що зветься божеством чи святинею. Він сяде в Храмі, проголошуючи себе Богом."},{"book":"2 Солунян","chapter":"2","verse":"5","text":"Хіба ви не пам’ятаєте, що я говорив про це, коли ще був із вами?"},{"book":"2 Солунян","chapter":"2","verse":"6","text":"І тепер ви знаєте, що стримує його з’явитися у свій час."},{"book":"2 Солунян","chapter":"2","verse":"7","text":"Адже таємниця беззаконня вже діє, треба лише Тому, Хто зараз її стримує, бути усуненим з-поміж нас."},{"book":"2 Солунян","chapter":"2","verse":"8","text":"І тоді відкриється беззаконник, якого Господь Ісус вб’є подихом Своїх уст і знищить появою Свого пришестя."},{"book":"2 Солунян","chapter":"2","verse":"9","text":"Прихід беззаконника – це діло сатани, яке буде супроводжуватися усілякими проявами сили, знаменнями та фальшивими чудесами,"},{"book":"2 Солунян","chapter":"2","verse":"10","text":"усяким обманом неправедності для тих, хто гине, бо не захотіли полюбити істину, щоб бути спасенними."},{"book":"2 Солунян","chapter":"2","verse":"11","text":"Тому Бог посилає їм дію омани, щоб вони повірили в неправду,"},{"book":"2 Солунян","chapter":"2","verse":"12","text":"і так будуть засуджені всі, хто не повірив істині, а уподобав неправду."},{"book":"2 Солунян","chapter":"2","verse":"13","text":"Але ми повинні завжди дякувати Богові за вас, улюблені Господом брати, адже Бог обрав вас бути первістком спасіння через освячення Духа й віру в істину."},{"book":"2 Солунян","chapter":"2","verse":"14","text":"Для цього Він покликав вас через нашу Добру Звістку, щоб поділитися з вами славою нашого Господа Ісуса Христа."},{"book":"2 Солунян","chapter":"2","verse":"15","text":"Тож, брати, стійте твердо й тримайтеся міцно вчення, яке ми передали вам – чи то через слово, чи через наше послання."},{"book":"2 Солунян","chapter":"2","verse":"16","text":"Нехай Сам Господь наш Ісус Христос і Бог, Отець наш, Який полюбив нас і в благодаті дав нам вічне підбадьорення й добру надію,"},{"book":"2 Солунян","chapter":"2","verse":"17","text":"підбадьорять ваші серця й зміцнять у всякому доброму ділі та слові."}]}