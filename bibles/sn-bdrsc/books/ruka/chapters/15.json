{"data":[{"book":"Ruka","chapter":"15","verse":"1","text":"Zvino vateresi na“vatadzi” vakanga vakaungana vose, vakamukomberedza kuti vamunzwe."},{"book":"Ruka","chapter":"15","verse":"2","text":"Asi vaFarisi navadzidzisi vomurayiro vakagununʼuna vachiti, “Uyu munhu anogamuchira vatadzi uye anodya navo.”"},{"book":"Ruka","chapter":"15","verse":"3","text":"Ipapo Jesu akavaudza mufananidzo uyu akati,"},{"book":"Ruka","chapter":"15","verse":"4","text":"“Ndianiko pakati penyu kana ane makwai zana, rimwe racho kana rikarasika, asingasiyi makumi mapfumbamwe namapfumbamwe kumafuro achindotsvaka gwai rakarasika kusvikira ariwana?"},{"book":"Ruka","chapter":"15","verse":"5","text":"Uye kana ariwana, anoritakura pamapfudzi ake nomufaro"},{"book":"Ruka","chapter":"15","verse":"6","text":"agoenda kumba. Ipapo anodana shamwari dzake navavakidzani pamwe chete agoti kwavari, ‘Farai pamwe chete neni nokuti ndawana gwai rangu rakanga rarasika.’"},{"book":"Ruka","chapter":"15","verse":"7","text":"Ndinoti kwamuri, saizvozvo mufaro mukuru uchava kudenga pamusoro pomutadzi mumwe chete anenge atendeuka, kupfuura pamusoro pavakarurama makumi mapfumbamwe navapfumbamwe vasingatsvaki kutendeuka."},{"book":"Ruka","chapter":"15","verse":"8","text":"“Ndoupiko mukadzi ane mari yamasirivha anokwana gumi uye akarasikirwa neimwe chete angarega kubatidza mwenje, agotsvaira imba uye agotsvakisisa kusvikira aiwana?"},{"book":"Ruka","chapter":"15","verse":"9","text":"Uye paanenge aiwana, achadana shamwari dzake navavakidzani agoti kwavari, ‘Farai pamwe chete neni, ndawana mari yangu yakanga yarasika.’"},{"book":"Ruka","chapter":"15","verse":"10","text":"Saizvozvo, ndinoti kwamuri, pano mufaro pamberi pavatumwa vaMwari pamusoro pomutadzi mumwe chete anotendeuka.”"},{"book":"Ruka","chapter":"15","verse":"11","text":"Jesu akaenderera mberi akati: “Pakanga pano mumwe murume akanga ane vanakomana vake vaviri."},{"book":"Ruka","chapter":"15","verse":"12","text":"Muduku wacho akati kuna baba vake, ‘Baba, ndipei mugove wenhaka yangu.’ Saka baba vakakamura pfuma yavo vakavagovanisa pakati pavo."},{"book":"Ruka","chapter":"15","verse":"13","text":"“Mazuva mashoma asati apera, mwanakomana muduku akaunganidza zvose zvaakanga anazvo, akasimuka akaenda kunyika iri kure akandoparadza pfuma yake ikoko namararamiro akaipa."},{"book":"Ruka","chapter":"15","verse":"14","text":"Shure kwokunge apedza zvose, kwakava nenzara huru munyika yose iyoyo, uye akatanga kushayiwa."},{"book":"Ruka","chapter":"15","verse":"15","text":"Saka akaenda akandozvitsvakira basa kuno mumwe mugari womunyika imomo, iye akamutumira kuminda yake kuti anofudza nguruve."},{"book":"Ruka","chapter":"15","verse":"16","text":"Akada kugutsa dumbu rake namateko aidyiwa nenguruve, asi hapana munhu akamupa kana chinhu."},{"book":"Ruka","chapter":"15","verse":"17","text":"“Akati apengenuka mupfungwa dzake, akati, ‘Varanda vababa vangu vazhinji seiko uye vane zvokudya zvavanongosiya, uye zvino ini pano ndoziya zvokusvika pakufa!"},{"book":"Ruka","chapter":"15","verse":"18","text":"Ndichasimuka ndiende kuna baba vangu ndinoti kwavari: Baba, ndakatadzira denga napamberi penyuwo."},{"book":"Ruka","chapter":"15","verse":"19","text":"Handichafaniri kunzi mwanakomana wenyu, ndiitei henyu somumwe wavaranda venyu.’"},{"book":"Ruka","chapter":"15","verse":"20","text":"Saka akasimuka akaenda kuna baba vake."},{"book":"Ruka","chapter":"15","verse":"21","text":"“Mwanakomana akati kuna baba vake, ‘Baba, ndakatadzira denga napamberi penyu. Handichafaniri kunzi mwanakomana wenyu.’"},{"book":"Ruka","chapter":"15","verse":"22","text":"“Asi baba vakati kuvaranda vavo, ‘Kurumidzai! Uyai nenguo dzakaisvonaka mumupfekedze. Muise mhete pamunwe wake neshangu mutsoka dzake."},{"book":"Ruka","chapter":"15","verse":"23","text":"Muuye nemhuru yakakodzwa muibaye. Ngatidyei tipembere."},{"book":"Ruka","chapter":"15","verse":"24","text":"Nokuti mwanakomana wangu uyu akanga afa, zvino araramazve; akanga arasika, zvino awanikwa.’ Saka vakatanga kupembera."},{"book":"Ruka","chapter":"15","verse":"25","text":"“Zvichakadaro, mwanakomana mukuru akanga ari kumunda akati aswedera pedyo nemba, akanzwa nziyo nokutamba."},{"book":"Ruka","chapter":"15","verse":"26","text":"Saka akadana mumwe wavaranda akamubvunza kuti chii chakanga chichiitika."},{"book":"Ruka","chapter":"15","verse":"27","text":"Muranda akapindura akati, ‘Mununʼuna wenyu auya uye baba venyu vamubayira mhuru yakakodzwa nokuti adzoka ari mupenyu uye akasimba.’"},{"book":"Ruka","chapter":"15","verse":"28","text":"“Mukoma mukuru akatsamwa akaramba kupinda. Saka baba vake vakabuda vakamunyengetedza."},{"book":"Ruka","chapter":"15","verse":"29","text":"Asi akapindura baba vake akati, ‘Tarirai! Makore ose aya ndanga ndichikushandirai uye handina kusamboteerera mirayiro yenyu. Asi hamuna kutongondipa chimbudzana kuti ndipemberewo neshamwari dzangu."},{"book":"Ruka","chapter":"15","verse":"30","text":"Asi pangouya mwanakomana wenyu uyu, akaparadza pfuma yenyu nezvifeve, mamubayira mhuru yakakodzwa!’"},{"book":"Ruka","chapter":"15","verse":"31","text":"“Baba vakati, ‘Mwanangu, iwe uneni nguva dzose, uye zvose zvandinazvo ndezvako."},{"book":"Ruka","chapter":"15","verse":"32","text":"Asi taifanira kupembera uye tifare, nokuti mununʼuna wako uyu akanga afa asi zvino araramazve; akanga arasika asi awanikwa.’ ”"}]}