{"data":[{"book":"1 Bhateshalonike","chapter":"5","verse":"1","text":"Ikabheje bhakilishitu ajetunji, tukapinga kunnjandishilanga ga malanga na mobha pugapinga koposhela genego."},{"book":"1 Bhateshalonike","chapter":"5","verse":"2","text":"Pabha mmanganyanji mwashaayenenji mmumanyinji kuti lyubha lya Bhakulungwa shiliishe mbuti sha kwiya nngwii shilo."},{"book":"1 Bhateshalonike","chapter":"5","verse":"3","text":"Bhandu bhalinkutinji, “Ulele na ushalama,” penepo ni pushiukoposhele mpaulo shangupe! Mbuti poteka kwa shitumbo nkwiigopola, wala jwakwapi shatoloshe."},{"book":"1 Bhateshalonike","chapter":"5","verse":"4","text":"Ikabheje mmanganyanji bhakilishitu ajetunji, nkatamangananga nnubhindu kuti lyene lyubhalyo linng'imananje mbuti ngwii."},{"book":"1 Bhateshalonike","chapter":"5","verse":"5","text":"Pabha mmowe mmwe nshibhanganga nshilangaya, bhandunji bha mui. Uwe nngabha tubhandu bha shilo wala bha lubhindu."},{"book":"1 Bhateshalonike","chapter":"5","verse":"6","text":"Bhai, tunagone lugono malinga bhananji, ikabhe tusheye na tunapunde."},{"book":"1 Bhateshalonike","chapter":"5","verse":"7","text":"Pabha bhaagonanga lugono pubhagonanga shilo, na bhakolelwanga, pubhakolelwanga shilo."},{"book":"1 Bhateshalonike","chapter":"5","verse":"8","text":"Ikabheje uwe tuli bha kushilangaya tunapunde. Mitima jetu tujibhishe muulinda kwa ngulupai na pingana, na kukulupalila kwetu ga ntapulo, kubhe mbuti kopiya ja shitale."},{"book":"1 Bhateshalonike","chapter":"5","verse":"9","text":"Pabha a Nnungu bhangatuagula tupotekwe na nnjimwa jabho, ikabhe tutapulwe na Bhakulungwa bhetu a Yeshu Kilishitu,"},{"book":"1 Bhateshalonike","chapter":"5","verse":"10","text":"bhabhulegwe kwa ligongo lyetu, nkupinga tutame nabho pamo ibhe tubhabhakoto eu tuwile."},{"book":"1 Bhateshalonike","chapter":"5","verse":"11","text":"Kwa nneyo, ntagananje ntima na jangutana mwaashayenenji malinga shinkutendangasho."},{"book":"1 Bhateshalonike","chapter":"5","verse":"12","text":"Bhai ashaalongo, tunakunnjuganga mwaishimunji bhatumbilanga kutenda liengo munkumbi gwenunji, nikunnongoyanga kwa a Kilishitu, na kunneyanga bhala."},{"book":"1 Bhateshalonike","chapter":"5","verse":"13","text":"Mwaishimunji na kwapinganga kwa ligongo lya liengo libhatendanga. Mmanganje na ulele munkumbi gwenunji."},{"book":"1 Bhateshalonike","chapter":"5","verse":"14","text":"Ashaalongo tunakunshondelesheyanga, mwaaleyanje bhandunji bhakata, mwaataganje ntima bhawilenje ntima, na kwaajangutilanga bhangalinginji mashili, mwiilumanje ntima na bhandu bhowe."},{"book":"1 Bhateshalonike","chapter":"5","verse":"15","text":"Nnolanje, mundu jojowe anannipe nnjakwe yangali ya mmbone, ikabhe ntendelananje uguja mwaashayenenji na kubhandu bhowe."},{"book":"1 Bhateshalonike","chapter":"5","verse":"16","text":"Nng'angalalanje mobha gowe,"},{"book":"1 Bhateshalonike","chapter":"5","verse":"17","text":"nnjuganje gwangali totoshela,"},{"book":"1 Bhateshalonike","chapter":"5","verse":"18","text":"na ntendanje eja kwa kila shindu. Pabha genego ni gubhapinga a Nnungu kungwenunji, nkulundana na a Yeshu Kilishitu."},{"book":"1 Bhateshalonike","chapter":"5","verse":"19","text":"Nnanng'ibhililanje Mbumu jwa Ukonjelo,"},{"book":"1 Bhateshalonike","chapter":"5","verse":"20","text":"nnanyegayanje malobhe ga ashinkulondola,"},{"book":"1 Bhateshalonike","chapter":"5","verse":"21","text":"nkagulilanje kila shindu, na bhika muntima shili sha mmbone,"},{"book":"1 Bhateshalonike","chapter":"5","verse":"22","text":"mwiepuyanje na yangali ya mmbone yowe."},{"book":"1 Bhateshalonike","chapter":"5","verse":"23","text":"A Nnungu bhayene bhakutupa ulele bhantakayanje kwa kaje mitima jenunji, na ng'aniyo yenunji, na iilu yenunji mmikwanje ukoto, nnakolanje sha gambwa malanga gushibhaishe Bhakulungwa bhetu a Yeshu Kilishitu."},{"book":"1 Bhateshalonike","chapter":"5","verse":"24","text":"Bhene bhakunshemanga bhala shibhatende genego, pabha ni bhaakulupalika."},{"book":"1 Bhateshalonike","chapter":"5","verse":"25","text":"Bhakilishitu ajetunji, ntujujilanje na uwe."},{"book":"1 Bhateshalonike","chapter":"5","verse":"26","text":"Mwaalamushilanje Bhakilishitu ajetunji bhowe, nkupingana kwa ukonjelo."},{"book":"1 Bhateshalonike","chapter":"5","verse":"27","text":"Ngunakunkwiyanga kwa lina lya Bhakulungwa, mwaashomelanje jene bhaluwa jino Bhakilishitu ajetunji bhowe."},{"book":"1 Bhateshalonike","chapter":"5","verse":"28","text":"Nema ja Bhakulungwa bhetu a Yeshu Kilishitu, jibhe na mmanganyanji."}]}