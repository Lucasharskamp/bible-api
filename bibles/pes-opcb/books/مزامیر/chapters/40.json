{"data":[{"book":"مزامیر","chapter":"40","verse":"1","text":"با صبر و شکیبایی انتظار خداوند را کشیدم، و او به سوی من توجه نمود و فریادم را شنید."},{"book":"مزامیر","chapter":"40","verse":"2","text":"او مرا از چاه هلاکت و از گل و لای بیرون کشید و در بالای صخره گذاشت و جای پایم را محکم ساخت."},{"book":"مزامیر","chapter":"40","verse":"3","text":"او به من آموخت تا سرودی تازه بخوانم، سرودی در ستایش خدایمان! بسیاری چون این را ببینند خواهند ترسید و بر خداوند توکل خواهند کرد."},{"book":"مزامیر","chapter":"40","verse":"4","text":"چه خوشبختند کسانی که بر خداوند توکل دارند و از اشخاص متکبر و خدایان دروغین پیروی نمی‌کنند."},{"book":"مزامیر","chapter":"40","verse":"5","text":"ای خداوند، خدای ما، تو کارهای شگفت‌انگیز بسیاری برای ما انجام داده‌ای و پیوسته به فکر ما بوده‌ای؛ تو بی‌نظیری! کارهای شگفت‌انگیز تو چنان زیادند که زبانم از بیان آنها قاصر است."},{"book":"مزامیر","chapter":"40","verse":"6","text":"تو به قربانی و هدیه رغبت نداشتی؛ بلکه گوشهایم را باز کردی؛ قربانی سوختنی و قربانی گناه را نطلبیدی."},{"book":"مزامیر","chapter":"40","verse":"7","text":"آنگاه گفتم: «اینک می‌آیم! در کتاب دربارۀ من نوشته شده است:"},{"book":"مزامیر","chapter":"40","verse":"8","text":"اشتیاق من، ای خدا، انجام ارادۀ توست، زیرا دستورهای تو در دلم جای دارد.»"},{"book":"مزامیر","chapter":"40","verse":"9","text":"در اجتماع بزرگ قوم تو، به عدالت نجاتبخش تو بشارت داده‌ام. از سخن گفتن نترسیده‌ام، چنانکه تو، ای خداوند آگاهی."},{"book":"مزامیر","chapter":"40","verse":"10","text":"عدالت نجاتبخش تو را در دل خود پنهان نکرده‌ام. از امانت و قدرت نجاتبخش تو سخن گفته‌ام. در اجتماع بزرگ قوم تو، پیوسته از محبت و وفاداری تو سخن گفته‌ام."},{"book":"مزامیر","chapter":"40","verse":"11","text":"ای خداوند، لطف و رحمت خود را از من دریغ مدار. محبت و وفاداری تو همواره مرا حفظ کند."},{"book":"مزامیر","chapter":"40","verse":"12","text":"بلایای بی‌شماری مرا احاطه کرده و گناهان زیادم بر من سنگینی می‌کند به طوری که نمی‌توانم سرم را بلند کنم. در دل خود آرامش ندارم."},{"book":"مزامیر","chapter":"40","verse":"13","text":"ای خداوند، رحم کن و مرا از این وضعیت نجات ده! به کمک من بشتاب!"},{"book":"مزامیر","chapter":"40","verse":"14","text":"بگذار خجل و سرافکنده شوند آنانی که قصد جانم را دارند؛ مغلوب و رسوا گردند کسانی که به دشمنی با من برخاسته‌اند؛"},{"book":"مزامیر","chapter":"40","verse":"15","text":"خوار و پریشان شوند آنانی که مرا تحقیر و مسخره می‌کنند."},{"book":"مزامیر","chapter":"40","verse":"16","text":"اما طالبان تو، ای خداوند، شاد و خوشحال شوند؛ و آنانی که نجات تو را دوست دارند پیوسته بگویند که خداوند بزرگ است!"},{"book":"مزامیر","chapter":"40","verse":"17","text":"من فقیر و درمانده‌ام، اما خداوند برای من فکر می‌کند. ای خدای من، تو مددکار و رهانندهٔ من هستی، پس تأخیر نکن."}]}