{"data":[{"book":"1 Kolinto","chapter":"10","verse":"1","text":"Beno bakhomba, mbengi ti lubika zaba ti bakulu beto badiatila ku tsi dituti ayi bawu boso badiatila va mbu ;"},{"book":"1 Kolinto","chapter":"10","verse":"2","text":"bawu boso babotama mu Moyize mu dituti ayi mu mbu ;"},{"book":"1 Kolinto","chapter":"10","verse":"3","text":"baboso badia bidia bimosi bi kiphevi"},{"book":"1 Kolinto","chapter":"10","verse":"4","text":"ayi baboso banua nduinu yimosi yi kiphevi. Bila banua nlangu wutotukila mu ditadi di Kipheve diodi diba kuba landakananga. Ditadi beni Klisto."},{"book":"1 Kolinto","chapter":"10","verse":"5","text":"Vayi Nzambi kasia mona khini ko mu bawombo mu bawu ; diawu bafuila mu dikanga."},{"book":"1 Kolinto","chapter":"10","verse":"6","text":"Mambu mama madi bifuani kuidi beto mu diambu tubika zinina mambu mambimbi banga bawu bu bazinina moyo."},{"book":"1 Kolinto","chapter":"10","verse":"7","text":"Lubika sambilanga bitumba banga bubela bankaka mu bawu. Banga bu sonimina : batu bavuanda mu diambu di dia ayi nua bosi bawu boso batelama mu diambu di sakana."},{"book":"1 Kolinto","chapter":"10","verse":"8","text":"Tubika kukiyekula mu kitsuza banga bu vangila bankaka mu bawu. Bunamakumuadi mili tatu yi batu bafua mu lumbu kimosi."},{"book":"1 Kolinto","chapter":"10","verse":"9","text":"Tubikanu tota Pfumu banga buvangila bankaka mu bawu, buna mbungi wuba bunga."},{"book":"1 Kolinto","chapter":"10","verse":"10","text":"Lubika niunguta, banga bu niungutila bankaka mu bawu. Mu bila kioki mbasi yi lufua yiba vonda."},{"book":"1 Kolinto","chapter":"10","verse":"11","text":"Mamoso momo ma babuila madi kifuani kuidi beto. Mambu beni masonoko mu kutulubula, beto tulembo zingi mu thangu yi tsuka."},{"book":"1 Kolinto","chapter":"10","verse":"12","text":"Diawu woso mutu wumbanza ti widi wutelama kakeba kedi bua."},{"book":"1 Kolinto","chapter":"10","verse":"13","text":"Ziphukumunu zioso zibuila batu ziba ziphukumunu ziozi batu boso balenda nunga. Vayi Nzambi widi wukuikama, kalendi tala ko ti phukumunu yiluviatukila ngolo. Vayi phukumunu bu yizidi, niandi kafueti kuluvana diluaku di lufueti totukila muingi lubaka bu vibidila yawu."},{"book":"1 Kolinto","chapter":"10","verse":"14","text":"Diawu bakundi bama ba luzolo, lutina sambilanga bitumba."},{"book":"1 Kolinto","chapter":"10","verse":"15","text":"Minu ndinyoluka kuidi batu badi banga batu badiela, diawu luzenga beno veka mu momo ma ndilembo tubi."},{"book":"1 Kolinto","chapter":"10","verse":"16","text":"“Mbungu yi lusakumunu” yi tunsakumunanga yisi kithuadi ayi mengama Klisto ko e ? Dipha diodi tueti bukunanga, disi kithuadi, ki nitu yi Klisto ko e ?"},{"book":"1 Kolinto","chapter":"10","verse":"17","text":"Bila dipha dimosi didi vayi beto tuidi bawombo, tuidi nitu yimosi bila beto boso bueti kabananga dipha dimosi kaka."},{"book":"1 Kolinto","chapter":"10","verse":"18","text":"Lutala Iseli, mu kinsuni, bobo bandianga makaba, basi mu kithuadi ayi ntala10.18 Ntala : voti kuma : yawu meza banganga Nzambi zinyokilanga makaba. Tala I Kol 9.13. ko e ?"},{"book":"1 Kolinto","chapter":"10","verse":"19","text":"Mbi thidi tuba ? Kani kima kioki kitambuku kuidi tumba mfunu kidi ? Kani tumba beni mfunu kidi e ?"},{"book":"1 Kolinto","chapter":"10","verse":"20","text":"Nana. Vayi makaba momo Bapakanu bantambikanga, bantambikanga mawu kuidi eipheve zimbimbi, vayi bika kuidi Nzambi. Mbengi ti luba kithuadi ayi ziphevi zimbimbi."},{"book":"1 Kolinto","chapter":"10","verse":"21","text":"Lulendi ko nua mu mbungu yi Pfumu ayi mu mbungu yi ziphevi zimbimbi. Lulendi ko dia va meza yi Pfumu ayi va meza yi ziphevi zimbimbi."},{"book":"1 Kolinto","chapter":"10","verse":"22","text":"Voti tutidi soka kiphala ki Nzambi e ? A buevi, beto tulutidi ngolo ayi niandi ?"},{"book":"1 Kolinto","chapter":"10","verse":"23","text":"“Minsua midi mu mambu moso”. Muaki mambu moso masi mfunu ko. Voti minsua midi mu mambu moso vayi mambu moso matunganga ko."},{"book":"1 Kolinto","chapter":"10","verse":"24","text":"Mutu kabika tombanga mamboti mandi veka vayi bika kadika mutu katomba mamboti ma ndiandi."},{"book":"1 Kolinto","chapter":"10","verse":"25","text":"Ludia bima bioso bintekosongo ku zandu, mu kambu yamisa mayindu ma ntima."},{"book":"1 Kolinto","chapter":"10","verse":"26","text":"Bila Pfumu niandi vuidi ntoto ayi bima bioso bidi muawu."},{"book":"1 Kolinto","chapter":"10","verse":"27","text":"Enati mutu wukambu wilukila wulutumisini mu dia ayi enati lutidi kuenda buna ludia bibio bakulutudila mu kambu yamisa mayindu ma mintima mieno."},{"book":"1 Kolinto","chapter":"10","verse":"28","text":"Vayi enati mutu wulukembi ti : “biabi bidi bitambuku” buna lubika ku bidia mu diambu di mutu wowo wululubudi ayi mu kambu yamisa mayindu ma ntima."},{"book":"1 Kolinto","chapter":"10","verse":"29","text":"Ndikadi yolukila mayindu maku ma ntima vayi mayindu ma mutu wunkaka. Bila mbi mayindu ma ntima ma mutu wunkaka mafueti sambisila kiphuanza kiama ?"},{"book":"1 Kolinto","chapter":"10","verse":"30","text":"Enati ndimvutula matondo bu ndindianga buna bila mbi mfueti tubudulu mu diambu di bidia bi ndimvutudilanga matondo e ?"},{"book":"1 Kolinto","chapter":"10","verse":"31","text":"Diawu banza ti dia lundia, nua lu nua voti dioso kuandi diambu lumvanga, luvanga diawu mu diambu di nkembo wu Nzambi."},{"book":"1 Kolinto","chapter":"10","verse":"32","text":"Lubika kituka diluaku di mbuminina batu thutu, buba kuidi Bayuda, kuidi Bapakanu voti kuidi dibundu di Nzambi."},{"book":"1 Kolinto","chapter":"10","verse":"33","text":"Banga minu bu ndieti vanganga. Ndintulanga ngolo mu monisa batu boso khini, mu mambu moso, mu kambu tombanga mamboti mama vekavayi mamboti ma bawombo mu diambu bavuka."}]}