{"data":[{"book":"הבשורה על-פי מתי","chapter":"22","verse":"1-2","text":"ישוע סיפר להם משלים נוספים על מלכות השמים. ”אפשר להמשיל את מלכות השמים למלך שערך סעודת־חתונה גדולה לבנו."},{"book":"הבשורה על-פי מתי","chapter":"22","verse":"3","text":"כאשר הייתה הסעודה מוכנה שלח המלך שליחים אל האורחים שהזמין, כדי להודיע להם שהגיע הזמן לבוא לסעודה, אך כולם סרבו לבוא."},{"book":"הבשורה על-פי מתי","chapter":"22","verse":"4","text":"המלך שלח שליחים אחרים להודיע למוזמנים: ’הזדרזו! השורים והבקר המפוטם טבוחים והצלי כבר בתנור!‘"},{"book":"הבשורה על-פי מתי","chapter":"22","verse":"5","text":"”אולם המוזמנים צחקו והלכו כל אחד לענייניו, אחד לשדה ואחר לשוק"},{"book":"הבשורה על-פי מתי","chapter":"22","verse":"6","text":"היו גם כאלה שתקפו את השליחים, הכו אותם, התעללו בהם ואפילו רצחו אחדים מהם."},{"book":"הבשורה על-פי מתי","chapter":"22","verse":"7","text":"”המלך הזועם שלח גדודי צבא כדי להרוג את הרוצחים ולשרוף את עירם."},{"book":"הבשורה על-פי מתי","chapter":"22","verse":"8","text":"הוא פנה אל משרתיו ואמר: ’משתה החתונה מוכן, אולם האורחים שהוזמנו לא היו ראויים לכבוד הזה."},{"book":"הבשורה על-פי מתי","chapter":"22","verse":"9","text":"צאו אל הרחובות והזמינו את כל מי שתפגשו!‘"},{"book":"הבשורה על-פי מתי","chapter":"22","verse":"10","text":"המשרתים עשו כדבריו והכניסו לאולם את כל מי שפגשו: אנשים טובים ורעים גם יחד, והאולם נמלא אורחים."},{"book":"הבשורה על-פי מתי","chapter":"22","verse":"11","text":"”אולם כשנכנס המלך אל האולם כדי לראות את האורחים, גילה כי אחד מהם לא לבש בגדי חתונה הולמים."},{"book":"הבשורה על-פי מתי","chapter":"22","verse":"12","text":"” ’ידידי‘, שאל המלך, ’כיצד נכנסת אל האולם ללא בגדי חתונה?‘ לַאורח לא הייתה תשובה."},{"book":"הבשורה על-פי מתי","chapter":"22","verse":"13","text":"”אז אמר המלך למשרתיו: ’קשרו את ידיו ורגליו והשליכוהו החוצה לחושך, למקום שבו יש רק בכי וחריקת שיניים!‘"},{"book":"הבשורה על-פי מתי","chapter":"22","verse":"14","text":"כי רבים הקרואים אך מעטים הנבחרים.“"},{"book":"הבשורה על-פי מתי","chapter":"22","verse":"15","text":"שוב נועצו הפרושים ביניהם וחיפשו דרך להכשיל את ישוע בלשונו."},{"book":"הבשורה על-פי מתי","chapter":"22","verse":"16","text":"הם החליטו לשלוח אליו כמה מאנשיהם, יחד עם אנשי הורדוס, כדי לשאול אותו שאלה. ”אדון,“ הם פתחו, ”אנחנו יודעים שאתה איש ישר, ושאתה מלמד את דבר אלוהים בלי להתחשב בתוצאות, בלי פחד ומשוא־פנים."},{"book":"הבשורה על-פי מתי","chapter":"22","verse":"17","text":"אמור לנו בבקשה, האם עלינו לשלם מס לקיסר הרומאי או לא?“"},{"book":"הבשורה על-פי מתי","chapter":"22","verse":"18","text":"ישוע הבין את מזימתם, ולכן ענה: ”צבועים שכמוכם! כך אתם מנסים אותי?"},{"book":"הבשורה על-פי מתי","chapter":"22","verse":"19","text":"בואו הנה; תנו לי מטבע.“ והם נתנו לו מטבע."},{"book":"הבשורה על-פי מתי","chapter":"22","verse":"20","text":"”דמותו של מי חקוקה כאן?“ שאל אותם ישוע. ”ושל מי השם החקוק מתחת לדמות?“"},{"book":"הבשורה על-פי מתי","chapter":"22","verse":"21","text":"”של הקיסר“, ענו."},{"book":"הבשורה על-פי מתי","chapter":"22","verse":"22","text":"תשובתו הפתיעה והביכה אותם, והם הסתלקו משם."},{"book":"הבשורה על-פי מתי","chapter":"22","verse":"23","text":"באותו יום באו צדוקים אחדים (שאינם מאמינים בתחיית המתים) ושאלו:"},{"book":"הבשורה על-פי מתי","chapter":"22","verse":"24","text":"”רבי, משה אמר שאם אדם נשוי מת ואינו משאיר אחריו ילדים, חייב אחיו להתחתן עם האלמנה, כדי שתוכל ללדת בן שישא את שם המת."},{"book":"הבשורה על-פי מתי","chapter":"22","verse":"25","text":"אנחנו מכירים משפחה אחת שהיו בה שבעה אחים. האח הבכור נשא אישה, וכעבור זמן קצר מת ולא השאיר אחריו בן. האלמנה נישאה לאח שני,"},{"book":"הבשורה על-פי מתי","chapter":"22","verse":"26","text":"אולם גם הוא נפטר ולא השאיר בן. כך נישאה האישה לאח השלישי, לרביעי וכן הלאה – עד שנישאה לכל אחד משבעת האחים."},{"book":"הבשורה על-פי מתי","chapter":"22","verse":"27","text":"לבסוף מתה גם האישה."},{"book":"הבשורה על-פי מתי","chapter":"22","verse":"28","text":"אם כן, למי תהיה שייכת האישה בתחיית המתים? הרי היא נישאה לכל שבעת האחים!“"},{"book":"הבשורה על-פי מתי","chapter":"22","verse":"29","text":"השיב להם ישוע: ”טעותכם נובעת מבורותכם בכל הנוגע לכתבי־הקודש ולגבורתו של אלוהים.“"},{"book":"הבשורה על-פי מתי","chapter":"22","verse":"30","text":"”כי בתחיית המתים לא יהיו עוד נשואים; כולם יהיו כמלאכים בשמים."},{"book":"הבשורה על-פי מתי","chapter":"22","verse":"31","text":"באשר לשאלתכם – אם יקומו המתים לתחייה או לא – האם לא קראתם מה אמר לכם אלוהים בתורה?"},{"book":"הבשורה על-פי מתי","chapter":"22","verse":"32","text":"’אנוכי אלוהי אברהם, אלוהי יצחק ואלוהי יעקב!‘ והרי אלוהים הוא אלוהי החיים ולא אלוהי המתים!“"},{"book":"הבשורה על-פי מתי","chapter":"22","verse":"33","text":"תשובותיו הרשימו את הקהל הנדהם,"},{"book":"הבשורה על-פי מתי","chapter":"22","verse":"34-35","text":"אך לא את הפרושים. כששמעו כיצד השתיק ישוע את הצדוקים בתשובתו, העלו במוחם שאלה אחרת. אחד מהם, דיין במקצועו, קם ושאל:"},{"book":"הבשורה על-פי מתי","chapter":"22","verse":"36","text":"”רבי, מה היא המצווה החשובה ביותר בתורת משה?“"},{"book":"הבשורה על-פי מתי","chapter":"22","verse":"37","text":"”ואהבת את ה׳ אלוהיך בכל לבבך, ובכל נפשך ובכל שכלך“, השיב ישוע."},{"book":"הבשורה על-פי מתי","chapter":"22","verse":"38","text":"”זאת המצווה הראשונה והחשובה ביותר!"},{"book":"הבשורה על-פי מתי","chapter":"22","verse":"39","text":"והמצווה השנייה דומה לה: ’ואהבת לרעך כמוך‘."},{"book":"הבשורה על-פי מתי","chapter":"22","verse":"40","text":"כל יתר המצוות וכל דברי הנביאים מבוססים על שתי מצוות אלה. אם באמת תקיים את שתי המצוות אלה, תקיים למעשה את התורה כולה.“"},{"book":"הבשורה על-פי מתי","chapter":"22","verse":"41","text":"בעוד הפרושים נקהלים סביבו, שאל אותם ישוע שאלה:"},{"book":"הבשורה על-פי מתי","chapter":"22","verse":"42","text":"”מה בדבר המשיח? בנו של מי הוא?“"},{"book":"הבשורה על-פי מתי","chapter":"22","verse":"43","text":"”אם כך, מדוע קורא לו דוד בהשראת רוח הקודש ’אדון‘?“ המשיך ישוע לשאול."},{"book":"הבשורה על-פי מתי","chapter":"22","verse":"44","text":"”הרי דוד אמר:22‏.44 כב 44 תהלים קי 1"},{"book":"הבשורה על-פי מתי","chapter":"22","verse":"45","text":"ואם דוד קורא לו ’אדון‘, כיצד הוא יכול להיות בנו?“"},{"book":"הבשורה על-פי מתי","chapter":"22","verse":"46","text":"לא הייתה להם תשובה, ומאותו יום לא העז איש לשאול אותו שאלות מכשילות."}]}