{"data":[{"book":"2 Khorinthek","chapter":"13","verse":"1","text":"Hì ne gu nathek shii wuii ne riig pha uomchiieng sha ro. Jigigam shii yao, “Nyie magungde the pha ji ne nyi è huak ne khagi rek srane phak ruii phro.”"},{"book":"2 Khorinthek","chapter":"13","verse":"2","text":"Doh bi hanyie è layog rek pho shii, chiih-è gaithek shii de gu yao pha yang ro; hì ne gu nathek shii nyi chiieng riig pha wuii shii yaojong, jishii gu ruang hà magunde gu dinne yao: Dinpha ishak gu wuii ruii shii hanyie de lago è ayoh mua phro."},{"book":"2 Khorinthek","chapter":"13","verse":"3","text":"Gu chiang è Masi è yao pha nathek è chid pha khagi ne zab um phro. Ai è nathek shii chua mage shii ai ne zia asi phro; ji pha chiang shii ai è awai ro blu ne nathek duchoi shii riig yi."},{"book":"2 Khorinthek","chapter":"13","verse":"4","text":"Zia pha ishak shii aishii bai hà zun muii magunde, jishii hì ne Hamangkhung-aphuii pha blu è isieng ro. Ai rog shii ò rek pha ji è gethek de zia ro: jishii gathek ro siangthang nathek rog shii rek pha ji è gethek airo chai shii Hamangkhung-aphuii pha blu pha mathang rey ruii phro."},{"book":"2 Khorinthek","chapter":"13","verse":"5","text":"Nawaithek shii migi shii wie awie pha ji doh pha, chai ne chiih-è chua mage bo. Nathek ne zab buyud arey sapho shii ne—izai Masi Isu nathek shii um rone thieg ne bey?"},{"book":"2 Khorinthek","chapter":"13","verse":"6","text":"Gu ne migi rek gathek ne zab achiih rone nathek ne thieg ruii phro."},{"book":"2 Khorinthek","chapter":"13","verse":"7","text":"Nathek shii asi pha blia arek yi rabo ne gu ne Hamangkhung-aphuii shii sia—chiih-è gethek ne rey mua rone doh yi pha asi, jishii gathek shii chiihpho rone doh magunde, jiè nathek ne izai shii rek mua."},{"book":"2 Khorinthek","chapter":"13","verse":"8","text":"Chiih-è gethek ne izai pha suang arek mua phro, jishii aishii rek mua bie."},{"book":"2 Khorinthek","chapter":"13","verse":"9","text":"Chiih-è gathek zia shii gathek ne sang jimagunde nathek ne gang ro. Chiih-è gathek ne nathek shii zab khriig rey bo ne sia ro."},{"book":"2 Khorinthek","chapter":"13","verse":"10","text":"Ji ne nyieliieshii gu ne nathek è ruang ba shii hì zey phro: hì ne gu wuiithok shii Ithong è nathek shii rab pha chiih-è achuak yi pha riichai gu shii phi pha ji è khoh srane nathek lakhung shii bangchai arey yi ro."},{"book":"2 Khorinthek","chapter":"13","verse":"11","text":"Thuh shii, gu ijakthek! Wie è rai bo! Khriig rey pha bidiang bo; Gu è khung shii nuii bo; nawaithek chung nuii rai bo; liijiing shii rai bo. Chiih-è Hamangkhung-aphuii pha miie nane liijiing ne nathek rog shii um ruii phro."},{"book":"2 Khorinthek","chapter":"13","verse":"12","text":"Nawaithek chung liijiing pha khichiug è salam rek rai bo."},{"book":"2 Khorinthek","chapter":"13","verse":"13","text":"Ithong Isu Masi ro bushun, Hamangkhung-aphuii ro miie, chiih-è Ragung So pha ò ne zab nathek rog shii um bo."}]}