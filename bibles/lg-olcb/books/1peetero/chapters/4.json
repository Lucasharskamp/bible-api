{"data":[{"book":"1 Peetero","chapter":"4","verse":"1","text":"Kale nga Kristo bwe yabonyaabonyezebwa mu mubiri, nammwe mumalirire okubonaabona nga ye. Kubanga abonaabona mu mubiri aba takyafugibwa kibi."},{"book":"1 Peetero","chapter":"4","verse":"2","text":"Okuva kaakano nga muli mu nsi muno, mugoberere ebyo Katonda by’ayagala, so si kugoberera kwegomba kwammwe okw’omubiri."},{"book":"1 Peetero","chapter":"4","verse":"3","text":"Mu biseera ebyayita mwemaliranga mu kukola ebyo Abaamawanga bye beegombanga. Mwali mwemalidde mu bwenzi, mu kwegomba okubi, mu butamiivu, mu binyumu, mu bubaga obw’omwenge, ne mu kusinza bakatonda abalala."},{"book":"1 Peetero","chapter":"4","verse":"4","text":"Kaakano abo abatakkiriza Katonda beewuunya era babavuma bwe balaba nga temukyabeegattako mu ebyo bye bakola."},{"book":"1 Peetero","chapter":"4","verse":"5","text":"Abantu abo baliwoza mu maaso ga Katonda. Kubanga yeeteeseteese okulamula abalamu n’abafu ng’asinziira ku ebyo bye baakola."},{"book":"1 Peetero","chapter":"4","verse":"6","text":"Enjiri kyeyava ebuulirwa, n’abafu balyoke basalirwe omusango ng’abantu abalala bonna, kyokka babe balamu mu mwoyo nga Katonda bw’ali."},{"book":"1 Peetero","chapter":"4","verse":"7","text":"Enkomerero ya byonna eneetera okutuuka. Noolwekyo mwetegeke era mwegenderezenga, era bulijjo musabenga Katonda."},{"book":"1 Peetero","chapter":"4","verse":"8","text":"N’ekisingira ddala obukulu mwagalanenga ddala mu mazima, kubanga okwagalana kubikka ebibi bingi."},{"book":"1 Peetero","chapter":"4","verse":"9","text":"Musembezeganenga awatali kwemulugunya."},{"book":"1 Peetero","chapter":"4","verse":"10","text":"Buli omu asaanidde okukozesa n’obwesigwa buli kirabo Katonda kye yamuwa olw’okugasa banne nabo balyoke bafune emikisa gya Katonda emingi gy’agaba."},{"book":"1 Peetero","chapter":"4","verse":"11","text":"Ayogera, ayogerenga ng’atumiddwa Katonda; ayamba, akikolenga n’amaanyi gonna Katonda g’amuwadde; mu byonna Katonda alyoke agulumizibwenga mu Yesu Kristo, alina ekitiibwa n’obuyinza emirembe n’emirembe. Amiina."},{"book":"1 Peetero","chapter":"4","verse":"12","text":"Abaagalwa, temwewuunya obulumi obw’amaanyi bwe bubatuukako ng’abatuukiddwako ekintu ekitali kya bulijjo."},{"book":"1 Peetero","chapter":"4","verse":"13","text":"Kyokka musanyuke kubanga mugabanye ku kubonaabona kwa Kristo, mulyoke mujjule essanyu, ng’ekitiibwa kye kirabise."},{"book":"1 Peetero","chapter":"4","verse":"14","text":"Mulina omukisa bwe muvumibwa olw’erinnya lya Kristo kubanga Omwoyo ow’ekitiibwa owa Katonda ali ku mmwe."},{"book":"1 Peetero","chapter":"4","verse":"15","text":"Mu mmwe temusaana kubaamu mutemu, oba mubbi, oba omukozi w’ebibi, wadde eyeeyingiza mu by’abalala. Kubanga buli abonyaabonyezebwa olw’ebyo taliiko ky’agasibwa."},{"book":"1 Peetero","chapter":"4","verse":"16","text":"Naye bw’abonyaabonyezebwa olw’okuba Omukristaayo aleme kukwatibwa nsonyi, wabula yeebazenga Katonda olw’okuba owa Kristo."},{"book":"1 Peetero","chapter":"4","verse":"17","text":"Kubanga ekiseera kituuse Katonda okulamula ng’atandikira mu nnyumba ya Katonda. Obanga okulamula kutandikidde ku ffe, kale kiriba kitya ku abo abajeemera Enjiri ya Katonda?"},{"book":"1 Peetero","chapter":"4","verse":"18","text":"“Era obanga kizibu omutuukirivu okulokolebwa,"},{"book":"1 Peetero","chapter":"4","verse":"19","text":"Noolwekyo abo ababonaabona olw’okutuukiriza ekyo Katonda ky’ayagala, basaanidde okuwaayo obulamu bwabwe eri Katonda waabwe omwesigwa, bakole obulungi."}]}