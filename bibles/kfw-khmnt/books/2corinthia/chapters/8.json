{"data":[{"book":"2 Corinthia","chapter":"8","verse":"1","text":"Ulenai ngai, Macedonia koisuok ngaidiang Pathian riangwai'n ileitho chuonkha nangni'n ningjetsik kinmanuom. Rom 15:26"},{"book":"2 Corinthia","chapter":"8","verse":"2","text":"Inmani poongraalna khan kanatak-ah enminsuinna inlei-intongpui innum, karok khan aleisip jarra inmani kha sarathei inlei e-innum malung inthiangnga pena inleinei."},{"book":"2 Corinthia","chapter":"8","verse":"3","text":"Ajarchu inmani'n inmatorseng inpekha kei'n kirilcheenpi eii, halli inpematorna chungtiang kheella inmani'n pezoottak ah inpejei."},{"book":"2 Corinthia","chapter":"8","verse":"4","text":"Inmani'n Judea ramma kaom Pathian mi ngai sanna khan tum neikinte tia keinidiang innaheiniya eii."},{"book":"2 Corinthia","chapter":"8","verse":"5","text":"Hiwa inthohi eini ngaidonna chungtiang khan ejei, inmani'n mansakhet-ah Pumi diang ininpesuok khawa suo-ah Pathian lungdou in-entok ah, keinidiang um inlei inpesuok."},{"book":"2 Corinthia","chapter":"8","verse":"6","text":"Khawa jarra hiwa minriang chuon kapoi hi ama'n aleiphut suojei, hiwa chuonhin pui-katungnga nangni anasanna achuontho kha minjomnasik keini'n Titus kha kinmasok eii."},{"book":"2 Corinthia","chapter":"8","verse":"7","text":"Angrakip ah nangni ning-inchong theijei: inngamna ah, chongrilla, jetna-ah, ningsanzootna-ah halli keini ningnaminriangna khan nangni ning-inchong jei.8:7. keini ningnaminriangna; manuscripts lekkhat ah, nangni kinnaminriangna Khawa jarra hiwa minriang chuon hinnum malungkalok ning esik kinmanuom."},{"book":"2 Corinthia","chapter":"8","verse":"8","text":"Kei'n sinadan ngaikha kinape emak, takkha aleiilak ngai'n angtuk insanzootme ti naminmunasik, nangni minriangna kha angtuk inthiangme ti kajetzoot-ah eii."},{"book":"2 Corinthia","chapter":"8","verse":"9","text":"Ajarchu eini Pumi Jisu Christa riangwaikha nangni'n ningjet, ama sara ejarra nangni inchong inkhat enasik, ama'n hituk inchong alei e-innum, nangnisik jarra sara ajuo ejei."},{"book":"2 Corinthia","chapter":"8","verse":"10","text":"Hiwa jarra kei i-ngaidon khachu hi eii; akatheng kumma ningleiphutjei chuonkha tuunchu ningthosuo sik hi nangnisik akatha eii. Chuontho sikbit eleiya thozoottak-ah katho hi-um, nangni ma-insakhet ka-esik ning eii."},{"book":"2 Corinthia","chapter":"8","verse":"11","text":"Thozoot tak-ah ningleiminsuuk kha angnga, thosik-ah ningnei sengkha tuun chuon kha minhektru."},{"book":"2 Corinthia","chapter":"8","verse":"12","text":"Angjarrame nitinchu, Nangni'n pezoottak ah kape ning-e-inchu, Pathian in nangni kutchoi kha ningnei dungjuiya aralaangsik eii, ningneimak khan e-nuni."},{"book":"2 Corinthia","chapter":"8","verse":"13","text":"Mileiilak ngai zaangnasik nangni phurrik naminroon sik katina emak, takkha tuun nangni'n katamma ningneilai hin, akaneimak ngaikha ningleisansik hi akatha eii."},{"book":"2 Corinthia","chapter":"8","verse":"14","text":"Nangni'n ninghong neimakpha, inmani'n katamma inhong neiya e-inchu, inmani'n nangni innasannook sik eii, khan ningthoa inkhat li inkhat in-ang rip-ah ning insansik eii."},{"book":"2 Corinthia","chapter":"8","verse":"15","text":"Chong inthiang khan ati, “Katamma kabuk ama kha-um katamma neidoommak, katoom kabuk ama kha-um iteii insam lei-ommak.” Suok 16:18"},{"book":"2 Corinthia","chapter":"8","verse":"16","text":"Titus malung suungnga keinile in-angnga nangni sanzootna kanapeii Pathian kha angtuk kirokpui me."},{"book":"2 Corinthia","chapter":"8","verse":"17","text":"Ajarchu ama'n keini chongril inazootpi khabit emak-ah, atheinuo ah anasanzoot heiya nangni diang iheiwa eii."},{"book":"2 Corinthia","chapter":"8","verse":"18","text":"Halli amale inruoiya chongkahoi rilna chuon jarra koisuok rakip in inkayathei ulenai ngaikha keini'n kinheitir eii."},{"book":"2 Corinthia","chapter":"8","verse":"19","text":"Halli khawa bit-um emak, takkha Pumi lurnasik khat-um keini mi sanzootna kinneihi malarna sik-ah ama hi koisuok ngai'n keinile inruoiya hiwa minriang chuonna kasisuom sik-ah inkadang eii."},{"book":"2 Corinthia","chapter":"8","verse":"20","text":"Hiwa insanna malungkalok kutchoi pejar hin, tuteii inkhat in noonkuung iteii innapemak nasik keini kin-inchiksa theiya kinom."},{"book":"2 Corinthia","chapter":"8","verse":"21","text":"Hiwahi Pumi mitmu sikbit emak-ah, miring mit-enna um akadik thosik hi kinmanuom eii. Chongil 3:4"},{"book":"2 Corinthia","chapter":"8","verse":"22","text":"Khawasik bit-ah nisappui amahi, inmanile inruoiya kinheitir eii; keini'n ama hi apha kasoottak ensuina kinneiya, sannasik hin amalung aluut tikha kinmu, halli tuun nangnidiang ama inngamna hi kheella omjarra nakasan sik-ah kheella aratha aleirokjei."},{"book":"2 Corinthia","chapter":"8","verse":"23","text":"Titus hichu nangni kanasansik keile chuon kathosuom kasap eii; hanna nisappui lekkhat amale kahong ngai khachu, Christa lurna karoon koisuok rakip ngai rathuulla akajuo in-eii."},{"book":"2 Corinthia","chapter":"8","verse":"24","text":"Nangni jarra keini in-orna kha adik tia inthiangnga koisuok rakip ngai'n injetnasik, inmani diang ningminriangna kha leimalarru."}]}