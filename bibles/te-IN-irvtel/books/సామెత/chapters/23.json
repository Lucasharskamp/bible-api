{"data":[{"book":"సామెత","chapter":"23","verse":"1","text":"నీవు పరిపాలకునితో భోజనానికి కూర్చుంటే నీవెవరి సమక్షాన ఉన్నావో బాగా యోచించు."},{"book":"సామెత","chapter":"23","verse":"2","text":"నీవు తిండిపోతువైనట్టయితే నీ గొంతుకకు కత్తి పెట్టుకో."},{"book":"సామెత","chapter":"23","verse":"3","text":"అతని రుచికరమైన భోజన పదార్థాలను ఆశించకు. అవి మోసకరమైనవి."},{"book":"సామెత","chapter":"23","verse":"4","text":"ఐశ్వర్యవంతుడివి కావడానికి కాయకష్టం చేయకు. అలాటి ప్రయాస ఎప్పుడు చాలించుకోవాలో గ్రహించే జ్ఞానం నీకుండాలి."},{"book":"సామెత","chapter":"23","verse":"5","text":"డబ్బుపై నీవు దృష్టి నిలిపినంతలోనే అది మాయమౌతుంది. హటాత్తుగా అది రెక్కలు కట్టుకుని ఎగిరిపోతుంది. గరుడ పక్షి ఆకాశానికి ఎగిరిపోయినట్టు అది ఎగిరి పోతుంది."},{"book":"సామెత","chapter":"23","verse":"6","text":"దుష్టుని ఆహారం భుజించ వద్దు. అతడు నీవు తింటున్నదాన్ని అదే పనిగా చూస్తుంటాడు. వాడి రుచిగల పదార్థాలను ఆశించవద్దు."},{"book":"సామెత","chapter":"23","verse":"7","text":"ఇలాంటి వాడు లోలోపల ఖరీదు లెక్కలు వేసుకుంటూ ఉంటాడు. నీతో “తినండి, తాగండి” అంటూ ఉంటాడు గానీ అది హృదయపూర్వకంగా అనే మాట కాదు."},{"book":"సామెత","chapter":"23","verse":"8","text":"నీవు తిన్న కొద్ది ఆహారాన్ని కూడా కక్కి వేస్తావు. నీవు పలికిన యింపైన మాటలు అనవసరంగా మాట్లాడినట్టు అవుతుంది."},{"book":"సామెత","chapter":"23","verse":"9","text":"బుద్ధిహీనుడు వింటుండగా మాట్లాడ వద్దు. వాడు నీ మాటల్లోని జ్ఞానాన్ని తృణీకరిస్తాడు."},{"book":"సామెత","chapter":"23","verse":"10","text":"పురాతనమైన పొలిమేర రాతిని తీసివేయవద్దు. తల్లిదండ్రులు లేని వారి పొలంలోకి చొరబడవద్దు."},{"book":"సామెత","chapter":"23","verse":"11","text":"వారి విమోచకుడు బలవంతుడు. ఆయన వారి పక్షాన నీతో వ్యాజ్యెమాడుతాడు."},{"book":"సామెత","chapter":"23","verse":"12","text":"ఉపదేశంపై మనస్సు ఉంచు. జ్ఞానయుక్తమైన మాటలు ఆలకించు."},{"book":"సామెత","chapter":"23","verse":"13","text":"నీ పిల్లలను శిక్షించడం మానవద్దు. బెత్తంతో వాణ్ణి కొట్టినట్టయితే వాడు చావడు."},{"book":"సామెత","chapter":"23","verse":"14","text":"బెత్తంతో వాణ్ణి కొడితే పాతాళానికి పోకుండా వాడి ఆత్మను తప్పించిన వాడివౌతావు."},{"book":"సామెత","chapter":"23","verse":"15","text":"కుమారా, నీ హృదయానికి జ్ఞానం లభిస్తే నా హృదయం కూడా సంతోషిస్తుంది."},{"book":"సామెత","chapter":"23","verse":"16","text":"నీ పెదవులు యథార్థమైన మాటలు పలకడం విని నా అంతరంగం ఆనందిస్తుంది."},{"book":"సామెత","chapter":"23","verse":"17","text":"పాపులను చూసి నీ హృదయంలో మత్సరపడకు. నిత్యం యెహోవా పట్ల భయభక్తులు కలిగి యుండు."},{"book":"సామెత","chapter":"23","verse":"18","text":"నిశ్చయంగా భవిషత్తు అనేది ఉంది. నీ ఆశ భంగం కాదు."},{"book":"సామెత","chapter":"23","verse":"19","text":"కుమారా, నీవు విని జ్ఞానం తెచ్చుకో. నీ హృదయాన్ని యథార్థమైన త్రోవల్లో చక్కగా నడిపించుకో."},{"book":"సామెత","chapter":"23","verse":"20","text":"ద్రాక్షారసం తాగేవారితోనైనా మాంసం ఎక్కువగా తినే వారితోనైనా సహవాసం చేయకు."},{"book":"సామెత","chapter":"23","verse":"21","text":"తాగుబోతులు, తిండిబోతులు దరిద్రులౌతారు. నిద్రమత్తు చింపిరిగుడ్డలు ధరించడానికి దారి తీస్తుంది."},{"book":"సామెత","chapter":"23","verse":"22","text":"నీ కన్నతండ్రి ఉపదేశం అంగీకరించు. నీ తల్లి వృద్ధాప్యంలో ఆమెను నిర్లక్ష్యం చేయవద్దు."},{"book":"సామెత","chapter":"23","verse":"23","text":"సత్యాన్ని అమ్మివేయ వద్దు. దాన్ని కొని ఉంచుకో. జ్ఞానం, ఉపదేశం, వివేకం కొని ఉంచుకో."},{"book":"సామెత","chapter":"23","verse":"24","text":"ఉత్తముడి తండ్రికి అధిక సంతోషం కలుగుతుంది. జ్ఞానం గలవాణ్ణి కన్నవాడు వాడివల్ల ఆనందపడతాడు."},{"book":"సామెత","chapter":"23","verse":"25","text":"నీ తలిదండ్రులను సంతోషపెట్టాలి. నీ కన్న తల్లిని ఆనందపరచాలి."},{"book":"సామెత","chapter":"23","verse":"26","text":"కుమారా, నీ హృదయం నాకియ్యి. నా మార్గాలు నీ కన్నులకు ఇంపుగా ఉండాలి."},{"book":"సామెత","chapter":"23","verse":"27","text":"వేశ్య లోతైన గుంట. వేరొకడి భార్య యిరుకైన గుంట."},{"book":"సామెత","chapter":"23","verse":"28","text":"దోచుకొనేవాడు పొంచి ఉన్నట్టు అది పొంచి ఉంటుంది. అది చాలా మందిని విశ్వాస ఘాతకులుగా చేస్తుంది."},{"book":"సామెత","chapter":"23","verse":"29","text":"ఎవరికి హింస? ఎవరికి దుఃఖం? ఎవరికి జగడాలు? ఎవరికి ఫిర్యాదులు? ఎవరికి అనవసరమైన గాయాలు? ఎవరికి ఎరుపెక్కిన కళ్ళు?"},{"book":"సామెత","chapter":"23","verse":"30","text":"ద్రాక్షారసంతో పొద్దుపుచ్చే వారికే గదా. కలిపిన ద్రాక్షారసం సేవించే వారికే గదా."},{"book":"సామెత","chapter":"23","verse":"31","text":"ద్రాక్షారసం ఎర్రగా గిన్నెలో తళతళలాడుతూ రుచిగా కడుపులోకి దిగిపోతూ ఉంటే దానివైపు చూడకు."},{"book":"సామెత","chapter":"23","verse":"32","text":"అది పాములాగా కాటేస్తుంది. కట్లపాములాగా కరుస్తుంది."},{"book":"సామెత","chapter":"23","verse":"33","text":"నీ కళ్ళకు విపరితమైనవి కనిపిస్తాయి. నీవు వెర్రిమాటలు పలుకుతావు."},{"book":"సామెత","chapter":"23","verse":"34","text":"నీవు నడిసముద్రంలో పడుకున్నవాడి లాగా ఉంటావు. ఓడ తెరచాప కొయ్య చివరన తల వాల్చుకున్నవాడి లాగా ఉంటావు."},{"book":"సామెత","chapter":"23","verse":"35","text":"“నన్ను కొట్టినా నాకు నొప్పి తెలియలేదు నామీద దెబ్బలు పడినా నాకేమీ అనిపించలేదు. నేనెప్పుడు నిద్ర లేస్తాను? మరికాస్త మద్యం తాగాలి” అని నీవనుకుంటావు."}]}