{"data":[{"book":"AbaseKholose","chapter":"1","verse":"1","text":"UPhawuli, umpostoli kaKhristu uJesu ngentando kaNkulunkulu, loThimothi umzalwane wethu,"},{"book":"AbaseKholose","chapter":"1","verse":"2","text":"Lakubazalwane abangcwele labathembekileyo kuKhristu abaseKholose:"},{"book":"AbaseKholose","chapter":"1","verse":"3","text":"Sihlezi simbonga kokuphela uNkulunkulu, uBaba weNkosi yethu uJesu Khristu, nxa silikhulekela,"},{"book":"AbaseKholose","chapter":"1","verse":"4","text":"ngoba sizwile ngokukholwa kwenu kuKhristu uJesu langothando elithanda ngalo abangcwele bonke."},{"book":"AbaseKholose","chapter":"1","verse":"5","text":"Ukukholwa lothando okuvela ethembeni eligcinelwe lina ezulwini, eselezwa ngalo elizwini leqiniso, elilivangeli"},{"book":"AbaseKholose","chapter":"1","verse":"6","text":"eselifikile kini. Emhlabeni wonke ivangeli leli lithela izithelo njalo liyakhula njengebelikwenza phakathi kwenu kusukela ngelanga elalizwa ngalo lawuqedisisa umusa kaNkulunkulu ngawo wonke amaqiniso alo."},{"book":"AbaseKholose","chapter":"1","verse":"7","text":"Lalifundiswa ngu-Ephafrasi oyinceku ethandekayo, ongumfundisi othembekileyo kaKhristu emele thina,"},{"book":"AbaseKholose","chapter":"1","verse":"8","text":"owasitshela ngothando lwenu kuMoya."},{"book":"AbaseKholose","chapter":"1","verse":"9","text":"Ngenxa yalokhu, kusukela mhla sisizwa ngani kasizange siyekele ukulikhulekela sicela uNkulunkulu ukuthi aligcwalise ngokwazi intando yakhe ngakho konke ukuhlakanipha koMoya kanye lokuqedisisa."},{"book":"AbaseKholose","chapter":"1","verse":"10","text":"Sikhulekela ukuba liphile impilo efanele iNkosi lokuba liyithokozise ngezindlela zonke, lithele izithelo kuyo yonke imisebenzi emihle, ukwazi kwenu uNkulunkulu kukhule,"},{"book":"AbaseKholose","chapter":"1","verse":"11","text":"liqiniswa ngamandla wonke mayelana lamandla akhe amangalisayo ukuze libe lokubekezela kanye lesineke esikhulu, kuthi njalo ngokuthokoza"},{"book":"AbaseKholose","chapter":"1","verse":"12","text":"limbonge ngentokozo uYise owalenza lafanela ukuhlanganyela elifeni labangcwele bakhe embusweni wokukhanya."},{"book":"AbaseKholose","chapter":"1","verse":"13","text":"Ngoba wasihlenga embusweni wobumnyama wasiletha embusweni weNdodana yakhe ayithandayo,"},{"book":"AbaseKholose","chapter":"1","verse":"14","text":"okukuyo ukuhlengwa kwethu lokuthethelelwa kwezono."},{"book":"AbaseKholose","chapter":"1","verse":"15","text":"Indodana ingumfanekiso kaNkulunkulu ongabonakaliyo, izibulo kukho konke okwadalwayo."},{"book":"AbaseKholose","chapter":"1","verse":"16","text":"Ngoba izinto zonke zadalwa ngayo: izinto ezisezulwini lezisemhlabeni, ezibonakalayo lezingabonakaliyo loba kuyizihlalo zobukhosi kumbe amandla loba ababusi kumbe abaphathi; izinto zonke zadalwa ngayo zidalelwa yona."},{"book":"AbaseKholose","chapter":"1","verse":"17","text":"Yona iphambi kwezinto zonke njalo kuyo izinto zonke zibambene."},{"book":"AbaseKholose","chapter":"1","verse":"18","text":"Iyinhloko yomzimba okulibandla; iyikuqala lezibulo elivela kwabafileyo ukuze yona ibe ngeyokuqala ezintweni zonke."},{"book":"AbaseKholose","chapter":"1","verse":"19","text":"Ngoba uNkulunkulu wathokoza ukuba ukuphelela kwakhe kube kuyo"},{"book":"AbaseKholose","chapter":"1","verse":"20","text":"lokuthi ngayo abuyisane lezinto zonke, loba kuyizinto ezisemhlabeni kumbe izinto ezisezulwini ngokwenza ukuthula ngegazi layo elachithwa esiphambanweni."},{"book":"AbaseKholose","chapter":"1","verse":"21","text":"Lina lake laba ngabehlukane loNkulunkulu, liyizitha ezingqondweni zenu ngenxa yokuziphatha kwenu okubi."},{"book":"AbaseKholose","chapter":"1","verse":"22","text":"Kodwa khathesi uselibuyisile ngomzimba kaKhristu uqobo lwawo ngokufa ukuze alethule lingcwele ebusweni bakhe, lingelasici njalo limsulwa."},{"book":"AbaseKholose","chapter":"1","verse":"23","text":"Nxa liqhubeka ngokukholwa kwenu ligxile njalo liqinile, lingasuki ethembeni eliliphiwa ngevangeli. Leli yilo ivangeli elalizwayo eselitshunyayelwe kuzozonke izidalwa ngaphansi kwezulu, mina Phawuli esengibe yinceku yalo."},{"book":"AbaseKholose","chapter":"1","verse":"24","text":"Khathesi ngiyathokoza ngokulihluphekela kwami njalo ngiyagcwalisa emzimbeni okulokhu kusasilela mayelana lezinhlupheko zikaKhristu ngenxa yomzimba wakhe olibandla."},{"book":"AbaseKholose","chapter":"1","verse":"25","text":"Sengaba yinceku yalo ngomsebenzi uNkulunkulu anginika wona ukuba ngililethele ilizwi likaNkulunkulu liphelele,"},{"book":"AbaseKholose","chapter":"1","verse":"26","text":"ebeliyimfihlakalo ebifihlakele okweminyakanyaka kanye lezizukulwane ezedluleyo kodwa khathesi isibekwe obala kwabangcwele beNkosi."},{"book":"AbaseKholose","chapter":"1","verse":"27","text":"UNkulunkulu wathanda ukubazisa phakathi kwabeZizweni inotho emangalisayo yemfihlakalo le, enguKhristu phakathi kwenu, ithemba lenkazimulo."},{"book":"AbaseKholose","chapter":"1","verse":"28","text":"Sitshumayela yena, seluleke njalo sifundise abantu bonke ngenhlakanipho yonke ukuze bonke sibalethe kuKhristu bephelele."},{"book":"AbaseKholose","chapter":"1","verse":"29","text":"Ngisebenza nzima ukuba lokhu kufezeke, ngilwisa ngawo wonke amandla uKhristu asebenza ngawo phakathi kwami."}]}