{"data":[{"book":"4 Mose","chapter":"25","verse":"1","text":"Ɛberɛ a Israelfoɔ bɔɔ atenaseɛ wɔ Sitim no, wɔn mu mmarima no bi hyɛɛ aseɛ ne Moab mmabaawa no bɔɔ adwaman de guu wɔn ho fi."},{"book":"4 Mose","chapter":"25","verse":"2","text":"Saa mmabaawa yi too nsa frɛɛ wɔn sɛ wɔmmra wɔn afɔdeɛ a wɔbɔ ma wɔn anyame no ase. Ankyɛre biara, mmarima no kɔɔ wɔn apontoɔ ase na wɔsomm Moab anyame."},{"book":"4 Mose","chapter":"25","verse":"3","text":"Ɛberɛ tiawa bi akyi, Israelfoɔ no nyinaa kɔsom Baal-peor a ɔyɛ Moabfoɔ nyame. Yei maa Awurade bo fuu ne nkurɔfoɔ no yie."},{"book":"4 Mose","chapter":"25","verse":"4","text":"Ɔhyɛɛ saa mmara yi maa Mose sɛ, “Kunkum mpanimfoɔ a wɔtuatua Israel mmusuakuo no ano no nyinaa. Sɛn wɔn wɔ Awurade anim awia ketee sɛdeɛ ɛbɛyɛ a, nʼabufuo a ano yɛ den no bɛfiri wɔn so.”"},{"book":"4 Mose","chapter":"25","verse":"5","text":"Enti, Mose hyɛɛ atemmufoɔ no ma wɔkunkumm wɔn a wɔsomm Baal-peor no nyinaa."},{"book":"4 Mose","chapter":"25","verse":"6","text":"Nanso, Israelni ɔhantanni bi de Midiani ababaawa bi baa wɔn atenaeɛ hɔ maa Mose ne nnipa no nyinaa hunuu no ɛberɛ a na wɔn nyinaa gyina Ahyiaeɛ Ntomadan no ɛpono akyi retwa adwo no."},{"book":"4 Mose","chapter":"25","verse":"7","text":"Ɛberɛ a Pinehas a ɔyɛ Eleasa babarima a na ɔyɛ ɔsɔfoɔ Aaron nana hunuu yei no, ɔhuri sɔɔ pea mu"},{"book":"4 Mose","chapter":"25","verse":"8","text":"taa saa ɔbarima no so de no kɔwuraa ne ntomadan mu baabi a ɔfaa ɔbaa no. Ɔde pea no wowɔɔ ɔbarima no sane de wɔɔ ɔbaa no yafunu mu. Enti, ɔhaw no to twaa wɔ Israelfoɔ no mu,"},{"book":"4 Mose","chapter":"25","verse":"9","text":"nanso ɛkɔsi saa ɛberɛ no, na nnipa mpem aduonu ɛnan awuwu dada."},{"book":"4 Mose","chapter":"25","verse":"10","text":"Afei, Awurade ka kyerɛɛ Mose sɛ,"},{"book":"4 Mose","chapter":"25","verse":"11","text":"“Eleasa babarima Pinehas a ɔyɛ ɔsɔfoɔ Aaron nana adwodwo mʼabufuo ano, ɛfiri sɛ, ɔbɔɔ mmɔden te sɛ me ara wɔ mʼanimuonyam ho, enti sɛdeɛ meyɛɛ mʼadwene sɛ mɛsɛe Israelfoɔ nyinaa no, magyae."},{"book":"4 Mose","chapter":"25","verse":"12","text":"Enti ka kyerɛ no sɛ, me ne no rebɛyɛ asomdwoeɛ apam."},{"book":"4 Mose","chapter":"25","verse":"13","text":"Saa apam yi mu, ɔno ne nʼasefoɔ bɛyɛ asɔfoɔ afebɔɔ, ɛfiri sɛ watwe me, ne Onyankopɔn, ho ninkunu wɔ Israelfoɔ mu de ayɛ mpata ama wɔn.”"},{"book":"4 Mose","chapter":"25","verse":"14","text":"Ɔbarima a wɔkumm no ne Midiani ababaawa no, na ne din de Simri a na ɔyɛ Salu a ɔtua Simeon abusuakuo ano no babarima."},{"book":"4 Mose","chapter":"25","verse":"15","text":"Ɔbaa no nso, na ne din de Kosbi a na ɔyɛ Midianhene babarima Sur babaa."},{"book":"4 Mose","chapter":"25","verse":"16","text":"Afei, Awurade ka kyerɛɛ Mose sɛ,"},{"book":"4 Mose","chapter":"25","verse":"17","text":"“To hyɛ Midianfoɔ no so na sɛe wɔn,"},{"book":"4 Mose","chapter":"25","verse":"18","text":"ɛfiri sɛ, wɔfaa mo sɛ atamfoɔ, na wɔdaadaa mo ma mosomm Baal-peor, ne Kosbi a ɔyɛ Midian ntuanoni babaa a wɔkumm no wɔ Peor ɔyaredɔm ɛda no.”"}]}