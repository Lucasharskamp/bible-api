{"data":[{"book":"Waroma","chapter":"14","verse":"1","text":"Watogholeni awala iwane noghola ndodo, na mleke kughabela ghamawatso ghawo."},{"book":"Waroma","chapter":"14","verse":"2","text":"Ukutoghola kwe iwanu wamwenga kowatenda waje chinu chochose, lekeni imunu yungi yotoghola chidogho kakuja mbogha ye imitsani iliheka."},{"book":"Waroma","chapter":"14","verse":"3","text":"Imunu iyakuja chila chinu aleke kumbetsa ayula ing'akuja chila chinu. Ayula iyakuja mbogha ya imitsani iliheka naye aleke kumhigha ayula iyakuja pfinu pfose, kwaapfila Imulungu kamtoghola."},{"book":"Waroma","chapter":"14","verse":"4","text":"Ghweghwe uli nani yumuhigha imtumwa wa munu yungi? Ang'ema au ang'aghwa alyo lya imtwatsa wake. Na katsakwima kwaapfila Imtwatsa kodaha ukumwimitsa."},{"book":"Waroma","chapter":"14","verse":"5","text":"Imunu yumwe kodaha kona litsuwa limwe lidegheta kubita litsuwa lingi, na yumwenga kodaha kona ghamatsuwa ghose gheghala. Chila imunu na yalole ka chayopfikitsa chinogha."},{"book":"Waroma","chapter":"14","verse":"6","text":"Ayula iyakona litsuwa limwe lidegheta, ayo kotenda apfo kwa kumtunya Imtwatsa. Ayula iyakuja chochose chila, naye kotenda apfo kwa kumtunya Imtwatsa, kwaapfila wolonga mighede kwe Imulungu kwa chijo chayaweng'ile. Ayula iyolema kuja pfijo pfimwenga, ayo kotenda apfo kwa kumtunya Imtwatsa, naye kolonga mighede kwe Imulungu."},{"book":"Waroma","chapter":"14","verse":"7","text":"Mana haduhu imunu wowose mna twetwe iyokala mghima kwaajili yake imwenyegho aliheka au iyakufa kwaajili yake mwenyegho aliheka."},{"book":"Waroma","chapter":"14","verse":"8","text":"Kwaapfila tung'awa waghima, twawaghima kwaajili ya Imtwatsa, na tung'afa, twakufa kwaajili ya Imtwatsa. Apfo, tung'awa waghima au tung'afa, twetwe twa iwanu we Imtwatsa."},{"book":"Waroma","chapter":"14","verse":"9","text":"Mana Kiristu tsakafa na koya muughima ili yawe Imtwatsa we iwafile na we iwaghima."},{"book":"Waroma","chapter":"14","verse":"10","text":"Ebali lelo komhigha myagho? Naghwe ule kombetsa myagho? Mana wose tutsakwima hambele he chighoda che Imulungu chokuhighila."},{"book":"Waroma","chapter":"14","verse":"11","text":"Ka pfayandikighwe mne Ghamaandiko Maenzeluka,"},{"book":"Waroma","chapter":"14","verse":"12","text":"Apfo lelo, chila imunu mna twetwe katsolonga mbuli tsake imwenyegho hambele he Imulungu."},{"book":"Waroma","chapter":"14","verse":"13","text":"Apfo tuleke kwihighana, ila mwalangitse, imunu aleke kutenda chinu chochose ichimuhonza myaghe yekwale au yaghwe mnzambi."},{"book":"Waroma","chapter":"14","verse":"14","text":"Nene yanili mghati mwa Imtwatsa Yesu, nomanya ghendo kuduhu ichijo chochose ichihile chenyegho. Lekeni imunu ang'ona ichijo chimwenga chiha, acho chiha kuna yeye."},{"book":"Waroma","chapter":"14","verse":"15","text":"Lekeni ung'amdesa ndughu yako kwa ichijo chaukuja, ghweghwe kwahela unoghelo. Ichijo chaukuja chileke kumwaghitsa ndughu yako, Kiristu tsakafa kwaajili yake."},{"book":"Waroma","chapter":"14","verse":"16","text":"Apfo achila chamkona mwemwe chinogha, mleke kuchileka choneke chiha."},{"book":"Waroma","chapter":"14","verse":"17","text":"Mana Undewa we Imulungu si chinu cha ukuja bae wala ukunwa, lekeni wa undewa wa ighanoghile, tindiwalo na ndeng'elelo mna Ghumuhe Mwenzeluka,"},{"book":"Waroma","chapter":"14","verse":"18","text":"kwaapfila imunu wowose iyomsang'anila pfino Kiristu, komnogheletsa Imulungu na kotogholighwa ne iwanu."},{"book":"Waroma","chapter":"14","verse":"19","text":"Apfo lelo tughendelele kutenda aghala ighoghala tindiwalo na ighotenda twiyapfile ukwima pfinoghile."},{"book":"Waroma","chapter":"14","verse":"20","text":"Lelo uleke kuhinya sang'ano ye Imulungu kwe chijo. Pfijo pfose pfinogha, lekeni ng'apfinoghile bae imunu kuja chinu chochose ichimhonza imunu yungi yaghwe mnzambi."},{"book":"Waroma","chapter":"14","verse":"21","text":"Pfinogha kuleka ukuja inyama wala ukunwa imbwali wala kutenda chinu chochose ichimhonza myagho yaghwe mnzambi."},{"book":"Waroma","chapter":"14","verse":"22","text":"Lelo chochose choutoghola mna pfinu pfino chisighale kuna ghweghwe ne Imulungu. Wabweda awala wose ing'awehigha iwenyegho kwa aghala ghawotenda."},{"book":"Waroma","chapter":"14","verse":"23","text":"Lekeni ayula iyokwalangula kwa chijo chayakuja, ang'aja kohighighwa, mana ng'ajile bae kwa ukutoghola, na chinu chochose choyotenda imunu ka ng'ochitenda kwa ukutoghola bae, ayo yakuwa nzambi."}]}