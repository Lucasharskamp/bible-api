{"data":[{"book":"2 John","chapter":"1","verse":"1","text":"N tan wo xa kuntigi bara wo xɛɛbu, wo tan naxee findixi danxaniyatɔɛ ɲama sugandixi ra, a nun wo boore naxee bara nɔndi kolon. Wo rafan n tan nun nɔndi kolonyi birin ma,"},{"book":"2 John","chapter":"1","verse":"2","text":"barima nɔndi luma won bɔɲɛ ma abadan."},{"book":"2 John","chapter":"1","verse":"3","text":"Baba Ala nun a xa Di Isa, a xa Mixi Sugandixi, e xa hinnɛ won na, e xa kinikini won ma, e xa bɔɲɛsa fi won ma nɔndi nun xanunteya kui."},{"book":"2 John","chapter":"1","verse":"4","text":"N bara sɛɛwa ki fanyi, barima ndee na wo ya ma naxee ɲɛrɛfe Baba Ala xa nɔndi kira xɔn ma a xa sɛriyɛ ki ma."},{"book":"2 John","chapter":"1","verse":"5","text":"Danxaniyatɔɛ fanyie, n bara wo mayandi, won xa won bore xanu. N na naxan sɛbɛfe yi ki, yaamari nɛɛnɛ mu a ra. Won bara na sɛriyɛ kolon kabi a fɔlɛ."},{"book":"2 John","chapter":"1","verse":"6","text":"Xanunteya nan ya, wo xa bira Ala xa sɛriyɛ fɔxɔ ra. Wo lan nɛ wo xa Ala xa yaamarie rabatu, alɔ wo a mɛxi ki naxɛ kabi a fɔlɛ."},{"book":"2 John","chapter":"1","verse":"7","text":"Mixi gbegbe wama wo madaxufe, a falafe ra a Ala xa Mixi Sugandixi Isa mu faxi duniɲa adama ki ma. Na mixi madaxui mɔɔli findixi Ala xa Mixi Sugandixi yaxui nan na."},{"book":"2 John","chapter":"1","verse":"8","text":"Wo xa fe birin naba alako wo naxa gan wo xa wali munafanyi ra. Wo xa kata wo xa sare kamalixi sɔtɔ."},{"book":"2 John","chapter":"1","verse":"9","text":"Mixi naxan fe gbɛtɛ suxuma, a mu bira Ala xa Mixi Sugandixi xa xaranyi fɔxɔ ra, na kanyi mu Ala kolon. Naxan birama a fɔxɔ ra, a bara Baba Ala nun a xa Di kolon."},{"book":"2 John","chapter":"1","verse":"10","text":"Xa karamɔxɔ nde sa fa wo yire yi xaranyi xanbi, wo naxa a rasɛnɛ, wo naxa a xɛɛbu,"},{"book":"2 John","chapter":"1","verse":"11","text":"xa na mu a ra wo fan bara lu a xa wali ɲaaxi kui."},{"book":"2 John","chapter":"1","verse":"12","text":"N wama fe gbegbe falafe wo bɛ, kɔnɔ n mu wama na rabafe sɛbɛli ra, fo won xa lu yire keren, won xa dɛ masara, alako won ma sɛɛwɛ xa kamali."},{"book":"2 John","chapter":"1","verse":"13","text":"Wo boore danxaniyatɔɛe bara wo xɛɛbu."}]}