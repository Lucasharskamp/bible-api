{"data":[{"book":"Mitheko","chapter":"13","verse":"1","text":"Munlhokoni mwa attu anrumelhenlhe Kuristo o Uantiokiya yahokhalha akina yaari anamilhohi ni owiittuchiha, Nabanaba ni Nasimeoni aneehaniya Oriipa ni Nalukiyo o Ukirene ni Nasauli ni Namanaeni yaalhelhiye vamoka ni Naherode Antipasi."},{"book":"Mitheko","chapter":"13","verse":"2","text":"Nihuku nimoka vaari aya yaalhapelhaka Athithi ni uttuka, Iphumu ya Nlhuku nkeerelha, “Nkeeshereke Nabanaba ni Nasauli apange ntheko weehanenlhe aka.”"},{"book":"Mitheko","chapter":"13","verse":"3","text":"Nkaayaattuka ni unlhapelha Nlhuku, nkayeeshera miono, nkayaahiya arwaacheke apange ntheko wo uhimiacha Malhove Orera a Nlhuku."},{"book":"Mitheko","chapter":"13","verse":"4","text":"Nabanaba ni Nasauli yahorwaa iwani yo Useleukiya waarumiye aya ni Iphumu ya Nlhuku. Uthama wowo yahowelha mmeelini nkayaarwaa u ichirumba yo Ukipro."},{"book":"Mitheko","chapter":"13","verse":"5","text":"Yaphiyeke iwani yo Usalami yahohimiacha Nlhove na Nlhuku mu inupa cho unlhapelha Nlhuku cha Ayahudi. Nayohana eehaniya Namako yaari phi anamitheko aakaviha munthekoni mwaya."},{"book":"Mitheko","chapter":"13","verse":"6","text":"Nkayaalhapuwa ukhopelhelhe nkayaaphiya Upafo. Wowo nkayamphwanya ntu mmoka namihapo Nyahudi namilhohi o woothacha eehaniya Bariyesu."},{"book":"Mitheko","chapter":"13","verse":"7","text":"Yoyo aari ampwana a Segiyo Paolo, ntu o irusho chinene aatawara yeyo ichirumba iyo. Segiyo Paolo aheehana Nabanaba ni Nasauli wiira awe eewa nlhove na Nlhuku."},{"book":"Mitheko","chapter":"13","verse":"8","text":"Nansho yayo ahovingiya ni nkhwiri o mihapo Elima, thoko cheehaniya awe we Igiriki. Yoyo aholhikacha untiyelhelha Segiyo Paolo hiwe aapisha nrima ni urumelhelha Nlhove na Nlhuku."},{"book":"Mitheko","chapter":"13","verse":"9","text":"Paahi, Nasauli aneehaniya Napaolo, uno anachariye ni Iphumu ya Nlhuku, nkayammweha chinene yoyo nkhwiri uyo,"},{"book":"Mitheko","chapter":"13","verse":"10","text":"nkayaamwiirelha, “Uwe mwaana a Nakare! Inyu nnovinga kila ittu iriyoothe irii yo ikekhiaye. Nhochara uhilhoka wo kila iphiro. Nnaathepiacha attu kila ikatema wiira ikeekhene ya Athithi iri yo wookolhia!"},{"book":"Mitheko","chapter":"13","verse":"11","text":"Moono wa Athithi unowaatani, nnookhalha ohoona ni inyu khannoona nchuwa wo mahuku.”"},{"book":"Mitheko","chapter":"13","verse":"12","text":"Ntawara o iwani ulhe ooneke chikhumelhenlhe, nkaarumelhelha, ukhalhawaya aari noomiye uwanoni veewa awe meettuchiho a Athithi."},{"book":"Mitheko","chapter":"13","verse":"13","text":"Napaolo ni akhunanaya yahothama Upafo nkayaawelha mmeelini nkayarwaa Uperga ilhapo yo Upamfiliya. Wowo Nayohana aneehaniya Namako ahaahiya akhunanaya, nkayaahokolhia Uyerusalemu."},{"book":"Mitheko","chapter":"13","verse":"14","text":"Nabanaba ni Napaolo nkayaathama Uperga nkayaaphiya Uantiokiya yo Upisidiya. Nihuku no Wiittuwa nkayaarwaa inupa yo unlhapelha Nlhuku ya Ayahudi nkayaakhalha."},{"book":"Mitheko","chapter":"13","verse":"15","text":"Yamalheke ushomiya ikitabu yo Malhehero a ashinna Musa ni malhove a anamilhohi a Nlhuku, olhupalhe eemelhelha inupa yo unlhapelha Nlhuku ilhe nkayaarwehelha nttenga, “Ashilhoko ihu, yakhalhaka nhanaa nttenga uriyoothe wo waavaha attu nrima, muulhumacheke.”"},{"book":"Mitheko","chapter":"13","verse":"16","text":"Napaolo nkayeemelha nkayaapungelha attu moono, nkayaachokholha wulhumacha,"},{"book":"Mitheko","chapter":"13","verse":"17","text":"Nlhuku a attu o Uisraeli ahaathanlha manyaapwiiya ihu, nkaapanga ukhalha ilhapo yuulhupalhe vaari aya upottani Umisri. Nlhuku ahaathamiha Umisri wo machiri awe moolhupalhe,"},{"book":"Mitheko","chapter":"13","verse":"18","text":"ni wo iyaakha makhumi ncheshe ahaavilhelha uthakoni ulhe."},{"book":"Mitheko","chapter":"13","verse":"19","text":"Ahorimeelhiha ilhapo saba cha attu yaakhalhelha ilhapo yo Ukanaani nkaapanga ukhalha ilhapo ya attu awe."},{"book":"Mitheko","chapter":"13","verse":"20","text":"Yayo onkhaye yaapangelhe iyaakha imia ncheshe ni makhumi nthanu."},{"book":"Mitheko","chapter":"13","verse":"21","text":"Vavawo yavekelheke umpatta mwene, Nlhuku nkaavaha Sauli, mwaana a Naakishi ntu o nikosho ni Nabenyamini, ukhalha mwene wo iyaakha makhumi ncheshe."},{"book":"Mitheko","chapter":"13","verse":"22","text":"Yaathamiheke Nasauli, Nlhuku ahaathanlha Adaudi ukhalha mwene aya. Nlhuku aathanlhe wo uhimiechesha vachulhu aya, ‘Kihomwoona Daudi mwaana a Nayese, ntu nokiteelhiha nrima aka nohalha upangacha chittu chonkhaye chinothanana aka upanga.’ ”"},{"book":"Mitheko","chapter":"13","verse":"23","text":"“Nhina iyari ya Adaudi, Nlhuku ahaawiihera attu o Uisraeli Moopolhi, phi Yesu thoko chaalhehilhe awe."},{"book":"Mitheko","chapter":"13","verse":"24","text":"Yesu hinaaya uchokholha ntheko awe, Nayohana yahaahimiachera mwaha wo ukhoroma attu onkhaye o Uisraeli, ahiye uwonya waya abatiiziye."},{"book":"Mitheko","chapter":"13","verse":"25","text":"Nayohana vaari aya amalhihaka ntheko aya, nkayeerelha attu, Nnaanyihera wiira mii phi Kuristo? Mena! Mii kakihiwe. Nansho mwiiwelhelheke, Yoyo noowa utulhi waka ni mii kihiphwanelhiyaka ata unrulha ikwakwata mmietoni mwawe."},{"book":"Mitheko","chapter":"13","verse":"26","text":"“Ashilhoko aka, Aisraeli nanaka, o nihimo ni Aburahimu ni attu nhiri Ayahudi onkhaye nnonthimicha Nlhuku, ulha nttenga wo noopo ulha uhowiihiya uwanihu!"},{"book":"Mitheko","chapter":"13","verse":"27","text":"Ukhalhawaya attu o Uyerusalemu ni aholhelhi aya khayanchuwenlhe wiira Yoyo phi Moopolhi, mena khayaachuwenlhe malhove a anamilhohi anoshomiya kila Nihuku no Wiittuwa. Ata chiicho yahopanga malhove a anamilhohi atimire wo unhukumulha Yesu wiiviya."},{"book":"Mitheko","chapter":"13","verse":"28","text":"Inakhalhaka khayaapantte nlhatu uriyoothe waaphwanenlhe umwiiva, yahaavekelha Napilato wiira anhukumulhe Yesu eeviye."},{"book":"Mitheko","chapter":"13","verse":"29","text":"Vaamalhinhe aya upanga thoko chilhepiye ni Malhove Matakatifu chimwaaka, ahonkurusha vansalaabani, nkayamweesha nnihiyeni."},{"book":"Mitheko","chapter":"13","verse":"30","text":"Nansho Nlhuku ahonhihimusha nnookhwani,"},{"book":"Mitheko","chapter":"13","verse":"31","text":"ni wo mahuku menchi ahaakhumelhelha attu aattukanne awe ukhuma Ugalilaya mpaka Uyerusalemu. Ni yayo vano phi nohimiechesha wa attu o Israeli."},{"book":"Mitheko","chapter":"13","verse":"32","text":"Ni hii nihowa vaa niuhimiachereni mwaatti Malhove Orera, Nlhuku aalhehire awe manyaapwiiya ihu wiira,"},{"book":"Mitheko","chapter":"13","verse":"33","text":"Nlhuku nowaapangelha, anipangelhaka vano hii nirii iyari aya wo unhihimusha Yesu muukumini. Thoko malhove o izaburi yo nayelhi chineera aya,"},{"book":"Mitheko","chapter":"13","verse":"34","text":"Nlhuku enre cho vachulhu mwaha wo unhihimusha, wiira khanonta umahiyeni,"},{"book":"Mitheko","chapter":"13","verse":"35","text":"Tho nlhako nkina wo izaburi uneera,"},{"book":"Mitheko","chapter":"13","verse":"36","text":"Ulha nohimiya ulha kahiwe Adaudi. Ukhalhawaya Adaudi ahotimiriha ntheko wo mattunelho a Nlhuku wo ikatema aya, nkayaarimeelha ni uvithiya wo waatamana ni manyaapwiiya aya, iruttu aya nkayonta nnihiyeni."},{"book":"Mitheko","chapter":"13","verse":"37","text":"Nansho uyo Yesu aahihimushiye ni Nlhuku uyo, khontilhe."},{"book":"Mitheko","chapter":"13","verse":"38","text":"“Paahi etu ashilhoko aka nchuwelheke wiira, wo iphiro awe Yesu uyo, nttenga unolhehera uhiyereriya uwonya unoohimiachiya uwaninyu vano."},{"book":"Mitheko","chapter":"13","verse":"39","text":"Ntu riyoothe nonrumelhelha Yesu, noohiyereriya milhatu chawe chonkhaye, ittu yahooriya upangiya ni Malhehero a ashinna Musa."},{"book":"Mitheko","chapter":"13","verse":"40","text":"Mwiishungeke etu, nhiwe mwaawulhuwelha mwaahimiye ni anamilhohi a Nlhuku."},{"book":"Mitheko","chapter":"13","verse":"41","text":"‘Mwiiwelhelheke inyu mwaatti o nihambu va."},{"book":"Mitheko","chapter":"13","verse":"42","text":"Napaolo ni Nabanaba vaakhuma aya nnupani mwo lhapelha mmo, yaholhalheiya wiira awe tho Nihuku no Wiittuwa naattwara, awe aahimiachera attu chinene yoyo mwaha uyo."},{"book":"Mitheko","chapter":"13","verse":"43","text":"Nkutaano vaamanlhe aya wi inupa yo unlhapelha Nlhuku, nkutiro wa Ayahudi enchi ni attu ahiri Ayahudi yeettuchilhe idini ya Ayahudi, yahaattwara Napaolo ni Nabanaba. Akarumiya nkayaarerihana ni waahelha nrima wiira athepeke ukhalha akhulhuvelhelhaka nnema wa Nlhuku."},{"book":"Mitheko","chapter":"13","verse":"44","text":"Nihuku no Wiittuwa naatwara, kila ntu o iwani iyo ahowa wiiwelhelha nlhove na Athithi."},{"book":"Mitheko","chapter":"13","verse":"45","text":"Ayahudi vonne aya nlhoko wa attu, nkayaakelhiya ihache, nkayaavinga malhove olhumachiya ni Napaolo nkayaaruwana."},{"book":"Mitheko","chapter":"13","verse":"46","text":"Nansho inakhalhaka chiicho etu, Napaolo ni Nabanaba yahoolhumacha wo machiri chinene, eeraka, “Nhochuwelha wiira yaari lazima nlhove na Nlhuku nichokholheke uhimiachiya uwaninyu mwaatti, nansho ukhalhawaya mwahokhota mwiichonaka wiira khamphwanelhiye ukumi wo uhimalha, ninouhiyani ni urwaa wa attu ahiri Ayahudi."},{"book":"Mitheko","chapter":"13","verse":"47","text":"Ukhalhawaya Athithi ahonilhehera wiira,"},{"book":"Mitheko","chapter":"13","verse":"48","text":"Attu ahiri Ayahudi veewilhe aya yahoteelhiya, nkayaatotopelha wiira nlhove na Athithi noombone, ni attu yaathanlhiye upatta ukumi wo uhimalha, nkayaarumelhelha."},{"book":"Mitheko","chapter":"13","verse":"49","text":"Nlhove ni Athithi nkanaawanelha mwonkhaye velhaponi vawo."},{"book":"Mitheko","chapter":"13","verse":"50","text":"Nansho Aholhelhi a Ayahudi yahaahelha ichimwa manyopani o nhakhu ahiri Ayahudi yanthimicha Nlhuku ni manyaalhopwana ochuwania o yeyo iwani iyo. Nkayaachokholha waatwarusha Napaolo ni Nabanaba, nkayoomolhacha athame vawani vawo."},{"book":"Mitheko","chapter":"13","verse":"51","text":"Paahi etu, akarumiya nkayaakukuttacha ntukurukhu nnyaani mwaya ikhalhaka iphiro yo waamuka, nkayaathamacha nkayaarwaa Uikoniyo."},{"book":"Mitheko","chapter":"13","verse":"52","text":"Owiittucha o Uantiokiya yaari anachariye mpuha ni Iphumu ya Nlhuku."}]}