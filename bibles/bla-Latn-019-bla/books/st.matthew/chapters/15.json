{"data":[{"book":"ST. MATTHEW","chapter":"15","verse":"1","text":"AI'SĬNAKIX ki Pharisees, Jerusalem istsitappimix otsit'totaakax Jesus, ki an'iau,"},{"book":"ST. MATTHEW","chapter":"15","verse":"2","text":"Tsanĭstapiuats umut'ŭnĭstŭpaipixipiau ŭkaitappix otŭn'ĭssuaiauĕsts? Oyĭs'sax ke'tan, matŭstsĭmiu'ax."},{"book":"ST. MATTHEW","chapter":"15","verse":"3","text":"Nokŭt'anĭstsiuax ku'maukanĭstŭpaipĭxipuaiĭsks Ap'ĭstotokiuă otse'poawsĭnni kŏk'satsĭsaai kiksĭs'tapŭnĭssuai?"},{"book":"ST. MATTHEW","chapter":"15","verse":"4","text":"Ap'ĭstotokiuă an'iu, atsĭmmĭm'mĭsau kĭn'a ki kiksĭs'ta; ki, annŏk' ai'pakosĭnikuyiuŏk un'ni ki oksĭs'tsi, unnianĭstse'ĭnsă."},{"book":"ST. MATTHEW","chapter":"15","verse":"5","text":"Ki kitan'ipuau annŏk' an'ĭstsiuŏk un'ni ki oksĭs'tsi, kotŭk'sĭnaie, kitak'ototokuinanipi nĕsto'a,"},{"book":"ST. MATTHEW","chapter":"15","verse":"6","text":"Ki kŭt'atsĭmmĭmmiuax un'ni ki oksĭs'tsi, paio'toau. Kitse'poawsuauĕsts kumut'saiepumapĭstutsipaie Ap'ĭstotokiuă otse'poawsăn."},{"book":"ST. MATTHEW","chapter":"15","verse":"7","text":"Kitsiksĭs'tapokŏmmotsitappiansuai! Esaias prophet kit'sokapenŭpanikoau, ki an'iu,"},{"book":"ST. MATTHEW","chapter":"15","verse":"8","text":"Am' ox matap'pix nimut'astokokiau maau'ĕsts, ki nimut'atsĭmmĭmmokiau oto'ŭniuauĕsts: ki u'skĕttsipŏppuanĕsts nitsĭp'piokokiĕsts."},{"book":"ST. MATTHEW","chapter":"15","verse":"9","text":"Nitsiksĭs'tapatsĭmmĭmmokiau, ŏk'aumaitsipĭsts ăt'suaiĭsksĭnĭmats'iauax nĭn'ax otan'ipuauĕsts."},{"book":"ST. MATTHEW","chapter":"15","verse":"10","text":"Ki nan'nikŏttsiuax o'tappiisĭnna ki an'ĭstsiuax, Okh'tok, ki sokap'okhtok;"},{"book":"ST. MATTHEW","chapter":"15","verse":"11","text":"Annik' itsŭp'popiik maoi'i matokapĭstotok'atsaie nĭn'aii; annik' sŭk'siik maoi'i itokapĭstutuyiu'iu'aie nĭnaii."},{"book":"ST. MATTHEW","chapter":"15","verse":"12","text":"Ki otŭsksĭnimats'ax otsĭtota'akax ki otan'ikax kikŭt'ŭsksĭnipa Pharisees otsĭs'kŭksau otokh'tsĭsau annik' epo'awsĭnik?"},{"book":"ST. MATTHEW","chapter":"15","verse":"13","text":"Ki nokŭt'ŭniu, kŏnai'sŭpipumanĭsts Nin'a spots'im okŭt'taisŭpipumattopĭstsi ak'sŭskŏpattopiĕsts."},{"book":"ST. MATTHEW","chapter":"15","verse":"14","text":"Amau'patokau; naps'tsiotŭppĭnnŭkiau naps'tsix. Ki naps'tsiuă ătŭppĭn'nŭssi napstsi'i, atŭn'iaksĭnni akai'akitsŭppopiiau."},{"book":"ST. MATTHEW","chapter":"15","verse":"15","text":"Peter itŭman'ĭstsiuaie, noksksĭnĭm'atsokĭnan am'om parable."},{"book":"ST. MATTHEW","chapter":"15","verse":"16","text":"Ki Jesus an'iu, kikŭttaisakiaisauaiokhtsĭmipiuaua?"},{"book":"ST. MATTHEW","chapter":"15","verse":"17","text":"Kikŭttaisauaioklitsimipuaua, annik' itsŭp'opiik maoi'i, itŭp'sŭppopiu mo'koanni ki ipsai'piosop?"},{"book":"ST. MATTHEW","chapter":"15","verse":"18","text":"Ki annists'ĭsk itsŭks'isk maoi'i u'skĕttsipŏppi itsŭks'iax; ki itokap'ĭstutuyiauaie nĭn'aii."},{"book":"ST. MATTHEW","chapter":"15","verse":"19","text":"U'skĕttsipŏppi itsŭks'ĕsts sauum'itsitsitanĭsts, inik'sĭsts, auŏk'otanĭsts kŏmos'ists, ĭstŭp'saiepĭtsĭnni, atauŭn'ĭssĭsts;"},{"book":"ST. MATTHEW","chapter":"15","verse":"20","text":"Am'ostsk itokap'istutuyiauaie nĭn'ai'i; ki maks'oyissi otsauomŭs'tsĭmĭssi matokapistutuyiuats nĭn'aii."},{"book":"ST. MATTHEW","chapter":"15","verse":"21","text":"Jesus itŭmĭstŭpa'atomaie, ki Tyre ki Sidon ĭstssoots'ĭsts itsitap'po."},{"book":"ST. MATTHEW","chapter":"15","verse":"22","text":"Ki sat' sit, Canaan ista'ke itsux'iu annists'isk issoots'istsk, ki itasaine'poattsiuaie, ki an'iu, Kĭm'okit Nin'a, David okku'i! Nitŭn'na eiko'ksĭstutoau maka'pistaaw."},{"book":"ST. MATTHEW","chapter":"15","verse":"23","text":"Ki matsitsitsipsattsiuatsaie. Ki otŭsksĭnĭmatsax otsitota'akax ki otau'kŏmŏnikax ki an'iax Ŭnnĭstŭp'skŏs; nitŭsksauasaine'poŭkĭnan."},{"book":"ST. MATTHEW","chapter":"15","verse":"24","text":"Ki nokŭt'anistsiuax, nikak'itŭpskoko Israeli ĭstat'stanix emŭk'ikĭnaiĭx."},{"book":"ST. MATTHEW","chapter":"15","verse":"25","text":"Otsitŭmitota'akaie ki otatsĭm'mĭmmokaie, ki an'iu, Nin'a Spum'mokit!"},{"book":"ST. MATTHEW","chapter":"15","verse":"26","text":"Ki nokŭt'anĭstsiuaie, matŏkhsiu'ats mŏk'otsĭssi pokax otsau'ŏsĭnoaii mŏkitŭp'apĭxĭsĕsts imitax'."},{"book":"ST. MATTHEW","chapter":"15","verse":"27","text":"Ki (ake'uă) an'iu, E'mŭniu, Nin'a; ki imitax' au'attomiau pinikĕsts ĭnnĭssi'ĭsts otsin'aimoauai otsitau'yipiaie."},{"book":"ST. MATTHEW","chapter":"15","verse":"28","text":"Jesus itŭmok'anĭstsiuaie, Ake', omŭk'o kĭtaumai'tŭksĭnni: Ŭnnianĭstsits'tsĭs kitsitsi'tatopi. Ki otŭn'ni ikuttotoai'ĭnai annik' itai'ksĭstsikumiopik."},{"book":"ST. MATTHEW","chapter":"15","verse":"29","text":"Ki Jesus itsĭs'tŭpaatomaie annim', ki itast'toto Galilee istomŭk'sikĭmi; ki ita'mĭsso nitum'mo ki itau'piu annim'."},{"book":"ST. MATTHEW","chapter":"15","verse":"30","text":"Ki akai'tappix otsito'taakax, ki ipokom'iauax ŭs'tsekaiix, naps'tsix, kŭttaiai'puyix, iko'mŭksix, ki akaiĕm'ix stsĭk'ix ki Jesus okt'sĭsts itsĭn'apiksĭstsiauax; ki ikut'tutuyiuax:"},{"book":"ST. MATTHEW","chapter":"15","verse":"31","text":"Ki kŏnai'tappix ek'skaietŭkkiau, otsĭnno'ŏssauax kŭttaiai'puyix otse'puyĭssax, ki iko'mŭksĭx otokut'totoŏsax, ki ŭs'tsekaiix otauau'ŏkăsax, ki naps'tsix otsaps'ax: ki ŭs'tsakŏttsiau Israel ĭstap'ĭstotokii."},{"book":"ST. MATTHEW","chapter":"15","verse":"32","text":"Jesus itŭmĭn'nikŏttsiuax otŭsksĭnĭmats'ax, ki an'iu, nitai'kĭmaiau o'tappiisĭnna nioks'kai ksĭstsiku'ĭsts nitopokau'pimokiau, ki matokoyiu'axau: ki nimat'aksĭstŭpskoauaxau otau'notssau ŏkskakŭmitseni'au moksoku'i."},{"book":"ST. MATTHEW","chapter":"15","verse":"33","text":"Ki otŭsksĭnĭmatsax an'ĭstsiauaie Tse'ma nŏkitotsipĭnan'a ke'tani manĭsto'mŭkopiau mŏk'otkuĭsĕsts o'tappiisĭnna?"},{"book":"ST. MATTHEW","chapter":"15","verse":"34","text":"Ki Jesus anĭstsiuax, Tsanetso'a ke'tanĭsts kitsinan'oauĕsts? Ki an'iau, Ikĭt'sikaiau, ki unna'tosĭmi inŭk'umix."},{"book":"ST. MATTHEW","chapter":"15","verse":"35","text":"Ki an'ĭstsiuax o'tappiisĭnna, ksŏk'kum mŏkittopasax'ax."},{"book":"ST. MATTHEW","chapter":"15","verse":"36","text":"Ki mat'sĭmĕsts ikĭt'sikaiĕsts ke'tanĭsts ki mammix', ki a'tsĭmoiikau, ki a'mĭnotsĭmĕsts, ki ikotsiuax otŭsksĭnĭmats'ax, ki ŭsksĭnĭmats'ax ikotsiu'ax o'tappiisĭnna."},{"book":"ST. MATTHEW","chapter":"15","verse":"37","text":"Ki ikŏnau'yiau, ki ikuyi'au; ki mat'sĭmiau pinikĕsts ĭtskim'iauĕsts ikĭt'sikaii ĭsksĭmmatŭk'isokaiĭsts itui' tsĭsts."},{"book":"ST. MATTHEW","chapter":"15","verse":"38","text":"Anniks'isk au'yixk nĭssoyĭm'i omŭk'sikepĭppix nĭn'ax, ki akex, ki pokai."},{"book":"ST. MATTHEW","chapter":"15","verse":"39","text":"Ki itsĭs'tŭpskuyiu o'tappiisĭn'na, ki itsĭt'sŭppopiu akh'iosatsĭs, ki ito'to Magdala ĭstssootsĭsts'i."}]}