{"data":[{"book":"Matteus","chapter":"16","verse":"1","text":"Fariséerna och saddukéerna kom fram till honom. [Detta är första gången dessa två judiska grupperingar, som hade vitt skilda uppfattningar om Guds ord, nu gemensamt kom till Jesus.] De ville sätta honom på prov (fresta och fälla honom) och krävde att få se ett tecken från himlen [något spektakulärt mirakel som bevisade att han var sänd av Gud]."},{"book":"Matteus","chapter":"16","verse":"2","text":"Han svarade: ”På kvällen säger ni: ’Det blir vackert väder, eftersom himlen är röd’,"},{"book":"Matteus","chapter":"16","verse":"3","text":"och på morgonen: ’I dag blir det oväder, eftersom himlen är röd och dyster.’ Ni vet hur ni ska tyda himlens utseende, men ni kan inte tyda tecknen för tiderna."},{"book":"Matteus","chapter":"16","verse":"4","text":"Ett ont och trolöst släkte begär ett tecken, men inget annat tecken ska ges än Jona-tecknet.” Sedan lämnade han dem och gick sin väg."},{"book":"Matteus","chapter":"16","verse":"5","text":"När lärjungarna for över [från den västra sidan] till andra [norra] sidan sjön hade de glömt att ta med sig bröd. [De lämnar Magdala i hast, glömmer ta med bröd, och beger sig i båten till norra sidan av Galileiska sjön nära Betsaida, se Mark 8:22.]"},{"book":"Matteus","chapter":"16","verse":"6","text":"Jesus sade till dem: ”Var på er vakt (se upp) för fariséernas och saddukéernas surdeg.”"},{"book":"Matteus","chapter":"16","verse":"7","text":"[Lärjungarna förstod inte vad Jesus menade.] De diskuterade med varandra [om fysiskt bröd] och de sade: ”Det måste vara för att vi inte hade med oss bröd som han tar upp detta ämne nu.”"},{"book":"Matteus","chapter":"16","verse":"8","text":"Jesus märkte vad de pratade om och sade: ”Varför diskuterar ni att ni inte har något [fysiskt] bröd? Vilken kortvarig (liten) tro ni har!"},{"book":"Matteus","chapter":"16","verse":"9","text":"Förstår ni fortfarande ingenting? Kommer ni inte ihåg de fem bröden till de 5 000 och hur många mindre flätade korgar ni fick över? [12 korgar, se Matt 14:20-21.]"},{"book":"Matteus","chapter":"16","verse":"10","text":"Eller de sju bröden till de 4 000 och hur många stora korgar ni fick över? [7 korgar, se Matt 15:37-38.]"},{"book":"Matteus","chapter":"16","verse":"11","text":"Hur kan ni tro att jag talade om bröd? Akta er för fariséernas och saddukéernas surdeg.”"},{"book":"Matteus","chapter":"16","verse":"12","text":"Då förstod de att det inte var för surdeg i bröd han varnade dem, utan för fariséernas och saddukéernas lära."},{"book":"Matteus","chapter":"16","verse":"13","text":"Jesus kom till området kring Caesarea Filippi."},{"book":"Matteus","chapter":"16","verse":"14","text":"De svarade: ”Några säger Johannes Döparen, andra Elia, och andra Jeremia eller någon av profeterna.”"},{"book":"Matteus","chapter":"16","verse":"15","text":"Han sade till dem: ”Men vem säger ni att jag är?”"},{"book":"Matteus","chapter":"16","verse":"16","text":"Simon Petrus svarade och sade: ”Du är den Smorde (Messias, Kristus), den levande Gudens son.”"},{"book":"Matteus","chapter":"16","verse":"17","text":"Då svarade Jesus honom: ”Salig (lycklig, välsignad) är du, Simon, Jonas son. Kött och blod (någon människa) har inte uppenbarat detta för dig, utan min Fader som är i himlen."},{"book":"Matteus","chapter":"16","verse":"18","text":"Jag säger dig, du är Petrus [gr. Petros – en liten sten], och på denna klippa [gr. Petra – en stor massiv klippa, precis som den strax utanför Caesarea Filippi] ska jag bygga min församling, och dödsrikets (Hades) portar ska inte stå emot den."},{"book":"Matteus","chapter":"16","verse":"19","text":"Jag ska ge dig nycklarna till (auktoritet att stänga och öppna) det himmelska kungariket, allt du binder (förbjuder att ske) på jorden, ska redan vara bundet (förbjudet att ske) i himlen. Allt du löser (tillåter att ske) på jorden, ska redan vara löst (tillåtet att ske) i himlen.”"},{"book":"Matteus","chapter":"16","verse":"20","text":"Sedan gav han en strikt order till lärjungarna att inte berätta för någon att han var Jesus den Smorde (Messias, Kristus)."},{"book":"Matteus","chapter":"16","verse":"21","text":"Från och med nu började Jesus berätta hur han måste gå till Jerusalem och utstå mycket lidande genom översteprästerna och de skriftlärda [dvs. rådet, Sanhedrin i Jerusalem, som bestod av överstepräster, skriftlärda och folkets äldste] och hur han skulle bli dödad, men uppstå på den tredje dagen."},{"book":"Matteus","chapter":"16","verse":"22","text":"Då tog Petrus honom avsides (för att samtala privat). Han tillrättavisade Jesus skarpt och sade: ”Må Gud bevara dig, Herre! Detta får inte hända dig.”"},{"book":"Matteus","chapter":"16","verse":"23","text":"Men Jesus vände sig om [mot och inom hörhåll för lärjungarna, se Mark 8:33] och sade till Petrus: ”Gå bort (bakom mig, ur min åsyn), Satan [titel på djävulen som ordagrant betyder motståndare eller åklagare]. Du är ett hinder för mig (en stötesten, du vill få mig på fall), för du tänker inte Guds tankar utan mänskliga tankar (du har inte Guds perspektiv).”"},{"book":"Matteus","chapter":"16","verse":"24","text":"Sedan sade Jesus till sina lärjungar:"},{"book":"Matteus","chapter":"16","verse":"25","text":"För den som vill rädda (skulle vilja bevara) sitt liv,"},{"book":"Matteus","chapter":"16","verse":"26","text":"Vad hjälper det en människa att vinna hela världen och [samtidigt] förlora (förverka) sitt liv (sin själ)? Vad kan en människa ge i utbyte mot sitt liv (till lösen för sin själ)?"},{"book":"Matteus","chapter":"16","verse":"27","text":"Människosonen ska komma med sina änglar i Faderns härlighet (ära, majestät), och då ska han belöna (föra räkenskap med) varje människa efter hans livsstil (gärningar, vanemässiga handlande).”"},{"book":"Matteus","chapter":"16","verse":"28","text":"”Jag säger er sanningen (sannerligen, amen): Några av dem som står här kommer inte att möta döden förrän de har sett Människosonen komma i sitt rike.”"}]}