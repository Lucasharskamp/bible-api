{"data":[{"book":"1 തെസ്സലോനിക്യർ","chapter":"5","verse":"1","text":"സഹോദരങ്ങളേ, സമയങ്ങളെയും കാലങ്ങളെയുംകുറിച്ചു നിങ്ങൾക്ക് എഴുതേണ്ട ആവശ്യമില്ല."},{"book":"1 തെസ്സലോനിക്യർ","chapter":"5","verse":"2","text":"കള്ളൻ രാത്രിയിൽ വരുന്നതുപോലെയാണ് കർത്താവിന്റെ ദിവസം വരുന്നതെന്ന് നിങ്ങൾക്കു സുവ്യക്തമായി അറിയാം."},{"book":"1 തെസ്സലോനിക്യർ","chapter":"5","verse":"3","text":"“സമാധാനമെന്നും, സുരക്ഷിതമെന്നും” അവർ പറയുമ്പോൾ തന്നെ, ഗർഭിണിക്കു പ്രസവവേദന ഉണ്ടാകുന്നപോലെ അവർക്കു പെട്ടെന്നു നാശം വന്നുചേരും; അതിൽനിന്ന് അവർക്ക് രക്ഷപ്പെടാൻ കഴിയുകയുമില്ല."},{"book":"1 തെസ്സലോനിക്യർ","chapter":"5","verse":"4","text":"എന്നാൽ സഹോദരങ്ങളേ, ആ ദിവസം കള്ളന്റെ വരവ് എന്നപോലെ നിങ്ങളെ അമ്പരപ്പിക്കേണ്ടതിന് നിങ്ങൾ അന്ധകാരത്തിലുള്ളവരല്ല;"},{"book":"1 തെസ്സലോനിക്യർ","chapter":"5","verse":"5","text":"നിങ്ങളെല്ലാവരും പ്രകാശത്തിന്റെ മക്കൾ; അതേ പകലിന്റെ മക്കൾ ആകുന്നു. നാം രാത്രിയുടെയും അന്ധകാരത്തിന്റെയും സ്വന്തമല്ല."},{"book":"1 തെസ്സലോനിക്യർ","chapter":"5","verse":"6","text":"അതുകൊണ്ട് മറ്റുള്ളവരെപ്പോലെ ഉറങ്ങാതെ, നമുക്കു ജാഗ്രതയും സമചിത്തതയും ഉള്ളവരായിരിക്കാം."},{"book":"1 തെസ്സലോനിക്യർ","chapter":"5","verse":"7","text":"ഉറങ്ങുന്നവർ രാത്രിയിൽ ഉറങ്ങുന്നു. മദ്യപിക്കുന്നവർ രാത്രിയിൽ മദ്യപിക്കുന്നു."},{"book":"1 തെസ്സലോനിക്യർ","chapter":"5","verse":"8","text":"എന്നാൽ നാം പകലിനുള്ളവർ ആയതിനാൽ, വിശ്വാസം, സ്നേഹം എന്നിവ കവചമായും, രക്ഷയുടെ പ്രത്യാശ ശിരോരക്ഷണമായും ധരിച്ചു നമുക്കു സുബോധമുള്ളവർ ആയിരിക്കാം."},{"book":"1 തെസ്സലോനിക്യർ","chapter":"5","verse":"9","text":"ദൈവം നമ്മെ ക്രോധത്തിന് ഇരയാക്കാനല്ല; നമ്മുടെ കർത്താവായ യേശുക്രിസ്തുവിലൂടെയുള്ള രക്ഷയ്ക്കായാണ് നിയമിച്ചിരിക്കുന്നത്."},{"book":"1 തെസ്സലോനിക്യർ","chapter":"5","verse":"10","text":"നാം ഉണർന്നിരുന്നാലും ഉറങ്ങിയാലും അവിടത്തോടുകൂടെ ജീവിക്കേണ്ടതിനാണ് യേശു നമുക്കുവേണ്ടി മരിച്ചത്."},{"book":"1 തെസ്സലോനിക്യർ","chapter":"5","verse":"11","text":"ആകയാൽ നിങ്ങൾ ചെയ്തുവരുന്നതുപോലെ പരസ്പരം പ്രോത്സാഹിപ്പിക്കുകയും പണിത് ഉയർത്തുകയുംചെയ്യുക."},{"book":"1 തെസ്സലോനിക്യർ","chapter":"5","verse":"12","text":"സഹോദരങ്ങളേ, നിങ്ങളുടെ മധ്യത്തിൽ കഠിനാധ്വാനംചെയ്ത്, നിങ്ങളെ കർത്താവിൽ ഭരിക്കുകയും പ്രബോധിപ്പിക്കുകയുംചെയ്യുന്നവരെ ആദരിക്കണമെന്നു ഞങ്ങൾ അപേക്ഷിക്കുന്നു."},{"book":"1 തെസ്സലോനിക്യർ","chapter":"5","verse":"13","text":"അവരുടെ പ്രവർത്തനം ഓർത്ത് അവരെ ഏറ്റവും സ്നേഹത്തോടെ അളവില്ലാതെ ആദരിക്കുക. പരസ്പരം സമാധാനത്തോടെ ജീവിക്കുക."},{"book":"1 തെസ്സലോനിക്യർ","chapter":"5","verse":"14","text":"സഹോദരങ്ങളേ, നിങ്ങൾക്കുള്ള ഞങ്ങളുടെ പ്രോത്സാഹനമോ: അലസരെ ശാസിക്കുക, ആത്മവിശ്വാസം നഷ്ടപ്പെട്ടവരെ ഉത്തേജിപ്പിക്കുക, ബലഹീനരെ സഹായിക്കുക, എല്ലാവരോടും ക്ഷമാപൂർവം പെരുമാറുക."},{"book":"1 തെസ്സലോനിക്യർ","chapter":"5","verse":"15","text":"നിങ്ങളിലാരും തിന്മയ്ക്കു പകരം തിന്മ ചെയ്യാതിരിക്കാൻ ശ്രദ്ധിക്കുക. നിങ്ങൾക്ക് പരസ്പരവും, മറ്റുള്ളവർക്കും എപ്പോഴും നന്മമാത്രം ചെയ്യുക."},{"book":"1 തെസ്സലോനിക്യർ","chapter":"5","verse":"16","text":"എപ്പോഴും ആനന്ദിക്കുക;"},{"book":"1 തെസ്സലോനിക്യർ","chapter":"5","verse":"17","text":"നിരന്തരം പ്രാർഥിക്കുക;"},{"book":"1 തെസ്സലോനിക്യർ","chapter":"5","verse":"18","text":"എല്ലാ സാഹചര്യങ്ങളിലും നന്ദിയുള്ളവരായിരിക്കുക; ക്രിസ്തുയേശുവിൽ നിങ്ങളെക്കുറിച്ചുള്ള ദൈവഹിതം ഇതാകുന്നു."},{"book":"1 തെസ്സലോനിക്യർ","chapter":"5","verse":"19","text":"ആത്മാവിന്റെ അഗ്നി കെടുത്തിക്കളയരുത്;"},{"book":"1 തെസ്സലോനിക്യർ","chapter":"5","verse":"20","text":"പ്രവചനം നിസ്സാരവൽക്കരിക്കരുത്."},{"book":"1 തെസ്സലോനിക്യർ","chapter":"5","verse":"21","text":"സകലതും സശ്രദ്ധം പരിശോധിച്ചതിനുശേഷം നല്ലതുമാത്രം അംഗീകരിക്കുക."},{"book":"1 തെസ്സലോനിക്യർ","chapter":"5","verse":"22","text":"എല്ലാത്തരം തിന്മകളെയും ഉപേക്ഷിക്കുക."},{"book":"1 തെസ്സലോനിക്യർ","chapter":"5","verse":"23","text":"സമാധാനത്തിന്റെ ദൈവംതന്നെ നിങ്ങളെ സമ്പൂർണമായി വിശുദ്ധീകരിക്കട്ടെ. നമ്മുടെ കർത്താവായ യേശുക്രിസ്തുവിന്റെ പുനരാഗമനത്തിൽ നിങ്ങളുടെ ആത്മാവും പ്രാണനും ശരീരവും തികച്ചും അനിന്ദ്യമായി ഇരിക്കാനായി സംരക്ഷിക്കപ്പെടട്ടെ."},{"book":"1 തെസ്സലോനിക്യർ","chapter":"5","verse":"24","text":"നിങ്ങളെ വിളിക്കുന്ന ദൈവം വിശ്വസ്തനാണ്; അവിടന്ന് അത് സാധിപ്പിക്കും."},{"book":"1 തെസ്സലോനിക്യർ","chapter":"5","verse":"25","text":"സഹോദരങ്ങളേ, ഞങ്ങൾക്കുവേണ്ടി പ്രാർഥിക്കുക."},{"book":"1 തെസ്സലോനിക്യർ","chapter":"5","verse":"26","text":"സകലസഹോദരങ്ങൾക്കും വിശുദ്ധചുംബനത്താൽ അഭിവാദനംചെയ്യുക."},{"book":"1 തെസ്സലോനിക്യർ","chapter":"5","verse":"27","text":"ഈ ലേഖനം എല്ലാ സഹോദരങ്ങളെയും വായിച്ചു കേൾപ്പിക്കണമെന്നു കർത്താവിന്റെ നാമത്തിൽ ഞാൻ നിങ്ങളോട് അഭ്യർഥിക്കുന്നു."},{"book":"1 തെസ്സലോനിക്യർ","chapter":"5","verse":"28","text":"നമ്മുടെ കർത്താവായ യേശുക്രിസ്തുവിന്റെ കൃപ നിങ്ങളോടുകൂടെ ഇരിക്കുമാറാകട്ടെ."}]}