{"data":[{"book":"Fe Fɔlɔ Fɔlɛ","chapter":"30","verse":"1","text":"Raxele to bara a to, a mu fa di barife, a naxa a taara tɔɔnɛ. A naxa a fala Yaxuba bɛ, «Di fi n fan ma, xa na mu a ra n faxama nɛ.»"},{"book":"Fe Fɔlɔ Fɔlɛ","chapter":"30","verse":"2","text":"Yaxuba naxa xɔnɔ a xa wɔyɛnyi ma. A naxa a fala a bɛ, «I tan a maɲɔxunxi nɛ a Ala na n tan nan na? Ala na a niyaxi i mu di barife!»"},{"book":"Fe Fɔlɔ Fɔlɛ","chapter":"30","verse":"3","text":"Raxele naxa a yaabi, «N ma konyi ginɛ Bila tongo, alako a xa di bari n bɛ. A xa findi n ma saabui ra di barife ra.»"},{"book":"Fe Fɔlɔ Fɔlɛ","chapter":"30","verse":"4","text":"Raxele naxa a xa konyi ginɛ tongo, a a so a xa xɛmɛ Yaxuba yi ra. E to kafu,"},{"book":"Fe Fɔlɔ Fɔlɛ","chapter":"30","verse":"5","text":"Bila naxa tɛɛgɛ, a naxa di xɛmɛ bari Yaxuba bɛ."},{"book":"Fe Fɔlɔ Fɔlɛ","chapter":"30","verse":"6","text":"Raxele naxa a fala, «Ala bara n ma kiiti sa. A bara n ma wɔyɛnyi mɛ. Na nan a toxi a di fixi n ma.» A naxa na di xili sa Dana."},{"book":"Fe Fɔlɔ Fɔlɛ","chapter":"30","verse":"7","text":"Raxele xa konyi ginɛ Bila man naxa tɛɛgɛ. A naxa di xɛmɛ firin nde bari Yaxuba bɛ."},{"book":"Fe Fɔlɔ Fɔlɛ","chapter":"30","verse":"8","text":"Raxele naxa a fala, «Ala bara n mali katɛ birin na alako n xa xun nakeli sɔtɔ n taara ginɛma xun ma.» A naxa a xa di xili sa Nafatali."},{"book":"Fe Fɔlɔ Fɔlɛ","chapter":"30","verse":"9","text":"Leya to bara a kolon a mu di barima fa, a naxa a xa konyi ginɛ Silipa tongo, a naxa a so Yaxuba yi ra a xa findi a xa ginɛ ra."},{"book":"Fe Fɔlɔ Fɔlɛ","chapter":"30","verse":"10","text":"Silipa naxa di xɛmɛ bari Yaxuba bɛ."},{"book":"Fe Fɔlɔ Fɔlɛ","chapter":"30","verse":"11","text":"Leya naxa a fala, «Hɛɛri bara fa n ma.» A naxa na di xili sa Gadi."},{"book":"Fe Fɔlɔ Fɔlɛ","chapter":"30","verse":"12","text":"Silipa naxa di firin nde sɔtɔ Yaxuba bɛ."},{"book":"Fe Fɔlɔ Fɔlɛ","chapter":"30","verse":"13","text":"Leya naxa a fala, «N bara ɲɛlɛxin. Yakɔsi, ginɛ birin bara a kolon n bara hɛɛri gbegbe sɔtɔ.» A naxa a xili sa Aseri."},{"book":"Fe Fɔlɔ Fɔlɛ","chapter":"30","verse":"14","text":"Mɛngi xaba tɛmui to bara a li, Ruben naxa siga xɛ ma. A naxa bogise nde li naa, naxan xili marafanyi bogise. A naxa fa a ra a nga xɔn. Na nan lan Raxele naxa a fala Leya bɛ, «N bara i maxandi, i xa i xa di xa marafanyi bogise ndee fi n ma.»"},{"book":"Fe Fɔlɔ Fɔlɛ","chapter":"30","verse":"15","text":"Leya naxa a yaabi, «I bara n ma xɛmɛ ba n yi ra. Na mu i wasaxi? I man waxi n ma di xa marafanyi bogise nan fan tongofe?» Raxele naxa a fala, «To kɔɛ ra, wo nun Yaxuba nan fama xide i xa di xa marafanyi bogise ɲɔxɔɛ ra.»"},{"book":"Fe Fɔlɔ Fɔlɛ","chapter":"30","verse":"16","text":"Yaxuba to so nunmare ra kelife xɛ ma, Leya naxa a ralan. A naxa a fala a bɛ, «I xima n tan nan xɔn ma to kɔɛ ra. N bara to kɔɛ sare fi n ma di xa marafanyi bogise ra.» A tan nun Yaxuba naxa kafu na kɔɛ ra."},{"book":"Fe Fɔlɔ Fɔlɛ","chapter":"30","verse":"17","text":"Ala naxa Leya xa maxandi tongo, a naxa tɛɛgɛ. Na naxa findi a xa di suuli nde ra Yaxuba bɛ."},{"book":"Fe Fɔlɔ Fɔlɛ","chapter":"30","verse":"18","text":"A naxa a fala, «Ala bara n sare fi n ma konyi ginɛ sofe ra n ma xɛmɛ yi.» A naxa a xa di xili sa Isakari."},{"book":"Fe Fɔlɔ Fɔlɛ","chapter":"30","verse":"19","text":"Leya man naxa tɛɛgɛ di senni nde ma. A naxa na di bari Yaxuba bɛ."},{"book":"Fe Fɔlɔ Fɔlɛ","chapter":"30","verse":"20","text":"Leya naxa a fala, «Ala bara n ki. Yi biyaasi n ma xɛmɛ n binyama nɛ, barima n bara di senni bari a bɛ.» A naxa na di xili sa Sabulon."},{"book":"Fe Fɔlɔ Fɔlɛ","chapter":"30","verse":"21","text":"Na xanbi a man naxa di ginɛ bari. A naxa a xili sa Dina."},{"book":"Fe Fɔlɔ Fɔlɛ","chapter":"30","verse":"22","text":"Na tɛmui Ala naxa a ɲɛngi rasiga Raxele xa fe xɔn. A naxa a xa kɔntɔfili mɛ, a a findi di bari ra."},{"book":"Fe Fɔlɔ Fɔlɛ","chapter":"30","verse":"23","text":"Raxele naxa tɛɛgɛ, a naxa di bari. A naxa a fala, «Ala bara n namini n ma yaagi kui.»"},{"book":"Fe Fɔlɔ Fɔlɛ","chapter":"30","verse":"24","text":"A naxa na di xili sa Yusufu. Na xili yati nan findixi a xa maxandi ra, fa a falafe, «Alatala man xa di xɛmɛ gbɛtɛ fan fi n ma.»"},{"book":"Fe Fɔlɔ Fɔlɛ","chapter":"30","verse":"25","text":"Raxele to Yusufu bari, Yaxuba naxa a fala Laban bɛ, «A lu n xa gbilen n ma bɔxi ma."},{"book":"Fe Fɔlɔ Fɔlɛ","chapter":"30","verse":"26","text":"A lu n xa n ma ginɛe xanin a nun n ma die, n walixi i bɛ naxee xa fe ra. I a kolon n wali naxan xasabi rabaxi i bɛ.»"},{"book":"Fe Fɔlɔ Fɔlɛ","chapter":"30","verse":"27","text":"Laban naxa a fala a bɛ, «Yandi, xa n nafan i ma, i xa diɲɛ, i xa lu be. N bara a kolon sematoe saabui ra, Alatala barakɛ saxi n ma i tan nan xa fe ra."},{"book":"Fe Fɔlɔ Fɔlɛ","chapter":"30","verse":"28","text":"A fala n bɛ i wama wali sare naxan xɔn. N na fima nɛ i ma.»"},{"book":"Fe Fɔlɔ Fɔlɛ","chapter":"30","verse":"29","text":"Yaxuba naxa a fala a bɛ, «I tan yɛtɛ yati a kolon n walixi i bɛ ki naxɛ han i xa gɔɔrɛ bara findi a ra. Na saabui kelixi n tan nan ma."},{"book":"Fe Fɔlɔ Fɔlɛ","chapter":"30","verse":"30","text":"Dondoronti nan nu na i yi ra beenu n xa fa, a gbegbe bara sa a xun ma. Alatala bara barakɛ sa i xa fe kabi n naxa so i xɔnyi. Yakɔsi, i mu a luma n xa wali nde raba n ma denbaya fan bɛ?»"},{"book":"Fe Fɔlɔ Fɔlɛ","chapter":"30","verse":"31","text":"Laban naxa a maxɔrin, «A lan n xa yeri fi i ma?» Yaxuba naxa a yaabi, «I naxa sese fi n ma. Xa i bara tin fe ra n naxan falaxi i bɛ i xa a raba, n fan bara tin n ɲɛngi safe ra i xa gɔɔrɛ xɔn ma."},{"book":"Fe Fɔlɔ Fɔlɛ","chapter":"30","verse":"32","text":"N sigama to, n xa i xa xuruse birin mato. Yɛxɛɛ nun si makatunxi birin ti sɛɛti keren, a nun naxee birin nafɔɔrɔxi. N masundi findima nee nan na."},{"book":"Fe Fɔlɔ Fɔlɛ","chapter":"30","verse":"33","text":"N ma tinxinyi fama makɛnɛnde i fama xuruse matode tɛmui naxɛ. Si naxee birin mu makatunxi nun yɛxɛɛ yɔrɛ birin naxee mu fɔɔrɔ, nee bara findi muɲɛ ra n mabiri.»"},{"book":"Fe Fɔlɔ Fɔlɛ","chapter":"30","verse":"34","text":"Laban naxa a fala, «N bara tin na ra. I naxan falaxi na ki, won bara lan na ma.»"},{"book":"Fe Fɔlɔ Fɔlɛ","chapter":"30","verse":"35","text":"Na lɔxɔɛ Laban naxa si xɛmɛe nun ginɛe mayegeti, sarinyi saxi naxee ma a nun naxee makatunxi. A man naxa yɛxɛɛ rafɔɔrɔxi mayegeti. A naxa na xuruse birin so a xa die yi ra."},{"book":"Fe Fɔlɔ Fɔlɛ","chapter":"30","verse":"36","text":"Na xanbi a naxa nee xanin yire xi saxan ɲɛrɛ rabama dɛnnaxɛ kira xɔn e nun Yaxuba tagi. Yaxuba nu fa Laban xa xuruse dɔnxɔɛe dɛmadon."},{"book":"Fe Fɔlɔ Fɔlɛ","chapter":"30","verse":"37","text":"Na tɛmui Yaxuba naxa wuri bili mɔɔli saxan salonyi xinde gira. A naxa e kobolee ba e ma yire nde alako sarinyi fiixɛ xa makɛnɛn."},{"book":"Fe Fɔlɔ Fɔlɛ","chapter":"30","verse":"38","text":"A naxa e sa xurusee ye minde alako xuruse xa e yae ti e ra e ye minma tɛmui naxɛ. Xurusee na siga ye minde, xuruse xɛmɛe xa te xuruse ginɛe ma salonyie ya i."},{"book":"Fe Fɔlɔ Fɔlɛ","chapter":"30","verse":"39","text":"Na nan a toxi, na xurusee naxa die bari, sarinyie nun katunyie na e ma."},{"book":"Fe Fɔlɔ Fɔlɛ","chapter":"30","verse":"40","text":"Yaxuba naxa na xuruse yɔrɛe sa e xati ma, kɔnɔ booree ti Laban xa xurusee ya ra sarinyi na naxee ma, a nun naxee mafɔɔrɔxi. Na ki a gɔɔrɛ firin nan yailanxi. A mu tin a gbe xa lu Laban xa xurusee ya ma."},{"book":"Fe Fɔlɔ Fɔlɛ","chapter":"30","verse":"41","text":"Xuruse sɛnbɛmae nu tema ginɛmae ma tɛmui naxɛ, Yaxuba naxa na salonyi mɔɔli sa xuruse ye minde alako e xa te ginɛe ma salonyie ya i."},{"book":"Fe Fɔlɔ Fɔlɛ","chapter":"30","verse":"42","text":"Yaxuba mu nu na wali rabama xuruse xurie ra. Na nan a niyaxi xuruse xurie naxa findi Laban gbe ra, a sɛnbɛmae naxa findi Yaxuba gbe ra."},{"book":"Fe Fɔlɔ Fɔlɛ","chapter":"30","verse":"43","text":"Na kui Yaxuba bara findi bannamixi belebele ra. Xurusee, konyie, ɲɔxɔmɛe, nun sofale gbegbe bara lu a yi ra."}]}