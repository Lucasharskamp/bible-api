{"data":[{"book":"Jovu","chapter":"23","verse":"1","text":"Hanki Jopu'a amanage huno kenona hu'ne."},{"book":"Jovu","chapter":"23","verse":"2","text":"Nagrira menina mani'zanimo'a amuho nehige'na keha regahuanki'na, rentarako hune'na karagira orugahue."},{"book":"Jovu","chapter":"23","verse":"3","text":"Anumzamo'ma mani'nea kuma'ma nagrama ke'noresina, Agrama mani'nea kumapi menina vusine."},{"book":"Jovu","chapter":"23","verse":"4","text":"Anama hute'na kegagani'a Agri avure eri'na vute'na, nazama huno keagani'ma refko huno antahinogura kehara ome husine."},{"book":"Jovu","chapter":"23","verse":"5","text":"Anama hute'na keaganire'ma nonama huno keagama nasamisnia nanekea antahi ama' huresine."},{"book":"Jovu","chapter":"23","verse":"6","text":"Anumzamo'a Agra tusi'a hankave'areti hara renanteno, nazeri havizana hugahifi? I'o anara osu nagri nanekerera agesa ante'neno antahi so'e hisine."},{"book":"Jovu","chapter":"23","verse":"7","text":"Hagi nagrama fatgo vahe'ma mani'nenugeno refko huno nenageno, Agrama hazenkea omane'ne hanige'na mani vava hu'na vusine."},{"book":"Jovu","chapter":"23","verse":"8","text":"Zage hanati kaziga hake'na vuanagi onke'noe. Zage fre kaziga hake'na vuanagi Anumzamofona onke'noe."},{"book":"Jovu","chapter":"23","verse":"9","text":"Noti kaziga hake'na vu'noanagi, Anumzamo'a fraki'nege'na onke'noe. Sauti kaziga hake'na vu'noanagi navumo'a onketfa hu'ne."},{"book":"Jovu","chapter":"23","verse":"10","text":"Hianagi nagrama kama vanoma huana, nageno antahino hu'ne. Ana hu'neankino renaheno'ma kesanige'na, tevefima golima krazageno avusesema hiaza hugahue."},{"book":"Jovu","chapter":"23","verse":"11","text":"Na'ankure maka zupa nagra Anumzamofo kante nagia rente'na vano nehu'na, Agri avu'ava'za amage nente'na, ru kantera vugantigma nosue."},{"book":"Jovu","chapter":"23","verse":"12","text":"Anumzamofo kasegea namefira huomi'na amage ante'noe. Ana nehu'na ne'zama hiaza hu'na naneke'a erintogeno nagu'afi me'ne."},{"book":"Jovu","chapter":"23","verse":"13","text":"Hianagi Agrake Anumzana mani'neankino nazano hunaku'ma haniazana amne hanigeno, mago vahe'mo'a retro'ma hania antahintahi'a eri otregahie."},{"book":"Jovu","chapter":"23","verse":"14","text":"Ana hu'neankino nazano nagrite'ma tro hugahue huno antahintahima hu'nesniazana amne hugahie. Na'ankure nagri'ma hunantesiazana rama'a zantami retro hunte'neankino, Agrake keno antahino hu'ne."},{"book":"Jovu","chapter":"23","verse":"15","text":"Ana hu'neanki'na menina Agri avurera tusi nahirahi nerege'na, Agri hankavegu'ma nagesama nentahi'na tusi koro nehue."},{"book":"Jovu","chapter":"23","verse":"16","text":"Anumzamo'a maka hankaveni'a eri netreno, Hankavenentake Anumzamo'a Agra nazeri koro nagesa hu'ne."},{"book":"Jovu","chapter":"23","verse":"17","text":"Hanizamo eme nazeri kagige'na hanizampi havizantfa hu'na mani'noanagi, kea tagane'na omanigahue."}]}