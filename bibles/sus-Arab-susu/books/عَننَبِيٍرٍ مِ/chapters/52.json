{"data":[{"book":"عَننَبِ يٍرٍ مِ","chapter":"52","verse":"1","text":"سٍدٍكِيَ مَنفّيَ سْتْ عَ حّ مْشْحّن نُن كٍرٍن نَن مَ، عَ قَ حّ قُ نُن كٍرٍن مَنفّيَ رَبَ دَرِ سَلَمُ. عَ نفَ نُ قِندِشِ يٍرٍ مِ شَ دِ شَمُتَلِ نَشَن كٍلِ لِبِنَ مَ."},{"book":"عَننَبِ يٍرٍ مِ","chapter":"52","verse":"2","text":"سٍدٍكِيَ نَشَ قٍ حَاشِ رَبَ عَ مَرِفِ عَلَتَلَ يَ شْرِ عَلْ يٍهٌيَكِمِ نُ بَرَ عَ رَبَ كِ نَشّ."},{"book":"عَننَبِ يٍرٍ مِ","chapter":"52","verse":"3","text":"دَرِ سَلَمُ نُن يُدَيَ نُ بَرَ قٍ شْرْشْي سْتْ عَلَتَلَ شَ شْنّ شَ قٍ رَ. عَ رَحْنيِ عَلَتَلَ نَشَ عَ فبِلٍن عٍ قْشْ رَ."},{"book":"عَننَبِ يٍرٍ مِ","chapter":"52","verse":"4","text":"نَ كُي عَ شَ مَنفّيَ حّ سٌلٌمَنَانِ ندٍ، كِكٍ قُ، شِ قُ ندٍ رَ، بَبِلْن مَنفّ نٍبُكَدَنسَرِ نَشَ قَ عَ نُن عَ شَ سْورِ فَلِ رَ دَرِ سَلَمُ فٍرٍ شِلِ مَ. عٍ نَشَ يٌنكِن تَا رَبِلِنيِ رَ، عٍ سٍ ندٍ تِ عَلَكٌ عٍ شَ نْ تٍدٍ تّتّ قَرِ."},{"book":"عَننَبِ يٍرٍ مِ","chapter":"52","verse":"5","text":"تَا نَشَ لُ سُشُي كُي هَن مَنفّ سٍدٍكِيَ شَ مَنفّيَ حّ قُ نُن كٍرٍن ندٍ رَ."},{"book":"عَننَبِ يٍرٍ مِ","chapter":"52","verse":"6","text":"كِكٍ نَانِ ندٍ شِ سٌلٌمَنَانِ ندٍ رَ، كَامّ نُ بَرَ سّنبّ سْتْ تَا كُي، دٌنسٍ يٌ مُ نُ نَ حَمَ يِ رَ سْنْن."},{"book":"عَننَبِ يٍرٍ مِ","chapter":"52","verse":"7","text":"تَا تّتّ تٌ كَنَ، سْورِيٍ نَشَ عٍ فِ نَادّ رَ نَشَن نَ تّتّ قِرِنيِيٍ تَفِ، مَنفّ شَ مَلَبُدٍ قّ مَ، عٍ قَ سِفَ عَرَبَ قِيلِ مَ. كَلِدِكَيٍ نُ يٌنكِنشِ تَا رَبِلِنيِ."},{"book":"عَننَبِ يٍرٍ مِ","chapter":"52","verse":"8","text":"كَلِدِكَيٍ تٌ تَا سْورِيٍ تٌ عٍ فِ رَ، عٍ نَشَ بِرَ عٍ شَ مَنفّ قْشْ رَ، عٍ قَ عَ سُشُ يٍرِكٌ قِيلِ مَ. مَنفّ شَ سْورِيٍ نَشَ عٍ فِ عَ شُن مَ، عٍ يٍنسٍن يّ."},{"book":"عَننَبِ يٍرٍ مِ","chapter":"52","verse":"9","text":"كَلِدِكَيٍ نَشَ مَنفّ سُشُ، عٍ عَ شَنِن بَبِلْن مَنفّ شْن مَ رِبِلَ عَ مَكِيتِقٍ رَ."},{"book":"عَننَبِ يٍرٍ مِ","chapter":"52","verse":"10","text":"عٍ نَشَ سٍدٍكِيَ شَ دِيٍ كْن نَشَبَ عَ يَ شْرِ، عٍ قَ عَ تَن يَيٍ كَنَ."},{"book":"عَننَبِ يٍرٍ مِ","chapter":"52","verse":"11","text":"نَ دَنفِ شَنبِ، بَبِلْن مَنفّ نَشَ عَ شِرِ وُرٍ فبٍيلِ يْلْنشْنيِ رَ، عَ عَ شَنِن بَبِلْن. مّننِ عَ نَشَ لُ فٍيلِ كُي هَن عَ قَشَ تّمُي نَشّ."},{"book":"عَننَبِ يٍرٍ مِ","chapter":"52","verse":"12","text":"كِكٍ سُولِ ندٍ شِ قُ ندٍ رَ، نٍبُكَدَنسَرِ شَ مَنفّيَ حّ قُ نُن سٌلٌمَنَانِ ندٍ بَبِلْن شُن مَ، نٍبُسَرَدَن بَبِلْن مَنفّ شَ سْورِ شُنيِ نَشَ سِفَ دَرِ سَلَمُ."},{"book":"عَننَبِ يٍرٍ مِ","chapter":"52","verse":"13","text":"عَ نَشَ عَلَتَلَ شَ بَنشِ، مَنفّ شَ بَنشِ، نُن دَرِ سَلَمُ بَنشِ شُنفبٍ بِرِن فَن."},{"book":"عَننَبِ يٍرٍ مِ","chapter":"52","verse":"14","text":"كَلِدِكَيٍ شَ سْورِ نَشٍيٍ نُ نَ عَ قْشْ رَ، عٍ نَشَ تّتّ رَبِرَ نَشَن نُ دَرِ سَلَمُ رَبِلِنشِ."},{"book":"عَننَبِ يٍرٍ مِ","chapter":"52","verse":"15","text":"نٍبُسَرَدَن، بَبِلْن سْورِ مَنفّ نَشَ دَرِ سَلَمُ حَمَ دْنشْييٍ شَنِن بَبِلْن، عَلْ سٍتَرٍيٍ، وَلِكّيٍ، نُن مِشِ نَشٍيٍ عٍ يّتّ سٌ بَبِلْن مَنفّ يِ رَ."},{"book":"عَننَبِ يٍرٍ مِ","chapter":"52","verse":"16","text":"كْنْ عَ نَشَ تِن سٍتَرٍ ندٍيٍ تَن شَ لُ نَا، عٍ شَ نُ بْشِ رَوَلِ، عٍ نُ وّنِ بِلِيٍ سِ."},{"book":"عَننَبِ يٍرٍ مِ","chapter":"52","verse":"17","text":"كَلِدِكَيٍ نَشَ سٍيٍ تٌنفٌ نَشٍيٍ يَءِلَنشِ وُرٍ فبٍيلِ رَ، عٍ عٍ رَشُنُ عَلَكٌ عٍ شَ نَ وُرٍ فبٍيلِ شَنِن بَبِلْن. نَ كُي، عٍ نَشَ كِنكِ قِرِن، يٍ سَسٍ شُنفبٍ، نُن عَ دْشْدٍيٍ كَنَ."},{"book":"عَننَبِ يٍرٍ مِ","chapter":"52","verse":"18","text":"عٍ نَشَ عَلَتَلَ شَ بَنشِ تُندٍيٍ، ثٍلِيٍ، قِنّيٍ، تْنبِلِيٍ، نُن يِرَبَسٍ بِرِن تٌنفٌ، نَشٍيٍ نُ يَءِلَنشِ وُرٍ فبٍيلِ رَ."},{"book":"عَننَبِ يٍرٍ مِ","chapter":"52","verse":"19","text":"عَ نَشَ يِرَبَسٍيٍ نُن ثْوتِيٍ قَن بِرِن تٌنفٌ نَشٍيٍ نُ يَءِلَنشِ شّيمَ نُن فبٍتِ رَ."},{"book":"عَننَبِ يٍرٍ مِ","chapter":"52","verse":"20","text":"بَنشِ كِنكِ قِرِنيِيٍ، يٍ سَسٍ شُنفبٍ نَشَن شِلِ «بَا،» عَ دْشْدٍ قُ نُن قِرِنيِ نَشٍيٍ نُ نَ عَ بُن مَ، عٍ مَسٌلِشِ تُورَيٍ رَ، سُلٍمَنِ نَشٍيٍ يَءِلَن عَلَتَلَ شَ بَنشِ بّ، نَ بِرِن قِندِشِ وُرٍ فبٍيلِ فبٍفبٍ نَن نَ، نَشَن شَسَبِ مُ نُ نْمَ كٌلٌندٍ."},{"book":"عَننَبِ يٍرٍ مِ","chapter":"52","verse":"21","text":"نَ بَنشِ كِنكِ قِرِنيِيٍ شَ مَءِتٍيَ نُ نْنفْن يَ قُ نُن سٌلٌمَسَشَن لِمَ، عٍ رَبِلِنيِ نُ نْنفْن يَ قُ نُن قِرِن لِمَ. نٍيٍ نُ يَءِلَنشِ وُرٍ فبٍيلِ نَن نَ نَشَن تِلِنيِ سُشُي تَفِ لِمَ، عٍ كُي عِفٍلِشِ."},{"book":"عَننَبِ يٍرٍ مِ","chapter":"52","verse":"22","text":"نَ كِنكِ شُنيِيٍ نُ يَءِلَنشِ وُرٍ فبٍيلِ نَن نَ، عٍ مَسٌلِ كْوبّ بٌفِ مَنِيّيٍ رَ. نٍيٍ شَ مَءِتٍيَ نُ نْنفْن يَ سُولِ لِمَ."},{"book":"عَننَبِ يٍرٍ مِ","chapter":"52","verse":"23","text":"كْوبّ بٌفِ مَنِيّ تٌنفٌ سٌلٌمَنَانِ نُن سٍننِ نُ نَ تَندٍ مَبِرِ، نَانِ نُ نَ بَنشِ كُي مَبِرِ، نَشٍيٍ بِرِن نَلَنشِ لَن كّمّ مَ."},{"book":"عَننَبِ يٍرٍ مِ","chapter":"52","verse":"24","text":"بَبِلْن سْورِ مَنفّ نَشَ سّرّشّدُبّ كُنتِفِ سٍرَيَ، سّرّشّدُبّ قِرِن ندٍ سٍقَنِيَ، نُن هْرْ مْبَنشِ نَادّ مَكَنتّ سَشَنيِيٍ شَنِن عَ شُن مَ."},{"book":"عَننَبِ يٍرٍ مِ","chapter":"52","verse":"25","text":"عَ نَشَ يِ مِشِ شُنفبٍيٍ قَن شَنِن؛ سْورِ مَنفّ، مَنفّ رَ سِمَ سٌلٌقٍرٍ نَشٍيٍ تٌشِ تَا كُي، كُنتِفِ ندٍ نَشَن نُ سْورِيٍ سُفَندِ مَ، نُن نَ تَاكَيٍ مِشِ تٌنفٌ سٍننِ."},{"book":"عَننَبِ يٍرٍ مِ","chapter":"52","verse":"26","text":"بَبِلْن سْورِ مَنفّ نٍبُسَرَدَن نَشَ نَ مِشِ بِرِن شَنِن بَبِلْن مَنفّ شْن مَ رِبِلَ."},{"book":"عَننَبِ يٍرٍ مِ","chapter":"52","verse":"27","text":"بَبِلْن مَنفّ نَشَ عٍ قَشَ رِبِلَ، شَمَتَ بْشِ مَ. يُدَيَكَيٍ تٌنفٌشِ عٍ شَ بْشِ مَ نَ كِ نّ."},{"book":"عَننَبِ يٍرٍ مِ","chapter":"52","verse":"28","text":"مِشِ شَسَبِ نَن يَ نٍبُكَدَنسَرِ نَشَن شَنِن كٌنيِيَ كُي بَبِلْن بْشِ مَ؛"},{"book":"عَننَبِ يٍرٍ مِ","chapter":"52","verse":"29","text":"عَ شَ مَنفّيَ حّ قُ نُن سٌلٌمَسَشَن ندٍ، دَرِ سَلَمُكَ مِشِ كّمّ سٌلٌمَسَشَن، مِشِ تٌنفٌ سَشَن نُن قِرِن."},{"book":"عَننَبِ يٍرٍ مِ","chapter":"52","verse":"30","text":"عَ شَ مَنفّيَ حّ مْشْحّن نُن سَشَن ندٍ، يُدَيَكَ مِشِ كّمّ سٌلٌقٍرٍ، مِشِ تٌنفٌ نَانِ نُن سُولِ."},{"book":"عَننَبِ يٍرٍ مِ","chapter":"52","verse":"31","text":"يُدَيَ مَنفّ يٍهٌيَكِنِ شَ سِفّ حّ تٌنفٌ سَشَن نُن سٌلٌقٍرٍ ندٍ رَ بَبِلْن بْشِ مَ، عَ كِكٍ قُ نُن قِرِن ندٍ، شِ مْشْحّن نُن سُولِ ندٍ رَ، عٍقِلِ مٍرٌدَكِ نَشَ قِندِ بَبِلْن مَنفّ رَ، عَ قَ يُدَيَ مَنفّ يٍهٌيَكِنِ رَ مِنِ فٍيلِ."},{"book":"عَننَبِ يٍرٍ مِ","chapter":"52","verse":"32","text":"عَ نَشَ هِننّ عَ رَ، عَ عَ شَ كِبَنيِ رَدَنفِ مَنفّ فبّتّيٍ رَ، عَ تَن نُن نَشٍيٍ نُ عَ رَ بَبِلْن بْشِ مَ."},{"book":"عَننَبِ يٍرٍ مِ","chapter":"52","verse":"33","text":"يٍهٌيَكِنِ نَشَ عَ شَ فٍيلِمَنِ سٌسٍيٍ مَسَرَ، عَ نُ قَ عَ دّفٍ مَنفّ شَ تٍيبِلِ رَ تّمُي بِرِن."},{"book":"عَننَبِ يٍرٍ مِ","chapter":"52","verse":"34","text":"بَبِلْن مَنفّ نَشَ عَ حْشْ سَ عَ شَ قٍ شْن مَ عَ قَنيِ رَ، عَ نَشَ عَ كِ عَ شَ سِمَيَ بِرِن كُي."}]}