{"data":[{"book":"1 Královská","chapter":"1","verse":"1","text":"Král pak David sstaral se a sešel věkem, a ačkoli jej šaty přikrývali, však nemohl se zahřívati."},{"book":"1 Královská","chapter":"1","verse":"2","text":"I řekli jemu služebníci jeho: Nechť pohledají pánu našemu králi děvečky panny, kteráž by byla při králi a opatrovala jej, a aby spala v lůnu jeho, a zahřívala pána našeho krále."},{"book":"1 Královská","chapter":"1","verse":"3","text":"A protož hledajíce děvečky krásné ve všech končinách Izraelských, nalezli Abizag Sunamitskou, a přivedli ji k králi."},{"book":"1 Královská","chapter":"1","verse":"4","text":"Kterážto děvečka byla velmi krásná. I opatrovala krále a přisluhovala jemu, ale král jí nepoznal."},{"book":"1 Královská","chapter":"1","verse":"5","text":"Adoniáš pak syn Haggity pozdvihoval se, říkaje: Jáť budu kralovati. I najednal sobě vozů a jezdců, a padesáte mužů, kteříž by běhali před ním."},{"book":"1 Královská","chapter":"1","verse":"6","text":"A nikdy ho nezarmoutil otec jeho, aby řekl: Proč jsi to učinil? Nebo byl i on velmi krásné postavy, kteréhož porodila po Absolonovi."},{"book":"1 Královská","chapter":"1","verse":"7","text":"I mluvíval s Joábem synem Sarvie a s Abiatarem knězem, kteříž napomáhali Adoniášovi."},{"book":"1 Královská","chapter":"1","verse":"8","text":"Ale Sádoch kněz a Banaiáš syn Joiadův, též Nátan prorok a Simei i Rehi, a jiní přednější, kteréž měl David, nebyli s Adoniášem."},{"book":"1 Královská","chapter":"1","verse":"9","text":"Tedy nabil Adoniáš ovcí a volů a krmného dobytka u kamene Zohelet, kterýž byl u studnice Rogel, a pozval všech bratří svých synů královských, i všech mužů Judských, služebníků králových."},{"book":"1 Královská","chapter":"1","verse":"10","text":"Nátana však proroka a Banaiáše a jiných přednějších mužů, ani Šalomouna bratra svého nepozval."},{"book":"1 Královská","chapter":"1","verse":"11","text":"I mluvil Nátan k Betsabé matce Šalomounově, řka: Neslyšela-lis, že kraluje Adoniáš syn Haggity, a pán náš David nic neví o tom?"},{"book":"1 Královská","chapter":"1","verse":"12","text":"Protož nyní poď, prosím, a dámť radu, kterouž vysvobodíš život svůj, i život syna svého Šalomouna."},{"book":"1 Královská","chapter":"1","verse":"13","text":"Jdiž, a vejda k králi Davidovi, rci jemu: Zdaliž jsi ty, pane můj králi, nepřisáhl služebnici své, řka: Šalomoun syn tvůj kralovati bude po mně, a onť seděti bude na stolici mé? Pročež tedy kraluje Adoniáš?"},{"book":"1 Královská","chapter":"1","verse":"14","text":"A aj, když ty ještě tam mluviti budeš s králem, přijduť za tebou a doplním řeč tvou."},{"book":"1 Královská","chapter":"1","verse":"15","text":"A tak vešla Betsabé k králi do pokoje. Král pak již byl velmi starý, a Abizag Sunamitská přisluhovala králi."},{"book":"1 Královská","chapter":"1","verse":"16","text":"Tedy Betsabé naklonivši hlavy, poklonila se králi. Jížto řekl král: Což chceš?"},{"book":"1 Královská","chapter":"1","verse":"17","text":"I odpověděla jemu: Pane můj, ty jsi přisáhl skrze Hospodina Boha svého služebnici své, řka: Šalomoun syn tvůj kralovati bude po mně, a on seděti bude na stolici mé."},{"book":"1 Královská","chapter":"1","verse":"18","text":"A nyní, hle, Adoniáš kraluje, ty pak nyní, pane můj králi, nic nevíš o tom."},{"book":"1 Královská","chapter":"1","verse":"19","text":"Nebo nabiv volů a krmného dobytka a ovec množství, pozval všech synů královských, i Abiatara kněze a Joába hejtmana vojska, Šalomouna pak služebníka tvého nepozval."},{"book":"1 Královská","chapter":"1","verse":"20","text":"Ješto ty, pane můj králi, víš, že oči všeho Izraele na tebe jsou obráceny, abys jim oznámil, kdo by seděti měl na stolici pána mého krále po tobě."},{"book":"1 Královská","chapter":"1","verse":"21","text":"Sic jinak bude to, když usne pán můj král s otci svými, že já a syn můj Šalomoun budeme jako hříšníci."},{"book":"1 Královská","chapter":"1","verse":"22","text":"A aj, když ještě ona mluvila s králem, přišel Nátan prorok."},{"book":"1 Královská","chapter":"1","verse":"23","text":"I oznámili králi, řkouce: Aj, teď Nátan prorok. A tak všel před krále, a poklonil se jemu tváří svou až k zemi."},{"book":"1 Královská","chapter":"1","verse":"24","text":"Zatím řekl Nátan: Pane můj králi, ty-lis pověděl: Adoniáš kralovati bude po mně, a on seděti bude na stolici mé?"},{"book":"1 Královská","chapter":"1","verse":"25","text":"Nebo odšed dnes, nabil volů a krmného dobytka, i ovec množství, a sezval všecky syny královy a hejtmany vojska, i Abiatara kněze. A hle, oni jedí a pijí před ním, a praví: Živ buď král Adoniáš."},{"book":"1 Královská","chapter":"1","verse":"26","text":"Mne pak služebníka tvého, a Sádocha kněze, a Banaiáše syna Joiadova, a Šalomouna služebníka tvého nepozval."},{"book":"1 Královská","chapter":"1","verse":"27","text":"Tak-liž jest ode pána mého krále nařízeno? Mně jsi zajisté neoznámil služebníku svému, kdo bude seděti na stolici pána mého krále po tobě?"},{"book":"1 Královská","chapter":"1","verse":"28","text":"A odpovídaje král David, řekl: Zavolejte mi Betsabé. Kteráž všedši před krále, stála před ním."},{"book":"1 Královská","chapter":"1","verse":"29","text":"I přisáhl král, řka: Živť jest Hospodin, kterýž vysvobodil duši mou ze všelikých úzkostí,"},{"book":"1 Královská","chapter":"1","verse":"30","text":"Že jakož jsem přisáhl tobě skrze Hospodina Boha Izraelského, řka, že syn tvůj Šalomoun kralovati bude po mně, a on seděti bude na stolici mé místo mně, takť učiním dnes."},{"book":"1 Královská","chapter":"1","verse":"31","text":"A naklonivši hlavy Betsabé tváří k zemi, poklonu učinila králi a řekla: Živ buď pán můj král David na věky."},{"book":"1 Královská","chapter":"1","verse":"32","text":"Řekl ještě král David: Zavolejte ke mně Sádocha kněze a Nátana proroka, a Banaiáše syna Joiadova. Kteřížto vešli před krále."},{"book":"1 Královská","chapter":"1","verse":"33","text":"I řekl jim král: Vezměte s sebou služebníky pána svého, a vsaďte Šalomouna syna mého na mezkyni mou, a veďte ji k Gihonu."},{"book":"1 Královská","chapter":"1","verse":"34","text":"I pomaže ho tam Sádoch kněz a Nátan prorok za krále nad Izraelem, a troubiti budete troubou, a díte: Živ buď král Šalomoun."},{"book":"1 Královská","chapter":"1","verse":"35","text":"Potom vstoupíte zase, jdouce za ním. Kterýž přijda, seděti bude na stolici mé, a on kralovati bude místo mne; nebť jsem jemu přikázal, aby byl vůdcí nad Izraelem i nad Judou."},{"book":"1 Královská","chapter":"1","verse":"36","text":"A odpovídaje Banaiáš syn Joiadův králi, řekl: Amen. Způsobiž to Hospodin, Bůh pána mého krále."},{"book":"1 Královská","chapter":"1","verse":"37","text":"A jakož byl Hospodin se pánem mým králem, tak budiž i s Šalomounem, a zvelebiž stolici jeho více, než stolici pána mého krále Davida."},{"book":"1 Královská","chapter":"1","verse":"38","text":"A tak šli dolů Sádoch kněz a Nátan prorok, a Banaiáš syn Joiadův, Cheretejští také i Peletejští, a vsadili Šalomouna na mezkyni krále Davida, a dovedli jej k Gihonu."},{"book":"1 Královská","chapter":"1","verse":"39","text":"Vzal také Sádoch kněz roh oleje z stánku, a pomazal Šalomouna. Potom troubili trubou, a řekl všecken lid: Živ buď král Šalomoun."},{"book":"1 Královská","chapter":"1","verse":"40","text":"I vstoupil všecken lid za ním; kterýžto lid prozpěvoval s plésáním, a veselil se radostí velikou, tak až se všudy rozléhalo od zvuku jejich."},{"book":"1 Královská","chapter":"1","verse":"41","text":"Což slyše Adoniáš i všickni pozvaní, kteříž byli s ním, (byli pak již pojedli), slyše také i Joáb zvuk trouby, řekl: Jaký to zvuk v městě hlučících?"},{"book":"1 Královská","chapter":"1","verse":"42","text":"A když on ještě mluvil, aj, Jonata syn Abiatara kněze přišel, jemuž řekl Adoniáš: Přistup sem, nebo jsi muž udatný a dobré poselství neseš."},{"book":"1 Královská","chapter":"1","verse":"43","text":"Tedy odpovídaje Jonata, řekl Adoniášovi: Právě jižtě pán náš král David ustanovil Šalomouna za krále."},{"book":"1 Královská","chapter":"1","verse":"44","text":"Nebo poslal s ním král Sádocha kněze a Nátana proroka a Banaiáše syna Joiadova, ano i Cheretejské a Peletejské, a vsadili jej na mezkyni královskou."},{"book":"1 Královská","chapter":"1","verse":"45","text":"I pomazali jej Sádoch kněz a Nátan prorok za krále u Gihonu, a vstupovali odtud s radostí, tak že hlučelo město. Toť jest zvuk ten, kterýž jste slyšeli."},{"book":"1 Královská","chapter":"1","verse":"46","text":"Ano již i dosedl Šalomoun na stolici královskou."},{"book":"1 Královská","chapter":"1","verse":"47","text":"Nýbrž i služebníci královští přišli, aby dobrořečili pánu našemu, králi Davidovi, řkouce: Učiniž slavné Bůh tvůj jméno Šalomounovo nad jméno tvé, a zvelebiž stolici jeho nad stolici tvou. I poklonil se král na ložci svém."},{"book":"1 Královská","chapter":"1","verse":"48","text":"Ano i král takto řekl: Požehnaný Hospodin Bůh Izraelský, kterýž dal dnes sedícího na trůnu mém, a abych na to očima svýma hleděl."},{"book":"1 Královská","chapter":"1","verse":"49","text":"I předěšeni jsou, a vstavše všickni ti pozvaní, kteříž byli při Adoniášovi, odešli jeden každý cestou svou."},{"book":"1 Královská","chapter":"1","verse":"50","text":"Adoniáš také boje se Šalomouna, vstav, odšel a chytil se rohů oltáře."},{"book":"1 Královská","chapter":"1","verse":"51","text":"I pověděli Šalomounovi, řkouce: Aj, Adoniáš bojí se krále Šalomouna, a hle, drží se rohů oltáře a praví: Nechť mi přisáhne dnes král Šalomoun, že nezabije mne služebníka svého mečem."},{"book":"1 Královská","chapter":"1","verse":"52","text":"I řekl Šalomoun: Bude-li muž statečný, nespadneť vlas s něho na zem; pakliť co zlého na něm nalezeno bude, umřeť."},{"book":"1 Královská","chapter":"1","verse":"53","text":"Poslal tedy král Šalomoun, aby jej odvedli od oltáře. Kterýž přišed, poklonil se králi Šalomounovi. Jemuž řekl Šalomoun: Jdiž do domu svého."}]}