{"data":[{"book":"Vaefeso","chapter":"4","verse":"1","text":"Hinu ndava nene mwenivi mkungiwa ndava nikumhengela Bambu, nikuvayupa neju mutama matamilu ndi Chapanga geavajovili mtama, mtama pala pevakemili."},{"book":"Vaefeso","chapter":"4","verse":"2","text":"Magono goha mvya ngolongondi na vapoli, mvya ulindilu na mwemsindimilana nyenye kwa nyenye kwa uganu."},{"book":"Vaefeso","chapter":"4","verse":"3","text":"Mkita chemwihoto kuvika umonga weuletiwi na Mpungu kwa njila ya uteke yeyikuvavika pamonga."},{"book":"Vaefeso","chapter":"4","verse":"4","text":"Kuvi na higa yimonga ya Kilisitu na Mpungu umonga wa Chapanga, ngati chemukemeliwi muhuvalila yimonga."},{"book":"Vaefeso","chapter":"4","verse":"5","text":"Kuvi na Bambu mmonga na sadika yimonga na ubatizu umonga,"},{"book":"Vaefeso","chapter":"4","verse":"6","text":"kuvi na Chapanga mmonga ndi Dadi wa voha, mweavi kunani ya voha, ihenga lihengu muvoha na avi mugati ya mitima ya vandu voha."},{"book":"Vaefeso","chapter":"4","verse":"7","text":"Kila mmonga witu apewili ubwina wa Chapanga muchipimu cheapewili na Kilisitu."},{"book":"Vaefeso","chapter":"4","verse":"8","text":"Ngati chegijova Mayandiku Gamsopi,"},{"book":"Vaefeso","chapter":"4","verse":"9","text":"Hinu payijoveka, “Akwelili kuhamba kunani kwa Chapanga” Mana yaki kyani? Mana yaki ndi atumbwili hoti kuhelela mbaka pahi neju pamulima."},{"book":"Vaefeso","chapter":"4","verse":"10","text":"Hinu, ndi yula mweahelili pamulima kuni ndi yuyoyo mweakwelili kuhamba kunani kwoha kwa Chapanga muni avihengayi vindu vyoha vyeawumbili vikotoka kupungula chindu."},{"book":"Vaefeso","chapter":"4","verse":"11","text":"Mwene avahagwili vandu vangi vavyai vamitumi na vangi vamlota va Chapanga na vangi vakokosaji va Lilovi la Bwina na vangi kuvya vadimaji na vawula."},{"book":"Vaefeso","chapter":"4","verse":"12","text":"Akitili chenicho muni avatendelekela vandu va Chapanga mulihengu la Kilisitu yipata kujengwa,"},{"book":"Vaefeso","chapter":"4","verse":"13","text":"mbaka ndi tiuhikila umonga wa sadika na kummanya Mwana wa Chapanga muni tivya vandu vevakangili changali kupungula chindu chochoha ngati Kilisitu mwene cheavili."},{"book":"Vaefeso","chapter":"4","verse":"14","text":"Hinu tivya lepi vana kavili ngati vandu vangali kumanya, vetimbululuswa na mawuliwu ga vawula va kila namuna kukongiwa na kuchenjela kwa vandu muni kuvayagisa."},{"book":"Vaefeso","chapter":"4","verse":"15","text":"Pahali paki tijovelana uchakaka muuganu tikangala mu mambu goha na kumhambila mweavi mutu wa msambi wa vandu vevakumsadika Kilisitu."},{"book":"Vaefeso","chapter":"4","verse":"16","text":"Kwa mwene, vindu vyoha vya higa hikamulana pamonga, na higa yoha yitangatilana kukamulana kwa kila chiungu cheyivili nachu. Ndi kila msekete chihenga lihengu ngati chechiganikiwa higa, higa yoha yikula na kujengeka muuganu."},{"book":"Vaefeso","chapter":"4","verse":"17","text":"Hinu muliina la Bambu, nikuvajovela kavili mkoto kutama ngati vandu vangammanya Chapanga, vene vevilanda maholo gavi ga uyimu,"},{"book":"Vaefeso","chapter":"4","verse":"18","text":"na luhala lwavi luvi muchitita. Vavi kutali na wumi Chapanga weauhumisi ndava vayimu weuvili mugati yavi na ng'omo."},{"book":"Vaefeso","chapter":"4","verse":"19","text":"Vikola lepi soni hati padebe na vajiwusili mu mambu gahakau na kuhenga mambu goha gahakau kwa uhutulu."},{"book":"Vaefeso","chapter":"4","verse":"20","text":"Nambu nyenye mujiwuli lepi genago ndava ya Kilisitu."},{"book":"Vaefeso","chapter":"4","verse":"21","text":"Ndi chakaka mwayuwini bwina ndava ya Kilisitu na muwuliwi uchakaka mawuliwu gaki Yesu."},{"book":"Vaefeso","chapter":"4","verse":"22","text":"Hinu muuleka mwenendu winu wa kadeni, wemwayovalili kutama. Muwusa matamilu ginu ga kadeni gegiyongomesa wumi winu."},{"book":"Vaefeso","chapter":"4","verse":"23","text":"Mukitiwa vamupya mumitima yinu na maholo ginu."},{"book":"Vaefeso","chapter":"4","verse":"24","text":"Muwala wumi wa mupya weuwumbiki kwa luhumu lwa Chapanga na weulangisa muwumi wa uchakaka na kumganisa Chapanga na Usopi."},{"book":"Vaefeso","chapter":"4","verse":"25","text":"Ndava yeniyo, mleka udese. Kila mmonga yikumgana kumjovela muyaki uchakaka, ndava tete tavoha ndi pandu pa higa ya Kilisitu."},{"book":"Vaefeso","chapter":"4","verse":"26","text":"Myomayi nambu mkoto kumbudila Chapanga, lilanga likoto kutipama kuni mwakona muna ligoga linu."},{"book":"Vaefeso","chapter":"4","verse":"27","text":"Wala mkotoka kumpela Setani fwasi."},{"book":"Vaefeso","chapter":"4","verse":"28","text":"Mhiji akotoka kuyiva kavili, nambu akangamala kuhenga lelivii labwina mu mawoko gaki mwene, muni apata kuvya na chindu cha kuvagavila vevigana."},{"book":"Vaefeso","chapter":"4","verse":"29","text":"Mkoto kujova malovi gahakau mu milomo yinu, nambu malovi gabwina ganautangatila gegijenga muni gemwijova gavavatangatila kuvajenga vevakuvayuwana."},{"book":"Vaefeso","chapter":"4","verse":"30","text":"Na mkoto kumvinisa mtima Mpungu Msopi wa Chapanga, ndi kwa mwene mwayandikwi ulangisu nyenye ndi vaki hati ligono la ugombola."},{"book":"Vaefeso","chapter":"4","verse":"31","text":"Mvinisu woha wa kutovana na ligoga na maligu gakoto kuvya kwinu pamonga na kuyoma kwa namuna yoyoha."},{"book":"Vaefeso","chapter":"4","verse":"32","text":"Pahali paki mvya na mtima wabwina muhengelana lipyana mwavene na mlekekesanayi, ngati Chapanga cheavalekekisi nyenye mu njila ya Kilisitu."}]}