{"data":[{"book":"Ebikolwa byʼAbatume","chapter":"9","verse":"1","text":"Mu kiseera ekyo Sawulo yali aswakidde ng’ayigganya abayigirizwa ba Mukama waffe ng’abatiisatiisa okwagala okubatta, n’atuukirira Kabona Asinga Obukulu,"},{"book":"Ebikolwa byʼAbatume","chapter":"9","verse":"2","text":"n’amusaba awandiikire ab’omu makuŋŋaaniro ag’omu Damasiko ebbaluwa, ng’ebasaba bakolagane naye mu kuyigganya abakkiriza bonna abasajja n’abakazi b’alisanga eyo, abasibe mu njegere, alyoke abaleete e Yerusaalemi."},{"book":"Ebikolwa byʼAbatume","chapter":"9","verse":"3","text":"Awo Sawulo bwe yali atambula ng’anaatera okutuuka e Damasiko, amangwago ekitangaala eky’amaanyi ennyo okuva mu ggulu ne kimwakako okumwetooloola."},{"book":"Ebikolwa byʼAbatume","chapter":"9","verse":"4","text":"N’agwa wansi, n’awulira eddoboozi nga limugamba nti, “Sawulo! Sawulo! Onjigganyiza ki?”"},{"book":"Ebikolwa byʼAbatume","chapter":"9","verse":"5","text":"Sawulo n’abuuza nti, “Ggwe ani, Mukama wange?”"},{"book":"Ebikolwa byʼAbatume","chapter":"9","verse":"6","text":"Kale yimuka ogende mu kibuga onootegeezebwa ky’osaanidde okukola.”"},{"book":"Ebikolwa byʼAbatume","chapter":"9","verse":"7","text":"Abasajja abaali ne Sawulo ne bayimirira nga basobeddwa n’ekyokwogera nga kibabuze kubanga baawulira eddoboozi ng’ery’omuntu naye nga tebalaba ayogera."},{"book":"Ebikolwa byʼAbatume","chapter":"9","verse":"8","text":"Sawulo bwe yayimuka wansi n’agezaako okutunula naye ng’amaaso ge tegalaba. Era baamukwata bukwasi ku mukono okumuyingiza mu Damasiko."},{"book":"Ebikolwa byʼAbatume","chapter":"9","verse":"9","text":"N’amalayo ennaku ssatu nga talaba era nga talya mmere wadde okunywa amazzi okumala ebbanga eryo lyonna."},{"book":"Ebikolwa byʼAbatume","chapter":"9","verse":"10","text":"Mu Damasiko mwalimu omuyigirizwa ng’ayitibwa Ananiya. Mukama n’ayogera naye mu kwolesebwa n’amuyita nti, “Ananiya!”"},{"book":"Ebikolwa byʼAbatume","chapter":"9","verse":"11","text":"Mukama n’amugamba nti, “Genda ku luguudo oluyitibwa Olutereevu, onoonye ennyumba y’omuntu omu erinnya lye Yuda, omubuuze Sawulo ow’e Taluso. Ali eyo kaakano ng’asaba, kubanga"},{"book":"Ebikolwa byʼAbatume","chapter":"9","verse":"12","text":"mmulaze mu kwolesebwa omuntu ayitibwa Ananiya ng’ajja gy’ali era ng’amussaako emikono okumusabira amaaso ge galabe.”"},{"book":"Ebikolwa byʼAbatume","chapter":"9","verse":"13","text":"Ananiya n’agamba nti, “Naye Mukama wange, nga mpulidde ebintu ebitali birungi bingi nnyo omuntu oyo by’akoze abakkiriza abali mu Yerusaalemi."},{"book":"Ebikolwa byʼAbatume","chapter":"9","verse":"14","text":"Era tuwulira nti yafuna n’ebbaluwa okuva eri Kabona Asinga Obukulu, ng’emuwa obuyinza okukwata buli mukkiriza yenna ali mu Damasiko!”"},{"book":"Ebikolwa byʼAbatume","chapter":"9","verse":"15","text":"Naye Mukama n’amugamba nti, “Ggwe genda okole kye ŋŋambye. Kubanga Sawulo mmulonze okutwala erinnya lyange eri Abaamawanga ne bakabaka, era n’eri abaana ba Isirayiri.”"},{"book":"Ebikolwa byʼAbatume","chapter":"9","verse":"16","text":"Era nnaamulaga nga bw’ateekwa okubonaabona ku lw’erinnya lyange."},{"book":"Ebikolwa byʼAbatume","chapter":"9","verse":"17","text":"Bw’atyo Ananiya n’agenda n’ayingira mu nnyumba Sawulo mwe yali n’amussaako emikono n’amugamba nti, “Owooluganda Sawulo, Mukama waffe Yesu eyakulabikira mu kkubo ng’ojja antumye gy’oli, oddemu okulaba era ojjuzibwe Mwoyo Mutukuvu.”"},{"book":"Ebikolwa byʼAbatume","chapter":"9","verse":"18","text":"Amangwago ebintu ebyali ng’amagamba ne bigwa okuva ku maaso ga Sawulo n’asobola okulaba, n’ayimirira n’abatizibwa."},{"book":"Ebikolwa byʼAbatume","chapter":"9","verse":"19","text":"N’alya emmere n’afuna amaanyi. N’abeera wamu n’abakkiriza mu Damasiko okumala ennaku eziwerako."},{"book":"Ebikolwa byʼAbatume","chapter":"9","verse":"20","text":"Amangwago Sawulo n’atandika okubuulira mu makuŋŋaaniro ku Yesu nti Yesu Mwana wa Katonda."},{"book":"Ebikolwa byʼAbatume","chapter":"9","verse":"21","text":"Bonna abaamuwulira ne beewuunya, ne beebuuza nti, “Si y’ono eyayigganyanga ennyo abagoberezi ba Yesu mu Yerusaalemi? Ate twawulira nga yeesonga eyamuleeta abakwate abatwale eri bakabona abakulu.”"},{"book":"Ebikolwa byʼAbatume","chapter":"9","verse":"22","text":"Sawulo ne yeeyongera okubuulira n’amaanyi n’asirisa Abayudaaya abaali mu Damasiko ng’akakasa nti Yesu ye Kristo."},{"book":"Ebikolwa byʼAbatume","chapter":"9","verse":"23","text":"Bwe waayitawo ebbanga, abakulembeze b’Abayudaaya ne basala olukwe okumutta."},{"book":"Ebikolwa byʼAbatume","chapter":"9","verse":"24","text":"Sawulo n’abaako amubuulira ku lukwe lwabwe nga bwe baali bamuteega ku miryango gy’ekibuga emisana n’ekiro bamutemule."},{"book":"Ebikolwa byʼAbatume","chapter":"9","verse":"25","text":"Awo abayigirizwa ne bamufulumya ebweru w’ekibuga mu kiro nga bamuyisa mu bbugwe, nga bamusizza mu kisero."},{"book":"Ebikolwa byʼAbatume","chapter":"9","verse":"26","text":"Bwe yatuuka e Yerusaalemi n’agezaako okwegatta ku bayigirizwa naye bonna nga bamutya, nga tebakkiriza nti mukkiriza."},{"book":"Ebikolwa byʼAbatume","chapter":"9","verse":"27","text":"Naye Balunabba n’amuleeta eri abatume n’abategeeza nga Sawulo bwe yalaba Mukama mu kkubo era n’ayogera nga bwe yabuulira n’obuvumu mu Damasiko mu linnya lya Yesu."},{"book":"Ebikolwa byʼAbatume","chapter":"9","verse":"28","text":"Ne balyoka bamukkiriza n’abeeranga nabo, n’ayitanga nabo era ng’alya nabo mu Yerusaalemi. N’abuuliranga n’obuvumu erinnya lya Mukama waffe."},{"book":"Ebikolwa byʼAbatume","chapter":"9","verse":"29","text":"Naye ne wabaawo okuwakana n’okukubaganya ebirowoozo wakati we n’Abakerenisiti, ne bagezaako okumutta."},{"book":"Ebikolwa byʼAbatume","chapter":"9","verse":"30","text":"Kyokka abooluganda bwe baawulira nga Sawulo ali mu kabi bwe katyo ne bamutwala e Kayisaliya ne bamuweereza e Taluso."},{"book":"Ebikolwa byʼAbatume","chapter":"9","verse":"31","text":"Mu kiseera ekyo Ekkanisa n’eba n’emirembe mu Buyudaaya, ne mu Ggaliraaya ne mu Samaliya; ne yeeyongera mu maanyi ne mu muwendo gw’abantu abakkiriza. Ne bayiga okutya Mukama, era Mwoyo Mutukuvu n’abasanyusanga."},{"book":"Ebikolwa byʼAbatume","chapter":"9","verse":"32","text":"Peetero n’atambulanga mu bifo bingi; era bwe yali ng’atambula n’asanga abakkiriza mu kibuga ekiyitibwa Luda."},{"book":"Ebikolwa byʼAbatume","chapter":"9","verse":"33","text":"Eyo yasangayo omuntu erinnya lye Ayineya eyali akoozimbye ng’amaze ku kitanda emyaka munaana nga mulwadde."},{"book":"Ebikolwa byʼAbatume","chapter":"9","verse":"34","text":"Peetero n’amugamba nti, “Ayineya! Yesu Kristo akuwonya. Golokoka weeyalire!” Amangwago n’awonyezebwa."},{"book":"Ebikolwa byʼAbatume","chapter":"9","verse":"35","text":"Awo abantu bonna abaabeeranga mu Luda ne mu Saloni ne bakyukira Mukama, bwe baalaba nga Ayineya atambula."},{"book":"Ebikolwa byʼAbatume","chapter":"9","verse":"36","text":"Mu kibuga Yopa mwalimu omuyigirizwa ayitibwa Tabbiisa, mu Luyonaani ng’ayitibwa Doluka. Yali mukkiriza, bulijjo eyakoleranga abalala ebyekisa n’okusingira ddala abaavu."},{"book":"Ebikolwa byʼAbatume","chapter":"9","verse":"37","text":"Mu kiseera ekyo n’alwala nnyo era n’afa. Ne bateekateeka omulambo gwe ne bagugalamiza mu kisenge ekya waggulu."},{"book":"Ebikolwa byʼAbatume","chapter":"9","verse":"38","text":"Naye bwe baawulira nga Peetero ali kumpi awo mu kibuga Luda ne bamutumira abasajja babiri ne bamwegayirira ajje e Yopa."},{"book":"Ebikolwa byʼAbatume","chapter":"9","verse":"39","text":"N’akkiriza. Amangu ddala nga yaakatuuka ne bamutwala mu kisenge ekya waggulu omulambo gwa Doluka gye gwali gugalamizibbwa. Ekisenge kyali kijjudde bannamwandu abaali bakaaba nga bwe balagaŋŋana ebyambalo Doluka bye yali abakoledde."},{"book":"Ebikolwa byʼAbatume","chapter":"9","verse":"40","text":"Peetero n’abasaba bonna bafulume, n’afukamira n’asaba. N’akyukira omulambo n’ayogera nti, “Tabbiisa golokoka.” Tabbiisa n’azibula amaaso, era bwe yalaba Peetero n’atuula."},{"book":"Ebikolwa byʼAbatume","chapter":"9","verse":"41","text":"Peetero n’amukwata ku mukono amuyambe okuyimuka, n’alyoka ayita abakkiriza ne bannamwandu, n’abamukwasa nga mulamu."},{"book":"Ebikolwa byʼAbatume","chapter":"9","verse":"42","text":"Amawulire ago ne gayitiŋŋana mu kibuga Yopa kyonna era bangi ne bakkiriza Mukama."},{"book":"Ebikolwa byʼAbatume","chapter":"9","verse":"43","text":"Peetero n’abeera e Yopa okumala ebbanga ddene, ng’asula ewa Simooni omuwazi w’amaliba."}]}