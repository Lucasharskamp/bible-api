{"data":[{"book":"Luka","chapter":"2","verse":"1","text":"Saa ɛberɛ no mu no, Kaesare Augusto a na ɔyɛ Roma ɔhempɔn hyɛɛ mmara bi sɛ wɔnkan ne ɔman no mu nnipa nyinaa."},{"book":"Luka","chapter":"2","verse":"2","text":"Saa nnipakan yi ne deɛ ɛdi ɛkan a wɔkanee wɔ Kirenio a ɔyɛ amrado wɔ Siria no berɛ so."},{"book":"Luka","chapter":"2","verse":"3","text":"Obiara kɔɔ ne kurom na wɔtwerɛɛ ne din."},{"book":"Luka","chapter":"2","verse":"4","text":"Esiane sɛ na Yosef yɛ Ɔhene Dawid busuani no enti, na ɛsɛ sɛ ɔfiri Galilea kuro a wɔfrɛ no Nasaret mu kɔ Betlehem a ɛwɔ Yudea."},{"book":"Luka","chapter":"2","verse":"5","text":"Ɔne ne yere Maria a saa ɛberɛ no na ɔnyem no na wɔkɔeɛ."},{"book":"Luka","chapter":"2","verse":"6","text":"Wɔwɔ Betlehem no, awoɔ kaa Maria,"},{"book":"Luka","chapter":"2","verse":"7","text":"na ɔwoo ɔbarima. Wɔde kuntu kyekyeree abɔfra no ho de no too mmoa adididaka mu, ɛfiri sɛ, wɔannya baabi ansoɛ wɔ ahɔhobea hɔ."},{"book":"Luka","chapter":"2","verse":"8","text":"Anadwo no ara, na nnwanhwɛfoɔ bi nso wɔ ɛserɛ no so baabi rewɛn wɔn nnwan."},{"book":"Luka","chapter":"2","verse":"9","text":"Mpofirim, ɔsoro ɔbɔfoɔ baa wɔn nkyɛn, na Onyankopɔn animuonyam hyerɛn twaa wɔn ho hyiaeɛ, na ɛmaa wɔn ho dwirii wɔn."},{"book":"Luka","chapter":"2","verse":"10","text":"Ɔsoro ɔbɔfoɔ no ka kyerɛɛ wɔn sɛ, “Monnsuro, mede anigyesɛm rebrɛ mo ne amansan nyinaa."},{"book":"Luka","chapter":"2","verse":"11","text":"Ɛnnɛ wɔawo Agyenkwa a ɔne Kristo Awurade no ama mo wɔ Dawid kurom."},{"book":"Luka","chapter":"2","verse":"12","text":"Yei ne nsɛnkyerɛnneɛ a mobɛhunu. Mobɛhunu akɔkoaa a wɔde kuntu akyekyere ne ho a ɔda mmoa adididaka mu.”"},{"book":"Luka","chapter":"2","verse":"13","text":"Amonom hɔ ara, abɔfokuo bɛkaa ɔbɔfoɔ a ɔwɔ hɔ no ho na wɔtoo ayɛyie dwom sɛ,"},{"book":"Luka","chapter":"2","verse":"14","text":"“Animuonyam nka Ɔsorosoro Onyankopɔn,"},{"book":"Luka","chapter":"2","verse":"15","text":"Ɛberɛ a abɔfokuo yi sane kɔɔ ɔsoro no, nnwanhwɛfoɔ no keka kyerɛkyerɛɛ wɔn ho wɔn ho sɛ, “Momma yɛnkɔ Betlehem hɔ na yɛnkɔhwɛ saa anwanwasɛm a asi wɔ hɔ a Awurade ada no adi akyerɛ yɛn yi.”"},{"book":"Luka","chapter":"2","verse":"16","text":"Wɔde ahoɔherɛ kɔɔ Betlehem kɔhunuu Maria ne Yosef. Na wɔhunuu abɔfra no nso sɛ ɔda mmoa adididaka mu."},{"book":"Luka","chapter":"2","verse":"17","text":"Nnwanhwɛfoɔ no hunuu abɔfra no no, wɔkaa ne ho asɛm a ɔsoro abɔfoɔ no bɛka kyerɛɛ wɔn no nyinaa kyerɛɛ nnipa a wɔahyia hɔ no."},{"book":"Luka","chapter":"2","verse":"18","text":"Wɔn a wɔtee nnwanhwɛfoɔ yi asɛm no nyinaa ho dwirii wɔn."},{"book":"Luka","chapter":"2","verse":"19","text":"Nanso Maria deɛ, ɔde saa nsɛm a ɔteeɛ no nyinaa siee ne tirim dwenee ho."},{"book":"Luka","chapter":"2","verse":"20","text":"Nnwanhwɛfoɔ no kɔhunuu deɛ abɔfoɔ no ka kyerɛɛ wɔn no, wɔde anigyeɛ sane wɔn akyi kɔɔ deɛ wɔn nnwan no wɔ hɔ. Wɔrekɔ no nyinaa, na wɔreyi Onyankopɔn ayɛ."},{"book":"Luka","chapter":"2","verse":"21","text":"Abɔfra no dii nnawɔtwe no, wɔtoo ne din Yesu sɛdeɛ ɔsoro ɔbɔfoɔ no kyerɛeɛ ansa na wɔrenyinsɛn no no. Ɛda no ara na wɔtwaa no twetia."},{"book":"Luka","chapter":"2","verse":"22","text":"Ɛberɛ duruu sɛ Yosef ne Maria kɔdwira wɔn ho sɛdeɛ Mose mmara kyerɛ no, wɔde abɔfra no kɔɔ Yerusalem sɛ wɔde no rekɔhyɛ Onyankopɔn nsa."},{"book":"Luka","chapter":"2","verse":"23","text":"Sɛdeɛ Mose mmara no kyerɛ no, “Sɛ ɔbaa wo nʼabakan na ɔyɛ ɔbarima a, wɔde no ma Awurade.”"},{"book":"Luka","chapter":"2","verse":"24","text":"Wɔkɔɔ asɔredan no mu hɔ nso kɔbɔɔ afɔdeɛ, sɛdeɛ mmara no kyerɛ no: wɔde nturukuku mmienu anaa mmorɔnoma mma mmienu na wɔde bɔ afɔdeɛ no."},{"book":"Luka","chapter":"2","verse":"25","text":"Ɛda no na ɔbarima bi a wɔfrɛ no Simeon a ɔte Yerusalem no nso wɔ asɔredan mu hɔ bi. Na Simeon yɛ onipa tenenee, ɔhotefoɔ a Honhom Kronkron ahyɛ no ma a na daa ɔhwɛ Agyenkwa no kwan."},{"book":"Luka","chapter":"2","verse":"26","text":"Ɔno na na Honhom Kronkron ayi akyerɛ no sɛ ɔrenwu kɔsi sɛ ɔbɛhunu Agyenkwa a Awurade asra no no."},{"book":"Luka","chapter":"2","verse":"27","text":"Enti ɛberɛ a Maria ne Yosef duruu asɔredan no mu sɛ wɔde abɔfra no rekɔma Awurade sɛdeɛ mmara no te no,"},{"book":"Luka","chapter":"2","verse":"28","text":"wɔkɔtoo Simeon nso wɔ hɔ, na Simeon gyee abɔfra no hyɛɛ Awurade animuonyam sɛ,"},{"book":"Luka","chapter":"2","verse":"29","text":"“Awurade,"},{"book":"Luka","chapter":"2","verse":"30","text":"ɛfiri sɛ, mʼani ahunu Agyenkwa"},{"book":"Luka","chapter":"2","verse":"31","text":"a wohyɛɛ me ne ho bɔ no."},{"book":"Luka","chapter":"2","verse":"32","text":"Ɔno ne hann a ɛbɛhyerɛn ewiase nyinaa"},{"book":"Luka","chapter":"2","verse":"33","text":"Nsɛm a wɔka faa Yesu ho no yɛɛ nʼagya Yosef ne ne maame Maria nwanwa."},{"book":"Luka","chapter":"2","verse":"34","text":"Afei, Simeon hyiraa wɔn na ɔka kyerɛɛ ne maame Maria sɛ, “Saa abɔfra yi so na Israelfoɔ mu dodoɔ no ara nkwagyeɛ ne wɔn asehweɛ bɛgyina."},{"book":"Luka","chapter":"2","verse":"35","text":"Na ɔbɛma dodoɔ no ara tirim ahintasɛm ada adi; na wo Maria deɛ, wobɛsi apinie wɔ wo mu.”"},{"book":"Luka","chapter":"2","verse":"36","text":"Saa ɛberɛ no, na Fanuel babaa odiyifoɔ Ana a ɔfiri Aser abusua mu no nso wɔ hɔ bi. Na Ana yɛ obi a wanyini. Ɔwaree ne mmabaawaberɛ mu ne ne kunu tenaeɛ mfeɛ nson pɛ na ne kunu no wuiɛ."},{"book":"Luka","chapter":"2","verse":"37","text":"Ne kunu no wuo akyi no, ɔyɛɛ kuna kɔsii sɛ ɔdii mfeɛ aduɔwɔtwe ɛnan, na ɛberɛ biara nso na ɔwɔ asɔredan mu de mmuadadie ne mpaeɛbɔ som Onyankopɔn."},{"book":"Luka","chapter":"2","verse":"38","text":"Saa ɛberɛ no ara mu, ɔno nso bɛgyinaa hɔ bi yii Onyankopɔn ayɛ saa ara. Ɔkaa abɔfra no ho asɛm kyerɛɛ wɔn a wɔretwɛn ɔgye a ɔbɛgye Yerusalem no nyinaa."},{"book":"Luka","chapter":"2","verse":"39","text":"Wɔwiee amanneɛ sɛdeɛ Awurade mmara kyerɛ no, wɔsane kɔɔ wɔn kurom Nasaret a ɛwɔ Galilea,"},{"book":"Luka","chapter":"2","verse":"40","text":"Abɔfra no nyinii, na nyansa hyɛɛ no ma, na na Onyankopɔn adom nso wɔ ne so."},{"book":"Luka","chapter":"2","verse":"41","text":"Afe biara na Yesu awofoɔ kɔ Yerusalem kɔdi Twam Afahyɛ no."},{"book":"Luka","chapter":"2","verse":"42","text":"Sɛdeɛ na wɔn amanneɛ te no, Yesu dii mfeɛ dumienu no,2.42 Sɛ mmarimaa di mfirinhyia dumienu a, wɔfiri aseɛ yɛ ahoboa se wɔbɛwura nyamesom mu afe a ɛdi so no mu. nʼawofoɔ de no kɔɔ Yerusalem kɔdii Twam Afahyɛ no."},{"book":"Luka","chapter":"2","verse":"43","text":"Wɔwiee afahyɛ no di a wɔresane akɔ wɔn kurom no, Yesu kaa Yerusalem a nʼawofoɔ no nnim."},{"book":"Luka","chapter":"2","verse":"44","text":"Wɔtwaa da koro ɛkwan a wɔn ani baa wɔn ho so sɛ Yesu nka wɔn ho no, wɔhyɛɛ aseɛ bisabisaa nʼase firii wɔn abusuafoɔ ne amannifoɔ nkyɛn."},{"book":"Luka","chapter":"2","verse":"45","text":"Na wɔanhunu no no, wɔsane baa Yerusalem bɛhwehwɛɛ no."},{"book":"Luka","chapter":"2","verse":"46","text":"Ne nnansa akyi no, wɔkɔhunuu no Yerusalem asɔredan mu sɛ ɔte akyerɛkyerɛfoɔ bi a wɔahyia mu ntam na ɔretie wɔn na ɔrebisabisa wɔn nsɛm."},{"book":"Luka","chapter":"2","verse":"47","text":"Yesu nyansa ne ne nimdeɛ a ɛdaa adi wɔ ne mmuaeɛ nyinaa mu no, yɛɛ nnipa a na wɔretie no no nyinaa nwanwa."},{"book":"Luka","chapter":"2","verse":"48","text":"Wɔkɔtoo no sɛ ɔte akyerɛkyerɛfoɔ no mfimfini retie wɔn no, ɛyɛɛ wɔn nwanwa. Ne maame frɛɛ no bisaa no sɛ, “Me ba, adɛn na woyɛ yɛn saa? Woama me ne wʼagya ahwehwɛ wo abrɛ.”"},{"book":"Luka","chapter":"2","verse":"49","text":"Yesu buaa wɔn sɛ, “Adɛn enti na mohwehwɛ me? Monnim sɛ ɛyɛ mʼasɛdeɛ sɛ metena mʼagya efie som no anaa?”"},{"book":"Luka","chapter":"2","verse":"50","text":"Nanso, nʼawofoɔ no ante deɛ ɔkaeɛ no ase."},{"book":"Luka","chapter":"2","verse":"51","text":"Yesu ne nʼawofoɔ kɔɔ Nasaret no, ɔyɛɛ ɔsetie maa wɔn. Ne maame de nsɛm a ɛsisiiɛ no nyinaa siee ne tirim."},{"book":"Luka","chapter":"2","verse":"52","text":"Yesu nyinii nyansa mu ne honam fam, na ɔnyaa Onyankopɔn ne nnipa anim adom."}]}