{"data":[{"book":"1 Tesalonikafoɔ","chapter":"1","verse":"1","text":"Nwoma yi firi Paulo, Silas ne Timoteo nkyɛn,"},{"book":"1 Tesalonikafoɔ","chapter":"1","verse":"2","text":"Daa yɛda Onyankopɔn ase ma mo, na yɛkae mo wɔ yɛn mpaeɛbɔ mu nso."},{"book":"1 Tesalonikafoɔ","chapter":"1","verse":"3","text":"Ɛfiri sɛ, yɛkae mo gyidie a mode di dwuma, mo dɔ a ɛma motumi de nsi yɛ adwuma ne mo anidasoɔ denden a mowɔ wɔ yɛn Awurade Yesu Kristo mu no wɔ yɛn Onyankopɔn ne Agya no anim."},{"book":"1 Tesalonikafoɔ","chapter":"1","verse":"4","text":"Anuanom, yɛnim sɛ Onyankopɔn dɔ mo enti na wayi mo sɛ ɔno ankasa ne deɛ no."},{"book":"1 Tesalonikafoɔ","chapter":"1","verse":"5","text":"Sɛ yɛbɛkaa Asɛmpa no kyerɛɛ mo a, ɛnyɛ nsɛm bi kwa, na mmom, yɛgyina tumi ne Honhom Kronkron ne mu nokorɛ mu gyidie so. Monim nnipa ko a na yɛyɛ ɛne sɛdeɛ yɛboaa mo."},{"book":"1 Tesalonikafoɔ","chapter":"1","verse":"6","text":"Mosuasuaa yɛn ne Awurade; na ɛwom sɛ mohunuu amane deɛ, nanso mode anigyeɛ a ɛfiri Honhom Kronkron no mu gyee asɛm no."},{"book":"1 Tesalonikafoɔ","chapter":"1","verse":"7","text":"Ɛnam so maa mobɛyɛɛ nhwɛsoɔ maa agyidifoɔ a wɔwɔ Makedonia ne Hela no nyinaa."},{"book":"1 Tesalonikafoɔ","chapter":"1","verse":"8","text":"Nsɛm a moka faa Awurade ho no ankɔ Makedonia ne Hela nko, na mmom, gyidie a mowɔ wɔ Onyankopɔn mu no ho asɛm aduru baabiara. Asɛm biara nni hɔ a ɛsɛ sɛ yɛka bio."},{"book":"1 Tesalonikafoɔ","chapter":"1","verse":"9","text":"Obiara kamfo sɛdeɛ mogyee yɛn ne sɛdeɛ motwee mo ho firii abosom ho kɔsom nokorɛ Onyankopɔn a ɔte ase daa no,"},{"book":"1 Tesalonikafoɔ","chapter":"1","verse":"10","text":"na motwɛn ne Ba a ɔfiri ɔsoro no; Yesu a ɔnyanee no firii awufoɔ mu a ɔgye yɛn firi Onyankopɔn abufuo a ɛreba no mu no."}]}