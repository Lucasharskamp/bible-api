{"data":[{"book":"mārkaḥ","chapter":"10","verse":"1","text":"anantaraṁ sa tatsthānāt prasthāya yarddananadyāḥ pāre yihūdāpradeśa upasthitavān, tatra tadantike lokānāṁ samāgame jāte sa nijarītyanusāreṇa punastān upadideśa|"},{"book":"mārkaḥ","chapter":"10","verse":"2","text":"tadā phirūśinastatsamīpam etya taṁ parīkṣituṁ papracchaḥ svajāyā manujānāṁ tyajyā na veti?"},{"book":"mārkaḥ","chapter":"10","verse":"3","text":"tataḥ sa pratyavādīt, atra kāryye mūsā yuṣmān prati kimājñāpayat?"},{"book":"mārkaḥ","chapter":"10","verse":"4","text":"ta ūcuḥ tyāgapatraṁ lekhituṁ svapatnīṁ tyaktuñca mūsā'numanyate|"},{"book":"mārkaḥ","chapter":"10","verse":"5","text":"tadā yīśuḥ pratyuvāca, yuṣmākaṁ manasāṁ kāṭhinyāddheto rmūsā nideśamimam alikhat|"},{"book":"mārkaḥ","chapter":"10","verse":"6","text":"kintu sṛṣṭerādau īśvaro narān puṁrūpeṇa strīrūpeṇa ca sasarja|"},{"book":"mārkaḥ","chapter":"10","verse":"7","text":"\"tataḥ kāraṇāt pumān pitaraṁ mātarañca tyaktvā svajāyāyām āsakto bhaviṣyati,"},{"book":"mārkaḥ","chapter":"10","verse":"8","text":"tau dvāv ekāṅgau bhaviṣyataḥ|\" tasmāt tatkālamārabhya tau na dvāv ekāṅgau|"},{"book":"mārkaḥ","chapter":"10","verse":"9","text":"ataḥ kāraṇād īśvaro yadayojayat kopi narastanna viyejayet|"},{"book":"mārkaḥ","chapter":"10","verse":"10","text":"atha yīśu rgṛhaṁ praviṣṭastadā śiṣyāḥ punastatkathāṁ taṁ papracchuḥ|"},{"book":"mārkaḥ","chapter":"10","verse":"11","text":"tataḥ sovadat kaścid yadi svabhāryyāṁ tyaktavānyām udvahati tarhi sa svabhāryyāyāḥ prātikūlyena vyabhicārī bhavati|"},{"book":"mārkaḥ","chapter":"10","verse":"12","text":"kācinnārī yadi svapatiṁ hitvānyapuṁsā vivāhitā bhavati tarhi sāpi vyabhicāriṇī bhavati|"},{"book":"mārkaḥ","chapter":"10","verse":"13","text":"atha sa yathā śiśūn spṛśet, tadarthaṁ lokaistadantikaṁ śiśava ānīyanta, kintu śiṣyāstānānītavatastarjayāmāsuḥ|"},{"book":"mārkaḥ","chapter":"10","verse":"14","text":"yīśustad dṛṣṭvā krudhyan jagāda, mannikaṭam āgantuṁ śiśūn mā vārayata, yata etādṛśā īśvararājyādhikāriṇaḥ|"},{"book":"mārkaḥ","chapter":"10","verse":"15","text":"yuṣmānahaṁ yathārthaṁ vacmi, yaḥ kaścit śiśuvad bhūtvā rājyamīśvarasya na gṛhlīyāt sa kadāpi tadrājyaṁ praveṣṭuṁ na śaknoti|"},{"book":"mārkaḥ","chapter":"10","verse":"16","text":"ananataraṁ sa śiśūnaṅke nidhāya teṣāṁ gātreṣu hastau dattvāśiṣaṁ babhāṣe|"},{"book":"mārkaḥ","chapter":"10","verse":"17","text":"atha sa vartmanā yāti, etarhi jana eko dhāvan āgatya tatsammukhe jānunī pātayitvā pṛṣṭavān, bhoḥ paramaguro, anantāyuḥ prāptaye mayā kiṁ karttavyaṁ?"},{"book":"mārkaḥ","chapter":"10","verse":"18","text":"tadā yīśuruvāca, māṁ paramaṁ kuto vadasi? vineśvaraṁ kopi paramo na bhavati|"},{"book":"mārkaḥ","chapter":"10","verse":"19","text":"parastrīṁ nābhigaccha; naraṁ mā ghātaya; steyaṁ mā kuru; mṛṣāsākṣyaṁ mā dehi; hiṁsāñca mā kuru; pitarau sammanyasva; nideśā ete tvayā jñātāḥ|"},{"book":"mārkaḥ","chapter":"10","verse":"20","text":"tatastana pratyuktaṁ, he guro bālyakālādahaṁ sarvvānetān ācarāmi|"},{"book":"mārkaḥ","chapter":"10","verse":"21","text":"tadā yīśustaṁ vilokya snehena babhāṣe, tavaikasyābhāva āste; tvaṁ gatvā sarvvasvaṁ vikrīya daridrebhyo viśrāṇaya, tataḥ svarge dhanaṁ prāpsyasi; tataḥ param etya kruśaṁ vahan madanuvarttī bhava|"},{"book":"mārkaḥ","chapter":"10","verse":"22","text":"kintu tasya bahusampadvidyamānatvāt sa imāṁ kathāmākarṇya viṣaṇo duḥkhitaśca san jagāma|"},{"book":"mārkaḥ","chapter":"10","verse":"23","text":"atha yīśuścaturdiśo nirīkṣya śiṣyān avādīt, dhanilokānām īśvararājyapraveśaḥ kīdṛg duṣkaraḥ|"},{"book":"mārkaḥ","chapter":"10","verse":"24","text":"tasya kathātaḥ śiṣyāścamaccakruḥ, kintu sa punaravadat, he bālakā ye dhane viśvasanti teṣām īśvararājyapraveśaḥ kīdṛg duṣkaraḥ|"},{"book":"mārkaḥ","chapter":"10","verse":"25","text":"īśvararājye dhanināṁ praveśāt sūcirandhreṇa mahāṅgasya gamanāgamanaṁ sukaraṁ|"},{"book":"mārkaḥ","chapter":"10","verse":"26","text":"tadā śiṣyā atīva vismitāḥ parasparaṁ procuḥ, tarhi kaḥ paritrāṇaṁ prāptuṁ śaknoti?"},{"book":"mārkaḥ","chapter":"10","verse":"27","text":"tato yīśustān vilokya babhāṣe, tan narasyāsādhyaṁ kintu neśvarasya, yato hetorīśvarasya sarvvaṁ sādhyam|"},{"book":"mārkaḥ","chapter":"10","verse":"28","text":"tadā pitara uvāca, paśya vayaṁ sarvvaṁ parityajya bhavatonugāmino jātāḥ|"},{"book":"mārkaḥ","chapter":"10","verse":"29","text":"tato yīśuḥ pratyavadat, yuṣmānahaṁ yathārthaṁ vadāmi, madarthaṁ susaṁvādārthaṁ vā yo janaḥ sadanaṁ bhrātaraṁ bhaginīṁ pitaraṁ mātaraṁ jāyāṁ santānān bhūmi vā tyaktvā"},{"book":"mārkaḥ","chapter":"10","verse":"30","text":"gṛhabhrātṛbhaginīpitṛmātṛpatnīsantānabhūmīnāmiha śataguṇān pretyānantāyuśca na prāpnoti tādṛśaḥ kopi nāsti|"},{"book":"mārkaḥ","chapter":"10","verse":"31","text":"kintvagrīyā aneke lokāḥ śeṣāḥ, śeṣīyā aneke lokāścāgrā bhaviṣyanti|"},{"book":"mārkaḥ","chapter":"10","verse":"32","text":"atha yirūśālamyānakāle yīśusteṣām agragāmī babhūva, tasmātte citraṁ jñātvā paścādgāmino bhūtvā bibhyuḥ| tadā sa puna rdvādaśaśiṣyān gṛhītvā svīyaṁ yadyad ghaṭiṣyate tattat tebhyaḥ kathayituṁ prārebhe;"},{"book":"mārkaḥ","chapter":"10","verse":"33","text":"paśyata vayaṁ yirūśālampuraṁ yāmaḥ, tatra manuṣyaputraḥ pradhānayājakānām upādhyāyānāñca kareṣu samarpayiṣyate; te ca vadhadaṇḍājñāṁ dāpayitvā paradeśīyānāṁ kareṣu taṁ samarpayiṣyanti|"},{"book":"mārkaḥ","chapter":"10","verse":"34","text":"te tamupahasya kaśayā prahṛtya tadvapuṣi niṣṭhīvaṁ nikṣipya taṁ haniṣyanti, tataḥ sa tṛtīyadine protthāsyati|"},{"book":"mārkaḥ","chapter":"10","verse":"35","text":"tataḥ sivadeḥ putrau yākūbyohanau tadantikam etya procatuḥ, he guro yad āvābhyāṁ yāciṣyate tadasmadarthaṁ bhavān karotu nivedanamidamāvayoḥ|"},{"book":"mārkaḥ","chapter":"10","verse":"36","text":"tataḥ sa kathitavān, yuvāṁ kimicchathaḥ? kiṁ mayā yuṣmadarthaṁ karaṇīyaṁ?"},{"book":"mārkaḥ","chapter":"10","verse":"37","text":"tadā tau procatuḥ, āvayorekaṁ dakṣiṇapārśve vāmapārśve caikaṁ tavaiśvaryyapade samupaveṣṭum ājñāpaya|"},{"book":"mārkaḥ","chapter":"10","verse":"38","text":"kintu yīśuḥ pratyuvāca yuvāmajñātvedaṁ prārthayethe, yena kaṁsenāhaṁ pāsyāmi tena yuvābhyāṁ kiṁ pātuṁ śakṣyate? yasmin majjanenāhaṁ majjiṣye tanmajjane majjayituṁ kiṁ yuvābhyāṁ śakṣyate? tau pratyūcatuḥ śakṣyate|"},{"book":"mārkaḥ","chapter":"10","verse":"39","text":"tadā yīśuravadat yena kaṁsenāhaṁ pāsyāmi tenāvaśyaṁ yuvāmapi pāsyathaḥ, yena majjanena cāhaṁ majjiyye tatra yuvāmapi majjiṣyethe|"},{"book":"mārkaḥ","chapter":"10","verse":"40","text":"kintu yeṣāmartham idaṁ nirūpitaṁ, tān vihāyānyaṁ kamapi mama dakṣiṇapārśve vāmapārśve vā samupaveśayituṁ mamādhikāro nāsti|"},{"book":"mārkaḥ","chapter":"10","verse":"41","text":"athānyadaśaśiṣyā imāṁ kathāṁ śrutvā yākūbyohanbhyāṁ cukupuḥ|"},{"book":"mārkaḥ","chapter":"10","verse":"42","text":"kintu yīśustān samāhūya babhāṣe, anyadeśīyānāṁ rājatvaṁ ye kurvvanti te teṣāmeva prabhutvaṁ kurvvanti, tathā ye mahālokāste teṣām adhipatitvaṁ kurvvantīti yūyaṁ jānītha|"},{"book":"mārkaḥ","chapter":"10","verse":"43","text":"kintu yuṣmākaṁ madhye na tathā bhaviṣyati, yuṣmākaṁ madhye yaḥ prādhānyaṁ vāñchati sa yuṣmākaṁ sevako bhaviṣyati,"},{"book":"mārkaḥ","chapter":"10","verse":"44","text":"yuṣmākaṁ yo mahān bhavitumicchati sa sarvveṣāṁ kiṅkaro bhaviṣyati|"},{"book":"mārkaḥ","chapter":"10","verse":"45","text":"yato manuṣyaputraḥ sevyo bhavituṁ nāgataḥ sevāṁ karttāṁ tathānekeṣāṁ paritrāṇasya mūlyarūpasvaprāṇaṁ dātuñcāgataḥ|"},{"book":"mārkaḥ","chapter":"10","verse":"46","text":"atha te yirīhonagaraṁ prāptāstasmāt śiṣyai rlokaiśca saha yīśo rgamanakāle ṭīmayasya putro barṭīmayanāmā andhastanmārgapārśve bhikṣārtham upaviṣṭaḥ|"},{"book":"mārkaḥ","chapter":"10","verse":"47","text":"sa nāsaratīyasya yīśorāgamanavārttāṁ prāpya procai rvaktumārebhe, he yīśo dāyūdaḥ santāna māṁ dayasva|"},{"book":"mārkaḥ","chapter":"10","verse":"48","text":"tatoneke lokā maunībhaveti taṁ tarjayāmāsuḥ, kintu sa punaradhikamuccai rjagāda, he yīśo dāyūdaḥ santāna māṁ dayasva|"},{"book":"mārkaḥ","chapter":"10","verse":"49","text":"tadā yīśuḥ sthitvā tamāhvātuṁ samādideśa, tato lokāstamandhamāhūya babhāṣire, he nara, sthiro bhava, uttiṣṭha, sa tvāmāhvayati|"},{"book":"mārkaḥ","chapter":"10","verse":"50","text":"tadā sa uttarīyavastraṁ nikṣipya protthāya yīśoḥ samīpaṁ gataḥ|"},{"book":"mārkaḥ","chapter":"10","verse":"51","text":"tato yīśustamavadat tvayā kiṁ prārthyate? tubhyamahaṁ kiṁ kariṣyāmī? tadā sondhastamuvāca, he guro madīyā dṛṣṭirbhavet|"},{"book":"mārkaḥ","chapter":"10","verse":"52","text":"tato yīśustamuvāca yāhi tava viśvāsastvāṁ svasthamakārṣīt, tasmāt tatkṣaṇaṁ sa dṛṣṭiṁ prāpya pathā yīśoḥ paścād yayau|"}]}