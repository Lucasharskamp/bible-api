{"data":[{"book":"1 Jon","chapter":"5","verse":"1","text":"Binɨb kɨli Jisas ne Bɨ God nop aglup ak agɨl gos lɨnepal okok, God ñapay ne mɨdebal. Nap nop mapen lɨl, ñapay ne okok kɨlop abe mapen lɨl gɨpal."},{"book":"1 Jon","chapter":"5","verse":"2","text":"Pen chɨn God nop mapen lɨl, agak tek kɨdek gɨpun ak, chɨn nopun, ñapay ne okok kɨlop mapen lɨpun."},{"book":"1 Jon","chapter":"5","verse":"3","text":"5.3 Mai 6.8, Mat 11.30, Jon 14.15, 14.21-24, 2 Jo 6 God nop mapen lɨl nɨm, agak tek kɨdek gɨpun. Pen takaw ne agak anɨb ak, mɨŋel ma gup."},{"book":"1 Jon","chapter":"5","verse":"4","text":"5.4 Jon 16.33, 1 Jo 3.9, 4.4 God nop gos lɨnɨgon, chɨnop dek ñapay ne mɨdobun ak, tap lum awl yɨl ak mɨdupsek taw jɨsɨpuk gɨpun. Gos chɨnop ak ma ap lɨpɨg dad amnɨgab."},{"book":"1 Jon","chapter":"5","verse":"5","text":"5.5 Lom 8.37, 1 Ko 15.57, 1 Jo 4.4, 4.15 Binɨb an tap lum awl yɨl ak mɨdupsek taw jɨsɨpuk gɨpal? Binɨb Jisas ne God Ñɨne agɨl gos lɨnepal okok, kɨli nɨm anɨgɨpal."},{"book":"1 Jon","chapter":"5","verse":"6","text":"Jisas Klays owak ak, bɨ yokɨp ma owak. Ñɨg pakak, kɨdek mab bak alaŋ nɨkɨm sogek kumak. Ñɨg nep pakek, God Ñɨne mɨdeb agɨl ma apun. Ñɨg pakek kɨdek mab bak alaŋ nɨkɨm sogek kumak ak, God Ñɨne mɨdeb agɨl nopun. God Kawnan ne ak takaw jɨj nɨŋɨd yɨbɨl ak, ne Jisas Klays takaw nop ak mɨseŋ agup."},{"book":"1 Jon","chapter":"5","verse":"7","text":"5.7 Jon 1.1, 10.30, Lep 19.13 Anɨb ak takaw adek omɨŋal nokom mɨdeb,"},{"book":"1 Jon","chapter":"5","verse":"8","text":"5.8 Jon 15.26 Jisas ne ñɨg pakak ak, mab bak alaŋ nɨkɨm ne sogak ak, God Kawnan ne ak takaw mɨseŋ agak ak. Takaw omɨŋal nokom anɨb ak, jɨmñɨl adek nokom agup anɨb ak tek, Jisas God Ñɨne nokom mɨdeb ak nɨgtep gɨpun."},{"book":"1 Jon","chapter":"5","verse":"9","text":"5.9 Mat 3.16-17, 17.5, Jon 5.32-37, 8.17-18 Binɨb okok agel nopun ak, takaw nep agel nɨg dɨpun. God ne pen Ñɨne takaw nop ak chɨnop agup ak, takaw nɨŋɨd yɨbɨl agek nɨg dɨpun."},{"book":"1 Jon","chapter":"5","verse":"10","text":"5.10 Jon 3.33, 5.38, Lom 8.16, Gal 4.6 Binɨb God Ñɨne nop gos lɨnepal okok, God ayɨp mɨdɨl, God takaw mɨseŋ agup ak nɨg dɨpal. Binɨb pen God takaw agup anɨb ak nɨŋɨd ma dɨpal okok, God bɨ yepɨs agup agɨl nepal. Taynen? God ne Ñɨne takaw nop ak mɨseŋ agup ak, kɨli nɨŋɨd ma dɨpal."},{"book":"1 Jon","chapter":"5","verse":"11","text":"5.11 Jon 3.36 God ne Ñɨne nop agyokek apɨl chɨnop gek, pel pelnep yonɨgun. Chɨn nɨŋɨd anɨb ak nopun, God takaw ne mɨseŋ agup ak, takaw nɨŋɨd yɨbɨl mɨdeb."},{"book":"1 Jon","chapter":"5","verse":"12","text":"5.12 Jon 3.36, 5.24 Binɨb God Ñɨne nop dɨpal okok, mɨñɨl mɨdtep gɨl pel pelnep yenɨgabal. Pen God Ñɨne nop ma dɨpal okok, mɨñɨl mɨdtep ma gɨl, pel pelnep ma yenɨgabal."},{"book":"1 Jon","chapter":"5","verse":"13","text":"Nɨbi God Ñɨne nop gos lɨnepɨm okok, pel pelnep yenɨgabɨm ak nɨgtep gɨnɨmɨb agɨl, mɨj awl tɨkebin."},{"book":"1 Jon","chapter":"5","verse":"14","text":"5.14 Jon 14.13, 16.23, 1 Jo 3.21-22 God gos ne ke nɨgup ak nɨŋɨd agnopun ak, agnopun tek nep nɨgup. Anɨb ak tek God yɨl monmon apɨl nop agnopun."},{"book":"1 Jon","chapter":"5","verse":"15","text":"Pen chɨn nopun, God nop agnopun ak, tap agnopun anɨb okok mɨdupsek ne nɨgup. Anɨb ak tek, chɨn tap olap nop agnɨgon, tap anɨb ak gɨnɨgab."},{"book":"1 Jon","chapter":"5","verse":"16","text":"Pen mam olap tap si tap tɨmel gek nɨŋɨd, God nop agnɨgɨnɨmɨb. Agnɨgem, nop tep ak dek, ne ayɨp jɨmñɨl yenɨgab. Pen tap si tap tɨmel olap gonɨmuŋ, kawnan ne pɨsnep kumeb tek mɨdeb ak, God nop gɨtep gaŋ agɨl agnɨgɨnɨmɨb ma agebin."},{"book":"1 Jon","chapter":"5","verse":"17","text":"God tap mel agak okok gɨpal ak, tap si tap tɨmel gɨpal. Pen tap tɨmel anɨb okok gɨpal, kawnan kɨli pɨsnep kumeb tek ma mɨdeb. Tap nokom olap gɨpal ak, kawnan kɨli ak pɨsnep kumeb tek mɨdeb."},{"book":"1 Jon","chapter":"5","verse":"18","text":"Chɨn nopun, binɨb God ñapay ne mɨdebal okok, tap si tap tɨmel gɨlɨg ma mɨdebal. God Ñɨne kɨlop kod mɨdaknɨŋ, Satan kɨlop dɨnɨmuŋ tek ma lup."},{"book":"1 Jon","chapter":"5","verse":"19","text":"5.19 Lom 8.10, 8.23, Gal 1.4, 1 Jo 4.6 Chɨn nopun, binɨb lum awl yɨl okok mɨdupsek Satan yɨl mɨdebal ak pen, chɨn God yɨl mɨdɨl ñapay ne mɨdobun."},{"book":"1 Jon","chapter":"5","verse":"20","text":"5.20 Ais 9.6, Mat 25.46, Jon 17.3, 1 Ti 3.16, Hib 1.8 Pen chɨn nopun, God Ñɨne apɨl, chɨnop gos tep ñek, God ne bɨ yɨpɨd gɨl mɨdeb ak nop nɨgtep gɨpun. Chɨn God bɨ yɨpɨd gɨl mɨdeb ak ayɨp jɨmñɨl yɨbɨl mɨdɨl, Ñɨne Jisas Klays ayɨp abe jɨmñɨl mɨdobun. Jisas Klays nɨm, ne God bɨ yɨpɨd gɨl mɨdeb. Ne chɨnop gek, pel pelnep yonɨgabun."},{"book":"1 Jon","chapter":"5","verse":"21","text":"Ñapay yad okok. Tap yepɨs god chɨn agɨl agnepal okok, asɨk tep gɨnɨmɨb."}]}