{"data":[{"book":"Ibirawe","chapter":"7","verse":"1","text":"Hessi malke-xedeqey saleme kawone Xoossa qesseko; Izika Abiramey kawota oli xoonidi simmishin demmidi Abirame anjjides."},{"book":"Ibirawe","chapter":"7","verse":"2","text":"Abirameykabess diza wurisofe tammu kushepe issi kushe izas immides. Koyro iza sunthas birshechi “Xiillo kawo” guusako. Kaallidi qasse “Saleme kawo” guusi “sarotetha kawo” guusuko."},{"book":"Ibirawe","chapter":"7","verse":"3","text":"Izas Ayaka Aawayka woykko iza yeletethas zarikeyka baawa. Izi ayde yeletidi, ayde hayqidakone eretibynna. Izas doomethine wurisethi baawa. Gido attin Xoossa na mala medhinas izi qesse gididi dess."},{"book":"Ibirawe","chapter":"7","verse":"4","text":"Ane inte izi aymala gitakone qopite. Haray attoshin Aawatas wurisos koyroy Abiramey ba di7i ekkidayssa wurisofe tammafe issa kessi immides."},{"book":"Ibirawe","chapter":"7","verse":"5","text":"Isttas qessetethi immetida Lewe nayti istta ishati Abirame zerethata gidikkoka derape hessika ba ishatape tammafe issa ekkana mala isttas wogan azazetides."},{"book":"Ibirawe","chapter":"7","verse":"6","text":"Hayssa ha addeza zerethi Lewe zereth gidena. Gido attin izi Abiramepe tammafe issa ekkides. Kase izas ufayssa qaalay immetida Abirame anjjides."},{"book":"Ibirawe","chapter":"7","verse":"7","text":"Bayray kaallo anjjizayss wogako."},{"book":"Ibirawe","chapter":"7","verse":"8","text":"Issi baggara tammafe issa ekkizayti hayqizaytako. Hara baggara qasse tammafe issa ekkizadey hayqontta paxa diza mala izas marikatidadey malke-xedeqeko."},{"book":"Ibirawe","chapter":"7","verse":"9","text":"Haray attoshin Leweyka Abirame baggara tammafe issa kessides gaanas danda7etes."},{"book":"Ibirawe","chapter":"7","verse":"10","text":"Gaasoyka malke-xedeqey Abirame gaagiza wode Lewey buro ba Aawa Abiramepe yeletibeyna."},{"book":"Ibirawe","chapter":"7","verse":"11","text":"Paacey baynda poloy bettidayne wogay derezas immetiday Lewe qesetetha mala gididako Aaroone mala gidontta Malke-xedeqe shuumetetha malay hara qessey yaanas aazas koshidee?"},{"book":"Ibirawe","chapter":"7","verse":"12","text":"Qessetetha zarikey laametiza wode wogayka laamistanasi attontta miisheko."},{"book":"Ibirawe","chapter":"7","verse":"13","text":"Hessi wurikka izas yootetida qessey izi hara zerethiko. Iza zereththafe ooinka yarshoson oothi erizadey baawa."},{"book":"Ibirawe","chapter":"7","verse":"14","text":"Ne Goday Yuda baggafe yidayssi tumoko. Musey qessista gishshi yootishe ha zeretha gishshi yootidayssi issi mishshika baawa."},{"book":"Ibirawe","chapter":"7","verse":"15","text":"Malke-xedeqe malay hara qessey dendiko nu kase yootida yoy daro qoncce gidena."},{"book":"Ibirawe","chapter":"7","verse":"16","text":"Izi qesse gididay dhayontta deyo wolqan attin zereththafe yida wogafe gidena."},{"book":"Ibirawe","chapter":"7","verse":"17","text":"Izas hizgi markatides “Ne Malke-xedeqe shuumetetha mala medhinas qesseko”"},{"book":"Ibirawe","chapter":"7","verse":"18","text":"Kase azazoy laafane go7ontayssa gidida gishshi attides."},{"book":"Ibirawe","chapter":"7","verse":"19","text":"Wogay oonaka geeshanas danda7ontta gishshi nu Xoossa achchi shiiqanas izape adhdhiza hara ufayssi nuusu yides."},{"book":"Ibirawe","chapter":"7","verse":"20","text":"Hessika caaqoy baynda hanbeyna. Hanko Qesse gididayti caaqoy bayndaytako."},{"book":"Ibirawe","chapter":"7","verse":"21","text":"Izi gidiko qessetetha caaqon ekkides. Gaasoyka Xoossi iza gishshi hizigides “Goday caaqides, ba qofa izi laamena, <Ne medhinas qesse.”>"},{"book":"Ibirawe","chapter":"7","verse":"22","text":"Hessa mala caaqope dendidayssan Yesusay hessafe adhdhiza caaqo qaalas waase giddies."},{"book":"Ibirawe","chapter":"7","verse":"23","text":"Kase qesseti ba oothon sinthe gujjontta mala hayqoy istta digida gishshi qooday isttas darooko."},{"book":"Ibirawe","chapter":"7","verse":"24","text":"Yesusay gidiko medhinas dizade gidida gishshi iza qessetethi shaaretontta qessetethiko."},{"book":"Ibirawe","chapter":"7","verse":"25","text":"Hessa gishshi izi istta gigissana cimatishe wuriso wode hayqontta paxa eqqi diza gishshi iza baggara Xoossako yizayta wursi ashanas danda7es."},{"book":"Ibirawe","chapter":"7","verse":"26","text":"Hessa gishshi nuusi koshshsiza qeessista halaqay hessa mala geeshine wothoy iza bolla baynda xiillone nagaranchatape shaaketidi salotape bollara bonchetida qessata halaqako."},{"book":"Ibirawe","chapter":"7","verse":"27","text":"Izi hanko qessata halaqata mala koyro ba nagara gishshi qasseka kaalethidi hanko dereza nagara gishshi gallas gallas yarsho shiishanas iza koshshena. Izi bena aathi immida wode asa nagara gishshi issi too sinththa baggassara yarsho wu wursi polides."},{"book":"Ibirawe","chapter":"7","verse":"28","text":"Wogay daburancha asata qessatas waana halaqa hisiti shuumes. Wogape kaallidi yida caaqo qaalay gidiko medhinas iza bolla wothoy baynda naaza shuumides."}]}