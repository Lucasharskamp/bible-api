{"data":[{"book":"Matayo","chapter":"5","verse":"1","text":"Bahi Yesu pauwene mmuluku wa vanu, nkukwela nnichinga, nkunaikala. Vakuhundwa vake nkummwenela,"},{"book":"Matayo","chapter":"5","verse":"2","text":"nang'e nkutandilika kuvahunda wachidoni,"},{"book":"Matayo","chapter":"5","verse":"3","text":"“Wasa vanu avala valisingîla chihi Nnungu weka,"},{"book":"Matayo","chapter":"5","verse":"4","text":"Wasa vanu avala valikutangîla,"},{"book":"Matayo","chapter":"5","verse":"5","text":"Wasa vanu avala valisulupûha,"},{"book":"Matayo","chapter":"5","verse":"6","text":"Wasa vanu avala vavêle na indala na inyota ya kutenda lalalembela Nnungu,"},{"book":"Matayo","chapter":"5","verse":"7","text":"Wasa vanu avala vavêle na chididi,"},{"book":"Matayo","chapter":"5","verse":"8","text":"Wasa vanu avala vavêle na disungu dihahwîke,"},{"book":"Matayo","chapter":"5","verse":"9","text":"Wasa vanu avala vavapatanîsa vanu,"},{"book":"Matayo","chapter":"5","verse":"10","text":"Wasa vanu avala vabanîhwa ing'anya ya kutenda lalalembela Nnungu,"},{"book":"Matayo","chapter":"5","verse":"11","text":"Wasa mwenu, vanu vakàntangolela malove lahakalenge na kum'baniha na kunnambilila lahakalenge, kwajili yangu."},{"book":"Matayo","chapter":"5","verse":"12","text":"Hangalala na kululutila, kwa kuva, inujo yenu ing'ulu ìnivikwa kulihunde. Uvila njo chivanananihijwe manabii vanapwawije, kabla mwenu mukànambipwawa.”"},{"book":"Matayo","chapter":"5","verse":"13","text":"“Mwenu mùvele muchi munyu kwa vanu vammalele. Henga inowi ya munyu ikàhang'uka, dachi, ùmbetaywa chamani uchinga inowi yake iuyile kavila? Ukálembelewa kwa chinu chohecho, ila uuyaha chihi pawelu na kuluvatwa na vanu."},{"book":"Matayo","chapter":"5","verse":"14","text":"Mwenu mùvele muchi nng'anje kwa vanu vammalele, nng'anje ukáhululika kupihika, malinga chuukapihika nng'anje wa imanga idengwîje muha lichinga."},{"book":"Matayo","chapter":"5","verse":"15","text":"Nanga munu achâcha chibatali koka nkuchihinika lidebe, ila vàchivika muha chipanda, uchinga chivamulikile vanu vammalele vàvele nng'ande."},{"book":"Matayo","chapter":"5","verse":"16","text":"Uchocho, na mwenu nng'anje wenu ulangaje muyo mwa vanu, uchinga valone àlalá lambone lamutenda, koka vannombolele Atata wenu wa kulihunde.”"},{"book":"Matayo","chapter":"5","verse":"17","text":"“Munatende kuva nangu ngùidile unaipukutanga Sheliya ya Musa au mahundo la manabii. Nangu nikáidile unaipukutanga, henga ngùidile unaitimilisa."},{"book":"Matayo","chapter":"5","verse":"18","text":"Nangu nìnnyaulilanga uhiu kuva, mpaka anepo chilambo na lihunde pavimbepita, wala nanga pachinu kananga pajoko pa lilove mu Sheliya yanga Musa pambeûka mpaka lammelele latimile."},{"book":"Matayo","chapter":"5","verse":"19","text":"Munu woheyo akambeiyonela mana kananga amuli inyoko mu Sheliya adino na kuvahunda vanu vanji vatende uchocho, aneyo àmbevalangiwa kuva n'joko mu Ufalume wa Nnungu. Henga ayula ambekamûla Sheliya na kuvahunda vanu vatende uchocho, aneyo àmbevalangiwa kuva nkulu mu Ufalume wa Nnungu."},{"book":"Matayo","chapter":"5","verse":"20","text":"Nangu nìnnyaulilanga uhiu kuva, ikàva nanga pamutenda àlalá lalalembela Nnungu kupunda chivatenda Mafalisayo na vakúhunda Sheliya yanga Musa, mukámbeinjila mu Ufalume wa Nnungu.”"},{"book":"Matayo","chapter":"5","verse":"21","text":"“Mwenu mùnipilikana amuli ihaûla kuva, ‘Unawalale, na munu woheyo ambewalâla àlembelewa ahukumiwe asabu.’5:21 Kuuka 20:13, Makumbuso 5:17"},{"book":"Matayo","chapter":"5","verse":"22","text":"Henga nangu nìnnyaulilanga uhiu kuva, munu woheyo amvisîja nnyake, àlembelewa ahukumiwe asabu. Na munu antangolêla nnyake malove lahakalenge, nang'e àmbehukumiwa asabu ku Lukumbi Lukulu lwa Vayahudi. Na munu annyaulîla nnyake kuva, ‘Ukávele na ding'ano’ nang'e àlembelewa ayahwe mmoto wa Jihannamu."},{"book":"Matayo","chapter":"5","verse":"23","text":"Ikàva ùhwena unannyumija Nnungu sadaka pachitala, upala nkukumbukila kuva nnyako àvele na lituku na wako,"},{"book":"Matayo","chapter":"5","verse":"24","text":"bahi ileke sadaka yako pachitala, uhwene ukapatane na nnyako hoti, koka uuye unnyumije Nnungu sadaka yako."},{"book":"Matayo","chapter":"5","verse":"25","text":"Piyanyija kupatana na munu akusitêke, tenda uchocho kabla mukànambihwika kulukumbi. Ukanatende uchocho, munu akusitêke àmbekupelekeja kwa nkúhukumu, koka nkúhukumu akupelekeje kwa litiyala, koka litiyala akuchimile nnilungu."},{"book":"Matayo","chapter":"5","verse":"26","text":"Nangu nìkuhaulila uhiu kuva, anemwo ukambehuma mpaka paumbemalilila ulipa senti ya ntululilo.”"},{"book":"Matayo","chapter":"5","verse":"27","text":"“Mwenu mùnipilikana amuli ihaûla kuva, ‘Unalale ugoni.’5:27 Kuuka 20:14"},{"book":"Matayo","chapter":"5","verse":"28","text":"Hambi nangu nìnnyaulilanga kuva, ambennôla mmahe kwa kunng'unukila, aneyo ànilala nawe ugoni mwisungu mwake."},{"book":"Matayo","chapter":"5","verse":"29","text":"Ikàva liso lyako lya kunkono lìkutenda utende sambi, lidabole uliyahe kulehu na wako! Wasa unààve na imbande imo, kuliko mmili wako wammalele kuyahwa mmoto wa Jihannamu."},{"book":"Matayo","chapter":"5","verse":"30","text":"Na ikàva nkono wako wa kunkono ùkutenda utende sambi, uchekete uuyahe kulehu na wako! Wasa unààve na imbande imo, kuliko mmili wako wammalele kuyahwa mmoto wa Jihannamu.”"},{"book":"Matayo","chapter":"5","verse":"31","text":"“Vanu vanji vàhaula kuva Sheliya ìhaula kuva, ‘Munu woheyo annêka n'jawe, àlembelewa amwing'e talaka.’5:31 Makumbuso 24:1"},{"book":"Matayo","chapter":"5","verse":"32","text":"Henga nangu nìnnyaulilanga kuva, munu woheyo annêka n'jawe, ikànave chihi kwa ing'anya ya kulala ugoni, àntenda mmahe aneyo kuva n'goni, na nnume ambennômba mmahe aneyo, nanang'e àlalá ugoni.”"},{"book":"Matayo","chapter":"5","verse":"33","text":"“Uchocho, múnipilikana chivanavahaulidile vanyakala kuva, ‘Munavike nasili ya kulambila, henga ùlembelewa utimise nasili yunavikile kwanga Nang'olo Nnungu.’"},{"book":"Matayo","chapter":"5","verse":"34","text":"Henga nangu nìnnyaulilanga kuva, wala munaapile kwa kutambulanga kulihunde, kwa kuva, aneko njo kwaikala Nnungu nchiteng'u chake cha chifalume."},{"book":"Matayo","chapter":"5","verse":"35","text":"Na wala munaapile kwa kutambulanga chilambo, kwa kuva, anepo njo pachinu pakuvika madodo lake, na wala munaapile kwa kutambulanga Yelusalemu, kwa kuva, aneyo njo imanga ya Nnungu, Nfalume Nkulu."},{"book":"Matayo","chapter":"5","verse":"36","text":"Na wala unaapile kwa kutambulanga muti wako, kwa kuva, nanga pauhulula kananga kuutenda ulindo wako umo ùùve wanaswe au wanapi."},{"book":"Matayo","chapter":"5","verse":"37","text":"Mwenu mukàhaula, ‘Elo,’ muhiu ììve elo, na mukàhaula, ‘Nanga,’ muhiu ììve nanga, kwa kuva, malove latongolêwa kupunda anepo làhaloka kwa Nanchindenga.”"},{"book":"Matayo","chapter":"5","verse":"38","text":"“Mùnipilikana kuva ìnihaulwa kuva, ‘Antumbûla nnyake liso nanang'e atumbulwe liso, na an'gong'ôla nnyake lino nanang'e agong'olwe lino.’5:38 Kuuka 21:24, Valawi 24:20, Makumbuso 19:21"},{"book":"Matayo","chapter":"5","verse":"39","text":"Hambi nangu nìnnyaulilanga kuva, munu akutendedîle lahakalenge unampindikule. Na munu akàkusalau kwa kukupanya likofi nnibuda lya kunkono, nnekele akupindikulile na lya kunchinda."},{"book":"Matayo","chapter":"5","verse":"40","text":"Na ikàva munu àlembela akusitaki kulukumbi uchinga atwale nkogo wako, bahi nnekele atwale na likoti lyako mwalehu."},{"book":"Matayo","chapter":"5","verse":"41","text":"Munu akàkunamatija unyakula chihapo chake kilometa imo, wako nnyakulile kilometa dimbili."},{"book":"Matayo","chapter":"5","verse":"42","text":"Munu akàkuyuwa mwing'e, na munu ambekuyadîka chinu unamwime.”"},{"book":"Matayo","chapter":"5","verse":"43","text":"“Mwenu mùnipilikana chiinahaulike kuva, ‘Ntamwe nnyako, na ummenge mmongo mwalo.’5:43 Valawi 19:18"},{"book":"Matayo","chapter":"5","verse":"44","text":"Henga nangu nìnnyaulilanga kuva, vatamwange amongo mwenu na kuvayuwila avala vam'baniha mwenu,"},{"book":"Matayo","chapter":"5","verse":"45","text":"kwa kutenda uchocho mùùva mmana mmahiu mma Atata wenu wa kulihunde. Kwa kuva, nang'e àvalangajija liduva vanu vatênda lahakalenge na vanu vambone, na kuvatonyela imbula vanu vatênda lalalembela Nnungu na vanu vakátenda lalalembela Nnungu."},{"book":"Matayo","chapter":"5","verse":"46","text":"Ikàva mùvatamwa chihi vanu vantamwânga mwenu, dachi, mùmbepata inujo ntwani kwa Nnungu? Kwa kuva, ata vakútwala kodi na vanang'o vàtendanga uchocho!"},{"book":"Matayo","chapter":"5","verse":"47","text":"Ikàva mùvasalimila chihi vakúkulupila avenu, dachi chinu ntwani chinji chimuchitenda kupunda vanu vanji? Ata vanu vakámmaite Nnungu vàtenda uchocho."},{"book":"Matayo","chapter":"5","verse":"48","text":"Bahi mùlembelewa mùùve mmanu mmakukamilika malinga Atata wenu wa kulihunde chakamilike.”"}]}