{"data":[{"book":"కీర్తన","chapter":"25","verse":"1","text":"యెహోవా, నీ కోసం నా ప్రాణం పైకెత్తుతున్నాను."},{"book":"కీర్తన","chapter":"25","verse":"2","text":"నా దేవా, నీలో నా నమ్మకం ఉంచాను. నన్ను సిగ్గుపడనివ్వకు. నా మీద నా శత్రువులకు జయోత్సాహం కలగనివ్వకు."},{"book":"కీర్తన","chapter":"25","verse":"3","text":"నీ కోసం నమ్మకంతో ఎదురు చూసే వాళ్ళు ఎవ్వరూ అవమానం పొందరు. అకారణంగా ద్రోహం చేసే వాళ్ళే సిగ్గు పడతారు."},{"book":"కీర్తన","chapter":"25","verse":"4","text":"యెహోవా, నీ మార్గాలు నాకు తెలియజెయ్యి. నీ త్రోవలు నాకు నేర్పించు."},{"book":"కీర్తన","chapter":"25","verse":"5","text":"నీ సత్యంలోకి నన్ను నడిపించి నాకు బోధించు, ఎందుకంటే నువ్వే నా రక్షణకర్తవైన దేవుడివి. రోజంతా నేను నీ కోసం కనిపెడతాను."},{"book":"కీర్తన","chapter":"25","verse":"6","text":"యెహోవా, నీ కరుణతో, నిబంధన నమ్మకత్వంతో నువ్వు చేసిన పనులు గుర్తు చేసుకో. ఎందుకంటే అవి ఎప్పుడూ నిలిచి ఉన్నాయి."},{"book":"కీర్తన","chapter":"25","verse":"7","text":"బాల్యంలో నేను చేసిన పాపాలు, నా తిరుగుబాటుతనం గుర్తు చేసుకోవద్దు. యెహోవా, నీ మంచితనంతో, నీ నిబంధన నమ్మకత్వంతో నన్ను గుర్తు చేసుకో."},{"book":"కీర్తన","chapter":"25","verse":"8","text":"యెహోవా మంచివాడు, ఆయన న్యాయవంతుడు. కాబట్టి పాపులకు తన మార్గం బోధిస్తాడు."},{"book":"కీర్తన","chapter":"25","verse":"9","text":"దీనులను న్యాయంగా నడిపిస్తాడు, దీనులకు తన మార్గం బోధిస్తాడు."},{"book":"కీర్తన","chapter":"25","verse":"10","text":"ఆయన చేసిన నిబంధన, ఆయన నియమించిన శాసనాలు పాటించిన వాళ్లకు యెహోవా త్రోవలన్నీ నిబంధన నమ్మకత్వంతోనూ, విశ్వసనీయతతోనూ నిర్మాణం అయ్యాయి."},{"book":"కీర్తన","chapter":"25","verse":"11","text":"యెహోవా, నీ నామాన్నిబట్టి నా పాపం క్షమించు. ఎందుకంటే అది చాలా ఘోరం."},{"book":"కీర్తన","chapter":"25","verse":"12","text":"యెహోవా పట్ల భయభక్తులు కలిగినవాడు ఎవరు? అతడు కోరుకోవలసిన మార్గం ఆయన అతనికి నిర్దేశిస్తాడు."},{"book":"కీర్తన","chapter":"25","verse":"13","text":"అతని ప్రాణం సంతోషంగా ఉంటుంది. అతని సంతానం దేశానికి వారసులవుతారు."},{"book":"కీర్తన","chapter":"25","verse":"14","text":"ఆయనపట్ల భయభక్తులు గల వారికి యెహోవా ఆలోచన తెలుస్తుంది, ఆయన తన నిబంధన వాళ్లకు తెలియజేస్తాడు."},{"book":"కీర్తన","chapter":"25","verse":"15","text":"నా కళ్ళు ఎప్పుడూ యెహోవా మీదే ఉన్నాయి, ఎందుకంటే ఆయన నా పాదాలను వలలోనుంచి విడిపిస్తాడు."},{"book":"కీర్తన","chapter":"25","verse":"16","text":"నా వైపు తిరిగి నన్ను కరుణించు, ఎందుకంటే నేను ఒంటరివాణ్ణి, బాధ పొందినవాణ్ణి."},{"book":"కీర్తన","chapter":"25","verse":"17","text":"నా హృదయవేదనలు అతి విస్తారం. అమితమైన బాధ నుంచి నన్ను బయటకు లాగు."},{"book":"కీర్తన","chapter":"25","verse":"18","text":"నా బాధ, నా కష్టం చూడు. నా పాపాలన్నీ క్షమించు."},{"book":"కీర్తన","chapter":"25","verse":"19","text":"నా శత్రువులను చూడు, వాళ్ళు చాలా మంది ఉన్నారు. క్రూరమైన ద్వేషంతో వాళ్ళు నన్ను ద్వేషిస్తున్నారు."},{"book":"కీర్తన","chapter":"25","verse":"20","text":"నా ప్రాణం కాపాడి నన్ను రక్షించు. నేను సిగ్గుపడను. ఎందుకంటే నేను నీ ఆశ్రయం కోరుతున్నాను."},{"book":"కీర్తన","chapter":"25","verse":"21","text":"నీ కోసం నేను కనిపెడుతున్నాను గనక యథార్థత, నిర్దోషత్వం నన్ను సంరక్షిస్తాయి గాక."},{"book":"కీర్తన","chapter":"25","verse":"22","text":"దేవా, తన బాధలన్నిటిలో నుంచి ఇశ్రాయేలును రక్షించు."}]}