{"data":[{"book":"Filp'siyos","chapter":"2","verse":"1","text":"Krstosn itatso kup'idek'o itdetsal, b́shunoonowere t'eng dek'tsuwotsi it wotiyal, S'ayin shayironontonuwere ik woto detsfte wotiyal, it atsatsewoshowere doowonat maac'k'ewon kitsirute wotiyal,"},{"book":"Filp'siyos","chapter":"2","verse":"2","text":"eshe ik hasabyon, ik shunon, ik Shayiron, ik finosh towaar need'on tgeneeúo s'eenk b́wotituwok'o k'aluwere."},{"book":"Filp'siyos","chapter":"2","verse":"3","text":"Tooko dashan detson s'eenr k'osh ashuwots ityere bok'antsok'o taawwere bako took shunon wee «Taayere oko kone fa'oni» err it'on eegonor ik keewo k'alk'ayere."},{"book":"Filp'siyos","chapter":"2","verse":"4","text":"Mank'owere ik iko b́ tookosh wotit keewu mec'ro b́woterawo k'osh ashosh wotit keewo shiyanowe."},{"book":"Filp'siyos","chapter":"2","verse":"5","text":"Mank'oon it s'iil s'iilo Krstos Iyesuskonton ik woto geyife."},{"book":"Filp'siyos","chapter":"2","verse":"6","text":"Bí jam aawo Ik' doyo detsfe."},{"book":"Filp'siyos","chapter":"2","verse":"7","text":"Dab b́ detsts mang jamo k'azt"},{"book":"Filp'siyos","chapter":"2","verse":"8","text":"Bí b́ tooko dashane b́ detsi,"},{"book":"Filp'siyos","chapter":"2","verse":"9","text":"Hanatse tuutson Ik'o jamoniyere dambe fa'a"},{"book":"Filp'siyos","chapter":"2","verse":"10","text":"Mansh Iyesus shútsosh,"},{"book":"Filp'siyos","chapter":"2","verse":"11","text":"Bo alberonowere"},{"book":"Filp'siyos","chapter":"2","verse":"12","text":"T mashotso! taa itnton t beyor jam aawo aleyirwotsi it teshtsok'o, ando itatse t wokor iki bogshdek't aleyirwotsi it wotituwok'o itsh gawituwe, mansh it ik ikets it kashtsok'o s'ayintsde'er kitsosh shatonat mangon kup'arr finore."},{"book":"Filp'siyos","chapter":"2","verse":"13","text":"Bín ge'eúshosh it shashwitok'o k'alr bísh it aletwok'o ititse bede finitwo Ik'oniye."},{"book":"Filp'siyos","chapter":"2","verse":"14","text":"Kon naari fino it finor mumudk'ayere weyinmó weed'ek'ayere."},{"book":"Filp'siyos","chapter":"2","verse":"15","text":"2:15 Iwi. 32:5  Han b́wotiyalo k'uuronat gond s'oot'anots dagotse jitsitsonnat k'efoon boatse deshaw s'ayin wotts Ik'i nana'úwotsi wotaarr datsanatse k'eenwotskok'o c'eeshitute."},{"book":"Filp'siyos","chapter":"2","verse":"16","text":"Hanuwere b́ wotit kash daatsit aap'man it need'iraniyere t'engider deshdek'one, mank'oon t wos'onu wotowa t fino k'awuntsalo b́ orerawotse Krstos aanar b́ woor bín t it'et keewo detsfe etee."},{"book":"Filp'siyos","chapter":"2","verse":"17","text":"Ik'osh imnetiyon it t'intsiru woshonat finats tkasho dabeyar wosho wotar b́kuud'ink'ere taash genee'ue, it unetsntonwere geneeúiyank'ee."},{"book":"Filp'siyos","chapter":"2","verse":"18","text":"Mank'o it geneúar itere taawere itgene'o kaytdek'etwok'o woshituute."},{"book":"Filp'siyos","chapter":"2","verse":"19","text":"Taa it jango shiyir tkup'itwok'o T'imotiwosi kááron it maants woshosh taan b́faliyituwok'o doonzo Iyesusn jangirwe."},{"book":"Filp'siyos","chapter":"2","verse":"20","text":"It jango b́ nibon gawiruwo T'imotiwosiyere oko k'osh asho deshatse."},{"book":"Filp'siyos","chapter":"2","verse":"21","text":"K'oshuwotsmó botook oot' mec'ree bogishiri bako Iyesus Krstos finosh kis'o deshatsne."},{"book":"Filp'siyos","chapter":"2","verse":"22","text":"T'imotiwos, amanek b́woto fadbek't bísh gawetso b́wotonat taantonuwere na'o nihonton b́fiinefok'o ikwotdek' dooshishiyo bífinefok'o it it tookon danfte."},{"book":"Filp'siyos","chapter":"2","verse":"23","text":"Mansha t jango eewk b́bodetwok'owo dantdek'iyakon T'imotiyosi kááron it maants woshosh jangirwe."},{"book":"Filp'siyos","chapter":"2","verse":"24","text":"Dabnwor taa ttookon káári it maants wosh tfalituwok'o doonzo taan tep'etwe etaat amaniruwe."},{"book":"Filp'siyos","chapter":"2","verse":"25","text":"Mank'owere taan geyit keewujamoon b́tep'etuwok'o woshaat it teshtso tieeshuwi Ep'afroditusi itok wosho geyik bíwotok'o daatsre. Bí taanton matsedk'ts kes'i ashonat fini tooh wotat finefetst teshke."},{"book":"Filp'siyos","chapter":"2","verse":"26","text":"Bínowere itok twoshir it jametsi bek'osh b́ tewuntsok'onat it were b́ shodo it shishtsatse tuutson bí b́ kic'iruwoshe."},{"book":"Filp'siyos","chapter":"2","verse":"27","text":"Arikon bíye ayidek't shodt k'irosh bodre b́ teshi, ernmó Ik'o bísh maac'o k'ewere, b́ s'uzsh b́ woterawo shiyanats aani shiyano b́ daberawok'o taashowere maac'o k'ewere."},{"book":"Filp'siyos","chapter":"2","verse":"28","text":"Mansh it bín be'er it geneúwituwok'onat tshiyanonuwere b́ keetituwok'o bín itok woshosh ayidek'at tgeyi."},{"book":"Filp'siyos","chapter":"2","verse":"29","text":"Eshe doonzon amants b́ wottsosh gene'on bín de'ere, bínk'o wotts ash jamwotsno mangiwere."},{"book":"Filp'siyos","chapter":"2","verse":"30","text":"It karnoke datseyar taash k'alosh it falawu tep'o bí s'entsosha ett Krstos fino s'eentsosh dab b́ kasho b́oorerawo k'irosh t'inre b́ teshi."}]}