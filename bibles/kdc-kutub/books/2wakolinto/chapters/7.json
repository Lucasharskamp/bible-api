{"data":[{"book":"2 Wakolinto","chapter":"7","verse":"1","text":"Mbwiga zangu niwanogela, gaja gose gayalongile Imulungu ni mbuli ya siye. Avo tusunhe dikwe da ng'huli zetu hebu mizoyo yetu, tung'ale ng'hani na tumtegeleze Imulungu."},{"book":"2 Wakolinto","chapter":"7","verse":"2","text":"Twikeni mmizoyo yenu. Hatumtendele gehile munhu yoyose, hatumulumize hebu kumnyonya munhu yoyose."},{"book":"2 Wakolinto","chapter":"7","verse":"3","text":"Silonga mbuli zino kwa kumtagusa munhu, kamba vinongile, mweye mwa mmizoyo yetu, tufe hamoja hebu tuwe wagima hamoja."},{"book":"2 Wakolinto","chapter":"7","verse":"4","text":"Nojuwa mugangamala, noigodela mweye! Nihozigwa moyo ng'hani kipindi chose cha magayo getu, nodeng'helela ng'hani."},{"book":"2 Wakolinto","chapter":"7","verse":"5","text":"Hata vituvikile Makedonia, hatubwihile bule. Kila mwambu tukala na magayo, kunze migomvi na mizoyo yetu imema bwembwe."},{"book":"2 Wakolinto","chapter":"7","verse":"6","text":"Lakini Imulungu yowahoza mizoyo wanhu okala moyo nyunguwaa, katuhoza mizoyo viyezile Tito kumwetu."},{"book":"2 Wakolinto","chapter":"7","verse":"7","text":"Siyo kwiza kwake kwiiyeka, lakini vivija mbuli ya mweye vimumuhozile umoyo. Nayo katulongela vimusulukila kunyona na vimunyunyuwale kwa gaja galawilile, na vija vimulonda kunigombela, avo nodeng'helela ng'hani."},{"book":"2 Wakolinto","chapter":"7","verse":"8","text":"Hata kamba kwa baluwa yangu ija niwatenda munyunyuwale, sigelegeza habali nhendile vivo. Nogesa baluwa ija iwatenda munyunyuwale, lakini kwa kipindi kidodo."},{"book":"2 Wakolinto","chapter":"7","verse":"9","text":"Sambi nodeng'helela, siyo kwavija munyunyuwala, lakini kwavija kunyunyuwala kwenu kuwatenda muleke nzambi na mumbwelela Imulungu, na Imulungu kakusang'hanila kunyunyuwala kuko, avo hatuwalumize bule."},{"book":"2 Wakolinto","chapter":"7","verse":"10","text":"Kwavija kunyunyuwala kulawaga kwa Imulungu kotenda wanhu waleke nzambi ili wakomboligwe, avo hailondigwa kona usungu kwa mbuli ayo. Lakini kunyunyuwala kwa mwiisi kogala ifa."},{"book":"2 Wakolinto","chapter":"7","verse":"11","text":"Loleni, viyatendile Imulungu kubitila kunyunyuwala kwenu, sambi mowamba ng'hani, modaha kulagusa kamba munoga. Mokona usungu mwahagona gehile gosang'hanwa, mosinhuka na kudumba, mosulukila ganogile, muilava kwa kusang'hana, molonda kona ganogile gotendeka. Kwa kila mbuli muilagusa mwabule gehile."},{"book":"2 Wakolinto","chapter":"7","verse":"12","text":"Avo, hamoja nyandika baluwa ija, sandike mbuli ya munhu yatendile gehile hebu mbuli ya munhu yatendeligwe gehile. Lakini nyandika ili yoneke mgameso ga Imulungu, vija mweye vimuwambile kutusang'hanila."},{"book":"2 Wakolinto","chapter":"7","verse":"13","text":"Lekaavo siye tuhozigwa mizoyo."},{"book":"2 Wakolinto","chapter":"7","verse":"14","text":"Mbuli ya mweye niye niigoda ng'hani kumwake, na hamungelile kinyala bule. Siku zose tuwalongela ukweli, na vivija kuigoda kwetu kwa Tito mbuli ya mweye kulagusa ukweli wiiyeka."},{"book":"2 Wakolinto","chapter":"7","verse":"15","text":"Avo unogelwa wake kumwenu okongezeka ng'hani, yahakumbuka vimugagogile mafundizo gake, na vija vimumbokele kwa bwembwe na kugwaya."},{"book":"2 Wakolinto","chapter":"7","verse":"16","text":"Sambi nodeng'helela ng'hani kwavija nodaha kuwatamanila ng'hani!"}]}