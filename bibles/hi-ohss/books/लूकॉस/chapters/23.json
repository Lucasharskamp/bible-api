{"data":[{"book":"लूकॉस","chapter":"23","verse":"1","text":"इस पर सारी सभा उठ खड़ी हुई और वे प्रभु येशु को राज्यपाल पिलातॉस के पास ले गए."},{"book":"लूकॉस","chapter":"23","verse":"2","text":"पिलातॉस के सामने वे यह कहते हुए प्रभु येशु पर दोष लगाने लगे, “हमने यह पाया है कि यह व्यक्ति हमारे राष्ट्र को भरमा रहा है. यह कयसर को कर देने का विरोध करता है तथा यह दावा करता है कि वह स्वयं ही मसीह, राजा है.”"},{"book":"लूकॉस","chapter":"23","verse":"3","text":"इसलिये पिलातॉस ने प्रभु येशु से प्रश्न किया, “क्या तुम यहूदियों के राजा हो?”"},{"book":"लूकॉस","chapter":"23","verse":"4","text":"इस पर पिलातॉस ने प्रधान पुरोहितों और भीड़ को संबोधित करते हुए घोषणा की, “मुझे इस व्यक्ति में ऐसा कोई दोष नहीं मिला कि इस पर मुकद्दमा चलाया जाए.”"},{"book":"लूकॉस","chapter":"23","verse":"5","text":"किंतु वे दृढतापूर्वक कहते रहे, “यह सारे यहूदिया प्रदेश में लोगों को अपनी शिक्षाओं द्वारा भड़का रहा है. यह सब इसने गलील प्रदेश में प्रारंभ किया और अब यहां भी आ पहुंचा है.”"},{"book":"लूकॉस","chapter":"23","verse":"6","text":"यह सुनते ही पिलातॉस ने प्रश्न किया, “क्या यह व्यक्ति गलीलवासी है?”"},{"book":"लूकॉस","chapter":"23","verse":"7","text":"यह मालूम होने पर कि प्रभु येशु हेरोदेस के अधिकार क्षेत्र के हैं, उसने उन्हें हेरोदेस के पास भेज दिया, जो इस समय येरूशलेम नगर में ही था."},{"book":"लूकॉस","chapter":"23","verse":"8","text":"प्रभु येशु को देखकर हेरोदेस अत्यंत प्रसन्‍न हुआ क्योंकि बहुत दिनों से उसे प्रभु येशु को देखने की इच्छा थी. उसने प्रभु येशु के विषय में बहुत कुछ सुन रखा था. उसे आशा थी कि वह प्रभु येशु द्वारा किया गया कोई चमत्कार देख सकेगा."},{"book":"लूकॉस","chapter":"23","verse":"9","text":"उसने प्रभु येशु से अनेक प्रश्न किए किंतु प्रभु येशु ने कोई भी उत्तर न दिया."},{"book":"लूकॉस","chapter":"23","verse":"10","text":"प्रधान पुरोहित और शास्त्री वहीं खड़े हुए थे और पूरे ज़ोर शोर से प्रभु येशु पर दोष लगा रहे थे."},{"book":"लूकॉस","chapter":"23","verse":"11","text":"हेरोदेस और उसके सैनिकों ने अपमान करके प्रभु येशु का मज़ाक उड़ाया और उन पर भड़कीला वस्त्र डालकर वापस पिलातॉस के पास भेज दिया."},{"book":"लूकॉस","chapter":"23","verse":"12","text":"उसी दिन से हेरोदेस और पिलातॉस में मित्रता हो गई—इसके पहले वे एक दूसरे के शत्रु थे."},{"book":"लूकॉस","chapter":"23","verse":"13","text":"पिलातॉस ने प्रधान पुरोहितों, नायकों और लोगों को पास बुलाया"},{"book":"लूकॉस","chapter":"23","verse":"14","text":"और उनसे कहा, “तुम इस व्यक्ति को यह कहते हुए मेरे पास लाए हो कि यह लोगों को विद्रोह के लिए उकसा रहा है. तुम्हारी ही उपस्थिति में मैंने उससे पूछताछ की और मुझे उसमें तुम्हारे द्वारा लगाए आरोप के लिए कोई भी आधार नहीं मिला—न ही हेरोदेस को उसमें कोई दोष मिला है."},{"book":"लूकॉस","chapter":"23","verse":"15","text":"उसने उसे हमारे पास ही भेज दिया है. तुम देख ही रहे हो कि उसने मृत्यु दंड के योग्य कोई अपराध नहीं किया है."},{"book":"लूकॉस","chapter":"23","verse":"16","text":"इसलिये मैं उसे कोड़े लगवाकर छोड़ देता हूं.” ["},{"book":"लूकॉस","chapter":"23","verse":"17","text":"उत्सव के अवसर पर एक बंदी को मुक्त कर देने की प्रथा थी.]23:17 कुछ प्राचीनतम मूल हस्तलेखों में यह पाया नहीं जाता"},{"book":"लूकॉस","chapter":"23","verse":"18","text":"भीड़ एक शब्द में चिल्ला उठी, “उसे मृत्यु दंड दीजिए और हमारे लिए बार-अब्बास को मुक्त कर दीजिए!”"},{"book":"लूकॉस","chapter":"23","verse":"19","text":"(बार-अब्बास को नगर में विद्रोह भड़काने और हत्या के आरोप में बंदी बनाया गया था.)"},{"book":"लूकॉस","chapter":"23","verse":"20","text":"प्रभु येशु को मुक्त करने की इच्छा से पिलातॉस ने उनसे एक बार फिर विनती की,"},{"book":"लूकॉस","chapter":"23","verse":"21","text":"किंतु वे चिल्लाते रहे, “क्रूस पर चढ़ाओ! क्रूस पर चढ़ाओ!”"},{"book":"लूकॉस","chapter":"23","verse":"22","text":"पिलातॉस ने तीसरी बार उनसे प्रश्न किया, “क्यों? क्या है उसका अपराध? मुझे तो उसमें मृत्यु दंड देने योग्य कोई दोष नहीं मिला. मैं उसे कोड़े लगवाकर छोड़ देता हूं.”"},{"book":"लूकॉस","chapter":"23","verse":"23","text":"किंतु वे हठ करते हुए ऊंचे शब्द में चिल्लाते रहे, “क्रूस पर चढ़ाओ उसे!” तब हारकर उसे उनके आगे झुकना ही पड़ा."},{"book":"लूकॉस","chapter":"23","verse":"24","text":"पिलातॉस ने अनुमति दे दी कि उनकी मांग पूरी की जाए"},{"book":"लूकॉस","chapter":"23","verse":"25","text":"और उसने उस व्यक्ति को मुक्त कर दिया, जिसे विद्रोह तथा हत्या के अपराधों में बंदी बनाया गया था, जिसे छोड़ देने की उन्होंने मांग की थी और उसने प्रभु येशु को भीड़ की इच्छा अनुसार उन्हें ही सौंप दिया."},{"book":"लूकॉस","chapter":"23","verse":"26","text":"जब सैनिक प्रभु येशु को लेकर जा रहे थे, उन्होंने सायरीनवासी शिमओन को पकड़ा, जो अपने गांव से आ रहा था. उन्होंने प्रभु येशु के लिए निर्धारित क्रूस उस पर लाद दिया कि वह उसे लेकर प्रभु येशु के पीछे-पीछे जाए."},{"book":"लूकॉस","chapter":"23","verse":"27","text":"बड़ी संख्या में लोग उनके पीछे चल रहे थे. उनमें अनेक स्त्रियां भी थी, जो प्रभु येशु के लिए विलाप कर रही थी."},{"book":"लूकॉस","chapter":"23","verse":"28","text":"मुड़कर प्रभु येशु ने उनसे कहा, “येरूशलेम की पुत्रियो! मेरे लिए रोना छोड़कर स्वयं अपने लिए तथा अपनी संतान के लिए रोओ."},{"book":"लूकॉस","chapter":"23","verse":"29","text":"क्योंकि वे दिन आ रहे हैं जब लोग कहेंगे, ‘धन्य हैं वे स्त्रियां, जो बांझ हैं, वे गर्भ, जिन्होंने संतान पैदा नहीं किए और वे स्तन, जिन्होंने दूध नहीं पिलाया!’"},{"book":"लूकॉस","chapter":"23","verse":"30","text":"“ ‘तब वे पर्वतों से कहेंगे, “हम पर आ गिरो!”"},{"book":"लूकॉस","chapter":"23","verse":"31","text":"क्योंकि जब वे एक हरे पेड़ के साथ इस प्रकार का व्यवहार कर रहे हैं तब क्या होगी सूखे पेड़ की दशा?”"},{"book":"लूकॉस","chapter":"23","verse":"32","text":"राजद्रोह के अपराधी दो व्यक्ति भी प्रभु येशु के साथ मृत्यु दंड के लिए ले जाए जा रहे थे."},{"book":"लूकॉस","chapter":"23","verse":"33","text":"जब वे कपाल नामक स्थल पर पहुंचे उन्होंने प्रभु येशु तथा उन दोनों राजद्रोहियों को भी क्रूसित कर दिया—एक को प्रभु येशु की दायीं ओर दूसरे को उनकी बायीं ओर."},{"book":"लूकॉस","chapter":"23","verse":"34","text":"प्रभु येशु ने प्रार्थना की, “पिता, इनको क्षमा कर दीजिए क्योंकि इन्हें यह पता ही नहीं कि ये क्या कर रहे हैं.” उन्होंने पासा फेंककर प्रभु येशु के वस्त्र आपस में बांट लिए."},{"book":"लूकॉस","chapter":"23","verse":"35","text":"भीड़ खड़ी हुई यह सब देख रही थी. यहूदी राजा यह कहते हुए प्रभु येशु का ठट्ठा कर रहे थे, “इसने अन्य लोगों की रक्षा की है. यदि यह परमेश्वर का मसीह, उनका चुना हुआ है, तो अब अपनी रक्षा स्वयं कर ले.”"},{"book":"लूकॉस","chapter":"23","verse":"36","text":"सैनिक भी उनका ठट्ठा किये. वे प्रभु येशु के पास आकर उन्हें घटिया दाखरस प्रस्तुत करके कहे,"},{"book":"लूकॉस","chapter":"23","verse":"37","text":"“यदि यहूदियों के राजा हो तो स्वयं को बचा लो.”"},{"book":"लूकॉस","chapter":"23","verse":"38","text":"क्रूस पर उनके सिर के ऊपर सूचना पत्र के रूप में यह लिखा था:"},{"book":"लूकॉस","chapter":"23","verse":"39","text":"वहां लटकाए गए राजद्रोहियों में से एक ने प्रभु येशु पर अपशब्दों की बौछार करते हुए कहा: “अरे! क्या तुम मसीह नहीं हो? स्वयं अपने आपको बचाओ और हमको भी!”"},{"book":"लूकॉस","chapter":"23","verse":"40","text":"किंतु दूसरे राजद्रोही ने डपटते हुए उससे कहा, “क्या तुझे परमेश्वर का थोड़ा भी भय नहीं है? तुझे भी तो वही दंड दिया जा रहा है!"},{"book":"लूकॉस","chapter":"23","verse":"41","text":"हमारे लिए तो यह दंड सही ही है क्योंकि हमें वही मिल रहा है, जो हमारे बुरे कामों के लिए सही है किंतु इन्होंने तो कुछ भी गलत नहीं किया.”"},{"book":"लूकॉस","chapter":"23","verse":"42","text":"तब प्रभु येशु की ओर देखकर उसने उनसे विनती की, “आदरणीय येशु! अपने राज्य में मुझ पर दया कीजिएगा.”"},{"book":"लूकॉस","chapter":"23","verse":"43","text":"प्रभु येशु ने उसे आश्वासन दिया, “मैं तुम पर यह सच्चाई प्रकट कर रहा हूं: आज ही तुम मेरे साथ स्वर्गलोक में होगे.”"},{"book":"लूकॉस","chapter":"23","verse":"44","text":"यह दिन का मध्याह्न था. सारे क्षेत्र पर अंधकार छा गया और यह तीन बजे तक छाया रहा."},{"book":"लूकॉस","chapter":"23","verse":"45","text":"सूर्य अंधियारा हो गया, मंदिर का पर्दा फटकर दो भागों में बांट दिया गया."},{"book":"लूकॉस","chapter":"23","verse":"46","text":"प्रभु येशु ने ऊंचे शब्द में पुकारते हुए कहा, “पिता! मैं अपनी आत्मा आपके हाथों में सौंपता हूं.”23:46 स्तोत्र 31:5 यह कहते हुए उन्होंने प्राण त्याग दिए."},{"book":"लूकॉस","chapter":"23","verse":"47","text":"वह शताधिपति, जो यह सब देख रहा था, यह कहते हुए परमेश्वर की वंदना करने लगा, “सचमुच यह व्यक्ति निर्दोष था.”"},{"book":"लूकॉस","chapter":"23","verse":"48","text":"इस घटना को देखने के लिए इकट्ठा भीड़ यह सब देख छाती पीटकर विलाप करती हुई घर लौट गयी."},{"book":"लूकॉस","chapter":"23","verse":"49","text":"प्रभु येशु के परिचित और गलील प्रदेश से प्रभु येशु के साथ आई स्त्रियां कुछ दूर खड़ी हुई ये सब देख रही थी."},{"book":"लूकॉस","chapter":"23","verse":"50","text":"योसेफ़ नामक एक व्यक्ति थे. वह महासभा के सदस्य, सज्जन तथा धर्मी थे."},{"book":"लूकॉस","chapter":"23","verse":"51","text":"वह न तो यहूदी अगुओं की योजना से और न ही उसके कामों से सहमत थे. योसेफ़ यहूदियों के एक नगर अरिमथिया के निवासी थे और वह परमेश्वर के राज्य की प्रतीक्षा कर रहे थे."},{"book":"लूकॉस","chapter":"23","verse":"52","text":"योसेफ़ ने पिलातॉस के पास जाकर प्रभु येशु का शरीर के लिए विनती की."},{"book":"लूकॉस","chapter":"23","verse":"53","text":"उन्होंने शरीर को क्रूस से उतारकर मलमल के वस्त्र में लपेटा और चट्टान में खोदकर बनाई गई एक कब्र की गुफ़ा में रख दिया. इस कब्र में अब तक कोई भी शरीर रखा नहीं गया था."},{"book":"लूकॉस","chapter":"23","verse":"54","text":"यह शब्बाथ की तैयारी का दिन था. शब्बाथ प्रारंभ होने पर ही था."},{"book":"लूकॉस","chapter":"23","verse":"55","text":"गलील प्रदेश से आई हुई स्त्रियां भी उनके साथ वहां गईं. उन्होंने उस कब्र को देखा तथा यह भी कि शरीर को वहां कैसे रखा गया था."},{"book":"लूकॉस","chapter":"23","verse":"56","text":"तब वे सब घर लौट गए और उन्होंने अंत्येष्टि के लिए उबटन-लेप तैयार किए. व्यवस्था के अनुसार उन्होंने शब्बाथ पर विश्राम किया."}]}