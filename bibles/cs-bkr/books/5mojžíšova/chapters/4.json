{"data":[{"book":"5 Mojžíšova","chapter":"4","verse":"1","text":"Nyní tedy, ó Izraeli, slyš ustanovení a soudy, kteréž já učím vás činiti, abyste živi byli, a vejdouce, dědičně vládli zemí, kterouž Hospodin Bůh otců vašich vám dává."},{"book":"5 Mojžíšova","chapter":"4","verse":"2","text":"Nepřidáte nic k slovu, kteréž já přikazuji vám, aniž co ujmete od něho, abyste tak přikázaní Hospodina Boha svého, kteréž já přikazuji vám, zachovali."},{"book":"5 Mojžíšova","chapter":"4","verse":"3","text":"Oči vaše viděly, co učinil Hospodin pro Belfegor, jak všecky lidi, kteříž odešli po Belfegor, vyhladil Hospodin Bůh tvůj z prostředku tvého."},{"book":"5 Mojžíšova","chapter":"4","verse":"4","text":"Vy pak, přídržející se Hospodina Boha vašeho, živi jste do dnešního dne všickni."},{"book":"5 Mojžíšova","chapter":"4","verse":"5","text":"Viztež, učilť jsem vás ustanovením a soudům, jakž mi přikázal Hospodin Bůh můj, abyste tak činili v zemi, do kteréž vejdete k dědičnému držení jí."},{"book":"5 Mojžíšova","chapter":"4","verse":"6","text":"Ostříhejtež tedy a čiňte je, nebo to jest moudrost vaše a opatrnost vaše před očima národů, kteříž, slyšíce všecka ustanovení tato, řeknou: Jistě lid moudrý a rozumný národ veliký tento jest."},{"book":"5 Mojžíšova","chapter":"4","verse":"7","text":"Nebo který národ tak veliký jest, kterýž by měl bohy sobě tak blízké, jako jest Hospodin Bůh váš ve všem volání našem k němu?"},{"book":"5 Mojžíšova","chapter":"4","verse":"8","text":"A který jest národ tak veliký, kterýž by měl ustanovení a soudy spravedlivé, jako jest všecken zákon tento, kterýž já vám dnes předkládám?"},{"book":"5 Mojžíšova","chapter":"4","verse":"9","text":"A však hleď se a bedlivě ostříhej duše své, abys nezapomenul na ty věci, kteréž viděly oči tvé, a aby nevyšly z srdce tvého po všecky dny života tvého; a v známost je uvedeš synům i vnukům svým."},{"book":"5 Mojžíšova","chapter":"4","verse":"10","text":"A nezapomínej, že jsi onoho dne stál před Hospodinem Bohem svým na Orébě, když mi byl řekl Hospodin: Shromažď mi lid, ať jim předložím slova má, z nichž by se učili mne báti po všecky dny, dokudž živi budou na zemi, a témuž aby syny své učili."},{"book":"5 Mojžíšova","chapter":"4","verse":"11","text":"Tedy přistoupili jste, a stáli jste pod horou; (hora pak ta hořela ohněm až do samého nebe, a byly na ní tmy, oblak a mrákota.)"},{"book":"5 Mojžíšova","chapter":"4","verse":"12","text":"I mluvil k vám Hospodin z prostředku ohně. Hlas slov slyšeli jste, ale obrazu žádného jste neviděli kromě hlasu,"},{"book":"5 Mojžíšova","chapter":"4","verse":"13","text":"Jímž vyhlásil vám smlouvu svou, kteréžto přikázal vám ostříhati, totiž desíti slov, a napsal je na dvou dskách kamenných."},{"book":"5 Mojžíšova","chapter":"4","verse":"14","text":"Mně také přikázal Hospodin toho času, abych učil vás ustanovením a soudům, abyste činili je v zemi, do kteréž jdete k dědičnému držení jí."},{"book":"5 Mojžíšova","chapter":"4","verse":"15","text":"Protož pilně pečujte o duše své, (nebo neviděli jste žádného obrazu toho dne, když k vám mluvil Hospodin na Orébě z prostředku ohně),"},{"book":"5 Mojžíšova","chapter":"4","verse":"16","text":"Abyste neporušili cesty své, a neučinili sobě rytiny aneb podobenství nějakého obrazu, tvárnosti muže neb ženy,"},{"book":"5 Mojžíšova","chapter":"4","verse":"17","text":"Podobenství nějakého hovada, kteréž jest na zemi, aneb podobenství jakéhokoli ptáka křídla majícího, kterýž létá v povětří,"},{"book":"5 Mojžíšova","chapter":"4","verse":"18","text":"Podobenství jakéhokoli zeměplazu na zemi, aneb podobenství jakékoli ryby, kteráž jest u vodě pod zemí."},{"book":"5 Mojžíšova","chapter":"4","verse":"19","text":"Ani pozdvihuj očí svých k nebi, abys, vida slunce a měsíc, i hvězdy se vším zástupem nebeským a ponuknut jsa, klaněl bys se jim a sloužil bys jim, ješto ty věci oddal Hospodin Bůh tvůj všechněm lidem pode vším nebem,"},{"book":"5 Mojžíšova","chapter":"4","verse":"20","text":"Vás pak vzal Hospodin, a vyvedl vás jako z peci železné z Egypta, abyste byli jeho lid dědičný, jako jste dne tohoto."},{"book":"5 Mojžíšova","chapter":"4","verse":"21","text":"Ale na mne rozhněval se Hospodin příčinou vaší, a přisáhl, že nepřejdu Jordánu, ani nevejdu do země té výborné, kterouž Hospodin Bůh tvůj dává tobě v dědictví."},{"book":"5 Mojžíšova","chapter":"4","verse":"22","text":"Nebo já umru v zemi této, a nepřejdu Jordánu, vy pak přejdete, a dědičně obdržíte zemi tu výbornou."},{"book":"5 Mojžíšova","chapter":"4","verse":"23","text":"Hleďtež, abyste se nezapomínali na smlouvu Hospodina Boha svého, kterouž učinil s vámi, a nečinili sobě rytiny, aneb obrazu jakékoli věci, jakož přikázal tobě Hospodin Bůh tvůj."},{"book":"5 Mojžíšova","chapter":"4","verse":"24","text":"Nebo Hospodin Bůh tvůj jest oheň sžírající, Bůh silný, horlivý."},{"book":"5 Mojžíšova","chapter":"4","verse":"25","text":"Když zplodíš syny a vnuky, a zstaráte se v zemi té, jestliže porušíte cestu svou, a uděláte rytinu ku podobenství jakékoli věci, aneb učiníte něco zlého před očima Hospodina Boha svého, popouzejíce ho:"},{"book":"5 Mojžíšova","chapter":"4","verse":"26","text":"Osvědčuji proti vám dnes před nebem i zemí, že hrozně a rychle vyhlazeni budete z země, do kteréž půjdete přes Jordán, abyste vládli jí. Nedlouho bydliti budete v ní, ale do konce vyhlazeni budete."},{"book":"5 Mojžíšova","chapter":"4","verse":"27","text":"A rozptýlí vás Hospodin mezi národy, a maličký počet vás zůstane mezi pohany, do kterýchž zavede vás Hospodin,"},{"book":"5 Mojžíšova","chapter":"4","verse":"28","text":"A sloužiti tam budete bohům, dílu rukou lidských, dřevu a kameni, ješto nevidí ani slyší, ani jedí, ani čijí."},{"book":"5 Mojžíšova","chapter":"4","verse":"29","text":"Jestliže pak i tam hledati budeš Hospodina Boha svého, tedy nalezneš, budeš-li ho hledati z celého srdce svého a z celé duše své."},{"book":"5 Mojžíšova","chapter":"4","verse":"30","text":"Kdyžť úzko bude, a přijdou na tě všecky ty věci, naposledy však, jestliže bys se navrátil k Hospodinu Bohu svému, a poslouchal bys hlasu jeho,"},{"book":"5 Mojžíšova","chapter":"4","verse":"31","text":"(Poněvadž Hospodin Bůh tvůj jest Bůh silný, milosrdný,) neopustí tebe, ani tě nezkazí, ani zapomene se na smlouvu otců tvých, kterouž s přísahou utvrdil jim."},{"book":"5 Mojžíšova","chapter":"4","verse":"32","text":"Nebo ptej se nyní na dni staré, kteříž byli před tebou, od toho dne, v kterémž stvořil Bůh člověka na zemi, a od jednoho kraje nebe až do druhého, stala-li se kdy věc podobná této tak veliké, aneb slýcháno-li kdy co takového?"},{"book":"5 Mojžíšova","chapter":"4","verse":"33","text":"Zdali kdy slyšel který lid hlas Boha mluvícího z prostředku ohně, jako jsi ty slyšel a živ zůstal?"},{"book":"5 Mojžíšova","chapter":"4","verse":"34","text":"Aneb zdali se kdy který Bůh pokusil, aby přijda, vzal sobě národ některý z jiného národu s zkušováním, znameními a s zázraky, skrze boje a ruku silnou, v rameni vztaženém a v hrůzi veliké, jako učinil všecko toto pro vás Hospodin Bůh váš v Egyptě před očima vašima?"},{"book":"5 Mojžíšova","chapter":"4","verse":"35","text":"Toběť jest to ukázáno, abys věděl, že Hospodin jest Bůh, a že není jiného kromě něho."},{"book":"5 Mojžíšova","chapter":"4","verse":"36","text":"Dalť s nebe slyšeti hlas svůj, aby vyučil tebe, a na zemi ukázal tobě oheň svůj veliký, a slova jeho slyšel jsi z prostředku ohně."},{"book":"5 Mojžíšova","chapter":"4","verse":"37","text":"Proto že miloval otce tvé, vyvolil símě jejich po nich, a vyvedl tě před sebou mocí svou velikou z Egypta,"},{"book":"5 Mojžíšova","chapter":"4","verse":"38","text":"Aby vyžena národy veliké a silnější, než jsi ty, před tváří tvou, uvedl tebe a dal tobě zemi jejich v dědictví, jakož dnes vidíš."},{"book":"5 Mojžíšova","chapter":"4","verse":"39","text":"Věziž tedy dnes a obnov to v srdci svém, že Hospodin jest Bůh na nebi svrchu i na zemi dole, a není žádného jiného."},{"book":"5 Mojžíšova","chapter":"4","verse":"40","text":"Protož ostříhej po všecky dny ustanovení a přikázaní jeho, kteráž já dnes přikazuji tobě, aby dobře bylo tobě i synům tvým po tobě, a abys prodlil dnů v zemi, kterouž Hospodin Bůh tvůj dá tobě."},{"book":"5 Mojžíšova","chapter":"4","verse":"41","text":"Tehdy oddělil Mojžíš tři města před Jordánem k východu slunce."},{"book":"5 Mojžíšova","chapter":"4","verse":"42","text":"Aby utekl do nich vražedlník, kterýž by zabil bližního svého nechtě, a neměl by ho před tím v nenávisti; když by utekl do jednoho z těch měst, aby živ zůstal:"},{"book":"5 Mojžíšova","chapter":"4","verse":"43","text":"Bozor na poušti, na rovinách v kraji Rubenitských, a Rámot v Galád, v pokolení Gád, a Golan v Bázan, v pokolení Manasse."},{"book":"5 Mojžíšova","chapter":"4","verse":"44","text":"Ten jest zákon, kterýž předložil Mojžíš synům Izraelským,"},{"book":"5 Mojžíšova","chapter":"4","verse":"45","text":"A tato jsou svědectví a ustanovení i soudové, kteréž předložil Mojžíš synům Izraelským, když vyšli z Egypta,"},{"book":"5 Mojžíšova","chapter":"4","verse":"46","text":"Před Jordánem v údolí naproti Betfegor, v zemi Seona, krále Amorejského, kterýž bydlil v Ezebon, jejž porazil Mojžíš a synové Izraelští, když vyšli z Egypta,"},{"book":"5 Mojžíšova","chapter":"4","verse":"47","text":"A uvázali se dědičně v zemi jeho, a v zemi Oga, krále Bázan, dvou králů Amorejských, v zemi, kteráž jest před Jordánem k východu slunce,"},{"book":"5 Mojžíšova","chapter":"4","verse":"48","text":"Od Aroer, (jenž leží při břehu potoka Arnon), až k hoře Sion, kteráž jest Hermon."},{"book":"5 Mojžíšova","chapter":"4","verse":"49","text":"I ve všecku rovinu před Jordánem k východu až k moři pustému, ležící pod horou Fazga."}]}