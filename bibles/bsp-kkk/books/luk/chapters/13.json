{"data":[{"book":"Luk","chapter":"13","verse":"1","text":"Tɛm tatɔkɔ kɔ afum alɔma ŋander ŋalɔmər Yesu tɔkɔ Pilat ɛnadifət aKalile alɔma ntɛ ŋancloŋnɛ Kanu mɔ. Itɔ tatɔkɔ Pilat ɛnanɔŋkəl mecir ma afum kəloŋnɛ kəŋan."},{"book":"Luk","chapter":"13","verse":"2","text":"Kɔ Yesu oloku ŋa: «Nəncɛm-cɛmnɛ a k'anadifət aKalile akakɔ tatɔkɔ-ɛ, a tementər oŋ a ŋananaŋkanɛ kəciya ŋatas aKalile alpəs akɔ anatɔ-dif mɔ ba?"},{"book":"Luk","chapter":"13","verse":"3","text":"Ala! Iclok'un: Mba kɔ nəntɔsəkpər mera nəcəmɛ pəlompu darəŋ-ɛ,13.3 «Nəntubi» itɔ «Nəsəkpərɛ mɔyɔ mɔtɔt mɔyɔ mɛlɛc.»  tatɔkɔ tɔ nəndeləsərnɛ fəp pəmɔ akakɔ."},{"book":"Luk","chapter":"13","verse":"4","text":"Kɔ pəyɔnɛ fɛ ti-ɛ, afum aŋɛ wəco kɔ camət-maas aŋɛ kəlɔ ka Siloye kənawɛkərnɛ kədif mɔ, nəncɛm-cɛmnɛ a ŋa ŋananaŋkanɛ kəciya ŋatas aka Yerusalɛm alpəs aŋɛ ba?"},{"book":"Luk","chapter":"13","verse":"5","text":"Ala, iclok'un, mba kɔ nəntɔsəkpər mera nəcəmɛ pəlompu darəŋ-ɛ, nəna sɔ fəp nəŋfi pəmɔ ŋa!»"},{"book":"Luk","chapter":"13","verse":"6","text":"Kɔ Yesu oloku sɔ capafɔ ncɛ: «Fum wəlɔma ɛnabɔf kətɔk ka tumbunyi dalɛ dɔn dacɔ. K'ender kətɛn yokom ya ki, mba k'ɛmbəp kətɔk ka tumbunyi nkɛ ta kəŋkom-ɛ."},{"book":"Luk","chapter":"13","verse":"7","text":"Awa, k'oloku wəbəc kɔn wəkɔ oncbumɛ kɔ dalɛ mɔ: ‹Meren maas mɔ mamɛ ntɛ inder kəpim yokom ya kətɔk kaŋkɛ mɔ, mba ifɔsɔtɔ. Awa məcɛp ki! Ta ake tɔ kəndecəmɛnɛ, kəbaŋ antɔf gbəcərəm-ɛ?›"},{"book":"Luk","chapter":"13","verse":"8","text":"Kɔ wəbum ka dalɛ oloku kɔ: ‹Wəbɛ, məsak kətɔk kəkom kaŋkɛ kəren nkɛ gbəcərəm pamɔmən sɔ. Indekay haŋ inɔŋkər, ibɛr ma sɔ ncɛk-cɛk-a."},{"book":"Luk","chapter":"13","verse":"9","text":"Kɔ tatɔkɔ teyi-ɛ, tɔlɔma kəŋkom dok, kɔ pəyi fɛ ti-ɛ, məcɛp ki.›»"},{"book":"Luk","chapter":"13","verse":"10","text":"Kətəksɛ kɔ Yesu ɛncndɛ dəkətola Kanu da aSuyif dɔlɔma dɔsɔk da kəŋesəm ndɛ ampusɛ Mariki mɔ."},{"book":"Luk","chapter":"13","verse":"11","text":"Wəran wəlɔma ɛnayi dənda nwɛ ŋɔŋk ŋɛlɛc ŋɛnasɔŋɛ kətɔ-kɔt kəyɛfɛ meren wəco kɔ camət-maas mɔ. ɛnanutnɛ, ta ɛntam kətɛncɛ-ɛ."},{"book":"Luk","chapter":"13","verse":"12","text":"Ntɛ Yesu ɛnəŋk wəran nwɛ mɔ, k'ewe kɔ, k'oloku kɔ: «Wəran, docu dam dɛsak'əm.»"},{"book":"Luk","chapter":"13","verse":"13","text":"Kɔ Yesu endeŋ kɔ kəca. Gbəncana babɔkɔ kɔ wəran nwɛ ɛntɛncɛ, k'ɛyɛfɛ kəcam debeki da Kanu."},{"book":"Luk","chapter":"13","verse":"14","text":"Mba kɔ pəntɛlɛ wəbɛ wəka dəkətola Kanu da aSuyif dadɔkɔ, ntɛ Yesu ɛnataməs wəran wəkakɔ simiti, dɔsɔk da kəŋesəm mɔ, kɔ wəbɛ nwɛ oloku afum: «Mata camət-tin meyi mmɛ pəmar pacbəc mɔ, nəder nətɛn kətaməsnɛ mata mamɔkɔ disrɛ, mba ta nəder dɔsɔk da kəŋesəm da Kanu.»"},{"book":"Luk","chapter":"13","verse":"15","text":"Kɔ Yesu oloku kɔ ntɛ: «Nəna abaŋɛnɛ dofum: Dɔsɔk da kəŋesəm ndɛ ampusɛ Mariki mɔ, an'ɔntɔgbeki wana wɔn, kɔ pəyɔnɛ fɛ ti-ɛ, sɔfale sɔn pəkekərɛ kəkɔmun-ɛ?"},{"book":"Luk","chapter":"13","verse":"16","text":"A wəran nwɛ owur dokom da Abraham, a kɔ Sentani səsumpər səkot kəyɛfɛ meren wəco kɔ camət-maas mɔ, pəmar fɛ pasikəli kɔ bənda yayɔkɔ dɔsɔk da kəŋesəm ba?»"},{"book":"Luk","chapter":"13","verse":"17","text":"Yesu kəloku moloku mamɔkɔ, kɔ tɔsɔŋɛ ater ɔn fəp kəlapərnɛ, mba pənabɔt kənay fəp, mɔyɔ mɔpɔŋ mamɔkɔ Yesu ɔncyɔ mɔ."},{"book":"Luk","chapter":"13","verse":"18","text":"Kɔ Yesu oloku sɔ: «Ake dɛbɛ da Kanu dowurɛnɛ-ɛ? Ak'indetubcɛnɛ di-ɛ?"},{"book":"Luk","chapter":"13","verse":"19","text":"Tɛŋgbɛn tɛfɛt13.19 «tɛŋgbɛn tɛfɛt» Ti tɔ tɛŋgbɛn tɛfɛt ta tɔk ya dalɛ, ntɛ tompoŋ mɔ-ɛ, kətɔk ka ki kəmbɛk pətas tɔk yɔlɔma ya dalɛ. ntɛ fum ɛlɛk, pələm dalɛ dɔn disrɛ mɔ. Tɛŋgbɛn tatɔkɔ topoŋ, pɔyɔnɛ kətɔk kəpɔŋ, bɛmp yeder yɔlɔ wara wawɔkɔ kəroŋ mɔ.»"},{"book":"Luk","chapter":"13","verse":"20","text":"Kɔ Yesu oloku sɔ: «Ak'indetubcɛnɛ dɛbɛ da Kanu-ɛ?"},{"book":"Luk","chapter":"13","verse":"21","text":"Dɛbɛ da Kanu dowurɛnɛ kɔ lebin ndɛ wəran ɛŋlɛk pənɔktərnɛ kəmbefɛ kəlarəm, haŋ kəpɛ fəp mɔ.»"},{"book":"Luk","chapter":"13","verse":"22","text":"Ntɛ Yesu ɛncali sədare səfɛt kɔ səpɔŋ kəkɔ ka Yerusalɛm mɔ, pəctəksɛnɛ sɔ afum."},{"book":"Luk","chapter":"13","verse":"23","text":"Kɔ fum wəlɔma eyif kɔ: «Wətəksɛ, afum apic ŋɔ Kanu kəndekɔyac ba?» Kɔ Yesu oloku ŋa:"},{"book":"Luk","chapter":"13","verse":"24","text":"«Nəna sɔ nəsɛp nədekɔ nəbɛrɛ dəkəbɛrɛ dɛwɛkɛnɛ dadɔkɔ, bawo iclok'un: Afum alarəm ŋandesɛp kəbɛrɛ ka di, mba ŋafɔdekɔtam.»"},{"book":"Luk","chapter":"13","verse":"25","text":"«Kɔ wəka kəlɔ endekɔyɛfɛ pəcaŋ kumba, nəna aŋɛ nəŋyi doru mɔ, nədeyɛfɛ kəsut-sut kumba, nəcloku: ‹Wətəksɛ! Məgbitɛ su!› Tɛm tatɔkɔ endekulɛ nu: ‹Incərɛ fɛ kəca nkɛ nəyɛfɛ mɔ!›"},{"book":"Luk","chapter":"13","verse":"26","text":"Tɛm tatɔkɔ tɔ nəndekɔcop kəloku: ‹Sənadi yeri, səmun kɔ məna, məctəksɛ nde mirit mɔpɔŋ ma dare dosu.›"},{"book":"Luk","chapter":"13","verse":"27","text":"Nkɔn pəclok'un, ‹Incərɛ fɛ aka nde nəyɔnɛ mɔ! Nəbɔl'em day, nəna akaŋɛ nəŋyɔ mes mɛlɛc mɔ!›"},{"book":"Luk","chapter":"13","verse":"28","text":"Difɔ afum ŋandekɔbok, ŋacŋaŋərɛnɛ sek, kɔ nəŋkɔnəŋk Abraham, Siyaka, Yakuba kɔ adəŋk a Kanu fəp akip ŋa dɛbɛ da Kanu dəntɔf, a paləm nəna dabaŋka-ɛ."},{"book":"Luk","chapter":"13","verse":"29","text":"Afum ŋandekɔyɛfɛ kəca nkɛ dec dɛmpɛ kɔ nkɛ dec dɛŋkalɛ mɔ, kəca kətɔt, kɔ kəmerya, ŋader ŋandɛ dɛmɛsa nde dɛbɛ da Kanu dəntɔf."},{"book":"Luk","chapter":"13","verse":"30","text":"Ti disrɛ, adarəŋ ŋayi aŋɛ ŋandekɔyɔnɛ akiriŋ mɔ, kɔ akiriŋ ŋayi aŋɛ ŋandekɔyɔnɛ adarəŋ mɔ.»"},{"book":"Luk","chapter":"13","verse":"31","text":"Tɛm tatɔkɔ, kɔ aFarisi alɔma ŋander ŋaloku kɔ: «Məyɛfɛ nnɔ mɔkɔ! bawo Herodu ɛfaŋ kədif'əm.»"},{"book":"Luk","chapter":"13","verse":"32","text":"Kɔ Yesu oloku ŋa: «Nəkɔ nəloku ayɔfən ŋaŋɔkɔ: Kəbɛləs yɔŋk yɛlɛc kɔ kətaməs k'iyinɛ mɔkɔ kɔ alna, a indeləpəs yɛbəc yem tataka ta maas."},{"book":"Luk","chapter":"13","verse":"33","text":"Mba mɛnɛ ikɔt mɔkɔ, alna kɔ dɔsɔkɔ, bawo pəmar fɛ wədəŋk wəka Kanu efi kəfo kəcuru ta pəyɔnɛ Yerusalɛm-ɛ.»"},{"book":"Luk","chapter":"13","verse":"34","text":"«Yerusalɛm! Yerusalɛm! Nŋɛ ŋendif adəŋk a Kanu mɔ, ŋɛcca-cas aŋɛ Kanu kəsom nnɔ ŋeyi mɔ, pənabas'im kəloŋka ka awut'am pəmɔ ntɛ acɔkɔ ŋokombəra ŋoŋloŋka awut banca ya ŋi dəntɔf mɔ! Mba kɔ nəntɔfaŋ ti."},{"book":"Luk","chapter":"13","verse":"35","text":"Awa, kəsakər'on k'ander kəlɔ konu. Mba iclok'un: Nəfɔsɔ-nəŋk'im, haŋ tɛm tɛbəp ntɛ nəndeloku:"}]}