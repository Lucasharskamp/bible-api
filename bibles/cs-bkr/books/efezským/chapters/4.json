{"data":[{"book":"Efezským","chapter":"4","verse":"1","text":"Protož prosímť vás já vězeň v Pánu, abyste hodně chodili, jakž sluší na povolání vaše, kterýmž povoláni jste,"},{"book":"Efezským","chapter":"4","verse":"2","text":"Se vší pokorou, tichostí, i s snášelivostí, snášejíce se vespolek v lásce,"},{"book":"Efezským","chapter":"4","verse":"3","text":"Usilujíce zachovávati jednotu Ducha v svazku pokoje."},{"book":"Efezským","chapter":"4","verse":"4","text":"Jedno jest tělo, a jeden Duch, jakož i povoláni jste v jedné naději povolání vašeho."},{"book":"Efezským","chapter":"4","verse":"5","text":"Jeden Pán, jedna víra, jeden křest,"},{"book":"Efezským","chapter":"4","verse":"6","text":"Jeden Bůh a Otec všech, kterýž jest nade všecko, a skrze všecko, i ve všech vás."},{"book":"Efezským","chapter":"4","verse":"7","text":"Jednomu pak každému z nás dána jest milost podle míry obdarování Kristova."},{"book":"Efezským","chapter":"4","verse":"8","text":"Protož dí Písmo: Vstoupiv na výsost, jaté vedl vězně, a dal dary lidem."},{"book":"Efezským","chapter":"4","verse":"9","text":"Ale to, že vstoupil, co jest, jediné že i sstoupil prve do nejnižších stran země?"},{"book":"Efezským","chapter":"4","verse":"10","text":"Ten pak, jenž sstoupil, onť jest, kterýž i vstoupil vysoko nade všecka nebesa, aby naplnil všecko."},{"book":"Efezským","chapter":"4","verse":"11","text":"A onť jest dal některé zajisté apoštoly, některé pak proroky, jiné evangelisty, jiné pastýře a učitele,"},{"book":"Efezským","chapter":"4","verse":"12","text":"Pro spořádání svatých, k dílu služebnosti, k vzdělání těla Kristova,"},{"book":"Efezským","chapter":"4","verse":"13","text":"Až bychom se sběhli všickni v jednotu víry a známosti Syna Božího, v muže dokonalého, v míru postavy plného věku Kristova,"},{"book":"Efezským","chapter":"4","verse":"14","text":"Abychom již více nebyli děti, zmítající se a točící každým větrem učení v neustavičnosti lidské, v chytrosti k oklamávání lstivému;"},{"book":"Efezským","chapter":"4","verse":"15","text":"Ale pravdu činíce v lásce, rosťme v něj všelikterak, v toho, kterýž jest hlava, totiž Kristus,"},{"book":"Efezským","chapter":"4","verse":"16","text":"Z kteréhožto všecko tělo příslušně spojené a svázané po všech kloubích přisluhování, podle vnitřní moci v míru jednoho každého údu, zrůst těla činí, k vzdělání svému v lásce."},{"book":"Efezským","chapter":"4","verse":"17","text":"A protož totoť pravím a osvědčuji v Pánu, abyste již více nechodili, jako i jiní pohané chodí, v marnosti mysli své,"},{"book":"Efezským","chapter":"4","verse":"18","text":"Zatemnění v rozumu, odcizeni jsouce od života Božího, pro neznámost, kteráž jest v nich z zatvrzení srdce jejich."},{"book":"Efezským","chapter":"4","verse":"19","text":"Kteřížto zoufavše sobě, vydali se v nestydatost, aby všelikou nečistotu páchali s chtivostí."},{"book":"Efezským","chapter":"4","verse":"20","text":"Ale vy ne tak jste se vyučili následovati Krista,"},{"book":"Efezským","chapter":"4","verse":"21","text":"Ač jestliže jste ho slyšeli a o něm byli vyučeni, jakž ta jest pravda v Ježíšovi,"},{"book":"Efezským","chapter":"4","verse":"22","text":"Totiž, složiti ono první obcování podle starého člověka, rušícího se, podle žádostí oklamávajících,"},{"book":"Efezským","chapter":"4","verse":"23","text":"Obnoviti se pak duchem mysli vaší,"},{"book":"Efezským","chapter":"4","verse":"24","text":"A obléci nového člověka, podle Boha stvořeného, v spravedlnosti a v svatosti pravdy."},{"book":"Efezským","chapter":"4","verse":"25","text":"Protož složíce lež, mluvtež pravdu jeden každý s bližním svým; nebo jsme vespolek údové."},{"book":"Efezským","chapter":"4","verse":"26","text":"Hněvejte se, a nehřešte; slunce nezapadej na hněvivost vaši."},{"book":"Efezským","chapter":"4","verse":"27","text":"Nedávejte místa ďáblu."},{"book":"Efezským","chapter":"4","verse":"28","text":"Kdo kradl, již více nekraď, ale raději pracuj, dělaje rukama svýma, což dobrého jest, aby měl z čeho uděliti nuznému."},{"book":"Efezským","chapter":"4","verse":"29","text":"Žádná řeč mrzutá nevycházej z úst vašich, ale ať jest každé promluvení dobré k vzdělání užitečnému, aby dalo milost posluchačům."},{"book":"Efezským","chapter":"4","verse":"30","text":"A nezarmucujte Ducha svatého Božího, kterýmžto znamenáni jste ke dni vykoupení."},{"book":"Efezským","chapter":"4","verse":"31","text":"Všeliká hořkost, a rozzlobení se, i hněv, i křik, i rouhání buď odjato od vás, se vší zlostí,"},{"book":"Efezským","chapter":"4","verse":"32","text":"Ale buďte k sobě vespolek dobrotiví, milosrdní, odpouštějíce sobě vespolek, jakož i Bůh v Kristu odpustil vám."}]}