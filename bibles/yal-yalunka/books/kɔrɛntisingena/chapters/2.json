{"data":[{"book":"Kɔrɛnti Singena","chapter":"2","verse":"1","text":"Ngaxakedenne, n to fa ɛ fɛma n xa fa Alaa fe sereyaan ba ɛ xa, n mi fala tilinxi ti ɛ xa fe kolonni."},{"book":"Kɔrɛnti Singena","chapter":"2","verse":"2","text":"Amasɔtɔ n na a ragidi nɛn fa fala n nama fefe kolon ɛ tagi, fɔ Yesu Alaa Muxu Sugandixina fe, naxan gbangban wudin ma."},{"book":"Kɔrɛnti Singena","chapter":"2","verse":"3","text":"Nanara, n yi ɛ fɛma sɛnbɛtareyani, n yi xuruxurunma gaxuni."},{"book":"Kɔrɛnti Singena","chapter":"2","verse":"4","text":"N yi xaranna nun kawandin naxan tima, n mi yi katama muxune mabandundeni adamadiine fe kolonna xan xɔn, fɔ Alaa Nii Sariɲanxin sɛnbɛna,"},{"book":"Kɔrɛnti Singena","chapter":"2","verse":"5","text":"alogo ɛ nama dɛnkɛlɛya adamadiine fe kolonna ma, fɔ Ala sɛnbɛna."},{"book":"Kɔrɛnti Singena","chapter":"2","verse":"6","text":"Anu, naxanye dɛnkɛlɛyaan bata kɔxɔ, nxu ne xaranma fe kolonna nde ma. Koni dunuɲa ito fe kolonna mi a ra, hanma dunuɲa kuntigine2.6 Yanyina nde Pɔli falan tima dunuɲa kuntigi ɲaxine nan ma e nun Setana yinnan naxanye na kuntigine ɲaxine sɛnbɛn binla ra. gbeena, naxanye halagima."},{"book":"Kɔrɛnti Singena","chapter":"2","verse":"7","text":"Nxu tan Alaa fe kolonna wundo feen nan yɛbama, naxan yi luxunxi, koni Ala bata yi naxan nagidi en ma en ma binyena fe ra, benun dunuɲa xa da."},{"book":"Kɔrɛnti Singena","chapter":"2","verse":"8","text":"Dunuɲa kuntigi yo mi na fe kolonna kolonxi. Xa e yi a kolon, e mi yi Marigin binyen kanna gbangbanɲɛ wudin ma nun."},{"book":"Kɔrɛnti Singena","chapter":"2","verse":"9","text":"Koni alo a sɛbɛxi Kitabun kui kii naxan yi, a naxa,"},{"book":"Kɔrɛnti Singena","chapter":"2","verse":"10","text":"Koni Ala bata a makɛnɛn en tan xa a Nii Sariɲanxin barakani. Alaa Nii Sariɲanxin feen birin bunna fenma hali Alaa fe tilinxine."},{"book":"Kɔrɛnti Singena","chapter":"2","verse":"11","text":"Amasɔtɔ nde muxune yɛ naxan nɔɛ muxun kui feen kolonɲɛ, ba a yɛtɛ nii yi feen na naxan na kanna fatini. Na kiini, Alaa Nii Sariɲanxin nan fan Alaa feene birin kolon."},{"book":"Kɔrɛnti Singena","chapter":"2","verse":"12","text":"En mi dunuɲa ito xaxinla xan sɔtɔxi, koni fɔ Alaa Nii Sariɲanxina, Ala naxan nafaxi, alogo Ala seen naxanye birin fixi en ma, en xa ne kolon."},{"book":"Kɔrɛnti Singena","chapter":"2","verse":"13","text":"Nxu na feene nan falama, naxanye mi findixi muxune fe kolonne xaranne ra, koni fɔ Alaa Nii Sariɲanxina xaranna. Nxu Alaa Niina feene yɛbama na kanna nan xa, na niin naxan yi."},{"book":"Kɔrɛnti Singena","chapter":"2","verse":"14","text":"Koni Alaa Nii Sariɲanxin mi muxun naxan yi, na kanna mi Alaa Niina feene suxɛ mumɛ. Daxuya feene nan ne ra a yɛɛ ra yi, a mi nɔɛ e famunɲɛ. Amasɔtɔ Alaa feene kolonma a Nii Sariɲanxin nan xɔn."},{"book":"Kɔrɛnti Singena","chapter":"2","verse":"15","text":"Alaa Nii Sariɲanxin muxun naxan bɔɲɛ yi, na kanna nɔɛ feene birin tagi rabɛ nɛn, koni muxu yo mi nɔɛ na kanna feene kolonɲɛ."},{"book":"Kɔrɛnti Singena","chapter":"2","verse":"16","text":"Amasɔtɔ, a sɛbɛxi Kitabuni, a naxa,"}]}