{"data":[{"book":"LUKA","chapter":"4","verse":"1","text":"Yesu kalawa Mulwanda lwa Yolodani kuno yamemile Loho wa Mulungu, kalongozwa na Loho wa Mulungu mbaka muluwala."},{"book":"LUKA","chapter":"4","verse":"2","text":"Ako kagezigwa na Mwenembago mkipigiti cha mazua malongo mane. Kipigiti hicho chose hadile kinhu chochose, kipigiti hicho vikimalile, kona nzala."},{"book":"LUKA","chapter":"4","verse":"3","text":"Mwenembago kamulongela, “Uhawa gweye iyo Mwana wa Mulungu, dilongele dibwe dino digaluke mkate.”"},{"book":"LUKA","chapter":"4","verse":"4","text":"Yesu kedika kalonga, “Yandikigwa Mzinyandiko Zing'alile, ‘Munhu hawa mgima sama ya mkate wiyeka.’ ”"},{"book":"LUKA","chapter":"4","verse":"5","text":"Mwenembago kamsola kamgala uchana ng'hani, mkipigiti kiguhi kamulagusila ndewa zose za ulumwengu."},{"book":"LUKA","chapter":"4","verse":"6","text":"Mwenembago kamulongela, “Nokugwelela mhiko zino zose na mali gano gose, kwavija nigweleligwa na nodaha kumgwaa yoyose inimulonda."},{"book":"LUKA","chapter":"4","verse":"7","text":"Uhanitambikila, vino vose vowa vako gweye.”"},{"book":"LUKA","chapter":"4","verse":"8","text":"Yesu kamwidika, “Yandikigwa Mzinyandiko Zing'alile, ‘Mtambikile Mndewa Mulungu wako na umsang'hanikile heyo yeiyeka!’ ”"},{"book":"LUKA","chapter":"4","verse":"9","text":"Mwenembago kamsola kamgala Yelusalemu kuna inhembeti ya Ing'anda ya Mulungu, kamulongela, “Uhawa gweye iyo Mwana wa Mulungu, ibwanhe hasi kulawa hano."},{"book":"LUKA","chapter":"4","verse":"10","text":"Kwavija yandikigwa Mzinyandiko Zing'alile, ‘Mulungu kokulagizila wasenga zake wa kuulanga wakwimilize.’"},{"book":"LUKA","chapter":"4","verse":"11","text":"Kabili yandikigwa, ‘Wokudang'ha mmakono gao, sambiuikwale mgulu wako muna idibwe.’ ”"},{"book":"LUKA","chapter":"4","verse":"12","text":"Ila Yesu kamwidika, “Yandikigwa Mzinyandiko Zing'alile, ‘Sambiumgeze Mndewa Mulungu wako.’ ” Yesu kogezigwa."},{"book":"LUKA","chapter":"4","verse":"13","text":"Mwenembago viyeshile kumgeza mmbuli zose, kamuleka mkipigiti kidodo."},{"book":"LUKA","chapter":"4","verse":"14","text":"Yesu kabwela muisi ya Galilaya yamemile mhiko za Loho wa Mulungu, na singilimo zake zenela isi zose za mmambwegambwega."},{"book":"LUKA","chapter":"4","verse":"15","text":"Na heyo kakala yowafundiza wanhu muna zing'anda zao za nhambiko, na wanhu wose wamtogola."},{"book":"LUKA","chapter":"4","verse":"16","text":"Abaho, Yesu kachola Nazaleti kiwambo chayakulile, na muna Idizua da Mhumulo, kengila mng'anda ya nhambiko kamba vayazoele. Kema giladi yasome Nyandiko Zing'alile."},{"book":"LUKA","chapter":"4","verse":"17","text":"Kagweleligwa ikitabu cha muhokozi Isaya. Kakigubula kavika hanhu handikigwe vino,"},{"book":"LUKA","chapter":"4","verse":"18","text":"“Loho wa Mndewa ka hamoja na nie,"},{"book":"LUKA","chapter":"4","verse":"19","text":"Na kupeta kamba kipigiti kivika"},{"book":"LUKA","chapter":"4","verse":"20","text":"Abaho, Yesu kakigubika ikitabu kam'bwezela mwimilizi wa ing'anda ya nhambiko, abaho, kakala hasi. Wanhu wose wakalile muja mng'anda ya nhambiko wamulola ng'hani."},{"book":"LUKA","chapter":"4","verse":"21","text":"Na heyo kawalongela “Lelo Nyandiko zino Zing'alile zivikila, kamba vumuhulike.”"},{"book":"LUKA","chapter":"4","verse":"22","text":"Wanhu wose wanogelwa ng'hani, wakanganya mbuli zinogile zayalongile. Walonga, “Ino sio mwanage Usufu?”"},{"book":"LUKA","chapter":"4","verse":"23","text":"Yesu kawalongela, “Nivitanga kamba monilongela ulonzi uno, ‘Mganga, ihonye mwenyego! Gaja gatuhulike ugatendile Kapenaumu ugatende hano hakiwambo chako mwenyego.’ ”"},{"book":"LUKA","chapter":"4","verse":"24","text":"Kagendelela kulonga, “Nowalongeleni ikweli, muhokozi hatogoligwa hakae yake mwenyego."},{"book":"LUKA","chapter":"4","verse":"25","text":"“Kweli, kukala na vizuka bwando muna iisi ya Islaeli kipigiti chayakalile Eliya, kipigiti mvula vuilekile kutoa milao midatu na milenge sita, nzala ikala mpamanho muna iisi yose."},{"book":"LUKA","chapter":"4","verse":"26","text":"Ila Eliya hatumigwe ha kizuka yoyose, ila ha kizuka imwe yakalile Salepta muna iisi ya Sidoni."},{"book":"LUKA","chapter":"4","verse":"27","text":"Na kukala wanhu bwando wakalile na dikulu muna iisi ya Islaeli kipigiti chayakalile muhokozi Elisha, na haduhu mtamu yoyose wa dikulu yahonyigwe, ila Naamani yeiyeka yakalile yokala muisi ya Silia.”"},{"book":"LUKA","chapter":"4","verse":"28","text":"Wanhu wose wakalile muja mng'anda ya nhambiko viwahulike mbuli zija wona lusango."},{"book":"LUKA","chapter":"4","verse":"29","text":"Wema, wamkwekwesa Yesu, wamulava hanze ya ikiwambo. Wamsola wamgala uchana ya ikigongo, haja idiwambo jao hadizengigwe, walonda kumsung'hizila mdigema."},{"book":"LUKA","chapter":"4","verse":"30","text":"Ila Yesu kabita hagatigati yao, kachola na zake."},{"book":"LUKA","chapter":"4","verse":"31","text":"Abaho, Yesu kachola kukiwambo cha Kapenaumu muisi ya Galilaya, kawafundiza wanhu muna Dizua da Mhumulo."},{"book":"LUKA","chapter":"4","verse":"32","text":"Wakanganya avija voyokala yofundiza kwavija mbuli zake zikala na udaho."},{"book":"LUKA","chapter":"4","verse":"33","text":"Muja muna ing'anda ya nhambiko kukala na munhu yakalile na kinyamkela, katoa nyangi yolonga,"},{"book":"LUKA","chapter":"4","verse":"34","text":"“Ka! Kotulonda choni gweye, Yesu wa Nazaleti? Kwiza kutubananga? Nokutanga, gweye iyo Ung'alile wa Mulungu!”"},{"book":"LUKA","chapter":"4","verse":"35","text":"Yesu kamkomhokela ija kinyamkela, yolonga, “Nyamala, mulawe munhu ino.” Kinyamkela kam'bwanha hasi ija imunhu hameso gao, kamulawa bila kumulumiza hanhu."},{"book":"LUKA","chapter":"4","verse":"36","text":"Wanhu wose wakanganya, wailongela, “Mbuli zaki zino? Munhu ino kana mhiko na udaho wa kuwakomhokela vinyamkela, nao wolawa!”"},{"book":"LUKA","chapter":"4","verse":"37","text":"Mbuli za Yesu zenela ng'ambu zose za isi ija."},{"book":"LUKA","chapter":"4","verse":"38","text":"Yesu kalawa muna ing'anda ya nhambiko, kachola hakae ya Simoni. Mama mkwe yake Simoni kakala yolumwa homa ng'hali, avo wamulongela Yesu yamuhonye."},{"book":"LUKA","chapter":"4","verse":"39","text":"Yesu keza kema behi na heyo, kaikomhokela ija ihoma, imulawa, kenuka na kuwasang'hanikila."},{"book":"LUKA","chapter":"4","verse":"40","text":"Viivikile ichungulo, wanhu wose wawagala ha Yesu wanhu zao wakalile wolumwa vitamu va namna zose, kawekila makono gake kawahonya."},{"book":"LUKA","chapter":"4","verse":"41","text":"Vinyamkela wawalawa wanhu bwando, watoa nyangi wolonga, “Gweye iyo Mwana wa Mulungu.”"},{"book":"LUKA","chapter":"4","verse":"42","text":"Ulukwili, Yesu kasegela kachola hanhu halibule wanhu. Wanhu wasonga kumzahila, viwamonile, wageza kumzuila sambiyasegele hamwao."},{"book":"LUKA","chapter":"4","verse":"43","text":"Ila heyo kawalongela, “Nolondigwa niupete Usenga Unogile wa Undewa wa Mulungu m'viwambo viyagwe, kwavija nhumigwa nhende vino.”"},{"book":"LUKA","chapter":"4","verse":"44","text":"Kakala yowapetela wanhu Usenga Unogile wa Undewa wa Mulungu muna zing'anda za nhambiko muisi yose ya Yudea."}]}