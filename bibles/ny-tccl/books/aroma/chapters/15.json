{"data":[{"book":"Aroma","chapter":"15","verse":"1","text":"Ife amene tili ndi chikhulupiriro champhamvu tiziwalezera mtima anthu ofowoka, ndipo tisamadzikondweretse tokha."},{"book":"Aroma","chapter":"15","verse":"2","text":"Aliyense wa ife akondweretse mnzake pomuchitira zabwino zomulimbikitsa."},{"book":"Aroma","chapter":"15","verse":"3","text":"Pakuti ngakhale Khristu sanadzikondweretsa yekha koma, monga kwalembedwa kuti, “Chipongwe cha anthu okunyozani chinagwera Ine.”"},{"book":"Aroma","chapter":"15","verse":"4","text":"Pakuti zilizonse zimene zinalembedwa kale zinalembedwa kuti zitiphunzitse ife. Malembawo amatilimbikitsa kupirira kuti tikhale ndi chiyembekezo."},{"book":"Aroma","chapter":"15","verse":"5","text":"Mulungu amene amapereka kupirira ndi chilimbikitso akupatseni maganizo amodzi pakati panu monga inu mukutsatira Khristu Yesu,"},{"book":"Aroma","chapter":"15","verse":"6","text":"kotero kuti ndi mtima umodzi ndi movomerezana mulemekeze Mulungu ndi Atate a Ambuye athu Yesu Khristu."},{"book":"Aroma","chapter":"15","verse":"7","text":"Tsopano landiranani wina ndi mnzake, monganso Khristu anakulandirani inu, ndi cholinga choti Mulungu alemekezeke."},{"book":"Aroma","chapter":"15","verse":"8","text":"Chifukwa kunena zoona, Khristu wasanduka mtumiki wa Ayuda, kuonetsa kuti Mulungu ndi wokhulupirika pa malonjezo amene anachita kwa makolo awo"},{"book":"Aroma","chapter":"15","verse":"9","text":"kuti a mitundu ina atamande Mulungu chifukwa cha chifundo chake. Monga kwalembedwa kuti,"},{"book":"Aroma","chapter":"15","verse":"10","text":"Akutinso,"},{"book":"Aroma","chapter":"15","verse":"11","text":"Ndipo akutinso,"},{"book":"Aroma","chapter":"15","verse":"12","text":"Ndiponso Yesaya akuti,"},{"book":"Aroma","chapter":"15","verse":"13","text":"Mulungu amene amatipatsa chiyembekezo adzaze mitima yanu ndi chimwemwe ndi mtendere pamene mukumudalira Iye, kuti chiyembekezo chanu chisefukire mwamphamvu ya Mzimu Woyera."},{"book":"Aroma","chapter":"15","verse":"14","text":"Abale anga, ine mwini ndikutsimikiza kuti inuyo ndinu abwino, odzaza ndi chidziwitso ndi okhoza kulangizana wina ndi mnzake."},{"book":"Aroma","chapter":"15","verse":"15","text":"Ine ndakulemberani inu molimba mtima pa fundo zina, kukhala ngati kukukumbutsaninso za zimenezo, chifukwa cha chisomo chimene Mulungu anandipatsa ine"},{"book":"Aroma","chapter":"15","verse":"16","text":"kukhala mtumiki wa Khristu Yesu wa a mitundu ina ndi udindo wa wansembe, kulalikira Uthenga Wabwino wa Mulungu, kuti a mitundu ina akhale nsembe yolandiridwa kwa Mulungu, yopatsidwa ndi Mzimu Woyera."},{"book":"Aroma","chapter":"15","verse":"17","text":"Choncho, ine ndikunyadira mwa Khristu Yesu potumikira Mulungu wanga."},{"book":"Aroma","chapter":"15","verse":"18","text":"Ine sindidzayesera kuyankhula za kanthu kalikonse koma zimene Khristu wazichita kudzera mwa ine zotsogolera a mitundu ina kuti amvere Mulungu mwa zimene ndinanena ndi kuzichita"},{"book":"Aroma","chapter":"15","verse":"19","text":"mwamphamvu ya zizindikiro ndi zodabwitsa kudzera mwamphamvu ya Mzimu Woyera. Choncho kuchokera ku Yerusalemu ndi kuzungulira ku Iluriko, ine ndalalikira kwathunthu Uthenga Wabwino wa Khristu."},{"book":"Aroma","chapter":"15","verse":"20","text":"Chakhala chilakolako changa nthawi zonse kuti ndilalikire Uthenga Wabwino kumene Khristu sadziwika, kuti ine ndisamange pa maziko a wina wake."},{"book":"Aroma","chapter":"15","verse":"21","text":"Koma monga kwalembedwa kuti,"},{"book":"Aroma","chapter":"15","verse":"22","text":"Ichi nʼchifukwa chake ine ndakhala ndikuletsedwa kawirikawiri kubwera kwa inu."},{"book":"Aroma","chapter":"15","verse":"23","text":"Koma tsopano popeza kulibenso malo anga woti ndigwire ntchito mʼmadera awa, ndakhala ndikufuna kukuonani kwa zaka zambiri."},{"book":"Aroma","chapter":"15","verse":"24","text":"Ine ndikukonza kuti nditero pamene ndipita ku Spaniya. Ine ndikuyembekeza kudzakuchezerani pamene ndikudutsa ndi kuti inu mudzathandize popitiriza ulendo wanga, nditasangalala ndi kukhala nanu kwa kanthawi."},{"book":"Aroma","chapter":"15","verse":"25","text":"Koma tsopano, ine ndili pa ulendo wopita ku Yerusalemu potumikira oyera mtima akumeneko."},{"book":"Aroma","chapter":"15","verse":"26","text":"Pakuti kunakomera a ku Makedoniya ndi a ku Akaya kupereka thandizo kwa osauka pakati pa oyera mtima mu Yerusalemu."},{"book":"Aroma","chapter":"15","verse":"27","text":"Iwo chinawakomera kuchita ichi, ndipo ndithu anali ndi ngongole kwa iwo. Pakuti ngati a mitundu ina anagawana ndi Ayuda madalitso auzimu, iwo ali ndi ngongole kwa Ayuda kuti agawane nawo madalitso awo a ku thupi."},{"book":"Aroma","chapter":"15","verse":"28","text":"Tsono ine nditamaliza ntchito iyi ndi kutsimikiza kuti alandira chipatsochi, ndidzadzera kwanuko kudzakuchezerani pa ulendo wanga popita ku Spaniya."},{"book":"Aroma","chapter":"15","verse":"29","text":"Ine ndikudziwa kuti pamene ndidzabwera kwa inu, ndidzafika ndili wodzaza ndi madalitso a Khristu."},{"book":"Aroma","chapter":"15","verse":"30","text":"Abale, ine ndikukupemphani, mwa Ambuye athu Yesu Khristu ndi mwachikondi cha Mzimu, kuti mukhale nane pa kulimbika kwanga pondipempherera kwa Mulungu."},{"book":"Aroma","chapter":"15","verse":"31","text":"Pempherani kuti ine ndilanditsidwe kwa osakhulupirira a ku Yudeya ndi kuti utumiki wanga mu Yerusalemu ukhale ovomerezeka ndi oyera mtima."},{"book":"Aroma","chapter":"15","verse":"32","text":"Kuti mwachifuniro cha Mulungu ndibwere kwa inu ndi chimwemwe kuti ndidzapumule pamodzi ndi inu."},{"book":"Aroma","chapter":"15","verse":"33","text":"Mulungu wamtendere akhale ndi inu nonse. Ameni."}]}