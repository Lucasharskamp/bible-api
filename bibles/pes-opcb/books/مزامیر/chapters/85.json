{"data":[{"book":"مزامیر","chapter":"85","verse":"1","text":"ای خداوند، این سرزمین مورد لطف تو واقع شده است. تو بنی‌اسرائیل را از اسارت باز آورده‌ای."},{"book":"مزامیر","chapter":"85","verse":"2","text":"خطای قوم خود را بخشیده‌ای؛ تمام گناهان ایشان را آمرزیده‌ای؛"},{"book":"مزامیر","chapter":"85","verse":"3","text":"خشم تو دیگر بر آنها افروخته نمی‌شود."},{"book":"مزامیر","chapter":"85","verse":"4","text":"اکنون ای خدای نجات دهنده، ما را به سوی خود بازگردان و دیگر بر ما خشم نگیر."},{"book":"مزامیر","chapter":"85","verse":"5","text":"آیا تا به ابد بر ما خشمگین خواهی بود؟ آیا نسلهای آیندهٔ ما نیز مورد خشم تو قرار خواهند گرفت؟"},{"book":"مزامیر","chapter":"85","verse":"6","text":"آیا به ما حیاتی تازه عطا نخواهی فرمود تا در حضور تو شادی کنیم؟"},{"book":"مزامیر","chapter":"85","verse":"7","text":"خداوندا، محبت خود را به ما نشان ده، و نجات خود را به ما عنایت کن!"},{"book":"مزامیر","chapter":"85","verse":"8","text":"هر آنچه که خداوند بفرماید من با جان و دل اطاعت خواهم کرد، زیرا او به ما که قوم خاص او هستیم، صلح و سلامتی خواهد بخشید، چنانچه به راه احمقانه و گناه‌آلود خود باز نگردیم."},{"book":"مزامیر","chapter":"85","verse":"9","text":"به یقین، خدا کسانی را که او را احترام می‌کنند می‌رهاند؛ او شکوه و عظمت از دست رفتهٔ سرزمین ما را به ما باز خواهد گرداند."},{"book":"مزامیر","chapter":"85","verse":"10","text":"محبت و وفاداری با هم ملاقات کرده‌اند؛ عدالت و صلح یکدیگر را بوسیده‌اند!"},{"book":"مزامیر","chapter":"85","verse":"11","text":"راستی از زمین می‌روید و عدالت از آسمان به زمین نگاه می‌کند."},{"book":"مزامیر","chapter":"85","verse":"12","text":"خداوند به ما چیزهای نیکو خواهد بخشید و سرزمین ما، محصول فراوان خواهد داد."},{"book":"مزامیر","chapter":"85","verse":"13","text":"عدالت پیشاپیش او حرکت خواهد کرد و راه را برای او آماده خواهد ساخت."}]}