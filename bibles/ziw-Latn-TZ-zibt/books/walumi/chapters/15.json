{"data":[{"book":"Walumi","chapter":"15","verse":"1","text":"Suwe chitogile mo uzumizi chaungwa chiwambize mwe zinkunto zawo wadya wahwele mo uzumizi, chisekweunga wenye."},{"book":"Walumi","chapter":"15","verse":"2","text":"Mna chila yumwenga ywetu amunge mnyawe kwa yedi chani amzenge mo uzumizi."},{"book":"Walumi","chapter":"15","verse":"3","text":"Kwaviya Kulisito heungile mwenye. Mna, saviya mawandiko yakugamba, “Mahuluto yose wakuhulute weye yanibwila miye.”"},{"book":"Walumi","chapter":"15","verse":"4","text":"Kwaviya chila chintu chiwandikwe mwe chikale chawadikagwa chani chichihinye suwe kuligana na ugoji na ujelwa moyo chikwinkwa na Mawandiko Yakukile chitende na msuhi."},{"book":"Walumi","chapter":"15","verse":"5","text":"Chohile akulavya ugoji na ujela moyo, awenkeni muye wa umwe mgati mwenyu umo mkamtimila Kulisito Yesu,"},{"book":"Walumi","chapter":"15","verse":"6","text":"chani wose hamwenga mumtunye Chohile na Ise dya Zumbe dyetu Yesu Kulisito kwa izwi dimwenga."},{"book":"Walumi","chapter":"15","verse":"7","text":"Elo, hokelanani kwachausa cha ukulu wa Chohile saviya Kulisito awahokeleni."},{"book":"Walumi","chapter":"15","verse":"8","text":"Kwaviya nawagambilani Kulisito kawasankanila Wayahudi chani alagise uchindedi wa Chohile na kuchintiza ndagano na wababa zetu,"},{"book":"Walumi","chapter":"15","verse":"9","text":"Chani sawo Wayahudi nawo wadahe kumtunya Chohile kwachausa cha mbazi zakwe. Saviya mawandiko yakugamba."},{"book":"Walumi","chapter":"15","verse":"10","text":"Naho yagamba,"},{"book":"Walumi","chapter":"15","verse":"11","text":"Naho,"},{"book":"Walumi","chapter":"15","verse":"12","text":"Vituhu Isaya agamba,"},{"book":"Walumi","chapter":"15","verse":"13","text":"Elo, Chohile sina dya msuhi, awabwedezese na kuwatondowaza kuligana na kuzumila kwenyu, msuhi wenyu ujenyele kwa nguvu za Muye Ukukile."},{"book":"Walumi","chapter":"15","verse":"14","text":"Walukolo weyangu, nina chindedi mwenyu kugamba mwi wedi vitendese, mna umanyi wose, naho mwadaha kuhinyana."},{"book":"Walumi","chapter":"15","verse":"15","text":"Mna mwe baluwa ino siwawandikilani hatenda sina woga, niwakumbuseni mwe mbuli zimwenga. Sidamanya ivyo kwachausa cha mbazi ninkigwe ni Chohile,"},{"book":"Walumi","chapter":"15","verse":"16","text":"ya kutenda mndima ywa Kulisito Yesu kwa sawo Wayahudi. Nasankanila ndima ya ulavyantambiko kulonga Mbuli Yedi ya Chohile, chani sawo Wayahudi watende enga lavyo dizumilwe ni Chohile, lavyo dilenguswe ni Muye Ukukile."},{"book":"Walumi","chapter":"15","verse":"17","text":"Elo, kwa kulungana na Kulisito Yesu, nadaha kwefenyeza ndima yangu kwachausa cha Chohile."},{"book":"Walumi","chapter":"15","verse":"18","text":"Sikujeza kulonga chintu chituhu chochose mna chiya du adamanye Kulisito Yesu kugwila mwangu chani sawo Wayahudi wamwive Chohile. Kadamanya vino kwa ulosi na ntendwa,"},{"book":"Walumi","chapter":"15","verse":"19","text":"kwa udahi wa mpituko na vilagiso, na kwa nguvu za Muye wa Chohile. Na kwakutamba sila yose kulaila Yelusalemu kubula Iluliko, silonga vichintile Mbuli Yedi ya Kulisito."},{"book":"Walumi","chapter":"15","verse":"20","text":"Mazuwa yose nahaungisa kulonga Mbuli Yedi hohose hadya zina dya Kulisito hedinati kwivika, ninasekuzenga mlanga mwe msingi wa mntu mtuhu."},{"book":"Walumi","chapter":"15","verse":"21","text":"Saviya Mawandiko Yakukile yakulonga."},{"book":"Walumi","chapter":"15","verse":"22","text":"Kwaivyo sichindwa kubula kwenyu nkanana zilozize."},{"book":"Walumi","chapter":"15","verse":"23","text":"Mna kwaviya haluse sibinda ndima yangu ntendele zino, naho kwaviya kwa mihilimo ilozize nahaunga kubula kwenyu,"},{"book":"Walumi","chapter":"15","verse":"24","text":"nina msuhi wa kudamanya ivyo haluse. Nahaunga niwawone umo ni mwe sila haita Spaniya, nakwambizwa ni nyuwe kubula uko, umo hajika kubweda kutenda hamwenga hadodo na nyuwe."},{"book":"Walumi","chapter":"15","verse":"25","text":"Mna kwa vino haluse naita Yelusalemu kusankanila wantu wa Chohile uko."},{"book":"Walumi","chapter":"15","verse":"26","text":"Kwaviya mabunga ya wantu wakumzumila Kulisito uko Makedoniya na Akaya waviwona wachisanye hela kuwambiza wantu wa Chohile wachiwa uko Yelusalemu."},{"book":"Walumi","chapter":"15","verse":"27","text":"Wowo wenye waviwona wadamanye ivyo, mna ichindedi waungwa wadamanye iyo ni mbuli yawo. Kwaviya, uneva sawo Wayahudi watenda hamwenga mwe ujimbiko wa chimuye wa Wayahudi, nawo wawasankanile Wayahudi mwe mbuli za chimwili."},{"book":"Walumi","chapter":"15","verse":"28","text":"Umo habinda indima ino na kuwenka hela zose wachisanyizwe, naniwatalamkileni umo ni mwe sila kubula Spaniya."},{"book":"Walumi","chapter":"15","verse":"29","text":"Sivimanya kugamba umo heza kwenyu naniwegaile ujimbiko ulozize wa Kulisito."},{"book":"Walumi","chapter":"15","verse":"30","text":"Walukolo wangu, nawalombezesani kwachausa cha Zumbe dyetu Yesu Kulisito na kwachausa cha ungi wa Muye wa Chohile, lunganani na miye kwa kunilombezeza kwa Chohile."},{"book":"Walumi","chapter":"15","verse":"31","text":"Lombezani nilawe mpeho mwa wadya hewezumile we Yudeya. Ndima yangu nayo uko Yelusalemu izumilwe ni wantu wa Chohile weyuko."},{"book":"Walumi","chapter":"15","verse":"32","text":"Ivyo, Chohile akaunga, nanidahe kwiza kwenyu kwa moyo ubwedile, hahumule hamwenga na nyuwe."},{"book":"Walumi","chapter":"15","verse":"33","text":"Chohile, sina dya utondowazi, atende hamwenga na nyuwe nyose. Taile."}]}