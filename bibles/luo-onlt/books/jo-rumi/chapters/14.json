{"data":[{"book":"Jo-Rumi","chapter":"14","verse":"1","text":"Rwakuru ngʼama yie mare yomyom ma ok umino kode wach kuom weche ma pod en-go gi kiawa."},{"book":"Jo-Rumi","chapter":"14","verse":"2","text":"Ngʼato nyalo bedo gi yie mar chamo chiemo moro amora, to ngʼat machielo ma yiene yomyom chamo mana alot kende."},{"book":"Jo-Rumi","chapter":"14","verse":"3","text":"Kik ngʼat machamo gik moko duto buon ngʼat ma ok cham, kendo ngʼat ma ok cham gik moko duto bende kik ngʼad bura ne ngʼat machamo, nikech Nyasaye oserwake."},{"book":"Jo-Rumi","chapter":"14","verse":"4","text":"In to in ngʼa ma inyalo ngʼado bura ne jatich ngʼat machielo? Kochungʼ kata kopodho, to obadho mana ruodhe owuon, kendo obiro mi ochungʼ motegno nimar Ruoth nigi teko mar miyo ochungʼ."},{"book":"Jo-Rumi","chapter":"14","verse":"5","text":"Ngʼat achiel neno ni odiechiengʼ moro ler mohingo machielo; ngʼat machielo to okaw odiechienge duto ni romre. Ngʼato ka ngʼato mondo obed gi ratiro e pache owuon."},{"book":"Jo-Rumi","chapter":"14","verse":"6","text":"Ngʼat mokawo odiechiengʼ moro ni duongʼ moloyo machielo timo kamano mondo omi Ruoth duongʼ. Ngʼat machamo ringʼo bende chiemo kamiyo Ruoth duongʼ, nikech ogoyo erokamano ne Nyasaye. Kamano bende, ngʼat ma ok chiem bende ok chiem kuom miyo Ruoth duongʼ, kendo ogoyo erokamano ne Nyasaye."},{"book":"Jo-Rumi","chapter":"14","verse":"7","text":"Nimar onge ngʼato kuomwa mangimane en mare owuon, kendo onge ngʼato kuomwa mathone en mare owuon."},{"book":"Jo-Rumi","chapter":"14","verse":"8","text":"Ka wangima to wangima ni Ruoth; kendo ka watho to bende watho ne Ruoth."},{"book":"Jo-Rumi","chapter":"14","verse":"9","text":"Ma emomiyo Kristo notho mochako odoko mangima kendo mondo obed Ruodh joma ngima gi joma otho duto kaachiel."},{"book":"Jo-Rumi","chapter":"14","verse":"10","text":"Koro angʼo momiyo in ingʼado bura ni nyawadu? Koso in ijaro nyawadu nangʼo? Nimar wan duto wabiro chungʼ e nyim kom bura mar Nyasaye."},{"book":"Jo-Rumi","chapter":"14","verse":"11","text":"Mana kaka ondiki:"},{"book":"Jo-Rumi","chapter":"14","verse":"12","text":"Omiyo ngʼato ka ngʼato kuomwa nodwok wach man kuome owuon ni Nyasaye."},{"book":"Jo-Rumi","chapter":"14","verse":"13","text":"Kuom mano, waweuru ngʼado ne jowetewa bura. Kar timo kamano to temuru matek mondo kik ngʼato kuomu oket rachwany kata ragengʼ e yor nyawadgi."},{"book":"Jo-Rumi","chapter":"14","verse":"14","text":"Kaka ngʼama ni ei Ruoth Yesu, angʼeyo malongʼo ni onge chiemo ma ok ler kende owuon. To ka ngʼato okawo gimoro ni ok ler, to gino dokone ma ok ler ne en owuon."},{"book":"Jo-Rumi","chapter":"14","verse":"15","text":"Kapo ni gima ichamo miyo wadu hinyore, to mano nyiso ni iseweyo wuotho e hera. Kik iyie gima ichamo chwany ngʼat mane Kristo othone."},{"book":"Jo-Rumi","chapter":"14","verse":"16","text":"Omiyo kik iyie mondo gima ikawo ni ber, ji wuoye kaka gima rach."},{"book":"Jo-Rumi","chapter":"14","verse":"17","text":"Nimar pinyruodh Nyasaye ok en chiemo gi metho, to en ngima makare gi kwe kod mor ei Roho Maler,"},{"book":"Jo-Rumi","chapter":"14","verse":"18","text":"nikech ngʼama tiyo ne Kristo e yo machal kama ema longʼo ne Nyasaye, kendo ngʼat ma kamano ema ji oyiego."},{"book":"Jo-Rumi","chapter":"14","verse":"19","text":"Kuom mano, watemuru matek mondo watim gima kelo kwe kendo ma wanyalo jiworego ngʼato gi ngʼato."},{"book":"Jo-Rumi","chapter":"14","verse":"20","text":"Kik iketh tich Nyasaye nikech wach chiemo. Chiemo duto ler, to ok ber mondo ngʼato ocham gimoro amora mamiyo ngʼat machielo podho."},{"book":"Jo-Rumi","chapter":"14","verse":"21","text":"Ok ber mondo icham ringʼo kata imadh divai, kata itim gimoro amora manyalo miyo nyawadu podhi."},{"book":"Jo-Rumi","chapter":"14","verse":"22","text":"Omiyo gimoro amora ma iyie e chunyi kuom wechegi ni ber keti obedni malingʼ-lingʼ e kindi gi Nyasaye. Ogwedh ngʼatno ma chunye ok ngʼadne bura kuom gima oparo ni ber."},{"book":"Jo-Rumi","chapter":"14","verse":"23","text":"To ngʼat machiemo ka nigi kiawa e chunye bura oloyo kapo ochiemo nikech ok ochiem kuom yie; to gik moko duto motim ka ok oa kuom yie en richo."}]}