{"data":[{"book":"2 Tymoteusza","chapter":"1","verse":"1","text":"Ja, Paweł, powołany przez Boga na apostoła Chrystusa Jezusa, i głoszący ludziom obiecane życie wieczne,"},{"book":"2 Tymoteusza","chapter":"1","verse":"2","text":"piszę do ciebie, Tymoteuszu. Jesteś mi bowiem jak rodzony syn. Niech Bóg Ojciec, i Chrystus Jezus, nasz Pan, obdarzają cię swoją łaską, miłością i pokojem."},{"book":"2 Tymoteusza","chapter":"1","verse":"3","text":"Podobnie jak moi przodkowie, tak i ja z czystym sumieniem służę Bogu. A zawsze, gdy modlę się do Niego—we dnie czy w nocy—dziękuję Mu za ciebie, drogi Tymoteuszu, i proszę Go, aby miał Cię w swojej opiece."},{"book":"2 Tymoteusza","chapter":"1","verse":"4","text":"Chciałbym znowu cię zobaczyć i doznać radości, bo mam w pamięci twoje łzy rozstania."},{"book":"2 Tymoteusza","chapter":"1","verse":"5","text":"Dobrze pamiętam również, że szczerze uwierzyłeś Chrystusowi, podobnie jak to wcześniej uczyniła twoja babcia—Lois i mama—Eunika. Jestem pewien, że masz w sercu tę samą wiarę."},{"book":"2 Tymoteusza","chapter":"1","verse":"6","text":"Dlatego ponownie pragnę cię zachęcić, abyś w pełni wykorzystał ten duchowy dar, który otrzymałeś od Boga, gdy położyłem na ciebie ręce."},{"book":"2 Tymoteusza","chapter":"1","verse":"7","text":"Bóg nie obdarował nas strachem, ale—poprzez Ducha Świętego—dał nam moc, miłość i rozsądek."},{"book":"2 Tymoteusza","chapter":"1","verse":"8","text":"Nie wstydź się mówić ludziom o naszym Panu oraz przyznawać się do mnie, który—z powodu wierności Chrystusowi—trafiłem do więzienia. Wierz w to, że Bóg da ci siłę, i—podobnie jak ja—bądź gotowy cierpieć z powodu głoszenia innym dobrej nowiny."},{"book":"2 Tymoteusza","chapter":"1","verse":"9","text":"To On zbawił nas i powołał do życia w świętości. Uczynił to jednak nie ze względu na nasze osiągnięcia, ale z własnej woli i dzięki łasce Chrystusa Jezusa. Zaplanował to już bowiem przed wiekami,"},{"book":"2 Tymoteusza","chapter":"1","verse":"10","text":"a teraz ujawnił ten plan, posyłając na świat naszego Zbawiciela—Chrystusa Jezusa. On pokonał śmierć i dzięki swojej dobrej nowinie wskazał ludziom drogę do życia i nieśmiertelności."},{"book":"2 Tymoteusza","chapter":"1","verse":"11","text":"Mnie zaś uczynił apostołem i nauczycielem, abym wszystkim o tym opowiadał."},{"book":"2 Tymoteusza","chapter":"1","verse":"12","text":"Z tego właśnie powodu spotykają mnie cierpienia. Nie wstydzę się jednak tego, bo wiem, komu uwierzyłem. Jestem też pewien, że Chrystus—aż do dnia swojego powrotu—może ochronić wszystko to, co mi powierzył."},{"book":"2 Tymoteusza","chapter":"1","verse":"13","text":"Trzymaj się więc zdrowych zasad, które ode mnie usłyszałeś, i naśladuj wiarę oraz miłość samego Chrystusa."},{"book":"2 Tymoteusza","chapter":"1","verse":"14","text":"Z pomocą Ducha Świętego, który w tobie mieszka, pilnuj tego wszystkiego, co ci powierzył Bóg."},{"book":"2 Tymoteusza","chapter":"1","verse":"15","text":"Jak już wiesz, opuścili mnie wszyscy wierzący, którzy przybyli tu z Azji, między innymi Figelos i Hermogenes."},{"book":"2 Tymoteusza","chapter":"1","verse":"16","text":"Niech Bóg ma w swojej opiece Onezyfora i jego bliskich. Często bowiem podnosił mnie na duchu i wcale nie wstydził się tego, że jestem w więzieniu."},{"book":"2 Tymoteusza","chapter":"1","verse":"17","text":"Wręcz przeciwnie, gdy przybył do Rzymu, wszędzie mnie szukał, aż wreszcie mnie odnalazł."},{"book":"2 Tymoteusza","chapter":"1","verse":"18","text":"Sam zresztą dobrze wiesz, że już wcześniej bardzo pomagał mi w czasie mojego pobytu w Efezie. Niech Pan okaże mu miłość w dniu swojego powrotu."}]}