{"data":[{"book":"ЁВА","chapter":"32","verse":"1","text":"Калі тыя трое мужоў перасталі адказваць Ёву, бо ён быў слушны ў вачах сваіх,"},{"book":"ЁВА","chapter":"32","verse":"2","text":"тады загарэўся гнеў Эліуя, сына Варахіілавага, Вузіцяніна з племя Рамавага: загарэўся гнеў ягоны на Ёва за тое, што ён апраўдваў сябе больш, чым Бога,"},{"book":"ЁВА","chapter":"32","verse":"3","text":"а на трох сяброў ягоных загарэўся гнеў ягоны за тое, што яны не знайшлі што адказаць, а тым часам вінавацілі Ёва."},{"book":"ЁВА","chapter":"32","verse":"4","text":"Эліуй чакаў, пакуль Ёў гаварыў, бо яны гадамі былі старэйшыя за яго."},{"book":"ЁВА","chapter":"32","verse":"5","text":"Калі ж Эліуй убачыў, што няма адказу ў вуснах тых трох мужоў, тады загарэўся гнеў ягоны."},{"book":"ЁВА","chapter":"32","verse":"6","text":"І адказваў Эліуй, сын Варахіілаў, Вузіцянін, і сказаў: я малады гадамі, а вы - старцы; таму я нясьмеліўся і баяўся казаць вам, што думаю."},{"book":"ЁВА","chapter":"32","verse":"7","text":"Я гаварыў сам сабе: няхай гавораць дні, і мнагалецьце навучае мудрасьці."},{"book":"ЁВА","chapter":"32","verse":"8","text":"Але дух у чалавеку і дыханьне Ўсеўладнага дае яму разуменьне."},{"book":"ЁВА","chapter":"32","verse":"9","text":"Не шматгадовыя толькі мудрыя, і не старыя разумеюць праўду."},{"book":"ЁВА","chapter":"32","verse":"10","text":"Таму я кажу: выслухайце мяне, абвяшчу вам сваю думку і я."},{"book":"ЁВА","chapter":"32","verse":"11","text":"Вось, я чакаў слоў вашых, услухоўваўся ў меркаваньні вашыя, пакуль вы прыдумлялі, што сказаць."},{"book":"ЁВА","chapter":"32","verse":"12","text":"Я пільна глядзеў на вас, ніхто з вас не выкрывае Ёва і не адказвае на словы яго."},{"book":"ЁВА","chapter":"32","verse":"13","text":"Ня скажэце: мы знайшлі мудрасьць: Бог абвергне яго, а не чалавек."},{"book":"ЁВА","chapter":"32","verse":"14","text":"Калі б ён зьвяртаў словы да мяне, дык я ня вашымі словамі адказваў бы яму."},{"book":"ЁВА","chapter":"32","verse":"15","text":"Спалохаліся, не адказваюць болей: перасталі гаварыць."},{"book":"ЁВА","chapter":"32","verse":"16","text":"І як я чакаў, а яны ня кажуць, спыніліся і не адказваюць болей,"},{"book":"ЁВА","chapter":"32","verse":"17","text":"дык і я адкажу ад сябе, абвяшчу сваю думку і я."},{"book":"ЁВА","chapter":"32","verse":"18","text":"Бо я поўны словамі, і дух ува мне цісьне мяне."},{"book":"ЁВА","chapter":"32","verse":"19","text":"Вось, нутрына мая, як віно неадчыненае: яна гатовая прарвацца, нібы новыя мяхі."},{"book":"ЁВА","chapter":"32","verse":"20","text":"Пагавару, і палегчае мне; адкрыю вусны мае і адкажу."},{"book":"ЁВА","chapter":"32","verse":"21","text":"На твар чалавека глядзець ня буду і ніякаму чалавеку лісьлівіць ня буду,"},{"book":"ЁВА","chapter":"32","verse":"22","text":"бо я ня ўмею лісьлівіць: цяпер забі мяне, Творца мой."}]}