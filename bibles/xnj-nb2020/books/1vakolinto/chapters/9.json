{"data":[{"book":"1 Vakolinto","chapter":"9","verse":"1","text":"Wu, nene lepi na mundu mwanilekekekiswi? Wu, nene namtumi lepi? Wu, nene namuweni lepi Yesu BAMBU witu? Wu, nyenye lepi mwenivapatili ndava ya lihengu langu kwa BAMBU?"},{"book":"1 Vakolinto","chapter":"9","verse":"2","text":"Hati ngati vandu vangi vibela kuvya nene mtumi lepi, nambu nyenye muyidikila kuvya nene mtumi, nyenye ndi ulangisu wa nene kuvya mtumu, ndava ya kuwungana kwinu na BAMBU."},{"book":"1 Vakolinto","chapter":"9","verse":"3","text":"Vandu pavakunitakila nikujikengelela naha,"},{"book":"1 Vakolinto","chapter":"9","verse":"4","text":"ndi, tiganikiwa lepi kupokela chakulya na mnyweso ndava ya lihengu langu?"},{"book":"1 Vakolinto","chapter":"9","verse":"5","text":"Wu, tete nakuganikiwa kuvya mulugendu na vadala vitu vasadika, ngati chevikita vamitumi vangi, valongo va BAMBU, na mewa Kefa?"},{"book":"1 Vakolinto","chapter":"9","verse":"6","text":"Amala nene ndu na Banaba ndi mwatiganikiwa kupewa njombi yitu kwa kukita lihengu?"},{"book":"1 Vakolinto","chapter":"9","verse":"7","text":"Wu, manjolinjoli yoki mwailipila lihengu laki kwa ihenga? Wu, mlimaji yoki mwangalya matunda ga mgunda waki wa mzabibu? Wu, mdimaji yoki mwanganywa mavele ga mifuya yaki?"},{"book":"1 Vakolinto","chapter":"9","verse":"8","text":"Wu, nijova mambu aga chimundu? Wu, malagizu nakujova mewawa naha?"},{"book":"1 Vakolinto","chapter":"9","verse":"9","text":"Yiyandikwi Mumalagizu ga Musa, “Koto kuyikunga ng'ombi mlomo payibena nganu.” Wu, ndi tijovayi Chapanga ihengela ng'ombi?"},{"book":"1 Vakolinto","chapter":"9","verse":"10","text":"Wu, Chapanga ijova lepi genaga neju ndava yitu? Genaga gayandikiwi ndava yitu, mundu peilima na yula mwaibena, voha vavili viganikiwa kuhenga lihengu lenilo kwa kuhuvalila kupata pahala pa mabenu."},{"book":"1 Vakolinto","chapter":"9","verse":"11","text":"Yikavya tete tapandili mbeyu ya chimpungu pagati yinu, wu, yati livya lijambu livaha tikapatayi chiyonjokesu kuhuma kwinu?"},{"book":"1 Vakolinto","chapter":"9","verse":"12","text":"Yikavya vandu vangi viganikiwa kupata vindu kuhuma kwinu, wu, tete tiganikiwa lepi kuliku venavo?"},{"book":"1 Vakolinto","chapter":"9","verse":"13","text":"Wu, mmanyi lepi kuvya vevihenga Munyumba ya Chapanga vipewa chakulya chavi Munyumba ya Chapanga, na vevivika pa lusanja lwa luteta vipewa pahala pavi pa lusanja lwa luteta lwenulo."},{"book":"1 Vakolinto","chapter":"9","verse":"14","text":"Mewawa BAMBU alagizi, vevikokosa Lilovi la Bwina vapewa chakulya chavi mulihengu lenilo."},{"book":"1 Vakolinto","chapter":"9","verse":"15","text":"Nambu, nahengili lepi hati chindu chimonga chechiganikiwa. Na niyandika lepi aga kwa huvalila ya mukunihengela mambu ago, kwa nene mbanga kufwa kuliku mundu yoyoha awonayi kuvya nikujilumbalila waka."},{"book":"1 Vakolinto","chapter":"9","verse":"16","text":"Nene nimeka lepi ndava ya kukokosa Lilovi la Bwina, lenili ndi lihengu lenilagizwi kulihenga. Hinu nijiyangalila ngati nikokokosa lepi Lilovi la Bwina!"},{"book":"1 Vakolinto","chapter":"9","verse":"17","text":"Nganihagwili lihengu lenili kwa kugana kwangu, nganiholalili kupewa luhuna, nambu muni nikita ndava ya lihengu lanipewili."},{"book":"1 Vakolinto","chapter":"9","verse":"18","text":"Luhuna lwangu ndi chindu choki? Hinu luhuna lwangu ndi kukokosa Lilovi la Bwina waka. Changali kudayi vindu vyeniganikiwa kwa kukokosa Lilovi la Bwina."},{"book":"1 Vakolinto","chapter":"9","verse":"19","text":"Nene mvanda lepi wa mundu yoyoha, nijikitili mvanda wa vandu voha muni nimpelayi Kilisitu vandu vamahele."},{"book":"1 Vakolinto","chapter":"9","verse":"20","text":"Kwa Vayawudi natamili ngati Myawudi muni nivapatayi Vayawudi vamsadika Yesu, pamonga nene nivii pahi ya malagizu ga Musa, ndi nivapatayi vevavili pahi ya malagizu."},{"book":"1 Vakolinto","chapter":"9","verse":"21","text":"Na kwa vala vevavi kutali na malagizu ga Musa, nitama ngati vene, muni niyva ngati vene vevavi kuvala ya malagizu. Lepi kujova nivili kuvala na malagizu ga Chapanga, muni nihinyiwi na malagizu ga Kilisitu."},{"book":"1 Vakolinto","chapter":"9","verse":"22","text":"Penavi vangolongondi navili ngati vene muni nivapatayi vangolongondi. Nakitili kila chindu kwa vandu voha muni nivasangulayi pagati yavi mukila njila."},{"book":"1 Vakolinto","chapter":"9","verse":"23","text":"Nikita aga goha kwa ndava ya Lilovi la Bwina, nipatayi mota zaki."},{"book":"1 Vakolinto","chapter":"9","verse":"24","text":"Wu, mmanyili lepi paluvanja lwa mikinu, pamonga na vevijumba voha vijumba, ndi mmonga ndu mwaitola njombi, hinu na nyenye mjumbayi namuna yiyoyo."},{"book":"1 Vakolinto","chapter":"9","verse":"25","text":"Vevijumba vikita mazowezi na adabu, vikita chenicho muni vapewa njingwa yangahalabika! Nambu tete tikita naha tipatayi njingwa yangahalabika."},{"book":"1 Vakolinto","chapter":"9","verse":"26","text":"Ndi, chanijumba ndi nigana kuhotola, ndi chanikomana, lepi mtovanaji ngati mundu mweitova pawaka."},{"book":"1 Vakolinto","chapter":"9","verse":"27","text":"Nambu nikuying'aha higa yangu muni nihotola kutalalila muni penimali kuvakokosela vangi, nene mwene nikotoka kubelelewa."}]}