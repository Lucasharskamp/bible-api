{"data":[{"book":"КАЛАСЯНАЎ","chapter":"2","verse":"1","text":"Хачу, каб вы ведалі, які подзьвіг нясу я за вас і за тых, што ў Лаадыкіі (і ў Ераполі), і за ўсіх, хто ня бачыў аблічча майго ў плоці,"},{"book":"КАЛАСЯНАЎ","chapter":"2","verse":"2","text":"каб усьцешыліся сэрцы іхнія, паяднаныя ў любові, каб узбагаціліся поўным разуменьнем дзеля дасканалага спазнаньня тайны Бога і Айца і Хрыста,"},{"book":"КАЛАСЯНАЎ","chapter":"2","verse":"3","text":"у Якім схаваны ўсе скарбы мудрасьці і веданьня."},{"book":"КАЛАСЯНАЎ","chapter":"2","verse":"4","text":"Гэта кажу я дзеля таго, каб хто-небудзь ня зьвёў вас лісьлівымі словамі;"},{"book":"КАЛАСЯНАЎ","chapter":"2","verse":"5","text":"бо, хоць і няма мяне з вамі целам, затое духам я з вамі, радуючыся і сузіраючы вашае добрае ўладкаваньне і цьвёрдасьць веры вашае ў Хрыста."},{"book":"КАЛАСЯНАЎ","chapter":"2","verse":"6","text":"А таму, як вы прынялі Хрыста Ісуса Госпада, так хадзеце і ў Ім,"},{"book":"КАЛАСЯНАЎ","chapter":"2","verse":"7","text":"укарэненыя і ўцьверджаныя ў Ім і ўмацаваныя ў веры, як вы навучаны, узбагачаючыся ў ёй з удзячнасьцю."},{"book":"КАЛАСЯНАЎ","chapter":"2","verse":"8","text":"Глядзеце, браты, каб хто ня прывабіў вас філасофіяй і пустымі панадамі, па пераказах чалавечых, па стыхіях сьвету, а не па Хрысьце,"},{"book":"КАЛАСЯНАЎ","chapter":"2","verse":"9","text":"бо ў ім жыве ўся паўната Боства цялесна,"},{"book":"КАЛАСЯНАЎ","chapter":"2","verse":"10","text":"і вы маеце паўнату ў Ім, Які ёсьць галава ўсяго начальства і ўлады;"},{"book":"КАЛАСЯНАЎ","chapter":"2","verse":"11","text":"у Ім вы і абрэзаны абразаньнем нерукатворным, калі скінулі грахоўнае цела плоці, абразаньнем Хрыстовым;"},{"book":"КАЛАСЯНАЎ","chapter":"2","verse":"12","text":"былі пахаваныя зь Ім у хрышчэньні, у Ім вы разам і ўваскрэсьлі вераю ў сілу Бога, Які ўваскрэсіў Яго зь мёртвых,"},{"book":"КАЛАСЯНАЎ","chapter":"2","verse":"13","text":"і вас, якія былі мёртвыя ў грахах і ў неабразаньні плоці вашай, ажывіў разам зь Ім, дараваўшы нам усе грахі,"},{"book":"КАЛАСЯНАЎ","chapter":"2","verse":"14","text":"скасаваўшы вучэньнем былое пра нас рукапісаньне, якое было супроць нас, і Ён узяў яго з асяродзьдзя і цьвікамі прыбіў да крыжа;"},{"book":"КАЛАСЯНАЎ","chapter":"2","verse":"15","text":"забраўшы сілу ў начальстваў і ўладаў, уладна паставіў іх пад ганьбу, перамогшы іх Сабою."},{"book":"КАЛАСЯНАЎ","chapter":"2","verse":"16","text":"Дык вось, хай ніхто не асуджае вас за ежу, пітво, ці за якое-небудзь сьвята, ці ў справе маладога месяца, ці суботы:"},{"book":"КАЛАСЯНАЎ","chapter":"2","verse":"17","text":"гэта ёсьць цень будучыні, а цела - у Хрысьце."},{"book":"КАЛАСЯНАЎ","chapter":"2","verse":"18","text":"Ніхто хай не ашуквае вас сваёй самавольнай удаванай пакораю і службай анёлаў, урываючыся ў тое, чаго ня бачыў, неразважліва надзімаючыся плоцкім сваім розумам"},{"book":"КАЛАСЯНАЎ","chapter":"2","verse":"19","text":"і ня трымаючыся галавы, ад якое ўсё цела, суглобамі і зьвязкамі жыўнасна злучанае і змацаванае, расьце ростам Божым."},{"book":"КАЛАСЯНАЎ","chapter":"2","verse":"20","text":"Дык вось, калі вы з Хрыстом памерлі для стыхіяў сьвету, дык чаму вы, жывучы ў сьвеце, трымаецеся пастановаў:"},{"book":"КАЛАСЯНАЎ","chapter":"2","verse":"21","text":"«не чапай», «ня еж», «ня руш»,"},{"book":"КАЛАСЯНАЎ","chapter":"2","verse":"22","text":"што ўсё, тлее ад ужываньня, - згодна з запаведзямі і вучэньнем чалавечым?"},{"book":"КАЛАСЯНАЎ","chapter":"2","verse":"23","text":"Гэта мае толькі бачнасьць мудрасьці ў самавольным служэньні, мудрай пакоры і тленьні цела, у пэўным заняхайваньні насычэньня плоці."}]}