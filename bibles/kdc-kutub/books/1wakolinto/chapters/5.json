{"data":[{"book":"1 Wakolinto","chapter":"5","verse":"1","text":"Avo lelo, kuna mbuli zilongigwa kamba kumwenu mweye kuna wanhu otenda ugoni, na vivija uchafu hauna koneka hata kwa wamhazi. Nilongeligwa munhu kowasa na mamake wa kuvikila!"},{"book":"1 Wakolinto","chapter":"5","verse":"2","text":"Modahaze kuigoda? Maza mulondigwa munyunyuwale, na munhu yatendile kilozo acho kolondigwa yawingigwe kumwenu."},{"book":"1 Wakolinto","chapter":"5","verse":"3","text":"Hata kamba na kutali na mweye, lakini muumoyo wangu na hamoja na mweye, nimtagusa mwaka munhu yatendile kinhu acho kamba vija nabaho na mweye."},{"book":"1 Wakolinto","chapter":"5","verse":"4","text":"Mwahaiting'hana hamoja kwa twaga da Mndewa Yesu na niye na hamoja na mweye muumoyo wangu, na nguvu ya Mndewa wetu Yesu ya hamoja na mweye,"},{"book":"1 Wakolinto","chapter":"5","verse":"5","text":"mgweleleni Mwenembago munhu ayo, ili lukuli lwake lubanangigwe, avo loho yake idahe kukomboligwa mna isiku ya Mndewa."},{"book":"1 Wakolinto","chapter":"5","verse":"6","text":"Kuigoda kumwenu hakunogile bule! Vino hamujuwile kamba, hamila kidogo youtenda usage wose ugongomoke?"},{"book":"1 Wakolinto","chapter":"5","verse":"7","text":"Avo isunheni, mulave hamila ya umwaka ya nzambi ili muwe bonge da sambi dilibule hamila, kamba vimulondigwa kuwa. Kwavija Yesu Kilisito ayo mwana ng'hondolo wa Pasaka yetu, kalavigwa nhosa."},{"book":"1 Wakolinto","chapter":"5","verse":"8","text":"Lelo tudeng'helele Pasaka yetu, siyo kwa gate dili na hamila ya umwaka ili na nzambi na ubananzi, lakini kwa gate hadigeligwe hamila, gate dinogile na ukweli."},{"book":"1 Wakolinto","chapter":"5","verse":"9","text":"Nimwandikileni mna ibaluwa yangu iyagwe, mwiinege na wanhu weli wagoni."},{"book":"1 Wakolinto","chapter":"5","verse":"10","text":"Silonga mwiinege na wanhu hawamtogola Imulungu weli wagoni hebu wagila hebu wabavi hebu waja otambikila vinyago. Kwavija mwahalonda kuinega nao wose, molondigwa kulawanya mwiisi ino."},{"book":"1 Wakolinto","chapter":"5","verse":"11","text":"Fambulo da mbuli zinyandike ijo dino, mwiinege na munhu yoyose yoikema Mkilisito kuno kotenda ugoni hebu mgila hebu kovitambikila vinyago hebu muligaji hebu kokoligwa hebu mbavi. Hata kuja sikumuje nayo munhu ayo."},{"book":"1 Wakolinto","chapter":"5","verse":"12","text":"Lekaavo, silondigwa kuwatagusa wanhu weli kunze ya vibumbila va wanhu wamtogole Yesu. Vino mweye hamulondigwa kuwatagusa wanhu weli mna ivibumbila venu?"},{"book":"1 Wakolinto","chapter":"5","verse":"13","text":"Imulungu kowatagusa wanhu weli kunze ya vibumbila va wanhu wamtogole Yesu. Mweye muwingeni munhu yehile mkibumbila chenu."}]}