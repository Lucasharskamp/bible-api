{"data":[{"book":"Mabasa","chapter":"4","verse":"1","text":"Vaprista nomukuru wavarindi vetemberi navaSadhusi vakauya kuna Petro naJohani pavakanga vachiri kutaura navanhu."},{"book":"Mabasa","chapter":"4","verse":"2","text":"Vakakanganisika zvikuru nokuti vapostori vakanga vachidzidzisa vanhu uye vachiparidza kumuka kwavakafa muna Jesu."},{"book":"Mabasa","chapter":"4","verse":"3","text":"Vakabata Petro naJohani, uye nokuda kwokuti aiva manheru, vakavaisa mujeri kusvikira zuva raitevera."},{"book":"Mabasa","chapter":"4","verse":"4","text":"Asi vazhinji vakanzwa shoko vakatenda, uye varume vakasvika zviuru zvinenge zvishanu pauwandu."},{"book":"Mabasa","chapter":"4","verse":"5","text":"Fume mangwana, vabati, vakuru navadzidzisi vomurayiro vakasangana muJerusarema."},{"book":"Mabasa","chapter":"4","verse":"6","text":"Anasi muprista mukuru aivapo, uye Kayafasi Johani, Arekizanda navamwe varume vemhuri yomuprista mukuru vaivapowo."},{"book":"Mabasa","chapter":"4","verse":"7","text":"Vakaita kuti Petro naJohani vauyiswe pamberi pavo vakatanga kuvabvunza vachiti, “Makaita izvi nesimba raani kana kuti nezita raani?”"},{"book":"Mabasa","chapter":"4","verse":"8","text":"Ipapo Petro azere noMweya Mutsvene, akati kwavari, “Imi vabati nemi vakuru vavanhu,"},{"book":"Mabasa","chapter":"4","verse":"9","text":"kana tadanwa nhasi nokuda kwebasa rakanaka rakaitwa kuchirema uye tichibvunzwa kuti akaporeswa sei,"},{"book":"Mabasa","chapter":"4","verse":"10","text":"zvino muzive izvi, imi navanhu vose veIsraeri kuti: Zvakaitwa nezita raJesu Kristu weNazareta, iye wamakaroverera pamuchinjikwa asi Mwari akamumutsa kubva kuvakafa, ndiye aita kuti murume uyu amire pamberi penyu apora kudai."},{"book":"Mabasa","chapter":"4","verse":"11","text":"Ndiye"},{"book":"Mabasa","chapter":"4","verse":"12","text":"Ruponeso haruwanikwi kuna ani zvake, nokuti hakuna rimwe zita pasi pedenga rakapiwa kuvanhu ratingaponeswa naro.”"},{"book":"Mabasa","chapter":"4","verse":"13","text":"Vakati vachiona kusatya kwaPetro naJohani uye vachiziva kuti vakanga vasina kudzidza, vachingova vanhuwo zvavo, vakakatyamara uye vakarangarira kuti varume ava vaiva naJesu."},{"book":"Mabasa","chapter":"4","verse":"14","text":"Asi vachiona murume akanga aporeswa amire navo ipapo, havana chavakagona kutaura."},{"book":"Mabasa","chapter":"4","verse":"15","text":"Saka vakavarayira kuti vabve paDare Guru, uye ivo vakasara vachitaurirana."},{"book":"Mabasa","chapter":"4","verse":"16","text":"Vakati, “Tichaita seiko navarume ava? Munhu wose anogara muJerusarema anoziva kuti vakaita chishamiso chikuru uye isu hatigoni kuzviramba."},{"book":"Mabasa","chapter":"4","verse":"17","text":"Asi kuti chinhu ichi chirege kuramba chichipararira pakati pavanhu, tinofanira kuyambira varume ava kuti varege kutaura kuna ani zvake muzita iri.”"},{"book":"Mabasa","chapter":"4","verse":"18","text":"Ipapo vakavadanazve kuti vapinde ndokuvarayira kuti varege kutaura kana kutongodzidzisa muzita raJesu."},{"book":"Mabasa","chapter":"4","verse":"19","text":"Asi Petro naJohani vakapindura vakati, “Tongai henyu imi kana zvakarurama pamberi paMwari kuti titeerere imi kupfuura Mwari."},{"book":"Mabasa","chapter":"4","verse":"20","text":"Nokuti isu hatigoni kurega kutaura pamusoro pezvatakaona nezvatakanzwa.”"},{"book":"Mabasa","chapter":"4","verse":"21","text":"Shure kwokuvayambirazve vakavarega vakaenda. Havana kugona kufunga kuti vangavaranga sei, nokuti vanhu vose vakanga vachirumbidza Mwari pamusoro pezvakanga zvaitika."},{"book":"Mabasa","chapter":"4","verse":"22","text":"Nokuti murume akanga aporeswa nechishamiso akanga ana makore anodarika makumi mana."},{"book":"Mabasa","chapter":"4","verse":"23","text":"Vakati vasunungurwa, Petro naJohani vakadzokera kuvanhu vokwavo vakandovaudza zvose zvakanga zvarehwa navaprista vakuru navakuru."},{"book":"Mabasa","chapter":"4","verse":"24","text":"Vakati vanzwa izvi, vakasimudza manzwi pamwe chete kuna Mwari vakanyengetera vachiti, “Ishe Mwari, imi makaita denga nenyika negungwa, nezvose zvirimo."},{"book":"Mabasa","chapter":"4","verse":"25","text":"Makataura noMweya Mutsvene kubudikidza nomuromo womuranda wenyu, baba vedu Dhavhidhi, muchiti:"},{"book":"Mabasa","chapter":"4","verse":"26","text":"Madzimambo enyika azvigadzirira"},{"book":"Mabasa","chapter":"4","verse":"27","text":"Zvirokwazvo Herodhi naPondiasi Pirato vakaungana pamwe chete neveDzimwe Ndudzi uye navanhu veIsraeri muguta rino kuzorangana kurwisa Jesu muranda wenyu mutsvene, iye wamakazodza."},{"book":"Mabasa","chapter":"4","verse":"28","text":"Vakaita zvakanga zvatongwa nesimba renyu uye nokuda kwenyu kuti zvichaitika."},{"book":"Mabasa","chapter":"4","verse":"29","text":"Zvino, Ishe, tarirai kutyisidzira kwavo mugobatsira varanda venyu kuti vataure shoko renyu nokushinga kukuru."},{"book":"Mabasa","chapter":"4","verse":"30","text":"Tambanudzai ruoko rwenyu kuti muporese uye muite zviratidzo nezvishamiso kubudikidza nezita raJesu muranda wenyu mutsvene.”"},{"book":"Mabasa","chapter":"4","verse":"31","text":"Shure kwokunge vanyengetera, nzvimbo yavakanga vakaungana pairi yakazungunuswa. Uye vose vakazadzwa noMweya Mutsvene vakataura shoko raMwari vasingatyi."},{"book":"Mabasa","chapter":"4","verse":"32","text":"Vatendi vose vakanga vano mwoyo mumwe nendangariro imwe. Hakuna aiti chimwe chezvaaiva nazvo ndechake oga, asi vakagovana zvose zvavakanga vanazvo."},{"book":"Mabasa","chapter":"4","verse":"33","text":"Vapostori vakaramba vachipupura nesimba kumuka kwaIshe Jesu, uye nyasha huru dzaiva pamusoro pavo."},{"book":"Mabasa","chapter":"4","verse":"34","text":"Pakanga pasina vanoshayiwa pakati pavo. Nokuti nguva nenguva vaya vakanga vane minda kana dzimba vakazvitengesa, vakauyisa mari yezvavakatengesa"},{"book":"Mabasa","chapter":"4","verse":"35","text":"vakazviisa patsoka dzavapostori, uye yakagoverwa kuna ani zvake sokushayiwa kwake."},{"book":"Mabasa","chapter":"4","verse":"36","text":"Josefa, muRevhi aibva kuSaipurasi, uyo akatumidzwa navapostori kunzi Bhanabhasi (kureva kuti Mwanakomana woKukurudzira),"},{"book":"Mabasa","chapter":"4","verse":"37","text":"akatengesa munda wake akauya nemari akaiisa pamberi pavapostori."}]}