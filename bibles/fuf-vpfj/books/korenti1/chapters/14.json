{"data":[{"book":"KORENTI 1","chapter":"14","verse":"1","text":"Awa ɗaɓɓee giggol ngol, himmanon dokke iwruɗe e Ruuhu Alla ɗen, tentinii haalugol ko Alla longini ɗun."},{"book":"KORENTI 1","chapter":"14","verse":"2","text":"Ɗun, on wowluɗo e *haala janana, haray hinaa yimɓe ɓen o wowlani, ko Alla. Ko fii hay gooto alaa mo faamude, awa kadi ko ruuhu o woni wowlirde ɗin gundooji."},{"book":"KORENTI 1","chapter":"14","verse":"3","text":"Kono haaloowo ko Alla longini ɗun kon ko yimɓe ɓen o woni yewtude, o tiiɗina ɓe, o wakkilina ɓe, o yarlina ɓe."},{"book":"KORENTI 1","chapter":"14","verse":"4","text":"On wowloowo e haala janana non ko hoore mun tun o woni tiiɗinde, kono wonɗo haalude ko Alla longini ɗun kon kaɲun ko *moftal ngal o woni tiiɗinde."},{"book":"KORENTI 1","chapter":"14","verse":"5","text":"Miɗo yiɗi on fow yo on wowlu e haala janana, kono ko mi ɓuri faaleede kon ko yo on wonu haalooɓe ko Alla longini ɗun. Ko fii on haaloowo ko Alla longini ɗun no ɓuri wowloowo e haalaaji janani on mawnude, si hinaa hara on neɗɗo nantin ɗun fii no moftal ngal tiiɗiniree."},{"book":"KORENTI 1","chapter":"14","verse":"6","text":"Jooni non, yo musiɓɓe an, si mi arii ka mon e yewtugol on e haalaaji janani, haray ko honɗun mi nafi on, si wonaa hara ko kongol gandal maa jannde maa haalugol ko Alla longini ɗun maa feɲɲinannde mi woni wowlude?"},{"book":"KORENTI 1","chapter":"14","verse":"7","text":"Si tawii aalaaji ɗi wuuraa no waɗude hito, wano serdu maa hoddu, si hito majji on laaɓaali, haray ko honno andirton galli majji on?"},{"book":"KORENTI 1","chapter":"14","verse":"8","text":"E si tawii hito *liital ngal laaɓaali, ko hombo eɓɓindantoo hare nden?"},{"book":"KORENTI 1","chapter":"14","verse":"9","text":"Onon kadi wano non, si tawii on alaa yewtude haala faamotooka e nder ko wowloton e haalaaji janani kon, ko honno ɓe andirta ko wonɗon wi'ude kon? Ko fii haray ko hendu ndun wonɗon wowlande."},{"book":"KORENTI 1","chapter":"14","verse":"10","text":"Noone haalaaji buy no woodi e oo aduna, kono alaa e majji ngol alaa firo."},{"book":"KORENTI 1","chapter":"14","verse":"11","text":"Si tawii non mi faamataa haala ka goɗɗo woni yewtude lan kan, mi wonanay mo janano, kanko kadi o wonanammi janano."},{"book":"KORENTI 1","chapter":"14","verse":"12","text":"Onon kadi non, ɓay hiɗon himmande dokke iwruɗe e Ruuhu Alla ɗen, yo taw ko fii tiiɗingol moftal ngal wonɗon himmirande ɗen dokke haa feƴƴita."},{"book":"KORENTI 1","chapter":"14","verse":"13","text":"Ko ɗun waɗi, on wonɗo yewtude e *haala janana longinaaka, yo toro fii no waawira nantinirde."},{"book":"KORENTI 1","chapter":"14","verse":"14","text":"Ko fii si miɗo toraade Alla e haala janana longinaaka, haray ruuhu an on no toraade, kono haray mi alaa faamude."},{"book":"KORENTI 1","chapter":"14","verse":"15","text":"Awa ko honɗun mi waɗata? Haray yo mi toror ruuhu, kono yo mi toror kadi faamu, mi beytira ruuhu, kono mi beytira kadi faamu."},{"book":"KORENTI 1","chapter":"14","verse":"16","text":"Si hinaa ɗun, si a mantirii Alla ruuhu on, ko honno jooɗiiɗo tun e hakkunde heɗotooɓe ɓen jaɓirta «aamiina» e nder ko wonɗaa jarnude kon, ɓay o andaa ko honɗun wonɗaa wi'ude?"},{"book":"KORENTI 1","chapter":"14","verse":"17","text":"Ko goonga, hiɗa jarnirde no moƴƴiri, kono a tiiɗinaali oya."},{"book":"KORENTI 1","chapter":"14","verse":"18","text":"Mi jarnii Alla ko tawi kon miɗo wowlude e haalaaji janani ɓuri on on fow."},{"book":"KORENTI 1","chapter":"14","verse":"19","text":"Kono ka nder moftal, ko haalirgol hakkille an ɗen konguɗi jowi jannayɗi ɓeya ɓuranimmi haalugol konguɗi guluuji sappo e haala janana."},{"book":"KORENTI 1","chapter":"14","verse":"20","text":"Musiɓɓe an, wota on miijor wa paykoy. E telen-ma ka bone, wonee paykoy tosokoy, kono miijoron wa mokobaaɓe."},{"book":"KORENTI 1","chapter":"14","verse":"21","text":"Ko fii no windii ka Sariya, Joomiraaɗo on no daali:"},{"book":"KORENTI 1","chapter":"14","verse":"22","text":"Awa, haalaaji janani ɗin ko maande fii ɓe gomɗinaa ɓen, hinaa fii gomɗinɓe ɓen. Kono haalugol ko longinaa kon ko maande fii gomɗinɓe ɓen, hinaa fii ɓe gomɗinaa ɓen."},{"book":"KORENTI 1","chapter":"14","verse":"23","text":"Si tawii moftal ngal fow mottondirii, mo kala no wowlude e haalaaji janani, heɗotooɓe nii tun arii, maa ɓe gomɗinaa, e hara ɓe wi'ataa ko on feetuɓe?"},{"book":"KORENTI 1","chapter":"14","verse":"24","text":"Kono si tawii fow no haalude ko Alla longini ɗun, mo gomɗinaa maa heɗotooɗo nii tun aru e taweede, ɗun fow faaminay mo fii junuubaaji makko, ɲaawa mo kadi,"},{"book":"KORENTI 1","chapter":"14","verse":"25","text":"gundooji ɓernde makko nden kadi feɲɲinte, onsay o sujjay ka leydi, o rewa Alla, o qirritoo wonde ko goonga Alla no hakkunde mon."},{"book":"KORENTI 1","chapter":"14","verse":"26","text":"Musiɓɓe an, ko honno non warreten jooni? Nde mottondirɗon woo, mo kala e mon no mari beytol, maa jannde, maa ko feɲɲinanaa, maa haala janana, maa noone nantingol. Yo fow waɗire fii tiiɗingol."},{"book":"KORENTI 1","chapter":"14","verse":"27","text":"Si no wowleede e haala janana, wota ɓuru ɗiɗo maa tato, e yo ɓe lontondir, tawa kadi no woodi nantinoowo."},{"book":"KORENTI 1","chapter":"14","verse":"28","text":"Si nantinoowo alaa, haray yo wowloowo on deƴƴu ka mottondiral, o yewtitoo ka ɓernde makko, o yewta Alla kadi."},{"book":"KORENTI 1","chapter":"14","verse":"29","text":"Fii haalooɓe ko Alla longini ɗun ɓen kaɲun, yo ɗiɗo maa tato yewtu, ɓeya taskoo ko yewtaa kon."},{"book":"KORENTI 1","chapter":"14","verse":"30","text":"Si goɗɗo goo feɲɲinanaama goɗɗun, yo oya on fanku."},{"book":"KORENTI 1","chapter":"14","verse":"31","text":"Ko fii on fow hiɗon waawi lontondirde haalon ko Alla longini on kon, fii no fow jangira wakkiloo."},{"book":"KORENTI 1","chapter":"14","verse":"32","text":"Ruuhuuji haalooɓe ko Alla longini ɗun ɓen no yankinanii ɓen haalooɓe ko Alla longini ɗun."},{"book":"KORENTI 1","chapter":"14","verse":"33","text":"Ko fii Alla hinaa Alla jiiɓoldu, kono ko mo o ɓuttu."},{"book":"KORENTI 1","chapter":"14","verse":"34","text":"Ko yo rewɓe ɓen deƴƴu ka hakkunde mbatu, wano woniri non e nder mofte gomɗinɓe ɓen fow, ɓay newnanaaka ɓe ka ɓe wowla, kono ko yo ɓe wonu yankiniiɓe wano Sariya on kadi wi'iri non."},{"book":"KORENTI 1","chapter":"14","verse":"35","text":"Si tawii kamɓe rewɓe ɓen hiɓe faalaa andude e toɓɓe goo, yo ɓe lando moodiɓɓe maɓɓe ɓen tigi ka cuuɗi. Ko fii no hersinanii debbo yewtugol ka hakkunde mbatu."},{"book":"KORENTI 1","chapter":"14","verse":"36","text":"Kaa ko e mon daaluyee Alla on iwri? Kaa ko haa e mon onon tun o ari?"},{"book":"KORENTI 1","chapter":"14","verse":"37","text":"On mo sikki ko haaloowo ko Alla longini ɗun, maa yeɗaaɗo dokkal iwrungal e Ruuhu Alla on, yo o jaɓu wonde ko mi windani on kon ko yamiroore Joomiraaɗo on."},{"book":"KORENTI 1","chapter":"14","verse":"38","text":"On mo itti yiila e ɗun, wattantaake yiila e makko."},{"book":"KORENTI 1","chapter":"14","verse":"39","text":"Ko ɗun waɗi, yo musiɓɓe an, himmanee haalugol ko Alla longini on kon, e wota on haɗu wowlee e haalaaji janani."},{"book":"KORENTI 1","chapter":"14","verse":"40","text":"Kono yo fow warru no haaniri non, hara ko no yaadiri."}]}