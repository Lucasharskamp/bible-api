{"data":[{"book":"Jeremia","chapter":"11","verse":"1","text":"Het woord, dat Jahweh tot Jeremias richtte:"},{"book":"Jeremia","chapter":"11","verse":"2","text":"Hoor de woorden van dit Verbond, en predik ze aan de mannen van Juda en de bewoners van Jerusalem."},{"book":"Jeremia","chapter":"11","verse":"3","text":"Dit moet ge hun zeggen: Zo spreekt Jahweh, Israëls God! Vervloekt een ieder, die niet luistert naar de woorden van dit Verbond,"},{"book":"Jeremia","chapter":"11","verse":"4","text":"dat Ik uw vaderen heb voorgeschreven, toen Ik ze uit het land van Egypte, die ijzeroven, heb geleid. Ik heb toen gezegd: Luistert naar Mij, en doet al wat Ik u gebied; dan zult ge mijn volk, en Ik zal uw God zijn."},{"book":"Jeremia","chapter":"11","verse":"5","text":"Zo heb Ik de eed gestand gedaan, die Ik aan uw vaderen heb gezworen, om hun een land te geven, dat druipt van melk en honing, zoals het heden nog is. Ik gaf ten antwoord: Zo is het, Jahweh!"},{"book":"Jeremia","chapter":"11","verse":"6","text":"En Jahweh zeide tot mij: Verkondig dit alles aan de steden van Juda en in Jerusalems straten! Dit moet ge zeggen: Luistert naar de woorden van dit Verbond, en onderhoudt ze ook."},{"book":"Jeremia","chapter":"11","verse":"7","text":"Want sinds Ik uw vaderen uit Egypteland leidde, tot heden toe, heb Ik ‘s morgens vroeg en ‘s avonds laat ze steeds maar bezworen: Luistert naar Mij!"},{"book":"Jeremia","chapter":"11","verse":"8","text":"Maar ze hebben niet geluisterd, niet willen horen; allen zijn de verstoktheid gevolgd van hun boos gemoed. Daarom bracht Ik over hen al de bedreigingen van dit Verbond, dat Ik hun had voorgeschreven, maar dat ze niet onderhielden."},{"book":"Jeremia","chapter":"11","verse":"9","text":"En weer sprak Jahweh tot mij: Er bestaat een complot onder de mannen van Juda en de bewoners van Jerusalem."},{"book":"Jeremia","chapter":"11","verse":"10","text":"Ze zijn teruggekeerd tot de vroegere zonden van hun vaders, die naar mijn woorden niet wilden horen; ook zij zijn vreemde goden nagelopen, om die te dienen. Het huis van Israël en het huis van Juda hebben het Verbond verkracht, dat Ik met hun vaders had gesloten."},{"book":"Jeremia","chapter":"11","verse":"11","text":"Daarom spreekt Jahweh: Ik zal ze! Ik zal rampen over hen brengen, waaraan men niet kan ontsnappen. En als ze dan tot Mij roepen, zal Ik niet naar hen horen."},{"book":"Jeremia","chapter":"11","verse":"12","text":"Dan zullen de steden van Juda en de bewoners van Jerusalem tot de goden schreeuwen, voor wie ze wierook hebben gebrand; maar die zullen ze niet kunnen redden, als hun ramp is gekomen."},{"book":"Jeremia","chapter":"11","verse":"13","text":"Juda, al hebt ge dan evenveel goden als steden; Jerusalem, al richt ge zoveel altaren op als ge straten bezit: altaren voor de Schande, altaren om aan Báal te offeren!"},{"book":"Jeremia","chapter":"11","verse":"14","text":"En ook gij moet dan niet voor dit volk gaan bidden, geen klaag- of smeekbede voor hen opstieren; want Ik luister niet, wanneer ze tot Mij roepen, als hun ramp is gekomen."},{"book":"Jeremia","chapter":"11","verse":"15","text":"Wat heeft mijn geliefde in mijn huis te maken, Als ze schanddaden doet? Of zouden gelofte en heilig vlees Uw rampspoed ver van u houden, Dat gij u zo zeker voelt?"},{"book":"Jeremia","chapter":"11","verse":"16","text":"Een groene olijf met heerlijke vruchten Had Jahweh u genoemd; Maar onder donderend geraas Heeft Hij vuur gelegd aan zijn blaren, En verbranden zijn takken!"},{"book":"Jeremia","chapter":"11","verse":"17","text":"Jahweh der heirscharen, die u had geplant, Bedreigt u met rampen: Om de misdaad van het huis van Israël en Juda, Die ze bedreven, om Mij te tergen, Door wierook voor Báal te branden!"},{"book":"Jeremia","chapter":"11","verse":"18","text":"Jahweh, Gij hebt het mij bekend gemaakt, zodat ik het weet, Gij hebt mij hun toeleg doen zien;"},{"book":"Jeremia","chapter":"11","verse":"19","text":"Ik zelf was als een argeloos lam, Dat naar de slachtbank wordt geleid. Ik wist niet eens, dat zij aanslagen tegen mij smeedden: Komt, laten we de boom in zijn volle kracht vellen, Hem uit het land der levenden rukken, Zodat zijn naam niet meer wordt genoemd."},{"book":"Jeremia","chapter":"11","verse":"20","text":"Jahweh der heirscharen, rechtvaardige Rechter, Die harten en nieren doorgrondt: Laat mij zien, hoe Gij wraak op hen neemt, Want U vertrouw ik mijn recht toe."},{"book":"Jeremia","chapter":"11","verse":"21","text":"Daarom spreekt Jahweh van de mannen van Anatot, Die mijn leven belagen, en zeggen: Niet langer zult ge in Jahweh’s Naam profeteren, Zo ge door onze hand niet wilt sterven."},{"book":"Jeremia","chapter":"11","verse":"22","text":"Waarachtig, zo spreekt Jahweh der heirscharen: Zie, Ik kom op hen af; Hun jongemannen zullen sterven door het zwaard, Hun zonen en dochters van honger."},{"book":"Jeremia","chapter":"11","verse":"23","text":"Niets blijft van hen over, Wanneer Ik rampen ga brengen Over Anatots mannen In hun jaar van vergelding!"}]}