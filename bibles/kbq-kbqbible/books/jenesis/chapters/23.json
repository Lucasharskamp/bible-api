{"data":[{"book":"Jenesis","chapter":"23","verse":"1","text":"Sera'a 127ni'a zagegafu maniteno,"},{"book":"Jenesis","chapter":"23","verse":"2","text":"Kiriat-arba kumate fri'ne. Menina ana kumara Kenani mopafi me'neankino, Hebronie hu'za nehaze. Hanki Abrahamu'a tusi'za huno Serankura asunku nehuno zavi ate'ne."},{"book":"Jenesis","chapter":"23","verse":"3","text":"Sera fri kerfare'ma Abrahamu'a mani'nereti netreno otino Hiti mofavre'zaga amanage huno ome zamantahige'ne."},{"book":"Jenesis","chapter":"23","verse":"4","text":"Tamagra antahi'naze, nagra mopa agafa nera omani'noanki, amne tamagri mopafi emani'noe. Hagi a'nimo'a fri'nege'na mopa miza hu'na anampi ome asenteku tamantahinegoe."},{"book":"Jenesis","chapter":"23","verse":"5","text":"Hige'za Hiti mofavre naga'moza amanage hu'za Abrahamuna asami'naze."},{"book":"Jenesis","chapter":"23","verse":"6","text":"Kama antahio ra ne'moka, kagra ra kva ne' tagranena mani'nane. Knare'ma huno kavesinia matipi asenteku'ma hananketa, amne kamigahune. Hagi aza'o ana matimofo nafa'a mani'nenimo'a i'o osugahie. Amne kamina ana matimatipina ome asentegahane."},{"book":"Jenesis","chapter":"23","verse":"7","text":"Abrahamu'a Hiti mofavre'mokizmi zamufi otino, Maka vahe zamufi kepri huno anage hu'ne."},{"book":"Jenesis","chapter":"23","verse":"8","text":"Hanki antahiho! A' ka'ama asentesane hanuta, nagri nagi erita vuta Zohari nemofo, Efroni'ene ome keaga hiho."},{"book":"Jenesis","chapter":"23","verse":"9","text":"Ome antahigenkeno Makpela mopa naminke'na, ana mopa agentega havegampi Serana ome asentaneno. Ana mopamo'a nagri'za segahie. Hanki hu izoma hanige'na hakaremota tamufi ana mopa mizahu fatgo hugahue."},{"book":"Jenesis","chapter":"23","verse":"10","text":"Hankino Efroni'a ana Hiti mofavre'mokizmi amunompi mani'ne. Efroni'a Hiti ne'kino rankuma'mofo kafante emani'naza vahe'mokizmi zamagesafi, ke nona'a huno Abrahamuna asami'ne,"},{"book":"Jenesis","chapter":"23","verse":"11","text":"Efroni'a amanage hu'ne, ra ne'moka kama antahio, havegana miza osegahane. E'i ana mopane haveganena maka'a naga'nimokizmi zamufi huvempa hu'na meni ana mopa kamigahue. Kamisnugenka anampi fri kerfa'a ome asente'gahane."},{"book":"Jenesis","chapter":"23","verse":"12","text":"Anage higeno Abrahamu'a antahima ami'za kazigati maka vahe zamufi kepri hu'ne."},{"book":"Jenesis","chapter":"23","verse":"13","text":"Abrahamu'a ana vahe zamufi amanage huno Efronina asami'ne. Efroniga muse (plis) hugantoanki kama antahio, nagra menina ana mopa miza hugahue. Hanki zagoma kamisnuana, erige'na ana mopafi a'nimofo fri kerfa ome asenta'neno."},{"book":"Jenesis","chapter":"23","verse":"14","text":"Efroni'a ana naneke nentahino, amanage huno Abrahamuna kenona'a asami'ne."},{"book":"Jenesis","chapter":"23","verse":"15","text":"Kama antahio, ra vahe'moka, ama mopamofo mizama'a 400'a silva me'neanagi amu'nonti'afina osi'zane. Amne fri kerfa'a ome asentegahane."},{"book":"Jenesis","chapter":"23","verse":"16","text":"E'inage nehigeno Abrahamu'a mago rimpa nehuno, mago'a zago'a refko huno Efroni eme ami'ne. Efroni'a agra'a kehia avamente 400 ti'a silva zago hakare vahe zamufi eme ami'ne."},{"book":"Jenesis","chapter":"23","verse":"17","text":"Efroni mopa Makpela Mamre kazigama avugosama hunte'nea mopa erigeno, ana mopafima me'nea havegane, zafane, mopane, hakarezanena ami vagare'ne."},{"book":"Jenesis","chapter":"23","verse":"18","text":"Hanki hakare'zana Abrahamu'ma eri nafa'a hanigu Hiti ne'mofavre naga'mo'za ran kuma'mofo kahante ke refko nehaza vahe'zmufi ami vagare'naze."},{"book":"Jenesis","chapter":"23","verse":"19","text":"E'ina huteno Abrahamu'a Serana Makpela havegampi, Mamre kaziga avugosa hunte'nea havegampi ome asente'ne. Ana kuma agi'a Hebron hu'za nehaza kumakino, Kenani mopafi me'ne."},{"book":"Jenesis","chapter":"23","verse":"20","text":"Mopane, havegane anampima me'nea zanena, Abrahamu naga'ma asezmante mope hu'za Hiti mofavre naga'mo'za ami vagare'naze."}]}