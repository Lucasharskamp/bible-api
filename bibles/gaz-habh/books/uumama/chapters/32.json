{"data":[{"book":"Uumama","chapter":"32","verse":"1","text":"Yaaqoobis karaa isaa itti fufe; ergamoonni Waaqayyoos isatti dhufan."},{"book":"Uumama","chapter":"32","verse":"2","text":"Innis yommuu isaan argetti, “Kun buufata Waaqaa ti” jedhe; iddoo sanas Mahanayiim jedhee moggaase."},{"book":"Uumama","chapter":"32","verse":"3","text":"Yaaqoobis gara obboleessa isaa Esaawu kan biyya Edoom lafa Seeʼiir jedhamu keessa jiraatuutti ergamoota of dura erge."},{"book":"Uumama","chapter":"32","verse":"4","text":"Innis akkana jedhee isaan ajaje: “Isin gooftaa koo Esaawuun akkana jedhaa: ‘Garbichi kee Yaaqoob akkana jedha; ani Laabaa bira jiraadhee hamma ammaattis isuma biran ture."},{"book":"Uumama","chapter":"32","verse":"5","text":"Ani loonii fi harroota, hoolotaa fi reʼoota, hojjettoota dhiiraatii fi dubartootas qaba. Ammas ani fuula kee duratti surraa akkan argadhuuf ergaa kana gooftaa kootti nan erga.’ ”"},{"book":"Uumama","chapter":"32","verse":"6","text":"Ergamoonni sunis gara Yaaqoobitti deebiʼanii, “Nu obboleessa kee Esaawu bira dhaqneerra; innis si simachuuf dhufaa jira; namoonni dhibba afur isa wajjin jiru” jedhaniin."},{"book":"Uumama","chapter":"32","verse":"7","text":"Yaaqoobis akka malee sodaatee dhiphate; namoota isa wajjin turanis garee lamatti qoode; bushaayee, loowwanii fi gaalawwan illee akkasuma garee lamatti qoode."},{"book":"Uumama","chapter":"32","verse":"8","text":"Innis, “Yoo Esaawu dhufee garee tokko dhaʼe, gareen kaan jalaa baʼa” jedhee yaade."},{"book":"Uumama","chapter":"32","verse":"9","text":"Yaaqoob akkana jedhee kadhate; “Yaa Waaqa abbaa koo Abrahaam, Waaqa abbaa koo Yisihaaq, yaa Waaqayyo, isa ‘Ati gara biyya keetii fi gara firoota keetiitti deebiʼi, ani waan gaarii siifin godhaa’ naan jette sun,"},{"book":"Uumama","chapter":"32","verse":"10","text":"ani gaarummaa fi amanamummaa ati ana garbicha kee argisiifte kana hundaaf hin malu. Ani yeroo Yordaanos kana ceʼetti ulee koo qofa qaban ture; amma garuu garee lama taʼeen jira."},{"book":"Uumama","chapter":"32","verse":"11","text":"Ani akka ati harka obboleessa koo Esaawu jalaa na baastu sin kadhadha. Ani, ‘Inni dhufee na ajjeesa; haadhotas ijoollee isaanii wajjin ni ajjeesa’ jedhee sodaadheeraatii."},{"book":"Uumama","chapter":"32","verse":"12","text":"Ati garuu, ‘Ani dhugumaan waan gaarii siifin godha; sanyii kees akka cirracha galaanaa kan lakkaaʼamuu hin dandeenye sanaa nan godha’ jetteerta.”"},{"book":"Uumama","chapter":"32","verse":"13","text":"Inni halkan sana achuma bule; waan of biraa qabu keessaas kennaa obboleessa isaa Esaawuuf kennu filate;"},{"book":"Uumama","chapter":"32","verse":"14","text":"isaanis reʼoota dhaltuu dhibba lama, korbeeyyii reʼee digdama, hoolota dhaltuu dhibba lama, korbeeyyii hoolaa digdama,"},{"book":"Uumama","chapter":"32","verse":"15","text":"gaalawwan dhalaa soddoma ilmaan isaanii wajjin, saawwan afurtama, jiboota loonii kudhan, harroota dhaltuu digdama, wadala harrootaa kudhan turan."},{"book":"Uumama","chapter":"32","verse":"16","text":"Innis karra karraan addaan baasee tajaajiltoota isaatti kennee, “Na dura darbaa deemaa; karrawwan horii gidduuttis lafa hambisaa” jedhee tajaajiltoota isaa ajaje."},{"book":"Uumama","chapter":"32","verse":"17","text":"Namicha fuula duraan jiru sanaanis akkana jedhe: “Yoo Esaaw obboleessi koo sitti dhufe, ‘Ati kan eenyuu ti? Eessa dhaqxa? Horiin fuula kee dura jiru kun kan eenyuu ti?’ jedhee si gaafate,"},{"book":"Uumama","chapter":"32","verse":"18","text":"ati, ‘Kan garbicha kee Yaaqoob. Isaanis kennaa gooftaa koo Esaawuuf ergamanii dha; kunoo, Yaaqoobis nu duubaan dhufaa jira’ jechuu qabda.”"},{"book":"Uumama","chapter":"32","verse":"19","text":"Namicha lammaffaa, sadaffaa fi warra karrawwan sana faana deeman hundas akkana jedhee ajaje; “Isinis yoo Esaawun argitan waanuma kana isatti himaa."},{"book":"Uumama","chapter":"32","verse":"20","text":"Akkasumas, ‘Kunoo garbichi kee Yaaqoob nu duubaan dhufaa jira’ jedhaa.” Inni, “Ani kennaa of dura ergeef kanaan isa nan araarfadha; ergasii immoo ani yommuun isa argutti tarii inni na simata taʼa” jedhee yaadee tureetii."},{"book":"Uumama","chapter":"32","verse":"21","text":"Kennaan Yaaqoobiis isa dura darbe; Yaaqoob garuu halkan sana qubata sana keessa bule."},{"book":"Uumama","chapter":"32","verse":"22","text":"Halkanuma sana Yaaqoob kaʼee niitota isaa lamaan, xomboreewwan isaa lamaanii fi ilmaan isaa kudha tokko fudhatee malkaa Yaaboq ceʼe."},{"book":"Uumama","chapter":"32","verse":"23","text":"Innis erga laga isaan ceesisee booddee qabeenya isaa hunda erge."},{"book":"Uumama","chapter":"32","verse":"24","text":"Yaaqoob immoo kophaa isaa hafe; namichi tokkos hamma lafti bariitutti walʼaansoo isa qabe."},{"book":"Uumama","chapter":"32","verse":"25","text":"Namichis yommuu akka Yaaqoobin moʼachuu hin dandeenye argetti, buusaa luqqeettuu Yaaqoob tuqe; yeroo inni namicha wajjin walʼaansoo qabettis luqqeettuun Yaaqoob ni adoode."},{"book":"Uumama","chapter":"32","verse":"26","text":"Namichis, “Waan bariʼuu gaʼeef gad na dhiisi” jedhe."},{"book":"Uumama","chapter":"32","verse":"27","text":"Namichis, “Maqaan kee eenyu” jedhee isa gaafate."},{"book":"Uumama","chapter":"32","verse":"28","text":"Namichis, “Ati sababii Waaqaa fi namoota wajjin walʼaansoo qabdee moʼatteef siʼachi Israaʼel jedhamta malee Yaaqoob hin jedhamtu” jedhe."},{"book":"Uumama","chapter":"32","verse":"29","text":"Yaaqoobis, “Maaloo maqaa kee natti himi” jedheen."},{"book":"Uumama","chapter":"32","verse":"30","text":"Yaaqoobis, “Ani ifaan ifatti Waaqa argeeraatii; lubbuun koo garuu oolfamteerti” jedhee iddoo sana Pheniiʼeel jedhee moggaase."},{"book":"Uumama","chapter":"32","verse":"31","text":"Akkuma inni Phenuuʼeelin darbeen aduun isatti baate; innis sababii luqqeettuu isaatiif okkolaa ture."},{"book":"Uumama","chapter":"32","verse":"32","text":"Kanaafuu Israaʼeloonni hamma harʼaatti ribuu tafaa hin nyaatan; inni buusaa luqqeettuu Yaaqoob kan tafaan wal qabatu tuqee tureetii."}]}