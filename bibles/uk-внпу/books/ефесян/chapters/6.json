{"data":[{"book":"Ефесян","chapter":"6","verse":"1","text":"Діти, слухайтеся ваших батьків у Господі, адже це справедливо."},{"book":"Ефесян","chapter":"6","verse":"2","text":"«Шануй твого батька та матір» – це перша заповідь з обітницею:"},{"book":"Ефесян","chapter":"6","verse":"3","text":"«щоб тобі було добре і щоб ти був довголітнім на землі»6:3 Див. Повт. 5:16.."},{"book":"Ефесян","chapter":"6","verse":"4","text":"Батьки, не дратуйте ваших дітей, а виховуйте їх у дисципліні та вченні Господа."},{"book":"Ефесян","chapter":"6","verse":"5","text":"Раби, слухайтеся ваших земних господарів зі страхом і трепетом, у щирості вашого серця, як Христа,"},{"book":"Ефесян","chapter":"6","verse":"6","text":"не лише про людське око, як підлабузники, але як раби Христа, що виконують Божу волю від душі."},{"book":"Ефесян","chapter":"6","verse":"7","text":"Служіть із доброзичливістю, як Господу, а не як людям,"},{"book":"Ефесян","chapter":"6","verse":"8","text":"знаючи, що кожен, хто робить щось добре, це ж отримає від Господа – як раб, так і вільний."},{"book":"Ефесян","chapter":"6","verse":"9","text":"А ви, пани, чиніть із ними так само, без погроз, розуміючи, що і їхній, і ваш Пан є в небесах, і у Нього немає упередженості."},{"book":"Ефесян","chapter":"6","verse":"10","text":"Насамкінець зміцнюйтеся Господом і могутністю Його сили."},{"book":"Ефесян","chapter":"6","verse":"11","text":"Одягніться в повне Боже озброєння, щоб ви могли протистояти хитрощам диявола."},{"book":"Ефесян","chapter":"6","verse":"12","text":"Адже ми не боремося проти крові й плоті, а проти начальств, проти авторитетів, проти світових правителів темряви цього віку, проти злих духів із небесних сфер."},{"book":"Ефесян","chapter":"6","verse":"13","text":"Тому візьміть увесь обладунок Божий, щоб ви могли чинити опір у день злий і, виконавши все, вистояти."},{"book":"Ефесян","chapter":"6","verse":"14","text":"Отже, стійте, підперезавши ваші стегна істиною, одягнувши нагрудник6:14 Частина військового спорядження у вигляді щитка або панцира для захисту грудей. праведності"},{"book":"Ефесян","chapter":"6","verse":"15","text":"й взувши ноги в готовність звіщати Добру Звістку миру."},{"book":"Ефесян","chapter":"6","verse":"16","text":"Окрім цього, візьміть щит віри, яким зможете гасити всі розпечені стріли диявола."},{"book":"Ефесян","chapter":"6","verse":"17","text":"Візьміть також шолом спасіння і меч Духа, яким є Боже Слово."},{"book":"Ефесян","chapter":"6","verse":"18","text":"Моліться в Дусі при кожній нагоді усілякими молитвами й проханнями. Будьте пильними в цьому з усією наполегливістю й молитвою за всіх святих."},{"book":"Ефесян","chapter":"6","verse":"19","text":"Моліться й за мене, щоб, коли я відкриваю вуста, мені було дане слово й щоб я сміливо проповідував таємницю Доброї Звістки,"},{"book":"Ефесян","chapter":"6","verse":"20","text":"заради якої я є послом у кайданах. Моліться, щоб я міг говорити сміливо, як мені й належить."},{"book":"Ефесян","chapter":"6","verse":"21","text":"А про мене й про те, що я роблю, вам усе розповість Тихик, улюблений брат і вірний служитель у Господі,"},{"book":"Ефесян","chapter":"6","verse":"22","text":"якого я послав до вас для того, щоб ви довідалися про нас і щоб він підбадьорив ваші серця."},{"book":"Ефесян","chapter":"6","verse":"23","text":"Мир братам і любов із вірою від Бога Отця і Господа Ісуса Христа."},{"book":"Ефесян","chapter":"6","verse":"24","text":"Благодать з усіма тими, хто має нетлінну любов до нашого Господа Ісуса Христа."}]}