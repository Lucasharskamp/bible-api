{"data":[{"book":"Akaloma","chapter":"11","verse":"1","text":"Ngonya, bo, Nnoongo ate kakana bandu bakwe? Napachokuje! Nenga namwene nga Naisilaeli, kibelei cha Ulaimu, jwa kabi ja Benjamini."},{"book":"Akaloma","chapter":"11","verse":"2","text":"Nnoongo bakanitije bandu bakwe ababapambwile kuboka pitumbulaga. Nkombokela apagalenga Majandiko Gachwapi mangobu Eliya apakokaleka ku Nnoongo nhwalo gwa Kuisilaeli,"},{"book":"Akaloma","chapter":"11","verse":"3","text":"“Angwana, bakomangite akalondoli binu nu kubomola kitembe chinu. Nga ne tu jika jango naigile, kabe bambalapala bangome!”"},{"book":"Akaloma","chapter":"11","verse":"4","text":"Bo, Nnoongo annyanga bole? Ngannenge, “Nikibekile bandu elufu saba bombe bikigongalelije kinyago Baali.”"},{"book":"Akaloma","chapter":"11","verse":"5","text":"Nga apibi ngoe, babile bandu abaigile benia Nnoongo bapambwi kupeele gwakwe."},{"book":"Akaloma","chapter":"11","verse":"6","text":"Kupambu kwakwe kikengamana ni upeele gwakwe. Ngiti kwa magambu ga itendwa yabeje, anda kupambu kukengamana na itendwa ya bandu, upeele gwakwe chikakonda upeeleje kabe."},{"book":"Akaloma","chapter":"11","verse":"7","text":"Ngoe, bo? Bandu ba Kuisilaeli bapatangitije chibakiba bakapalapala nambu boa abapambuligwe ngibikipata. Bange ngabapungania,"},{"book":"Akaloma","chapter":"11","verse":"8","text":"andi Majandiko Gachwapi pagalenga,"},{"book":"Akaloma","chapter":"11","verse":"9","text":"Na Daudi alenga,"},{"book":"Akaloma","chapter":"11","verse":"10","text":"Mio gabe gabekigwe lubendu gakaotoje kulola."},{"book":"Akaloma","chapter":"11","verse":"11","text":"Ngonya, bo, Akayahudi bakobalinge nu kugweganga mbyuu? Napachokuje! Kulemwa kwabe kutei ukomboi gwaikalile bandu ba ilambo yenge, kupala Akayahudi babone bwiu."},{"book":"Akaloma","chapter":"11","verse":"12","text":"Mabaja ga Akayahudi gajambukie kindimba nduu padunia joa, gwangaamini gwabe uletite kindimba nduu ku bandu bi ilambo yenge. Ibonekana kulenganakia kwabe kubakuleta kindimba nduu muno."},{"book":"Akaloma","chapter":"11","verse":"13","text":"Ngoe nannengelanga mangweto mabandu manga Akayahudi, gambu ne mbi nandundame ku bandu bange banga Akayahudi, kuyene nokeloke liengo lyango."},{"book":"Akaloma","chapter":"11","verse":"14","text":"Kupala nabekange bwiu akakola ilambo ajango pangaje nakombolange katijabe."},{"book":"Akaloma","chapter":"11","verse":"15","text":"Magambu andaibi ukanigwa kwabe kuletite dunia jichikachane na Nnoongo, ipakubebo anda pabapa kujeketeligwa na Nnoongo? Abawile bapakuyoka!"},{"book":"Akaloma","chapter":"11","verse":"16","text":"Andaibi kipande cha nkate chukutumbula kibekigwe chwapi magambu gwa Nnoongo, mmanya kipande choa kibi chwapi magambu gwa jwenio, mikega ja mikongo andajibi jina kualala, ndambi yakwe uyo iba ina kualala."},{"book":"Akaloma","chapter":"11","verse":"17","text":"Elo, ndambi yenge ya nzeituni kubositani ngiekatigwa, paali pakwe ngabalondana lutambi lwa nzeituni gwa kupongoti. Mangweto mabandu ba ilambo yenge mmi tela nu lutambi lwa nzeituni gwa kupongoti, ngoe ntumiyanga makakala na malelalela ga nzeituni gu kubositani."},{"book":"Akaloma","chapter":"11","verse":"18","text":"Makabembuje baba abaeketigwe andi ndambi! Na ati kikabi chukulokeloke nkombokelanga kube mangwetomweje mamijibeka mikega jibe na makakala, nambu mikega nga ejimpe mangweto makakala."},{"book":"Akaloma","chapter":"11","verse":"19","text":"Nambu mannenga, “Ndambi ieketigwa magambu ne mbandakigwe paali pakwe.”"},{"book":"Akaloma","chapter":"11","verse":"20","text":"Tela! Ieketigwa kwa magambu gukotoka kunhwamini Nnoongo, nambu mwenga nnyema gambu gwa imani jinu, makalokalokaje nambu nnyema kukujogopa."},{"book":"Akaloma","chapter":"11","verse":"21","text":"Magambu, anda Nnoongo babonije kia Akayahudi ababi andi ndambi ikibelekwa, nkita mankolela kia mwenga?"},{"book":"Akaloma","chapter":"11","verse":"22","text":"Nnolaoti, Nnoongo apabi jwakia na nkale. Jwombe nkale kwa baba abagwile, na jwakia kwinu mwenga anda mannyendekea kube mukia jakwe, andaje, namwe uyo manhweketigwa."},{"book":"Akaloma","chapter":"11","verse":"23","text":"Na Akayahudi, uyo, anda bakotwike kuamini kwabe mabalonda kabena gambu Nnoongo aotwile kalonda kabena."},{"book":"Akaloma","chapter":"11","verse":"24","text":"Mangweto mabandu ba ilambo yenge, kukubelekwa andi lutambi lwa nzeituni gwa kupongoti, nambu mmoigwe kwenio nganondigwa mu nzeituni gu kubositani paali panga pinu. Nambu, Akayahudi kukubelekwa andi nzeituni gwa kubositani, maiba kindema muno kwabe kupandakigwa kabele munkongo ugwo gwabe."},{"book":"Akaloma","chapter":"11","verse":"25","text":"Makalongo bango, mbala mmanyange nhwalo gongo ogugukiite manhwacha kita nkweti malango muno. Mitau ja Akasilaeli jikiba jikingobu tu, nambu mpaka bandu ba ilambo yenge balengenile kumuji Nnoongo."},{"book":"Akaloma","chapter":"11","verse":"26","text":"Penia nga kilambo choa chu Kuisilaeli apikipa komboligwa, anda pagalenga Majandiko Gachwapi,"},{"book":"Akaloma","chapter":"11","verse":"27","text":"Lende nga lilagano elimbakulagana nabo"},{"book":"Akaloma","chapter":"11","verse":"28","text":"Kwa magambu bukana Nhwalo Gwambone, Akayahudi babi akangondwa ba Nnoongo, nambu ngu upeele gwinu mabandu banga Akayahudi. Nambu, magambu gukupambuligwa kwa akahokomundu, maganja tango na Nnoongo."},{"book":"Akaloma","chapter":"11","verse":"29","text":"Magambu Nnoongo anda bandu bapile hupo yakwe na kapambula, kugalambukaje."},{"book":"Akaloma","chapter":"11","verse":"30","text":"Kutumbu kalakala mangweto makannemwa Nnoongo, nambu ngoe mmoneligwe kia jakwe kwa magambu ga malemwa gabe."},{"book":"Akaloma","chapter":"11","verse":"31","text":"Uyo, na kia ejimpatite mangweto, Akayahudi ngoe banemuki Nnoongo ibe uyo na angweto bapokele ngoe kia ja Nnoongo."},{"book":"Akaloma","chapter":"11","verse":"32","text":"Magambu Nnoongo abatabangite bandu boa mu malemwa gabe ibe boa bakolelange kia."},{"book":"Akaloma","chapter":"11","verse":"33","text":"Utajili na gwambone na ilimu ja Nnoongo nga ngolongwa muno! Hukumu jakwe kupemekaje na ndela yakwe kumanyikanaje!"},{"book":"Akaloma","chapter":"11","verse":"34","text":"Andi pagalenga Majandiko, “Bene agabagamanyi mawacho ga Angwana?"},{"book":"Akaloma","chapter":"11","verse":"35","text":"Andaje bene abampi ote kilebe"},{"book":"Akaloma","chapter":"11","verse":"36","text":"Magambu ilebe yoa ipanganigwa na benia, yoa ibi ku uwecho gwabe nu kukupala kwabe."}]}