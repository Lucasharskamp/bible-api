{"data":[{"book":"Izajáš","chapter":"21","verse":"1","text":"Břímě pustého moře. Jako vichřice na poledne se žene, tak přijde z pouště, z země hrozné."},{"book":"Izajáš","chapter":"21","verse":"2","text":"Vidění tvrdé jest mi ukázáno. Nešlechetník nešlechetnost páše, a zhoubce hubí. Přitáhniž Elame, Médský oblehni. Všelikému úpění jeho přestati rozkáži."},{"book":"Izajáš","chapter":"21","verse":"3","text":"Z té příčiny naplněna jsou bedra má bolestí, úzkosti postihly mne jako úzkosti rodičky; sklíčen jsem, slyše to, strnul jsem, vida to."},{"book":"Izajáš","chapter":"21","verse":"4","text":"Zkormoutilo se srdce mé, hrůza předěsila mne, noc mých rozkoší obrátila se mi v strach."},{"book":"Izajáš","chapter":"21","verse":"5","text":"Přistroj na stůl, nechť stráž drží strážný, jez, pí. Vstaňte knížata, mažte pavézy."},{"book":"Izajáš","chapter":"21","verse":"6","text":"Nebo tak řekl ke mně Pán: Jdi, postav strážného, kterýž by to, což uhlédá, oznámil."},{"book":"Izajáš","chapter":"21","verse":"7","text":"I viděl vozy, a dvěma řady jízdu, vozy, kteréž oslové, a vozy, kteréž velbloudové táhli; šetřil zajisté pilně s velikou bedlivostí."},{"book":"Izajáš","chapter":"21","verse":"8","text":"A volal jako lev: Jáť, Pane můj, stojím na stráži ustavičně ve dne, nýbrž na stráži své já stávám v každičkou noc."},{"book":"Izajáš","chapter":"21","verse":"9","text":"(A aj, v tom přijeli na vozích muži a dvěma řady jízda.) Zvolal tedy a řekl: Padl, padl Babylon, a všecky rytiny bohů jeho o zem roztřískány."},{"book":"Izajáš","chapter":"21","verse":"10","text":"Méť jest humno, a obilé humna mého. Což jsem slyšel od Hospodina zástupů, Boha Izraelského, oznámil jsem vám."},{"book":"Izajáš","chapter":"21","verse":"11","text":"Břímě Dumy. Slyším hlas z Seir: Strážný, co bylo v noci? Strážný, co se stalo v noci?"},{"book":"Izajáš","chapter":"21","verse":"12","text":"Řekl strážný: Přišlo jitro, a tolikéž noc; chcete-li hledati, hledejte. Navraťte se, přiďte."},{"book":"Izajáš","chapter":"21","verse":"13","text":"Břímě na Arabii. Po lesích v Arabii nocleh mívati budete, ó pocestní Dedanských."},{"book":"Izajáš","chapter":"21","verse":"14","text":"Obyvatelé země Tema nechať vynesou vody vstříc žíznivému; s chlebem jeho nechať vyjdou proti utíkajícímu."},{"book":"Izajáš","chapter":"21","verse":"15","text":"Nebo před mečem utíkati budou, před mečem vytaženým, před lučištěm nataženým, před těžkostí boje."},{"book":"Izajáš","chapter":"21","verse":"16","text":"Tak zajisté řekl Pán ke mně: Že po roce, jakýž jest rok nájemníka, přestane všecka sláva Cedar,"},{"book":"Izajáš","chapter":"21","verse":"17","text":"A pozůstalý počet střelců udatných synů Cedar zmenšen bude; nebo Hospodin Bůh Izraelský to mluvil."}]}