{"data":[{"book":"1 Tymoteusza","chapter":"5","verse":"1","text":"Starszym mężczyznom nie zwracaj uwagi w surowy sposób, ale czyń to tak, jak byś rozmawiał z własnym ojcem. Młodszych mężczyzn traktuj jak braci,"},{"book":"1 Tymoteusza","chapter":"5","verse":"2","text":"starsze kobiety—jak matki, a młodsze—jak siostry, zachowując czyste relacje."},{"book":"1 Tymoteusza","chapter":"5","verse":"3","text":"Szczególną troską otaczaj wdowy, które są pozbawione pomocy ze strony rodziny."},{"book":"1 Tymoteusza","chapter":"5","verse":"4","text":"Jeśli jednak wdowa ma dzieci lub wnuki, to one powinny opiekować się nią. W ten sposób okażą jej wdzięczność i oddadzą chwałę Bogu, któremu bardzo podoba się taka postawa."},{"book":"1 Tymoteusza","chapter":"5","verse":"5","text":"Jako kościół powinniście troszczyć się o te wdowy, które są zupełnie samotne i swoją nadzieję na pomoc pokładają w Bogu, modląc się do Niego dniem i nocą."},{"book":"1 Tymoteusza","chapter":"5","verse":"6","text":"Te zaś, które szukają wrażeń, są duchowo martwe, mimo że jeszcze żyją."},{"book":"1 Tymoteusza","chapter":"5","verse":"7","text":"Postępuj według tych zasad, aby wdowom, które są pod opieką kościoła, nie zarzucano niestosownego zachowania."},{"book":"1 Tymoteusza","chapter":"5","verse":"8","text":"Ten zaś, kto nie dba o swoich najbliższych, zaprzecza temu, w co wierzymy, i jest gorszy od poganina."},{"book":"1 Tymoteusza","chapter":"5","verse":"9","text":"Z pomocy kościoła może korzystać wdowa, która ukończyła sześćdziesiąt lat, była wierna swojemu mężowi"},{"book":"1 Tymoteusza","chapter":"5","verse":"10","text":"i cieszy się dobrą opinią, ponieważ dobrze wychowała dzieci, była gościnna, uczynna dla wierzących, pomagała potrzebującym i chętnie podejmowała się innych dobrych czynów."},{"book":"1 Tymoteusza","chapter":"5","verse":"11","text":"Młodszych wdów nie zaliczaj do tej grupy, gdyż czasem, z powodu swoich pragnień, odchodzą od Chrystusa i chcą ponownie wyjść za mąż."},{"book":"1 Tymoteusza","chapter":"5","verse":"12","text":"W ten sposób ściągają na siebie potępienie, ponieważ łamią wcześniejsze zobowiązanie."},{"book":"1 Tymoteusza","chapter":"5","verse":"13","text":"Poza tym popadają w bezczynność i wciąż przesiadują w domach innych ludzi. Nic nie robią a na dodatek zajmują się plotkami, wtrącają się do cudzych spraw i wywołują niepotrzebne dyskusje."},{"book":"1 Tymoteusza","chapter":"5","verse":"14","text":"Uważam więc, że młodsze wdowy powinny raczej wychodzić za mąż, mieć dzieci oraz zajmować się domem—i nie dawać przeciwnikowi żadnych powodów do oskarżeń."},{"book":"1 Tymoteusza","chapter":"5","verse":"15","text":"Niektóre bowiem zeszły z prawej drogi i poszły za szatanem."},{"book":"1 Tymoteusza","chapter":"5","verse":"16","text":"Jeśli jakaś wierząca kobieta ma w rodzinie wdowy, niech się o nie zatroszczy i nie zrzuca tego obowiązku na kościół. Wtedy będzie on mógł się zająć się wdowami, które są zupełnie osamotnione."},{"book":"1 Tymoteusza","chapter":"5","verse":"17","text":"Starsi kościoła, którzy dobrze go prowadzą, powinni być podwójnie wynagradzani, zwłaszcza ci, którzy wykonują trudną pracę głoszenia słowa i nauczania."},{"book":"1 Tymoteusza","chapter":"5","verse":"18","text":"Pismo mówi przecież: „Nie będziesz zawiązywał pyska wołowi, który młóci zboże” oraz: „Robotnicy mają prawo do zapłaty”."},{"book":"1 Tymoteusza","chapter":"5","verse":"19","text":"Nie przyjmuj oskarżenia przeciwko starszemu, chyba że jest ono potwierdzone przez dwóch lub trzech świadków."},{"book":"1 Tymoteusza","chapter":"5","verse":"20","text":"Jeśli jednak okaże się, że starszy rzeczywiście zgrzeszył, zwróć mu uwagę w obecności całego kościoła, aby i inni mieli respekt dla Boga."},{"book":"1 Tymoteusza","chapter":"5","verse":"21","text":"Stojąc przed obliczem Boga i Chrystusa Jezusa oraz świętych aniołów, wzywam cię, abyś bezwzględnie przestrzegał tych zaleceń i nie kierował się osobistymi uprzedzeniami czy sympatiami."},{"book":"1 Tymoteusza","chapter":"5","verse":"22","text":"Za szybko nie kładź na nikogo rąk, wyznaczając go do służby. Nie miej też udziału w grzechach innych ludzi—pilnuj swojej czystości."},{"book":"1 Tymoteusza","chapter":"5","verse":"23","text":"Nie pij już samej wody. Ze względu na twoje problemy z żołądkiem, pij również trochę wina."},{"book":"1 Tymoteusza","chapter":"5","verse":"24","text":"Grzechy niektórych ludzi są jawne i już teraz wiadomo, że czeka ich za to sąd. Ale są i tacy ludzie, których grzechów na razie nie widać, i zostaną one ujawnione dopiero w dniu sądu."},{"book":"1 Tymoteusza","chapter":"5","verse":"25","text":"Podobnie jest z dobrymi czynami—niektóre są znane już teraz, inne zaś zostaną ujawnione później."}]}