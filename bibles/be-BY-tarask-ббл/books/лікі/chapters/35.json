{"data":[{"book":"ЛІКІ","chapter":"35","verse":"1","text":"І сказаў Гасподзь Майсею на раўнінах Маавіцкіх каля Ярдана насупраць Ерыхона, кажучы:"},{"book":"ЛІКІ","chapter":"35","verse":"2","text":"загадай сынам Ізраілевым, каб яны з надзелаў валоданьня свайго далі лявітам гарады для жыхарства; і палі пры гарадах з усіх бакоў дайце лявітам."},{"book":"ЛІКІ","chapter":"35","verse":"3","text":"Гарады будуць ім для жыхарства, а палі будуць для быдла іхняга і для маёмасьці іхняй і для ўсіх жыцьцёвых патрэбаў іхніх."},{"book":"ЛІКІ","chapter":"35","verse":"4","text":"Палі каля гарадоў, якія вы павінны даць лявітам, ад сьцяны горада павінны прасьцірацца на дзьве тысячы локцяў, ва ўсе бакі."},{"book":"ЛІКІ","chapter":"35","verse":"5","text":"І адмерце за горадам на ўсходні бок дзьве тысячы локцяў, і на паўднёвы бок дзьве тысячы локцяў, а пасярэдзіне горад: такія будуць у іх палі каля гарадоў."},{"book":"ЛІКІ","chapter":"35","verse":"6","text":"З гарадоў, якія вы дасьце лявітам, будуць шэсьць гарадоў пад сховы, у якія вы дазволіце ўцякаць забойцу; і звыш іх дайце сорак два гарады."},{"book":"ЛІКІ","chapter":"35","verse":"7","text":"Усіх гарадоў, якія вы павінны даць лявітам, будзе сорак восем гарадоў, з палямі каля іх."},{"book":"ЛІКІ","chapter":"35","verse":"8","text":"І калі будзеце даваць гарады з валоданьня сыноў Ізраілевых, тады з большага дайце больш, зь меншага менш; кожнае племя, гледзячы па надзеле, які атрымае, павінна даць з гарадоў сваіх лявітам."},{"book":"ЛІКІ","chapter":"35","verse":"9","text":"І наказаў Гасподзь Майсею сказаць:"},{"book":"ЛІКІ","chapter":"35","verse":"10","text":"абвясьці сынам Ізраілевым і скажы ім: калі вы пяройдзеце празь Ярдан у зямлю Ханаанскую,"},{"book":"ЛІКІ","chapter":"35","verse":"11","text":"выберце сабе гарады, якія былі б у вас гарадамі пад сховы, куды мог бы ўцячы забойца, які забіў чалавека ненаўмысна."},{"book":"ЛІКІ","chapter":"35","verse":"12","text":"І будуць у вас гарады гэтыя сховішчам ад помсьніка, каб ня быў забіты забойца, перш чым ён стане перад супольствам на суд."},{"book":"ЛІКІ","chapter":"35","verse":"13","text":"А гарадоў, якія вы павінны даць, гарадоў-сховішчаў, павінна быць у вас шэсьць."},{"book":"ЛІКІ","chapter":"35","verse":"14","text":"Тры гарады дайце па гэты бок Ярдана, і тры гарады дайце ў зямлі Ханаанскай; гарадамі-сховішчамі павінны быць яны."},{"book":"ЛІКІ","chapter":"35","verse":"15","text":"Сынам Ізраілевым і прыхадням і пасяленцам сярод вас будуць гэтыя шэсьць гарадоў сховішчам, каб уцякаць туды кожнаму, хто забіў чалавека ненаўмысна."},{"book":"ЛІКІ","chapter":"35","verse":"16","text":"Калі хто ўдарыць каго жалезнай прыладай, так што той памрэ, - дык ён забойца: забойцу трэба аддаць на сьмерць."},{"book":"ЛІКІ","chapter":"35","verse":"17","text":"І калі хто ўдарыць каго з рукі каменем, ад якога можна памерці, так што той памрэ, - дык ён забойца: забойцу трэба аддаць на сьмерць."},{"book":"ЛІКІ","chapter":"35","verse":"18","text":"Альбо, калі драўлянай прыладай, ад якое можна памерці, ударыць з рукі так, што той памрэ, - дык ён забойца: забойцу трэба аддаць на сьмерць."},{"book":"ЛІКІ","chapter":"35","verse":"19","text":"Помсьнік за кроў сам можа забіць забойцу; як толькі спаткае таго, сам можа ўсьмерціць яго."},{"book":"ЛІКІ","chapter":"35","verse":"20","text":"Калі хто штурхне каго зь нянавісьці, альбо наўмысна кіне на яго што-небудзь, так што той памрэ,"},{"book":"ЛІКІ","chapter":"35","verse":"21","text":"альбо з варожасьці ўдарыць яго рукою, так што той памрэ: дык таго, хто ўдарыў, трэба аддаць сьмерці, - ён забойца; помсьнік за кроў можа ўсьмерціць забойцу, як толькі спаткае яго."},{"book":"ЛІКІ","chapter":"35","verse":"22","text":"Калі ж ён штурхне яго незнарок, без варожасьці, альбо кіне на яго што-небудзь без намыслу,"},{"book":"ЛІКІ","chapter":"35","verse":"23","text":"альбо які-небудзь камень, ад якога можна памерці, ня бачачы ўпусьціць на яго, так што той памрэ, але ён ня быў ворагам яму і не хацеў яму благога:"},{"book":"ЛІКІ","chapter":"35","verse":"24","text":"дык супольства павінна рассудзіць забойцу і помсьніка за кроў паводле гэтых пастановаў;"},{"book":"ЛІКІ","chapter":"35","verse":"25","text":"і павінна супольства ўратаваць забойцу ад рукі помсьніка за кроў, і павінна вярнуць яго супольства ў горад сховішча ягонага, куды ён уцёк, каб ён жыў там да сьмерці вялікага сьвятара, які памазаны сьвяшчэнным алеем."},{"book":"ЛІКІ","chapter":"35","verse":"26","text":"Калі ж забойца выйдзе за мяжу горада-сховішча, у які ён уцёк,"},{"book":"ЛІКІ","chapter":"35","verse":"27","text":"і знойдзе яго помсьнік за кроў па-за межамі горада схову ягонага, і забэе забойцу гэтага помсьнік за кроў, дык ня будзе на ім віны праліцьця крыві."},{"book":"ЛІКІ","chapter":"35","verse":"28","text":"Бо той павінен быў жыць у горадзе схову свайго да сьмерці вялікага сьвятара; а пасьля сьмерці вялікага сьвятара павінен быў вярнуцца забойца ў зямлю валоданьня свайго."},{"book":"ЛІКІ","chapter":"35","verse":"29","text":"Хай будзе гэта ў вас устаноўлена законам у роды вашыя, ва ўсіх селішчах вашых."},{"book":"ЛІКІ","chapter":"35","verse":"30","text":"Калі хто забэе чалавека, дык забойцу трэба забіць па словах сьведак; але аднаго сьведкі недастаткова, каб засудзіць на сьмерць."},{"book":"ЛІКІ","chapter":"35","verse":"31","text":"Не бярэце выкупу за душу ўбойцы, які заслужыў сьмерці, ён сьмерцю памрэ."},{"book":"ЛІКІ","chapter":"35","verse":"32","text":"І не бярэце адкупу за таго, хто ўцёк у горад схову, каб яму дазволіць жыць у зямлі сваёй да сьмерці вялікага сьвятара."},{"book":"ЛІКІ","chapter":"35","verse":"33","text":"Не апаганьвайце зямлі, на якой вы будзеце жыць; бо кроў апаганьвае зямлю, і зямля ня йнакш ачышчаецца ад пралітай на ёй крыві, як крывёю таго, хто праліў яе."},{"book":"ЛІКІ","chapter":"35","verse":"34","text":"Нельга апаганьваць зямлю, на якой вы жывяце, сярод якое жыву Я; бо Я Гасподзь жыву сярод сыноў Ізраілевых."}]}