{"data":[{"book":"2 Thesalonithek","chapter":"1","verse":"1","text":"Phaul, Silas, nane Thimothi re-è,"},{"book":"2 Thesalonithek","chapter":"1","verse":"2","text":"Hamangkhung-aphuii gethek ro Aphuii nane Ithong Isu Masi nathek shii bushun nane liijiing phi bo."},{"book":"2 Thesalonithek","chapter":"1","verse":"3","text":"Gathek ro khuiinothek nane bumuiithek, gathek ne nathek chiang shii idang Hamangkhung-aphuii shii laso phi. Hì ne gathek shii rek chid pha rangsua ro, nyieliieshii nathek ro migi ne muna boh rey ne chiih-è nawaithek chung miie rai pha ji ne boh rey din ramuii ro."},{"book":"2 Thesalonithek","chapter":"1","verse":"4","text":"Ji pha chiang è gathek ne guithek shii Hamangkhung-aphuii pha charch hà nathek chiang shii nyigodog rek. Gathek ne nathek è athodang pha diigchiao nane duhug shii dab pha ji shii zud ne migi rek pha chiang shii nyigodog rek."},{"book":"2 Thesalonithek","chapter":"1","verse":"5","text":"Hìthek ne zab khagi rek ro Hamangkhung-aphuii ro chua pha ji zai ro, hì pha chiang è nathek è nyie diig rek pha ji shii, nathek ne airo Sajathua pho rey mua spho rey ruii phro."},{"book":"2 Thesalonithek","chapter":"1","verse":"6","text":"Nyie rangsua ji Hamangkhung-aphuii è rek ruii phro: chiih-è nathek shii hanyie è diig rek ji shii ne diig phi ruii phro,"},{"book":"2 Thesalonithek","chapter":"1","verse":"7","text":"chiih-è ai è nathek hanyie diig pho shii ichad rek phi chiih-è gathek zab shii ichad rek phi. Ai ne Ithong Isu yi hamangkhung è awairo riichaiboh pha hamangkhliiethek rog"},{"book":"2 Thesalonithek","chapter":"1","verse":"8","text":"chiih-è hòi pha bai rog shii wuii ruii mage shii, hanyie è Hamangkhung-aphuii ro shii snai ne hanyie è Isu Masi ro Mua Wie ji anuii pho shii ne lago phi ruii phro."},{"book":"2 Thesalonithek","chapter":"1","verse":"9","text":"1:9: Aij 2:10 Ai hanyie yi awairo branthek è biisiie choi pha chiih-è zab hanyie è migi rek pho è ilab choi pha Inai ai wuii ruii shii nathek zab de ithek rog shii um ruii phro, nyieliieshii gu nathek shii yaojong pha mua shii migi rek ro,"},{"book":"2 Thesalonithek","chapter":"1","verse":"10","text":"ithek zab ne idang srobro pha lago shii diig ruii phro, chiih-è Ithong nane airo bohbiisiie pha miie è yoh yoh rek muii phro."},{"book":"2 Thesalonithek","chapter":"1","verse":"11","text":"Ji-è gathek ne idang nathek shii sia phi. Gathek è guithek Hamangkhung-aphuii shii nathek shii ai è sieng pha ho pha chai shii rey mua spho rab phi bone sia. Ai ne zab nathek ro wie pha chid shii airo blu è rey yi bo chiih-è nawaithek ro migi pha blia shii jong yi bo."},{"book":"2 Thesalonithek","chapter":"1","verse":"12","text":"Ji duiine gethek ro Ithong Isu beng è biisiie ne nathek è mua ruii phro, gethek Hamangkhung-aphuii nane Ithong1:12: gethek Hamangkhung-aphuii nane Ithong; dinne gethek Hamangkhung-aphuii nane Ithong; dinne. Isu Masi pha bushun ne, nathek shii de ai re-è ro."}]}