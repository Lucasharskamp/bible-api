{"data":[{"book":"Mark","chapter":"9","verse":"1","text":"Jesus ga helekai, “Au e hagi adu gi goodou bolo hunu gau i ginei la hagalee mmade, gaa dae loo gi di nadau gidee Teenua King o God e dau mai mo ono mogobuna.”"},{"book":"Mark","chapter":"9","verse":"2","text":"I muli nia laangi e ono, Jesus gaa lahi a Peter, James mo John gi hongo di gonduu duuduu i nua mada ginaadou. Gei Mee gu dina gee i mua digaula.9.2 2 Peter 1.17-18"},{"book":"Mark","chapter":"9","verse":"3","text":"Dono gahu gu madamada, gu kene hila mmaa, deai tangada i henuailala e mee di haga mmaa ono gahu beelaa ai."},{"book":"Mark","chapter":"9","verse":"4","text":"Nia dama agoago dogodolu aalaa gaa mmada gi Elijah mo Moses e leelee ginaadou mo Jesus."},{"book":"Mark","chapter":"9","verse":"5","text":"Peter ga helekai gi Jesus, “Meenei, koia e humalia go tadau noho i ginei. Gimaadou ga haga duu aga madau damaa hale e dolu, e dahi ni aau, ge e dahi ni Moses, ge e dahi ni Elijah.”"},{"book":"Mark","chapter":"9","verse":"6","text":"Peter gu de iloo ia di helekai, idimaa mee mo ono ehoo e uli nadau gai."},{"book":"Mark","chapter":"9","verse":"7","text":"Gei di gololangi ga dehee mai laa nua, ga haga malu digaula, gei di lee ga lee mai i lodo di gololangi, “Deenei dagu Dama dela e aloho iei Au, goodou hagalongo gi Mee!”9.7 Matthew 3.17; Mark 1.11; Luke 3.22"},{"book":"Mark","chapter":"9","verse":"8","text":"Digaula ga mmada adu hua, go Jesus hua modogoia i nadau baahi."},{"book":"Mark","chapter":"9","verse":"9","text":"I di nadau lloo ia i di gonduu, gei Jesus gaa bule digaula, “Hudee hagi anga ina godou mee ala ne gidee goodou gi tei dangada, gaa dae loo gi Tama Tangada ma ga mouli aga i di made.”"},{"book":"Mark","chapter":"9","verse":"10","text":"Digaula gu daudali ana helekai, gei digaula ga daamada ga heheeu i nadau mehanga tadinga telekai, “di mouli aga i di made”, le e hai bolo aha?"},{"book":"Mark","chapter":"9","verse":"11","text":"Digaula ga heeu gi Jesus, “Digau haga donudonu haganoho le e aha ala e helekai bolo Elijah le e hai loo gi hanimoi matagidagi?”9.11 Malachi 4.5; Matthew 11.14"},{"book":"Mark","chapter":"9","verse":"12","text":"Gei Jesus ga helekai, “E donu, Elijah le e hanimoi i mua, e hagatogomaalia nia mee huogodoo. Di Beebaa Dabu le e aha dela e helekai bolo Tama Tangada le e hagaduadua kono, ge haga balumee?"},{"book":"Mark","chapter":"9","verse":"13","text":"Au e hagi adu gi goodou bolo Elijah la gu hanimoi, gei nia daangada ne hai anga go nadau mee ala e hiihai ginai, be nnelekai ala guu hihi gi lodo di Beebaa Dabu.”"},{"book":"Mark","chapter":"9","verse":"14","text":"Di nadau dau adu hua gi ana dama agoago ala i golo, ginaadou gaa mmada gi digau dogologo guu hii digaula gi lodo, mo digau haga donudonu haganoho e lagalagamaaloo gi digaula."},{"book":"Mark","chapter":"9","verse":"15","text":"Di madagoaa o nia daangada ne gidee a Jesus, gei ginaadou gu homouli huoloo, ga llele adu ga hagaaloho gi Mee."},{"book":"Mark","chapter":"9","verse":"16","text":"Jesus ga heeu gi ana dama agoago, “Ma di aha dela e lagalagamaaloo ai goodou gi digaula?”"},{"book":"Mark","chapter":"9","verse":"17","text":"Taane i tagabuli deelaa ga helekai, “Tangada Agoago, au gu laha mai dagu dama daane gi di Goe, idimaa di hagataalunga huaidu la gu i ono lodo, mee e deemee di leelee."},{"book":"Mark","chapter":"9","verse":"18","text":"Di madagoaa di hagataalunga huaidu ma ga ulu gi lodo o mee, geia gu hinga hua gi lala, guu puu biabi dono ngudu, ge e kadi ono niha, gei dono huaidina gu dumaaloo. Gei au ne wanga a mee gi au dama agoago, gi haga bagia di hagataalunga huaidu deelaa, gei digaula e deemee.”"},{"book":"Mark","chapter":"9","verse":"19","text":"Jesus ga helekai, “Goodou digau de hagadonu huoloo! E waalooloo behee Au e hai gii noho i godou baahi? Ge waalooloo behee dogu hagakono ogu lodo i goodou? Laha mai tama daane deenaa!”"},{"book":"Mark","chapter":"9","verse":"20","text":"Digaula ga laha mai a mee gi Jesus."},{"book":"Mark","chapter":"9","verse":"21","text":"Jesus ga heeu gi tamana di tama, “Gu waalooloo behee i dana hai beenei?”"},{"book":"Mark","chapter":"9","verse":"22","text":"Nia holongo e logo, gei di hagataalunga huaidu belee daaligi a mee gii made, i dana huduhudu a mee gi lodo di ahi, mo lodo nia monowai. Aloho mai, hagamaamaa ina mai gimaua, maa Goe e mee!”"},{"book":"Mark","chapter":"9","verse":"23","text":"Jesus ga helekai, “Uaa, maa goe e mee di hagadonu. Nia mee huogodoo le e mee i baahi digau ala nadau hagadonu i golo.”"},{"book":"Mark","chapter":"9","verse":"24","text":"Di madagoaa hua deelaa, tamana o tamagiigi daane la gaa wolo gi nua, “Au e hagadonu, gei au e dee dohu loo. Hagamaamaa ina au i dogu hagadonu gi maaloo!”"},{"book":"Mark","chapter":"9","verse":"25","text":"Jesus gaa mmada gi tagabuulinga daangada deelaa, gu honodia hua guu hii ginaadou gi lodo, geia ga helekai gi di hagataalunga huaidu deelaa, “Goe go di hagataalunga longoduli ge hagalee leelee, Au e helekai adu gi ulu mai gi daha mo tamagiigi daane deenaa, hudee ulu labelaa gi lodo o mee.”"},{"book":"Mark","chapter":"9","verse":"26","text":"Gei di hagataalunga deelaa gaa dangi, ga haga hinga tama daane gi hongo di gelegele, ga ulu mai gi daha, gei tama daane la guu hai be tangada ne made, gei hunu gau gu helekai bolo mee guu made."},{"book":"Mark","chapter":"9","verse":"27","text":"Gei Jesus gaa kumi di lima o maa, ga hagamaamaa aga a mee gi du gi nua."},{"book":"Mark","chapter":"9","verse":"28","text":"I muli Jesus mo ana dama agoago ne mada ginaadou i lodo di hale, digaula ga heeu gi Mee, “Gimaadou e aha ala ne deemee di hagabagi di hagataalunga huaidu deelaa?”"},{"book":"Mark","chapter":"9","verse":"29","text":"Gei Jesus ga helekai, “Tagadilinga deenei le e hai hua gi talodalo, di mee e mee i golo ai.”"},{"book":"Mark","chapter":"9","verse":"30","text":"Jesus mo ana dama agoago ga hagatanga, gaa hula laa lodo o Galilee. Jesus hagalee hiihai nia daangada gi iloo di gowaa dela iei Ia."},{"book":"Mark","chapter":"9","verse":"31","text":"Idimaa, Mee e aago gi ana dama agoago boloo, “Tama Tangada la gaa wanga gi digau ala belee daaligi a Mee gii made. Nia laangi e dolu nomuli, gei Mee ga mouli aga.”"},{"book":"Mark","chapter":"9","verse":"32","text":"Malaa, digaula digi donu gi di agoago deenei, digaula hogi e mmaadagu di heeu gi Mee."},{"book":"Mark","chapter":"9","verse":"33","text":"Di nadau dau i Capernaum, ga ulu gi lodo di hale, gei Jesus ga heeu gi ana dama agoago, “Ma di aha dela nogo lagamaaloo ai goodou i tadau lloomoi i hongo di ala?”"},{"book":"Mark","chapter":"9","verse":"34","text":"Gei digaula digi leelee, idimaa, digaula nogo lagamaaloo i nadau mehanga be di ma koai dela koia e aamua.9.34 Luke 22.24"},{"book":"Mark","chapter":"9","verse":"35","text":"Jesus gaa noho gi lala, ga gahi mai ana dama agoago dilongoholu maa lua, ga helekai, “Tangada i goodou e hiihai gi togodahi, geia gi dugu eia gi mugi muli loo gii hege gi digau huogodoo.”9.35 Matthew 20.26-27; 23.11; Mark 10.43-44; Luke 22.26"},{"book":"Mark","chapter":"9","verse":"36","text":"Gei Mee ga gahi mai dana damagiigi, ga haga duu i nadau mua, ga bulubulu mai a mee gi ono lima, ga helekai,"},{"book":"Mark","chapter":"9","verse":"37","text":"“Be koai hua dela e benebene tamagiigi beenei i dogu ingoo, ia ne benebene hua Au, gei tangada dela ne benebene Au, ia ne benebene Au mo Mee dela ne hagau mai Au.”9.37 Matthew 10.40; Luke 10.16; John 13.20"},{"book":"Mark","chapter":"9","verse":"38","text":"John ga helekai gi Mee, “Tangada Agoago, gimaadou guu mmada gi tangada e hagabagi ana hagataalunga huaidu i do ingoo, gei gimaadou guu bule gi mee bolo gi hudee heia, idimaa, mee hagalee tangada i tadau hagabuulinga.”"},{"book":"Mark","chapter":"9","verse":"39","text":"Jesus ga helekai, “Hudee buleina a mee, idimaa, ma deai tangada e hai ana mee haga goboina i dogu ingoo, ga nomuli ga helekai huaidu i di Au ai."},{"book":"Mark","chapter":"9","verse":"40","text":"Be koai hua dela hagalee hai baahi mai gi gidaadou, la di hoo ni gidaadou.9.40 Matthew 12.30; Luke 11.23"},{"book":"Mark","chapter":"9","verse":"41","text":"Be koai hua dela ma ga gowadu dana ibu wai gi inumia go goodou, idimaa, goodou digau ni aagu, mee e hai loo gii kumi dono hui.9.41 Matthew 10.42"},{"book":"Mark","chapter":"9","verse":"42","text":"“Tangada dela ma gaa hai dana mee gi tamagiigi beenei, gaa hidi iei mee, gaa hudu gi daha dono hagadonu, tangada beenei le e humalia e nnoo dono uwa ginai di hadu mmili palaawaa damanaiee, e hudu gi lodo di moana.Nia hadu mmili palaawaa"},{"book":"Mark","chapter":"9","verse":"43","text":"Maa doo lima e hagabagege do hagadonu, la duudia gi daha, ma koia e humalia di ulu gi di mouli mo doo lima hua e dahi, i doo hana mo oo lima e lua gi lodo di gowaa hagaduadua, di ahi e deemee di made.9.43 Matthew 5.30"},{"book":"Mark","chapter":"9","verse":"44","text":"[Nia ila ala e gai digaula, e deemee di mmade, gei di ahi dela e dudu digaula, e deemee di made.]"},{"book":"Mark","chapter":"9","verse":"45","text":"“Maa doo wae e hagabagege do hagadonu, la duudia gi daha, idimaa, e koia e humalia di ulu gi di mouli mo doo wae e dahi, i doo hana mo oo wae e lua gi lodo di gowaa hagaduadua."},{"book":"Mark","chapter":"9","verse":"46","text":"[Nia ila ala e gai digaula, e deemee di mmade, gei di ahi dela e dudu digaula, e deemee di made.]"},{"book":"Mark","chapter":"9","verse":"47","text":"“Maa do golomada e hagabagege do hagadonu, kabee ina gi daha. Ma koia e humalia doo ulu gi Teenua King o God mo do golomada e dahi, i di goe dela gaa hudu gi lodo di gowaa hagaduadua mo o golomada e lua.9.47 Matthew 5.29"},{"book":"Mark","chapter":"9","verse":"48","text":"Nia ila ala e gai digaula, e deemee di mmade, gei di ahi dela e dudu digaula, e deemee di made.9.48 Isaiah 66.24"},{"book":"Mark","chapter":"9","verse":"49","text":"“Nia daangada le e haga madammaa gi di ahi, gadoo be tigidaumaha dela e haga madammaa gi nia toolo."},{"book":"Mark","chapter":"9","verse":"50","text":"“Nia toolo la nia mee humalia, gei dolomaa nia toolo aalaa la ga ono mmala ai, dehee tadau hai e mee di hai nia maa gii mmala labelaa?9.50 Matthew 5.13; Luke 14.34-35"}]}