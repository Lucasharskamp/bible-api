{"data":[{"book":"ΙΩΒ","chapter":"9","verse":"1","text":"Ὑπολαβὼν δὲ Ἰὼβ, λέγει,"},{"book":"ΙΩΒ","chapter":"9","verse":"2","text":"Ἐπʼ ἀληθείας οἶδα, ὅτι οὕτως ἐστί· πῶς γὰρ ἔσται δίκαιος βροτὸς παρὰ Κυρίῳ;"},{"book":"ΙΩΒ","chapter":"9","verse":"3","text":"Ἐὰν γὰρ βούληται κριθῆναι αὐτῷ, οὐ μὴ ὑπακούσῃ αὐτῷ, ἵνα μὴ ἀντείπῃ πρὸς ἕνα λόγον αὐτοῦ ἐκ χιλίων."},{"book":"ΙΩΒ","chapter":"9","verse":"4","text":"Σοφὸς γάρ ἐστι διανοίᾳ, κραταιός τε καὶ μέγας· τίς σκληρὸς γενόμενος ἐναντίον αὐτοῦ ὑπέμεινεν;"},{"book":"ΙΩΒ","chapter":"9","verse":"5","text":"Ὁ παλαιῶν ὄρη καὶ οὐκ οἴδασιν, ὁ καταστρέφων αὐτὰ ὀργῇ·"},{"book":"ΙΩΒ","chapter":"9","verse":"6","text":"Ὁ σείων τὴν ὑπʼ οὐρανὸν ἐκ θεμελίων, οἱ δὲ στύλοι αὐτῆς σαλεύονται·"},{"book":"ΙΩΒ","chapter":"9","verse":"7","text":"Ὁ λέγων τῷ ἡλίῳ καὶ οὐκ ἀνατέλλει, κατὰ δὲ ἄστρων κατασφραγίζει·"},{"book":"ΙΩΒ","chapter":"9","verse":"8","text":"Ὁ τανύσας τὸν οὐρανὸν μόνος, καὶ περιπατῶν ὡς ἐπʼ ἐδάφους ἐπὶ θαλάσσης·"},{"book":"ΙΩΒ","chapter":"9","verse":"9","text":"Ὁ ποιῶν Πλειάδα καὶ Ἕσπερον καὶ Ἀρκτοῦρον, καὶ ταμεῖα Νότου·"},{"book":"ΙΩΒ","chapter":"9","verse":"10","text":"Ὁ ποιῶν μεγάλα καὶ ἀνεξιχνίαστα, ἔνδοξά τε καὶ ἐξαίσια, ὧν οὐκ ἔστιν ἀριθμός."},{"book":"ΙΩΒ","chapter":"9","verse":"11","text":"Ἐὰν ὑπερβῇ με, οὐ μὴ ἴδω· ἐὰν παρέλθῃ με, οὐδʼ ὡς ἔγνων."},{"book":"ΙΩΒ","chapter":"9","verse":"12","text":"Ἐὰν ἀπαλλάξῃ, τίς ἀποστρέψει; ἢ τίς ἐρεῖ αὐτῷ, τί ἐποίησας;"},{"book":"ΙΩΒ","chapter":"9","verse":"13","text":"Αὐτὸς γὰρ ἀπέστραπται ὀργὴν, ὑπʼ αὐτοῦ ἐκάμφθησαν κήτη τὰ ὑπʼ οὐρανόν"},{"book":"ΙΩΒ","chapter":"9","verse":"14","text":"Ἐὰν δέ μου ὑπακούσεται, ἤ διακρίνει τὰ ῥήματά μου."},{"book":"ΙΩΒ","chapter":"9","verse":"15","text":"Ἐὰν γὰρ ὦ δίκαιος, οὐκ εἰσακούσεταί μου, τοῦ κρίματος αὐτοῦ δεηθήσομαι·"},{"book":"ΙΩΒ","chapter":"9","verse":"16","text":"Ἐάν τε καλέσω καὶ μὴ ὑπακούσῃ, οὐ πιστεύω ὅτι εἰσακήκοέ μου τῆς φωνῆς."},{"book":"ΙΩΒ","chapter":"9","verse":"17","text":"Μὴ γνόφῳ με ἐκτρίψῃ· πολλὰ δέ μου τὰ συντρίμματα πεποίηκε διακενῆς."},{"book":"ΙΩΒ","chapter":"9","verse":"18","text":"Οὐκ ἐᾷ γάρ με ἀναπνεῦσαι· ἐνέπλησε δέ με πικρίας,"},{"book":"ΙΩΒ","chapter":"9","verse":"19","text":"ὅτι μὲν γὰρ ἰσχύει κράτει· τίς οὖν κρίματι αὐτοῦ ἀντιστήσεται;"},{"book":"ΙΩΒ","chapter":"9","verse":"20","text":"Ἐὰν γὰρ ὦ δίκαιος, τὸ στόμα μου ἀσεβήσει· ἐάν τε ᾧ ἄμεμπτος, σκολιὸς ἀποβήσομαι."},{"book":"ΙΩΒ","chapter":"9","verse":"21","text":"Εἴτε γὰρ ἠσέβησα, οὐκ οἶδα τῇ ψυχῇ, πλὴν ἀφαιρεῖταί μου ἡ ζωή."},{"book":"ΙΩΒ","chapter":"9","verse":"22","text":"Διὸ εἶπον, μέγαν καὶ δυνάστην ἀπολλύει ὀργή,"},{"book":"ΙΩΒ","chapter":"9","verse":"23","text":"ὅτι φαῦλοι ἐν θανάτῳ ἐξαισίῳ, ἀλλὰ δίκαιοι καταγελῶνται,"},{"book":"ΙΩΒ","chapter":"9","verse":"24","text":"παραδέδονται γὰρ εἰς χεῖρας ἀσεβοῦς, πρόσωπα κριτῶν αὐτῆς συγκαλύπτει· εἰ δὲ μὴ αὐτός ἐστι, τίς ἐστιν;"},{"book":"ΙΩΒ","chapter":"9","verse":"25","text":"Ὁ δὲ βίος μου ἐστὶν ἐλαφρότερος δρομέως· ἀπέδρασαν, καὶ οὐκ εἴδοσαν."},{"book":"ΙΩΒ","chapter":"9","verse":"26","text":"Ἢ καὶ ἐστι ναυσὶν ἴχνος ὁδοῦ, ἢ ἀετοῦ πετομένου ζητοῦντος βοράν;"},{"book":"ΙΩΒ","chapter":"9","verse":"27","text":"Ἐάν τε γὰρ εἶπω, ἐπιλήσομαι λαλῶν, συγκύψας τῷ προσώπῳ στενάξω·"},{"book":"ΙΩΒ","chapter":"9","verse":"28","text":"Σείομαι πᾶσι τοῖς μέλεσιν, οἴδα γὰρ ὅτι οὐκ ἀθῶόν με ἐάσεις."},{"book":"ΙΩΒ","chapter":"9","verse":"29","text":"Ἐπειδὴ δέ εἰμι ἀσεβὴς, διὰ τί οὐκ ἀπέθανον;"},{"book":"ΙΩΒ","chapter":"9","verse":"30","text":"Ἐὰν γὰρ ἀπολούσωμαι χιόνι, καὶ ἀποκαθάρωμαι χερσὶ καθαραῖς,"},{"book":"ΙΩΒ","chapter":"9","verse":"31","text":"ἱκανῶς ἐν ῥύπῳ με ἔβαψας, ἐβδελύξατο δέ με ἡ στολή."},{"book":"ΙΩΒ","chapter":"9","verse":"32","text":"Οὐ γὰρ εἰ ἄνθρωπος κατʼ ἐμὲ, ᾧ ἀντικρινοῦμαι, ἵνα ἔλθωμεν ὁμοθυμαδὸν εἰς κρίσιν."},{"book":"ΙΩΒ","chapter":"9","verse":"33","text":"Εἴθε ἦν ὁ μεσίτης ἡμῶν, καὶ ἐλέγχων, καὶ διακούων ἀναμέσον ἀμφοτέρων."},{"book":"ΙΩΒ","chapter":"9","verse":"34","text":"Ἀπαλλαξάτω ἀπʼ ἐμοῦ τὴν ῥάβδον, ὁ δὲ φόβος αὐτοῦ μή με στροβείτω,"},{"book":"ΙΩΒ","chapter":"9","verse":"35","text":"καὶ οὐ μὴ φοβηθῶ, ἀλλὰ λαλήσω· οὐ γὰρ οὕτω συνεπίσταμαι."}]}