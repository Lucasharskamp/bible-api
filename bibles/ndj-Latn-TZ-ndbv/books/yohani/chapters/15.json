{"data":[{"book":"Yohani","chapter":"15","verse":"1","text":"“Nenga ndi msabibu nakaka, Tati wangu mulimi."},{"book":"Yohani","chapter":"15","verse":"2","text":"Mweni akudumula litafi lingajila kulela fivelekwa na kuliyasa na akulihengelela lila litafi lilela ili lileli fivelekwa fitangalili."},{"book":"Yohani","chapter":"15","verse":"3","text":"Yumwi muva nyanyi kala kwanongwa mukamula chilongu chila chindivawombilili."},{"book":"Yohani","chapter":"15","verse":"4","text":"Muyikali mugati ya nenga na nenga dandiyikali mugati ya yumwi. Litafi weka hela lileli ha fivelekwa mbaka livi mulibiki lyaki lya musabibu. Wuwula wula yumwi muleli ha fivelekwa ila pamuva mugati ya nenga."},{"book":"Yohani","chapter":"15","verse":"5","text":"“Nenga ndiva lihadiki lya lisabibu na yumwi muva mitafyi, yiyikala mugati ya nenga na nenga nguyikala mugati yaki na akulela fivelekwa fitangalili, kwanongwa pangajila nenga mukuwesha ha kugola chindu."},{"book":"Yohani","chapter":"15","verse":"6","text":"Mumuleki mundu yayikala ng'odu mugati ya nenga, ayu akuva kucha litafi liyasiwili na kuyuma, mitafi yiyumili yikungiwa na kuyasiwa mumotu, dayilunguli nigu!"},{"book":"Yohani","chapter":"15","verse":"7","text":"Leki mkuyikala mugati ya nenga na filongu fyangu dafiyikali mugati ya yumwi, damuluvi chochosi chimudayila damugayiliwi."},{"book":"Yohani","chapter":"15","verse":"8","text":"Leki pamulela fivelekwa fitangalili, Tati wangu dajumiwi nakaka damuvi vandundami vangu."},{"book":"Yohani","chapter":"15","verse":"9","text":"Kucha wula Tati pandamili nenga, wuwula wula nenga ndivatama yumwi, muyikali muwutami wa nenga."},{"book":"Yohani","chapter":"15","verse":"10","text":"Pamuvakamula Malawu vangu, yumwi damuyikali muwutami wangu, kucha nenga wundivakamulili Malawu va Tati wangu na nguyikala muwutami waki."},{"book":"Yohani","chapter":"15","verse":"11","text":"“Ndavawombilili naha ili sekelelu yangu yivi mugati yenu na sekuseku yenu yimemi."},{"book":"Yohani","chapter":"15","verse":"12","text":"Lilawu lyangu ndi ali: muyitami yumwi kwa yumwi kucha nenga wundivatama yumwi"},{"book":"Yohani","chapter":"15","verse":"13","text":"Kwahela mundu yaveli na utami kucha awu, wa kuuleka unofu waki kwanongwa ya vaghanja vaki."},{"book":"Yohani","chapter":"15","verse":"14","text":"Yumwi muva vaghanja vangu mani mkugola fila fyindivalayishili."},{"book":"Yohani","chapter":"15","verse":"15","text":"Dandivakemi ng'odu vandumindumi kandi, kwanongwa vandumindumi vamanya ng'odu fyagola bambu wawu. Lakini yumwi ndivakema vaghanja, kwanongwa fyosi findifipikanilili kwa Tati ndivawombela."},{"book":"Yohani","chapter":"15","verse":"16","text":"Yumwi munshawula nenga ng'odu, nenga ndivashawula yumwi na ndivalayisha yumwi, muyendi mukaleli nendu fivelekwa fya kuyikala. Na Tati davavapi chindu chochosi chimumuluva mulitawa lyangu."},{"book":"Yohani","chapter":"15","verse":"17","text":"Nguvawombela naha yumwi, muyitami yumwi kwa yumwi."},{"book":"Yohani","chapter":"15","verse":"18","text":"“Leki vandu va mlima pavavakalalila yumwi, muyiholi kucha vangalalili nenga tanila."},{"book":"Yohani","chapter":"15","verse":"19","text":"Leki mungaveli vandu va mlima awu, vangavatamili yumwi kucha veni. Lakini yumwi wa mlima awu ng'odu, nongwa nenga ndivashawula kufuma mumlima awu, kwanongwa ayi vandu va mlima awu vakuvakalalila yumwi."},{"book":"Yohani","chapter":"15","verse":"20","text":"Muyiholi wundivawombilili kucha kwahela vavanda yivaveli vakomi kwa Bambu wawu. Leki vandeshili nenga, davavateshi na yumwi wuwula wula. Leki vavakamulili mawuli va nenga, davakamuli na va yumwi wuwula wula."},{"book":"Yohani","chapter":"15","verse":"21","text":"Lakini davavagoleli fyosi kwanongwa yumwi muva va nenga, veni vamanya ng'odu mweni yanyeghili."},{"book":"Yohani","chapter":"15","verse":"22","text":"Leki ngayisili na kuwomba na veni ng'odu, vangaveli na sambi ng'odu, ponopa vavahela cha kuyitasha sambi shawu."},{"book":"Yohani","chapter":"15","verse":"23","text":"Yula yangalalila nenga akumkalalila Tati wangu wuwula wula."},{"book":"Yohani","chapter":"15","verse":"24","text":"Mani ngagolili ng'odu fichuku fila kwahela mundu angagolili na vangaveli na sambi ha. Ponopa vayiwona mihilu yigolili, lakini vangalalila nenga na Tati wangu."},{"book":"Yohani","chapter":"15","verse":"25","text":"Lakini fyosi afi fidayiliwa kugoleka ili Malawu vavi nakaka, ‘Vangalalila nenga ngajila nongwa.’"},{"book":"Yohani","chapter":"15","verse":"26","text":"“Leki payisa ayu Mtangi, yindivayeghela kufuma kwa Tati, ayu Yang'alili nakaka kufuma kwa Tati, mweni dandovileli nenga."},{"book":"Yohani","chapter":"15","verse":"27","text":"Na yumwi wuwula wula damundovileli nenga, kwanongwa tuva pamu kufumila pakwandi.”"}]}