{"data":[{"book":"АДКРЫЦЦЁ","chapter":"6","verse":"1","text":"І я ўгледзеў, што Ягня зьняло першую зь сямі пячатак, і я пачуў адну з чатырох жывых істотаў, якая гаварыла як бы грамавым голасам: ідзі і глядзі!"},{"book":"АДКРЫЦЦЁ","chapter":"6","verse":"2","text":"Я зірнуў, і вось, конь белы, і на ім верхавец, які меў лук, і дадзены яму быў вянок, і выйшаў ён як пераможны, і каб перамагчы."},{"book":"АДКРЫЦЦЁ","chapter":"6","verse":"3","text":"І калі Ён зьняў другую пячатку, я пачуў другую жывую істоту: ідзі і глядзі."},{"book":"АДКРЫЦЦЁ","chapter":"6","verse":"4","text":"І выйшаў другі конь гняды; і таму, хто на ім сядзеў, дадзена было ўзяць мір зь зямлі, і каб забівалі адзін аднаго; і дадзены яму вялікі меч."},{"book":"АДКРЫЦЦЁ","chapter":"6","verse":"5","text":"І калі Ён зьняў трэйцюю пячатку, я чуў трэйцюю жывую істоту, якая казала: ідзі і глядзі. Я зірнуў, і вось, конь вараны, і на ім верхавец, які меў вагі ў руцэ сваёй."},{"book":"АДКРЫЦЦЁ","chapter":"6","verse":"6","text":"І чуў я голас з-пасярод чатырох жывых істотаў, які казаў: мера пшаніцы за дынар, і тры меры ячменю за дынар; а алею і віна не марнуй!"},{"book":"АДКРЫЦЦЁ","chapter":"6","verse":"7","text":"І калі Ён зьняў чацьвёртую пячатку, я чуў голас чацьвёртай жывой істоты, які казаў: ідзі і глядзі."},{"book":"АДКРЫЦЦЁ","chapter":"6","verse":"8","text":"І я зірнуў, і вось, конь бледны, і на ім верхавец, якому імя сьмерць; і пекла ішло за ім сьледам, і дадзена яму ўлада над чвэрцю зямлі - забіваць мечам і голадам, і пошасьцю і зьвярамі зямнымі."},{"book":"АДКРЫЦЦЁ","chapter":"6","verse":"9","text":"І калі Ён зьняў пятую пячатку, я ўбачыў пад ахвярнікам душы забітых за слова Божае і за сьведчаньне, якое мелі яны."},{"book":"АДКРЫЦЦЁ","chapter":"6","verse":"10","text":"І залямантавалі яны моцным голасам, кажучы: дакуль, Уладыка сьвяты і праведны, ня судзіш і ня помсьціш жыхарам зямным за кроў нашу?"},{"book":"АДКРЫЦЦЁ","chapter":"6","verse":"11","text":"І дадзена было кожнаму зь іх адзеньне белае, і сказана ім, каб яны супакоіліся яшчэ на нядоўгі час, пакуль і саслужнікі іхнія і браты іхнія, якія будуць забітыя, як і яны, дапоўняць лік."},{"book":"АДКРЫЦЦЁ","chapter":"6","verse":"12","text":"І калі Ён зьняў шостую пячатку, я зірнуў, і вось, сталася вялікае трасеньне зямлі, і сонца счарнела, як валасяніца, і месяц зрабіўся бы кроў,"},{"book":"АДКРЫЦЦЁ","chapter":"6","verse":"13","text":"і зоркі нябесныя ўпалі на зямлю, як смакоўніца, патрасаная моцным ветрам скідае нясьпелыя смоквы свае."},{"book":"АДКРЫЦЦЁ","chapter":"6","verse":"14","text":"І неба схавалася, зьвіўшыся як сувой; і кожная гара і выспа рушылі зь месцаў сваіх;"},{"book":"АДКРЫЦЦЁ","chapter":"6","verse":"15","text":"і цары зямныя і вяльможы, і багатыя і тысячнікі і моцныя, і кожны раб і кожны вольнік схаваліся ў пячоры і ў цясьніны гор,"},{"book":"АДКРЫЦЦЁ","chapter":"6","verse":"16","text":"і кажуць гарам і камяням: упадзеце на нас і схавайце нас ад аблічча Таго, Хто сядзіць на троне, і ад гневу Гасподняга;"},{"book":"АДКРЫЦЦЁ","chapter":"6","verse":"17","text":"бо прыйшоў вялікі дзень гневу Ягонага, і хто можа выстаяць?"}]}