{"data":[{"book":"Mark","chapter":"16","verse":"1","text":"Jitia Bisram din khotom hoise, titia Mary Magdalene, James laga ama Mary aru Salome taikhan logot mitha sugandh thaka tel khan anise, Jisu ke abhishek kori dibole."},{"book":"Mark","chapter":"16","verse":"2","text":"Aru hapta laga prothom din16.2 Sunday te ekdom phojurte suryo ula loge-loge taikhan kobor te ahise."},{"book":"Mark","chapter":"16","verse":"3","text":"Aru taikhan majot eneka kotha koi thakise, “Kun pora amikhan nimite kobor laga dorja pora pathor hatai dibo?”"},{"book":"Mark","chapter":"16","verse":"4","text":"Kintu jitia taikhan ta te punchikena saise, etu dangor pathor to hati kene thaka paise."},{"book":"Mark","chapter":"16","verse":"5","text":"Aru kobor bhitor te jai kene taikhan jawan manu ekjon lamba boga kapra pindhi kene dyna phale bohi thaka paise, titia taikhan bisi bhoi khaise."},{"book":"Mark","chapter":"16","verse":"6","text":"Kintu tai taikhan ke koise, “Bhoi na koribi. Tumikhan Nazareth Jisu ke bisari ase, junke Cross te mari disele. Tai jee uthijaise. Tai yate nai. Taike kote rakhise etu jagah sabi."},{"book":"Mark","chapter":"16","verse":"7","text":"Kintu tumikhan jai kene Tai chela khan aru Peter ke koi dibi, ‘Tai tumikhan laga age Galilee te punchi ase, ta te tumikhan Taike pai jabo, jineka Tai tumikhan ke koisele.’”"},{"book":"Mark","chapter":"16","verse":"8","text":"Karone taikhan kobor pora ulaikene polai jaise, kelemane taikhan kapi aru hairan hoise, taikhan kunke bhi eku kowa nai kelemane taikhan bhoi lagi sele."},{"book":"Mark","chapter":"16","verse":"9","text":"Titia hapta laga prothom din16.9 Sunday te, Tai jee uthija-a pichete, Tai sob pora age Mary Magdalene, jun pora Tai sat-ta bhoot ulai disele, etu ke dikhai dise."},{"book":"Mark","chapter":"16","verse":"10","text":"Aru Mary Magdelene jai kene Jisu laga chela khan ke koi dise, jun khan bisi mon dukh hoi kene kandi thakisele."},{"book":"Mark","chapter":"16","verse":"11","text":"Aru jitia taikhan Jisu jinda hoise koi kene hunise, aru taike dikhise, kintu taikhan biswas kora nai."},{"book":"Mark","chapter":"16","verse":"12","text":"Etu pichete Tai alag chehera hoi kene duijon chela ke dikhai dise, jitia taikhan dusra desh te jai asele."},{"book":"Mark","chapter":"16","verse":"13","text":"Tai duijon Jerusalem te wapas jai kene taikhan ke koise, kintu taikhan pora duijon ke biswas kora nai."},{"book":"Mark","chapter":"16","verse":"14","text":"Pichete jitia egaroh jon chela khan khabole bohi asele, Jisu ahi kene taikhan ke dikhai dise, aru taikhan mon tan huwa aru biswas nathaka karone taikhan ke galise. Kelemane Tai jee utha pichete jun khan pora Taike dikhise koise eitu khan laga kotha biswas kora nai ."},{"book":"Mark","chapter":"16","verse":"15","text":"Aru Jisu taikhan ke koise, “Tumikhan prithibi sob te jai kene sob sristi khan ke etu susamachar jonai dibi."},{"book":"Mark","chapter":"16","verse":"16","text":"Jun manu biswas kore aru baptizma lobo, taikhan bachibo kintu jun biswas nokorile taike nosto kori dibo."},{"book":"Mark","chapter":"16","verse":"17","text":"Aru biswas kora khan logote etu chihna thakibo, taikhan Moi laga naam te bhoot khan ke khedai dibo aru taikhan alag-alag bhasha te kobo."},{"book":"Mark","chapter":"16","verse":"18","text":"Taikhan saph ke uthai lobo, aru taikhan jodi jeher khai le bhi eku biya nohobo, taikhan bemar manu uporte hath rakhile bhal hoi jabo.”"},{"book":"Mark","chapter":"16","verse":"19","text":"Titia Probhu Jisu taikhan logote kotha kowa pichete Taike sorgote uthai loi jaise, aru Isor laga dyna hathte bohi jaise16.19 1 Pet. 3:22.."},{"book":"Mark","chapter":"16","verse":"20","text":"Aru taikhan jai kene sob jagah te prochar kori jaise, aru Probhu pora taikhan logote ki kaam korise aru vachan dise, etu ke loi proman kori jai thakise."}]}