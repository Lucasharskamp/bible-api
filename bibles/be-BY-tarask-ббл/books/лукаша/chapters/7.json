{"data":[{"book":"ЛУКАША","chapter":"7","verse":"1","text":"Калі Ён скончыў усе словы Свае люду, які слухаў, дык увайшоў у Капернаум."},{"book":"ЛУКАША","chapter":"7","verse":"2","text":"У аднаго сотніка слуга, якім ён даражыў, быў хворы пры сьмерці."},{"book":"ЛУКАША","chapter":"7","verse":"3","text":"Пачуўшы пра Ісуса, ён паслаў да Яго юдэйскіх старэйшынаў - прасіць Яго, каб прыйшоў ацаліць слугу ягонага."},{"book":"ЛУКАША","chapter":"7","verse":"4","text":"І яны, прыйшоўшы да Ісуса, прасілі Яго моцна, кажучы: ён варты, каб Ты зрабіў дзеля яго гэта,"},{"book":"ЛУКАША","chapter":"7","verse":"5","text":"бо ён любіць народ наш і збудаваў нам сынагогу."},{"book":"ЛУКАША","chapter":"7","verse":"6","text":"Ісус пайшоў зь імі. І калі Ён недалёка ўжо быў ад дома, сотнік прыслаў да Яго сяброў сказаць Яму: ня турбуйся, Госпадзе, бо я ня варты, каб Ты ўвайшоў пад мой дах;"},{"book":"ЛУКАША","chapter":"7","verse":"7","text":"таму і сябе самога не палічыў я вартым прыйсьці да Цябе; але скажы слова, і паправіцца слуга мой;"},{"book":"ЛУКАША","chapter":"7","verse":"8","text":"бо я і падуладны чалавек, але, маючы ў сябе ў падначаленьні вояў, кажу аднаму: «ідзі», і ідзе; і другому: «прыйдзі», і прыходзіць; і слузе майму: «зрабі тое», і робіць."},{"book":"ЛУКАША","chapter":"7","verse":"9","text":"Пачуўшы гэта, Ісус зьдзівіўся яму і, павярнуўшыся, сказаў народу, які ішоў за Ім: кажу вам, што і ў Ізраілі не знайшоў Я такое веры."},{"book":"ЛУКАША","chapter":"7","verse":"10","text":"Пасланцы, вярнуўшыся ў дом, знайшлі хворага слугу здаровым."},{"book":"ЛУКАША","chapter":"7","verse":"11","text":"Пасьля гэтага Ісус пайшоў у горад, які называўся Наін, і зь Ім ішлі многія вучні Ягоныя і мноства людзей."},{"book":"ЛУКАША","chapter":"7","verse":"12","text":"Калі ж Ён наблізіўся да гарадзкое брамы, тут выносілі памерлага, адзінага сына ў маці, а яна была ўдава; і шмат людзей ішло зь ёю з горада."},{"book":"ЛУКАША","chapter":"7","verse":"13","text":"Убачыўшы яе, Гасподзь умілажаліўся зь яе і сказаў ёй: ня плач."},{"book":"ЛУКАША","chapter":"7","verse":"14","text":"І падышоўшы, дакрануўся да мараў; тыя, што несьлі, спыніліся; і Ён сказаў: хлопча! табе кажу, устань."},{"book":"ЛУКАША","chapter":"7","verse":"15","text":"Мёртвы, падняўшыся, сеў і пачаў гаварыць; і аддаў яго Ісус маці ягонай."},{"book":"ЛУКАША","chapter":"7","verse":"16","text":"І ўсіх апанаваў страх, і славілі Бога, кажучы: вялікі прарок паўстаў сярод нас, і Бог наведаў народ Свой."},{"book":"ЛУКАША","chapter":"7","verse":"17","text":"Такая пагалоска пра Яго разышлася па ўсёй Юдэі і па ўсім навакольлі."},{"book":"ЛУКАША","chapter":"7","verse":"18","text":"І абвясьцілі Яну вучні ягоныя пра ўсё тое."},{"book":"ЛУКАША","chapter":"7","verse":"19","text":"Ян, паклікаўшы двух вучняў сваіх, паслаў да Ісуса спытацца: ці Той Ты, Які павінен прыйсьці, ці чакаць нам другога?"},{"book":"ЛУКАША","chapter":"7","verse":"20","text":"Яны, прыйшоўшы да Ісуса, сказалі: Ян Хрысьціцель паслаў нас да Цябе спытацца: ці Той Ты, Які мае прыйсьці, ці чакаць нам другога?"},{"book":"ЛУКАША","chapter":"7","verse":"21","text":"А тым часам Ён многіх ацаліў ад хваробаў і немачаў і ад злых духаў, і многім сьляпым даў зрок."},{"book":"ЛУКАША","chapter":"7","verse":"22","text":"І сказаў ім Ісус у адказ: ідзеце, скажэце Яну, што вы бачылі і чулі: сьляпыя робяцца відушчымі, кульгавыя ходзяць, пракажоныя ачышчаюцца, глухія чуюць, мёртвыя ўваскрасаюць і ўбогім абвяшчаецца дабравесьце;"},{"book":"ЛУКАША","chapter":"7","verse":"23","text":"і дабрашчасны, хто не спакусіцца празь Мяне."},{"book":"ЛУКАША","chapter":"7","verse":"24","text":"І калі пайшлі пасланцы Янавыя, Ён пачаў гаварыць людзям пра Яна: што глядзець хадзілі вы ў пустыню? ці ня трысьцінку, ветрам калыханую?"},{"book":"ЛУКАША","chapter":"7","verse":"25","text":"што ж глядзець хадзілі вы? ці не чалавека, у мяккія шаты апранутага? Але тыя, хто апранаецца пышна і раскошна жыве, яны пры дварах царскіх."},{"book":"ЛУКАША","chapter":"7","verse":"26","text":"Што ж глядзець хадзілі вы? ці не прарока? Таму, кажу вам, нават больш, чым прарока."},{"book":"ЛУКАША","chapter":"7","verse":"27","text":"Гэта той, пра якога напісана: «вось, Я пасылаю анёла Майго перад абліччам Тваім, які падрыхтуе шлях Твой перад Табою»."},{"book":"ЛУКАША","chapter":"7","verse":"28","text":"Бо кажу вам: сярод народжаных жанчынамі няма ніводнага прарока большага за Яна Хрысьціцеля; але найменшы ў Царстве Божым большы за яго."},{"book":"ЛУКАША","chapter":"7","verse":"29","text":"І ўвесь народ, які слухаў, і мытнікі ўзьнесьлі Богу славу, ахрысьціўшыся хрышчэньнем Янавым;"},{"book":"ЛУКАША","chapter":"7","verse":"30","text":"а фарысэі і законьнікі адверглі волю Божую пра сябе, ня хрысьціўшыся ў яго."},{"book":"ЛУКАША","chapter":"7","verse":"31","text":"Тады Гасподзь сказаў: з кім параўнаю людзей роду гэтага? і да каго яны падобныя?"},{"book":"ЛУКАША","chapter":"7","verse":"32","text":"яны падобныя да дзяцей, якія сядзяць на рынку, клічуць адно аднаго і кажуць: мы гралі вам на жалейцы, а вы не скакалі; мы сьпявалі вам песьні журботныя, а вы не галасілі."},{"book":"ЛУКАША","chapter":"7","verse":"33","text":"Бо прыйшоў Ян Хрысьціцель, ні хлеба ня есьць, ні віна ня п'е; і кажаце: «у ім дэман»."},{"book":"ЛУКАША","chapter":"7","verse":"34","text":"Прыйшоў Сын Чалавечы, есьць і п'е; і кажаце: «вось чалавек, які любіць есьці і піць віно, прыяцель мытнікаў і грэшнікаў»."},{"book":"ЛУКАША","chapter":"7","verse":"35","text":"І апраўдана мудрасьць усімі дзецьмі яе."},{"book":"ЛУКАША","chapter":"7","verse":"36","text":"Нехта з фарысэяў прасіў Яго паесьці зь ім ежы; і Ён, увайшоўшы ў дом фарысэя, узьлёг."},{"book":"ЛУКАША","chapter":"7","verse":"37","text":"І вось, жанчына з таго горада, якая была грэшніца, даведаўшыся, што Ён узьляжыць у доме ў фарысэя, прынесла алавастравы посуд зь мірам;"},{"book":"ЛУКАША","chapter":"7","verse":"38","text":"і, стаўшы ззаду каля ног Ягоных і плачучы, пачала абліваць ногі Ягоныя сьлязьмі і абціраць валасамі галавы сваёй, і цалавала ногі Яму, і мазала мірам."},{"book":"ЛУКАША","chapter":"7","verse":"39","text":"Бачачы гэта, фарысэй, які запрасіў Яго, сказаў сам сабе: калі б Ён быў прарок, дык ведаў бы, хто і якая жанчына дакранаецца да Яго, бо яна грэшніца."},{"book":"ЛУКАША","chapter":"7","verse":"40","text":"Зьвярнуўшыся да яго, Ісус сказаў: Сымоне! Я маю нешта сказаць табе. Ён кажа: скажы, Настаўнік."},{"book":"ЛУКАША","chapter":"7","verse":"41","text":"Ісус сказаў: у аднаго пазыкоўца было два даўжнікі: адзін вінен быў пяцьсот дынараў, а другі пяцьдзясят;"},{"book":"ЛУКАША","chapter":"7","verse":"42","text":"але як што яны ня мелі чым заплаціць, ён дараваў абодвум. Дык скажы, каторы зь іх болей палюбіць яго?"},{"book":"ЛУКАША","chapter":"7","verse":"43","text":"Сымон адказаў: думаю, той, каму больш даравана. Ён сказаў яму: правільна ты разважыў."},{"book":"ЛУКАША","chapter":"7","verse":"44","text":"І абярнуўшыся да жанчыны, сказаў Сымону: ці бачыш ты гэтую жанчыну? Я прыйшоў у дом твой, і ты вады Мне на ногі ня даў: а яна сьлязьмі абліла Мне ногі і валасамі галавы свае абцерла."},{"book":"ЛУКАША","chapter":"7","verse":"45","text":"Ты цалаваньня Мне ня даў; а яна, з той хвіліны, як Я прыйшоў, не перастае цалаваць Мне ногі."},{"book":"ЛУКАША","chapter":"7","verse":"46","text":"Ты галавы Мне алеем не памазаў; а яна мірам намасьціла Мне ногі."},{"book":"ЛУКАША","chapter":"7","verse":"47","text":"А таму кажу табе: даруюцца грахі ёй многія за тое, што яна палюбіла многа: а каму мала даруецца, той мала любіць."},{"book":"ЛУКАША","chapter":"7","verse":"48","text":"А ёй сказаў: даруюцца табе грахі."},{"book":"ЛУКАША","chapter":"7","verse":"49","text":"І тыя, што ўзьляжалі зь Ім, пачалі гаварыць самі сабе: хто гэта, што і грахі даруе?"},{"book":"ЛУКАША","chapter":"7","verse":"50","text":"А Ён сказаў жанчыне: вера твая ўратавала цябе; ідзі зь мірам."}]}