{"data":[{"book":"ሌዊ ዓሶ ማፃኣፖ","chapter":"21","verse":"1-4","text":"ናንጊና ናንጋ ጎዳ ሙሴም፦ «ዓኣሮኔ ፃጳፓ ማዔ ቄኤሶም ሂዚ ጌዔ፤ ቄኤሴ ማዔ ዓይጎ ዓሲያ ዒጊኒ ሃይቄ ዎዶና ዒንዶ፥ ዓዶ፥ ዓቲንቆ ናዖ፥ ዉዱሮ ናዖ፥ ጌርሲንታ ሌዒ ባኣዖ ጋራ ዓኣ ጌሮንታኮ ሌሲ ማዒባኣንቴ ዔፒ ዛላና ዒጊንቴ ዒጊኒኮ ሌሲ ካኣሚ ፔና ዒኢሶፓ።»"},{"book":"ሌዊ ዓሶ ማፃኣፖ","chapter":"21","verse":"5","text":"«ዓይጎ ቄኤሴ ማዔቴያ ሃይቄ ዓሲ ዛላ ሲዪ፥ ፔኤኮ ቶኦኮ ጉኡሎፓ፤ ቡኡጮዋ ቲቂ ቃሚሢ፥ ዑፆዋ ፔኤኮ ሙርቶፓ፤ 21፡5 ሌዊ. ዓኬ 19፡27-28፤ ላሚ. ዎማ 14፡1።"},{"book":"ሌዊ ዓሶ ማፃኣፖ","chapter":"21","verse":"6","text":"ቄኤሴ ቢያ ታኣም ዱማዼያ ማዒ ሱንፆ ታኣኮ ጫሽኪሱዋያ ማዖንጎ፤ ሃሣ ዒዚ ታኣም ሙዖ ዒንጊፆ ዒንጋያ ማዔሢሮ ታኣም ዱማዼያ ማዓኔ።"},{"book":"ሌዊ ዓሶ ማፃኣፖ","chapter":"21","verse":"7","text":"ቄኤሴ ማዔ ዓሲ ካኣዦ ማኣሮይዳ ናንጋ ላኣሎ ማዔቴያ ዞኦዛ ኮኦማ ላኣሊ ማዔቴያ ሃሣ ዓንጂንቲ ኬስኬ ላኣሊ ዔኮፓ፤ ዓይጎሮ ጌዔቴ ቄኤሴ ቢያ ታኣም ዱማዼያ ማዓኒ ኮይሳሢሮኬ።"},{"book":"ሌዊ ዓሶ ማፃኣፖ","chapter":"21","verse":"8","text":"ቄኤሴ ታኣም ሙኡዚ ዒንጊሢ ዒንጋያታሢሮ ዴራ ታኣም ዱማዼያ ማሂ ዔያቶ ዛጎንጎ፤ ታኣኒ ዒንሢ ታኣም ዱማሳ፥ ናንጊና ናንጋ ጎዳሢ ዱማዼያታሢሮ ዔያታ ዒንሢ ቤርታ ታኣም ዱማዼያ ማዖንጎ።"},{"book":"ሌዊ ዓሶ ማፃኣፖ","chapter":"21","verse":"9","text":"ቄኤሴኮ ዉዱሮ ናይ ካኣዦ ማኣራ ናንጊ ዞኦስካ ኮኦማያ ማዔቴ ዓዶ ዒዛ ዻውሲሳሢሮ ታሚና ሚቺንቲ ሃይቆንጎ።»"},{"book":"ሌዊ ዓሶ ማፃኣፖ","chapter":"21","verse":"10","text":"«ቄኤሶ ቢያኮ ሱኡጋሢ ዛይቶ ቲዦና ቲሽኪንቴያ፤ ቄኤሶ ማኣዓሢያኣ ማይንታንዳጉዲ ታኣም ዱማዼያ ማዔሢሮ ዓሲ ሃይቄ ዎዶና ሲዬ ዔርዛኒ ቶኦኮ ፔኤኮ ጉኡሊንቲ ማኣዓሢያ ዳርዞፓ፤"},{"book":"ሌዊ ዓሶ ማፃኣፖ","chapter":"21","verse":"11-12","text":"ዒዚ ታኣም ዱማዼያታሢሮ ዓፒሎና ማዢንቴ፥ ፆኦሲ ዴሮና ካኣማ ማኣራፓ ኬስኪ ዴንዲ፥ ሃሣ ዓዶኮ ማዔቴያ ዒንዶኮ ሌሲ ዓኣ ቤሲታቴያ ሜሌ ዓሲ ሌሲ ዓኣ ቤሲ ጌሊ ፔና ዒኢሶፓ፤ ታኣኒ ናንጊና ናንጋ ጎዳኬ።"},{"book":"ሌዊ ዓሶ ማፃኣፖ","chapter":"21","verse":"13","text":"ዬይ ቄኤሳሢ ኩሙሢ ዉዱሮ ናይ ዔኮንጎ፤"},{"book":"ሌዊ ዓሶ ማፃኣፖ","chapter":"21","verse":"14","text":"ዓኒ ሃይቄ ላኣሊ፥ ዓንጂንቲ ኬስኬ ላኣሊታቴያ፤ ሃሣ ካኣዦ ማኣራ ናንጋ፥ ዞኦዛ ኮኦማ ላኣሊያ ዔኮፓ፤ ጋዓንቴ ፔ ዴሮ ባኣኮይዳፓ ኩሙሢ ዉዱሮ ናይ ዔኮንጎ።"},{"book":"ሌዊ ዓሶ ማፃኣፖ","chapter":"21","verse":"15","text":"ዬይ ያዺ ማዒባኣያታቴ ታኣም ዱማዼያ ማዓኒ ኮይሳ፥ ዒዛኮ ናኣታ ዳምቦ ጎይፆና ዒኢቴያ ማዓንዳኔ፤ ታኣኒ ናንጊና ናንጋ ጎዳኬ፤ ዒዛ ታኣም ዱማሳሢ ታናኬ» ጌዔኔ።"},{"book":"ሌዊ ዓሶ ማፃኣፖ","chapter":"21","verse":"16","text":"ናንጊና ናንጋ ጎዳ ሙሴም፦"},{"book":"ሌዊ ዓሶ ማፃኣፖ","chapter":"21","verse":"17","text":"«ዓኣሮኔም ሂዚ ጌይ ኬኤዜ፤ ‹ኔ ፃጶይዳፓ ጉንዖ ማዔ ዓሲ ታኣም ሙኡዚ ዒንጊሢ ሺኢሺ ዒንጋኒ ኮይሱዋሴ፤ ዬይ ዳምባ ሙካ ዎዶ ቢያይዳ ካፒንቲ ናንጋያ ማዖንጎ፤"},{"book":"ሌዊ ዓሶ ማፃኣፖ","chapter":"21","verse":"18","text":"ጉንዖ ማዔ ዓይጎ ዓሲያ ጌይፃ፦ ዓኣፒ ባይቄ ዓሲ፥ ዎቦ ማዔቴያ ሚዛጱዋ ዓሲ፥"},{"book":"ሌዊ ዓሶ ማፃኣፖ","chapter":"21","verse":"19","text":"ኩቺ ማዔቴያ ቶኪ ዎቦ ዓሲ፥"},{"book":"ሌዊ ዓሶ ማፃኣፖ","chapter":"21","verse":"20","text":"ጊኢሬ ዎቤ ዓሲታቴያ ቃሚሢ ዓሲ፥ ዓኣፒ ሃርጌ ዓኣ ዓሲ፥ ዱማ ዱማ ዑሢዳ ኬስካ ዶርዓ ዓርቄ ዓሲ፤ ሃሣ ዓሽቲሚ21፡20 ዓሽቲሚ ዬኖ ቤዞይዳ ኬኤዚንቴሢ ዓሲ ዹይ ዓሽቲንሤ ዓቲንቄ ዛላኬ። ሙኡዚ ዒንጊሢ ታኣም ሺኢሺ ዒንጋንዳያ ኮይሱዋሴ።"},{"book":"ሌዊ ዓሶ ማፃኣፖ","chapter":"21","verse":"21","text":"ቄኤሳሢ ዓኣሮኔ ፃጳፓ ጉንዖ ማዔ፥ ዓይጎ ዓሲያ ሙኡዚ ዒንጊሢ ታኣም ሺኢሺ ዒንጋኒ ዳንዳዑዋሴ።"},{"book":"ሌዊ ዓሶ ማፃኣፖ","chapter":"21","verse":"22","text":"ዬያጉዴ ዓሢ ታኣም ዱማዼ ሙዖና ዑሣ ዓኣዼ ታኣም ዱማዼያ ማዔ፥ ታኣም ሺኢሺንቴ ሙዖ ሙዓኒ ዳንዳዓኔ።"},{"book":"ሌዊ ዓሶ ማፃኣፖ","chapter":"21","verse":"23","text":"ጋዓንቴ ዒዛኮ ጉንዖ ማዔ ዑሢ ዓኣሢሮ ታኣም ዱማዼ ማኣሮ ዒኢሱዋጉዲ ታኣም ዱማዼ፥ ጎኦቦና ዓፒሎና ሚቺ ዒንጎ ቤዞና ባንሢ ዑኮፓ፤ ቄኤሶ ታኣም ዱማሴሢ ታና ናንጊና ናንጋ ጎዳኬ› » ጌዒ ኬኤዜኔ።"},{"book":"ሌዊ ዓሶ ማፃኣፖ","chapter":"21","verse":"24","text":"ዬያ ባኮ ቢያ ዓኣሮኔና ናኣቶናም፤ ሃሣ ዒስራዔኤሌ ዴሮማኣ ቢያ ሙሴ ኬኤዜኔ።"}]}