{"data":[{"book":"Nehemia","chapter":"1","verse":"1","text":"Magi e weche Nehemia wuod Hakalia:"},{"book":"Nehemia","chapter":"1","verse":"2","text":"Hanani, ma en achiel kuom owetena, nobiro koa Juda kaachiel gi joma moko, kendo ne apenjogi kuom jo-Yahudi mane otony, bende ne apenjogi kuom Jerusalem."},{"book":"Nehemia","chapter":"1","verse":"3","text":"Ne giwachona niya, “Jogo mane otony oa e twech kendo modwogo e gwengʼni nigi chandruok malich to gi wichkuot. Ohinga mar Jerusalem osemukore kendo dhorangeyege osewangʼ gi mach.”"},{"book":"Nehemia","chapter":"1","verse":"4","text":"Kane awinjo wechegi, to ne abet piny mi aywak. Kuom ndalo manok nakuyo kendo natweyo chiemo kalamo e nyim Nyasach polo."},{"book":"Nehemia","chapter":"1","verse":"5","text":"Bangʼe ne alemo kama:"},{"book":"Nehemia","chapter":"1","verse":"6","text":"Yie ichik iti kendo iyaw wangʼi mondo iwinj lemo ma jatichni lamo odiechiengʼ gotieno ne jotichni, ma gin jo-Israel. Ahulo richowa ma wan jo-Israel, kaachiel gi an kod od wuora wasetimoni;"},{"book":"Nehemia","chapter":"1","verse":"7","text":"waseketho e nyimi adier kendo ok waseluoro chike kod puonj mane imiyo jatichni Musa."},{"book":"Nehemia","chapter":"1","verse":"8","text":"“Parie puonj mane imiyo jatichni Musa, kiwacho ni, ‘Ka ok ubedo jo-ratiro, to abiro keyou e dier ogendini,"},{"book":"Nehemia","chapter":"1","verse":"9","text":"to ka udwogo ira kendo urito chikena, to kata obedo ni jou oke e tungʼ piny ka tungʼ piny, abiro chokogi ka agologi kuondego mi akelgi kama aseyiero kaka kar dak mar Nyinga.’"},{"book":"Nehemia","chapter":"1","verse":"10","text":"“Gin jotichgi kendo jogi, mane ireso gi tekoni maduongʼ kod badi maratego."},{"book":"Nehemia","chapter":"1","verse":"11","text":"Yaye, Ruoth Nyasaye, mad ichik iti ne lamo mar jatichnini kendo bende ni lamo mag jotichni man-gi ilo mar miyo nyingi luor. Mi jatichni odhi maber ka inyise ngʼwono e nyim ngʼatni.”"}]}