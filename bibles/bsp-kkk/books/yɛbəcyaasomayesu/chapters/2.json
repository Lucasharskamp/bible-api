{"data":[{"book":"Yɛbəc ya Asom a Yesu","chapter":"2","verse":"1","text":"Ntɛ Dɔsɔk da kəsata ka aSuyif «Pantɛkɔt» dɛnabəp mɔ, alaŋ a Yesu fəp ŋanaloŋkanɛ kəfo kin.2.1 Pantɛkɔt, Məmɔmən Lewy 23.15-21, Deut 16.9-11. Itɔ kəren o kəren aSuyif ŋamboc kəsata ka kətɛl tatɔkɔ tataka ta wəco kəcamət (50) kɔ Pak pəncepər-ɛ."},{"book":"Yɛbəc ya Asom a Yesu","chapter":"2","verse":"2","text":"Gbəncana babɔkɔ kɔ pukulɛ pəyɛfɛ dəkɔm mpɛ pɛnawurɛnɛ pukulɛ pa afef ŋɔpɔŋ mɔ, kɔ pɛlas kəlɔ kaŋkɔ ŋanandɛ disrɛ mɔ."},{"book":"Yɛbəc ya Asom a Yesu","chapter":"2","verse":"3","text":"Kɔ memer mowurər ŋa mmɛ mɛnawurɛnɛ ma nɛnc mɔ. Kɔ meyerəsɛnɛ fəp faŋan, kɔ temer tɛntəpnɛ nwɛ o nwɛ dətobu."},{"book":"Yɛbəc ya Asom a Yesu","chapter":"2","verse":"4","text":"Kɔ Amera Ŋecempi ŋa Kanu ŋender ŋa fəp, kɔ ŋayɛfɛ kəcɔp nwɛ o nwɛ kusu kəcuru. Amera Ŋecempi ŋɔncsɔŋɛ ŋa kəcɔp tatɔkɔ.2.4  Məmɔmən 1.5,8 (toloku ta kəsɔŋ temer Amera Ŋecempi ŋa Kanu.)"},{"book":"Yɛbəc ya Asom a Yesu","chapter":"2","verse":"5","text":"Awa tɛm tatɔkɔ aSuyif asumpər dinɛ gbiŋ aŋɛ ŋanayɛfɛ tɔf ya doru fəp mɔ, ŋanandɛ dare da Yerusalɛm."},{"book":"Yɛbəc ya Asom a Yesu","chapter":"2","verse":"6","text":"Ntɛ ŋane pukulɛ mpɛ mɔ, kɔ ŋayɛksɛ kəkɔ di. Kɔ pənciyanɛ acikəra fəp ntɛ ŋane afum a Kalile ŋaccɔp nwɛ o nwɛ kusu k'acəkəra mɔ."},{"book":"Yɛbəc ya Asom a Yesu","chapter":"2","verse":"7","text":"Pəciyanɛ, kɔ kusu kəwos kaŋkɔ disrɛ, kɔ ŋayifɛnɛ: «Afum akaŋɛ ŋalok-loku mɔ, bafɔ aka Kalile ŋɔ ba?"},{"book":"Yɛbəc ya Asom a Yesu","chapter":"2","verse":"8","text":"Ake'sɔŋɛ ntɛ səna dacɔ, fum o fum ene ŋaccɔp kusu kɔn mɔ?"},{"book":"Yɛbəc ya Asom a Yesu","chapter":"2","verse":"9","text":"AParto, aMede, aka Elam, aka Mesopotami, aka Yude, aka Kapados, aka Ponto, kɔ aka Asi,"},{"book":"Yɛbəc ya Asom a Yesu","chapter":"2","verse":"10","text":"aka Firiki, aka Paŋfili, aka Misira, aka Libi andɛ a atɔf ŋa Sirɛn, aRom,"},{"book":"Yɛbəc ya Asom a Yesu","chapter":"2","verse":"11","text":"aSuyif kɔ acikəra aŋɛ ŋanctubucnɛ pətɔt pa dinɛ da aSuyif mɔ: Aka Krit, aka Arabi, səŋne ŋa ŋacloku cusu cosu mes mɔpɔŋ ma Kanu!»"},{"book":"Yɛbəc ya Asom a Yesu","chapter":"2","verse":"12","text":"Kɔ cusu cəwos ŋa kɔ pəyi ŋa yamayama, kɔ ŋayifɛnɛ taŋan: «Cəke cɔ tantɛ toloku-ɛ?»"},{"book":"Yɛbəc ya Asom a Yesu","chapter":"2","verse":"13","text":"Mba kɔ alɔma ŋaŋfani ŋa, ŋacloku: «Member mobotu mɔ ŋanɛmbərɛ!»"},{"book":"Yɛbəc ya Asom a Yesu","chapter":"2","verse":"14","text":"Kɔ Piyɛr ɛyɛfɛ k'ɛncəmɛ kɔ asom a Yesu aŋɛ wəco kɔ pin, k'ɛmpɛnɛ dim pəcloku kənay nkɛ: «Afum a Yude kɔ nəna aŋɛ nəndɛ dare da Yerusalɛm mɔ, nəsu ləŋəs, nəcəŋkəl belbel moloku mem! Nəcərɛ ti:"},{"book":"Yɛbəc ya Asom a Yesu","chapter":"2","verse":"15","text":"Afum akaŋɛ ŋancis fɛ pəmɔ tɔkɔ nəcɛm-cɛmnɛ ti mɔ, bawo bətbət b'ayi bambɛ. 2.15 «bawo dec dɛnctɛp kəcpɛ.» itɔ kusu ka aka Kresi koloku: «Dec maas da dɔsɔk dɔ dandɛ» = 9:00, bərbət."},{"book":"Yɛbəc ya Asom a Yesu","chapter":"2","verse":"16","text":"Mba tɔkɔ aŋnabi Yowɛl ɛnaloku mɔ teyi kəcepər:"},{"book":"Yɛbəc ya Asom a Yesu","chapter":"2","verse":"17","text":"‹Kɔ Kanu kəloku mata mɛləpəs:"},{"book":"Yɛbəc ya Asom a Yesu","chapter":"2","verse":"18","text":"‹Ɛy,› Kanu kəloku, ‹Indeyerəs Amera Ŋecempi ŋem acar em arkun kɔ aran,"},{"book":"Yɛbəc ya Asom a Yesu","chapter":"2","verse":"19","text":"Indementər mes mɛwɛy-wɛy mɛlarəm dəkɔm"},{"book":"Yɛbəc ya Asom a Yesu","chapter":"2","verse":"20","text":"Dec dendesəkpɛ kubump,"},{"book":"Yɛbəc ya Asom a Yesu","chapter":"2","verse":"21","text":"Nwɛ o nwɛ endebonc tewe ta Wəbɛ Kanu mɔ endefis.›2.21 Yowɛl 2.28-32"},{"book":"Yɛbəc ya Asom a Yesu","chapter":"2","verse":"22","text":"Afum aka Yisrayel, nəcəŋkəl moloku mamɛ! : Yesu wəka Nasarɛt, fum nwɛ Kanu kəmentərɛ nu debeki dɔn mɔ, dəmes mɛwɛy-wɛy, dəmɔpɔŋ, dəmɛgbɛkərɛ pəmɔ tatɔkɔ nəncərɛ ti mɔ,"},{"book":"Yɛbəc ya Asom a Yesu","chapter":"2","verse":"23","text":"fum wəkawɛ anasɔŋ nu kədif kɔn pəmɔ tɔkɔ Kanu kənawosɛ ti kɔ kəsɔŋ tɔkɔtɛnɛ ta ti mɔ. Nənim kɔ nəncaŋ kɔ dəkətɔk kəpandən kəmar ka waca wa acikəra. 2.23 «acikəra», = afum atɔtɔmpər sariyɛ, atɔyɔnɛ aSuyif."},{"book":"Yɛbəc ya Asom a Yesu","chapter":"2","verse":"24","text":"Kanu kəyekti kɔ kəŋgbintər kɔ pəcuy pa defi, bawo defi dɛnatam fɛ kəmɛŋkərnɛ kɔ."},{"book":"Yɛbəc ya Asom a Yesu","chapter":"2","verse":"25","text":"Dawuda ɛnanuŋkɛnɛ kəloku dəyecicəs yecempi teta Yesu:"},{"book":"Yɛbəc ya Asom a Yesu","chapter":"2","verse":"26","text":"It'ɔsɔŋɛ ntɛ abəkəc ŋem ŋeyi dəkəsata mɔ, kɔ temer tem tesikəlɛ dəpəbotu."},{"book":"Yɛbəc ya Asom a Yesu","chapter":"2","verse":"27","text":"Bawo məfɔdekɔsak im dabiya"},{"book":"Yɛbəc ya Asom a Yesu","chapter":"2","verse":"28","text":"Məsɔŋ'em kəcərɛ səpɔ sa kəcepərɛnɛ doru,"},{"book":"Yɛbəc ya Asom a Yesu","chapter":"2","verse":"29","text":"Awɛnc im aŋa! Nəwosɛ iloku nu ntɛ kəlaŋ disrɛ teta wətem Dawuda: Ɛnafi, k'awup kɔ, kɔ kufu kɔn kəyi su sɔ mɔkɔ dacɔ."},{"book":"Yɛbəc ya Asom a Yesu","chapter":"2","verse":"30","text":"Mba ntɛ Dawuda ɛnayɔnɛ sayibɛ mɔ, ɛncərɛ sɔ a Kanu kənadɛrmɛ kɔ a kəndedəs wansɔ kɔn wəlɔma dɔcɔm da dɛbɛ dɔn kəroŋ."},{"book":"Yɛbəc ya Asom a Yesu","chapter":"2","verse":"31","text":"Dawuda ɛnanuŋkɛnɛ pənəŋk kəyɛfɛ ka Krist dəkufu 2.31 Krist = Wəbɛ nwɛ Kanu kəyɛk-yɛk mɔ, Wəyɛk-yɛk ka Kanu , ɛnanəŋk ntɛ tendeder mɔ k'oloku ti: a anasak fɛ Krist dabiya, dis dɔn dɛnate fɛ dəkufu."},{"book":"Yɛbəc ya Asom a Yesu","chapter":"2","verse":"32","text":"Yesu wəkakɔ, Kanu kəyekti kɔ, səna fəp səyɔnɛ atəŋnɛ aka ti."},{"book":"Yɛbəc ya Asom a Yesu","chapter":"2","verse":"33","text":"Kɔ Kanu kəmpɛnɛ Yesu kəfo kəleli, k'ɛndəs kɔ kəca kɔn kətɔt. Kɔ Yesu ɔsɔtər nkɔn apa Kanu Amera Ŋecempi nŋɛ analoku kədesɔŋ mɔ, k'eyerəs tatɔkɔ nənəŋk kɔ nəne mɔ."},{"book":"Yɛbəc ya Asom a Yesu","chapter":"2","verse":"34","text":"Bafɔ Dawuda ɛnapɛ darenc, nkɔn yati oloku:"},{"book":"Yɛbəc ya Asom a Yesu","chapter":"2","verse":"35","text":"haŋ iclip kəboc aterɛnɛ am wɛcək wam dəntɔf mənas-nas ŋa.›2.35 Yabura 110.1"},{"book":"Yɛbəc ya Asom a Yesu","chapter":"2","verse":"36","text":"Pəmar aka Yisrayel fəp ŋacərɛ ti belbel: Kanu kənasɔŋɛ Yesu kəyɔnɛ wəbɛ wəyɛk-yɛk kɔn, Yesu wəkakɔ nəncaŋ dəkətɔk kəpandən mɔ.»"},{"book":"Yɛbəc ya Asom a Yesu","chapter":"2","verse":"37","text":"Ntɛ afum ŋane moloku mamɔkɔ mɔ, kɔ mosumpər ŋa, kɔ ŋayif Piyɛr kɔ asom a Yesu akɔ: «Awɛnc su aŋa, cəke cɔ pəmar səyɔ oŋ-ɛ?»"},{"book":"Yɛbəc ya Asom a Yesu","chapter":"2","verse":"38","text":"Kɔ Piyɛr oloku ŋa: «Nəsəkpər mera yonu, nəlomp! Nwɛ o nwɛ pəsɔtɔ kəgbət dəromun tewe ta Yesu Krist disrɛ, ntɛ tɔŋsɔŋɛ paŋaŋənɛnɛ kiciya ka wəkayi mɔ, nəndesɔtɔ sɔ Amera Ŋecempi ŋa Kanu."},{"book":"Yɛbəc ya Asom a Yesu","chapter":"2","verse":"39","text":"Bawo, kəpocɛ nkɛ Kanu kənasɔŋɛ temer mɔ, konu kɔ, kɔ awut anu kəbəp ka akɔ ŋayi pəbɔlɛ mɔ, haŋ kənay ka afum nkɛ Wəbɛ Kanu kosu endewe mɔ.»"},{"book":"Yɛbəc ya Asom a Yesu","chapter":"2","verse":"40","text":"Kɔ Piyɛr oloku ŋa sɔ moloku mɛlarəm ntɛ tɔŋsɔŋɛ ŋanenɛ kɔ mes mmɛ mɛnacepər fɔr yɔn kiriŋ mɔ. K'eŋgbiŋər ŋa, pəcloku: «Nəyacnɛ dɛtɛmp dandɛ dɛŋkafəlɛ-kafəlɛ mɔ!»"},{"book":"Yɛbəc ya Asom a Yesu","chapter":"2","verse":"41","text":"Afum alarəm ŋawosɛ kəgbət dəromun teta Kanu. Dɔsɔk dadɔkɔ afum wul maas (3.000) ŋambɛrɛnɛ akɔ ŋananuŋkɛnɛ kəlaŋ mɔ."},{"book":"Yɛbəc ya Asom a Yesu","chapter":"2","verse":"42","text":"Kɔ ŋancəŋkəl tɛm fəp kɔ belbel mɛtəksɛ ma asom a Yesu, kiyi kəŋan tes tin, kəpaŋnɛ kəŋan dap da yeri,2.42 cəKresi = «kətepɛnɛ kəcom kəyerɛnɛ ki mɔ»  kɔ kətola Kanu."},{"book":"Yɛbəc ya Asom a Yesu","chapter":"2","verse":"43","text":"Kɔ kənesɛ kəsumpər nwɛ o nwɛ bawo Kanu kəncmentərɛ mes mɔpɔŋ kɔ mes mɛwɛy-wɛy mɛlarəm waca wa asom a Yesu."},{"book":"Yɛbəc ya Asom a Yesu","chapter":"2","verse":"44","text":"Akɔ ŋanalaŋ mɔ fəp ŋanayi tes tin ŋacyerɛnɛ mpɛ o mpɛ ŋaŋsɔtɔ mɔ."},{"book":"Yɛbəc ya Asom a Yesu","chapter":"2","verse":"45","text":"Kɔ ŋancaməs daka dɔkɔ ŋanayɔ mɔ, kɔ ŋayer pəsam papɔkɔ ŋacmɔmən tɔkɔ pəcucanɛ pencepərɛnɛ mɔ."},{"book":"Yɛbəc ya Asom a Yesu","chapter":"2","verse":"46","text":"Dɔsɔk o dɔsɔk ŋancloŋkanɛ nde kəlɔ kəpɔŋ ka Kanu, ŋacdinɛnɛ yeri kəfo kin nde wɔlɔ waŋan, ŋacdinɛ yi mera yobotu kɔ bəkəc yoforu."},{"book":"Yɛbəc ya Asom a Yesu","chapter":"2","verse":"47","text":"Ŋackor-koru Kanu, kɔ mes maŋan mɔmbɔt afum fəp. Kɔ Mariki nkɔn ɛmbɛrɛnɛ dɔsɔk o dɔsɔk kəgba ka aŋɛ ɛncyac mɔ."}]}