{"data":[{"book":"Skutky","chapter":"13","verse":"1","text":"Ve sboru v Antiochii bylo několik mužů, kterým Bůh dával zvláštní porozumění jeho pokynům i schopnost tlumočit je lidem. Byli to Barnabáš, Šimon zvaný Černý, Lucius z Kyrény, Manahen, který byl vychováván spolu s galilejským knížetem Herodem Antipou, a Saul."},{"book":"Skutky","chapter":"13","verse":"2","text":"Ti se jednou připravovali postem a modlitbami na službu Bohu a dostali pokyn od Ducha svatého: „Vyšlete ze svého středu Barnabáše a Saula k práci, kterou jim chci svěřit!“"},{"book":"Skutky","chapter":"13","verse":"3","text":"Znovu se tedy modlili a postili, pak jim požehnali pokládáním rukou a vyslali je na misii. Jako pomocník s nimi šel Jan Marek."},{"book":"Skutky","chapter":"13","verse":"4","text":"Podle pokynů Ducha se vypravili do přístavu Seleukie a odtud se plavili na ostrov Kypr."},{"book":"Skutky","chapter":"13","verse":"5","text":"Přistáli v městě Salamině a v židovských synagogách začali kázat o Kristu."},{"book":"Skutky","chapter":"13","verse":"6","text":"Prošli tak celým ostrovem až do Páfu."},{"book":"Skutky","chapter":"13","verse":"7","text":"Tam sídlil římský místodržitel Sergius Paulus, vzdělaný muž, a ten k sobě pozval Barnabáše a Saula, aby od nich slyšel Boží zvěst."},{"book":"Skutky","chapter":"13","verse":"8","text":"U Sergia byl také židovský mág Barjezus, který se vydával za proroka. Říkalo se mu Elymas, to znamená čaroděj. Ten se teď tvrdě postavil proti Barnabášovi a Saulovi a snažil se ze všech sil, aby jim Sergius neuvěřil."},{"book":"Skutky","chapter":"13","verse":"9","text":"Saul, nyní známější pod jménem Pavel, se v síle svatého Ducha podíval Barjezovi přímo do očí a řekl:"},{"book":"Skutky","chapter":"13","verse":"10","text":"„Tvoje jméno sice znamená ‚syn Ježíšův‘, ale ve skutečnosti jsi syn ďáblův, plný klamu a falše! Jsi nepřítel Boží pravdy a stojíš v cestě lidem, kteří hledají Boha."},{"book":"Skutky","chapter":"13","verse":"11","text":"On je však pánem i nad tebou. Na důkaz toho teď oslepneš a na čas neuvidíš ani slunce!“ Barjezovi se skutečně setmělo před očima, tápal kolem sebe a hledal, kdo by mu podal ruku a vedl ho."},{"book":"Skutky","chapter":"13","verse":"12","text":"Když místodržitel viděl, co se stalo, uvěřil a dychtivě přijímal Ježíšovo učení."},{"book":"Skutky","chapter":"13","verse":"13","text":"Z Páfu se Pavel a jeho průvodci plavili do Perge v Pamfylii. Jan Marek se však od nich odloučil a vrátil se odtud do Jeruzaléma."},{"book":"Skutky","chapter":"13","verse":"14","text":"Z Perge šli do Pisidiské Antiochie a zúčastnili se tam sobotní bohoslužby v synagoze."},{"book":"Skutky","chapter":"13","verse":"15","text":"Když byly přečteny oddíly ze zákona a prorockých knih, vyzvali je představení synagogy: „Bratři, jestliže máte pro nás nějaké duchovní povzbuzení, ujměte se slova!“"},{"book":"Skutky","chapter":"13","verse":"16","text":"Tu vystoupil Pavel, naznačil obvyklým gestem, že bude hovořit, a začal: „Muži Izraele, i vy, jiného původu, kteří ctíte jediného Boha! Dobře poslouchejte!"},{"book":"Skutky","chapter":"13","verse":"17","text":"Bůh si vyvolil naše praotce a za pobytu v Egyptě dal jejich potomkům vyrůst ve veliký národ. Mocnými činy je pak z té otrokářské země vysvobodil."},{"book":"Skutky","chapter":"13","verse":"18","text":"Po čtyřicet let kočovali pouštěmi a Bůh se o ně pečlivě staral."},{"book":"Skutky","chapter":"13","verse":"19","text":"Potom jim podmanil všechny národy, které obývaly Kenaan a daroval tu zemi dědičně Izraeli."},{"book":"Skutky","chapter":"13","verse":"20","text":"Po více než čtyři století jim Bůh vládl prostřednictvím moudrých vůdců, z nichž poslední byl prorok Samuel."},{"book":"Skutky","chapter":"13","verse":"21","text":"V jeho době zatoužili naši předkové po králi a Bůh jim tedy dal za krále Saula, syna Kíšova z kmene Benjamín. Vládl jim čtyřicet let."},{"book":"Skutky","chapter":"13","verse":"22","text":"Bůh se však od něho odvrátil a dal Izraeli za krále Davida, o němž řekl: ‚Vybral jsem si Davida, Jišajova syna. To je muž podle mých představ a bude se řídit mou vůlí.‘"},{"book":"Skutky","chapter":"13","verse":"23","text":"Slíbil také, že z Davidova rodu se narodí Vysvoboditel, a splnil to, když poslal Ježíše."},{"book":"Skutky","chapter":"13","verse":"24","text":"Před jeho příchodem hlásal Jan všem Izraelcům, aby se zřekli svých hříchů a dali se pokřtít."},{"book":"Skutky","chapter":"13","verse":"25","text":"Ke konci své činnosti Jan říkal: ‚Nemyslete si, že já už jsem ten očekávaný! Ten přichází po mě a pro mne by byla příliš velká čest, kdybych mu směl třeba jen boty rozvázat.‘"},{"book":"Skutky","chapter":"13","verse":"26","text":"Bratři, kteří jste z Abrahamova národa, i vy ostatní, kteří spolu s námi ctíte jediného Boha, dnes vám přinášíme zvěst o spáse!"},{"book":"Skutky","chapter":"13","verse":"27","text":"Obyvatelé Jeruzaléma ani jejich vůdcové však v Ježíšovi nerozeznali Spasitele. Odsoudili ho a nevědomky tak splnili, co o něm psali proroci, jak to čítáme každou sobotu."},{"book":"Skutky","chapter":"13","verse":"28","text":"Neměli žádný důvod, aby ho vydali na smrt. Přesto však naléhali na Piláta, aby ho dal popravit."},{"book":"Skutky","chapter":"13","verse":"29","text":"Ale i tak se uskutečnily doslova všechny předpovědi Písma. Ježíšovo tělo bylo sňato z kříže, pohřbeno,"},{"book":"Skutky","chapter":"13","verse":"30","text":"ale Bůh jej vzkřísil z mrtvých!"},{"book":"Skutky","chapter":"13","verse":"31","text":"Po řadu dní jej vídali jeho galilejští učedníci, kteří s ním přišli do Jeruzaléma. Ti to dosud osobně dosvědčují."},{"book":"Skutky","chapter":"13","verse":"32","text":"I vám dnes zvěstujeme, že veliký slib, který Bůh dal našim předkům,"},{"book":"Skutky","chapter":"13","verse":"33-34","text":"splnil nyní jejich potomkům a potvrdil ho Ježíšovým vzkříšením. Na něho se vztahují slova druhého žalmu: ‚Ty jsi můj syn, dávám ti dnes život.‘ Bůh slíbil Davidovi, že jeho království bude věčné."},{"book":"Skutky","chapter":"13","verse":"35-36","text":"A David říká Bohu: ‚Nedopustíš, aby tvůj vyvolený podlehl smrti.‘ To se ovšem netýkalo samého Davida, jenž splnil ve své době úkol, zemřel, byl pohřben a jeho tělo se rozpadlo v prach."},{"book":"Skutky","chapter":"13","verse":"37","text":"Ta proroctví se vztahují na Krista, Davidova potomka, kterého Bůh vzkřísil, takže jeho tělo nepodlehlo zkáze."},{"book":"Skutky","chapter":"13","verse":"38","text":"Uvědomte si, bratři, co to pro vás znamená: Každému, kdo uvěří v Ježíše, odpouští Bůh všechny hříchy, a to i ty, které podle Mojžíšova zákona nemohly být odpuštěny."},{"book":"Skutky","chapter":"13","verse":"39","text":"Dejte si však pozor, aby se na vás nesplnila prorocká předpověď:"},{"book":"Skutky","chapter":"13","verse":"40-41","text":"‚Jen se dobře dívejte, vy, kteří mnou opovrhujete. Zděste se, váš konec se blíží. Před vašimi zraky se děje něco velikého, druzí vám o tom svědčí, ale vy tomu nechcete věřit.‘ “"},{"book":"Skutky","chapter":"13","verse":"42","text":"Když vycházeli ze synagogy, posluchači prosili Pavla a Barnabáše, aby jim o tom všem znovu vyprávěli ještě další sobotu."},{"book":"Skutky","chapter":"13","verse":"43","text":"Mnozí židé i na židovskou víru obrácení pohané doprovázeli Pavla a Barnabáše. Ti s nimi hovořili a vedli je k tomu, aby se drželi Božího odpuštění."},{"book":"Skutky","chapter":"13","verse":"44","text":"Následující sobotu se shromáždilo skoro celé město, aby slyšelo hlásání Božího slova."},{"book":"Skutky","chapter":"13","verse":"45","text":"Židé žárlili, že se sešlo tolik lidí, skákali Pavlovi do řeči, odporovali a posmívali se mu."},{"book":"Skutky","chapter":"13","verse":"46","text":"Nakonec jim tedy Pavel s Barnabášem řekli: „Vy jste měli přednost, vám jsme měli vyřídit Boží slovo jako prvním. Protože je však odmítáte a vzdáváte se tak naděje na věčný život, obracíme se k pohanům."},{"book":"Skutky","chapter":"13","verse":"47","text":"Tak nám to Pán totiž přikázal:"},{"book":"Skutky","chapter":"13","verse":"48","text":"Pohané z toho měli velkou radost a ze srdce děkovali Bohu za to, co od Pavla slyšeli. Ti, v nichž Bůh probudil touhu po věčném životě, uvěřili"},{"book":"Skutky","chapter":"13","verse":"49","text":"a Kristovo evangelium se šířilo v celém kraji."},{"book":"Skutky","chapter":"13","verse":"50","text":"Židé, kteří Krista odmítli, však využili svého vlivu na urozené ženy, které se přiklonily k víře Izraele, a na městské úředníky. Vzbudili tak nepřátelství proti Pavlovi a Barnabášovi, až je vyhnali z kraje."},{"book":"Skutky","chapter":"13","verse":"51","text":"Ti se rozhodli, že se nebudou svým odpůrcům vnucovat a odešli do Ikonia."},{"book":"Skutky","chapter":"13","verse":"52","text":"Sbor v Antiochii však rozkvétal a Bůh tamějším věřícím dával radost a svého Ducha."}]}