{"data":[{"book":"Fweny","chapter":"15","verse":"1","text":"Eka ne aneno ranyisi machielo malich ahinya ei polo: Ne aneno Malaike abiriyo, motingʼo masiche abiriyo, mago ne masiche mogik nikech ka girumo to mirimb Nyasaye chopo kare."},{"book":"Fweny","chapter":"15","verse":"2","text":"Ne aneno gima chalo gi nam mar kio mar rangʼi moruwore gi mach to e bathe kanyo ne aneno joma oseloyo ondiek malichno kod kido machalo kode to gi namba mar nyinge kochungʼ. Negitingʼo nyatiti mane omigi gi Nyasaye,"},{"book":"Fweny","chapter":"15","verse":"3","text":"ka giwero wend Musa jatich Nyasaye gi wend Nyarombo kama:"},{"book":"Fweny","chapter":"15","verse":"4","text":"En ngʼa, ma ok nyal luori aa Ruoth,"},{"book":"Fweny","chapter":"15","verse":"5","text":"Eka ne angʼiyo mi aneno ka hekalu mar Hemb Rapar oyawore e polo."},{"book":"Fweny","chapter":"15","verse":"6","text":"Malaike abiriyo motingʼo masiche abiriyo nowuok e hekalu. Ne girwakore gi lewni maler mapakni kendo manyilni to negitweyo okanda mar dhahabu e korgi."},{"book":"Fweny","chapter":"15","verse":"7","text":"Achiel kuom gik mangima angʼwen ka ne omiyo malaike abiriyogo tewni abiriyo mag dhahabu mopongʼ gi mirimb Nyasaye mosiko nyaka chiengʼ."},{"book":"Fweny","chapter":"15","verse":"8","text":"Hekalu ne iye opongʼ gi iro moa e duongʼ maler mar Nyasaye kod tekone. To onge ngʼama ne nyalo donjo ei hekalu kapok masiche abiriyo mag malaike abiriyogo orumo."}]}