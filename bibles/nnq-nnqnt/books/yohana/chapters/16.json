{"data":[{"book":"Yohana","chapter":"16","verse":"1","text":"“Nannengila genia kupala mikijilekaje imani jinu."},{"book":"Yohana","chapter":"16","verse":"2","text":"Bandu bapakumenga mangweto mumajumba gabe ga kugongalela. Kabele kingobu kitenda kuika iba kila ojwapakunkoma mangweto akita atenda yapala Nnoongo."},{"book":"Yohana","chapter":"16","verse":"3","text":"Bapakuntenda ilebe yene kwa magambu bamanyije Awawa, na bammanyije ne."},{"book":"Yohana","chapter":"16","verse":"4","text":"Bai nannengile ilebe yene ibe kingobu chakwe echikipakuika nkombokele nanengile."},{"book":"Yohana","chapter":"16","verse":"5","text":"Nambu ngoe nanyendelela jwajo ojwandumite, na abije na jumweje jwangonya nyenda ko?"},{"book":"Yohana","chapter":"16","verse":"6","text":"Kwa magambu ngoe nanengelinge ilebe yene, mmilingite echu mumyojo jinu."},{"book":"Yohana","chapter":"16","verse":"7","text":"Nambu nanengelinge kweli, mbaya jinu mangweto ne nyabule, maana anda nukujabuje Nnyangati jo aikaje kwinu. Nambu anda nyabwile, manantuma kwinu."},{"book":"Yohana","chapter":"16","verse":"8","text":"Jwombe apapakuika apakalenge kweli bandu bapadunia mabaja gabe, na gapala Nnoongo na hukumu jakwe."},{"book":"Yohana","chapter":"16","verse":"9","text":"Balemwanga kwa magambu ga mabaja, babi kunhwaminije ne."},{"book":"Yohana","chapter":"16","verse":"10","text":"Balemwanga kwa magambu ga agapala Nnoongo, kwa yene nyenda kwa Awawa, mangweto umonangaje kabele,"},{"book":"Yohana","chapter":"16","verse":"11","text":"na balemwanga ku nhwalo gwa hukumu, nkolongwa jwa dunia jenje ahukumigwe."},{"book":"Yohana","chapter":"16","verse":"12","text":"“Mbinago nduu gu kunengela, nambu ngoe kuotoje kugakamula."},{"book":"Yohana","chapter":"16","verse":"13","text":"Nambu apapakuika Uhuke jwa kweli mabalongelea kukweli joa, mana ailenga kwa madalaka gakweje, nambu ainengala agapakujoa, na apakunenge ilebe ipakuika."},{"book":"Yohana","chapter":"16","verse":"14","text":"Jweno apakungoya nenga kwa magambu apakunnengela gaga agapakupata kuboka kwango."},{"book":"Yohana","chapter":"16","verse":"15","text":"Yoa ibakweti Awawa nga yango, ngamana nengita jweno Uhuke ba Nnoongo apakunenge gaga agapakupata kuboka kwango."},{"book":"Yohana","chapter":"16","verse":"16","text":"“Kingobu tango kachoko mangwetumwe umonaje, nakuboka pakingobu kachoko maumona kabena!”"},{"book":"Yohana","chapter":"16","verse":"17","text":"Penia akinapunji bakwe bange ngabakonyana, “Babi na mana gako pabatulenge, ‘Tango kingobu kachoko mangweto umonaje, na kuboka pakingobu kichoko maumonage?’ Kabe alenga, ‘Nukube nyenda ka Awawa!’ ”"},{"book":"Yohana","chapter":"16","verse":"18","text":"Bai ngababe bakakonyana, “Babi na mana gako pabalenga, ‘Tango kingobu kichoko?’ Tumanyije echa longela.”"},{"book":"Yohana","chapter":"16","verse":"19","text":"Yesu ngamanya bapaila kunkonya, bai ngabalenge, “Bo, nkonyana magambu ganongila gala, ‘Tango kingobu kachoko mangweto umonaje, na kuboka pakingobu kachoko maumonanga kabele?’"},{"book":"Yohana","chapter":"16","verse":"20","text":"Nanenge kweli, mangweto mpakuguta nu kokaleka, nambu dunia jipakube na laa. Mpakuwechuka nambu kuwechuka kwinu kuba kugalambuka kube laa."},{"book":"Yohana","chapter":"16","verse":"21","text":"Kingobu amama pabakikombola mwana balola kuwechuka magambu ga kubinia kuiike, nambu anda bajomwi kukikombola kukukomboke kabeleje kubinia ko kumagambu ga laa kube mundu abelwike padunia."},{"book":"Yohana","chapter":"16","verse":"22","text":"Mangwetu mwe uyo mmimukuwechuka ngoe, nambu manunhwikalila kabele, namangweto mpakube na laa mumyojo jinu, na laa jene abije mundu ojwapakuboya kwinu."},{"book":"Yohana","chapter":"16","verse":"23","text":"“Lichoba lyene minyopaje chachoa. Kweli nanenge, chachoa champakajopa Awawa kuliinalyango, mabampa."},{"book":"Yohana","chapter":"16","verse":"24","text":"Mpaka ngoe manajopaje chachoa kuliina lyango. Nnyopange mangweto mampata kupala laa jinu jilimbe."},{"book":"Yohana","chapter":"16","verse":"25","text":"“Nanengila ilebe yenje kukichobo nambu kingobu makiika penia nonge kabeje kukichobo, ninengela ndaa ga Awawa."},{"book":"Yohana","chapter":"16","verse":"26","text":"Lichoba lyene mpakujopa kuliinalyango, na nanengije mbakajopa Awawa kumagambu ginu mangweto,"},{"book":"Yohana","chapter":"16","verse":"27","text":"mana Awawa bampala mangweto, kumagambu mangweto umbala ne na nhwamini moka ku Nnoongo,"},{"book":"Yohana","chapter":"16","verse":"28","text":"Nenga ngamoka ka Awawa, nganhika padunia nangoche ndenda kujileka dunia na kubuja ka Awawa.”"},{"book":"Yohana","chapter":"16","verse":"29","text":"Bai akinapunji baakwe ngabanenge, “Hoo! Ngoe nnenga kindema muno panga kichobo."},{"book":"Yohana","chapter":"16","verse":"30","text":"Ngoe tumanyi mwe mmanyi kila kilebe, kibije kilebe chukunkonya mundu jwajoa, na yene tuamine mmoka ku Nnoongo.”"},{"book":"Yohana","chapter":"16","verse":"31","text":"Yesu ngaba janga, “Bo, nhwamininge ngoe?"},{"book":"Yohana","chapter":"16","verse":"32","text":"Kingobu kitenda kuika, kabe kiike, iba mangweto mmoa mmaganga mpwilikine kila mundu kachakwe na ne uneka jika jango. Pibile, nambu ne jika jangoje, magambu Awawa babi pamwe na ne."},{"book":"Yohana","chapter":"16","verse":"33","text":"Nanengelinge ile yenje ili mmegange na tengela kukulondana nanenga. Dunia jipakumpeganga kulaga, nambu nhwimbililange! Ne nijiotwile dunia!”"}]}