{"data":[{"book":"1 Akakolinto","chapter":"2","verse":"1","text":"Akalongo bango panaika kachinu kuntangachilanga chili ja Nnoongo nalongije malobe matopeu andaje kengama malango ga mundu."},{"book":"1 Akakolinto","chapter":"2","verse":"2","text":"Kingobu panakiba kachinu, makalongo ngaamu kube andi jwangamanya kilebe chachoa chela nambu chache tu kumanya kiu cha Yesu Kilisto, ojwabambigwa panchalaba."},{"book":"1 Akakolinto","chapter":"2","verse":"3","text":"Kingobu panakiba kachinu nakiba negalike, nakalendema kwa mbwele nu kujoboka muno."},{"book":"1 Akakolinto","chapter":"2","verse":"4","text":"Undo yango na matangacho gango gakiba gakaalali banduje na kakweleka banduje nambu kuuchaili nkolongwa gwa makakala ga Uhuke jwa Nnoongo."},{"book":"1 Akakolinto","chapter":"2","verse":"5","text":"Natenda yene kupala imani jinu jikunhyobale munduje nambu makakala ga Nnoongo."},{"book":"1 Akakolinto","chapter":"2","verse":"6","text":"Ata yene, twenga tulonge malobe gina malango kwa abakomalinge Kiuhuke, nambu malango genia ngiti ga padunia panoje, wala ga akatawala ba dunia jenjeje gambu benia babilingite mukuoba."},{"book":"1 Akakolinto","chapter":"2","verse":"7","text":"Malango ganeenga nga malango ga chili ja Nnoongo, malango agagikiite, agabekigwe kwa magambu ga kibumo chito kuboka pitumbulaga."},{"book":"1 Akakolinto","chapter":"2","verse":"8","text":"Abije ntawala jwa dunia jenje ojwamanyi malango ganga, bakamanyi kabi babambiteje Angwana ba kibumo."},{"book":"1 Akakolinto","chapter":"2","verse":"9","text":"Majandiko ga Chwapi galenga,"},{"book":"1 Akakolinto","chapter":"2","verse":"10","text":"Genia nga Nnoongo gatujogolile kugamanya kukupete Uhuke gwakwe. Gambu Uhuke kuingakiya kila kilebe, ata ilebe ya Nnoongo eikiite."},{"book":"1 Akakolinto","chapter":"2","verse":"11","text":"Mene ojwaotwile kuimanya ilebe eibi nkati ja mundu, uhuke tuje jwabi nkati ja mundu jwenio? Uyo Uhuke jwa Nnoongo tu ojwaotwi kumanya ilebe ya Nnoongo."},{"book":"1 Akakolinto","chapter":"2","verse":"12","text":"Twenga tupokije kiuke jwa padunia pano nambu tupoki Uhuke jwaboka Kunnoongo kupala atuotoye kugamanya gatupile Nnoongo."},{"book":"1 Akakolinto","chapter":"2","verse":"13","text":"Yene twenga tuboulaje malobe agaboligwe kwa malango ga bandu, nambu tuboula malobe agatuboligwe na Uhuke jwa Nnoongo, tukalenganikia ilebe yikihuke kwa bandu ababi na Uhuke jwenio."},{"book":"1 Akakolinto","chapter":"2","verse":"14","text":"Mundu jwa dunia kupokeje ilebe i Uhuke jwa Nnoongo. Kwa magambu kwa mundu jwenio ilebe yenie yupuuchi, kuotoje kuimanya, gambu iotwi kumanyikana kukujangatigwa na Uhuke tu."},{"book":"1 Akakolinto","chapter":"2","verse":"15","text":"Nambu mundu jwakweti Uhuke jwenio aotwi kumanya kweli ja kila kilebe, nambu mwene kumanyikanaje na mundu."},{"book":"1 Akakolinto","chapter":"2","verse":"16","text":"Andi Majandiko pagalenga,"}]}