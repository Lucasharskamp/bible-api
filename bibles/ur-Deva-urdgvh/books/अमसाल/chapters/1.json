{"data":[{"book":"अमसाल","chapter":"1","verse":"1","text":"ज़ैल में इसराईल के बादशाह सुलेमान बिन दाऊद की अमसाल क़लमबंद हैं।"},{"book":"अमसाल","chapter":"1","verse":"2","text":"इनसे तू हिकमत और तरबियत हासिल करेगा, बसीरत के अलफ़ाज़ समझने के क़ाबिल हो जाएगा,"},{"book":"अमसाल","chapter":"1","verse":"3","text":"और दानाई दिलानेवाली तरबियत, रास्ती, इनसाफ़ और दियानतदारी अपनाएगा।"},{"book":"अमसाल","chapter":"1","verse":"4","text":"यह अमसाल सादालौह को होशियारी और नौजवान को इल्म और तमीज़ सिखाती हैं।"},{"book":"अमसाल","chapter":"1","verse":"5","text":"जो दाना है वह सुनकर अपने इल्म में इज़ाफ़ा करे, जो समझदार है वह राहनुमाई करने का फ़न सीख ले।"},{"book":"अमसाल","chapter":"1","verse":"6","text":"तब वह अमसाल और तमसीलें, दानिशमंदों की बातें और उनके मुअम्मे समझ लेगा।"},{"book":"अमसाल","chapter":"1","verse":"7","text":"हिकमत इससे शुरू होती है कि हम रब का ख़ौफ़ मानें। सिर्फ़ अहमक़ हिकमत और तरबियत को हक़ीर जानते हैं।"},{"book":"अमसाल","chapter":"1","verse":"8","text":"मेरे बेटे, अपने बाप की तरबियत के ताबे रह, और अपनी माँ की हिदायत मुस्तरद न कर।"},{"book":"अमसाल","chapter":"1","verse":"9","text":"क्योंकि यह तेरे सर पर दिलकश सेहरा और तेरे गले में गुलूबंद हैं।"},{"book":"अमसाल","chapter":"1","verse":"10","text":"मेरे बेटे, जब ख़ताकार तुझे फुसलाने की कोशिश करें तो उनके पीछे न हो ले।"},{"book":"अमसाल","chapter":"1","verse":"11","text":"उनकी बात न मान जब वह कहें, “आ, हमारे साथ चल! हम ताक में बैठकर किसी को क़त्ल करें, बिलावजह किसी बेक़ुसूर की घात लगाएँ।"},{"book":"अमसाल","chapter":"1","verse":"12","text":"हम उन्हें पाताल की तरह ज़िंदा निगल लें, उन्हें मौत के गढ़े में उतरनेवालों की तरह एकदम हड़प कर लें।"},{"book":"अमसाल","chapter":"1","verse":"13","text":"हम हर क़िस्म की क़ीमती चीज़ हासिल करेंगे, अपने घरों को लूट के माल से भर लेंगे।"},{"book":"अमसाल","chapter":"1","verse":"14","text":"आ, जुर्रत करके हममें शरीक हो जा, हम लूट का तमाम माल बराबर तक़सीम करेंगे।”"},{"book":"अमसाल","chapter":"1","verse":"15","text":"मेरे बेटे, उनके साथ मत जाना, अपना पाँव उनकी राहों पर रखने से रोक लेना।"},{"book":"अमसाल","chapter":"1","verse":"16","text":"क्योंकि उनके पाँव ग़लत काम के पीछे दौड़ते, ख़ून बहाने के लिए भागते हैं।"},{"book":"अमसाल","chapter":"1","verse":"17","text":"जब चिड़ीमार अपना जाल लगाकर उस पर परिंदों को फाँसने के लिए रोटी के टुकड़े बिखेर देता है तो परिंदों की नज़र में यह बेमक़सद है।"},{"book":"अमसाल","chapter":"1","verse":"18","text":"यह लोग भी एक दिन फँस जाएंगे। जब ताक में बैठ जाते हैं तो अपने आपको तबाह करते हैं, जब दूसरों की घात लगाते हैं तो अपनी ही जान को नुक़सान पहुँचाते हैं।"},{"book":"अमसाल","chapter":"1","verse":"19","text":"यही उन सबका अंजाम है जो नारवा नफ़ा के पीछे भागते हैं। नाजायज़ नफ़ा अपने मालिक की जान छीन लेता है।"},{"book":"अमसाल","chapter":"1","verse":"20","text":"हिकमत गली में ज़ोर से आवाज़ देती, चौकों में बुलंद आवाज़ से पुकारती है।"},{"book":"अमसाल","chapter":"1","verse":"21","text":"जहाँ सबसे ज़्यादा शोर-शराबा है वहाँ वह चिल्ला चिल्लाकर बोलती, शहर के दरवाज़ों पर ही अपनी तक़रीर करती है,"},{"book":"अमसाल","chapter":"1","verse":"22","text":"“ऐ सादालौह लोगो, तुम कब तक अपनी सादालौही से मुहब्बत रखोगे? मज़ाक़ उड़ानेवाले कब तक अपने मज़ाक़ से लुत्फ़ उठाएँगे, अहमक़ कब तक इल्म से नफ़रत करेंगे?"},{"book":"अमसाल","chapter":"1","verse":"23","text":"आओ, मेरी सरज़निश पर ध्यान दो। तब मैं अपनी रूह का चश्मा तुम पर फूटने दूँगी, तुम्हें अपनी बातें सुनाऊँगी।"},{"book":"अमसाल","chapter":"1","verse":"24","text":"लेकिन जब मैंने आवाज़ दी तो तुमने इनकार किया, जब मैंने अपना हाथ तुम्हारी तरफ़ बढ़ाया तो किसी ने भी तवज्जुह न दी।"},{"book":"अमसाल","chapter":"1","verse":"25","text":"तुमने मेरे किसी मशवरे की परवा न की, मेरी मलामत तुम्हारे नज़दीक क़ाबिले-क़बूल नहीं थी।"},{"book":"अमसाल","chapter":"1","verse":"26","text":"इसलिए जब तुम पर आफ़त आएगी तो मैं क़हक़हा लगाऊँगी, जब तुम हौलनाक मुसीबत में फँस जाओगे तो तुम्हारा मज़ाक़ उड़ाऊँगी।"},{"book":"अमसाल","chapter":"1","verse":"27","text":"उस वक़्त तुम पर दहशतनाक आँधी टूट पड़ेगी, आफ़त तूफ़ान की तरह तुम पर आएगी, और तुम मुसीबत और तकलीफ़ के सैलाब में डूब जाओगे।"},{"book":"अमसाल","chapter":"1","verse":"28","text":"तब वह मुझे आवाज़ देंगे, लेकिन मैं उनकी नहीं सुनूँगी, वह मुझे ढूँडेंगे पर पाएँगे नहीं।"},{"book":"अमसाल","chapter":"1","verse":"29","text":"क्योंकि वह इल्म से नफ़रत करके रब का ख़ौफ़ मानने के लिए तैयार नहीं थे।"},{"book":"अमसाल","chapter":"1","verse":"30","text":"मेरा मशवरा उन्हें क़बूल नहीं था बल्कि वह मेरी हर सरज़निश को हक़ीर जानते थे।"},{"book":"अमसाल","chapter":"1","verse":"31","text":"चुनाँचे अब वह अपने चाल-चलन का फल खाएँ, अपने मनसूबों की फ़सल खा खाकर सेर हो जाएँ।"},{"book":"अमसाल","chapter":"1","verse":"32","text":"क्योंकि सहीह राह से दूर होने का अमल सादालौह को मार डालता है, और अहमक़ों की बेपरवाई उन्हें तबाह करती है।"},{"book":"अमसाल","chapter":"1","verse":"33","text":"लेकिन जो मेरी सुने वह सुकून से बसेगा, हौलनाक मुसीबत उसे परेशान नहीं करेगी।”"}]}