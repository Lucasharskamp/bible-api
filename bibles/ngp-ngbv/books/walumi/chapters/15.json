{"data":[{"book":"Walumi","chapter":"15","verse":"1","text":"Suwe kitogile mwo mhuwi chaungwa kiwambize wasokezi wo mhuwi, kise kudamanya mbuli zikuchelela uswe wenye du."},{"book":"Walumi","chapter":"15","verse":"2","text":"Mna vituhu vakwe kila yumwenga amuunge miyawe kwa wedi na kumzenga mwo mhuwi."},{"book":"Walumi","chapter":"15","verse":"3","text":"Kwaviya Kilisito hakeungile mwenye, vituhu vakwe, enga viya iwandikwe “Kuhomola uko wakuhomole weye, kunibwiila miye”"},{"book":"Walumi","chapter":"15","verse":"4","text":"Mbuli zose ziwandikwa aho kale, zawandikagwa kihinizwe vileke kuligana na ugoja no kugeligwa moyo kikwink'hwa kulawa mwa Mawandiko Yakukile kipate kunda na kawiilo."},{"book":"Walumi","chapter":"15","verse":"5","text":"Mnungu akuwenk'hani ugoja no kugeligwa moyo na awenk'heni muye umwenga mwa nyuwe mkamtimila Yesu Kilisito,"},{"book":"Walumi","chapter":"15","verse":"6","text":"vileke nyuwe nyose kwa hamwenga mmwink'he ukulu Mnungu, uyo Ise dya Zumbe ywetu Yesu Kilisito kwa izwi dimwenga."},{"book":"Walumi","chapter":"15","verse":"7","text":"Ivo kehokeleni kwa ukulu wa Mnungu, enga ivo Kilisito awazumileni nyuwe."},{"book":"Walumi","chapter":"15","verse":"8","text":"Naho nawagambilani, Kilisito awadamanyilaga ndima Wayahudi, kulagisa ukindedi wa Mnungu, vileke yadya Mnungu alagane na wakale wetu yakint'he,"},{"book":"Walumi","chapter":"15","verse":"9","text":"no kuwatenda hata want'hu hi Wayahudi wamwink'he Mnungu ukulu kwe zimbazi zakwe, enga ivo Mawandiko yakugamba,"},{"book":"Walumi","chapter":"15","verse":"10","text":"Naho Mawandiko yagamba,"},{"book":"Walumi","chapter":"15","verse":"11","text":"Akajika,"},{"book":"Walumi","chapter":"15","verse":"12","text":"Naho Isaya agamba,"},{"book":"Walumi","chapter":"15","verse":"13","text":"Elo, Mnungu uyo chotoko che dikawiilo awenk'heni kinyemi chose no utondowazi kwa kumhuwila yehe, vileke mkawiile vitendese kwa ludole lwa Muye ywa Mnungu."},{"book":"Walumi","chapter":"15","verse":"14","text":"Wandugu zangu, miye mwenye nna ikindedi kugamba, nyuwe mmema uwedi no umanyi, naivo mwadaha kulangilizana wenye."},{"book":"Walumi","chapter":"15","verse":"15","text":"Mna mwe baluwa ino hilonga kwa keduvya vitendese kwa mbuli zimwenga za kuwakumbusani kwaviya mwo uwedi anink'hile Mnungu,"},{"book":"Walumi","chapter":"15","verse":"16","text":"wo kunda mndima ywa Yesu Kilisito, nidamanye ndima kwa want'hu hi Wayahudi. Ni ndima yangu enga mlava nt'hambiko kubilikiza Mbuli Yedi ya Mnungu vileke want'hu hi Wayahudi wande malavo kwa Mnungu, naho wakukizwe ni Muye ywa Mnungu."},{"book":"Walumi","chapter":"15","verse":"17","text":"Ivo elo, kwa kulunganywa na Yesu Kilisito, nadaha kukeduvila indima yangu kwa Mnungu."},{"book":"Walumi","chapter":"15","verse":"18","text":"Nenikeduvye no kulonga mwa yadya du Kilisito atendile kwombokela miye, vileke want'hu hi Wayahudi wamtimile Mnungu. Kayadamanya aya kwa ulosi na udamanyi,"},{"book":"Walumi","chapter":"15","verse":"19","text":"kwa ludole lwa vilagiso na kweheela, na kwa ludole lwa Muye ywa Mnungu. Naivo mokugenda kulawa Yelusalemu kubula Ililikamu, Mbuli Yedi ya Kilisito hibilikiza kindedindedi."},{"book":"Walumi","chapter":"15","verse":"20","text":"Mazuwa yose naungisa kubilikiza Mbuli Yedi, hohose hadya zina dya Kilisito hadinati kwiivika, nnase kuzenga mnanga mwe nk'hongelo ya mnt'hu mtuhu."},{"book":"Walumi","chapter":"15","verse":"21","text":"Enga ivo Mawandiko Yakukile yakulonga,"},{"book":"Walumi","chapter":"15","verse":"22","text":"Na kwa ayo nehikindilwa nk'hanana nyingi nisekwiza kwenyu."},{"book":"Walumi","chapter":"15","verse":"23","text":"Kwaviya haluse, hibinda indima yangu mwe ziisi izi naho kwaviya kwa miyaka mingi nehaungisa kwiza kuwaonani."},{"book":"Walumi","chapter":"15","verse":"24","text":"Nakawiila kutenda ivo ivi haluse. Naungisa niwaoneni umwo haita Speini naho mnambize imiitile ya uko habinda ikinyemi changu cho kwikala hamwenga na nyuwe kwa lupisi."},{"book":"Walumi","chapter":"15","verse":"25","text":"Ivi haluse nagenda kuwadamanyila ndima want'hu wa Mnungu kudya Yelusalemu."},{"book":"Walumi","chapter":"15","verse":"26","text":"Kwaviya wahuwila wa Kilisito kudya Makedonia hamwenga na Akaya, kwa kuunga kwawe walamula kulava ugoli wawe kuwambiza wakiwa mwa want'hu wa Mnungu uko Yelusalemu."},{"book":"Walumi","chapter":"15","verse":"27","text":"Ulamuzi uwo wawe wenye, mna mwe kindedi ni kugamba ndima yo kuwambiza enga viya Wayahudi watendile ndala mwo uvikilwa wawe we kimuye hamwenga na want'hu hii Wayahudi, awo hii Wayahudi nao waungwa wawambize Wayahudi mwe vint'hu wakuviunga."},{"book":"Walumi","chapter":"15","verse":"28","text":"Aho heza kubinda indima iyo no kuwenk'ha in'chango iyo ichangigwe kwajili yawe, neniwatalamkileni handa mwo utafi wo kuita Speini."},{"book":"Walumi","chapter":"15","verse":"29","text":"Umwo heza kubinda himanya neniwegaile wingi wo uvikilwa wa Kilisito."},{"book":"Walumi","chapter":"15","verse":"30","text":"Elo wandugu zangu namiungani kwa Zumbe ywetu Yesu Kilisito, na lukunde ludya kikwink'hwa ni Muye ywa Mnungu, mnigwe mgongo mwo kunivikila kwa Mnungu."},{"book":"Walumi","chapter":"15","verse":"31","text":"Lombezeni kugamba nilawe njela kwa awo want'hu hewe mhuwile Mnungu umwo mwe Yuda naho kugamba indima yangu uko Yelusalemu ihokelwe ni want'hu wa Mnungu."},{"book":"Walumi","chapter":"15","verse":"32","text":"Naivo nenize kwenyu kwa moyo wa kinyemi, naho uneva Mnungu anaunga nenize no kwikala kwa kinyemi hamwenga na nyuwe."},{"book":"Walumi","chapter":"15","verse":"33","text":"Mnungu, eli chotoko cho utondowazi ande na nyuwe nyose. Taile."}]}