{"data":[{"book":"2 Weche Mag Ndalo","chapter":"4","verse":"1","text":"Noloso kendo mar misango mar mula ma borne gi lachne romo fut piero ariyo gochiko gi nus, to borne modhi malo romo fut apar gabich."},{"book":"2 Weche Mag Ndalo","chapter":"4","verse":"2","text":"Eka noloso Nam mar mula moleny, molworore kaka karaya ma lachne romo fut apar gabich, to tutne romo fut aboro. Alworane duto ne romo fut piero angʼwen gangʼwen."},{"book":"2 Weche Mag Ndalo","chapter":"4","verse":"3","text":"E bwo dhoge, nolwore gi kido apar mokedi mag rwedhi maromo fut achiel gi nus. Rwedhigo nolos koriedo e laini ariyo ka gimakore gi Namno."},{"book":"2 Weche Mag Ndalo","chapter":"4","verse":"4","text":"Karaya mar Namno norenji e ngʼe rwedhi apar gariyo, ka adek ngʼiyo yo nyandwat, to adek ngʼiyo yo podho chiengʼ, to adek ngʼiyo yo milambo, bende adek ngʼiyo yo wuok chiengʼ. Karaya mar Namno noyiere kuomgi kendo tiendegi machien nochomo ka iye."},{"book":"2 Weche Mag Ndalo","chapter":"4","verse":"5","text":"Lachne ne romo bat achiel morie, to dhoge ne chalo gi dho kikombe mana ka ondanyo mathiewo. To notingʼo pi manyalo romo lita alufu piero auchiel gauchiel."},{"book":"2 Weche Mag Ndalo","chapter":"4","verse":"6","text":"Bangʼe noloso kareche apar mag luoko kendo noketo abich yo milambo to abich yo nyandwat. Karechego ema ne ilwokoe gik mane itiyogo kuom misengini miwangʼo pep to Karaya Maduongʼ to ne jodolo lwokoree."},{"book":"2 Weche Mag Ndalo","chapter":"4","verse":"7","text":"Ne oloso gig teche mag dhahabu kaluwore gi kaka nochike kuom losogi kendo noketogi e hekalu ka abich oket yo milambo, to abich yo nyandwat."},{"book":"2 Weche Mag Ndalo","chapter":"4","verse":"8","text":"Noloso mesni apar moketogi e hekalu, ka abich oket yo milambo to abich yo nyandwat. Bende noloso tewni mia achiel mag dhahabu mikirogo."},{"book":"2 Weche Mag Ndalo","chapter":"4","verse":"9","text":"Noloso laru mar jodolo kod laru maduongʼ gi dhout laru kendo nobawo dhoudigo gi mula."},{"book":"2 Weche Mag Ndalo","chapter":"4","verse":"10","text":"Ne oketo Karaya Maduongʼ e bathe ma yo milambo momanyo kind yo wuok chiengʼ kod milambo."},{"book":"2 Weche Mag Ndalo","chapter":"4","verse":"11","text":"Bende noloso agulni gi opewni kod tewni mag kiro remo."},{"book":"2 Weche Mag Ndalo","chapter":"4","verse":"12","text":"Sirni ariyo,"},{"book":"2 Weche Mag Ndalo","chapter":"4","verse":"13","text":"gik mongʼinore mia angʼwen mag thiwni ariyo moluwore (laini ariyo mag thiwni oketi e laini ariyo mag gik mongʼinore mane okedgo gik machalo agulni molos kaka tawo ewi sirni);"},{"book":"2 Weche Mag Ndalo","chapter":"4","verse":"14","text":"bende noloso rachungi gi karechegi;"},{"book":"2 Weche Mag Ndalo","chapter":"4","verse":"15","text":"Karaya mar Nam gi rwedhi apar gariyo manie e bwoye;"},{"book":"2 Weche Mag Ndalo","chapter":"4","verse":"16","text":"agulni gi opewni kod ojiko mar uma michwoyogo ringʼo to gi gik mamoko matiyo kodgi."},{"book":"2 Weche Mag Ndalo","chapter":"4","verse":"17","text":"Ruoth nomiyo giwangʼo lowo mane gisechweyo e paw Jordan man e kind Sukoth gi Zarethan."},{"book":"2 Weche Mag Ndalo","chapter":"4","verse":"18","text":"Gigi duto mane Solomon oloso duto ne ngʼeny omiyo kata pek mula mane olosgo gigo ne ok nyal ngʼere."},{"book":"2 Weche Mag Ndalo","chapter":"4","verse":"19","text":"Kendo Solomon noloso gik moko duto mane nitie e hekalu mar Nyasaye kaka:"},{"book":"2 Weche Mag Ndalo","chapter":"4","verse":"20","text":"rachungi teyni molos gi dhahabu maler kaachiel gi techegi monego liel e nyim kama ler mar lemo kaka nondiki;"},{"book":"2 Weche Mag Ndalo","chapter":"4","verse":"21","text":"kod maupe mag dhahabu gi teyni kod ramekni (ne gin dhahabu duto);"},{"book":"2 Weche Mag Ndalo","chapter":"4","verse":"22","text":"kod gima ingʼadogo otambi mar teyni molos gi dhahabu maler, gi tewni mag kiro remo, gi dise gi tawo mar ubani kod dhout hekalu mar dhahabu: dhoudi mar ot maiye gi Kama Ler Moloyo kaachiel gi dhoudi mag dier ot maduongʼ."}]}