{"data":[{"book":"Márk","chapter":"8","verse":"1","text":"Azokban a napokban, mivel ismét fölötte nagy volt a sokaság, és nem volt mit enniük, magához szólította Jézus a tanítványait, és mondta nekik:"},{"book":"Márk","chapter":"8","verse":"2","text":"„Szánakozom e sokaságon, mert immár harmadik napja, hogy velem vannak, és nincs mit enniük;"},{"book":"Márk","chapter":"8","verse":"3","text":"és ha éhen bocsátom haza őket, kidőlnek az úton, mert némelyek közülük messziről jöttek.“"},{"book":"Márk","chapter":"8","verse":"4","text":"A tanítványai pedig ezt felelték neki: „Honnan laktathatná jól ezeket valaki kenyérrel itt e pusztában?“"},{"book":"Márk","chapter":"8","verse":"5","text":"És megkérdezte őket: „Hány kenyeretek van?“ Azok pedig mondták: „Hét.“"},{"book":"Márk","chapter":"8","verse":"6","text":"Akkor megparancsolta a sokaságnak, hogy telepedjenek le a földre. És vette a hét kenyeret, és hálákat adva, megszegte, és adta az ő tanítványainak, hogy tegyék eléjük. És a sokaság elé tették."},{"book":"Márk","chapter":"8","verse":"7","text":"Volt egy kevés haluk is. És hálákat adva azt mondta, hogy tegyék eléjük azokat is."},{"book":"Márk","chapter":"8","verse":"8","text":"Ettek azért, és jóllaktak; és fölszedték a maradék darabokat, hét kosárral."},{"book":"Márk","chapter":"8","verse":"9","text":"Akik pedig ettek mintegy négyezren voltak. Ezután elbocsátotta őket."},{"book":"Márk","chapter":"8","verse":"10","text":"És azonnal hajóba szállt tanítványaival, és elment Dalmanuta vidékére."},{"book":"Márk","chapter":"8","verse":"11","text":"Kijöttek hozzá a farizeusok, és kezdték őt faggatni, mennyei jelt kívánva tőle, hogy kísértsék őt."},{"book":"Márk","chapter":"8","verse":"12","text":"Ő pedig lelkében felfohászkodva, ezt mondta: „Miért kíván jelt ez a nemzetség? Bizony mondom nektek: Nem adatik jel ennek a nemzetségnek.“"},{"book":"Márk","chapter":"8","verse":"13","text":"És otthagyva őket, ismét hajóba szállt, és a túlsó partra ment."},{"book":"Márk","chapter":"8","verse":"14","text":"De elfelejtettek kenyeret vinni, és egy kenyérnél nem volt velük több a hajóban."},{"book":"Márk","chapter":"8","verse":"15","text":"És Jézus figyelmeztette őket, mondván: „Vigyázzatok, őrizkedjetek a farizeusok kovászától és a Heródes kovászától!“"},{"book":"Márk","chapter":"8","verse":"16","text":"Ekkor egymás között tanakodtak, hogy nincs kenyerünk."},{"book":"Márk","chapter":"8","verse":"17","text":"Jézus pedig észrevette ezt, és mondta nekik: „Miért tanakodtok, hogy nincsen kenyeretek? Még most sem látjátok be és nem értitek? Mégis kemény a szívetek?"},{"book":"Márk","chapter":"8","verse":"18","text":"Van szemetek, és nem láttok, és van fületek, és nem hallotok? Nem emlékeztek"},{"book":"Márk","chapter":"8","verse":"19","text":"mikor az öt kenyeret megszegtem az ötezernek, hány kosarat hoztatok el darabokkal tele?“ Mondták neki: „Tizenkettőt.“"},{"book":"Márk","chapter":"8","verse":"20","text":"„Amikor pedig a hetet a négyezernek, hány kosarat hoztatok el darabokkal tele?“ Azok pedig mondták: „Hetet.“"},{"book":"Márk","chapter":"8","verse":"21","text":"És mondta nekik Jézus: „Hogy nem értitek hát?“"},{"book":"Márk","chapter":"8","verse":"22","text":"Azután Betsaidába ment, és egy vakot vittek hozzá, és kérték őt, hogy érintse meg."},{"book":"Márk","chapter":"8","verse":"23","text":"Ő pedig megfogta a vaknak kezét, kivezette őt a falun kívül, és a szemeibe köpve és kezeit reátéve, megkérdezte őt, vajon lát-e valamit."},{"book":"Márk","chapter":"8","verse":"24","text":"Az pedig föltekintve mondta: „Látom az embereket, mint valami járkáló fákat.“"},{"book":"Márk","chapter":"8","verse":"25","text":"Azután kezeit ismét rátette annak szemeire, ő pedig feltekintett vele, és meggyógyult, és messze és világosan látott mindent."},{"book":"Márk","chapter":"8","verse":"26","text":"És hazaküldte, mondván: „Se a faluba be ne menj, se senkinek el ne mondd a faluban.“"},{"book":"Márk","chapter":"8","verse":"27","text":"És elment Jézus tanítványaival együtt Cézárea Filippi falvaiba. Útközben megkérdezte tanítványaitól: „Kinek mondanak engem az emberek?“"},{"book":"Márk","chapter":"8","verse":"28","text":"Ők pedig így feleltek: „Keresztelő Jánosnak, némelyek Illésnek, ismét némelyek pedig egynek a próféták közül.“"},{"book":"Márk","chapter":"8","verse":"29","text":"Ő pedig ezt kérdezte tőlük: „Hát ti kinek mondtok engem?“ Péter így felelt neki: „Te vagy a Krisztus.“"},{"book":"Márk","chapter":"8","verse":"30","text":"És rájuk parancsolt, hogy senkinek se szóljanak felőle."},{"book":"Márk","chapter":"8","verse":"31","text":"És tanítani kezdte őket, hogy az Emberfiának sokat kell szenvednie, megvettetnie a vénektől, a főpapoktól és az írástudóktól, és megöletnie, és harmadnapra fel kell támadnia."},{"book":"Márk","chapter":"8","verse":"32","text":"És ezt nyíltan mondta. Péter pedig magához vonva őt, dorgálni kezdte."},{"book":"Márk","chapter":"8","verse":"33","text":"Ő azonban megfordulva tanítványaira tekintett, megfeddte Pétert, és ezt mondta: „Távozz tőlem, Sátán, mert nem az Isten dolgaira, hanem az emberi dolgokra gondolsz.“"},{"book":"Márk","chapter":"8","verse":"34","text":"A sokaságot pedig az ő tanítványaival együtt magához szólítva, ezt mondta nekik: „Ha valaki énutánam akar jönni, tagadja meg magát, vegye fel az ő keresztjét, és kövessen engem."},{"book":"Márk","chapter":"8","verse":"35","text":"Mert aki meg akarja tartani az ő életét, elveszti azt, aki pedig elveszti az ő életét énérettem és az evangéliumért, az megtalálja azt."},{"book":"Márk","chapter":"8","verse":"36","text":"Mert mit használ az embernek, ha az egész világot megnyeri, lelkében pedig kárt vall?"},{"book":"Márk","chapter":"8","verse":"37","text":"Avagy mit adhat az ember váltságul az ő lelkéért?"},{"book":"Márk","chapter":"8","verse":"38","text":"Mert aki szégyell engem és az én beszédeimet e parázna és bűnös nemzetség között, az Emberfia is szégyellni fogja azt, mikor eljön az ő Atyja dicsőségében a szent angyalokkal.“"}]}