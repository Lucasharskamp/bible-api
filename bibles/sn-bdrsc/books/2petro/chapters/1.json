{"data":[{"book":"2 Petro","chapter":"1","verse":"1","text":"Simoni Petro, muranda nomupostori waJesu Kristu, kuna vaya vakagamuchira kutenda kunokosha sokwedu, kubudikidza nokururama kwaMwari wedu noMuponesi wedu Jesu Kristu:"},{"book":"2 Petro","chapter":"1","verse":"2","text":"Nyasha norugare ngazvive nemi, zviwande kubudikidza nokuziva kwaMwari nokwaJesu Ishe wedu."},{"book":"2 Petro","chapter":"1","verse":"3","text":"Simba rake dzvene rakatipa zvinhu zvose zvatinoda zvoupenyu uye noumwari kubudikidza nokumuziva kwedu iye akatidana nokubwinya nokunaka kwake chaiko."},{"book":"2 Petro","chapter":"1","verse":"4","text":"Kubudikidza naizvozvo, akatipa zvipikirwa zvake zvikuru kwazvo zvinokosha kuti nazvo, mugone kugoverwa umwari uye mugotiza kuora kwomunyika kunouyiswa nokuchiva."},{"book":"2 Petro","chapter":"1","verse":"5","text":"Nokuda kwaizvozvi, shingairai kuti muwedzere kunaka pakutenda kwenyu; uye pakunaka, muwedzere kuziva;"},{"book":"2 Petro","chapter":"1","verse":"6","text":"napakuziva muwedzere kuzvidzora; napakuzvidzora, muwedzere kutsungirira; napakutsungirira, muwedzere umwari;"},{"book":"2 Petro","chapter":"1","verse":"7","text":"napaumwari muwedzere kuda vatendi; napakuda vatendi, muwedzere rudo."},{"book":"2 Petro","chapter":"1","verse":"8","text":"Nokuti kana mune zvinhu izvi, zvichiramba zvichiwanda, zvichakuitai kuti musava nousimbe uye musashayiwa zvibereko mukuziva kwenyu Ishe wedu Jesu Kristu."},{"book":"2 Petro","chapter":"1","verse":"9","text":"Asi kana munhu asina zvinhu izvi, anoona zviri pedyo uye ibofu, uye akanganwa kuti iye akanatswa pazvivi zvake zvakare."},{"book":"2 Petro","chapter":"1","verse":"10","text":"Naizvozvo, hama dzangu, shingairai kwazvo kuti muite kuti kudanwa kwenyu nokusanangurwa kwenyu kusimbe. Nokuti kana muchiita zvinhu izvi, hamungatongogumburwi,"},{"book":"2 Petro","chapter":"1","verse":"11","text":"nokuti muchagamuchirwa nomufaro mukuru muumambo husingaperi hwaIshe noMuponesi wedu Jesu Kristu."},{"book":"2 Petro","chapter":"1","verse":"12","text":"Saka ndicharamba ndichikuyeuchidzai zvinhu izvi, kunyange zvazvo muchizviziva uye makanyatsosimba muchokwadi chamunacho zvino."},{"book":"2 Petro","chapter":"1","verse":"13","text":"Ndinofunga kuti zvakanaka kuti ndimutse ndangariro dzenyu ndichiri mutende romuviri uno,"},{"book":"2 Petro","chapter":"1","verse":"14","text":"nokuti ndinoziva kuti ndichakurumidza kuibvisa, sezvandakaratidzwa pachena naIshe wedu Jesu Kristu."},{"book":"2 Petro","chapter":"1","verse":"15","text":"Uye ndichashingaira kuti ndione kuti shure kwokuenda kwangu mucharamba muchirangarira zvinhu izvi."},{"book":"2 Petro","chapter":"1","verse":"16","text":"Nokuti hatina kutevera ngano dzakarukwa nouchenjeri patakakuudzai nezvesimba uye nokuuya kwaIshe wedu Jesu Kristu, asi takanga tiri zvapupu zvakaona kubwinya kwake."},{"book":"2 Petro","chapter":"1","verse":"17","text":"Nokuti akagamuchira kukudzwa nokubwinya kwakabva kuna Mwari Baba pakauya inzwi kwaari richibva kudenga mukubwinya kukuru richiti, “Uyu ndiye Mwanakomana wangu, wandinoda; wandinofarira kwazvo.”"},{"book":"2 Petro","chapter":"1","verse":"18","text":"Isu pachedu takanzwa inzwi iri rakabva kudenga patakanga tinaye mugomo dzvene."},{"book":"2 Petro","chapter":"1","verse":"19","text":"Uye tine shoko ravaprofita rakasimba kwazvo, uye muchaita zvakanaka kuti muriteerere, rakaita sechiedza chinovhenekera murima, kusvikira utonga hwatsvuka uye nyamasase ichibuda mumwoyo yenyu."},{"book":"2 Petro","chapter":"1","verse":"20","text":"Pamusoro pazvo zvose, munofanira kunzwisisa kuti hakuna chiprofita choRugwaro chakauya nokungodudzira kwomuprofita pachake oga."},{"book":"2 Petro","chapter":"1","verse":"21","text":"Nokuti hakuna chiprofita chakatongouya nokuda kwomunhu, asi vanhu vakataura zvaibva kuna Mwari vachisundwa noMweya Mutsvene."}]}