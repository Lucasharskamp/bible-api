{"data":[{"book":"ΠΡΟΣ ΡΩΜΑΙΟΥΣ","chapter":"14","verse":"1","text":"Τὸν δὲ ἀσθενοῦντα τῇ πίστει προσλαμβάνεσθε, μὴ εἰς διακρίσεις διαλογισμῶν."},{"book":"ΠΡΟΣ ΡΩΜΑΙΟΥΣ","chapter":"14","verse":"2","text":"ὃς μὲν πιστεύει φαγεῖν πάντα, ὁ δὲ ἀσθενῶν λάχανα ἐσθίει."},{"book":"ΠΡΟΣ ΡΩΜΑΙΟΥΣ","chapter":"14","verse":"3","text":"ὁ ἐσθίων τὸν μὴ ἐσθίοντα μὴ ἐξουθενείτω, καὶ ὁ μὴ ἐσθίων τὸν ἐσθίοντα μὴ κρινέτω· ὁ Θεὸς γὰρ αὐτὸν προσελάβετο."},{"book":"ΠΡΟΣ ΡΩΜΑΙΟΥΣ","chapter":"14","verse":"4","text":"σὺ τίς εἶ ὁ κρίνων ἀλλότριον οἰκέτην; τῷ ἰδίῳ Κυρίῳ στήκει ἢ πίπτει· σταθήσεται δέ· δυνατὸς γάρ ἐστιν ὁ Θεὸς στῆσαι αὐτόν."},{"book":"ΠΡΟΣ ΡΩΜΑΙΟΥΣ","chapter":"14","verse":"5","text":"ὃς μὲν κρίνει ἡμέραν παρ᾽ ἡμέραν, ὃς δὲ κρίνει πᾶσαν ἡμέραν. ἕκαστος ἐν τῷ ἰδίῳ νοῒ πληροφορείσθω."},{"book":"ΠΡΟΣ ΡΩΜΑΙΟΥΣ","chapter":"14","verse":"6","text":"ὁ φρονῶν τὴν ἡμέραν Κυρίῳ φρονεῖ, καὶ ὁ μὴ φρονῶν τὴν ἡμέραν Κυρίῳ οὐ φρονεῖ. καὶ ὁ ἐσθίων Κυρίῳ ἐσθίει· εὐχαριστεῖ γὰρ τῷ Θεῷ· καὶ ὁ μὴ ἐσθίων Κυρίῳ οὐκ ἐσθίει, καὶ εὐχαριστεῖ τῷ Θεῷ."},{"book":"ΠΡΟΣ ΡΩΜΑΙΟΥΣ","chapter":"14","verse":"7","text":"οὐδεὶς γὰρ ἡμῶν ἑαυτῷ ζῇ καὶ οὐδεὶς ἑαυτῷ ἀποθνήσκει·"},{"book":"ΠΡΟΣ ΡΩΜΑΙΟΥΣ","chapter":"14","verse":"8","text":"ἐάν τε γὰρ ζῶμεν, τῷ Κυρίῳ ζῶμεν, ἐάν τε ἀποθνήσκωμεν, τῷ Κυρίῳ ἀποθνήσκομεν. ἐάν τε οὖν ζῶμεν ἐάν τε ἀποθνήσκωμεν, τοῦ Κυρίου ἐσμέν."},{"book":"ΠΡΟΣ ΡΩΜΑΙΟΥΣ","chapter":"14","verse":"9","text":"εἰς τοῦτο γὰρ Χριστὸς καὶ ἀπέθανε καὶ ἀνέστη καὶ ἔζησεν, ἵνα καὶ νεκρῶν καὶ ζώντων κυριεύσῃ."},{"book":"ΠΡΟΣ ΡΩΜΑΙΟΥΣ","chapter":"14","verse":"10","text":"Σὺ δὲ τί κρίνεις τὸν ἀδελφόν σου; ἢ καὶ σὺ τί ἐξουθενεῖς τὸν ἀδελφόν σου; πάντες γὰρ παραστησόμεθα τῷ βήματι τοῦ Χριστοῦ."},{"book":"ΠΡΟΣ ΡΩΜΑΙΟΥΣ","chapter":"14","verse":"11","text":"γέγραπται γάρ· ζῶ ἐγώ, λέγει Κύριος, ὅτι ἐμοὶ κάμψει πᾶν γόνυ, καὶ πᾶσα γλῶσσα ἐξομολογήσεται τῷ Θεῷ."},{"book":"ΠΡΟΣ ΡΩΜΑΙΟΥΣ","chapter":"14","verse":"12","text":"ἄρα οὖν ἕκαστος ἡμῶν περὶ ἑαυτοῦ λόγον δώσει τῷ Θεῷ."},{"book":"ΠΡΟΣ ΡΩΜΑΙΟΥΣ","chapter":"14","verse":"13","text":"Μηκέτι οὖν ἀλλήλους κρίνωμεν, ἀλλὰ τοῦτο κρίνατε μᾶλλον, τὸ μὴ τιθέναι πρόσκομμα τῷ ἀδελφῷ ἢ σκάνδαλον."},{"book":"ΠΡΟΣ ΡΩΜΑΙΟΥΣ","chapter":"14","verse":"14","text":"οἶδα καὶ πέπεισμαι ἐν Κυρίῳ Ἰησοῦ ὅτι οὐδὲν κοινὸν δι᾽ αὐτοῦ· εἰ μὴ τῷ λογιζομένῳ τι κοινὸν εἶναι, ἐκείνῳ κοινόν."},{"book":"ΠΡΟΣ ΡΩΜΑΙΟΥΣ","chapter":"14","verse":"15","text":"εἰ δὲ διὰ βρῶμα ὁ ἀδελφός σου λυπεῖται, οὐκέτι κατὰ ἀγάπην περιπατεῖς. μὴ τῷ βρώματί σου ἐκεῖνον ἀπόλλυε, ὑπὲρ οὗ Χριστὸς ἀπέθανε."},{"book":"ΠΡΟΣ ΡΩΜΑΙΟΥΣ","chapter":"14","verse":"16","text":"μὴ βλασφημείσθω οὖν ὑμῶν τὸ ἀγαθόν."},{"book":"ΠΡΟΣ ΡΩΜΑΙΟΥΣ","chapter":"14","verse":"17","text":"οὐ γάρ ἐστιν ἡ βασιλεία τοῦ Θεοῦ βρῶσις καὶ πόσις, ἀλλὰ δικαιοσύνη καὶ εἰρήνη καὶ χαρὰ ἐν Πνεύματι Ἁγίῳ·"},{"book":"ΠΡΟΣ ΡΩΜΑΙΟΥΣ","chapter":"14","verse":"18","text":"ὁ γὰρ ἐν τούτοις δουλεύων τῷ Χριστῷ εὐάρεστος τῷ Θεῷ καὶ δόκιμος τοῖς ἀνθρώποις."},{"book":"ΠΡΟΣ ΡΩΜΑΙΟΥΣ","chapter":"14","verse":"19","text":"ἄρα οὖν τὰ τῆς εἰρήνης διώκωμεν καὶ τὰ τῆς οἰκοδομῆς τῆς εἰς ἀλλήλους."},{"book":"ΠΡΟΣ ΡΩΜΑΙΟΥΣ","chapter":"14","verse":"20","text":"μὴ ἕνεκεν βρώματος κατάλυε τὸ ἔργον τοῦ Θεοῦ. πάντα μὲν καθαρά, ἀλλὰ κακὸν τῷ ἀνθρώπῳ τῷ διὰ προσκόμματος ἐσθίοντι."},{"book":"ΠΡΟΣ ΡΩΜΑΙΟΥΣ","chapter":"14","verse":"21","text":"καλὸν τὸ μὴ φαγεῖν κρέα μηδὲ πιεῖν οἶνον μηδὲ ἐν ᾧ ὁ ἀδελφός σου προσκόπτει ἢ σκανδαλίζεται ἢ ἀσθενεῖ."},{"book":"ΠΡΟΣ ΡΩΜΑΙΟΥΣ","chapter":"14","verse":"22","text":"σὺ πίστιν ἔχεις; κατὰ σεαυτὸν ἔχε ἐνώπιον τοῦ Θεοῦ. μακάριος ὁ μὴ κρίνων ἑαυτὸν ἐν ᾧ δοκιμάζει."},{"book":"ΠΡΟΣ ΡΩΜΑΙΟΥΣ","chapter":"14","verse":"23","text":"ὁ δὲ διακρινόμενος ἐὰν φάγῃ, κατακέκριται, ὅτι οὐκ ἐκ πίστεως· πᾶν δὲ ὃ οὐκ ἐκ πίστεως, ἁμαρτία ἐστίν."},{"book":"ΠΡΟΣ ΡΩΜΑΙΟΥΣ","chapter":"14","verse":"24","text":"Τῷ δὲ δυναμένῳ ὑμᾶς στηρίξαι κατὰ τὸ εὐαγγέλιόν μου καὶ τὸ κήρυγμα Ἰησοῦ Χριστοῦ, κατὰ ἀποκάλυψιν μυστηρίου χρόνοις αἰωνίοις σεσιγημένου,"},{"book":"ΠΡΟΣ ΡΩΜΑΙΟΥΣ","chapter":"14","verse":"25","text":"φανερωθέντος δὲ νῦν, διά τε γραφῶν προφητικῶν κατ᾽ ἐπιταγὴν τοῦ αἰωνίου Θεοῦ εἰς ὑπακοὴν πίστεως εἰς πάντα τὰ ἔθνη γνωρισθέντος,"},{"book":"ΠΡΟΣ ΡΩΜΑΙΟΥΣ","chapter":"14","verse":"26","text":"μόνῳ σοφῷ Θεῷ διὰ Ἰησοῦ Χριστοῦ, ᾧ ἡ δόξα εἰς τοὺς αἰῶνας· ἀμήν."}]}