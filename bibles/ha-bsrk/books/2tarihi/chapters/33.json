{"data":[{"book":"2 Tarihi","chapter":"33","verse":"1","text":"Manasse yana da shekara ashirin sa’ad da ya zama sarki, ya kuma yi mulki a Urushalima shekara hamsin da biyar."},{"book":"2 Tarihi","chapter":"33","verse":"2","text":"Ya yi abin da yake mugu a gaban Ubangiji, yana bin ayyukan banƙyama na al’umman da Ubangiji ya kora a gaban Isra’ilawa."},{"book":"2 Tarihi","chapter":"33","verse":"3","text":"Ya sāke gina masujadan kan tudun da mahaifinsa Hezekiya ya rurrushe; ya tā da bagadan Ba’al, ya kuma gina ginshiƙan Ashera. Ya rusuna wa dukan rundunonin taurari, ya kuma yi musu sujada."},{"book":"2 Tarihi","chapter":"33","verse":"4","text":"Ya gina bagadai cikin haikalin Ubangiji, waɗanda Ubangiji ya ce, “Sunana zai kasance cikin Urushalima har abada.”"},{"book":"2 Tarihi","chapter":"33","verse":"5","text":"Cikin filayen haikalin Ubangiji, ya gina bagadai ga dukan rundunonin taurari."},{"book":"2 Tarihi","chapter":"33","verse":"6","text":"Ya miƙa ’ya’yansa maza hadaya a wuta cikin Kwarin Ben Hinnom, ya yi bokanci, ya yi duba, ya kuma yi maitanci, ya nemi shawarar mabiya da masu ruhohi. Ya yi abin da yake mugu ƙwarai a gaban Ubangiji, yana tsokanarsa yă yi fushi."},{"book":"2 Tarihi","chapter":"33","verse":"7","text":"Ya ɗauki siffar da aka sassaƙa wadda ya yi, ya sa ta a cikin haikalin Allah, wanda Allah ya ce wa Dawuda da kuma ɗansa Solomon, “Cikin wannan haikali da kuma cikin Urushalima, wanda na zaɓa daga cikin kabilan Isra’ila, zan sa Sunana har abada."},{"book":"2 Tarihi","chapter":"33","verse":"8","text":"Ba zan ƙara bari ƙafafun Isra’ilawa su bar ƙasar da na ba wa kakanninku ba, in dai suka yi hankali ga yin kome da na umarce su game da duka dokoki, ƙa’idodi da kuma farillai da na bayar ta wurin Musa.”"},{"book":"2 Tarihi","chapter":"33","verse":"9","text":"Amma Manasse ya sa Yahuda da mutanen Urushalima suka kauce, har suka aikata mugunta fiye da al’umman da Ubangiji ya hallaka a gaban Isra’ilawa."},{"book":"2 Tarihi","chapter":"33","verse":"10","text":"Ubangiji ya yi magana da Manasse da mutanensa, amma ba su kula ba."},{"book":"2 Tarihi","chapter":"33","verse":"11","text":"Saboda haka Ubangiji ya kawo manyan hafsoshin mayaƙan sarkin Assuriya a kansu, waɗanda suka ɗauki Manasse a matsayi ɗan kurkuku, suka sa ƙugiya a hancinsa, suka daure shi da sarƙoƙin tagulla suka kuma kai shi Babilon."},{"book":"2 Tarihi","chapter":"33","verse":"12","text":"Cikin wahalarsa ya nemi tagomashin Ubangiji Allahnsa ya kuma ƙasƙantar da kansa sosai a gaban Allah na kakanninsa."},{"book":"2 Tarihi","chapter":"33","verse":"13","text":"Da ya yi addu’a gare shi, sai Ubangiji ya taɓu da tubansa, ya kuma saurari roƙonsa; saboda haka ya dawo da shi Urushalima da kuma zuwa mulkinsa. Sa’an nan Manasse ya san cewa Ubangiji shi ne Allah."},{"book":"2 Tarihi","chapter":"33","verse":"14","text":"Daga baya ya sāke gina katangar waje na Birnin Dawuda, yamma da maɓulɓular Gihon a cikin kwari, har zuwa mashigin Ƙofar Kifi, ya kuma kewaye tudun Ofel; ya yi ta da tsayi sosai. Ya sa hafsoshin mayaƙa cikin dukan biranen katanga a Yahuda."},{"book":"2 Tarihi","chapter":"33","verse":"15","text":"Ya fid da baƙin alloli, ya kuma fid da siffofi daga haikalin Ubangiji, haka ma dukan bagadan da ya gina a kan tudun haikali da kuma cikin Urushalima, ya zubar da su a bayan birni."},{"book":"2 Tarihi","chapter":"33","verse":"16","text":"Sa’an nan ya gyara bagaden Ubangiji ya kuma miƙa hadayun salama da kuma hadayun godiya a bagaden, ya kuma faɗa wa Yahuda su bauta wa Ubangiji, Allah na Isra’ila."},{"book":"2 Tarihi","chapter":"33","verse":"17","text":"Mutane dai suka ci gaba da miƙa hadayu a masujadai kan tudu, amma wa Ubangiji Allahnsu kaɗai."},{"book":"2 Tarihi","chapter":"33","verse":"18","text":"Sauran ayyukan mulkin Manasse, haɗe da addu’arsa ga Allahnsa da kuma kalmomin da mai duba ya yi masa cikin sunan Ubangiji, Allah na Isra’ila, suna a rubuce cikin tarihin sarakunan Isra’ila.33.18 Wato, Yahuda, yadda yake sau da sau a 2 Tarihi"},{"book":"2 Tarihi","chapter":"33","verse":"19","text":"Addu’arsa da yadda Allah ya taɓu ta wurin tubansa, da kuma dukan zunubansa da rashin biyayyarsa, da wuraren da ya gina masujadan kan tudu ya kuma kafa ginshiƙan Ashera da gumaka kafin ya ƙasƙantar da kansa, duka suna a rubuce cikin tarihin mai duba."},{"book":"2 Tarihi","chapter":"33","verse":"20","text":"Manasse ya huta tare da kakanninsa, aka kuma binne shi a fadansa. Sai Amon ɗansa ya gāje shi a matsayin sarki."},{"book":"2 Tarihi","chapter":"33","verse":"21","text":"Amon yana da shekara ashirin da biyu sa’ad da ya zama sarki, ya yi mulki a Urushalima shekara biyu."},{"book":"2 Tarihi","chapter":"33","verse":"22","text":"Ya yi abin da yake mugu a gaban Ubangiji kamar yadda mahaifinsa Manasse ya yi. Amon ya bauta ya kuma miƙa hadayu ga dukan gumakan da Manasse ya yi."},{"book":"2 Tarihi","chapter":"33","verse":"23","text":"Amma ba kamar mahaifinsa Manasse ba, bai ƙasƙantar da kansa a gaban Ubangiji ba; Amon ya ƙara laifinsa."},{"book":"2 Tarihi","chapter":"33","verse":"24","text":"Fadawan Amon sukan yi masa maƙarƙashiya, suka kashe shi a fadansa."},{"book":"2 Tarihi","chapter":"33","verse":"25","text":"Sa’an nan mutanen ƙasar suka kashe dukan waɗanda suka yi wa Sarki Amon maƙarƙashiya, suka naɗa Yosiya ɗansa sarki a maimakonsa."}]}