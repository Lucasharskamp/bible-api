{"data":[{"book":"Waefeso","chapter":"4","verse":"1","text":"Haluse, miye mvugailwa kwa kudamanya ndima ya Zumbe, nawalobezani mwikale kuligana no lwitango mwitangilwe ni Mnungu."},{"book":"Waefeso","chapter":"4","verse":"2","text":"Mnde wakweseleza mioyo, naho wajalamu, naho want'hu wano ugoja, mkafinyiliza kila yumwenga kwa miyawe kwa sila yo lukunde."},{"book":"Waefeso","chapter":"4","verse":"3","text":"Kombekeni kuulela umwenga ukwigalwa ni Muye ywa Mnungu kwa kuuwamila utondowazi ukuwaikani hamwenga."},{"book":"Waefeso","chapter":"4","verse":"4","text":"Wiyuko mwili umwenga wa Kilisito na Muye ywa Mnungu yumwenga, enga ivo mwili na kawiilo dili kawiilo dimwenga mwitangilwe ni Mnungu."},{"book":"Waefeso","chapter":"4","verse":"5","text":"Eyuko Zumbe yumwenga na mhuwi umwenga, no ubatizo umwenga,"},{"book":"Waefeso","chapter":"4","verse":"6","text":"naho eyuko Mnungu yumwenga uyo Tate ywa wose, naho Zumbe ywa wose, adamanya ndima mwa yose, naho mwa wose."},{"book":"Waefeso","chapter":"4","verse":"7","text":"Naho kila yumwenga ywetu kenk'higwa geleko hediina maliho kuligana na viya Kilisito amwink'hile."},{"book":"Waefeso","chapter":"4","verse":"8","text":"Enga ivo viwandikwe mwa Mawandiko Akukile kugamba."},{"book":"Waefeso","chapter":"4","verse":"9","text":"Haluse niyo imbwai, ikalongwa kugamba, nakaita kulanga? Nuko kugamba, nk'hongo nakaseelesa hasi ye isi."},{"book":"Waefeso","chapter":"4","verse":"10","text":"Naivo uyo aseele aha he isi, ni yehe aitile kulanga kwe zimbingu zose, vileke Useuta wakwe wenele isi yose."},{"book":"Waefeso","chapter":"4","verse":"11","text":"Niye awenk'hile want'hu mageleko, wamwenga kawatenda kunda wegala ulosi, wamwenga walotezi, wamwenga walotezi, wamwenga nawo kawatenda wadimi wamwenga nawo kawatenda wahinizi."},{"book":"Waefeso","chapter":"4","verse":"12","text":"Nakatenda ivo vileke awaike lumwe want'hu wa Mnungu kwa ndima ya Kilisito vileke umwili wa Kilisito ukule,"},{"book":"Waefeso","chapter":"4","verse":"13","text":"naivo suwe chose kiubwiile umwenga kwa mhuwi wetu na mwo kummanya Mwana Mnungu, naswe hamwenga kikule mpaka kinde kikint'hile enga Kilisito mwenye ivo eli."},{"book":"Waefeso","chapter":"4","verse":"14","text":"Hekinde naho enga wana wakembe, kikajubwaniswa uko na uko ni nk'hung'uto ya mahinizo yakuhinizwa ni want'hu wadant'hi vileke wawazaganye watuhu kwa nyambi zawe."},{"book":"Waefeso","chapter":"4","verse":"15","text":"Mna kina ubilikiza ikindedi kwa moyo wa lukunde nekikule mwe kila kint'hu vileke kinde enga Kilisito, uyo eli mtwi wa wahuwila wose."},{"book":"Waefeso","chapter":"4","verse":"16","text":"Mwo ulongozi wakwe, mwili wose walunganywa hamwenga aho kila nk'hwali ikawambiza umwili, naho kila nk'hwali na kilungo kikadamanya indima yakwe. Ivo umwili wakula no kukezenga wenye kwa lukunde."},{"book":"Waefeso","chapter":"4","verse":"17","text":"Haluse nalonga uwona no kuwakanyani kwa zina dya Zumbe, mse kwikala enga want'hu hewe mmanyize Mnungu, wata fanyanyi zawe heziina kint'hu,"},{"book":"Waefeso","chapter":"4","verse":"18","text":"naho ubala wawe umwo lwiza. We hale no ugima wa Mnungu kwa ivo weli wahezi, ne zink'hani mwe mioyo yawe."},{"book":"Waefeso","chapter":"4","verse":"19","text":"Waganika, naho heweina soni, wengila mwe kuhuja, wadamanya kipump'ha kila mbuli za usavu, naho waungisa kudamanya usavu."},{"book":"Waefeso","chapter":"4","verse":"20","text":"Mna nyuwe hivo ivo mhinile mwa Kilisito."},{"book":"Waefeso","chapter":"4","verse":"21","text":"Kindedi nomwiva zimbuli za Yesu, niyo mwahinizizwa mwa yehe kugamba ukindedi umwakwe."},{"book":"Waefeso","chapter":"4","verse":"22","text":"Haluse, lekeni lugendo lwenyu lwa kale, enga mnt'hu akuhambula suke, udya unt'hu wenyu wa kale wandaga ukabanangwa ni kumunk'wamunk'wa munk'hwa kwakwe."},{"book":"Waefeso","chapter":"4","verse":"23","text":"Ketendeni uhya mwe mioyo yenyu ne zifanyanyi zenyu,"},{"book":"Waefeso","chapter":"4","verse":"24","text":"valeni unt'hu uhya enga viya mnt'hu akuvala suke mp'hya, uumbigwe ukeigile Mnungu, udya ukukelavanya mwo wikazi wo uwagilwa no ukuki no ukindedi."},{"book":"Waefeso","chapter":"4","verse":"25","text":"Elo haluse, lekeni udant'hi, kila yumwenga amgambile mhuwila miyawe ikindedi, kwaviya kila yumwenga ni kilungo cho umwili wa Kilisito."},{"book":"Waefeso","chapter":"4","verse":"26","text":"Uneva mnafa maya, msekuzumila amaya yenyu yaleke mdamanye wavu, naho zuwa dise kuswa maya yenyu yande yamlawani."},{"book":"Waefeso","chapter":"4","verse":"27","text":"Mnase kumwink'ha Mwavu luneka lolose."},{"book":"Waefeso","chapter":"4","verse":"28","text":"Mbavi ase kubawa, akonge kudamanya ndima yedi kwa mikono yakwe vileke ande ne vint'hu va kumwambiza mkiwa."},{"book":"Waefeso","chapter":"4","verse":"29","text":"Msekulonga milosi iihile, mna inde niidya iyedi ikuwazenga watuhu, vileke yadya mkulonga yegale uwedi kwa wose wakuyeva."},{"book":"Waefeso","chapter":"4","verse":"30","text":"Msekumgela kinyulu Muye ywa Mnungu ywa Mnungu, kwaviya Muye ywa Mnungu ni kiwalo cha Mnungu kwenyu kugamba nyuwe ni want'hu wakwe, naho ni kiwalo cha kugamba dizuwa dyeza dya Mnungu kuwaikani walekelwa."},{"book":"Waefeso","chapter":"4","verse":"31","text":"Haluse, lekeni nkwasi na maya na vugo na kulonga vihile na wiihi wa namna zose."},{"book":"Waefeso","chapter":"4","verse":"32","text":"Mnde na moyo wedi wakufiilana mbazi, kila yumwenga amuusile miyawe wavu wakwe, enga viya Mnungu awausileni nyuwe wavu wenyu kwo mbokela Zumbe Yesu."}]}