{"data":[{"book":"МАЦЬВЕЯ","chapter":"18","verse":"1","text":"У той час прыступілі вучні да Ісуса, кажучы: хто ж большы ў Царстве Нябесным?"},{"book":"МАЦЬВЕЯ","chapter":"18","verse":"2","text":"І паклікаўшы дзіця, Ісус паставіў яго сярод іх"},{"book":"МАЦЬВЕЯ","chapter":"18","verse":"3","text":"і сказаў: праўду кажу вам, калі не навернецеся і ня будзеце, як дзеці, ня ўвойдзеце ў Царства Нябеснае;"},{"book":"МАЦЬВЕЯ","chapter":"18","verse":"4","text":"дык вось, хто ўпакорыцца, як гэтае дзіця, той большы ў Царстве Нябесным;"},{"book":"МАЦЬВЕЯ","chapter":"18","verse":"5","text":"і хто прыме адно такое дзіця ў імя Маё, той Мяне прымае;"},{"book":"МАЦЬВЕЯ","chapter":"18","verse":"6","text":"а хто спакусіць аднаго з малых гэтых, што веруюць у Мяне, таму лепей было б, каб павесілі жарон млынскі на шыю яго і ўтапілі яго ў глыбіні марской."},{"book":"МАЦЬВЕЯ","chapter":"18","verse":"7","text":"Гора сьвету ад спакусаў, бо павінны прыйсьці спакусы; але гора таму чалавеку, празь якога спакусы прыходзяць."},{"book":"МАЦЬВЕЯ","chapter":"18","verse":"8","text":"Калі ж рука твая, альбо нага твая спакушае цябе, адатні яе і кінь ад сябе: лепш табе ўвайсьці ў жыцьцё бяз рукі альбо без нагі, чым зь дзьвюма рукамі і дзьвюма нагамі быць укінутым у вагонь вечны;"},{"book":"МАЦЬВЕЯ","chapter":"18","verse":"9","text":"і калі вока тваё спакушае цябе, вырві яго і кінь ад сябе: лепш табе з адным вокам ў жыцьцё ўвайсьці, чым з двума вачыма быць укінутым у геену вогненную."},{"book":"МАЦЬВЕЯ","chapter":"18","verse":"10","text":"Глядзеце, не пагарджайце ніводным з малых гэтых; бо кажу вам, што анёлы іх на нябёсах заўсёды бачаць аблічча Айца Майго Нябеснага."},{"book":"МАЦЬВЕЯ","chapter":"18","verse":"11","text":"Бо прыйшоў Сын Чалавечы вышукаць і выратаваць пагіблае."},{"book":"МАЦЬВЕЯ","chapter":"18","verse":"12","text":"Як вам здаецца? Калі б у нейкага чалавека было сто авечак і заблудзілася адна зь іх; ці не пакіне ён дзевяноста дзевяцёх ў горах і ці ня пойдзе тую шукаць, што заблудзілася?"},{"book":"МАЦЬВЕЯ","chapter":"18","verse":"13","text":"і калі дасца знайсьці яе, дык, праўду кажу вам, ён радуецца за яе болей, чым за дзевяноста дзевяць, што не заблудзіліся."},{"book":"МАЦЬВЕЯ","chapter":"18","verse":"14","text":"Так няма волі Айца вашага Нябеснага, каб загінуў адзін з малых гэтых."},{"book":"МАЦЬВЕЯ","chapter":"18","verse":"15","text":"А калі згрэшыць супроць цябе брат твой, ідзі і выкрый яго паміж табою і ім адным; калі паслухаецца цябе, дык здабыў ты брата твайго;"},{"book":"МАЦЬВЕЯ","chapter":"18","verse":"16","text":"калі ж не паслухаецца, вазьмі з сабою яшчэ аднаго альбо двух, каб вуснамі двух альбо трох сьведкаў пацьвердзілася кожнае слова;"},{"book":"МАЦЬВЕЯ","chapter":"18","verse":"17","text":"калі ж не паслухаецца іх, скажы царкве; а калі і царквы не паслухаецца, дык няхай будзе ён табе, як язычнік і мытнік."},{"book":"МАЦЬВЕЯ","chapter":"18","verse":"18","text":"Праўду кажу вам: што вы зьвяжаце на зямлі, тое будзе зьвязана на небе; і што разьвяжаце на зямлі, тое будзе разьвязана на небе."},{"book":"МАЦЬВЕЯ","chapter":"18","verse":"19","text":"Праўду таксама кажу вам, што калі двое з вас пагодзяцца на зямлі прасіць за любую справу, дык чаго б ні папрасілі, будзе ім ад Айца Майго, Які ёсьць у нябёсах;"},{"book":"МАЦЬВЕЯ","chapter":"18","verse":"20","text":"бо дзе двое альбо трое сабраныя ў імя Маё, там Я сярод іх."},{"book":"МАЦЬВЕЯ","chapter":"18","verse":"21","text":"Тады прыступіў Пётр і сказаў Яму: Госпадзе! колькі разоў дараваць брату майму, які грэшыць супроць мяне? ці да сямі разоў?"},{"book":"МАЦЬВЕЯ","chapter":"18","verse":"22","text":"Кажа яму Ісус: не кажу табе: «да сямі», а да сямі разоў па семьдзесят."},{"book":"МАЦЬВЕЯ","chapter":"18","verse":"23","text":"Таму Царства Нябеснае падобнае на цара, які захацеў зрахавацца з рабамі сваімі."},{"book":"МАЦЬВЕЯ","chapter":"18","verse":"24","text":"Калі ён пачаў рахавацца, прывялі да яго аднаго, хто быў вінен яму дзесяць тысяч талянтаў;"},{"book":"МАЦЬВЕЯ","chapter":"18","verse":"25","text":"а як ён ня меў, чым заплаціць, дык уладар ягоны загадаў прадаць яго, і жонку ягоную, і дзяцей, і ўсё, што ён меў, і заплаціць."},{"book":"МАЦЬВЕЯ","chapter":"18","verse":"26","text":"Тады раб той упаў і, кланяючыся яму, казаў: «уладару! пацярпі на мне, і ўсё табе заплачу»."},{"book":"МАЦЬВЕЯ","chapter":"18","verse":"27","text":"Уладар, зьлітаваўшыся з раба таго, адпусьціў яго і доўг дараваў яму."},{"book":"МАЦЬВЕЯ","chapter":"18","verse":"28","text":"А раб той, выйшаўшы, знайшоў аднаго з субратоў сваіх, які вінен яму быў сто дынараў, і, схапіўшы яго, душыў, кажучы: «аддай мне, што вінен»."},{"book":"МАЦЬВЕЯ","chapter":"18","verse":"29","text":"Тады субрат ягоны ўпаў да ног яму, умольваў яго і казаў: «пацярпі на мне, і ўсё аддам табе»."},{"book":"МАЦЬВЕЯ","chapter":"18","verse":"30","text":"Але той не схацеў, а пайшоў і ўвязьніў яго ў цямніцу, пакуль не аддасьць доўгу."},{"book":"МАЦЬВЕЯ","chapter":"18","verse":"31","text":"Субраты ягоныя, убачыўшы тое, засмуціліся вельмі, і прыйшоўшы расказалі ўладару свайму пра ўсё, што было."},{"book":"МАЦЬВЕЯ","chapter":"18","verse":"32","text":"Тады ўладар ягоны заклікае яго і кажа: «ліхі раб, увесь доўг той я дараваў табе, бо ўпрасіў ты мяне;"},{"book":"МАЦЬВЕЯ","chapter":"18","verse":"33","text":"ці ня варта было і табе памілаваць субрата твайго, як і я цябе памілаваў?»."},{"book":"МАЦЬВЕЯ","chapter":"18","verse":"34","text":"І, угневаўшыся, уладар ягоны аддаў яго кбтам, пакуль не аддасьць яму ўсяго доўгу свайго."},{"book":"МАЦЬВЕЯ","chapter":"18","verse":"35","text":"Так і Айцец Мой Нябесны зробіць з вамі, калі не даруеце кожны брату свайму ад сэрца свайго правінаў ягоных."}]}