{"data":[{"book":"Dunuɲa Fɔlɔna","chapter":"48","verse":"1","text":"Na feen birin to dangu, e yi a fala Yusufu xa, e naxa, “I bata a to, i baba mi yalan.” A yi siga e nun a dii xɛmɛ firinna, Manase nun Efirami."},{"book":"Dunuɲa Fɔlɔna","chapter":"48","verse":"2","text":"E yi a fala Yaxuba xa, e naxa, “I ya diin Yusufu fama i fɛma.” Isirayila yi fangan sɔtɔ, a keli, a dɔxɔ a saden ma."},{"book":"Dunuɲa Fɔlɔna","chapter":"48","verse":"3","text":"Yaxuba yi a fala Yusufu xa, a naxa, “Ala Sɛnbɛ Kanna fa nɛn n ma Lusi yi, Kanan bɔxɔni. A yi barakan nagidi n ma."},{"book":"Dunuɲa Fɔlɔna","chapter":"48","verse":"4","text":"A yi a fala n xa, a naxa, ‘N tan ni i ra. I findima dii barin na nɛn. N na i rawuyama ayi nɛn, siya wuyaxi yi mini i yi. N bɔxɔni ito fima nɛn i bɔnsɔnna ma, hali i dangu xanbini. A findi e gbeen na habadan.’ ”"},{"book":"Dunuɲa Fɔlɔna","chapter":"48","verse":"5","text":"“Dii firinni itoe i naxanye barixi Misiran yi benun n tan xa fa, n bata e findi n ma diine ra. Efirami nun Manase findima n tan nan gbee ra, alo Rubɛn nun Simeyɔn."},{"book":"Dunuɲa Fɔlɔna","chapter":"48","verse":"6","text":"Koni i diin naxanye barixi ne xanbi ra, i gbeen nan ne ra. E fama nɛn ludeni e tadane bun ma e kɛɛna a fe ra."},{"book":"Dunuɲa Fɔlɔna","chapter":"48","verse":"7","text":"N to keli Padan yi, Rakeli yi faxa n yii kira yi Kanan bɔxɔni. Na mi yi makuya Efarata ra. N yi a maluxun mɛnni Efarata kiraan na, dɛnaxan xili Bɛtɛlɛmi.”"},{"book":"Dunuɲa Fɔlɔna","chapter":"48","verse":"8","text":"Isirayila yi Yusufu a diine mato, a a fala, a naxa, “Nde ne ra?”"},{"book":"Dunuɲa Fɔlɔna","chapter":"48","verse":"9","text":"Yusufu yi a baba yabi, a naxa, “N ma dii xɛmɛne nan e ra Ala naxanye fixi n ma be.” Isirayila naxa, “N bata i mafan, e maso n na alogo n xa duba e xa.”"},{"book":"Dunuɲa Fɔlɔna","chapter":"48","verse":"10","text":"Yaxuba bata yi yelin forɛ, a yɛɛne mi yi seni gbɛma. A mi yi seen toma ki faɲi. Yusufu yi a diine maso a ra. Isirayila yi a yiin filinfilin e ma, a e sunbu."},{"book":"Dunuɲa Fɔlɔna","chapter":"48","verse":"11","text":"Isirayila yi a fala Yusufu xa, a naxa, “N mi yi laxi a ra xa n ni i yɛtagin toɛ sɔnɔn, koni Ala bata a ragidi n bata i ya diine fan to.”"},{"book":"Dunuɲa Fɔlɔna","chapter":"48","verse":"12","text":"Yusufu yi a diine tongo a baba sanna fari, a a xinbi sin a bun ma, a yɛtagin yi lan bɔxɔn ma."},{"book":"Dunuɲa Fɔlɔna","chapter":"48","verse":"13","text":"Na xanbi ra, Yusufu yi a dii firinna suxu e yiine ma. A yi Efirami suxu a yiifanna ra, Isirayila kɔmɛnna mabinni. A yi Manase suxu a kɔmɛnna ra, Isirayila yiifanna mabinni. A yi e maso a ra."},{"book":"Dunuɲa Fɔlɔna","chapter":"48","verse":"14","text":"Koni Yaxuba yi a yiifanna sa Efirami xunna fari naxan yi dii ɲɔrɛn na. A yi a kɔmɛnna sa Manase xunna fari naxan yi dii singen na. A a yiine gindingalan."},{"book":"Dunuɲa Fɔlɔna","chapter":"48","verse":"15","text":"A yi duba Yusufu xa, a naxa,"},{"book":"Dunuɲa Fɔlɔna","chapter":"48","verse":"16","text":"malekan naxan n natangaxi fe xɔdɛxɛn ma,"},{"book":"Dunuɲa Fɔlɔna","chapter":"48","verse":"17","text":"Yusufu yi a to a baba bata a yiifanna sa Efirami xun ma. Na feen yi raɲaxu a ma. A yi a baba yiin suxu, a a ba Efirami xun ma a yi a sa Manase xun ma."},{"book":"Dunuɲa Fɔlɔna","chapter":"48","verse":"18","text":"Yusufu yi a fala a baba xa, a naxa, “Na kiin xa mi a ra, baba, bayo ito nan fonna ra. I yiifanna sa ito nan xun ma.”"},{"book":"Dunuɲa Fɔlɔna","chapter":"48","verse":"19","text":"A baba yi tondi, a a fala, a naxa, “N na a kolon, n ma diina, n na a kolon. A fan findima nɛn siya gbeen na, koni a xunyɛn nan fama wuyadeni dangu a ra. A xunyɛn bɔnsɔnna findima nɛn siya wuyaxin na.”"},{"book":"Dunuɲa Fɔlɔna","chapter":"48","verse":"20","text":"A yi duba e xa na lɔxɔni, a a fala, a naxa, “Isirayila kaane Ala maxandin ligama ɛ xinle ra nɛn. E fama a faladeni nɛn, e naxa, ‘Ala xa i lu alo Efirami nun Manase.’ ” Na kiini, a yi Efirami rafisa Manase xa."},{"book":"Dunuɲa Fɔlɔna","chapter":"48","verse":"21","text":"Isirayila yi a fala Yusufu xa, a naxa, “I bata a to, n fa faxama nɛn, koni Ala luma nɛn ɛ xɔn, a fama i raxɛtɛdeni nɛn i benbane bɔxɔn ma."},{"book":"Dunuɲa Fɔlɔna","chapter":"48","verse":"22","text":"N kɛɛ keden fima nɛn i ma dangu i tadane ra, n Siken yamanan nan fima i ma n naxan tongo Amorine yii n ma silanfanna nun n ma xanla ra.”"}]}