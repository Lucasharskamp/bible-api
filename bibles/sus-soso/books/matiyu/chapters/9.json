{"data":[{"book":"Matiyu","chapter":"9","verse":"1","text":"Isa to baki kunkui kui, a naxa baa igiri, a so a xɔnyi taa kui."},{"book":"Matiyu","chapter":"9","verse":"2","text":"Mixi ndee naxa fa namatɛ nde ra Isa xɔn ma, a saxi dagi ma. Isa to e xa danxaniya to, a naxa a fala namatɛ bɛ, «N ma di, limaniya tongo, i xa yunubie bara xafari.»"},{"book":"Matiyu","chapter":"9","verse":"3","text":"Na kui, sɛriyɛ karamɔxɔ ndee naxa a fala e bɔɲɛ ma, «Yi xɛmɛ na Ala rasɔtɔfe nɛ yi ki.»"},{"book":"Matiyu","chapter":"9","verse":"4","text":"Kɔnɔ Isa to nu e xa maɲɔxunyi kolon, a naxa a masen e bɛ, «Munfe ra maɲɔxunyi kobie na wo bɔɲɛ ma?"},{"book":"Matiyu","chapter":"9","verse":"5","text":"Wɔyɛnyi mundun sɔɔnɛya, a falafe ‹I xa yunubie bara xafari,› ka a falafe ‹Keli, i xa i ɲɛrɛ›?"},{"book":"Matiyu","chapter":"9","verse":"6","text":"N xa a masen wo bɛ a Adama xa Di nɔma yunubi xafaride duniɲa ma.» Isa naxa a masen namatɛ bɛ, «Keli, i xa i xa dagi tongo, i xa siga i xɔnyi.»"},{"book":"Matiyu","chapter":"9","verse":"7","text":"Namatɛ naxa keli, a siga a xɔnyi."},{"book":"Matiyu","chapter":"9","verse":"8","text":"Ɲama to na to, e naxa gaaxu, e nu fa Ala matɔxɔ, naxan na sɛnbɛ mɔɔli fixi adamadie ma."},{"book":"Matiyu","chapter":"9","verse":"9","text":"Isa to keli na, a naxa xɛmɛ nde to naxan xili Matiyu, a dɔxɔxi duuti maxilide. Isa naxa a fala a bɛ, «Bira n fɔxɔ ra.» Matiyu naxa keli, a bira a fɔxɔ ra."},{"book":"Matiyu","chapter":"9","verse":"10","text":"Lɔxɔ nde Isa nun a fɔxirabirɛe nu na e dɛgefe Matiyu xɔnyi. Duuti maxilie nun yunubitɔɛ gbegbe naxa fa, e birin naxa e dɛge fɔlɔ yire keren."},{"book":"Matiyu","chapter":"9","verse":"11","text":"Farisɛnie to na to, e naxa Isa fɔxirabirɛe maxɔrin, «Munfe ra wo karamɔxɔ nun duuti maxilie nun yunubitɔɛe e dɛgema yire keren?»"},{"book":"Matiyu","chapter":"9","verse":"12","text":"Isa to na mɛ, a naxa a fala, «Mixi yalanxi hayi mu na seriba ma. Furema nan hayi na seriba ma."},{"book":"Matiyu","chapter":"9","verse":"13","text":"Wo siga, wo sa fahaamui sɔtɔ yi masenyi ma, ‹Hinnɛ rafan n ma dangife sɛrɛxɛ ra.› N mu faxi tinxintɔɛe xa xilide. N faxi yunubitɔɛe nan xilide.»"},{"book":"Matiyu","chapter":"9","verse":"14","text":"Na tɛmui Annabi Yaya fɔxirabirɛe naxa fa Isa yire, e a maxɔrin, «Munfe ra muxu tan nun Farisɛnie sunyi suxuma, kɔnɔ i fɔxirabirɛe tan mu sunma?»"},{"book":"Matiyu","chapter":"9","verse":"15","text":"Isa naxa e yaabi, «Ginɛfenyi xa futixiri xulunyi, a booree nɔma sunnunde a na e fɛ ma tɛmui naxɛ? Lɔxɔɛ fama, ginɛfenyi bama nɛ e yi ra. Na waxati tan, e sunyi suxuma nɛ."},{"book":"Matiyu","chapter":"9","verse":"16","text":"Mixi yo mu dugi fori lonpoma dugi nɛɛnɛ ra, xa na mu a ra na dugi nɛɛnɛ xuntunyi nan dugi fori ibɛndunma, dugi ibɔɔ dangi a singe ra."},{"book":"Matiyu","chapter":"9","verse":"17","text":"Mixi man mu wɛni nɛɛnɛ sama lɛbɛ fori kui, xa na mu a ra na wɛni nɛɛnɛ na funtu, wɛni lɛbɛ fori bulama nɛ, wɛni fili, a sase fan kana. Wɛni nɛɛnɛ sama lɛbɛ nɛɛnɛ nan kui, alako wɛni yo, wɛni sase yo, e birin xa ragata a fanyi ra.»"},{"book":"Matiyu","chapter":"9","verse":"18","text":"Isa to nu na na fee masenfe e bɛ, mangɛ nde naxa fa, a suyidi Isa bɛ, a a fala a bɛ, «N ma di ginɛ baxi faxade ya, kɔnɔ xa i siga, i naxa i bɛlɛxɛ sa a ma, a man kelima nɛ.»"},{"book":"Matiyu","chapter":"9","verse":"19","text":"Isa naxa keli, e nun a fɔxirabirɛe naxa bira na mangɛ fɔxɔ ra."},{"book":"Matiyu","chapter":"9","verse":"20","text":"Na tɛmui, ginɛ nde naxan xa kike wali mu nu a itima ɲɛ fu nun firin bun ma, a naxa fa Isa xanbi ra, a a bɛlɛxɛ din a xa donma sanbunyi ra,"},{"book":"Matiyu","chapter":"9","verse":"21","text":"barima a nu a falafe a yɛtɛ ma, «Xa n nɔ n bɛlɛxɛ dinde Isa xa donma gbansan na, n yalanma nɛ.»"},{"book":"Matiyu","chapter":"9","verse":"22","text":"Isa to a mafindi, a ginɛ to, a naxa a fala a bɛ, «N ma di, limaniya, i xa danxaniya bara i rayalan.» Keren na, ginɛ naxa yalan."},{"book":"Matiyu","chapter":"9","verse":"23","text":"Isa to so mangɛ xɔnyi, a naxa ɲama li naa, e sɔnxɔfe, xule femae fan bara fa ɲɔn yire. A naxa a fala e bɛ,"},{"book":"Matiyu","chapter":"9","verse":"24","text":"«Wo siga, barima yi ginɛdimɛdi mu faxaxi. A na xife nɛ.» E naxa yo a ma, e a mayele."},{"book":"Matiyu","chapter":"9","verse":"25","text":"A to ɲama ramini tande, a naxa so banxi kui. A naxa ginɛdimɛdi bɛlɛxɛ suxu, ginɛdimɛdi naxa keli."},{"book":"Matiyu","chapter":"9","verse":"26","text":"Na xibaaru naxa yensen na yire birin na."},{"book":"Matiyu","chapter":"9","verse":"27","text":"Isa to keli mɛnni, dɔnxui firin naxa bira a fɔxɔ ra, e nu e xui ite a bɛ, «Dawuda xa Di, kinikini muxu ma!»"},{"book":"Matiyu","chapter":"9","verse":"28","text":"Isa to so banxi, dɔnxuie naxa e maso a ra. A naxa e maxɔrin, «Wo laxi a ra a n nɔma wo rayalande?» E naxa a yaabi, «Iyo, Marigi.»"},{"book":"Matiyu","chapter":"9","verse":"29","text":"Isa naxa a bɛlɛxɛe sa e ya ma, a a fala e bɛ, «Wo waxɔnfe xa raba wo bɛ alɔ wo laxi a ra ki naxɛ.»"},{"book":"Matiyu","chapter":"9","verse":"30","text":"E yae naxa rabi keren na. Isa naxa a matintin e ra a xɔrɔxɔɛ ra, «Mixi yo naxa yi fe kolon.»"},{"book":"Matiyu","chapter":"9","verse":"31","text":"Kɔnɔ e to mini, e naxa siga Isa xa fe fala ra na bɔxi yire birin."},{"book":"Matiyu","chapter":"9","verse":"32","text":"Isa nun a fɔxirabirɛe to nu kelife naa, mixi nde naxa fa xɛmɛ nde ra a xɔn ma ɲinnɛ nu bara naxan findi boboe ra."},{"book":"Matiyu","chapter":"9","verse":"33","text":"Isa to na ɲinnɛ keri, boboe naxa wɔyɛn. Ɲama naxa kaaba, e a fala, «Yi fe mɔɔli singe mu nu to Isirayila bɔxi ma.»"},{"book":"Matiyu","chapter":"9","verse":"34","text":"Kɔnɔ Farisɛnie tan naxa a fala, «A ɲinnɛe kerima ɲinnɛ mangɛ nan saabui ra.»"},{"book":"Matiyu","chapter":"9","verse":"35","text":"Isa naxa taae birin iɲɛrɛ, a xungbe nun a xuri. A nu mixie xaranma e xa salidee kui, a nu e kawandi Ala xa mangɛya xa xibaaru fanyi ra, a nu furema mɔɔli birin nayalan."},{"book":"Matiyu","chapter":"9","verse":"36","text":"A nu ɲama toma tɛmui naxɛ, a nu kinikinima e ma, barima sɛnbɛ nun limaniya birin nu baxi e yi. E nu luxi nɛ alɔ yɛxɛɛ naxee makantama mu na."},{"book":"Matiyu","chapter":"9","verse":"37","text":"Na kui, a naxa a fala a fɔxirabirɛe bɛ, «Xɛ xaba wali belebele nan na, kɔnɔ walikɛe tan xurun."},{"book":"Matiyu","chapter":"9","verse":"38","text":"Wo xɛ kanyi maxandi alako a xa walikɛe rasanba a xa xɛ xabade.»"}]}