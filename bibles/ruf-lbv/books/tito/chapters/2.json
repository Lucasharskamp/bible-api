{"data":[{"book":"Tito","chapter":"2","verse":"1","text":"Lekeni ghweghwe ulonge ghamalangulitso igholongesa."},{"book":"Tito","chapter":"2","verse":"2","text":"Uwalongele wanzehe wawe na chiyasi, wawe iwotogholighwa ne wanu, wadahe kwilongotsa wenyegho, weme mne inoghola yawo na unoghelo na wadudumile."},{"book":"Tito","chapter":"2","verse":"3","text":"Pfipfila uwalongele wapinga wanzehe wampfuke Imulungu, waleke kuwa waghutsu, waleke kunwa ng'ani mbwali, walangulitse aghala ighanoghile,"},{"book":"Tito","chapter":"2","verse":"4","text":"ili wawafunde wapinga wadowado kuwanoghela iwamale tsawo ne iwana wawo,"},{"book":"Tito","chapter":"2","verse":"5","text":"wadahe kwilongotsa wenyegho na wadeghete, walolese ghoya kaye tsawo, wanoghe na wawahulikitse wamale wawo, ili usenga we Imulungu uleke kulongighwa pfihile."},{"book":"Tito","chapter":"2","verse":"6","text":"Pfipfila uwaghume ghumoyo iwasongolo wadahe kwilongotsa wenyegho."},{"book":"Tito","chapter":"2","verse":"7","text":"Mne ipfinu pfose ghweghwe imwenyegho uwe chitango cha kutenda ghanoghile. Ulanguse ukweli na ghamalangulitso ghako ghakindike ghendo."},{"book":"Tito","chapter":"2","verse":"8","text":"Ghaulonga ghaleke kuwa na matotso ghoghose ili iwanebe wako wone chinyala, kwaapfila wahela chochose chihile cha kulonga mne mbuli tsetu."},{"book":"Tito","chapter":"2","verse":"9","text":"Iwatumwa wawahulikitse iwatwatsa wawo na kuwanoghelesa mne ipfinu pfose. Waleke ukwihisanya nawo,"},{"book":"Tito","chapter":"2","verse":"10","text":"au ukwiba ipfinu pfawo. Ila walanguse ka wawo wanogha na wa wanu wa kutogholighwa ghamatsuwa ghose, ili waghatende ghamalangulitso ghe Imulungu Mkombotsi wetu ghoneke ghanogha mna chila chinu chawotenda."},{"book":"Tito","chapter":"2","verse":"11","text":"Mana uluso we Imulungu iughala ukombotsi kwe iwanu wose ughubulighwa."},{"book":"Tito","chapter":"2","verse":"12","text":"Uluso awo wotulangulitsa kughaleka ghehile na dong'o tse iisi, tukale kwa kwilongotsa iwenyegho, tukale pfinoghile na kukala ka pfayobama Imulungu mne iisi ino ya sambi,"},{"book":"Tito","chapter":"2","verse":"13","text":"aku twobetetsa litsuwa lila lya kubweda lyatulilolela baho hautsolawila utunitso we Imulungu Mkulu na Mkombotsi wetu Yesu Kiristu."},{"book":"Tito","chapter":"2","verse":"14","text":"Yeye tsakelapfa imwenyegho kwaajili yetu ili atughombole kulawa mne ghehile ghose na kututenda tuwe iwanu wahenzeluke iwali wake yeye mwenyegho, iwanu iwosulukila kutenda ghanoghile."},{"book":"Tito","chapter":"2","verse":"15","text":"Lelo, ulangulitse ipfinu apfo na uwaghume ghumoyo na kuwakanya kwa uwetso wose. Imunu wowose aleke kukubetsa."}]}