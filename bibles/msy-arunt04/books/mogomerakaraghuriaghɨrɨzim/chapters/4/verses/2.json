{"verse":"2","text":"Ezɨ Godɨn Duam zuamɨra maghɨra na gizɨvagha bar pamten nan ingari, ezɨ kɨ gari, Ame! Atrivir dabirabir mam Godɨn Nguibamɨn iti, ezɨ gumazir mam atrivir dabirabir kam gapera.(4:2) Gumazir Jon garir atrivir dabirabim gaperaghav itim, kar God uabɨ. Egha vezɨn kamɨn Jon guizɨn an ziam dɨbora ghaze, a God. Ezɨ gɨn moghɨra, Sapta 7:10ɨn akam kamagh mɨgɨa ghaze, God atrivir dabirabim daperav ikiam. Jon kamagh mɨkemezir puvatɨ. Jon Godɨn angazangarir ekiam ko ziar ekiam biaghrɨgha igharagha otivizibar ganigha, egha a dagh isɨn akar isɨn zuimɨn Godɨn mɨgei."}