{"data":[{"book":"Matayi","chapter":"24","verse":"1","text":"Yesu bu katotuka mu Nzo Nzambi, minlonguki miandi mifikama va kaba muingi mimmonisa phila yitungulu Nzo Nzambi beni."},{"book":"Matayi","chapter":"24","verse":"2","text":"Buna wuba kamba :"},{"book":"Matayi","chapter":"24","verse":"3","text":"Bu kavuanda va mongo minti mi Olive, minlonguki miandi miyiza miawu veka ayi minyuvula :"},{"book":"Matayi","chapter":"24","verse":"4","text":"Yesu wuba vutudila :"},{"book":"Matayi","chapter":"24","verse":"5","text":"Bila bawombo bela kuizila mu dizina diama ayi bela tuba : “Minu ndidi Klisto !” ayi bela vuna bawombo."},{"book":"Matayi","chapter":"24","verse":"6","text":"Luela wa zitsangu zi zimvita ayi biyoko bi zimvita vayi lubika ba boma-boma. Mambu beni mafueti vangama vayi yawu ko yela ba tsukulu yi nza."},{"book":"Matayi","chapter":"24","verse":"7","text":"Bila tsi yimosi yela nuanisa tsi yinkaka ayi batu ba kipfumu kimosi bela nuanisa batu ba kipfumu kinkaka. Nzala yela ba yiwombo, ntoto wela nikuka mu bibuangu biwombo."},{"book":"Matayi","chapter":"24","verse":"8","text":"Vayi mambu moso mama mela ba thonono yi minsongo banga mi nketo weka buta."},{"book":"Matayi","chapter":"24","verse":"9","text":"Buna bela kuluyekula mu diambu luyamusu ayi bela kuluvonda. Batu ba makanda moso bela kululenda mu diambu di dizina diama."},{"book":"Matayi","chapter":"24","verse":"10","text":"Mu thangu yina batu bawombo bela loza minu kiawu, bela kuki vakusa ayi bela lendasana bawu yi bawu."},{"book":"Matayi","chapter":"24","verse":"11","text":"Mimbikudi miwombo mi luvunu miela totuka ayi miela vuna batu bawombo."},{"book":"Matayi","chapter":"24","verse":"12","text":"Bila mambu mambimbi mela buelama, luzolo lu batu bawombo luela dekuka."},{"book":"Matayi","chapter":"24","verse":"13","text":"Vayi woso wela kanga ntima nate kuna tsukulu wela vuka."},{"book":"Matayi","chapter":"24","verse":"14","text":"Buna Nsamu wawu wumboti wu Kipfumu wela longo va nza yimvimba mu diambu di wuba kimbangi kuidi batu ba makanda ma zitsi zioso. Buna bosi tsukulu yi nza yela ba."},{"book":"Matayi","chapter":"24","verse":"15","text":"—Diawu thangu luela mona mbungi wowo wuyolukila mbikudi Danieli, telimini va buangu kinlongo, mutu wowo wulembo tangi bika kasudika"},{"book":"Matayi","chapter":"24","verse":"16","text":"buna boso batu bela batakana mu tsi Yuda batinina ku miongo."},{"book":"Matayi","chapter":"24","verse":"17","text":"Woso mutu widi ku mbata muanzu, kabika kuluka mu diambu kabonga bima bidi mu nzoꞌandi."},{"book":"Matayi","chapter":"24","verse":"18","text":"Woso mutu wela batakana mu tsola kabika buela vutuka ku manima mu bonga yunga kiandi."},{"book":"Matayi","chapter":"24","verse":"19","text":"Mabienga mela ba mu bilumbu bina kuidi baketo bela ba mu buemba ayi kuidi bobo bela yemika."},{"book":"Matayi","chapter":"24","verse":"20","text":"Lusambila muingi lumbu beni kioki luela tina kibika ba mu thangu kiozi kingolo voti mu lumbu ki saba."},{"book":"Matayi","chapter":"24","verse":"21","text":"Bila ziphasi beni ziela ba zingolo, nkutu ziphasi zina zibedi ko tona thonono nza nate buabu ayi ziphasi zi phila yina zilendi buela ba ko."},{"book":"Matayi","chapter":"24","verse":"22","text":"Enati Pfumu kasia baka ko lukanu lu kufisa bilumbu beni, nganu kadi mutu wumosi kalendi vuka ko. Vayi wela kufisa biawu mu diambu di batu bobo kasobula."},{"book":"Matayi","chapter":"24","verse":"23","text":"Enati mutu wulukembi : “Lutala ! Klisto widi vava”, voti “widi kuna”, lubika kunwilukila."},{"book":"Matayi","chapter":"24","verse":"24","text":"Bila Baklisto ba luvunu24.24 Baklisto ba luvunu : bawu bobo beti kukidedikasa banga Klisto. ayi mimbikudi mi luvunu miwombo miela totuka ayi bela vanga bidimbu binneni ayi bikumu bi tsisi muingi babaka bu vunina enati baka bubela, batu bobo Nzambi kasobula."},{"book":"Matayi","chapter":"24","verse":"25","text":"Tala, ndilulubudi."},{"book":"Matayi","chapter":"24","verse":"26","text":"Enati mutu wulukembi ti : “Tala widi ku dikanga” lubika kuenda kuna. Voti : “Tala ! Widi mu bibuangu bisuama”, lubika wilukila !"},{"book":"Matayi","chapter":"24","verse":"27","text":"Bila ndizulu yi Muana Mutu yela ba banga bunkuizilanga lusiemo lueti tonina ku Esite nate ku Wesite."},{"book":"Matayi","chapter":"24","verse":"28","text":"Bila koso kuidi mvumbi kuawu ku nkutakananga bibala."},{"book":"Matayi","chapter":"24","verse":"29","text":"Ziphasi zi bilumbu beni bu ziela tumbu manisa,"},{"book":"Matayi","chapter":"24","verse":"30","text":"Buna dimbu ki Muana Mutu kiela monika mu Diyilu ayi batu ba makanda moso ma ntoto bela nionga ayi bela mona Muana Mutu wunkuizila mu matuti ma diyilu, mu lulendo ayi mu nkembo wunneni."},{"book":"Matayi","chapter":"24","verse":"31","text":"Thangu tulumbeta yinneni yela siku, niandi wela tuma zimbasi ziandi. Ziawu ziela kutikisa batu bandi boso bobo kasobula mu zitsongi ziya zi nza, tona ku tonina nza nate ku sukisina nza."},{"book":"Matayi","chapter":"24","verse":"32","text":"Bika lulonguka dilongi di nti wu figi : Enati matafi mandi meka malebila ayi enati matonini totula meza, buna luzebi ti thangu mvula yifikimini."},{"book":"Matayi","chapter":"24","verse":"33","text":"Beno mamveno bobuawu, buna luela mona mambu moso momo buna luzaba ti Muana Mutu weka nduka kuiza, banga ti niandi weka va muelo."},{"book":"Matayi","chapter":"24","verse":"34","text":"Bukiedika ndikulukamba ti tsungi yayi yilendi kiviokila ko tuamina mambu mama mavangama."},{"book":"Matayi","chapter":"24","verse":"35","text":"Diyilu ayi ntoto biela vioka vayi mambu mama malendi vioka ko !"},{"book":"Matayi","chapter":"24","verse":"36","text":"Vayi mu diambu di thangu voti lumbu kiela vangama mambu beni, kadi mutu wumosi kasi zaba ko ayi zimbasi zisi zaba ko, ka diambu ko Muana kasi zaba ko24.36 Mu minkanda minkaka muisi ko muana.. Vayi Tata kaka zebi."},{"book":"Matayi","chapter":"24","verse":"37","text":"Mambu momo mavangama mu thangu Nowa mela buela vangama mu thangu Muana Mutu kela kuiza."},{"book":"Matayi","chapter":"24","verse":"38","text":"Bila tuamina khuka yi nlangu, batu badia ayi banua, bakuelana, bakuedisa nate mu lumbu kikota Nowa mu masuwa."},{"book":"Matayi","chapter":"24","verse":"39","text":"Vayi basia zaba diambu dikubabuila ko nate khuka yi nlangu yiyiza ayi yimana vitumuna bawu boso. Bobo buela bela thangu Muana Mutu kela kuiza."},{"book":"Matayi","chapter":"24","verse":"40","text":"Diawu babakala buadi bela ba mu tsola, wumosi wela bongo wunkaka wela siala."},{"book":"Matayi","chapter":"24","verse":"41","text":"Baketo buadi bela nika zithete va ditadi, wumosi wela bongo wunkaka wela siala."},{"book":"Matayi","chapter":"24","verse":"42","text":"Diawu diodi luzibula meso, bila lusia zaba ko lumbu kiela kuiza Pfumu eno."},{"book":"Matayi","chapter":"24","verse":"43","text":"Luzebi mboti ti enati Pfumu yi nzo zebi thangu muivi kalenda kuizila va builu, nganu kalendi baka bu lekila ko muingi muivi kabika kota mu nzoꞌandi."},{"book":"Matayi","chapter":"24","verse":"44","text":"Diawu beno mamveno, lukubama bila Muana Mutu wela kuiza mu thangu yi lukambulu bela mayindu."},{"book":"Matayi","chapter":"24","verse":"45","text":"Nani kisadi kikuikama ayi kidiela kioki Pfumu andi kabiekidi mu sunganga bisadi binkaka muingi kaba vananga bidia mu thangu yi fuana ?"},{"book":"Matayi","chapter":"24","verse":"46","text":"Khini yiwombo yela ba kuidi kisalu kioki enati Pfumu andi wiza kumbata wulembo sadi bumboti kisalu kioki bambiekila."},{"book":"Matayi","chapter":"24","verse":"47","text":"Bukiedika ndikulukamba Pfumu andi wela kunyekudila katalanga bima biandi bioso."},{"book":"Matayi","chapter":"24","verse":"48","text":"Vayi enati kidi kisadi kimbimbi, maka niunguta ti : “Pfumu ama kakadi vika kuiza !”"},{"book":"Matayi","chapter":"24","verse":"49","text":"Ayi wukiyekudi mu yamisanga bisadi binkaka ayi mu dianga ayi nuanga va kimosi ayi bikolo-mbungu."},{"book":"Matayi","chapter":"24","verse":"50","text":"Bosi ti pfumu andi wizidi mu lumbu kioki kakambulu mayindu ; mu thangu yika kambulu zaba"},{"book":"Matayi","chapter":"24","verse":"51","text":"buna Pfumu wela kunzenga mu bitini ayi wela kuntula mu ntanda wu batu ba mayuya. Kuna kuidi bidilu ayi nkuetoso wu meno."}]}