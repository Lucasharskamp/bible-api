{"data":[{"book":"دەرچوون","chapter":"21","verse":"1","text":"«ئەمانەش ئەو یاسایانەیە کە لەبەردەمیان دایدەنێیت:"},{"book":"دەرچوون","chapter":"21","verse":"2","text":"«ئەگەر کۆیلەیەکی عیبرانیتان کڕی ئەوا شەش ساڵ خزمەت دەکات و ساڵی حەوتەم بەخۆڕایی ئازاد دەبێت."},{"book":"دەرچوون","chapter":"21","verse":"3","text":"ئەگەر بە تەنها هاتبوو ئەوا بە تەنها ئازاد دەبێت، بەڵام ئەگەر مێردی ژنێک بوو ئەوا ژنەکەشی لەگەڵی ئازاد دەبێت."},{"book":"دەرچوون","chapter":"21","verse":"4","text":"ئەگەر گەورەکەی ژنێکی پێدابێت و ژنەکە کوڕ یان کچی بۆی بووبێت، ئەوا ژن و منداڵەکان بۆ گەورەکەی دەبن و ئەو بە تەنها ئازاد دەبێت."},{"book":"دەرچوون","chapter":"21","verse":"5","text":"«بەڵام ئەگەر کۆیلەکە بە ڕاستی بڵێت: ”گەورەکەم و ژنەکەم و منداڵەکانم خۆشدەوێت و ئازاد نابم،“"},{"book":"دەرچوون","chapter":"21","verse":"6","text":"ئەوا گەورەکەی پێویستە بیباتە پێش خودا. ئینجا نزیکی دەکاتەوە لە دەرگاکە یان لەلایەکی چوارچێوەی دەرگاکە، گەورەکەی بە درێشە21‏:6 درەوش.‏ گوێی کون دەکات، ئەویش هەتاهەتایە خزمەتی دەکات."},{"book":"دەرچوون","chapter":"21","verse":"7","text":"«ئەگەر پیاوێک کچەکەی خۆی فرۆشت وەک کۆیلە، ئەوا وەک پیاوێکی کۆیلە ئازاد نابێت."},{"book":"دەرچوون","chapter":"21","verse":"8","text":"ئەگەر کچەکە نەبێتە جێی ڕەزامەندی گەورەکەی، کە نیشانی کردووە بۆ خۆی، ئەوا دەبێت ڕێ بە کچەکە بدات بکڕدرێتەوە. ئیتر مافی فرۆشتنی نییە بە خەڵکێکی بێگانە، چونکە لەگەڵ کچەکە بێوەفا بووە."},{"book":"دەرچوون","chapter":"21","verse":"9","text":"ئەگەر کچەکەی نیشان کرد بۆ کوڕەکەی ئەوا پێویستە وەک کچی خۆی هەڵسوکەوتی لەگەڵ بکات."},{"book":"دەرچوون","chapter":"21","verse":"10","text":"ئەگەر ژنێکی دیکەی هێنا، ئەوا پێویستە خواردن و بەرگ و جووتبوونی لەگەڵ ئەو کەم نەکاتەوە."},{"book":"دەرچوون","chapter":"21","verse":"11","text":"ئەگەر یەکێک لەو سێیانەی بۆ نەکرد، ئەوا کەنیزەکە بەخۆڕایی ئازاد دەبێت."},{"book":"دەرچوون","chapter":"21","verse":"12","text":"«ئەوەی لە کەسێک بدات و بمرێت، ئەوا دەبێت بکوژرێت."},{"book":"دەرچوون","chapter":"21","verse":"13","text":"بەڵام ئەوەی مەبەستی نەبوو، بەڵکو خودا هێشتی ڕوو بدات، ئەوا من شوێنێکت بۆ دیاری دەکەم هەتا هەڵبێت بۆ ئەوێ."},{"book":"دەرچوون","chapter":"21","verse":"14","text":"بەڵام ئەگەر یەکێک فێڵ لە برادەرەکەی بکات و بە ئەنقەست بیکوژێت، ئەوا لەلای قوربانگاکەمەوە دەیبەیت بۆ کوشتن."},{"book":"دەرچوون","chapter":"21","verse":"15","text":"«ئەوەی لە دایک و باوکی بدات، ئەوا دەبێت بکوژرێت."},{"book":"دەرچوون","chapter":"21","verse":"16","text":"«ئەوەی کەسێک بڕفێنێت و بیفرۆشێت یان لەلای بیبیننەوە، ئەوا دەبێت بکوژرێت."},{"book":"دەرچوون","chapter":"21","verse":"17","text":"«ئەوەی نەفرەت لە باوکی یان دایکی بکات، دەبێت بکوژرێت."},{"book":"دەرچوون","chapter":"21","verse":"18","text":"«کاتێک دوو پیاو ناکۆکییان دەبێت و یەکێکیان بە بەرد یان بە مست لە برادەرەکەی بدات و نەمرد بەڵکو لە جێگا کەوت،"},{"book":"دەرچوون","chapter":"21","verse":"19","text":"ئەگەر هەستایەوە و لە دەرەوە بە گۆچانەکەی ڕۆیشت، ئەوا ئەوەی لێیداوە بێتاوان دەبێت، تەنها قەرەبووی ئەو کاتەی بۆ بکاتەوە و خەرجی چارەسەرییەکەی بدات، هەتا بە تەواوی چاک دەبێتەوە."},{"book":"دەرچوون","chapter":"21","verse":"20","text":"«ئەگەر کەسێک بە دار لە کۆیلەکەی یان کارەکەرەکەی بدات و لەژێر دەستیدا بمرێت، ئەوا سزا دەدرێت،"},{"book":"دەرچوون","chapter":"21","verse":"21","text":"بەڵام ئەگەر لەدوای ڕۆژێک یان دووان چاک بووەوە، ئەوا سزا نادرێت، چونکە موڵکی خۆیەتی."},{"book":"دەرچوون","chapter":"21","verse":"22","text":"«ئەگەر چەند پیاوێک شەڕیان کرد و بە ڕێککەوت لە ژنێکی سکپڕیان دا و بەهۆیەوە منداڵەکەی پێش کاتی خۆی لەدایک بوو، بەڵام زیانی کوشندەی نەبوو، ئەوا بێگومان بەگوێرەی دادگا سزای ماددی دەدرێن، بەپێی ئەوەی مێردی ژنەکە لەسەریان دادەنێت."},{"book":"دەرچوون","chapter":"21","verse":"23","text":"بەڵام ئەگەر زیانی کوشندەی هەبێت، ئەوا گیان لە جێی گیان دەبێت،"},{"book":"دەرچوون","chapter":"21","verse":"24","text":"چاو بە چاو، ددان بە ددان، دەست بە دەست، پێ بە پێ،"},{"book":"دەرچوون","chapter":"21","verse":"25","text":"سووتان لە جێی سووتان، برین لە جێی برین و لێدان لە جێی لێدان."},{"book":"دەرچوون","chapter":"21","verse":"26","text":"«کاتێک یەکێک لە چاوی کۆیلەکەی یان چاوی کارەکەرەکەی دا و کوێری کرد، ئەوا ئازادی دەکات لە جیاتی چاوی."},{"book":"دەرچوون","chapter":"21","verse":"27","text":"ئەگەر ددانی کۆیلەکەی یان کارەکەرەکەی کەوت، ئەوا ئازادی دەکات لە جیاتی ددانی."},{"book":"دەرچوون","chapter":"21","verse":"28","text":"«ئەگەر گایەک قۆچی لە پیاوێک یان لە ژنێک دا و مرد، ئەوا گایەکە بەردباران دەکرێت و گۆشتەکەشی ناخورێت، بەڵام خاوەنی گایەکە بێتاوان دەبێت."},{"book":"دەرچوون","chapter":"21","verse":"29","text":"بەڵام ئەگەر گایەکە پێشتر قۆچوەشێن بێت، خاوەنەکەی ئاگادار کرابێتەوە بەڵام لە پشتیرەکە21‏:29 پشتیر: گەوڕ، شوێنێکی تایبەت بووە بە پەروەردەکردنی ئاژەڵ.‏ بەندی نەکردبێت، پیاوێک یان ژنێکی کوشت، ئەوا گایەکە بەردباران دەکرێت و خاوەنەکەشی دەکوژرێت."},{"book":"دەرچوون","chapter":"21","verse":"30","text":"ئەگەر نرخ بخرێتە سەری، ئەوا بۆ کڕینەوەی ژیانی خۆی هەرچی بکەوێتە سەر دەبێت بیدات."},{"book":"دەرچوون","chapter":"21","verse":"31","text":"ئەگەر قۆچ لە کوڕێک یان لە کچێک بدات، ئەوا هەمان ئەو حوکمەی لەسەر جێبەجێ دەکرێت."},{"book":"دەرچوون","chapter":"21","verse":"32","text":"ئەگەر گایەکە قۆچ لە کۆیلەیەک یان کارەکەرێک بدات، ئەوا گەورەکەی سی شاقل21‏:32 سی شاقل: نزیکەی 345 گرام.‏ زیو دەدات و گایەکەش بەردباران دەکرێت."},{"book":"دەرچوون","chapter":"21","verse":"33","text":"«کاتێک کەسێک سەری بیرێک دەکاتەوە یان بیرێک لێدەدات و سەرەکەی دانەپۆشێت، گایەک یان گوێدرێژێک بکەوێتە ناوی،"},{"book":"دەرچوون","chapter":"21","verse":"34","text":"ئەوا خاوەن بیرەکە قەرەبوو دەداتەوە و زیو دەداتە خاوەنەکەی، ئاژەڵە مردارەوەبووەکەش یان تۆپیوەکە بۆ ئەو دەبێت."},{"book":"دەرچوون","chapter":"21","verse":"35","text":"«ئەگەر گای کەسێک لە گای برادەرەکەی دا و کوشتی، ئەوا گایە زیندووەکە دەفرۆشن و نرخەکەی بەش دەکەن، هەروەها گایە مردارەوەبووەکەش دابەش دەکەن."},{"book":"دەرچوون","chapter":"21","verse":"36","text":"ئەگەر زانراش کە گایەکە پێشتر قۆچوەشێن بووە و خاوەنەکەی لە پشتیرەکە بەندی نەکردووە، ئەوا خاوەن گا قۆچوەشێنەکە دەبێت گایەک لە جێی گایەک بدات و تەنها گایە مردارەوەبووەکەش وەربگرێت."}]}