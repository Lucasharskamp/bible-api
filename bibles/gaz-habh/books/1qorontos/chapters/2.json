{"data":[{"book":"1 Qorontos","chapter":"2","verse":"1","text":"Yaa obboloota, ani yeroon gara keessan dhufetti, afaan toluun yookaan ogummaa guddaadhaan dhuga baʼumsa waaʼee Waaqaa lallabaa hin dhufne."},{"book":"1 Qorontos","chapter":"2","verse":"2","text":"Ani yeroon isin bira turetti Yesuus Kiristoos isa fannifame sana malee akka waan tokko illee hin beekne murteesseen tureetii."},{"book":"1 Qorontos","chapter":"2","verse":"3","text":"Ani dadhabbiin, sodaa fi hollannaa guddaadhaan gara keessan dhufe."},{"book":"1 Qorontos","chapter":"2","verse":"4","text":"Ergaan koo fi lallabni koo Hafuuraa fi humna argisiisuudhaan malee dubbii ogummaa fi sossobbii of keessaa qabuun hin turre;"},{"book":"1 Qorontos","chapter":"2","verse":"5","text":"kunis akka amantiin keessan humna Waaqaa irratti malee ogummaa namaa irratti hin hundeeffamneef."},{"book":"1 Qorontos","chapter":"2","verse":"6","text":"Haa taʼuu malee nu warra bilchaatan gidduutti ogummaa dubbanna; garuu ogummaa addunyaa kanaa yookaan ogummaa bulchitoota addunyaa kanaa kanneen baduuf jiranii miti."},{"book":"1 Qorontos","chapter":"2","verse":"7","text":"Garuu nu ogummaa Waaqaa, ogummaa dhokfamee ture, isa Waaqni uumama addunyaatiin dura ulfina keenyaaf jedhee murteesse sanaa icciitiidhaan dubbanna."},{"book":"1 Qorontos","chapter":"2","verse":"8","text":"Bulchitoota addunyaa kanaa keessaa tokko iyyuu ogummaa kana hin hubanne; isaan utuu hubatanii jiraatanii silaa Gooftaa ulfinaa hin fannisan tureetii."},{"book":"1 Qorontos","chapter":"2","verse":"9","text":"Taʼu iyyuu akkuma,"},{"book":"1 Qorontos","chapter":"2","verse":"10","text":"Waaqni garuu Hafuura isaatiin waan kana nutti mulʼiseera."},{"book":"1 Qorontos","chapter":"2","verse":"11","text":"Hafuura isa keessa jiru malee yaada nama tokkoo eenyutu beeka? Akkasuma immoo Hafuura Waaqaa malee kan yaada Waaqaa beeku tokko iyyuu hin jiru."},{"book":"1 Qorontos","chapter":"2","verse":"12","text":"Nu akka waan Waaqni toluma nuu kenne hubannuuf Hafuura Waaqa irraa dhufe arganne malee hafuura addunyaa hin arganne."},{"book":"1 Qorontos","chapter":"2","verse":"13","text":"Wanni nu dubbannus kana; nu dubbii Hafuurri nu barsiisuun malee dubbii ogummaan namaa barsiisuun hin dubbannu; dhugaa Hafuuraas dubbii Hafuuraatiin ibsina."},{"book":"1 Qorontos","chapter":"2","verse":"14","text":"Namni foonii wantoota Hafuura Waaqaa hin fudhatu; kun isaaf gowwummaadhaatii; wantoonni Hafuuraa waan Hafuuraan qoramaniif inni hubachuu hin dandaʼu."},{"book":"1 Qorontos","chapter":"2","verse":"15","text":"Namni Hafuuraa waan hundumaa ni qora; ofii isaatii garuu eenyuun iyyuu hin qoramu."},{"book":"1 Qorontos","chapter":"2","verse":"16","text":"“Akka isa barsiisuuf,"}]}