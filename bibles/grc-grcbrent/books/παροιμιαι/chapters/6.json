{"data":[{"book":"ΠΑΡΟΙΜΙΑΙ","chapter":"6","verse":"1","text":"Υἱὲ, ἐὰν ἐγγυήσῃ σὸν φίλον, παραδώσεις σὴν χεῖρα ἐχθρῷ."},{"book":"ΠΑΡΟΙΜΙΑΙ","chapter":"6","verse":"2","text":"Παγὶς γὰρ ἰσχυρὰ ἀνδρὶ τὰ ἴδια χείλη, καὶ ἁλίσκεται χείλεσιν ἰδίου στόματος."},{"book":"ΠΑΡΟΙΜΙΑΙ","chapter":"6","verse":"3","text":"Ποίει υἱὲ ἃ ἐγώ σοι ἐντέλλομαι, καὶ σώζου· ἥκεις γὰρ εἰς χεῖρας κακῶν διὰ σὸν φίλον· ἴσθι μὴ ἐκλυόμενος, παρόξυνε δὲ καὶ τὸν φίλον σου ὃν ἐνεγγυήσω."},{"book":"ΠΑΡΟΙΜΙΑΙ","chapter":"6","verse":"4","text":"Μὴ δῷς ὕπνον σοῖς ὄμμασι, μηδὲ ἐπινυστάξῃς σοῖς βλεφάροις,"},{"book":"ΠΑΡΟΙΜΙΑΙ","chapter":"6","verse":"5","text":"ἵνα σώζῃ ὥσπερ δορκὰς ἐκ βρόχων, καὶ ὥσπερ ὄρνεον ἐκ παγίδος."},{"book":"ΠΑΡΟΙΜΙΑΙ","chapter":"6","verse":"6","text":"Ἴθι πρὸς τὸν μύρμηκα ὦ ὀκνηρὲ, καὶ ζήλωσον ἰδὼν τὰς ὁδοὺς αὐτοῦ, καὶ γενοῦ ἐκείνου σοφώτερος."},{"book":"ΠΑΡΟΙΜΙΑΙ","chapter":"6","verse":"7","text":"Ἐκείνῳ γὰρ γεωργίου μὴ ὑπάρχοντος, μηδὲ τὸν ἀναγκάζοντα ἔχων, μηδὲ ὑπὸ δεσπότην ὢν,"},{"book":"ΠΑΡΟΙΜΙΑΙ","chapter":"6","verse":"8","text":"ἐτοιμάζεται θέρους τὴν τροφὴν, πολλήν τε ἐν τῷ ἀμητῷ ποιεῖται τὴν παράθεσιν·"},{"book":"ΠΑΡΟΙΜΙΑΙ","chapter":"6","verse":"8a","text":"ἢ πορεύθητι πρὸς τὴν μέλισσαν, καὶ μάθε ὡς ἐργάτις ἐστὶ, τήν τε ἐργασίαν ὡς σεμνὴν ποιεῖται·"},{"book":"ΠΑΡΟΙΜΙΑΙ","chapter":"6","verse":"8b","text":"ἧς τοὺς πόνους βασιλεῖς καὶ ἰδιῶται πρὸς ὑγίειαν προσφέρονται· ποθεινὴ δέ ἐστι πᾶσι καὶ ἐπίδοξος,"},{"book":"ΠΑΡΟΙΜΙΑΙ","chapter":"6","verse":"8c","text":"καίπερ οὖσα τῇ ῥώμῃ ἀσθενὴς, τὴν σοφίαν τιμήσασα προήχθη."},{"book":"ΠΑΡΟΙΜΙΑΙ","chapter":"6","verse":"9","text":"Ἕως τίνος ὀκνηρὲ κατάκεισαι; πότε δὲ ἐξ ὕπνου ἐγερθήσῃ;"},{"book":"ΠΑΡΟΙΜΙΑΙ","chapter":"6","verse":"10","text":"ὀλίγον μὲν ὑπνοῖς, ὀλίγον δὲ κάθησαι, μικρὸν δὲ νυστάζεις, ὀλίγον δὲ ἐναγκαλίζῃ χερσὶ στήθη."},{"book":"ΠΑΡΟΙΜΙΑΙ","chapter":"6","verse":"11","text":"Εἶτʼ ἐνπαραγίνεταί σοι ὥσπερ κακὸς ὁδοιπόρος ἡ πενία, καὶ ἡ ἔνδεια ὥσπερ ἀγαθὸς δρομεύς·"},{"book":"ΠΑΡΟΙΜΙΑΙ","chapter":"6","verse":"11a","text":"ἐὰν δὲ ἄοκνος ᾖς, ἥξει ὥσπερ πηγὴ ὁ ἀμητός σου· ἡ δὲ ἔνδεια, ὥσπερ κακὸς δρομεὺς ἀπαυτομολήσει."},{"book":"ΠΑΡΟΙΜΙΑΙ","chapter":"6","verse":"12","text":"Ἀνὴρ ἄφρων καὶ παράνομος πορεύεται ὁδοὺς οὐκ ἀγαθάς."},{"book":"ΠΑΡΟΙΜΙΑΙ","chapter":"6","verse":"13","text":"Ὁ δʼ αὐτὸς ἐννεύει ὀφθαλμῷ, σημαίνει δὲ ποδὶ, διδάσκει δὲ ἐννεύμασι δακτύλων."},{"book":"ΠΑΡΟΙΜΙΑΙ","chapter":"6","verse":"14","text":"Διεστραμμένη καρδία τεκταίνεται κακὰ, ἐν παντὶ καιρῷ ὁ τοιοῦτος ταραχὰς συνίστησιν πόλει."},{"book":"ΠΑΡΟΙΜΙΑΙ","chapter":"6","verse":"15","text":"Διὰ τοῦτο ἐξαπίνης ἔρχεται ἡ ἀπώλεια αὐτοῦ, διακοπὴ καὶ συντριβὴ ἀνίατος."},{"book":"ΠΑΡΟΙΜΙΑΙ","chapter":"6","verse":"16","text":"Ὅτι χαίρει πᾶσιν οἷς μισεῖ ὁ Θεὸς, συντρίβεται δὲ διʼ ἀκαθαρσίαν ψυχῆς."},{"book":"ΠΑΡΟΙΜΙΑΙ","chapter":"6","verse":"17","text":"Ὀφθαλμὸς ὑβριστοῦ, γλῶσσα ἄδικος· χεῖρες ἐκχέουσαι αἷμα δικαίου,"},{"book":"ΠΑΡΟΙΜΙΑΙ","chapter":"6","verse":"18","text":"καὶ καρδία τεκταινομένη λογισμοὺς κακοὺς, καὶ πόδες ἐπισπεύδοντες κακοποιεῖν."},{"book":"ΠΑΡΟΙΜΙΑΙ","chapter":"6","verse":"19","text":"Ἐκκαίει ψευδῆ μάρτυς ἄδικος, καὶ ἐπιπέμπει κρίσεις ἀναμέσον ἀδελφῶν."},{"book":"ΠΑΡΟΙΜΙΑΙ","chapter":"6","verse":"20","text":"Υἱὲ, φύλασσε νόμους πατρός σου, καὶ μὴ ἀπώσῃ θεσμοὺς μητρός σου·"},{"book":"ΠΑΡΟΙΜΙΑΙ","chapter":"6","verse":"21","text":"Ἄφαψαι δὲ αὐτοὺς ἐπὶ σῇ ψυχῇ διαπαντὸς, καὶ ἐλκλοίωσαι περὶ σῷ τραχήλῳ·"},{"book":"ΠΑΡΟΙΜΙΑΙ","chapter":"6","verse":"22","text":"Ἡνίκα ἂν περιπατῇς, ἐπάγου αὐτὴν καὶ μετὰ σοῦ ἔστω, ὡς δʼ ἂν καθεύδῃς φυλασσέτω σε, ἵνα ἐγειρομένῳ συλλαλῇ σοι."},{"book":"ΠΑΡΟΙΜΙΑΙ","chapter":"6","verse":"23","text":"Ὅτι λύχνος ἐντολὴ νόμου καὶ φῶς, ὁδὸς ζωῆς, καὶ ἔλεγχος καὶ παιδεία,"},{"book":"ΠΑΡΟΙΜΙΑΙ","chapter":"6","verse":"24","text":"τοῦ διαφυλάσσειν σε ἀπὸ γυναικὸς ὑπάνδρου, καὶ ἀπὸ διαβολῆς γλώσσης ἀλλοτρίας."},{"book":"ΠΑΡΟΙΜΙΑΙ","chapter":"6","verse":"25","text":"Μή σε νικήσῃ κάλλους ἐπιθυμία, μηδὲ ἀγρευθῇς σοῖς ὀφθαλμοῖς, μηδὲ συναρπασθῇς ἀπὸ τῶν αὐτῆς βλεφάρων."},{"book":"ΠΑΡΟΙΜΙΑΙ","chapter":"6","verse":"26","text":"Τιμὴ γὰρ πόρνης ὅση καὶ ἑνὸς ἄρτου, γυνὴ δὲ ἀνδρῶν τιμίας ψυχὰς ἀγρεύει."},{"book":"ΠΑΡΟΙΜΙΑΙ","chapter":"6","verse":"27","text":"Ἀποδήσει τις πῦρ ἐν κόλπῳ, τὰ δὲ ἱμάτια οὐ κατακαύσει;"},{"book":"ΠΑΡΟΙΜΙΑΙ","chapter":"6","verse":"28","text":"ἢ περιπατήσει τις ἐπʼ ἀνθράκων πυρὸς, τοὺς δὲ πόδας οὐ κατακαύσει;"},{"book":"ΠΑΡΟΙΜΙΑΙ","chapter":"6","verse":"29","text":"Οὕτως ὁ εἰσελθὼν πρὸς γυναῖκα ὕπανδρον, οὐκ ἀθωωθήσεται, οὐδὲ πᾶς ὁ ἁπτόμενος αὐτῆς."},{"book":"ΠΑΡΟΙΜΙΑΙ","chapter":"6","verse":"30","text":"Οὐ θαυμαστὸν ἐὰν ἁλῷ τις κλέπτων, κλέπτει γὰρ ἵνα ἐμπλήσῃ τὴν ψυχὴν πεινῶν."},{"book":"ΠΑΡΟΙΜΙΑΙ","chapter":"6","verse":"31","text":"Ἐὰν δὲ ἁλῷ, ἀποτίσει ἑπταπλάσια, καὶ πάντα τὰ ὑπάρχοντα αὐτοῦ δοὺς ῥύσεται ἑσυτόν."},{"book":"ΠΑΡΟΙΜΙΑΙ","chapter":"6","verse":"32","text":"Ὁ δὲ μοιχὸς διʼ ἔνδειαν φρενῶν ἀπώλειαν τῇ ψυχῇ αὐτοῦ περιποιεῖται,"},{"book":"ΠΑΡΟΙΜΙΑΙ","chapter":"6","verse":"33","text":"ὀδύνας τε καὶ ἀτιμίας ὑποφέρει, τὸ δὲ ὄνειδος αὐτοῦ οὐκ ἐξαλειφθήσεται εἰς τὸν αἰῶνα."},{"book":"ΠΑΡΟΙΜΙΑΙ","chapter":"6","verse":"34","text":"Μεστὸς γὰρ ζήλου θυμὸς ἀνδρὸς αὐτῆς, οὐ φείσεται ἐν ἡμέρᾳ κρίσεως."},{"book":"ΠΑΡΟΙΜΙΑΙ","chapter":"6","verse":"35","text":"Οὐκ ἀνταλλάξεται οὐδενὸς λύτρου τὴν ἔχθραν, οὐδὲ μὴ διαλυθῇ πολλῶν δώρων."}]}