{"data":[{"book":"philipinaḥ","chapter":"2","verse":"1","text":"khrīṣṭād yadi kimapi sāntvanaṁ kaścit prēmajātō harṣaḥ kiñcid ātmanaḥ samabhāgitvaṁ kācid anukampā kr̥pā vā jāyatē tarhi yūyaṁ mamāhlādaṁ pūrayanta"},{"book":"philipinaḥ","chapter":"2","verse":"2","text":"ēkabhāvā ēkaprēmāṇa ēkamanasa ēkacēṣṭāśca bhavata|"},{"book":"philipinaḥ","chapter":"2","verse":"3","text":"virōdhād darpād vā kimapi mā kuruta kintu namratayā svēbhyō'parān viśiṣṭān manyadhvaṁ|"},{"book":"philipinaḥ","chapter":"2","verse":"4","text":"kēvalam ātmahitāya na cēṣṭamānāḥ parahitāyāpi cēṣṭadhvaṁ|"},{"book":"philipinaḥ","chapter":"2","verse":"5","text":"khrīṣṭasya yīśō ryādr̥śaḥ svabhāvō yuṣmākam api tādr̥śō bhavatu|"},{"book":"philipinaḥ","chapter":"2","verse":"6","text":"sa īśvararūpī san svakīyām īśvaratulyatāṁ ślāghāspadaṁ nāmanyata,"},{"book":"philipinaḥ","chapter":"2","verse":"7","text":"kintu svaṁ śūnyaṁ kr̥tvā dāsarūpī babhūva narākr̥tiṁ lēbhē ca|"},{"book":"philipinaḥ","chapter":"2","verse":"8","text":"itthaṁ naramūrttim āśritya namratāṁ svīkr̥tya mr̥tyōrarthataḥ kruśīyamr̥tyōrēva bhōgāyājñāgrāhī babhūva|"},{"book":"philipinaḥ","chapter":"2","verse":"9","text":"tatkāraṇād īśvarō'pi taṁ sarvvōnnataṁ cakāra yacca nāma sarvvēṣāṁ nāmnāṁ śrēṣṭhaṁ tadēva tasmai dadau,"},{"book":"philipinaḥ","chapter":"2","verse":"10","text":"tatastasmai yīśunāmnē svargamartyapātālasthitaiḥ sarvvai rjānupātaḥ karttavyaḥ,"},{"book":"philipinaḥ","chapter":"2","verse":"11","text":"tātasthēśvarasya mahimnē ca yīśukhrīṣṭaḥ prabhuriti jihvābhiḥ svīkarttavyaṁ|"},{"book":"philipinaḥ","chapter":"2","verse":"12","text":"atō hē priyatamāḥ, yuṣmābhi ryadvat sarvvadā kriyatē tadvat kēvalē mamōpasthitikālē tannahi kintvidānīm anupasthitē'pi mayi bahutarayatnēnājñāṁ gr̥hītvā bhayakampābhyāṁ svasvaparitrāṇaṁ sādhyatāṁ|"},{"book":"philipinaḥ","chapter":"2","verse":"13","text":"yata īśvara ēva svakīyānurōdhād yuṣmanmadhyē manaskāmanāṁ karmmasiddhiñca vidadhāti|"},{"book":"philipinaḥ","chapter":"2","verse":"14","text":"yūyaṁ kalahavivādarvijatam ācāraṁ kurvvantō'nindanīyā akuṭilā"},{"book":"philipinaḥ","chapter":"2","verse":"15","text":"īśvarasya niṣkalaṅkāśca santānāiva vakrabhāvānāṁ kuṭilācāriṇāñca lōkānāṁ madhyē tiṣṭhata,"},{"book":"philipinaḥ","chapter":"2","verse":"16","text":"yatastēṣāṁ madhyē yūyaṁ jīvanavākyaṁ dhārayantō jagatō dīpakā iva dīpyadhvē| yuṣmābhistathā kr̥tē mama yatnaḥ pariśramō vā na niṣphalō jāta ityahaṁ khrīṣṭasya dinē ślāghāṁ karttuṁ śakṣyāmi|"},{"book":"philipinaḥ","chapter":"2","verse":"17","text":"yuṣmākaṁ viśvāsārthakāya balidānāya sēvanāya ca yadyapyahaṁ nivēditavyō bhavēyaṁ tathāpi tēnānandāmi sarvvēṣāṁ yuṣmākam ānandasyāṁśī bhavāmi ca|"},{"book":"philipinaḥ","chapter":"2","verse":"18","text":"tadvad yūyamapyānandata madīyānandasyāṁśinō bhavata ca|"},{"book":"philipinaḥ","chapter":"2","verse":"19","text":"yuṣmākam avasthām avagatyāhamapi yat sāntvanāṁ prāpnuyāṁ tadarthaṁ tīmathiyaṁ tvarayā yuṣmatsamīpaṁ prēṣayiṣyāmīti prabhau pratyāśāṁ kurvvē|"},{"book":"philipinaḥ","chapter":"2","verse":"20","text":"yaḥ satyarūpēṇa yuṣmākaṁ hitaṁ cintayati tādr̥śa ēkabhāvastasmādanyaḥ kō'pi mama sannidhau nāsti|"},{"book":"philipinaḥ","chapter":"2","verse":"21","text":"yatō'parē sarvvē yīśōḥ khrīṣṭasya viṣayān na cintayanta ātmaviṣayān cintayanti|"},{"book":"philipinaḥ","chapter":"2","verse":"22","text":"kintu tasya parīkṣitatvaṁ yuṣmābhi rjñāyatē yataḥ putrō yādr̥k pituḥ sahakārī bhavati tathaiva susaṁvādasya paricaryyāyāṁ sa mama sahakārī jātaḥ|"},{"book":"philipinaḥ","chapter":"2","verse":"23","text":"ataēva mama bhāvidaśāṁ jñātvā tatkṣaṇāt tamēva prēṣayituṁ pratyāśāṁ kurvvē"},{"book":"philipinaḥ","chapter":"2","verse":"24","text":"svayam ahamapi tūrṇaṁ yuṣmatsamīpaṁ gamiṣyāmītyāśāṁ prabhunā kurvvē|"},{"book":"philipinaḥ","chapter":"2","verse":"25","text":"aparaṁ ya ipāphradītō mama bhrātā karmmayuddhābhyāṁ mama sahāyaśca yuṣmākaṁ dūtō madīyōpakārāya pratinidhiścāsti yuṣmatsamīpē tasya prēṣaṇam āvaśyakam amanyē|"},{"book":"philipinaḥ","chapter":"2","verse":"26","text":"yataḥ sa yuṣmān sarvvān akāṅkṣata yuṣmābhistasya rōgasya vārttāśrāvīti buddhvā paryyaśōcacca|"},{"book":"philipinaḥ","chapter":"2","verse":"27","text":"sa pīḍayā mr̥takalpō'bhavaditi satyaṁ kintvīśvarastaṁ dayitavān mama ca duḥkhāt paraṁ punarduḥkhaṁ yanna bhavēt tadarthaṁ kēvalaṁ taṁ na dayitvā māmapi dayitavān|"},{"book":"philipinaḥ","chapter":"2","verse":"28","text":"ataēva yūyaṁ taṁ vilōkya yat punarānandēta mamāpi duḥkhasya hrāsō yad bhavēt tadartham ahaṁ tvarayā tam aprēṣayaṁ|"},{"book":"philipinaḥ","chapter":"2","verse":"29","text":"atō yūyaṁ prabhōḥ kr̥tē sampūrṇēnānandēna taṁ gr̥hlīta tādr̥śān lōkāṁścādaraṇīyān manyadhvaṁ|"},{"book":"philipinaḥ","chapter":"2","verse":"30","text":"yatō mama sēvanē yuṣmākaṁ truṭiṁ pūrayituṁ sa prāṇān paṇīkr̥tya khrīṣṭasya kāryyārthaṁ mr̥taprāyē'bhavat|"}]}