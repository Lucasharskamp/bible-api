{"data":[{"book":"ІСАІ","chapter":"43","verse":"1","text":"А сёньня так кажа Гасподзь, Які стварыў цябе, Якаве, і ўладзіў цябе, Ізраіле: ня бойся, бо Я адкупіў цябе, назваў цябе імем тваім; ты - Мой."},{"book":"ІСАІ","chapter":"43","verse":"2","text":"Ці будзеш пераходзіць праз воды, Я з табою, - альбо цераз рэкі, яны цябе не патопяць; а ці пойдзеш цераз агонь, не апячэшся, і полымя цябе не апаліць."},{"book":"ІСАІ","chapter":"43","verse":"3","text":"Бо Я - Гасподзь Бог твой; Сьвяты Ізраілеў, Збаўца твой; на адкуп за цябе аддаў Егіпет, Эфіопію і Савею за цябе."},{"book":"ІСАІ","chapter":"43","verse":"4","text":"Як што ты дарагі ў вачах Маіх, шматкаштоўны, і Я палюбіў цябе, дык аддам іншых людзей за цябе, і - народы за душу тваю."},{"book":"ІСАІ","chapter":"43","verse":"5","text":"Ня бойся, бо Я з табою; з усходу прывяду племя тваё і з захаду зьбяру цябе."},{"book":"ІСАІ","chapter":"43","verse":"6","text":"Поўначы скажу: аддай; і поўдню: ня стрымлівай; вядзі сыноў Маіх здалёку і дачок Маіх ад канцоў зямлі,"},{"book":"ІСАІ","chapter":"43","verse":"7","text":"кожнага, хто называецца імем Маім, каго Я стварыў дзеля славы Маёй, сфармаваў і зладзіў."},{"book":"ІСАІ","chapter":"43","verse":"8","text":"Выведзі народ сьляпы, хоць у яго ёсьць вочы, і глухі, хоць у яго ёсьць вушы."},{"book":"ІСАІ","chapter":"43","verse":"9","text":"Хай усе народы зьбяруцца разам, і згуртуюцца плямёны. Хто сярод нас прадказваў гэта? хай абвесьцяць, што было на пачатку; хай паставяць сьведак ад сябе і апраўдаюцца, каб можна было пачуць і сказаць: праўда!"},{"book":"ІСАІ","chapter":"43","verse":"10","text":"А Мае сьведкі, кажа Гасподзь, вы і раб Мой, якога Я выбраў, каб вы ведалі і верылі Мне, і разумелі, што гэта - Я: раней за Мяне ня было Бога, і пасьля Мяне ня будзе."},{"book":"ІСАІ","chapter":"43","verse":"11","text":"Я, Я - Гасподзь, і няма Збаўцы, апрача Мяне."},{"book":"ІСАІ","chapter":"43","verse":"12","text":"Я прадказаў і ўратаваў, і абвясьціў; а іншага няма ў вас, і вы - сьведкі Мае, кажа Гасподзь, што Я - Бог;"},{"book":"ІСАІ","chapter":"43","verse":"13","text":"ад пачатку дзён Я - Той Самы, і ніхто не ўратуе ад рукі Маёй; Я зраблю, і хто адменіць гэта?"},{"book":"ІСАІ","chapter":"43","verse":"14","text":"Так кажа Гасподзь, Адкупнік ваш, Сьвяты Ізраілеў: дзеля вас Я паслаў у Вавілон і скрышыў усе завалы і Халдэяў, што выхваляліся караблямі."},{"book":"ІСАІ","chapter":"43","verse":"15","text":"Я Гасподзь, Сьвяты ваш, Творца Ізраіля, Цар ваш."},{"book":"ІСАІ","chapter":"43","verse":"16","text":"Так кажа Гасподзь, Які адкрыў у мора дарогу, у моцных водах сьцежку,"},{"book":"ІСАІ","chapter":"43","verse":"17","text":"вывеў калясьніцы і коні, войска і сілу; усе палеглі разам, ня ўсталі; патухлі, як сьвяцільня, пагасьлі."},{"book":"ІСАІ","chapter":"43","verse":"18","text":"Але вы ня згадваеце ранейшага і пра старадаўняе не намышляеце."},{"book":"ІСАІ","chapter":"43","verse":"19","text":"Вось, Я раблю новае; а цяпер яно зьявіцца; няўжо вы і гэтага ня хочаце ведаць? Я правяду дарогу ў стэпе, рэкі - у пустыні."},{"book":"ІСАІ","chapter":"43","verse":"20","text":"Палявыя зьвяры праславяць Мяне, шакалы і страўсы, бо Я ў пустынях дам ваду, рэкі - у сухім стэпе, каб паіць выбраны народ Мой."},{"book":"ІСАІ","chapter":"43","verse":"21","text":"Гэты народ я ўтварыў Сабе; ён будзе абвяшчаць славу Маю."},{"book":"ІСАІ","chapter":"43","verse":"22","text":"А ты, Якаве, ня клікаў Мяне; ты, Ізраіле, не працаваў дзеля Мяне."},{"book":"ІСАІ","chapter":"43","verse":"23","text":"Ты ня прыносіў Мне ягнятак тваіх на цэласпаленьне, ахвярамі тваімі не шанаваў Мяне. Я ня змушаў цябе служыць Мне хлебным прынашэньнем і не абцяжарваў цябе фіміямам."},{"book":"ІСАІ","chapter":"43","verse":"24","text":"Ты ня купляў Мне пахучага трысьнёгу за срэбра і тлушчам ахвяраў тваіх не карміў Мяне; але ты грахамі тваімі бянтэжыў Мяне; беззаконьнямі тваімі бянтэжыў Мяне."},{"book":"ІСАІ","chapter":"43","verse":"25","text":"Я, Я Сам згладжваю злачынствы твае дзеля Сябе Самога і грахоў тваіх не ўзгадаю."},{"book":"ІСАІ","chapter":"43","verse":"26","text":"Прыгадай Мне; пачнем судзіцца; кажы ты, каб апраўдацца."},{"book":"ІСАІ","chapter":"43","verse":"27","text":"Прабацька твой зграшыў, і хадайнікі твае адступіліся ад Мяне."},{"book":"ІСАІ","chapter":"43","verse":"28","text":"За тое Я першых у сьвяцілішчы пазбавіў сьвяшчэнства і Якава аддаў на закляцьце і Ізраіля на паганьбеньне."}]}