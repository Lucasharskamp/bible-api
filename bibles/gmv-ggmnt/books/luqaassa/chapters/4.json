{"data":[{"book":"Luqaassa","chapter":"4","verse":"1","text":"Yesussay Xillo Ayyaanaan kumidi Yordanose shooreppe simmida mala Xillo Ayyaanaany iza kaalethidi bazzo biitta efides."},{"book":"Luqaassa","chapter":"4","verse":"2","text":"Heenkka xala7en oydu tamu gallassa paacetides. He paacetiza galassatan aykkokka monta gish wursethan gafides."},{"book":"Luqaassa","chapter":"4","verse":"3","text":"Xala7eykka Yesussa ne Xoossa na gidikko ane hayssa shuchchay kath gidana mala azaza gides."},{"book":"Luqaassa","chapter":"4","verse":"4","text":"Yesussaykka zaaridi asi kaththan xalla deenna geetettidi xafettides, giidi xala7es zaarides."},{"book":"Luqaassa","chapter":"4","verse":"5","text":"Hessafe kaallidi xala7ey Yesussa issi dhoqqa zuma bolla kessidi salo gufanthon diza kawotetha qiphphida ayfey xeelanas beesdine,"},{"book":"Luqaassa","chapter":"4","verse":"6","text":"haysi ne beyizza biitta kawotetha duretethay wurikka taas imetides taka ta dosizaddes immanas dandda77iza gish, neeska immana gides."},{"book":"Luqaassa","chapter":"4","verse":"7","text":"Hesa gish ne kunddada taas goynnikko haysi wurikka nees gidana gides."},{"book":"Luqaassa","chapter":"4","verse":"8","text":"Yesussaykka zaaridi ne Godaa Xoossaassi kunddada iza xalla woosa geettetidi xaafettides gides."},{"book":"Luqaassa","chapter":"4","verse":"9-11","text":"Hessafekka Yesussa Yerusalemeni maqqdase xeera kessi essidi Xoossa maxaafan “nena naagana mala Xoossi ne gish ba kiitancha azazanna, ne toy shuuchchan qoxetonta mala kiitanchati ba kushera nena dhoqqu histi oykkana” geetettidi xaafettida gish ne Xoossa na gikikko ane hayssafe duge kundda gides."},{"book":"Luqaassa","chapter":"4","verse":"12","text":"Yesussaykka “ne Godaa Xoossa paacofa” geetettides giidi zaarides."},{"book":"Luqaassa","chapter":"4","verse":"13","text":"Xala7eykka ba paacanayisa wursidappe guyyen hara bees giiga wodey beettanashshe Yesussappe shaakkettides."},{"book":"Luqaassa","chapter":"4","verse":"14","text":"Yesussaykka Xillo Ayyaanaan wolqan Galila simmides. Iza lo7o nashoy Galila achchan diza deretan wurson siyettides."},{"book":"Luqaassa","chapter":"4","verse":"15","text":"Izikka mukkuraben tamaarisishin iza timirttey lo7in asay wurikka iza galatides."},{"book":"Luqaassa","chapter":"4","verse":"16","text":"Heeppe ba yellettida katama Naazirete yiidi kase sanbbata gallas mukurabe geliza mala mukurabe gelidi Xoossa maxaafa nabbabanaas dendi eqqides."},{"book":"Luqaassa","chapter":"4","verse":"17","text":"Nabe Isayasa maxaafay izas imetin maxaafa doyida mala"},{"book":"Luqaassa","chapter":"4","verse":"18-19","text":"“Goda ayyaanaany ta bollan dees, manqotas mishrachcho qaala yootana mala tana tiyides, qachchetidaytas birsheteth, qooqqeti xeellana oge ta awajjana mala, metotettidayta aashsha na mala, dossettida Goda laytha awajja ta yootana mala tana kiittides” giza so demmida nabbabidinne,"},{"book":"Luqaassa","chapter":"4","verse":"20","text":"maxaafa gordidi mukurabe naagizayssas zaari immidi uttides. Mukuraben dizayti wurikka iza tishsh oothi xeellida."},{"book":"Luqaassa","chapter":"4","verse":"21","text":"Izikka istas “haysi inte inte haythara siiyida maxaafa qaalay hach poletides” gides."},{"book":"Luqaassa","chapter":"4","verse":"22","text":"Asay wurikka iza gish lo7o xallala haasa7eetes. Qassekka iza duunappe keziza lo7o qaalappe denddidaysani malalettidi haysi Yosefo na gidennee? gida."},{"book":"Luqaassa","chapter":"4","verse":"23","text":"Izikka dhale Godo nerka nena patha. Qifirnahomen neni oothishin nu siyidaysa hayssan ne katamankka ootha giza leemuso inte ta bolla malaatanayisas sidhey baa giidi istas yoottides."},{"book":"Luqaassa","chapter":"4","verse":"24","text":"Qassekka ta intes tuma gays nabey ba yellettida deren bonchetti erenna gides."},{"book":"Luqaassa","chapter":"4","verse":"25-26","text":"Gidoattin ta intes tuma gays heezu laythinne baga gakanas saloy gordettin wolqama koshay biitta bolla hannida Elassa wode he laythatan daro azinay bayndda maccassati Isra7eele biittan deettes shin Elassay istafe isineykoka kiitetibeyna. Gidoattin Sidona giza biittan Serappta geetettiza kataman diza issi azinay bayndda maccaseyko kiitettides."},{"book":"Luqaassa","chapter":"4","verse":"27","text":"Nabe Elsa7e wode Isra7eele deren daro inchiracho harggizayti deetes shin Sooriya biitta asa gidida Ni7imaneppe attin he darotappe oonikka inchiracho harggefe paxibeyyna."},{"book":"Luqaassa","chapter":"4","verse":"28","text":"Mukuraben dizayti wurikka hessa siiyidi daro hanqqettida."},{"book":"Luqaassa","chapter":"4","verse":"29","text":"Be utidasooppe dendi eqqidi Yesussa katamappe kare kessidi duge zaari yedanaas ista katamaya oothettida dhoqqa zuma xeera ekki efida."},{"book":"Luqaassa","chapter":"4","verse":"30","text":"Gido attin izi ista giddon shaakki yegidi aadhdhi biddes."},{"book":"Luqaassa","chapter":"4","verse":"31","text":"Heeppekka Galila awurajjan diza Qifirnahome geetettiza katama wodhides. Heenkka sanbbata gallas daro asa tamarso oykides."},{"book":"Luqaassa","chapter":"4","verse":"32","text":"Izi Godatethara haasa7iza gish iza timirttan malalettida."},{"book":"Luqaassa","chapter":"4","verse":"33","text":"Mukuraben tuna ayyaanaany oykida addey dees. Izikka ba qaala dhoqqu histtidi"},{"book":"Luqaassa","chapter":"4","verse":"34","text":"“Naazirete Yesussa ha7i ta waano? Nenara tana aazze gathidee? Ne yiday nuna dhaysanasee? Ne oonnakkoone ta erays ne Xoossa xillo gidikii?” giidi wassides."},{"book":"Luqaassa","chapter":"4","verse":"35","text":"Yesussaykka tuna ayyaanaan ha addezappe co7u gaada keza giidi seerides tuna ayyaanaaykka daro asa sinthan addezza boollafe yegidi issi qohokka gathonta yedidi kezides."},{"book":"Luqaassa","chapter":"4","verse":"36","text":"Asay wurikka malalettidi ba garsan issay issara aso haysi ay giza timirttee? Godatetharane wolqara iita ayyaanaan azazes istikka kezeetes giidi haasa7ettida."},{"book":"Luqaassa","chapter":"4","verse":"37","text":"Yesussa lo7o nashoyka wursoso gakides."},{"book":"Luqaassa","chapter":"4","verse":"38","text":"Hessafe guye Yesussay mukurabeppe kezidi Simoona keeth gelides. Simoona bolottiya wolqama micha harggey oykin sakistada dishin Yesussa izo patharki giidi woossida."},{"book":"Luqaassa","chapter":"4","verse":"39","text":"Izika iziko shiiqqidi hokidi micha harggeza seerides. Micha harggeyka yedin heeraka denda eqqada imathata mokadus."},{"book":"Luqaassa","chapter":"4","verse":"40","text":"Away wulana gishin dumma dumma harggey oykida asa wursi izako ekki yida. Izikka hargiza asata wurso bolla ba kushe wothidi pathides."},{"book":"Luqaassa","chapter":"4","verse":"41","text":"Tuna ayyaanaanti qassekka Yesussa “neni Xoossa na” gishenne waasishe daro asatappe kezida, gido attin izi ista seerides, tuna ayyaanaanti izi kirstosa gididayssa eriza gish isti isinoka haasa7ana mala koybeyna."},{"book":"Luqaassa","chapter":"4","verse":"42","text":"Gadey woonitishn Yesussay issi poqqetha so biddes. Daro asaykka iza koyishe izi diza so gakides. Izi istafe shaakettidi bontta mala digganas koyida."},{"book":"Luqaassa","chapter":"4","verse":"43","text":"Gido attin istas gede hara katama baada Xoossa kawotetha mishrachcho qaala yootanas taas besses, tani kiitettida gita qofay hessa gides."},{"book":"Luqaassa","chapter":"4","verse":"44","text":"Izika Yihuda mukurabistan qaala guji yoottides."}]}