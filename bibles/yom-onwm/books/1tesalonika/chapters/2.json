{"data":[{"book":"1 Tesalonika","chapter":"2","verse":"1","text":"Bakhomba baama, beno veka luzebi ti kuiza tuyiza kuidi beno kusia bakuphamba ko ;"},{"book":"1 Tesalonika","chapter":"2","verse":"2","text":"bu tumana mona ziphasi ayi fingu ku Filipi banga bu luzebi. Vayi Nzambi wutuvana diana dingolo di kulusamunina Nsamu Wumbote wu Nzambi va khatitsika ziphasi ziwombo."},{"book":"1 Tesalonika","chapter":"2","verse":"3","text":"Bila lubula koko tueti lubula kuisi ko ti mu diambu di zimbisa, mu diambu di sumuna ko voti mu diambu di vuna."},{"book":"1 Tesalonika","chapter":"2","verse":"4","text":"Sumbu didi ti Nzambi wutumona ti tuidi bafuana mu yekudulu Nsamu wumbote buna diawu tueti tubila, bika sia ti, mu diambu di monisa batu khini vayi mu diambu di monisa Nzambi khini bila niandi weti fionguninanga mintima mieto."},{"book":"1 Tesalonika","chapter":"2","verse":"5","text":"Bila kadi khumbu yimosi tusia sadila mambu ma luvunu ko ayi ma mayuyamu diambu di yiba zimbongo zieno banga bu luzebi ; Nzambi niandi mbangi eto."},{"book":"1 Tesalonika","chapter":"2","verse":"6","text":"Tusia tomba ko ti batu batuniemisa ; buba ti kuidi beno voti kuidi batu bankaka."},{"book":"1 Tesalonika","chapter":"2","verse":"7","text":"Nganu tulenda singimina mu beno banga bamvuala ba Klisto vayi tuba batu balembama bu tuba kuidi beno banga ngudi wundikilanga bana bandi."},{"book":"1 Tesalonika","chapter":"2","verse":"8","text":"Mu diambu di luzolo lunneni ayi lungolo luidi yeto mu diambu dieno ; buawu bobo tuzola, bika sia ti kulusamunina Nsamu wumbote kaka vayikuluyekudila luzingu lueto bila beno lukituka bakiluzolo bieto."},{"book":"1 Tesalonika","chapter":"2","verse":"9","text":"Bila bakhomba, lueti tebukila ziphasi zieto ayi kisalu kieto moyo ; bila tusala builu ayi muini muingi tubika singimina kadi mutu wumosi mu beno bu tululonga Nsamu Wumbote wu Nzambi."},{"book":"1 Tesalonika","chapter":"2","verse":"10","text":"Beno veka luidi bambangi ayi Nzambi mamvandi mbangi buevi tuzingila mu nzingulu yinlongo, yisonga, ayi, yikambu tsembolo kuidi beno bawilukila."},{"book":"1 Tesalonika","chapter":"2","verse":"11","text":"Luzebi buevi tulubudila kadika mutu mu beno : banga dise bu ketalubudila bana bandi."},{"book":"1 Tesalonika","chapter":"2","verse":"12","text":"Tululubula, tulubomba ayi tululeba muingi ludiata mu bufueni mu Nzambi, mutu wukulutelanga ku kipfumu kiandi ayi ku nkembo andi."},{"book":"1 Tesalonika","chapter":"2","verse":"13","text":"Diawu beto mamveto, tuvonganga ko mu vutudila Nzambi matondo mu diambu dieno bila lutambula mambu ma Nzambi momo tululonga ; lusiamatambula banga mambu ma batu ko vayi bukiedika lukikinina ti mawu madi mambu ma Nzambi. Mawu meti sala mu beno luwilukila."},{"book":"1 Tesalonika","chapter":"2","verse":"14","text":"Bila beno, bakhomba, lukituka minsokudidi mi mabundu ma Nzambi madi mu Yuda ; manwilukilanga Klisto Yesu bila beno mamveno lumonusu ziphasi kuidi basi tsi eno ; zioziawu ziphasi ziba monisa Bayuda."},{"book":"1 Tesalonika","chapter":"2","verse":"15","text":"Bawu bavonda Pfumu Yesu ayi mimbikudi ; bawu batuyamisa ngolo. Bamonisanga Nzambi khini ko ayi badi bambeni zi batu boso."},{"book":"1 Tesalonika","chapter":"2","verse":"16","text":"Balembo tukakidila tubika longa Bapakanu muingi babika vuka ; mu diambu diodi balembo buedila masumu va mbata masumu mawu mu zithangu zioso. Vayi ku tsuka, nganzi yi Nzambi yela bua va bawu."},{"book":"1 Tesalonika","chapter":"2","verse":"17","text":"Zikhomba, kuidi beto, bu tumana vambana yeno mu ndambu thangu mu nitu vayi bika mu pheve, buna tutomba mu phuila yingolo mu buela kulumona."},{"book":"1 Tesalonika","chapter":"2","verse":"18","text":"Diawu tuzodila buela kuiza kuidi beno. Minu veka Polo, khumbu yimosi ayi mu zikhumbu zizole nditia kuiza kuidi beno vayi Satana wutukakidila."},{"book":"1 Tesalonika","chapter":"2","verse":"19","text":"Bila banani diana dieto ; khini eto voti budu kieto ki ndungunukiokio tufueti kukiniemisina va meso ma Pfumu eto Yesu Klisto mu lumbu kioki kela vutuka e ? Keti beno e ?"},{"book":"1 Tesalonika","chapter":"2","verse":"20","text":"Bukiedika beno luidi nkembo eto ayi khini eto."}]}