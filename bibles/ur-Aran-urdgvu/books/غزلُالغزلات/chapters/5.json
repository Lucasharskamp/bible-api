{"data":[{"book":"غزلُ الغزلات","chapter":"5","verse":"1","text":"میری بہن، میری دُلھن، اب مَیں اپنے باغ میں داخل ہو گیا ہوں۔ مَیں نے اپنا مُر اپنے بلسان سمیت چن لیا، اپنا چھتا شہد سمیت کھا لیا، اپنی مَے اپنے دودھ سمیت پی لی ہے۔ کھاؤ، میرے دوستو، کھاؤ اور پیو، محبت سے سرشار ہو جاؤ!"},{"book":"غزلُ الغزلات","chapter":"5","verse":"2","text":"مَیں سو رہی تھی، لیکن میرا دل بیدار رہا۔ سن! میرا محبوب دستک دے رہا ہے،"},{"book":"غزلُ الغزلات","chapter":"5","verse":"3","text":"”مَیں اپنا لباس اُتار چکی ہوں، اب مَیں کس طرح اُسے دوبارہ پہن لوں؟ مَیں اپنے پاؤں دھو چکی ہوں، اب مَیں اُنہیں کس طرح دوبارہ مَیلا کروں؟“"},{"book":"غزلُ الغزلات","chapter":"5","verse":"4","text":"میرے محبوب نے اپنا ہاتھ دیوار کے سوراخ میں سے اندر ڈال دیا۔ تب میرا دل تڑپ اُٹھا۔"},{"book":"غزلُ الغزلات","chapter":"5","verse":"5","text":"مَیں اُٹھی تاکہ اپنے محبوب کے لئے دروازہ کھولوں۔ میرے ہاتھ مُر سے، میری اُنگلیاں مُر کی خوشبو سے ٹپک رہی تھیں جب مَیں کنڈی کھولنے آئی۔"},{"book":"غزلُ الغزلات","chapter":"5","verse":"6","text":"مَیں نے اپنے محبوب کے لئے دروازہ کھول دیا، لیکن وہ مُڑ کر چلا گیا تھا۔ مجھے سخت صدمہ ہوا۔ مَیں نے اُسے تلاش کیا لیکن نہ ملا۔ مَیں نے اُسے آواز دی، لیکن جواب نہ ملا۔"},{"book":"غزلُ الغزلات","chapter":"5","verse":"7","text":"جو چوکیدار شہر میں گشت کرتے ہیں اُن سے میرا واسطہ پڑا، اُنہوں نے میری پٹائی کر کے مجھے زخمی کر دیا۔ فصیل کے چوکیداروں نے میری چادر بھی چھین لی۔"},{"book":"غزلُ الغزلات","chapter":"5","verse":"8","text":"اے یروشلم کی بیٹیو، قَسم کھاؤ کہ اگر میرا محبوب ملا تو اُسے اطلاع دو گی، مَیں محبت کے مارے بیمار ہو گئی ہوں۔"},{"book":"غزلُ الغزلات","chapter":"5","verse":"9","text":"تُو جو عورتوں میں سب سے حسین ہے، ہمیں بتا، تیرے محبوب کی کیا خاصیت ہے جو دوسروں میں نہیں ہے؟ تیرا محبوب دوسروں سے کس طرح سبقت رکھتا ہے کہ تُو ہمیں ایسی قَسم کھلانا چاہتی ہے؟"},{"book":"غزلُ الغزلات","chapter":"5","verse":"10","text":"میرے محبوب کی جِلد گلابی اور سفید ہے۔ ہزاروں کے ساتھ اُس کا مقابلہ کرو تو اُس کا اعلیٰ کردار نمایاں طور پر نظر آئے گا۔"},{"book":"غزلُ الغزلات","chapter":"5","verse":"11","text":"اُس کا سر خالص سونے کا ہے، اُس کے بال کھجور کے پھولدار گُچھوں5‏:11 پھولدار گُچھوں: عبرانی لفظ کا مطلب مبہم سا ہے۔  کی مانند اور کوّے کی طرح سیاہ ہیں۔"},{"book":"غزلُ الغزلات","chapter":"5","verse":"12","text":"اُس کی آنکھیں ندیوں کے کنارے کے کبوتروں کی مانند ہیں، جو دودھ میں نہلائے اور کثرت کے پانی کے پاس بیٹھے ہیں۔"},{"book":"غزلُ الغزلات","chapter":"5","verse":"13","text":"اُس کے گال بلسان کی کیاری کی مانند، اُس کے ہونٹ مُر سے ٹپکتے سوسن کے پھولوں جیسے ہیں۔"},{"book":"غزلُ الغزلات","chapter":"5","verse":"14","text":"اُس کے بازو سونے کی سلاخیں ہیں جن میں پکھراج5‏:14 پکھراج: topas  جڑے ہوئے ہیں، اُس کا جسم ہاتھی دانت کا شاہکار ہے جس میں سنگِ لاجورد5‏:14 سنگِ لاجورد: lapis lazuli  کے پتھر لگے ہیں۔"},{"book":"غزلُ الغزلات","chapter":"5","verse":"15","text":"اُس کی رانیں مرمر کے ستون ہیں جو خالص سونے کے پائیوں پر لگے ہیں۔ اُس کا حُلیہ لبنان اور دیودار کے درختوں جیسا عمدہ ہے۔"},{"book":"غزلُ الغزلات","chapter":"5","verse":"16","text":"اُس کا منہ مٹھاس ہی ہے، غرض وہ ہر لحاظ سے پسندیدہ ہے۔"}]}