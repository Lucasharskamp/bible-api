{"data":[{"book":"UGenesisi","chapter":"31","verse":"1","text":"UJakhobe wezwa ukuthi amadodana kaLabhani ayesithi, “UJakhobe usethethe konke ubaba ayelakho njalo usezuze yonke inotho ebingekababa.”"},{"book":"UGenesisi","chapter":"31","verse":"2","text":"Njalo uJakhobe wananzelela ukuthi uLabhani wayengasamphathi njengakuqala."},{"book":"UGenesisi","chapter":"31","verse":"3","text":"UThixo wasesithi kuJakhobe, “Buyela elizweni laboyihlo lasezihlotsheni zakho, mina ngizakuba lawe.”"},{"book":"UGenesisi","chapter":"31","verse":"4","text":"Ngakho uJakhobe wasethumela ilizwi kuRasheli loLeya ukuthi beze egangeni lapho imihlambi yakhe eyayikhona."},{"book":"UGenesisi","chapter":"31","verse":"5","text":"Wathi kubo, “Sengibona ukuthi uyihlo kasangiphathi njengakuqala, kodwa uNkulunkulu kababa ube lami."},{"book":"UGenesisi","chapter":"31","verse":"6","text":"Liyakwazi ukuthi ngamsebenzela uyihlo ngamandla ami wonke,"},{"book":"UGenesisi","chapter":"31","verse":"7","text":"kodwa uyihlo ungidlelezele ngokuguqula umholo wami okwezikhathi ezilitshumi. Kodwa uNkulunkulu kamvumelanga ukuthi angilimaze."},{"book":"UGenesisi","chapter":"31","verse":"8","text":"Kwakusithi angathi, ‘Ezilamabalabala ngezakho, ezomholo,’ imihlambi yonke izale ezimabalabala; kuthi angathi, ‘Ezingamaqamule zizakuba ngumholo wakho,’ yonke imihlambi izale amazinyane angamaqamule."},{"book":"UGenesisi","chapter":"31","verse":"9","text":"Ngaleyondlela uNkulunkulu usethethe imihlambi kayihlo wayipha mina."},{"book":"UGenesisi","chapter":"31","verse":"10","text":"Ngesikhathi sokuxotshwa lokumitha kwemihlambi, ngaba lephupho lapho okwathi ngikhangela ngabona ukuthi impongo ezazixotsha umhlambi zazingamaqamule, kumbe zingamafahlafahla kumbe zilamabala."},{"book":"UGenesisi","chapter":"31","verse":"11","text":"Ingilosi kaNkulunkulu yathi kimi kulelophupho, ‘Jakhobe.’ Ngasabela ngathi, ‘Ngilapha.’"},{"book":"UGenesisi","chapter":"31","verse":"12","text":"Yathi, ‘Khangela ukuthi zonke impongo ezixotsha umhlambi ngezingamaqamule, ngezingamafahlafahla kumbe ngezilamabala, ngoba ngikubonile konke lokho uLabhani abekwenza kuwe."},{"book":"UGenesisi","chapter":"31","verse":"13","text":"NginguNkulunkulu waseBhetheli, lapho owagcoba khona insika njalo lapho owenza khona isifungo kimi. Suka kulelilizwe khona manje ubuyele elizweni lakini.’ ”"},{"book":"UGenesisi","chapter":"31","verse":"14","text":"URasheli loLeya baphendula bathi, “Sivele siseselesabelo selifa likababa na?"},{"book":"UGenesisi","chapter":"31","verse":"15","text":"Kasinjengabezizweni kuye na? Kakusikho kodwa ukuthi walobolisa ngathi, kodwa sowakusebenzisa konke esalotsholwa ngakho."},{"book":"UGenesisi","chapter":"31","verse":"16","text":"Ngempela yonke inotho uNkulunkulu ayemuka ubaba ngeyethu labantwabethu. Ngakho yenza loba yini uNkulunkulu akutshele yona.”"},{"book":"UGenesisi","chapter":"31","verse":"17","text":"UJakhobe wasegadisa abantwabakhe labomkakhe emakameleni,"},{"book":"UGenesisi","chapter":"31","verse":"18","text":"waziqhuba zonke izifuyo zakhe zahamba phambili, kanye lempahla zonke ayezizuzile ePhadani Aramu, esebuyela kuyise u-Isaka elizweni laseKhenani."},{"book":"UGenesisi","chapter":"31","verse":"19","text":"Kwathi uLabhani ehambile eyogunda izimvu zakhe, uRasheli weba izithombe zikayise."},{"book":"UGenesisi","chapter":"31","verse":"20","text":"Phezu kwalokho uJakhobe wakhohlisa uLabhani umʼAramu ngokungamtsheli ukuthi yena wayesebaleka."},{"book":"UGenesisi","chapter":"31","verse":"21","text":"Ngakho wabaleka lakho konke okwakungokwakhe, wachapha umfula iYufrathe, waqonda elizweni lamaqaqa eleGiliyadi."},{"book":"UGenesisi","chapter":"31","verse":"22","text":"Ngosuku lwesithathu uLabhani watshelwa ukuthi uJakhobe wayesebalekile."},{"book":"UGenesisi","chapter":"31","verse":"23","text":"Wathatha izihlobo zakhe bangena emzileni kaJakhobe okwensuku eziyisikhombisa baze bayambamba elizweni lamaqaqa eleGiliyadi."},{"book":"UGenesisi","chapter":"31","verse":"24","text":"UNkulunkulu weza kuLabhani umʼAramu ephutsheni ebusuku wathi kuye, “Unanzelele ukuthi ungaze watsho lutho kuJakhobe, loba lungoluhle kumbe olubi.”"},{"book":"UGenesisi","chapter":"31","verse":"25","text":"UJakhobe wayemise ithente lakhe elizweni lamaqaqa eGiliyadi eficwa khona nguLabhani, uLabhani laye lezihlobo zakhe bakha izihonqo khonapho."},{"book":"UGenesisi","chapter":"31","verse":"26","text":"Ngakho uLabhani wasesithi kuJakhobe, “Wenzeni manje? Ungikhohlisile, njalo uthumbe amadodakazi ami njengabathunjiweyo empini."},{"book":"UGenesisi","chapter":"31","verse":"27","text":"Kungani ubalekele ngasese wangikhohlisa na? Kungani ungangazisanga ukuze ngikuvalelise ngentokozo langokutshaya izigubhu lamachacho?"},{"book":"UGenesisi","chapter":"31","verse":"28","text":"Kawuzange ume ukuthi ngange abazukulu bami lamadodakazi ami ngibavalelise. Wenze into eyibuthutha."},{"book":"UGenesisi","chapter":"31","verse":"29","text":"Ngilamandla okukulimaza; kodwa ngobusuku obudluleyo uNkulunkulu kayihlo uthe kimi, ‘Unanzelele ungaze watsho lutho kuJakhobe, loba ngoluhle kumbe ngolubi.’"},{"book":"UGenesisi","chapter":"31","verse":"30","text":"Manje ususukile ngoba ubulangazelela ukubuyela emzini kayihlo. Kodwa kungani webe izithombe zami na?”"},{"book":"UGenesisi","chapter":"31","verse":"31","text":"UJakhobe wamphendula uLabhani wathi, “Bengisesaba ukuthi uzangemuka amadodakazi akho ngamandla."},{"book":"UGenesisi","chapter":"31","verse":"32","text":"Kodwa nxa ufumana loba ngubani olezithombe zakho, kayikuphila. Ake ubone, lezihlobo zakho zikhona, ingabe kulolutho lwakho yini lapha kimi; nxa lukhona, luthathe.” UJakhobe wayengazi ukuthi uRasheli wayezebile izithombe."},{"book":"UGenesisi","chapter":"31","verse":"33","text":"Ngakho uLabhani wangena ethenteni likaJakhobe lethenteni likaLeya lethenteni lezincekukazi zombili, kodwa kafumananga lutho. Ephuma ethenteni likaLeya, wangena ethenteni likaRasheli."},{"book":"UGenesisi","chapter":"31","verse":"34","text":"URasheli wayethethe izithombe lezo, wazifihla phakathi kwesihlalo sekamela lakhe, wasehlala phezu kwazo. ULabhani wabhudula kukho konke okwakusethenteni, katholanga lutho."},{"book":"UGenesisi","chapter":"31","verse":"35","text":"URasheli wathi kuyise, “Ungazondi nkosi yami ukuthi kungani ngingakusukumeli, kungenxa yokuba ngisesikhathini.” Ngakho wabhudula, kodwa akaze azifumana izithombe zangekhaya."},{"book":"UGenesisi","chapter":"31","verse":"36","text":"UJakhobe wazonda kubi wamthwalisa nzima uLabhani. Wambuza wathi, “Icala lami ngelani? Ngenze sono bani ukuze ungizingele kanje?"},{"book":"UGenesisi","chapter":"31","verse":"37","text":"Njengoba usuziguduzile zonke impahla zami, kuyini osukufumene okungokomuzi wakho na? Kubeke khonapha phambi kwezihlobo zakho lezami batsho okuyikho phakathi kwethu sobabili."},{"book":"UGenesisi","chapter":"31","verse":"38","text":"Sengibe lawe okweminyaka engamatshumi amabili. Izimvu zakho lembuzi zakho kazizange ziphunze, njalo kangizange ngizihlabele inqama emihlambini yakho."},{"book":"UGenesisi","chapter":"31","verse":"39","text":"Kangizange ngizokutshengisa izifuyo ezidatshulwe yizilo; yimi engathwala lokho kulahlekelwa ngazihlawula. Njalo wafuna inhlawulo yalezo ezazebiwe emini loba ebusuku."},{"book":"UGenesisi","chapter":"31","verse":"40","text":"Impilo yami yayinje: ukutshisa kwakungibhaxabula emini, ebusuku umqando ungihaqaze, ubuthongo babaleka emehlweni ami."},{"book":"UGenesisi","chapter":"31","verse":"41","text":"Kwakunjalo okweminyaka engamatshumi amabili ngisemzini wakho. Ngakusebenzela okweminyaka elitshumi lane ngisebenzela amadodakazi akho womabili njalo okweminyaka eyisithupha ngisebenzela imihlambi yakho, njalo wena waguqula inhlawulo yami okwezikhathi ezilitshumi."},{"book":"UGenesisi","chapter":"31","verse":"42","text":"Aluba uNkulunkulu kababa, uNkulunkulu ka-Abhrahama langokwesaba kuka-Isaka, ubengelami, ubuzangixotsha nje ngingaphathanga lutho. Kodwa uNkulunkulu ububonile ubunzima bami lokusebenza nzima kwezandla zami, yikho ekukhuzile izolo ebusuku.”"},{"book":"UGenesisi","chapter":"31","verse":"43","text":"ULabhani wamphendula uJakhobe wathi, “Abesifazane ngamadodakazi ami, abantwana ngabantwabami, lemihlambi yimihlambi yami. Kodwa kuyini engingakwenza lamuhla ngala amadodakazi ami, kumbe ngabantwana ababazeleyo na?"},{"book":"UGenesisi","chapter":"31","verse":"44","text":"Zwana-ke, kasenze isivumelwano, wena lami, sibe ngufakazi phakathi kwethu.”"},{"book":"UGenesisi","chapter":"31","verse":"45","text":"Ngakho uJakhobe wasethatha ilitshe walimisa laba yinsika."},{"book":"UGenesisi","chapter":"31","verse":"46","text":"Wasesithi ezihlotsheni zakhe, “Buthelelani amatshe.” Bawathatha amatshe aba yinqwaba, basebedlela khonapho eceleni kwenqwaba."},{"book":"UGenesisi","chapter":"31","verse":"47","text":"ULabhani wayibiza ngokuthi yiJegari Sahadutha, uJakhobe yena wathi yiGaledi."},{"book":"UGenesisi","chapter":"31","verse":"48","text":"ULabhani wathi, “Inqwaba le ingufakazi phakathi kwami lawe lamuhla.” Yikho yabizwa ngokuthi yiGaledi."},{"book":"UGenesisi","chapter":"31","verse":"49","text":"Yabizwa njalo ngokuthi yiMizipha, ngoba wathi, “Sengathi uThixo angalinda phakathi kwakho lami nxa sikhatshana omunye komunye."},{"book":"UGenesisi","chapter":"31","verse":"50","text":"Ungaze uphathe kubi amadodakazi ami, loba ungaze uthathe abanye abafazi ngaphandle kwamadodakazi ami, loba kungekho omunye umuntu olathi, khumbula ukuthi uNkulunkulu ungufakazi phakathi kwakho lami.”"},{"book":"UGenesisi","chapter":"31","verse":"51","text":"ULabhani wathi njalo kuJakhobe, “Nansi inqwaba le, njalo nansi insika engiyimise phakathi kwakho lami."},{"book":"UGenesisi","chapter":"31","verse":"52","text":"Inqwaba le ingufakazi, kanye lensika le ingufakazi wokuthi kangisoze ngiyidlule inqwaba le ngize kwelakho icele ngizekonela lokuthi lawe kawuyikudlula kule inqwaba lensika uze kwelami icele uzengonela."},{"book":"UGenesisi","chapter":"31","verse":"53","text":"Sengathi uNkulunkulu ka-Abhrahama, loNkulunkulu kaNahori, uNkulunkulu kayise wabo angahlulela phakathi kwethu.”"},{"book":"UGenesisi","chapter":"31","verse":"54","text":"Wenza umhlatshelo khonapho elizweni lamaqaqa wanxusa izihlobo zakhe ekudleni. Sebedlile, balala khonapho."},{"book":"UGenesisi","chapter":"31","verse":"55","text":"Ekuseni kakhulu ngosuku olulandelayo uLabhani wanga abazukulu bakhe lamadodakazi akhe wababusisa. Wasefulathela wabuyela ekhaya."}]}