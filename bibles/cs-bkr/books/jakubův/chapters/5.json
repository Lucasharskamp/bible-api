{"data":[{"book":"Jakubův","chapter":"5","verse":"1","text":"Nuže nyní, boháči, plačte, kvílíce nad bídami svými, kteréž přijdou."},{"book":"Jakubův","chapter":"5","verse":"2","text":"Zboží vaše shnilo a roucho vaše zmolovatělo."},{"book":"Jakubův","chapter":"5","verse":"3","text":"Zlato vaše a stříbro zerzavělo, a rez jejich bude na svědectví proti vám, a zžířeť těla vaše jako oheň. Shromáždili jste poklad ku posledním dnům."},{"book":"Jakubův","chapter":"5","verse":"4","text":"Aj, mzda dělníků, kteříž žali krajiny vaše, při vás zadržaná, křičí, a hlas volání ženců v uši Pána zástupů vešel."},{"book":"Jakubův","chapter":"5","verse":"5","text":"Rozkoš jste provodili na zemi a zbujněli jste; vykrmili jste srdce vaše jakožto ke dni zabití."},{"book":"Jakubův","chapter":"5","verse":"6","text":"Odsoudili jste a zamordovali spravedlivého, a neodpíral vám."},{"book":"Jakubův","chapter":"5","verse":"7","text":"A protož trpěliví buďte, bratří, až do příchodu Páně. Aj, oráč očekává drahého užitku zemského, trpělivě naň očekávaje, až by přijal podzimní i jarní déšť."},{"book":"Jakubův","chapter":"5","verse":"8","text":"Buďtež i vy trpěliví a potvrzujte srdcí vašich; neboť se přibližuje příští Páně."},{"book":"Jakubův","chapter":"5","verse":"9","text":"Nevzdychejtež k Bohu jedni proti druhým, bratří, abyste nebyli odsouzeni. Aj, Soudce již přede dveřmi stojí."},{"book":"Jakubův","chapter":"5","verse":"10","text":"Ku příkladu snášení protivenství a dlouhočekání, bratří moji, vezměte proroky, kteříž mluvívali ve jménu Páně."},{"book":"Jakubův","chapter":"5","verse":"11","text":"Aj, blahoslavíme ty trpělivé. O trpělivosti Jobově slýchali jste, a dokonání Páně viděli jste; nebo velmi jest milosrdný Pán a lítostivý."},{"book":"Jakubův","chapter":"5","verse":"12","text":"Přede všemi pak věcmi, bratří moji, nepřisahejte, ani skrze nebe, ani skrze zemi, ani kteroukoli jinou přísahou, ale buď řeč vaše: Jistě, jistě, nikoli, nikoli, abyste neupadli v odsouzení."},{"book":"Jakubův","chapter":"5","verse":"13","text":"Jest-li kdo z vás zkormoucený? Modliž se. Pakli jest kdo mysli dobré? Prozpěvuj Pánu."},{"book":"Jakubův","chapter":"5","verse":"14","text":"Stůně-li kdo z vás? Zavolej starších sboru, a oni modltež se za něj, mažíce jej olejem ve jménu Páně."},{"book":"Jakubův","chapter":"5","verse":"15","text":"A modlitba víry uzdraví neduživého, a pozdvihneť ho Pán; a jestliže jest co prohřešil, budeť jemu odpuštěno."},{"book":"Jakubův","chapter":"5","verse":"16","text":"Vyznávejtež se pak jedni druhým z hříchů svých, a modlte se jedni za druhé, abyste uzdraveni byli. Mnohoť zajisté může modlitba spravedlivého opravdová."},{"book":"Jakubův","chapter":"5","verse":"17","text":"Eliáš člověk byl týmž bídám jako i my poddaný, a modlitbou modlil se, aby nepršelo, i nepršel déšť na zemi za tři léta a za šest měsíců."},{"book":"Jakubův","chapter":"5","verse":"18","text":"A zase modlil se, i vydalo nebe déšť, a země zplodila ovoce své."},{"book":"Jakubův","chapter":"5","verse":"19","text":"Bratří, jestliže by kdo z vás pobloudil od pravdy, a někdo by jej napravil,"},{"book":"Jakubův","chapter":"5","verse":"20","text":"Věziž, že ten, kdož by odvrátil hříšníka od bludné cesty jeho, vysvobodí duši jeho od smrti a přikryje množství hříchů."}]}