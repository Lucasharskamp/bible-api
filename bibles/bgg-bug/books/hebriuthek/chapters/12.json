{"data":[{"book":"Hebriuthek","chapter":"12","verse":"1","text":"Gethek pha, ne boh ibrog pha khagi shand ne um ro. Ji-è chiihphado, cho gethek lumuii shii dog pha ji shii ruang rek chiih-è layog è chuh kho pha ji è de zab ruang rek rai haro, chiih-è cho gethek shii ran pha um pha ji shii lubu è phi ne ran rai haro."},{"book":"Hebriuthek","chapter":"12","verse":"2","text":"Cho gethek ro mieg hanyie shii gethek ro migi shii ibi è iidohè thog pha luthong pha Isu shii riig rai haro. Ai ne bai shii riig srane athoh muii ro! Ji phachiang shii, nyieliieshii ai è khan pha lubo ne, ai ne bai shii iy pha chiang shii nyie de anow ro. Chiih-è ai ne thuh Hamangkhung-aphuii ro biang phazoi hà dug ne rai muii ro."},{"book":"Hebriuthek","chapter":"12","verse":"3","text":"Ai ne khama diig rek ne lua chiih-è layogphothek è aishii khama khiijai pha jine now bo! Ji-è nawai shii lubu ìu rek athoh rabo."},{"book":"Hebriuthek","chapter":"12","verse":"4","text":"Chiih-è naro layog suang pha mak shii ne na ne thuh de iy bsa thog pha zud ne arek ba ro."},{"book":"Hebriuthek","chapter":"12","verse":"5","text":"12:5-6: Job 5:17  Hamangkhung-aphuii è awai ani duiine nathek shii yao pha lububo rek pha miyaogamthek ne nathek bia dun bey?"},{"book":"Hebriuthek","chapter":"12","verse":"6","text":"Nyieliieshii ai è miie pha ji shii ne Ithong è wie yua ro,"},{"book":"Hebriuthek","chapter":"12","verse":"7","text":"Aphuii ro lago duiine now ne na è diig rek pha ji shii zud bo; naro diig rek pha ji Hamangkhung-aphuii ne na shii awai ani duiine rek rone doh yi ro. Aphuii è lago aphi pha dufuii ne hanyie um bey?"},{"book":"Hebriuthek","chapter":"12","verse":"8","text":"Awairo zab ani duiine na shii lago aphi arone, ji pha miyaosiu è ne na ne ani sbhang asi ro, jishii duroi ro."},{"book":"Hebriuthek","chapter":"12","verse":"9","text":"Gethek ro pha bran aphuiithek è yao arone, ithek è gethek shii lago phi chiih-è gethek ne ithek shii ilab phi. Chiihphado, gethek ne gethek ro ragung pha Aphuii shii phi ne sieng pha jine ji è de boh ro!"},{"book":"Hebriuthek","chapter":"12","verse":"10","text":"Ithek è khriig rone riig shii; gethek bran pha aphuiithek è gethek shii lago phi phane ìujia ishak ro, jishii Hamangkhung-aphuii ne gethek shii wie pha ji rek, ji è gethek ne airo sothek ji shii thang mua pha rek ro."},{"book":"Hebriuthek","chapter":"12","verse":"11","text":"Gethek shii lago phi magey shii, ji pha ishak shii gethek shii ìujia ishak zo yi, chiih-è alised yi ro. Jimagunde iidoh hanyie è ji pha lago shii isiie rekpho shii rangsuathek chai pha liijiing lasen shii ruii phro."},{"book":"Hebriuthek","chapter":"12","verse":"12","text":"Chiihphado, nawaithek ro jid pha wadthek chiing magey bo, chiih-è nawaithek ro lagiung sham pha ji shii ne chuh rek bo!"},{"book":"Hebriuthek","chapter":"12","verse":"13","text":"Lumuii mieng shii lua ne ruii bo, ji è laidadiang alua mua yi pha arek pha, jishii ji pha chiangg shii gang yi bo."},{"book":"Hebriuthek","chapter":"12","verse":"14","text":"Zab jia rog shii liijiing rek pha bidiang bo, chiih-è so chai rai pha bidiang bo, nyieliieshii sothek oi arone hanyie jia de Ithong shii adoh ruii phro."},{"book":"Hebriuthek","chapter":"12","verse":"15","text":"12:15: Iphy 29:18 (LXX) Hamangkhung-aphuii ro bushun è iidoh khid din yi pha suang shii ragia rek bo. Hanyie jia de misieng khow sieng pha ji duiine arey rabo chiih-è ai ro idiig ne bame diig rey ro."},{"book":"Hebriuthek","chapter":"12","verse":"16","text":"12:16: Igo 25:29-34 Hanyie jia de siulao arek rabo, chiih-è hanyie è dufuii dukho re ne luang jia chie pha awai rangsuathek shii liu muii pha Esau duiine ragung oi pha duiine arey rabo."},{"book":"Hebriuthek","chapter":"12","verse":"17","text":"12:17: Igo 27:30-40  Ji pha idoh, na ne ìd, ai ne awai aphuii ro khirzey shii choi pha yang; jishii aishii ne iidoh khid din yi, chiih-è ai ne miegkhothek rog shii sow magunde ai è rekjong pha ji shii nyie lumuii chua amua ro.12:17: Ai ne ji shii riig; dinneAi ne khirzey mua yi pha rek."},{"book":"Hebriuthek","chapter":"12","verse":"18","text":"Na è nyie shii nyathan mua, Sinai phiing pha bai hang rog shii, igiia nane hòthab, hasamkhanoi shii,"},{"book":"Hebriuthek","chapter":"12","verse":"19","text":"Phiong pha thu-ung è, chiih-è gu ro pha Sinai Phiing shii Israel pha branthek wuii pha duiine, na ne awuii ro. Bran è goh yoi magey shii, gai miyaogam ayoi yi rabo ne ithek ne khung,"},{"book":"Hebriuthek","chapter":"12","verse":"20","text":"12:20: Mul 19:12-13  nyieliieshii ithek nyie yao pha muyung shii ne azid mua ro, “miiram è phiing shii khoh arone, jine iy pha lubao è chao chid ro.”"},{"book":"Hebriuthek","chapter":"12","verse":"21","text":"12:21: Iphy 9:19 Moses è yao pha ji riig pho ne bajo rum um ro, “Gu ne sham ne rumdun!”"},{"book":"Hebriuthek","chapter":"12","verse":"22","text":"Ji phachiang shii, na ne hamangkhung pha Jerusalem itham hamangkhliiethek rai pha Zion pha Phiing nane isieng Hamangkhung-aphuii ro rajan shii wuii."},{"book":"Hebriuthek","chapter":"12","verse":"23","text":"Hamangkhung hà hanyie ro ibeng zeyjong pha, Hamangkhung-aphuii ro ibi giak pha lubo khrab bsa hà nathek wuii ro. Nathek ne hanyie yi zab bran shii chua pha Hamangkhung-aphuii shii wuii ge ro, chiih-è khriig bran shii isiie rabjong pha ragungthek hà wuii ro."},{"book":"Hebriuthek","chapter":"12","verse":"24","text":"12:24: Igo 4:10 Nathek ne hanyie è shiinyie wo rab, chiih-è Abel pha ifai è de huàk ne ifai shund pha sbang rek pha Isu shii wuii ge ro."},{"book":"Hebriuthek","chapter":"12","verse":"25","text":"Wie gayiig bo, chiihphado, hanyie è yao ji shii yoi pha asnai rabo. Hanyie è sohnyiak shii so mua yao pha ji ayoi rone ayao mua ro. Chiihphado, gethek ne hamangkhung è yao pha ji è khiddun arone gethek yoh pha lumuii ne bajo ìu ro!"},{"book":"Hebriuthek","chapter":"12","verse":"26","text":"12:26: Hag 2:6 (LXX) Ji pha ishak shii airo goh ne sohnyiak shii sham magey, jishii thuh ne ai è sbang rek, “Gu ne din ne soh shii asham bie pha hamangkhung shii de sham ruii phro.”"},{"book":"Hebriuthek","chapter":"12","verse":"27","text":"“Din ne luang jia” Miyaogamthek è ne rab pha manathek ne sham ne chiing ruii phro ne sang riig yi ro, ji è manathek ne asham mua pha ji shii rai ruii phro."},{"book":"Hebriuthek","chapter":"12","verse":"28","text":"Chiihphado, cho gethek ne lasothek phi haro, nyieliieshii gethek ne sajathua asham muii pha ji shii choi ge ro. Cho gethek ne laso phi ne chiih-è ilab nane rum srane aishii sang yi lumuii ji è Hamangkhung-aphuii shii misiasia;"},{"book":"Hebriuthek","chapter":"12","verse":"29","text":"12:29: Iphy 4:24 nyieliieshii gethek ro Hamangkhung-aphuii ne zai srobro rek mua pha bai ro."}]}