{"data":[{"book":"Wasemi","chapter":"15","verse":"1","text":"Siku ndodo vizibitile, msimu wa kusenga ingano, Samsoni kasola imwana mbuzi kamcholela mwehe wake. Kamulongela tata mkwe wake, “Nolonda kumona mwehe wangu kudigati jake.” Lakini tata wa imwehe kamulemela,"},{"book":"Wasemi","chapter":"15","verse":"2","text":"kamulongela, “Niye njuwa gweye kumwihila, nimuleka yasoligwe na mbwigako. Lakini kabaha mdodo wake kanoga kubanza heyo. Chonde umsole heyo.”"},{"book":"Wasemi","chapter":"15","verse":"3","text":"Samsoni kawalongela, “Sambi sikoneka nibananga kwa gehile gonda niwatende Wafilisiti.”"},{"book":"Wasemi","chapter":"15","verse":"4","text":"Avo, Samsoni kasegela, kawagoga mbweha magana madatu kawafunga imikila wabili wabili. Abaho keka kiwenge hagati ya kila iwambweha wabili."},{"book":"Wasemi","chapter":"15","verse":"5","text":"Abaho kabwinha moto mviwenge vivo kawalekesa, na hewo wengila kumigunda ya Wafilisiti na kulukuza makinza ga ngano na ingano ikalile hainasengwa na vivija imigunda ya mizeituni."},{"book":"Wasemi","chapter":"15","verse":"6","text":"Avo Wafilisiti wauza, “Nani yatendile vino?” Walongeligwa, “Ayo Samsoni, imukwe wa Mtimina, katenda vivo kwavija tatake mkwe kamsola imwehe wa Samsoni kamgwelela mbwigake Samsoni.” Avo Wafilisiti wachola wamsoma moto mndele ayo na tatake."},{"book":"Wasemi","chapter":"15","verse":"7","text":"Samsoni kawalongela awo Iwafilisiti, “Kamba vivo mutendile, noiduwila, sisegela mbaka nilihe gago gamtendile.”"},{"book":"Wasemi","chapter":"15","verse":"8","text":"Avo, kawatowa ng'hani na kawakoma wanhu wengi. Abaho kachola kukala mwiimhango ya dibwe ako Etamu."},{"book":"Wasemi","chapter":"15","verse":"9","text":"Abaho Wafilisiti weza, weka ing'hambi yao mwiisi ya Yuda na wadivamila buga da Lehi."},{"book":"Wasemi","chapter":"15","verse":"10","text":"Wanhu wa Yuda wawauza, “Habali mwiza kututowa?” Hewo wedika, “Siye twiza kumgoga Samsoni na kumtenda kamba viyatutendile siye.”"},{"book":"Wasemi","chapter":"15","verse":"11","text":"Avo, wanhu elufu ndatu wa Yuda wamcholela Samsoni mwiimhango ya dibwe ako Etamu wamulongela, “Vino hujuwa bule kamba Wafilisiti otutawala? Lola tanhu viutendile!” Samsoni kawedika, “Niwatendela kamba vija viwanitendele niye.”"},{"book":"Wasemi","chapter":"15","verse":"12","text":"Wamulongela, “Twiza kukugoga na kukugala kwa Wafilisiti.” Samsoni kawalongela, “Iduwileni kamba mweye wenyego hamng'homa bule.”"},{"book":"Wasemi","chapter":"15","verse":"13","text":"Hewo wamulongela, “Aka, siye hatukukoma bule ila tokufunga na tokugela mmakono gao.” Avo wamgodeka nzabi mbili za sambi na wamulava mwiimhango."},{"book":"Wasemi","chapter":"15","verse":"14","text":"Viyavikile Lehi, Wafilisiti wamcholela akuno okemelela. Bahaja Loho ya Mndewa Imulungu imwingila Samsoni kwa nguvu, na zinzabi ziyafungigwe mmakono zikanhika kamba kitani kilagale mmoto na zilagala hasi."},{"book":"Wasemi","chapter":"15","verse":"15","text":"Samsoni kadondola lukongolo lwa lusaya lwa kihongwe, kawakoma wanhu elufu imoja kwa ulukongolo alo."},{"book":"Wasemi","chapter":"15","verse":"16","text":"Abaho Samsoni kalonga,"},{"book":"Wasemi","chapter":"15","verse":"17","text":"Viyalongile vivo, kalwasa alo ulukongolo lwa ulusaya. Hanhu aho hakemigwa Lamati Lehi.15:17 Kwa Kiebulania Lamati Lehi fambulo jake kigongo cha lusaya."},{"book":"Wasemi","chapter":"15","verse":"18","text":"Abaho Samsoni kona ng'hilu ng'hani. Avo, kampula Mndewa Imulungu, kalonga, “Imulungu, gweye kunigwaa ukombola uno, niye msang'hanaji wako. Sambi kondeka nife kwa ng'hilu na ngogigwe na wano Iwafilisiti hawengile kumbi?”"},{"book":"Wasemi","chapter":"15","verse":"19","text":"Imulungu kafungula hanhu hakalile na simo ako Lehi, mazi galawa. Samsoni kagang'wa mazi gago na nguvu zimbwelela. Avo, mbwibwi ayo ikemigwa Eni Hakole,15:19 Kwa Kiebulania Eni Hakole fambulo jake imbwibwi ya imunhu yokemelela. na ing'hali kuko ako Lehi mbaka lelo."},{"book":"Wasemi","chapter":"15","verse":"20","text":"Samsoni kakala msemi wa Waizilaeli kwa miyaka malongo mabili, mkipindi acho cha Wafilisiti."}]}