{"data":[{"book":"2 Akakolinto","chapter":"5","verse":"1","text":"Magambu tumanyi kutenda liteba lende litutama padunia pano yani mmele gwito, anda libomoligwe, Nnoongo matupa kitamo cha machoba goa pangapela kumbengu, kitamo changa tengenecha mundu."},{"book":"2 Akakolinto","chapter":"5","verse":"2","text":"Ngoe itubinia muno umyojo tukalendela kwa chuna muno chukutupe mibele minhyono ju kumbengu."},{"book":"2 Akakolinto","chapter":"5","verse":"3","text":"Kukupata mibele jenie tibonekanaje kube tanga mibele nnongi ja Nnoongo."},{"book":"2 Akakolinto","chapter":"5","verse":"4","text":"Kingobu tubi tango ni liteba lya padunia pano tutenda kulwala nu kupotekigwa ngiti tupala kuulaje mmele gongo guwe, nambu tubi na chuna chu kupata mmele gwangawe kupala chache china kuwe chela kigalambuigwe nabwomi."},{"book":"2 Akakolinto","chapter":"5","verse":"5","text":"Nnoongo mwene nga ojwatupanganakia kugalambuka kwenio, najwenio ngatupe Uhuke jwakwe abe nnendei jwa goa gatubekile."},{"book":"2 Akakolinto","chapter":"5","verse":"6","text":"Tumanyi kipola kutenda anda tutamite na mmele machoba goa nga kutama kutali na Angwana."},{"book":"2 Akakolinto","chapter":"5","verse":"7","text":"Gambu tutama kuimani ngiti kukuibonaje."},{"book":"2 Akakolinto","chapter":"5","verse":"8","text":"Nambu tubi ndii nu tupaile kuuleka mmele gongo nu kujenda tukatame ka Angwana."},{"book":"2 Akakolinto","chapter":"5","verse":"9","text":"Nambu kilebe chambone muno, tupala kakonjale Angwana, kiti tubi mummele ja padunia pano andaje mummele gu kumbengu."},{"book":"2 Akakolinto","chapter":"5","verse":"10","text":"Magambu tuboa tupaligwa kujema nnongi ja kitebu cha hukumu cha Kilisto, kupala kila mundu apokele chapaligwe kupokela kuitendwa eyateile kingobu apakiba ku mmele padunia, anda ikiba yambone andaje yangambone."},{"book":"2 Akakolinto","chapter":"5","verse":"11","text":"Twe tumanyi mana ga kajali Angwana, na yene tukachana kakokanga bange bandu. Nnoongo atumanyi pe, nane mbemele kutenda na mangwetumwe uyo umanyingite muno."},{"book":"2 Akakolinto","chapter":"5","verse":"12","text":"Gambu tupaije kukilumbalila kabena kwinu, nambu tumpeganga ndela jikikilumbalila kwa magambu gito, kupala majange abikilumba ku ilebe ya panja tu, nambu ku ilebe yumwojoje."},{"book":"2 Akakolinto","chapter":"5","verse":"13","text":"Na anda tubonekana takatamwe machonjo, genia kwa magambu ga kunhwalali Nnoongo na anda tubi na malango tegatega genia gambu ginu mangweto."},{"book":"2 Akakolinto","chapter":"5","verse":"14","text":"Magambu mapalano ga Kilisto gutulongalea twenga twatumanyi kutenda mundu jumwe tu ojwawile kwa magambu ga bandu boa, mana gakwe boa bikilonda mukiu chakwe."},{"book":"2 Akakolinto","chapter":"5","verse":"15","text":"Jwenio awa kwa magambu ga bandu boa, kupala abalama bakalama kwa magabu gabe benije. Nambu batama kukunhwalali Kilisto, ojwawa nu kuyoigwa kwa magambu gabe."},{"book":"2 Akakolinto","chapter":"5","verse":"16","text":"Kutumbu ngoe twenga tumpemaje mundu kukunnolakea, iganukube kikiba kingobu tampemite Kilisto kukunnolakea ngoe kabeje."},{"book":"2 Akakolinto","chapter":"5","verse":"17","text":"Mundu jwajwoa anda alondine na Kilisto aba mundu nhyono, minhalo ja kalakala jipetite, nnole ngoe jibi mihyono."},{"book":"2 Akakolinto","chapter":"5","verse":"18","text":"Goa nga maengo ga mwene Nnoongo kutuchikachana twenga namwene kupete kiu cha Kilisto, nu kutupe liengo lya kachikachania bange najwenio."},{"book":"2 Akakolinto","chapter":"5","verse":"19","text":"Gongo nga nhwalo gwito, Nnoongo ate kachikachania bandu boa na mwene kupete kiu cha Kilisto, pangajali malemwa gabe bandu benia. Jwenio atupi twe liengo lya kachikachania bandu na mwene."},{"book":"2 Akakolinto","chapter":"5","verse":"20","text":"Kuyene twenga tulonge papala kulonge Kilisto, tulonge andi mwene Nnoongo alonge na mangweto kupete twenga. Tutenda kunnyopa papala kunnyopa Kilisto, nchikachane na Nnoongo."},{"book":"2 Akakolinto","chapter":"5","verse":"21","text":"Kilisto akibaje na mabaja, nambu kwa magambu gito twenga Nnoongo ammekite atole mabaja gito, kupala twenga kukikilonda na jwenio, kupala tuoto kujeketeligwa kube tambone nnongi ja Nnoongo."}]}