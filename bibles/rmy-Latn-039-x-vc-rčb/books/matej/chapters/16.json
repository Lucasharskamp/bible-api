{"data":[{"book":"Matej","chapter":"16","verse":"1","text":"Ko Isus aviline e fariseja thaj e sadukeja e gindosa te iskušin les thaj manđenas lestar te sikavel lenđe o znako andar o nebo."},{"book":"Matej","chapter":"16","verse":"2","text":"A vo phendas lenđe: “Kana perel e rjat, phenen: ‘Avela lačhi vrjama kaj si o nebo lolo.’"},{"book":"Matej","chapter":"16","verse":"3","text":"A detharinako phenen: ‘Ađes avela nevreme kaj si o nebo lolo thaj mutno. Džanen te tumačin e nebosko izgled, a či džanen te pindžaren e znakurja e vrjamaće ande save trajin."},{"book":"Matej","chapter":"16","verse":"4","text":"Samo o bilačho thaj bi paćivalo naraštaj rodel znako, ali či dela pe lešće aver znako osim o znako savo dogodijsajlo e proroko Jonašće. Askal o Isus mukla len thaj đelotar.”"},{"book":"Matej","chapter":"16","verse":"5","text":"E Isusešće učenikurja teljardine pe okoja rig e jezerošći, ali bistardine te len pesa o mangro."},{"book":"Matej","chapter":"16","verse":"6","text":"A o Isus phendas lenđe: “Len tumen sama katar e farisejengo thaj e sadukejengo kvasco!”"},{"book":"Matej","chapter":"16","verse":"7","text":"A von počnisardine te raspravin pes maškar peste, thaj phendine: “Godova sigurno phendas zato kaj či lijam o mangro.”"},{"book":"Matej","chapter":"16","verse":"8","text":"O Isus džangla so ćeren svato thaj phendas: “Manušalen cikne paćipava! Sostar raspravin tumen maškar tumende kaj naj tumen mangro?"},{"book":"Matej","chapter":"16","verse":"9","text":"Zar još uvek či haćaren? Zar či den tumen gođi ke okola pandž mangre pale pandž milje manuša thaj kozom pherde korpe ćidine kotora save ačhile?"},{"book":"Matej","chapter":"16","verse":"10","text":"Thaj či den tumen gođi ke efta mangre pale štar milje manuša thaj kozom bare korpe ćidine kotora save ačhiline?"},{"book":"Matej","chapter":"16","verse":"11","text":"Sar či haćaren kaj či phendem tumenđe palo mangro kana phendem tumenđe te len tumen sama katar e farisejengo thaj e sadukejengo kvasco?”"},{"book":"Matej","chapter":"16","verse":"12","text":"Askal haćardine kaj či phendas lenđe te len pes sama katar e mangresko kvasco, nego katar e farisejengo thaj e sadukejengo sikavipe."},{"book":"Matej","chapter":"16","verse":"13","text":"A kana o Isus avilo ande krajurja oko e Kesareja e Filipešći, phučlas pire učenikonen: “So phenel o them, ko sem me o Čhavo e Manušesko?”"},{"book":"Matej","chapter":"16","verse":"14","text":"A von phendine lešće: “Jek phenen kaj san o Jovano savo bolelas, aver phenen kaj san o Ilija, a varesave phenen kaj san o Jeremija, ili varesavo katar e aver prorokurja.”"},{"book":"Matej","chapter":"16","verse":"15","text":"Askal o Isus phučla len: “A tumen so tumen phenen ko sem me?”"},{"book":"Matej","chapter":"16","verse":"16","text":"A o Simon Petar phendas: “Tu san Hristos, Čhavo e džude Devlesko!”"},{"book":"Matej","chapter":"16","verse":"17","text":"O Isus phendas lešće: “Blago tuće, Simone e Jonašće čhaveja kaj godova či sikadas tuće o manuš, nego mungro nebesko Dad."},{"book":"Matej","chapter":"16","verse":"18","text":"A me phenav tuće: Tu san o Petar, thaj pe godoja stena vazdava mungri Khanđiri, thaj o vudar e Hadosko16,18 e Hadosko značil o than kaj si e mule či nadvladina lat."},{"book":"Matej","chapter":"16","verse":"19","text":"Tuće dava e ćije katar o nebesko carstvo thaj sa so phandes pe phuv avela phanglo po nebo thaj sa so razrešisares pe phuv avela razrešime ando nebo.”"},{"book":"Matej","chapter":"16","verse":"20","text":"Askal o Isus strogo zapretisardas pire učenikonenđe te na phenen khonikašće kaj si vo o Hristos."},{"book":"Matej","chapter":"16","verse":"21","text":"Katar godoja vrjama o Isus teljardas te objasnil pire učenikonenđe kaj moraš te džal ando Jerusalim thaj kaj okote but trpila e starešinendar, e šorvale rašajendar thaj katar e sikavne e Mojsiješće zakonestar, kaj avela mudardo thaj uštela andar e mule o trito đes."},{"book":"Matej","chapter":"16","verse":"22","text":"Askal o Petar akharda les pe rig thaj počnisardas te odgovoril les te na ćerel godova. Motholas lešće: “Gospode, arak Devla! Godova tuće nikada či tromal te dogodilpe.”"},{"book":"Matej","chapter":"16","verse":"23","text":"O Isus bolda pes ko Petar thaj phendas lešće: “Džatar mandar, Sotono! Tu san mungri zamka kaj ćire gndimata naj e Devlešće, nego e manušešće!”"},{"book":"Matej","chapter":"16","verse":"24","text":"Askal o Isus phendas pire učenikonenđe: “Ako vareko kamel te džal pale mande, moraš te odreknil pes korkoro pestar, moraš te lel piro trušul thaj teljarel pale mande."},{"book":"Matej","chapter":"16","verse":"25","text":"Kaj svako savo kamel te araćhel piro trajo hasarela les; a ko hasarel piro trajo pale mande, araćhela les."},{"book":"Matej","chapter":"16","verse":"26","text":"So mol e manušešće te dobil sasto them, a hasarel piro trajo? So o manuš šaj del sago zamena pale piro trajo?"},{"book":"Matej","chapter":"16","verse":"27","text":"Kaj me, o Čhavo e Manušesko, uskoro avava ande slava mungre dadešći, mungre anđelenca, thaj askal svakonešće boldava prema lešće delurja."},{"book":"Matej","chapter":"16","verse":"28","text":"Čačes phenav tumenđe, varesave maškar tumende save si akate či merena dok či dićhen man, e Čhaves Manušešće, sar avav mungre carstvosa.”"}]}