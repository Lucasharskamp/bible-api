{"data":[{"book":"Luka","chapter":"20","verse":"1","text":"Zuwa dimwenga umo Yesu nakahinya wantu mwe Nyumba nkulu ya Chohile na kulonga Mbuli Yedi, walavyantambiko wakulu na wahinya Sigilizi, hamwenga na wadalahala, weza"},{"book":"Luka","chapter":"20","verse":"2","text":"nakumgamba, “Chigambile, Wadamanya mbuli zino kwa udahi wa yuhi? Ni yuhi akwinkile udahi uno?”"},{"book":"Luka","chapter":"20","verse":"3","text":"Yesu awahitula, “Gojani niwauze mbuli. Nigambilani,"},{"book":"Luka","chapter":"20","verse":"4","text":"Udahi wa Yohana wo kubatiza ulaila kwembingu hegu kwa mntu?”"},{"book":"Luka","chapter":"20","verse":"5","text":"Niyo wafanyanya chalumwe, “Chigeze? Uneva chinagamba, ‘Ulaila kwembingu,’ nagambe, ‘Nimbwani, hamumzumile Yohana?’"},{"book":"Luka","chapter":"20","verse":"6","text":"Mna uneva chinagamba ‘Ulaila kwa wantu,’ dino difyo dyose nadichitowe mayuwe, kwaviya wabunkula kugamba Yohana endaga muwoni.”"},{"book":"Luka","chapter":"20","verse":"7","text":"Ivyo wahitula, “Hachivimanyize uko ulaile.”"},{"book":"Luka","chapter":"20","verse":"8","text":"Yesu awagamba, “Saniwagambileni, ni kwa udahi wani nadamanya mbuli zino.”"},{"book":"Luka","chapter":"20","verse":"9","text":"Yesu niyo ajendeleza kuwagambila mligano uno, “Kwendaga na mntu yumwenga nakalima nkonde yakwe ya mizabibu, niyo aikodisha kwa walimizi, niyo atamba kwita si ya hale kakwikala uko kwa chipindi chitali."},{"book":"Luka","chapter":"20","verse":"10","text":"Umo chipindi cho uvuni we zabibu chize chibule, niyo amsigila mndima ywakwe yumwenga kwa wadya walimizi chani wamwinke ntendele yakwe yo ulozo. Mna wadya walimizi niyo wamtowa yudya mndima na kumvuza mikono bule."},{"book":"Luka","chapter":"20","verse":"11","text":"Yudya mntu niyo amsigila mndima mtuhu, mna naye niyo wamtowa saiviya na kumtendela vihiye na kumvuza mikono bule."},{"book":"Luka","chapter":"20","verse":"12","text":"Niyo asigila mtuhu ywa katatu, yuno naye weze wamtowe na kumlumiza niyo wambalaza."},{"book":"Luka","chapter":"20","verse":"13","text":"Vikaheza yudya zumbe mta inkonde ye mizabibu niyo agamba, ‘Nitende zeze? Nani msigile mwanangu hungisa, wadaha wakamwiva.’"},{"book":"Luka","chapter":"20","verse":"14","text":"Wadya walimizi weze wamuwone yudya mwana niyo wagambilana, ‘Yuno nuyo mlisi, haluse chimkome chani uno ulisi utende wetu.’ ”"},{"book":"Luka","chapter":"20","verse":"15","text":"Niyo wamlavya mweidya inkonde ye mizabibu, wamkoma."},{"book":"Luka","chapter":"20","verse":"16","text":"“Neze awakome wadya walimizi na kuwenka walimizi watuhu idya inkonde ye mizabibu.”"},{"book":"Luka","chapter":"20","verse":"17","text":"Mna Yesu niyo awasinya, awagamba, “Mawandiko yano Yakukile manakwe ni mbwani?"},{"book":"Luka","chapter":"20","verse":"18","text":"“Mntu yoyose anagwa mnanga mwe diya diyuwe nakantike vihandehande, naho dinamgwela mntu yoyose nadimtiginte enga unga.”"},{"book":"Luka","chapter":"20","verse":"19","text":"Wahinyi wa Sigilizi na walavyantambiko wakulu na wamanya kugamba mligano uwo wawalanga wowo, ivyo na wakaunga wamgwile ahadya, mna nawakawogoha wantu."},{"book":"Luka","chapter":"20","verse":"20","text":"Ivyo niyo wakonga kumhanga Yesu, niyo wasigila wazuza waketenda ni wantu wedi chani wamgwile mo ulosi wakwe, na mwe sila iyo wadahe kumlavya mwe mikono ye vilongozi we isi."},{"book":"Luka","chapter":"20","verse":"21","text":"Awo wazuza niyo wamgamba, “Mhinyi, chimanya kugamba walonga na kuhinya mbuli za chindedi, chimanya weye hukupagula, weye wahinya ichindedi chenye che sila ya Chohile."},{"book":"Luka","chapter":"20","verse":"22","text":"Elo chigambile hegu ni vyedi hegu sivyo vyedi mwe sigilizi yetu kuliha kodi kwa mkulu ywa Chilumi!”"},{"book":"Luka","chapter":"20","verse":"23","text":"Yesu niyo amanya viya wamtegile, niyo awagamba,"},{"book":"Luka","chapter":"20","verse":"24","text":"“Nilagisani ivyo hela iyo ili, nauza iyo isula ne chapa ni yayuhi?”"},{"book":"Luka","chapter":"20","verse":"25","text":"Yesu niyo awagamba, “Elo mwinkeni mkulu ywa Chilumi ivyakwe na Chohile ivyakwe.”"},{"book":"Luka","chapter":"20","verse":"26","text":"Elo wadya wantu niyo wadunduga kumgwiza mwe mbuli yoyose, niyo wehelwa hawahitule, niyo wanyamala dwii."},{"book":"Luka","chapter":"20","verse":"27","text":"Mna Masadukayo wadya wakugamba wabanike hawakudaha kuyuka, niyo wamhitula Yesu wagamba,"},{"book":"Luka","chapter":"20","verse":"28","text":"“Mhinyi, Musa kachiwandikila vino hegu mntu anabanika kuno kasa mkaziwe heleke wana, vyongigwa mlukolo ywakwe amsole yudya mvyele, chani amwelekele wana yudya mlukolo abanike."},{"book":"Luka","chapter":"20","verse":"29","text":"Mna na kuna walukolo mfungate. Ywankongo asolaga mvyele niyo abanika heleke mwana,"},{"book":"Luka","chapter":"20","verse":"30","text":"mlukolo ywa kaidi niyo ampala yudya mvyele naye niyo abanika,"},{"book":"Luka","chapter":"20","verse":"31","text":"ywakatatu seivyo vilaile kwa wose mfungate, wose na wabanika heweleke wana."},{"book":"Luka","chapter":"20","verse":"32","text":"Weze wabanike wose yudya mvyele naye niyo abanika."},{"book":"Luka","chapter":"20","verse":"33","text":"Nauza mwe dizuwa idyo dyo kuuyuka, mvyele uyo natende mkaza yuhi? Kwaviya na kasolwa ni wose mfungate.”"},{"book":"Luka","chapter":"20","verse":"34","text":"Yesu niyo awagamba, “Wantu we mihilimo ino wasola na kusolwa,"},{"book":"Luka","chapter":"20","verse":"35","text":"mna wadya nawafanyanywe kugamba wawagila kuyuswa na kwikala mwe mihilimo ikwiza hawasole hegu kusolwa."},{"book":"Luka","chapter":"20","verse":"36","text":"Naho hawabanike vituhu, kwa viya na watende saviya wandima wa kwembingu, na watende wana Chohile. Kwa viya wauyuka."},{"book":"Luka","chapter":"20","verse":"37","text":"Mna mbuli yo kuyuka ni chindedi, hata Musa ailongaga mwa Mawandiko yakwe Yakukile, hadya awandikaga mbuli ya saka dikwaka moto niyo amtaja Zumbe saviya Chohile ywa Bulahimu na Isaka na Yakobo."},{"book":"Luka","chapter":"20","verse":"38","text":"Uyo suyo Chohile ywa wabanike, mna ni Chohile ywa wajima, kwaviya kwa uyo woseni wekala.”"},{"book":"Luka","chapter":"20","verse":"39","text":"Wahinyi Sigilizi watuhu wagamba, “Mhinyi, kuhitula vyedi vidala!”"},{"book":"Luka","chapter":"20","verse":"40","text":"Niyo hawamuzize vituhu."},{"book":"Luka","chapter":"20","verse":"41","text":"Yesu niyo awauza, “Kwa mbwani wantu wagamba Kulisito ni mwana ywa Daudi?"},{"book":"Luka","chapter":"20","verse":"42","text":"Kwa viya Daudi mwenye nakalonga mwe chitabu chakwe cha zabuli,"},{"book":"Luka","chapter":"20","verse":"43","text":"Kubula aho naniwaike wadya wakukwihiwa enga fumbi dya kwikiya viga vyako.’"},{"book":"Luka","chapter":"20","verse":"44","text":"Elo ni vivihi Daudi akumwitanga Yesu ‘Zumbe’, nivivihi naho, Kulisito adaha kutenda mwelekwa ywa Daudi?”"},{"book":"Luka","chapter":"20","verse":"45","text":"Yesu niyo awagambila wanampina wakwe ahadya ha wantu wose."},{"book":"Luka","chapter":"20","verse":"46","text":"“Mwedime na wahinya Sigilizi, wakunga kujinka jinka wavika nkazu, wakungisa kulamswa ni wantu kwa kutunywa kwa magwilo, wongisa kwikala hantu na hedi mwe midugano mwa nyumba yo kuvikila na kuguha hantu hedi mwe zingasu,"},{"book":"Luka","chapter":"20","verse":"47","text":"Wawahoka ugoli wadya wafilwe ni wagosi zawo mwe zi nyumba zawo, na kulombeza malombezo matali chani wawoneke kulongozi kwa wantu. Kwaviya nawakantilwe vitendese!”"}]}