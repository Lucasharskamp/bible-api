{"data":[{"book":"يَيَ","chapter":"14","verse":"1","text":"عِسَ نَشَ عَ قَلَ عَ قْشِرَبِرّيٍ بّ، «وٌ نَشَ كْنتْقِلِ. وٌ وٌ شَشِلِ تِ عَلَ رَ، وٌ شَ وٌ شَشِلِ تِ ﭑ قَن نَ."},{"book":"يَيَ","chapter":"14","verse":"2","text":"لِنفِرَ فبٍفبٍ نَن نَ ﭑ بَبَ شْنيِ، شَ نَ مُ عَ رَ ﭑ مُ عَ قَلَمَ وٌ بّ نُ، عَ ﭑ سِفَقٍ يِفِيَ يَءِلَندٍ وٌ بّ."},{"book":"يَيَ","chapter":"14","verse":"3","text":"شَ ﭑ سِفَ، ﭑ نَشَ سَ نَ يَءِلَن وٌ بّ، ﭑ مَن قَمَ نّ وٌ قْشْ رَ، عَلَكٌ وٌن بِرِن شَ سَ لُ يِرٍ كٍرٍن."},{"book":"يَيَ","chapter":"14","verse":"4","text":"ﭑ سِفَقٍ دّننَشّ، وٌ نَ كِرَ كٌلٌن.»"},{"book":"يَيَ","chapter":"14","verse":"5","text":"تٌمَسِ نَشَ عَ قَلَ عَ بّ، «مَرِفِ، مُشُ مُ عِ سِفَدٍ كٌلٌن. مُشُ قَ نَ كِرَ كٌلٌنمَ دِ؟»"},{"book":"يَيَ","chapter":"14","verse":"6","text":"عِسَ نَشَ عَ يَابِ، «ﭑ تَن نَن نَ كِرَ رَ، نْندِ رَ، نُن كِسِ رَ. مِشِ يٌ مُ سٌمَ بَبَ عَلَ شْنيِ شَ ﭑ تَن سَابُي شَ مُ عَ رَ."},{"book":"يَيَ","chapter":"14","verse":"7","text":"شَ وٌ بَرَ ﭑ تَن كٌلٌن، وٌ ﭑ بَبَ قَن كٌلٌنمَ نّ. كٍلِ يِ وَشَتِ مَ، وٌ بَرَ عَ كٌلٌن، وٌ مَن بَرَ عَ تٌ.»"},{"book":"يَيَ","chapter":"14","verse":"8","text":"قِلِثُ نَشَ عَ قَلَ عَ بّ، «مَرِفِ، بَبَ عَلَ مَسٍن مُشُ بّ. عَ لِمَ نَ بَرَ مُشُ وَ سَ.»"},{"book":"يَيَ","chapter":"14","verse":"9","text":"عِسَ نَشَ عَ قَلَ عَ بّ، «قِلِثُ، ﭑ بَرَ بُ وٌ تَفِ كِ قَنيِ، كْنْ هَن يَ عِ مُ ﭑ كٌلٌن؟ نَشَن نَ ﭑ تَن تٌ، عَ بَرَ بَبَ عَلَ تٌ. عِ تَن قَ عَ قَلَمَ دِ، عَ ﭑ شَ بَبَ عَلَ مَسٍن وٌ بّ؟"},{"book":"يَيَ","chapter":"14","verse":"10","text":"عِ مُ لَشِ عَ رَ عَ بَبَ عَلَ نُن ﭑ تَن نَن عَ رَ، ﭑ قَن نُن بَبَ عَلَ نَن عَ رَ؟ ﭑ تَن مَسٍنيِ نَشٍيٍ تِمَ وٌ بّ، عٍ مُ قَتَن ﭑ تَن يّتّ شَ رَ. عٍ قَتَنمَ بَبَ عَلَ نَن نَ. ﭑ تَن نُن بَبَ عَلَ نَشَن عَ رَ تّمُي بِرِن، عَ تَن نَن يّتّ نَ عَ شَ وَلِ رَبَقٍ."},{"book":"يَيَ","chapter":"14","verse":"11","text":"وٌ شَ لَ ﭑ نَ، عَ بَبَ عَلَ نُن ﭑ تَن نَن عَ رَ، ﭑ قَن نُن بَبَ عَلَ نَن عَ رَ. شَ وٌ سِيكّشِ نَ مَ، وٌ شَ لَ عَ رَ ﭑ مَ وَلِيٍ تَن شَ قٍ رَ.»"},{"book":"يَيَ","chapter":"14","verse":"12","text":"«ﭑ شَ عَ قَلَ وٌ بّ عَ نْندِ كِ مَ، ﭑ تَن وَلِ نَشٍيٍ رَبَمَ، شَ نَشَن دَنشَنِيَ ﭑ مَ، نَ كَنيِ قَن نَ وَلِ مْولِيٍ رَبَمَ نّ. عَ حَن عَ رَبَمَ نّ نَشٍيٍ دَنفِ ﭑ تَن فبٍ رَ، بَرِ مَ ﭑ تَن سِفَقٍ بَبَ عَلَ نَن يِرٍ."},{"book":"يَيَ","chapter":"14","verse":"13","text":"وٌ نَشَن بِرِن مَشَندِ مَ ﭑ شِلِ رَ، ﭑ عَ رَبَمَ نّ وٌ بّ عَلَكٌ بَبَ عَلَ شَ مَتْشْي سْتْ عَ شَ دِ سَابُي رَ."},{"book":"يَيَ","chapter":"14","verse":"14","text":"شَ وٌ ﭑ مَشَندِ قٍقٍ نَشَن مَ ﭑ شِلِ رَ، ﭑ عَ رَبَمَ نّ.»"},{"book":"يَيَ","chapter":"14","verse":"15","text":"«شَ وٌ ﭑ شَنُ، وٌ ﭑ مَ يَامَرِيٍ رَبَتُمَ نّ."},{"book":"يَيَ","chapter":"14","verse":"16","text":"ﭑ تَن قَن، ﭑ بَبَ عَلَ مَشَندِ مَ نّ عَ شَ سَابُي قَنيِ فبّتّ شّي وٌ مَ، نَشَن لُمَ وٌ قّ مَ عَبَدَن."},{"book":"يَيَ","chapter":"14","verse":"17","text":"نَ نَن قِندِشِ عَلَ شَشِلِ رَ، نَشَن نْندِ مَكّنّنمَ. دُنِحَ تَن مُ نْمَ عَ سْتْدٍ، بَرِ مَ عٍ مُ عَ تٌمَ، عٍ مَن مُ عَ كٌلٌن. كْنْ وٌ تَن عَ كٌلٌن، بَرِ مَ عَ سَبَتِمَ وٌ عِ.»"},{"book":"يَيَ","chapter":"14","verse":"18","text":"«ﭑ مُ وٌ رَبٌلٌمَ شّ دٍ، وٌ شَ لُ عَلْ كِرِدِيٍ. ﭑ مَن قَمَ نّ وٌ يِرٍ."},{"book":"يَيَ","chapter":"14","verse":"19","text":"عَ فبٍ مُ لُشِ ﭑ شَ لْي دُنِحَ مَ، كْنْ وٌ تَن قَمَ نّ ﭑ تٌدٍ. ﭑ تَن تٌ بَلٌشِ، وٌ قَن بَلٌمَ نّ."},{"book":"يَيَ","chapter":"14","verse":"20","text":"وٌ عَ كٌلٌنمَ نّ نَ لْشْي، عَ ﭑ تَن نُن ﭑ بَبَ نَن عَ رَ، وٌ قَن نُن ﭑ تَن نَن عَ رَ، ﭑ قَن نُن وٌ تَن نَن عَ رَ."},{"book":"يَيَ","chapter":"14","verse":"21","text":"نَشَن ﭑ مَ يَامَرِيٍ سُشُشِ، عَ عٍ رَبَتُ، نَ كَنيِ نَن ﭑ شَنُشِ. عَنُن، نَشَن نَ ﭑ تَن شَنُشِ، ﭑ بَبَ عَ كَنيِ شَنُمَ نّ، ﭑ قَن عَ شَنُ، ﭑ نَن ﭑ يّتّ مَكّنّن عَ بّ.»"},{"book":"يَيَ","chapter":"14","verse":"22","text":"يُدَ سِ، نَشَن مُ قِندِ عِسِكَرِيٌتِ رَ، عَ نَشَ عِسَ مَشْرِن، «مَرِفِ، مُنقٍ رَبَشِ عِ تٌ قَقٍ عِ يّتّ مَكّنّندٍ مُشُ تَن بّ، عِ مُ عِ يّتّ مَكّنّن دُنِحَ تَن بّ؟»"},{"book":"يَيَ","chapter":"14","verse":"23","text":"عِسَ نَشَ عَ يَابِ، «شَ نَشَن يٌ ﭑ شَنُ، عَ ﭑ شُي سُشُمَ نّ. ﭑ بَبَ عَ كَنيِ شَنُمَ نّ، مُشُ نُن ﭑ بَبَ قَ عَ يِرٍ، مُشُ سَبَتِ عَ عِ."},{"book":"يَيَ","chapter":"14","verse":"24","text":"نَشَن مُ ﭑ شَنُشِ، عَ مُ ﭑ شُي سُشُمَ. وٌ مَسٍنيِ نَشَن مّقٍ ﭑ نَ، ﭑ فبٍ شَ مُ عَ رَ. عَ قَتَنشِ بَبَ عَلَ نَن نَ، نَشَن ﭑ شّيشِ.»"},{"book":"يَيَ","chapter":"14","verse":"25","text":"«ﭑ تٌ وٌ يَ مَ، ﭑ بَرَ نَ بِرِن مَسٍن وٌ بّ،"},{"book":"يَيَ","chapter":"14","verse":"26","text":"كْنْ بَبَ عَلَ قَمَ نّ سَابُي قَنيِ شّيدٍ وٌ يِرٍ ﭑ شِلِ رَ. نَ سَابُي لَنشِ عَلَ شَشِلِ سّنِيّنشِ نَن مَ. نَ نَن قَمَ وٌ رَتُدٍ ﭑ مَ مَسٍنيِ بِرِن نَ، عَ قَ وٌ شَرَن نَ رَ.»"},{"book":"يَيَ","chapter":"14","verse":"27","text":"«ﭑ بْحّسَ قِمَ وٌ مَ نَشَن قَتَنشِ ﭑ تَن نَ، نَشَن مُ كٍلِشِ دُنِحَ مَ. وٌ نَشَ كْنتْقِلِ، وٌ نَشَ فَاشُ."},{"book":"يَيَ","chapter":"14","verse":"28","text":"وٌ بَرَ ﭑ شُي مّ، ‹ﭑ نَ سِفَقٍ، كْنْ ﭑ مَن قَمَ وٌ يِرٍ›. شَ وٌ ﭑ شَنُ، عَ لَنمَ وٌ شَ سّيوَ ﭑ مَ سِفّ رَ بَبَ عَلَ يِرٍ، بَرِ مَ عَ دَنفِ ﭑ تَن نَ."},{"book":"يَيَ","chapter":"14","verse":"29","text":"ﭑ عَ قَلَشِ نّ وٌ بّ، بٍينُن عَ شَ رَبَ، عَلَكٌ عَ نَ رَبَ، وٌ شَ دَنشَنِيَ ﭑ مَ.»"},{"book":"يَيَ","chapter":"14","verse":"30","text":"«ﭑ مُ وْيّن فبٍفبٍ قَلَمَ وٌ بّ سْنْن، بَرِ مَ يِ دُنِحَ نَ نْلَ نَشَن يِ، عَ نَ قَقٍ. عَ مُ نْمَ ﭑ تَن نَ عَ مْولِ يٌ رَ،"},{"book":"يَيَ","chapter":"14","verse":"31","text":"كْنْ عَلَكٌ دُنِحَ شَ عَ كٌلٌن عَ ﭑ تَن بَبَ عَلَ شَنُشِ نّ، بَبَ عَلَ ﭑ يَمَرِشِ نَشَن نَ، ﭑ عَ رَبَمَ نّ. وٌ كٍلِ، وٌن شّي.»"}]}