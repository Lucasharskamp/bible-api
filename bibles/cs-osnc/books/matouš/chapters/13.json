{"data":[{"book":"Matouš","chapter":"13","verse":"1","text":"Téhož dne vyšel Ježíš z domu a usedl na břehu jezera."},{"book":"Matouš","chapter":"13","verse":"2","text":"Zanedlouho se kolem něho shromáždilo tolik lidí, že musel vstoupit do loďky, aby je mohl všechny oslovit."},{"book":"Matouš","chapter":"13","verse":"3","text":"Rád vyjadřoval duchovní pravdy obrazně."},{"book":"Matouš","chapter":"13","verse":"4","text":"„Rolník zaséval na poli obilí. Některá zrna padla na okraj cesty. Slétli se ptáci a sezobali je."},{"book":"Matouš","chapter":"13","verse":"5","text":"Jiná zrna dopadla na skalnatou zem, kde bylo málo ornice. Obilí rychle vyhnalo do výšky,"},{"book":"Matouš","chapter":"13","verse":"6","text":"ale když začalo pálit slunce, uschlo, protože kořínky nešly do hloubky."},{"book":"Matouš","chapter":"13","verse":"7","text":"Další část zrna zapadla mezi bodláky. Když vyrostlo bodláčí, udusilo klásky."},{"book":"Matouš","chapter":"13","verse":"8","text":"Ostatní zrna padla do dobré ornice. Vyrostlo obilí a přineslo úrodu. Některý klas měl sto zrnek, jiný šedesát a jiný třicet."},{"book":"Matouš","chapter":"13","verse":"9","text":"Víte, co tím myslím?“"},{"book":"Matouš","chapter":"13","verse":"10","text":"Učedníci se ho zeptali: „Proč mluvíš v obrazech?“"},{"book":"Matouš","chapter":"13","verse":"11","text":"Vysvětlil jim to: „Vám už Bůh odkrývá svoje záměry se světem. Ostatním je to zatím skryto."},{"book":"Matouš","chapter":"13","verse":"12","text":"Kdo přijímá ochotně, bude mít stále víc. Kdo je spokojen s tím, co má, přijde nakonec o všechno."},{"book":"Matouš","chapter":"13","verse":"13","text":"Používám obrazy, lidé slyší i vidí, a přece nechápou."},{"book":"Matouš","chapter":"13","verse":"14","text":"Tak se na nich plní Izajášovo proroctví:"},{"book":"Matouš","chapter":"13","verse":"15","text":"Protože srdce tohoto lidu otupělo,"},{"book":"Matouš","chapter":"13","verse":"16","text":"Jak je dobře, že vaše oči vidí a uši slyší."},{"book":"Matouš","chapter":"13","verse":"17","text":"Mnoho proroků toužilo vidět to, co vy vidíte, a slyšet to, co vy slyšíte, ale nebylo jim to dopřáno."},{"book":"Matouš","chapter":"13","verse":"18","text":"A teď k tomu příběhu o rozsévači."},{"book":"Matouš","chapter":"13","verse":"19","text":"Cesta, kam padla některá zrna, představuje srdce lidí, kteří slyší o Božím království a nezajímá je to. Přichází satan a sebere, co bylo zaseto."},{"book":"Matouš","chapter":"13","verse":"20-21","text":"Skalnatá země představuje srdce člověka, který slyší Boží poselství a přijímá je sice s velkou radostí, ale povrchně a ono v něm nezapustí kořeny. Když pak přijdou těžkosti nebo pronásledování pro víru, jeho nadšení ochabne a to, co bylo zaseto, zmizí."},{"book":"Matouš","chapter":"13","verse":"22","text":"Země porostlá bodláčím představuje člověka, který slyší poselství, ale v jehož srdci záležitosti každodenního života a touha po lepším hmotném zajištění slovo udusí."},{"book":"Matouš","chapter":"13","verse":"23","text":"Dobrá ornice představuje srdce člověka, který slyší Boží poselství, rozumí mu a nechává působit jeho životodárný vliv. Užitek z toho je mnohonásobný, u někoho větší, u jiného menší.“"},{"book":"Matouš","chapter":"13","verse":"24","text":"Potom použil dalšího přirovnání. „Bůh je jako dobrý hospodář, který zasel na své pole dobré semeno."},{"book":"Matouš","chapter":"13","verse":"25","text":"V noci, když lidé spali, hospodářův nepřítel rozhodil mezi pšenici semeno plevele."},{"book":"Matouš","chapter":"13","verse":"26-27","text":"Když vyrostlo obilí a s ním i plevel, přišli služebníci za hospodářem a řekli mu: ‚Vždyť jsi zasel dobré semeno, kde se tedy vzal plevel?‘"},{"book":"Matouš","chapter":"13","verse":"28","text":"‚To udělal nepřítel!‘ odpověděl."},{"book":"Matouš","chapter":"13","verse":"29","text":"Ten jim na to řekl: ‚Ne, to nedělejte. Spolu s plevelem byste mohli snadno vytrhnout i pšenici."},{"book":"Matouš","chapter":"13","verse":"30","text":"Necháme obojí vyrůst a při žních řeknu žencům, aby vybrali plevel a spálili ho a pšenici dali do mé stodoly.‘ “"},{"book":"Matouš","chapter":"13","verse":"31","text":"Předložil jim jiný obraz: „S Božím dílem je to jako s hořčičným seménkem, které člověk zasel na poli."},{"book":"Matouš","chapter":"13","verse":"32","text":"Je sice drobné, ale vyroste z něho tak mohutná bylina, že i ptáci na ní stavějí hnízda.“"},{"book":"Matouš","chapter":"13","verse":"33","text":"Dále užil tohoto obrazu: „Boží vliv působí jako kvas. Malé množství prokvasí i velkou dávku těsta.“"},{"book":"Matouš","chapter":"13","verse":"34","text":"V tomto kázání Ježíš používal výhradně podobenství."},{"book":"Matouš","chapter":"13","verse":"35","text":"Tak se naplnilo staré proroctví:"},{"book":"Matouš","chapter":"13","verse":"36","text":"Ježíš pak opustil shromážděné posluchače a šel domů. Obklopili ho jeho učedníci a žádali, aby jim vyložil obraz plevele na poli."},{"book":"Matouš","chapter":"13","verse":"37","text":"„Dobře,“ řekl, „já jsem ten hospodář, který seje dobré zrní."},{"book":"Matouš","chapter":"13","verse":"38","text":"Pole představuje svět a zrna, to jsou lidé, kteří patří Bohu. Plevel, to jsou lidé propadlí zlému."},{"book":"Matouš","chapter":"13","verse":"39","text":"Nepřítel, který ho zasel, je ďábel. Žně představují konec světa a ženci jsou andělé."},{"book":"Matouš","chapter":"13","verse":"40","text":"Tak jako v tomto příběhu je plevel oddělen a spálen, tak bude na konci světa."},{"book":"Matouš","chapter":"13","verse":"41","text":"Pošlu své anděly a ti vyženou z Boží blízkosti všechny, kteří stáli v cestě Boží věci a páchali zlo."},{"book":"Matouš","chapter":"13","verse":"42","text":"Jejich konec bude hrozný. Zbyde jim pláč a zoufalství."},{"book":"Matouš","chapter":"13","verse":"43","text":"A tehdy ti, kteří plnili Boží vůli, budou v království nebeského Otce zářit jako slunce. Přemýšlejte o tom!"},{"book":"Matouš","chapter":"13","verse":"44","text":"Nový život, k němuž vás Bůh volá, je jako poklad zakopaný v poli. Kdo ho najde, zatím o tom nemluví, ale má takovou radost, že prodá všechno, jen aby to pole získal."},{"book":"Matouš","chapter":"13","verse":"45-46","text":"Nebo: je jako drahocenná perla, kterou objeví obchodník s perlami. Vyprodá všechno, co má, a koupí ji."},{"book":"Matouš","chapter":"13","verse":"47","text":"Boží království je jako síť spuštěná do moře, ve které uváznou nejrůznější tvorové."},{"book":"Matouš","chapter":"13","verse":"48","text":"Když je síť plná, vytáhnou ji rybáři na břeh, do košů vyberou dobré ryby a ostatní vyhodí."},{"book":"Matouš","chapter":"13","verse":"49","text":"Tak to bude i na konci světa. Přijdou Boží andělé a oddělí zlé od bohabojných"},{"book":"Matouš","chapter":"13","verse":"50","text":"a zlé hodí do ohně. Tam bude pláč a zoufalství."},{"book":"Matouš","chapter":"13","verse":"51","text":"Porozuměli jste všemu?“"},{"book":"Matouš","chapter":"13","verse":"52","text":"Potom dodal: „Každý vykladač Písma, který pochopil, oč mi jde, je jako hospodář, který ze své zásobárny nabízí nové i staré.“"},{"book":"Matouš","chapter":"13","verse":"53-54","text":"Když Ježíš skončil svůj výklad v podobenstvích, vrátil se do svého domovského města. Učil v tamní synagoze. Všichni se divili: „Kde se v něm bere taková moudrost a moc?"},{"book":"Matouš","chapter":"13","verse":"55","text":"Vždyť to je tesařův syn, jeho matka je přece Marie, a Jakub, Josef, Šimon a Juda to jsou jeho bratři!"},{"book":"Matouš","chapter":"13","verse":"56","text":"I jeho sestry žijí mezi námi. Odkud to ten člověk má?“"},{"book":"Matouš","chapter":"13","verse":"57-58","text":"Nemohli se s tím vyrovnat a pro jejich nedůvěru tam Ježíš nemohl vykonat mnoho zázraků. Vysvětlil to slovy: „Proroka si váží všude víc než v jeho rodném městě a v jeho domově!“"}]}