{"data":[{"book":"Filippenzen","chapter":"2","verse":"1","text":"Wanneer dan een vermaning in Christus of een liefderijk woord, geestesgemeenschap, hartelijkheid of deernis nog vat op u heeft,"},{"book":"Filippenzen","chapter":"2","verse":"2","text":"maakt dan mijn vreugde volkomen door eensgezind te zijn, de onderlinge liefde te bewaren, en eenstemmig hetzelfde na te streven;"},{"book":"Filippenzen","chapter":"2","verse":"3","text":"door niets uit partijzucht of ijdele glorie te doen, maar ootmoedig een ander hoger te achten dan uzelf;"},{"book":"Filippenzen","chapter":"2","verse":"4","text":"door niet alleen op uw eigen belang te letten, maar ook op dat van anderen bedacht te zijn."},{"book":"Filippenzen","chapter":"2","verse":"5","text":"L at dezelfde gezindheid onder u heersen, als ook in Christus Jesus was."},{"book":"Filippenzen","chapter":"2","verse":"6","text":"Want hoewel Hij Gods gestalte bezat en zijn gelijkheid met God geen roof hoefde achten,"},{"book":"Filippenzen","chapter":"2","verse":"7","text":"heeft Hij toch er Zich van ontdaan, door de gestalte aan te nemen van een slaaf en gelijk te worden aan de mensen."},{"book":"Filippenzen","chapter":"2","verse":"8","text":"En toen Hij uiterlijk als een mens werd bevonden, heeft Hij Zich nog vernederd, door gehoorzaam te worden tot de dood, ja, tot de dood van het kruis."},{"book":"Filippenzen","chapter":"2","verse":"9","text":"Maar daarom dan ook heeft God Hem verheven en Hem de Naam gegeven hoog boven alle namen,"},{"book":"Filippenzen","chapter":"2","verse":"10","text":"opdat in de Naam van Jesus iedere knie zich zou buigen in de hemel, op aarde en onder de aarde,"},{"book":"Filippenzen","chapter":"2","verse":"11","text":"en iedere tong zou belijden tot glorie van God den Vader, dat Jesus Christus de Heer is."},{"book":"Filippenzen","chapter":"2","verse":"12","text":"Mijn geliefden, omdat gij altijd gehoorzaam zijt, weest het dan ook niet alleen, wanneer ik bij u ben, maar thans bij mijn afwezigheid nog veel meer. Bewerkt uw heil met vrezen en beven;"},{"book":"Filippenzen","chapter":"2","verse":"13","text":"want God is het, die naar zijn welbehagen in u het willen uitwerkt en het handelen."},{"book":"Filippenzen","chapter":"2","verse":"14","text":"Doet alles zonder morren en aarzelen,"},{"book":"Filippenzen","chapter":"2","verse":"15","text":"opdat gij onberispelijk moogt zijn en ongerept, vlekkeloze kinderen van God temidden van een krom en verdraaid geslacht, waaronder gij schittert als sterren in het heelal."},{"book":"Filippenzen","chapter":"2","verse":"16","text":"Houdt vast aan het woord des levens, opdat ik op de Dag van Christus kan roemen, dat ik niet tevergeefs heb gelopen of tevergeefs heb gezwoegd."},{"book":"Filippenzen","chapter":"2","verse":"17","text":"En al word ik dan ook als plengoffer vergoten bij de offerande en de eredienst van uw geloof, dan blijf ik me toch nog verheugen, en mij met u allen verblijden."},{"book":"Filippenzen","chapter":"2","verse":"18","text":"En ook gij moet u er over verheugen, en blijde met me zijn."},{"book":"Filippenzen","chapter":"2","verse":"19","text":"In den Heer Jesus hoop ik, Tim√≥teus spoedig tot u te zenden, om ook zelf te worden verkwikt, wanneer ik verneem, hoe het u gaat."},{"book":"Filippenzen","chapter":"2","verse":"20","text":"Want ik heb niemand, die zo goed is gestemd en die zo trouw uw zaak behartigt."},{"book":"Filippenzen","chapter":"2","verse":"21","text":"Want allen zoeken hun eigen belang, niet de belangen van Christus Jesus."},{"book":"Filippenzen","chapter":"2","verse":"22","text":"Maar gij weet, dat zijn trouw is beproefd, en dat hij voor het Evangelie met mij heeft gezwoegd, als een kind met zijn vader."},{"book":"Filippenzen","chapter":"2","verse":"23","text":"Ik hoop hem dus te zenden, zodra ik de uitslag van mijn proces kan voorzien."},{"book":"Filippenzen","chapter":"2","verse":"24","text":"En ik vertrouw in den Heer, dat ik dan ook zelf spoedig zal komen."},{"book":"Filippenzen","chapter":"2","verse":"25","text":"Ik heb het intussen nodig geacht, Epafroditus naar u toe te zenden: mijn broeder, medearbeider en medestrijder; uw bode, die me van het nodige heeft voorzien."},{"book":"Filippenzen","chapter":"2","verse":"26","text":"Want hij verlangt naar u allen, en is een beetje bekommerd, omdat gij van zijn ziekte gehoord hebt."},{"book":"Filippenzen","chapter":"2","verse":"27","text":"Hij is inderdaad ziek geweest, en zelfs de dood nabij. Maar God heeft medelijden met hem gehad; en niet slechts met hem, maar ook met mij: dat ik niet het ene verdriet na het andere zou hebben."},{"book":"Filippenzen","chapter":"2","verse":"28","text":"Ik zend hem dus terug met des te meer spoed, opdat gij u verheugen moogt als gij hem weerziet, en ikzelf een zorg minder zal hebben."},{"book":"Filippenzen","chapter":"2","verse":"29","text":"Ontvangt hem dus in den Heer met ongemengde blijdschap. Houdt zulke mannen in ere;"},{"book":"Filippenzen","chapter":"2","verse":"30","text":"want om de zaak van Christus is hij de dood nabij geweest, en heeft hij zijn leven gewaagd, om mij uw verdere ondersteuning te brengen."}]}