{"data":[{"book":"LINJIILA LUUKA","chapter":"7","verse":"1","text":"Ɓay o gaynii waajaade jamaa heɗitiiɗo mo on, o naati Kafernahuum."},{"book":"LINJIILA LUUKA","chapter":"7","verse":"2","text":"Tawi hooreejo suufaaɓe teemedere no mari kurkaadu ndu o yiɗunoo, hari ndun no nawni haa moggo mayde."},{"book":"LINJIILA LUUKA","chapter":"7","verse":"3","text":"Ɓay o nanii fii Iisaa, o nuli mawɓe *Yahuudiyankeeɓe goo e makko fii toragol mo arugol ɲawndana mo ndun kurkaadu makko."},{"book":"LINJIILA LUUKA","chapter":"7","verse":"4","text":"Ɓay ɓe arii ɓe tawii Iisaa, ɓe jeeji mo ɓe multi, ɓe wi'i: «Himo handi e waɗaneede ɗun,"},{"book":"LINJIILA LUUKA","chapter":"7","verse":"5","text":"ko fii himo yiɗi leɲol men ngol, awa-le kadi ko kanko darni juulirde amen nden.»"},{"book":"LINJIILA LUUKA","chapter":"7","verse":"6","text":"Iisaa yaadi e maɓɓe."},{"book":"LINJIILA LUUKA","chapter":"7","verse":"7","text":"Ko ɗun waɗi si min tigi mi foddaa e arugol haa ka mon. Kono maakee tun kongol gootol, kurkaadu an ndun ndikkay."},{"book":"LINJIILA LUUKA","chapter":"7","verse":"8","text":"Ko fii min tigi ko mi wonɗo e ley kongol hooreeɓe goo, min kadi miɗo mari suufaaɓe wonɓe e ley kongol an. Si mi wi'ii goɗɗo e ɓen ‹yahu›, o yahay. Si mi wi'ii oya on ‹aru›, o aray. Awa kadi si mi wi'ii kurkaadu an ndun ‹waɗu ɗun›, ndu waɗay.»"},{"book":"LINJIILA LUUKA","chapter":"7","verse":"9","text":"Ɓay Iisaa nanii ɗin konguɗi makko, o ŋalɗi, o fewti e jamaa jokkuɗo mo on, o wi'i ɓe: «Mi andinii on, hay ka *Isra'iila'en mi yi'aali neɗɗo gomɗinirɗo wa oo.»"},{"book":"LINJIILA LUUKA","chapter":"7","verse":"10","text":"Ɓay nulanooɓe ɓen yiltitike ka suudu, ɓe tawti kurkaadu nawnunoondu ndun ndikkii."},{"book":"LINJIILA LUUKA","chapter":"7","verse":"11","text":"E nder ɗen balɗe ɗon, Iisaa yahi e saare wi'eteende Naa'ina, taalibaaɓe makko ɓen wondude e jamaa ɗuuɗuɗo yaadi e makko."},{"book":"LINJIILA LUUKA","chapter":"7","verse":"12","text":"Ko o hewtaynoo ka naatirgal saare, o fotti e rondiiɓe furee, hari on furee ko ɓiɗɗo bajjo ka neene mun, tawi kadi neene makko ko keynguujo. Tawi jamaa ɗuuɗuɗo e nden saare no wondi e on debbo."},{"book":"LINJIILA LUUKA","chapter":"7","verse":"13","text":"Ɓay Koohoojo on yi'ii on keynguujo, o yurmaa mo, o wi'i mo: «Wota a wullu!»"},{"book":"LINJIILA LUUKA","chapter":"7","verse":"14","text":"O ɓadii furee on, o *fawi jungo makko ngon e hoore goyki kin, rondiiɓe furee on dartii, o wi'i: «Suka, mi yamirii ma yo a immo!»"},{"book":"LINJIILA LUUKA","chapter":"7","verse":"15","text":"Onsay mayɗo on immii jooɗii, o fuɗɗii yewtude. Iisaa jonniti mo yumma makko."},{"book":"LINJIILA LUUKA","chapter":"7","verse":"16","text":"Ɓe fow ɓe huli, ɓe manti Alla, ɓe wi'i: «Annabaajo kelɗuɗo feeɲii e fewndo men. Allaahu on arii faabagol yimɓe mun ɓen!»"},{"book":"LINJIILA LUUKA","chapter":"7","verse":"17","text":"Fii ngal kuugal makko lolli e diiwal Yahuuda ngal haa e baŋŋeeji heeduɗi ɗon ɗin fow."},{"book":"LINJIILA LUUKA","chapter":"7","verse":"18","text":"Taalibaaɓe Yaayaa ɓen humpiti mo kanko Yaayaa kon ko waɗi fow."},{"book":"LINJIILA LUUKA","chapter":"7","verse":"19","text":"Yaayaa noddi ɗiɗo e taalibaaɓe mun ɓen, o immini ɓe e Koohoojo on yo ɓe lando mo: «Taw si ko onon woni haanuɗo arude on, kaa hara yo men habbo goɗɗo goo?»"},{"book":"LINJIILA LUUKA","chapter":"7","verse":"20","text":"Ɓay ɓen imminaaɓe hewtii, ɓe wi'i Iisaa: «Ko Yaayaa *lootoowo maande tuubuubuyee on immini men haa e mon fii landagol on si ko onon woni haanuɗo arude on, kaa hara yo men habbo goɗɗo goo?»"},{"book":"LINJIILA LUUKA","chapter":"7","verse":"21","text":"Ko e on saa'i mo ɓe hewti e mun tigi, Iisaa sellini ɲawɓe e jukkuɓe buy e jinnaaɓe, o wuntini kadi bumɓe buy."},{"book":"LINJIILA LUUKA","chapter":"7","verse":"22","text":"Ontuma o jaabii ɓen ɓe Yaayaa immini, o wi'i ɓe: «Yahee fillitanoɗon Yaayaa ko yi'uɗon kon e ko nanuɗon kon wonde, bumɓe ɓen yi'ii, boofooɓe ɓen yahii, ɓe ɗamajan ɓen sellinaama, ɓe laaɓii, pahiɗuɓe ɓen nanii, mayɓe no immintineede, Kibaaru Moƴƴo on no feɲɲinaneede miskinɓe ɓen."},{"book":"LINJIILA LUUKA","chapter":"7","verse":"23","text":"Kala mo feggaaki e an ko malaaɗo."},{"book":"LINJIILA LUUKA","chapter":"7","verse":"24","text":"Ɓay ɓen ɓe Yaayaa nelunoo yiltitike, onsay Iisaa fuɗɗii yewtude jamaa on fii Yaayaa, o landii ɓe ɗunɗoo, o wi'i: «Ko honɗun yahunoɗon ndaaroygol ka wulaa? Hara ko kuɗol ngol hendu ndun dimbata?"},{"book":"LINJIILA LUUKA","chapter":"7","verse":"25","text":"Kaa ko honɗun yahunoɗon ndaarugol? Ko neɗɗo ɓorniiɗo conci dimi? Ndaaree ɓee ɓorniiɓe conci dimi, wuuruɓe ngurndan moƴƴan no e nder galleeji laamu."},{"book":"LINJIILA LUUKA","chapter":"7","verse":"26","text":"Ko honɗun non yahunoɗon ndaarugol? Ko annabaajo? Hiiyii, min mi wi'ay on, ko ko ɓuri annabaajo."},{"book":"LINJIILA LUUKA","chapter":"7","verse":"27","text":"Ko oo ɗoo woni mo fii mun windii on:"},{"book":"LINJIILA LUUKA","chapter":"7","verse":"28","text":"«Mi andinii on, alaa mo suddiiɗo jibini ɓurɗo Yaayaa. Kono non ɓurɗo fanɗude on ka laamateeri Alla no ɓuri mo teddude.»"},{"book":"LINJIILA LUUKA","chapter":"7","verse":"29","text":"(Jamaa heɗinooɗo mo on e ƴantooɓe sagalle ɓen jaɓi laawol Alla feewungol ngol e nder ko ɓe lootanoo maande tuubuubuyee ko Yaayaa lootaynoo kon."},{"book":"LINJIILA LUUKA","chapter":"7","verse":"30","text":"Kono Fariisiyaaɓe ɓen e waawuɓe fii Sariya ɓen bugitii ko Allaahu on eɓɓannoo ɓe kon, ɓe salii Yaayaa loota ɓe maande tuubuubuyee.)"},{"book":"LINJIILA LUUKA","chapter":"7","verse":"31","text":"«Hara ko e honɗun mi eɓɓindirta ɓee yimɓe nguu jamaanu? E ko honɗun ɓe nandi?"},{"book":"LINJIILA LUUKA","chapter":"7","verse":"32","text":"Hiɓe nandi e fayɓe jooɗiiɓe e kubitirde, hara ɓen no noddindira, wi'a:"},{"book":"LINJIILA LUUKA","chapter":"7","verse":"33","text":"«Ko fii Yaayaa lootoowo maande tuubuubuyee on arno, o ɲaamataano ko defaa, o yarataano ko mandilinta, wi'uɗon: ‹On ko mo jinna!›"},{"book":"LINJIILA LUUKA","chapter":"7","verse":"34","text":"Ɓii-Aaden* on kadi arii no ɲaama no yara, wi'uɗon: ‹On ko reereɗuɗo, yaroowo, welduɗo e ƴantooɓe sagalle e junuubanke'en!›"},{"book":"LINJIILA LUUKA","chapter":"7","verse":"35","text":"Kono jaɓuɓe faamu Allaahu on ɓen hollay wonde ko ngu feewungu.»"},{"book":"LINJIILA LUUKA","chapter":"7","verse":"36","text":"Fariisiyaajo goo wi'eteeɗo Sim'uunu torii Iisaa hawtidugol e makko. Iisaa naati ka suudu Fariisiyaajo on, o toolii fii nafagol."},{"book":"LINJIILA LUUKA","chapter":"7","verse":"37","text":"Tawi debbo junuubankeejo no e nden saare, on humpitii Iisaa no nafaade ka suudu Fariisiyaajo on. O ardi e tindohun hayre daneere tew angiri,"},{"book":"LINJIILA LUUKA","chapter":"7","verse":"38","text":"o wontiri ɓaawo Iisaa, o ugginii ka hoore koyɗe makko, o wulli haa gonɗi makko ɗin ɓuɓɓini koyɗe Iisaa ɗen. Ontuma debbo on fittiri ɗe sukundu mun ndun, o lunnii ɗe, o wuji ɗe angiri."},{"book":"LINJIILA LUUKA","chapter":"7","verse":"39","text":"Ɓay Fariisiyaajo noddunooɗo Iisaa on yi'ii ɗun, o wi'i e ɓernde makko: «Si tawno oo ko annabaajo, o andayno ko hombo woni oo debbo meemuɗo mo e ko honno on sifori, sabu oo ko junuubankeejo!»"},{"book":"LINJIILA LUUKA","chapter":"7","verse":"40","text":"Iisaa ƴetti haala kan, wi'i: «Sim'uunu, no woodi ko mi haalanay-maa.»"},{"book":"LINJIILA LUUKA","chapter":"7","verse":"41","text":"O wi'i: «Goɗɗo no ɲawlunoo yimɓe ɗiɗo. Gooto on no joganii mo *dinaruuji teemeɗɗe jowi, oya on ko *dinaruuji cappanɗe jowi."},{"book":"LINJIILA LUUKA","chapter":"7","verse":"42","text":"Ɓay ɓen heɓaali ko yoɓitira mo, o yaafanii ɓe ɗiɗoo non ko ɓe ɲawlii mo kon. Ko hombo e ɓen ɗiɗo ɓurata mo yiɗude?»"},{"book":"LINJIILA LUUKA","chapter":"7","verse":"43","text":"Sim'uunu jaabii: «Haray ko ɓurɗo ɲamaande tiiɗunde on.»"},{"book":"LINJIILA LUUKA","chapter":"7","verse":"44","text":"O fewti e debbo on, o wi'i Sim'uunu: «A yi'ii oo debbo? An, mi naatii ka suudu maa, a okkoraali lan ndiyan ko mi sembora, kono oo ɗoo ɓuɓɓinirii koyɗe an ɗen gonɗi mun ɗin, o fittirii ɗe sukundu makko ndun."},{"book":"LINJIILA LUUKA","chapter":"7","verse":"45","text":"A hirbanooki lan lunniɗaa, kono kanko gila mi naati ɗoo, himo lunnaade lan koyɗe ɗen."},{"book":"LINJIILA LUUKA","chapter":"7","verse":"46","text":"A waɗaali nebban ka hoore an, kono kanko o waɗii angiri ka koyɗe an."},{"book":"LINJIILA LUUKA","chapter":"7","verse":"47","text":"Awa mi andinii ma, junuubaaji makko e ɗuuɗude yaafaama, ko ɗun waɗi si giggol makko ngol no tiiɗi. Kono mo yaafaama seeɗa, ko seeɗa yiɗata.»"},{"book":"LINJIILA LUUKA","chapter":"7","verse":"48","text":"Onsay o wi'i debbo on: «Junuubaaji maa ɗin yaafaama.»"},{"book":"LINJIILA LUUKA","chapter":"7","verse":"49","text":"Onsay ɲaamidaynooɓe e makko ɓen miijii e ɓerɗe mun: «Ko hombo woni oo neɗɗo yaafotooɗo hay junuubaaji?»"},{"book":"LINJIILA LUUKA","chapter":"7","verse":"50","text":"Ontuma o wi'i debbo on: «Gomɗinal maa ngal dandii ma. Yahu e hoore ɓuttu.»"}]}