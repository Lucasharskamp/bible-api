{"data":[{"book":"4 Mose","chapter":"17","verse":"1","text":"Afei, Awurade ka kyerɛɛ Mose se,"},{"book":"4 Mose","chapter":"17","verse":"2","text":"“Ka kyerɛ Israelfo no na wɔnyɛ pema dumien, abusua biara panyin ntwa baako. Kyerɛw obiara din wɔ ne de ho."},{"book":"4 Mose","chapter":"17","verse":"3","text":"Aaron din na wɔbɛkyerɛw agu Lewi abusuakuw pema no ho, efisɛ ɛsɛ sɛ abusuapanyin biara nya pema baako."},{"book":"4 Mose","chapter":"17","verse":"4","text":"Momfa pema yi ngu Ahyiae Ntamadan no mu ahyiae mu wɔ baabi a mihyia mo wɔ adaka no anim hɔ no."},{"book":"4 Mose","chapter":"17","verse":"5","text":"Menam pema yi so bɛkyerɛ onipa a meyi no no na ne pema no ho bɛfefɛw, na meyi Israelfo anwiinwii a wɔtaa nwiinwii tia wo no nyinaa afi hɔ.”"},{"book":"4 Mose","chapter":"17","verse":"6","text":"Enti Mose maa Israelfo no maa no pema dumien a wɔn abusua no biara panyin de wɔ mu a na Aaron ka de ka ho bi."},{"book":"4 Mose","chapter":"17","verse":"7","text":"Mose de guu Awurade anim wɔ Adanse Ntamadan no mu hɔ."},{"book":"4 Mose","chapter":"17","verse":"8","text":"Ade kyee a ɔkɔɔ mu no, ohuu sɛ Aaron pema a ɛwɔ hɔ ma Lewi abusuakuw no afefɛw ayɛ frɔmm, asow aba a ɛsensɛn so."},{"book":"4 Mose","chapter":"17","verse":"9","text":"Na Mose de pema no fii Awurade anim ba bɛkyerɛɛ Israelfo no. Wɔhwɛe, na ɔpanyin biara faa ne pema."},{"book":"4 Mose","chapter":"17","verse":"10","text":"Awurade ka kyerɛɛ Mose se, “Fa Aaron pema no san kɔto adaka no anim na fa yɛ nsɛnkyerɛnne ma atuatewfo no. Eyi de anwiinwii a wonwiinwii tia me no bɛba awiei na wɔanwuwu.” Na ɛsɛ sɛ ɔde ba bɛkyerɛ nnipa no bio na sɛ anwiinwii bi wɔ hɔ a etia Aaron tumi a, ebesiw amanehunu foforo a anka ɛbɛba nnipa no so no ano."},{"book":"4 Mose","chapter":"17","verse":"11","text":"Mose yɛɛ nea Awurade hyɛɛ no sɛ ɔnyɛ no pɛpɛɛpɛ."},{"book":"4 Mose","chapter":"17","verse":"12","text":"Israelfo no ka kyerɛɛ Mose se, “Yebewuwu! Yɛayera, yɛayera!"},{"book":"4 Mose","chapter":"17","verse":"13","text":"Mpo, obiara a ɔbɛbɛn Awurade Ahyiae Ntamadan no bewu. Yɛn nyinaa rebewuwu ana?”"}]}