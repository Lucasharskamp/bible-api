{"data":[{"book":"Yohannis","chapter":"9","verse":"1","text":"Yesuus utuu darbuu namicha dhalootuma isaatii jalqabee jaamaa ture tokko arge."},{"book":"Yohannis","chapter":"9","verse":"2","text":"Barattoonni isaas, “Yaa barsiisaa, akka namichi kun jaamaa taʼee dhalatuuf eenyutu cubbuu hojjete? Isuma moo abbaa fi haadha isaa ti?” jedhanii isa gaafatan."},{"book":"Yohannis","chapter":"9","verse":"3","text":"Yesuusis akkana jedhee deebise; “Akka hojiin Waaqaa isaan mulʼatuuf malee inni yookaan abbaa fi haati isaa cubbuu hojjetanii miti."},{"book":"Yohannis","chapter":"9","verse":"4","text":"Utuu guyyaa taʼee jiruu hojii isa na ergee hojjechuun qabna. Halkan namni tokko iyyuu itti hojjechuu hin dandeenye ni dhufa."},{"book":"Yohannis","chapter":"9","verse":"5","text":"Ani yommuun addunyaa irra jiru, ifa addunyaa ti.”"},{"book":"Yohannis","chapter":"9","verse":"6","text":"Innis erga waan kana dubbatee booddee lafatti tufee dhoqqee tolche; dhoqqee sanas ija namichaatti dibe."},{"book":"Yohannis","chapter":"9","verse":"7","text":"Innis namicha sanaan, “Dhaqiitii Haroo Saliihoomitti dhiqadhu” jedhe. Saliihoom jechuun kan ergame jechuu dha. Namichis dhaqee dhiqate; argaas deebiʼee dhufe."},{"book":"Yohannis","chapter":"9","verse":"8","text":"Olloonni isaatii fi namoonni duraan utuu inni kadhatuu argan, “Namichi kun isuma taaʼee kadhachaa ture sana mitii?” jedhan."},{"book":"Yohannis","chapter":"9","verse":"9","text":"Namoonni tokko tokko, “Eeyyee, isa” jedhan."},{"book":"Yohannis","chapter":"9","verse":"10","text":"Jarris, “Iji kee akkamitti baname ree?” jedhaniin."},{"book":"Yohannis","chapter":"9","verse":"11","text":"Innis deebisee, “Namicha Yesuus jedhamutu dhoqqee tolchee ija koo dibee, ‘Gara Haroo Saliihoom dhaqiitii dhiqadhu’ naan jedhe; anis dhaqeen dhiqadhe; arguus nan dandaʼe.”"},{"book":"Yohannis","chapter":"9","verse":"12","text":"Isaanis, “Namichi sun eessa jira?” jedhanii isa gaafatan."},{"book":"Yohannis","chapter":"9","verse":"13","text":"Isaanis namicha jaamaa ture sana Fariisotatti geessan."},{"book":"Yohannis","chapter":"9","verse":"14","text":"Guyyaan itti Yesuus dhoqqee tolchee ija namichaa bane Sanbata ture."},{"book":"Yohannis","chapter":"9","verse":"15","text":"Fariisonnis namichi akkamitti akka arguu dandaʼe isa gaafatan; namichis, “Inni dhoqqee tolchee ija koo dibe; anis nan dhiqadhe; nan arges” jedheen."},{"book":"Yohannis","chapter":"9","verse":"16","text":"Fariisota keessaas tokko tokko, “Namichi kun waan Sanbata hin eegneef, inni Waaqa biraa hin dhufne” jedhan."},{"book":"Yohannis","chapter":"9","verse":"17","text":"Isaanis amma illee namicha jaamaa ture sanaan, “Waaʼee namicha ija kee siif bane sanaa maal jetta?” jedhan."},{"book":"Yohannis","chapter":"9","verse":"18","text":"Yihuudoonnis hamma abbaa fi haadha namicha agartuu isaa argate sanaa waamanitti akka inni jaamaa turee fi akka inni agartuu isaa argate amma illee hin amanne."},{"book":"Yohannis","chapter":"9","verse":"19","text":"Isaanis, “Inni kun ilma keessan isuma isin jaamaa taʼee dhalate jettan sanaa? Yoos amma immoo akkamitti arguu dandaʼa ree?” jedhanii gaafatan."},{"book":"Yohannis","chapter":"9","verse":"20","text":"Abbaa fi haati namichaas deebisanii akkana jedhan; “Akka inni ilma keenya taʼee fi akka inni jaamaa taʼee dhalate ni beekna."},{"book":"Yohannis","chapter":"9","verse":"21","text":"Garuu amma akkamitti akka arguu dandaʼe yookaan ija isaa eenyu akka baneef nu hin beeknu. Inni nama gaʼaa dha; waaʼee mataa isaa dubbachuu ni dandaʼa; isuma gaafadhaa.”"},{"book":"Yohannis","chapter":"9","verse":"22","text":"Abbaa fi haati isaa sababii Yihuudoota sodaataniif waan kana jedhan; namni kam iyyuu yoo Yesuus inni Kiristoos9:22 yookaan Masiihicha jedhee dhugaa baʼe akka mana sagadaa keessaa ariʼamu Yihuudoonni kanaan dura walii galanii murteessanii turaniitii."},{"book":"Yohannis","chapter":"9","verse":"23","text":"Kanaafuu abbaa fi haati isaa, “Inni nama gaʼaa dha; isuma gaafadhaa” jedhan."},{"book":"Yohannis","chapter":"9","verse":"24","text":"Isaanis yeroo lammaffaa namicha jaamaa ture sana waamanii, “Waaqaaf ulfina kenni. Namichi kun cubbamaa taʼuu isaa nu ni beekna” jedhaniin."},{"book":"Yohannis","chapter":"9","verse":"25","text":"Innis, “Cubbamaa taʼuu fi taʼuu baachuu isaa ani hin beeku. Ani waan tokkon beeka. Ani jaamaan ture; amma garuu nan arga!” jedhee deebise."},{"book":"Yohannis","chapter":"9","verse":"26","text":"Isaanis, “Inni maal siif godhe? Ija kees akkamitti siif bane?” jedhanii isa gaafatan."},{"book":"Yohannis","chapter":"9","verse":"27","text":"Inni immoo, “Ani kanaan dura isinitti himeera; isinis hin dhageenye. Ammas maaliif dhagaʼuu barbaaddu? Isinis barattoota isaa taʼuu barbaadduu?” jedheen."},{"book":"Yohannis","chapter":"9","verse":"28","text":"Isaanis akkana jedhanii isa arrabsan; “Barataan namicha kanaa siʼi! Nu barattoota Musee ti!"},{"book":"Yohannis","chapter":"9","verse":"29","text":"Akka Waaqni Museetti dubbate nu beekna; namichi kun garuu eessaa akka dhufe iyyuu hin beeknu.”"},{"book":"Yohannis","chapter":"9","verse":"30","text":"Namichis deebisee akkana jedhe; “Inni eessaa akka dhufe wallaaluun keessan waan nama dinquu dha; garuu inni ija koo naa bane."},{"book":"Yohannis","chapter":"9","verse":"31","text":"Akka Waaqni cubbamoota hin dhageenye ni beekna. Inni nama isa waaqeffatuu fi fedhii isaa guutu dhagaʼa."},{"book":"Yohannis","chapter":"9","verse":"32","text":"Eenyu iyyuu ija nama jaamaa taʼee dhalate tokkoo akka bane uumama addunyaatii jalqabee hin dhagaʼamne."},{"book":"Yohannis","chapter":"9","verse":"33","text":"Namichi kun utuu Waaqa biraa taʼuu baatee silaa homaa gochuu hin dandaʼu ture.”"},{"book":"Yohannis","chapter":"9","verse":"34","text":"Isaanis deebisanii, “Ati kan guutummaatti cubbuun dhalatte, situ nu barsiisaa?” jedhaniin. Alattis gad isa baasan."},{"book":"Yohannis","chapter":"9","verse":"35","text":"Yesuusis akka isaan gad isa baasan dhagaʼe; yommuu isa argettis, “Ati Ilma Namaatti ni amantaa?” jedheen."},{"book":"Yohannis","chapter":"9","verse":"36","text":"Namichis, “Yaa gooftaa, akka ani isatti amanuuf inni eenyu?” jedhe."},{"book":"Yohannis","chapter":"9","verse":"37","text":"Yesuusis, “Ati amma isa argiteerta; inni si wajjin haasaʼaa jiru isuma” jedheen."},{"book":"Yohannis","chapter":"9","verse":"38","text":"Namichi sunis, “Yaa Gooftaa, ani nan amana” jedhe; ni sagadeefis."},{"book":"Yohannis","chapter":"9","verse":"39","text":"Yesuus immoo, “Warri hin argine akka arganiif, warri argan immoo akka jaamaniif ani murtiif gara addunyaa kanaa dhufeera” jedhe."},{"book":"Yohannis","chapter":"9","verse":"40","text":"Fariisota isa wajjin turan keessaa tokko tokko waan kana jechuu isaa dhagaʼanii, “Nus jaamota mitii ree?” jedhanii gaafatan."},{"book":"Yohannis","chapter":"9","verse":"41","text":"Yesuusis, “Utuu jaamota taatanii silaa cubbuu hin qabdan ture; isin garuu, ‘Ni argina’ jettu; cubbuun keessan ni jiraata” jedheen."}]}