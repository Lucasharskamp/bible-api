{"data":[{"book":"Sefanja","chapter":"3","verse":"1","text":"Wee, de opstandige en bevlekte, De stad van geweld:"},{"book":"Sefanja","chapter":"3","verse":"2","text":"Die naar geen vermaning luistert, En zich niet laat gezeggen; Die niet op Jahweh vertrouwt, Tot haar God niet wil naderen!"},{"book":"Sefanja","chapter":"3","verse":"3","text":"Haar vorsten binnen haar muren zijn brullende leeuwen, Haar rechters steppenwolven, die niets tot de morgen bewaren;"},{"book":"Sefanja","chapter":"3","verse":"4","text":"Haar profeten ijdele zwetsers, Trouweloze mannen; Haar priesters bezoedelen het heilige, En verkrachten de wet."},{"book":"Sefanja","chapter":"3","verse":"5","text":"Jahweh was in haar midden rechtvaardig, Hij pleegde geen onrecht! Iedere morgen sprak Hij recht; Hij bracht het recht aan het licht, Het liet nooit op zich wachten: Maar de boze wist van geen schaamte!"},{"book":"Sefanja","chapter":"3","verse":"6","text":"Ik heb die trotsaards vernield, Hun torens verwoest, Hun wegen ontvolkt, Niemand trok er meer over; Hun steden lagen in puin, Zonder mensen, zonder bewoners."},{"book":"Sefanja","chapter":"3","verse":"7","text":"Ik sprak: Zo zult ge Mij vrezen, En u laten gezeggen; Zo zal er niets aan haar ogen ontsnappen, Van al wat Ik haar heb gelast! Maar ze hebben zich enkel beijverd, Al hun werken te verpesten!"},{"book":"Sefanja","chapter":"3","verse":"8","text":"Maar wacht Mij nu af, is de godsspraak van Jahweh, Op de Dag, dat Ik Mij als getuige verhef! Want Ik heb besloten, de volkeren te verzamelen, En koninkrijken op te roepen: Om mijn woedende, ziedende toorn over hen uit te storten; Door het vuur van mijn nijd wordt de hele aarde verteerd!"},{"book":"Sefanja","chapter":"3","verse":"9","text":"Maar dan zal Ik de volkeren Reine lippen verstrekken, Opdat allen de Naam van Jahweh aanroepen, En Hem dienen, schouder aan schouder."},{"book":"Sefanja","chapter":"3","verse":"10","text":"Dan komen van over de stromen van Koesj mijn aanbidders, Met mijn verstrooide Dochter Mij spijsoffers brengen!"},{"book":"Sefanja","chapter":"3","verse":"11","text":"Op die dag behoeft gij u niet meer te schamen Over al uw werken, waarmee ge tegen Mij hebt gezondigd; Want dan verwijder Ik uit uw kring uw ijdele zwetsers, Ge zult niet hoogmoedig meer zijn op mijn heilige berg:"},{"book":"Sefanja","chapter":"3","verse":"12","text":"Ik behoud een ootmoedig en nederig volk in uw midden, Dat zijn toevlucht zoekt bij Jahweh’s Naam."},{"book":"Sefanja","chapter":"3","verse":"13","text":"Dan zal Israëls Rest geen kwaad meer bedrijven, Geen leugens meer spreken, En wordt in hun mond Geen bedriegelijke tong meer gevonden. Neen, ze zullen weiden en rusten, Niemand schrikt ze meer op!"},{"book":"Sefanja","chapter":"3","verse":"14","text":"Jubel, dochter van Sion; Israël, juich; Verheug en verblijd u, dochter van Jerusalem, met heel uw hart:"},{"book":"Sefanja","chapter":"3","verse":"15","text":"Want Jahweh heft uw straffen op, En ruimt uw vijand uit de weg; Jahweh, Israëls Koning, is in uw midden, Gij zult geen rampen meer zien!"},{"book":"Sefanja","chapter":"3","verse":"16","text":"Op die dag zal men tot Jerusalem zeggen: Vrees niet Sion, laat uw handen niet hangen;"},{"book":"Sefanja","chapter":"3","verse":"17","text":"Jahweh, uw God, is te midden van u, een reddende Held. Hij zal om u juichen van vreugde, En zijn liefde vernieuwen, Als op een feestdag huppelen van blijdschap om u!"},{"book":"Sefanja","chapter":"3","verse":"18","text":"Ik neem uit u weg, die u hebben geschandvlekt,"},{"book":"Sefanja","chapter":"3","verse":"19","text":"Zie, Ik verniel op die Dag uw verdrukkers; Dan red Ik de kreupelen, En voer de verstrooiden bijeen; Ik breng hen tot glorie en eer Over heel de aarde, waar ze werden gehoond."},{"book":"Sefanja","chapter":"3","verse":"20","text":"In die tijd leid Ik u terug, In die tijd verzamel Ik u! Waarachtig, dan schenk Ik u glorie en eer Onder alle volken der aarde, Als Ik uw lot voor uw ogen Ten beste heb gekeerd, spreekt Jahweh!"}]}