{"data":[{"book":"Matei","chapter":"3","verse":"1","text":"Bu'ka po pi'ta myaka yambone, aapitike mundu ywakemelwage Yoani Ywabatisage kaala kulubele lwa ku Yudea kabaya,"},{"book":"Matei","chapter":"3","verse":"2","text":"“Mugalambuke bu'ka mumasambi ginu, kwa mwanjaa Ukulungwa wa Kunani wegelile.”"},{"book":"Matei","chapter":"3","verse":"3","text":"Ayu' Yoani nga yu'lu' ywabayilwe na Nnu'ngu' kwa ndi'la ya nnondoli wake Isaya, paabaite,"},{"book":"Matei","chapter":"3","verse":"4","text":"Yoani abile aweti ngu'bo yaitengenesilwe na matuputupu ga ngamia, na mukibuno sake lunga lwa liki'ngo, no lya kwake kwaai njige na busi wa mmwitu."},{"book":"Matei","chapter":"3","verse":"5","text":"Ngabannyendelya bandu ba ku Yelusalemu, Yudea yoti na mili'ma yoti yaiti'li'ta mbwega ya libi'ndi' lya Yordani,"},{"book":"Matei","chapter":"3","verse":"6","text":"kabammakia masambi gabe, nembe Yoani ngaabatisa mulibi'ndi' lya Yordani."},{"book":"Matei","chapter":"3","verse":"7","text":"Yoani paabweni bandu bu'ka muipi'nga ya Mafalisayo na Masadukayo kabaisa li'nga babatisilwe, ngaabakia, “Mwenga mwa kinng'ambo! Nyai ywankwi'li'ke mwenga kuitila nyongo ya Nnu'ngu' yailu'a isa?"},{"book":"Matei","chapter":"3","verse":"8","text":"Bai, mulaye kwa itendo panga mugalambwike kwa kugaleka masambi ginu."},{"book":"Matei","chapter":"3","verse":"9","text":"Kanemwipune kwo wasa panga, ‘Nnu'ngu' alu'a tuyi'ki'tya kwa mwanjaa twenga twabana ba Bulaimu.’ Nimmakianga, Nnu'ngu' awesa kugagalambwa ata maliwe ga yu'ka bana ba Bulaimu."},{"book":"Matei","chapter":"3","verse":"10","text":"Libago libi'kilwe wiso pa liina lya nkongo li'nga kuupi'ngwana kila nkongo waukotoka pambika matunda ganannoga na kuutaikulya pamwoto."},{"book":"Matei","chapter":"3","verse":"11","text":"Nenga nimmatisanga kwa masi' li'nga itanganikwe panga mugalambwike kwa kwileka sambi. Lakini ywaalu'a isa nsu'gu' yangu' alu'a kummatisanga kwa Loo Mpeleteu na kwa mwoto. Ywembe abile na makakala pi'ta nenga, ata ilatu yake nipwaikali pu'twa."},{"book":"Matei","chapter":"3","verse":"12","text":"Kyelo so pepekea nganoYwembe akamwa kyelo sake so pepekea ngano, alu'a kwiuna na kwibi'ka paligu'lu', lakini mayu'ngu'lu'lu' alu'a kugatiniya pamwoto wangaimika.”"},{"book":"Matei","chapter":"3","verse":"13","text":"Nsimu wo, Yesu aabu'i Galilaya no ika kulibi'ndi' lya Yordani kannyendelya Yoani Ywabatisage, li'nga abatisilwe."},{"book":"Matei","chapter":"3","verse":"14","text":"Lakini Yoani aapayite kunkania Yesu na kummakia, “Nenga nganipalikwa batisilwa na wenga, wenga uniisilya nenga kai'?”"},{"book":"Matei","chapter":"3","verse":"15","text":"Yesu ngannyangwa, “Uyi'ki'ti panga nambi'yambi', kwa mwanjaa ngamwaipalikwa timisa salya yoti ya Nnu'ngu'.” Bai Yoani ngayi'ki'tya."},{"book":"Matei","chapter":"3","verse":"16","text":"Yesu paayomwi batisilwa no pita nkati ya masi', ngaimukya kunani kuyu'gwi'kya, ngammona Loo Mpeleteu wa Nnu'ngu' kauluka kwa ubee wa ngunda no tama panani yake."},{"book":"Matei","chapter":"3","verse":"17","text":"Lilobe lyayu'wanike bu'ka kunani kalibaya, “Ayu' nga mwana wangu' ywanimpendile, ninogelilwe nakwe.”"}]}