{"data":[{"book":"Dəkəcop","chapter":"8","verse":"1","text":"Kɔ Kanu kəncɛm-cɛmnɛ Nuha, sɛm ya dop kɔ yɔcɔl ya dare, nyɛ yɛnayi kɔ Nuha abil disrɛ mɔ. Kɔ Kanu kəwurɛ afef doru, kɔ domun doncop kətor."},{"book":"Dəkəcop","chapter":"8","verse":"2","text":"Kəba ka dəntɔf kɔ darenc cəmɛpɛnɛ, kɔ wəcafən ɛsak kətuf."},{"book":"Dəkəcop","chapter":"8","verse":"3","text":"Kɔ domun dembelɛ antɔf kəroŋ tepic-tepic. Mata 150 disrɛ, kɔ domun dɛncɛsɛ dəntɔf."},{"book":"Dəkəcop","chapter":"8","verse":"4","text":"Tataka ta wəco kɔ camət-mɛrəŋ (17), ŋof ŋa camət-mɛrəŋ, k'abil ŋɛndɛ tɔrɔ tin ta Ararat kəroŋ."},{"book":"Dəkəcop","chapter":"8","verse":"5","text":"Kɔ domun dɛncɛsɛ haŋ ŋof ŋa wəco. Tataka tɔcɔkɔ-cɔkɔ ta ŋof ŋaŋɔkɔ, kɔ mɔrɔ meŋeci moncop kəwurɛ səbomp."},{"book":"Dəkəcop","chapter":"8","verse":"6","text":"Tataka ta 40, kɔ Nuha eŋgbiti wundɛr nwɛ ɛnabɛr abil mɔ."},{"book":"Dəkəcop","chapter":"8","verse":"7","text":"K'ɛsak abɛmp ŋa ser 8.7 «abɛmp ŋa Mənar,» kɔ pəyɔnɛ fɛ ti-ɛ «kəwan ka asɛr.»  ŋin kɔ ŋɔŋkɔ. Pəwon fɛ kɔ ŋoluksərnɛ, pənamar Nuha pəkar domun delip kəwosər dəntɔf."},{"book":"Dəkəcop","chapter":"8","verse":"8","text":"Kɔ Nuha ɛsak sɔ antantoriya kəkɔmɔmən kɔ pəyɔnɛ a domun d'ontor-ɛ."},{"book":"Dəkəcop","chapter":"8","verse":"9","text":"Mba ŋɛnasɔtɔ fɛ kəfo nkɛ ŋɛntam kəndɛ mɔ, bawo domun dɛnasɔrɔbaŋ antɔf fəp, kɔ ŋoluksərnɛ nde debil. Kɔ Nuha ɛntɛnc kəca k'osumpər ŋi, k'ɛmbɛrsɛ debil."},{"book":"Dəkəcop","chapter":"8","verse":"10","text":"K'ɛŋkar sɔ mata camət-mɛrəŋ, k'ɛsak sɔ ŋi."},{"book":"Dəkəcop","chapter":"8","verse":"11","text":"K'antantoriya ŋoluksərnɛ dec dɔrɔfɔy ŋɛgbəm tɔbɔpər tɛcaŋk ta kətɔk nkɛ aŋwe «olif» mɔ. 8.11 Kətɔk kɔ nkɛ aŋwurɛ moro mmɛ antam kidi, pamotɛnɛ ki dəlamp, kɔ pəyɔnɛ fɛ ti-ɛ pasɔm pokom pa ki.  Kɔ Nuha ɛncərɛ katina a domun dɛncɛsɛ."},{"book":"Dəkəcop","chapter":"8","verse":"12","text":"K'ɛŋkarɛnɛ sɔ haŋ tataka ta camət-mɛrəŋ, k'ɛsak sɔ antantoriya. Mba ntɛ ŋi ŋɔŋkɔ mɔ, ŋɛnalukus fɛ sɔ nnɔ eyi mɔ."},{"book":"Dəkəcop","chapter":"8","verse":"13","text":"Tataka tɔcɔkɔ-cɔkɔ ta ŋof ŋɔcɔkɔ-cɔkɔ nŋɛ Nuha ɔsɔtɔ meren 601, ti tɔ domun dɛnasak antɔf. Kɔ Nuha eŋgbipi abil, k'ɔmɔmən doru. K'ɛnəŋk a domun fəp dowosər."},{"book":"Dəkəcop","chapter":"8","verse":"14","text":"Tataka ta wəco mɛrəŋ kɔ camət mɛrəŋ (27), ŋof ŋɔcɔkɔ-cɔkɔ ŋayi, antɔf fəp ŋɛnawos fər."},{"book":"Dəkəcop","chapter":"8","verse":"15","text":"Kɔ Kanu kəloku Nuha:"},{"book":"Dəkəcop","chapter":"8","verse":"16","text":"«Məwur abil disrɛ, məna kɔ wəran kam, awut am k'aran aŋan."},{"book":"Dəkəcop","chapter":"8","verse":"17","text":"Məwurɛnɛ sɔ sɛm yɛləpəs nyɛ yeyi abil disrɛ kɔ məna mɔ. Kɔ bɛmp dokom fəp, sɛm yɛfɛt kɔ yɔpɔŋ, yɛsam doru yokom.»"},{"book":"Dəkəcop","chapter":"8","verse":"18","text":"Kɔ Nuha owur debil nkɔn kɔ wəran kɔn k'awut ɔn k'aran aŋan."},{"book":"Dəkəcop","chapter":"8","verse":"19","text":"Kɔ sɛm, bɛmp kɔ yeliŋɛ-liŋɛ yowur fəp dokom dokom."},{"book":"Dəkəcop","chapter":"8","verse":"20","text":"Kɔ Nuha olompəs tetek toloŋnɛ MARIKI, k'ɛlɛk sɛm kɔ bɛmp yosoku dacɔ yin-yin, k'ɔncɔfɛ yi MARIKI nde tetek toloŋnɛ kəroŋ."},{"book":"Dəkəcop","chapter":"8","verse":"21","text":"Kɔ MARIKI ɛmbaŋ ambɔnc ŋa kəloŋnɛ nŋɛ ŋontorɛ-torɛ kɔ abəkəc mɔ, k'olokunɛ dɛbəkəc, «Ifɔsɔsɔŋ antɔf pəlɛc teta fum. Kance kɔ, bawo afum mɛcɛm-cɛmnɛ mɛlɛc meyi ŋa dəbəkəc kəyɛfɛ dowut daŋan, mba ifɔsɔləsər ca nyɛ yeŋesəm doru pəmɔ ntɛ intɛp ti kəcyɔ mɔ.»"},{"book":"Dəkəcop","chapter":"8","verse":"22","text":"«Kəwon ka antɔf doru fəp,"}]}