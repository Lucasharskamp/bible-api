{"data":[{"book":"ΠΡΟΣ ΤΙΜΟΘΕΟΝ Β","chapter":"4","verse":"1","text":"Διαμαρτύρομαι οὖν ἐγὼ ἐνώπιον τοῦ Θεοῦ, καὶ τοῦ Κυρίου Ἰησοῦ Χριστοῦ, τοῦ μέλλοντος κρίνειν ζῶντας καὶ νεκρούς, κατὰ τὴν ἐπιφάνειαν αὐτοῦ καὶ τὴν βασιλείαν αὐτοῦ,"},{"book":"ΠΡΟΣ ΤΙΜΟΘΕΟΝ Β","chapter":"4","verse":"2","text":"κήρυξον τὸν λόγον, ἐπίστηθι εὐκαίρως, ἀκαίρως, ἔλεγξον, ἐπιτίμησον, παρακάλεσον, ἐν πάσῃ μακροθυμίᾳ καὶ διδαχῇ."},{"book":"ΠΡΟΣ ΤΙΜΟΘΕΟΝ Β","chapter":"4","verse":"3","text":"Ἔσται γὰρ καιρὸς ὅτε τῆς ὑγιαινούσης διδασκαλίας οὐκ ἀνέξονται, ἀλλὰ κατὰ τὰς ἐπιθυμίας τὰς ἰδίας ἑαυτοῖς ἐπισωρεύσουσι διδασκάλους, κνηθόμενοι τὴν ἀκοήν·"},{"book":"ΠΡΟΣ ΤΙΜΟΘΕΟΝ Β","chapter":"4","verse":"4","text":"καὶ ἀπὸ μὲν τῆς ἀληθείας τὴν ἀκοὴν ἀποστρέψουσιν, ἐπὶ δὲ τοὺς μύθους ἐκτραπήσονται."},{"book":"ΠΡΟΣ ΤΙΜΟΘΕΟΝ Β","chapter":"4","verse":"5","text":"Σὺ δὲ νῆφε ἐν πᾶσι, κακοπάθησον, ἔργον ποίησον εὐαγγελιστοῦ, τὴν διακονίαν σου πληροφόρησον."},{"book":"ΠΡΟΣ ΤΙΜΟΘΕΟΝ Β","chapter":"4","verse":"6","text":"Ἐγὼ γὰρ ἤδη σπένδομαι, καὶ ὁ καιρὸς τῆς ἐμῆς ἀναλύσεως ἐφέστηκε."},{"book":"ΠΡΟΣ ΤΙΜΟΘΕΟΝ Β","chapter":"4","verse":"7","text":"Τὸν ἀγῶνα τὸν καλὸν ἠγώνισμαι, τὸν δρόμον τετέλεκα, τὴν πίστιν τετήρηκα·"},{"book":"ΠΡΟΣ ΤΙΜΟΘΕΟΝ Β","chapter":"4","verse":"8","text":"λοιπόν, ἀπόκειταί μοι ὁ τῆς δικαιοσύνης στέφανος, ὃν ἀποδώσει μοι ὁ Κύριος ἐν ἐκείνῃ τῇ ἡμέρᾳ, ὁ δίκαιος κριτής· οὐ μόνον δὲ ἐμοί, ἀλλὰ καὶ πᾶσι τοῖς ἠγαπηκόσι τὴν ἐπιφάνειαν αὐτοῦ."},{"book":"ΠΡΟΣ ΤΙΜΟΘΕΟΝ Β","chapter":"4","verse":"9","text":"Σπούδασον ἐλθεῖν πρός με ταχέως·"},{"book":"ΠΡΟΣ ΤΙΜΟΘΕΟΝ Β","chapter":"4","verse":"10","text":"Δημᾶς γάρ με ἐγκατέλιπεν, ἀγαπήσας τὸν νῦν αἰῶνα, καὶ ἐπορεύθη εἰς Θεσσαλονίκην· Κρήσκης εἰς Γαλατίαν, Τίτος εἰς Δαλματίαν."},{"book":"ΠΡΟΣ ΤΙΜΟΘΕΟΝ Β","chapter":"4","verse":"11","text":"Λουκᾶς ἐστὶ μόνος μετ᾿ ἐμοῦ. Μάρκον ἀναλαβὼν ἄγε μετὰ σεαυτοῦ· ἔστι γάρ μοι εὔχρηστος εἰς διακονίαν."},{"book":"ΠΡΟΣ ΤΙΜΟΘΕΟΝ Β","chapter":"4","verse":"12","text":"Τυχικὸν δὲ ἀπέστειλα εἰς Ἔφεσον."},{"book":"ΠΡΟΣ ΤΙΜΟΘΕΟΝ Β","chapter":"4","verse":"13","text":"Τὸν 4.13 φελόνην ¦ φαιλόνην Er. St.φελόνην ὃν ἀπέλιπον ἐν Τρῳάδι παρὰ Κάρπῳ, ἐρχόμενος φέρε, καὶ τὰ βιβλία, μάλιστα τὰς μεμβράνας."},{"book":"ΠΡΟΣ ΤΙΜΟΘΕΟΝ Β","chapter":"4","verse":"14","text":"Ἀλέξανδρος ὁ χαλκεὺς πολλά μοι κακὰ ἐνεδείξατο· ἀποδῴη αὐτῷ ὁ Κύριος κατὰ τὰ ἔργα αὐτοῦ·"},{"book":"ΠΡΟΣ ΤΙΜΟΘΕΟΝ Β","chapter":"4","verse":"15","text":"ὃν καὶ σὺ φυλάσσου, λίαν γὰρ ἀνθέστηκε τοῖς ἡμετέροις λόγοις."},{"book":"ΠΡΟΣ ΤΙΜΟΘΕΟΝ Β","chapter":"4","verse":"16","text":"Ἐν τῇ πρώτῃ μου ἀπολογίᾳ οὐδείς μοι συμπαρεγένετο, ἀλλὰ πάντες με ἐγκατέλιπον· μὴ αὐτοῖς λογισθείη."},{"book":"ΠΡΟΣ ΤΙΜΟΘΕΟΝ Β","chapter":"4","verse":"17","text":"Ὁ δὲ Κύριός μοι παρέστη, καὶ ἐνεδυνάμωσέ με, ἵνα δι᾿ ἐμοῦ τὸ κήρυγμα πληροφορηθῇ, καὶ ἀκούσῃ πάντα τὰ ἔθνη· καὶ ἐρρύσθην ἐκ στόματος λέοντος."},{"book":"ΠΡΟΣ ΤΙΜΟΘΕΟΝ Β","chapter":"4","verse":"18","text":"Καὶ ῥύσεταί με ὁ Κύριος ἀπὸ παντὸς ἔργου πονηροῦ, καὶ σώσει εἰς τὴν βασιλείαν αὐτοῦ τὴν ἐπουράνιον· ᾧ ἡ δόξα εἰς τοὺς αἰῶνας τῶν αἰώνων. Ἀμήν."},{"book":"ΠΡΟΣ ΤΙΜΟΘΕΟΝ Β","chapter":"4","verse":"19","text":"Ἄσπασαι Πρίσκαν καὶ Ἀκύλαν, καὶ τὸν Ὀνησιφόρου οἶκον."},{"book":"ΠΡΟΣ ΤΙΜΟΘΕΟΝ Β","chapter":"4","verse":"20","text":"Ἔραστος ἔμεινεν ἐν Κορίνθῳ· Τρόφιμον δὲ ἀπέλιπον ἐν Μιλήτῳ ἀσθενοῦντα."},{"book":"ΠΡΟΣ ΤΙΜΟΘΕΟΝ Β","chapter":"4","verse":"21","text":"Σπούδασον πρὸ χειμῶνος ἐλθεῖν. Ἀσπάζεταί σε Εὔβουλος, καὶ Πούδης, καὶ Λῖνος, καὶ Κλαυδία, καὶ οἱ ἀδελφοὶ πάντες."},{"book":"ΠΡΟΣ ΤΙΜΟΘΕΟΝ Β","chapter":"4","verse":"22","text":"Ὁ Κύριος Ἰησοῦς Χριστὸς μετὰ τοῦ πνεύματός σου. Ἡ χάρις μεθ᾿ ὑμῶν. Ἀμήν."}]}