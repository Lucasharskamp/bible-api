{"data":[{"book":"यिर्मयाह","chapter":"46","verse":"1","text":"जाति-जाति के विषय यहोवा का जो वचन यिर्मयाह भविष्यद्वक्ता के पास पहुँचा, वह यह है।"},{"book":"यिर्मयाह","chapter":"46","verse":"2","text":"मिस्र के विषय। मिस्र के राजा फ़िरौन नको की सेना जो फरात महानद के तट पर कर्कमीश में थी, और जिसे बाबेल के राजा नबूकदनेस्सर ने योशिय्याह के पुत्र यहूदा के राजा यहोयाकीम के राज्य के चौथे वर्ष में जीत लिया था, उस सेना के विषय"},{"book":"यिर्मयाह","chapter":"46","verse":"3","text":"“ढालें और फरियाँ तैयार करके46:3 ढालें और फरियाँ तैयार करके: उनकी ढाल सैनिक की सम्पूर्ण देह की रक्षा के लिए पर्याप्त होती थी और फरियाँ छोटी गोल रक्षक अस्त्र होती थीं जो तलवार चलानेवाले सैनिक के हाथ में रहती थीं।  लड़ने को निकट चले आओ।"},{"book":"यिर्मयाह","chapter":"46","verse":"4","text":"घोड़ों को जुतवाओ; और हे सवारों, घोड़ों पर चढ़कर टोप पहने हुए खड़े हो जाओ; भालों को पैना करो, झिलमों को पहन लो!"},{"book":"यिर्मयाह","chapter":"46","verse":"5","text":"मैं क्यों उनको व्याकुल देखता हूँ? वे विस्मित होकर पीछे हट गए! उनके शूरवीर गिराए गए और उतावली करके भाग गए; वे पीछे देखते भी नहीं; क्योंकि यहोवा की यह वाणी है, कि चारों ओर भय ही भय है!"},{"book":"यिर्मयाह","chapter":"46","verse":"6","text":"न वेग चलनेवाला भागने पाएगा और न वीर बचने पाएगा; क्योंकि उत्तर दिशा में फरात महानद के तट पर वे सब ठोकर खाकर गिर पड़े।"},{"book":"यिर्मयाह","chapter":"46","verse":"7","text":"“यह कौन है, जो नील नदी के समान, जिसका जल महानदों का सा उछलता है, बढ़ा चला आता है?"},{"book":"यिर्मयाह","chapter":"46","verse":"8","text":"मिस्र नील नदी के समान बढ़ता है, उसका जल महानदों का सा उछलता है। वह कहता है, मैं चढ़कर पृथ्वी को भर दूँगा, मैं नगरों को उनके निवासियों समेत नाश कर दूँगा।"},{"book":"यिर्मयाह","chapter":"46","verse":"9","text":"हे मिस्री सवारों आगे बढ़ो, हे रथियों, बहुत ही वेग से चलाओ! हे ढाल पकड़नेवाले कूशी और पूती वीरों, हे धनुर्धारी लूदियों चले आओ।"},{"book":"यिर्मयाह","chapter":"46","verse":"10","text":"क्योंकि वह दिन सेनाओं के यहोवा प्रभु के बदला लेने का दिन होगा46:10 वह दिन सेनाओं के यहोवा .... का दिन होगा: वे अभिमान के साथ इस विश्वास से आगे बढ़ते हैं कि उनकी विजय निश्चित है, वह दिन यहोवा का दिन है, उस दिन वे उसके सम्मान में बलि हेतु घात किए जाएगे। जिसमें वह अपने द्रोहियों से बदला लेगा। तलवार खाकर तृप्त होगी, और उनका लहू पीकर छक जाएगी। क्योंकि, उत्तर के देश में फरात महानद के तीर पर, सेनाओं के यहोवा प्रभु का यज्ञ है। (लूका 21:22)"},{"book":"यिर्मयाह","chapter":"46","verse":"11","text":"हे मिस्र की कुमारी कन्या, गिलाद को जाकर बलसान औषधि ले; तू व्यर्थ ही बहुत इलाज करती है, तू चंगी नहीं होगी!"},{"book":"यिर्मयाह","chapter":"46","verse":"12","text":"क्योंकि सब जाति के लोगों ने सुना है कि तू नीच हो गई और पृथ्वी तेरी चिल्लाहट से भर गई है; वीर से वीर ठोकर खाकर गिर पड़े; वे दोनों एक संग गिर गए हैं।”"},{"book":"यिर्मयाह","chapter":"46","verse":"13","text":"यहोवा ने यिर्मयाह भविष्यद्वक्ता से यह वचन भी कहा कि बाबेल का राजा नबूकदनेस्सर क्यों आकर मिस्र देश को मार लेगा:"},{"book":"यिर्मयाह","chapter":"46","verse":"14","text":"“मिस्र में वर्णन करो, और मिग्दोल में सुनाओ; हाँ, और नोप और तहपन्हेस में सुनाकर यह कहो कि खड़े होकर तैयार हो जाओ; क्योंकि तुम्हारे चारों ओर सब कुछ तलवार खा गई है।"},{"book":"यिर्मयाह","chapter":"46","verse":"15","text":"तेरे बलवन्त जन क्यों नाश हो गए हैं? वे इस कारण खड़े न रह सके क्योंकि यहोवा ने उन्हें ढकेल दिया।"},{"book":"यिर्मयाह","chapter":"46","verse":"16","text":"उसने बहुतों को ठोकर खिलाई, वे एक दूसरे पर गिर पड़े; और वे कहने लगे, ‘उठो, चलो, हम अंधेर करनेवाले की तलवार के डर के मारे अपने-अपने लोगों और अपनी-अपनी जन्म-भूमि में फिर लौट जाएँ।’"},{"book":"यिर्मयाह","chapter":"46","verse":"17","text":"वहाँ वे पुकारके कहते हैं, ‘मिस्र का राजा फ़िरौन सत्यानाश हुआ; क्योंकि उसने अपना बहुमूल्य अवसर खो दिया।’"},{"book":"यिर्मयाह","chapter":"46","verse":"18","text":"“वह राजाधिराज जिसका नाम सेनाओं का यहोवा है, उसकी यह वाणी है कि मेरे जीवन की सौगन्ध, जैसा ताबोर अन्य पहाड़ों में, और जैसा कर्मेल समुद्र के किनारे है, वैसा ही वह आएगा।"},{"book":"यिर्मयाह","chapter":"46","verse":"19","text":"हे मिस्र की रहनेवाली पुत्री! बँधुआई में जाने का सामान तैयार कर, क्योंकि नोप नगर उजाड़ और ऐसा भस्म हो जाएगा कि उसमें कोई भी न रहेगा।"},{"book":"यिर्मयाह","chapter":"46","verse":"20","text":"“मिस्र बहुत ही सुन्दर बछिया तो है, परन्तु उत्तर दिशा से नाश चला आता है, वह आ ही गया है।"},{"book":"यिर्मयाह","chapter":"46","verse":"21","text":"उसके जो सिपाही किराये पर आए हैं वह पाले-पोसे हुए बछड़ों के समान हैं; उन्होंने मुँह मोड़ा, और एक संग भाग गए, वे खड़े नहीं रहे; क्योंकि उनकी विपत्ति का दिन और दण्ड पाने का समय आ गया46:21 विपत्ति का दिन... आ गया: इसका वास्तविक अर्थ है कि उन्होंने साथ छोड़ दिया है, वे एक साथ भाग खड़े हुए, वे साथ खड़े नहीं रहे क्योंकि उनके विनाश का दिन आ गया है, यहोवा के दण्ड देने का दिन आ गया है।।"},{"book":"यिर्मयाह","chapter":"46","verse":"22","text":"उसकी आहट सर्प के भागने की सी होगी; क्योंकि वे वृक्षों के काटनेवालों की सेना और कुल्हाड़ियाँ लिए हुए उसके विरुद्ध चढ़ आएँगे।"},{"book":"यिर्मयाह","chapter":"46","verse":"23","text":"यहोवा की यह वाणी है, कि चाहे उसका वन बहुत ही घना हो, परन्तु वे उसको काट डालेंगे, क्योंकि वे टिड्डियों से भी अधिक अनगिनत हैं।"},{"book":"यिर्मयाह","chapter":"46","verse":"24","text":"मिस्री कन्या लज्जित होगी, वह उत्तर दिशा के लोगों के वश में कर दी जाएगी।”"},{"book":"यिर्मयाह","chapter":"46","verse":"25","text":"इस्राएल का परमेश्वर, सेनाओं का यहोवा कहता है: “देखो, मैं नो नगरवासी आमोन और फ़िरौन राजा और मिस्र को उसके सब देवताओं और राजाओं समेत और फ़िरौन को उन समेत जो उस पर भरोसा रखते हैं दण्ड देने पर हूँ।"},{"book":"यिर्मयाह","chapter":"46","verse":"26","text":"मैं उनको बाबेल के राजा नबूकदनेस्सर और उसके कर्मचारियों के वश में कर दूँगा जो उनके प्राण के खोजी हैं। उसके बाद वह प्राचीनकाल के समान फिर बसाया जाएगा, यहोवा की यह वाणी है।"},{"book":"यिर्मयाह","chapter":"46","verse":"27","text":"“परन्तु हे मेरे दास याकूब, तू मत डर, और हे इस्राएल, विस्मित न हो; क्योंकि मैं तुझे और तेरे वंश को बँधुआई के दूर देश से छुड़ा ले आऊँगा। याकूब लौटकर चैन और सुख से रहेगा, और कोई उसे डराने न पाएगा।"},{"book":"यिर्मयाह","chapter":"46","verse":"28","text":"हे मेरे दास याकूब, यहोवा की यह वाणी है, कि तू मत डर, क्योंकि मैं तेरे साथ हूँ। और यद्यपि मैं उन सब जातियों का अन्त कर डालूँगा जिनमें मैंने तुझे जबरन निकाल दिया है, तो भी तेरा अन्त न करूँगा। मैं तेरी ताड़ना विचार करके करूँगा, परन्तु तुझे किसी प्रकार से निर्दोष न ठहराऊँगा।”"}]}