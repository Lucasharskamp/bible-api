{"data":[{"book":"Jan","chapter":"16","verse":"1","text":"Těmito slovy jsem vás chtěl varovat, abyste nepodlehli zmatku z budoucích událostí."},{"book":"Jan","chapter":"16","verse":"2","text":"Nejdříve vás vyženou ze synagog. Pak vás budou dokonce zabíjet v domnění, že tím slouží Bohu."},{"book":"Jan","chapter":"16","verse":"3","text":"Budou to dělat, protože nepoznali Otce ani mne."},{"book":"Jan","chapter":"16","verse":"4","text":"Říkám to proto, abyste se na má slova rozpomněli, až se naplní."},{"book":"Jan","chapter":"16","verse":"5-6","text":"Můj čas se však naplnil a já brzy odejdu k tomu, který mne poslal. Vidím však, že nechápete, kam jdu. Místo abyste se radovali, jste stísněni smutkem a starostmi."},{"book":"Jan","chapter":"16","verse":"7","text":"Věřte mi, že pro vás bude lepší, když odejdu. Kdybych zůstal, Zastánce by k vám nepřišel. Odejdu-li, pošlu ho k vám."},{"book":"Jan","chapter":"16","verse":"8","text":"Až přijde, ukáže lidem, v čem spočívá hřích, zda existuje spravedlnost a koho je třeba soudit."},{"book":"Jan","chapter":"16","verse":"9","text":"Hřích je v tom, že lidé ve mne nevěří."},{"book":"Jan","chapter":"16","verse":"10","text":"Spravedlnost je v tom, že Bůh potrestal Krista jako zástupce hříšníků, vzkřísil ho a přijal do své slávy."},{"book":"Jan","chapter":"16","verse":"11","text":"A soud znamená, že uchvatitel tohoto světa je již odsouzen."},{"book":"Jan","chapter":"16","verse":"12","text":"Je toho ještě mnoho, co bych vám chtěl říci, ale vy to nemůžete v této chvíli pochopit."},{"book":"Jan","chapter":"16","verse":"13","text":"Teprve až přijde Duch svatý, odkryje vám plnou pravdu."},{"book":"Jan","chapter":"16","verse":"14","text":"On bude jejím věrným tlumočníkem. Oznámí vám i to, co má přijít."},{"book":"Jan","chapter":"16","verse":"15","text":"Nebude zdůrazňovat sebe, ale vyvyšovat mne, protože mně Otec svěřil všechno. A tak co vám sdělí Duch, bude ukazovat vždycky ke mně."},{"book":"Jan","chapter":"16","verse":"16","text":"Zanedlouho již mezi vámi nebudu, ale brzy potom mě znovu uvidíte. Pak půjdu zase k Otci.“"},{"book":"Jan","chapter":"16","verse":"17-18","text":"„O čem to jen mluví?“ ptali se učedníci jeden druhého. „Kde bude zanedlouho? Kdy ho zase uvidíme? Co to znamená, že půjde k Otci? Tomu nerozumíme.“"},{"book":"Jan","chapter":"16","verse":"19","text":"Ježíš poznal, že si učedníci s jeho slovy nevědí rady. „Vysvětlím vám to,“ řekl."},{"book":"Jan","chapter":"16","verse":"20","text":"„Brzy se svět bude radovat z mého utrpení, zatímco vy budete plakat. Ale váš pláč se záhy promění v radost, protože mne opět uvidíte."},{"book":"Jan","chapter":"16","verse":"21","text":"Vaše radost se bude podobat radosti ženy, která zapomněla na všechnu úzkost a porodní bolesti, protože se jí narodilo dítě."},{"book":"Jan","chapter":"16","verse":"22-23","text":"Nyní jste smutní, ale budete se zase radovat, až se setkáme. O tuto radost vás nikdo nepřipraví. Pak všechno pochopíte."},{"book":"Jan","chapter":"16","verse":"24","text":"Znovu vás vyzývám, abyste se ve svých modlitbách k Otci na mne odvolávali a on vás vyslyší. Proste, Bůh vás obdaruje a vaše radost bude plná."},{"book":"Jan","chapter":"16","verse":"25","text":"Dosud jsem o těchto věcech mluvil v podobenstvích, ale brzy budu o Otci hovořit otevřeně."},{"book":"Jan","chapter":"16","verse":"26","text":"Nespoléhejte se na to, že já budu prosit Otce za vás, ale vy se modlete a odvolávejte na mne."},{"book":"Jan","chapter":"16","verse":"27","text":"Vždyť vás Otec miluje pro vaši lásku ke mně a pro víru, se kterou jste mne přijali jako Božího Syna."},{"book":"Jan","chapter":"16","verse":"28","text":"Pravda je nejen to, že jsem od Otce přišel, ale i to, že se k němu opět vrátím.“"},{"book":"Jan","chapter":"16","verse":"29","text":"„Teď už ti rozumíme,“ přisvědčili učedníci. „Co jsi dříve říkal v náznacích, pověděl jsi teď jasně."},{"book":"Jan","chapter":"16","verse":"30","text":"Pochopili jsme, že víš všechno a rozumíš už napřed našim otázkám. Teď opravdu věříme, že jsi přišel od Boha.“"},{"book":"Jan","chapter":"16","verse":"31","text":"„Opravdu tomu věříte?“ otázal se jich Ježíš."},{"book":"Jan","chapter":"16","verse":"32","text":"„Nastane čas, vlastně už nastal, kdy se rozprchnete do svých domovů a necháte mne samotného. Já však nebudu sám, protože Otec je se mnou."},{"book":"Jan","chapter":"16","verse":"33","text":"Toto všechno jsem vám řekl proto, abyste ve spojení se mnou našli jistotu a klid. Svět vám připraví mnoho těžkostí, ale neztrácejte odvahu. Já jsem nad ním zvítězil.“"}]}