{"data":[{"book":"Ruka","chapter":"23","verse":"1","text":"Ipapo ungano yose yakasimuka ikaenda naye kuna Pirato."},{"book":"Ruka","chapter":"23","verse":"2","text":"Uye vakatanga kumupomera mhosva, vachiti, “Takawana murume uyu achitsausa rudzi rwedu. Haabvumirani nokuripa mutero kuna Kesari uye anozviti ndiye Kristu, mambo.”"},{"book":"Ruka","chapter":"23","verse":"3","text":"Saka Pirato akabvunza Jesu achiti, “Ndiwe mambo wavaJudha here?”"},{"book":"Ruka","chapter":"23","verse":"4","text":"Ipapo Pirato akati kuvaprista vakuru navanhu vazhinji, “Handiwani hwaro hwemhosva inopomerwa murume uyu.”"},{"book":"Ruka","chapter":"23","verse":"5","text":"Asi ivo vakaramba vachiti, “Anomutsa vanhu nedzidziso yake muJudhea rose. Akatanga kuGarirea uye atosvika kwose kuno uku.”"},{"book":"Ruka","chapter":"23","verse":"6","text":"Anzwa izvi, Pirato akabvunza kuti murume uyu akanga ari muGarirea here."},{"book":"Ruka","chapter":"23","verse":"7","text":"Akati anzwa kuti Jesu akanga ari pasi poutongi hwaHerodhi, akabva amutumira kuna Herodhi, uyo aivawo muJerusarema panguva iyoyo."},{"book":"Ruka","chapter":"23","verse":"8","text":"Herodhi akati achiona Jesu, akafara zvikuru, nokuti akanga achishuva kumuona kwenguva refu. Kubva pane zvaakanga ambonzwa nezvake, ainge achitarisira kuti amuone achiita zvishamiso."},{"book":"Ruka","chapter":"23","verse":"9","text":"Akamubvunza mibvunzo mizhinji, asi Jesu haana kumupindura."},{"book":"Ruka","chapter":"23","verse":"10","text":"Vaprista vakuru navadzidzisi vomurayiro vakanga vamire ipapo, vachinyanya kumupomera mhosva."},{"book":"Ruka","chapter":"23","verse":"11","text":"Ipapo Herodhi navarwi vake vakamuzvidza uye vakamuseka. Vakamupfekedza nguo youmambo, vakamudzosera kuna Pirato."},{"book":"Ruka","chapter":"23","verse":"12","text":"Musi uyo, Herodhi naPirato vakava shamwari, kare kwavo, vakanga vachimbovengana."},{"book":"Ruka","chapter":"23","verse":"13","text":"Pirato akaunganidza vaprista vakuru, vatongi, navanhu,"},{"book":"Ruka","chapter":"23","verse":"14","text":"akati kwavari, “Mauyisa munhu uyu kwandiri somunhu anomutsa vanhu kuti vamukire hurumende. Ndanyatsomuongorora pamberi penyu uye ndashaya hwaro hwemhosva yamunomupomera."},{"book":"Ruka","chapter":"23","verse":"15","text":"Kunyange naHerodhi, nokuti amudzosa kwatiri; sezvamunoona, haana kuita chinhu chingafanira kutongerwa rufu."},{"book":"Ruka","chapter":"23","verse":"16","text":"Naizvozvo, ndichamurova ndigomuregedza.”"},{"book":"Ruka","chapter":"23","verse":"17","text":"(Nokuti aifanira kuvasunungurira mumwe munhu pamutambo.)"},{"book":"Ruka","chapter":"23","verse":"18","text":"Vose pamwe chete vakadanidzira vachiti, “Murume uyu ngaafe! Tisunungurirei Bharabhasi!”"},{"book":"Ruka","chapter":"23","verse":"19","text":"(Bharabhasi akanga aiswa mujeri nokuda kwebope raakanga amutsa muguta, uye nemhaka yokuuraya.)"},{"book":"Ruka","chapter":"23","verse":"20","text":"Sezvaakanga achida kusunungura Jesu, Pirato akataurazve navo."},{"book":"Ruka","chapter":"23","verse":"21","text":"Asi ivo vakaramba vachidanidzira vachiti, “Murovererei! Murovererei!”"},{"book":"Ruka","chapter":"23","verse":"22","text":"Akati kwavari kechitatu, “Sei? Murume uyu atadzeiko? Handina kuwana mhosva paari yokuti atongerwe rufu. Naizvozvo, ndichaita kuti arohwe ndigomusunungura.”"},{"book":"Ruka","chapter":"23","verse":"23","text":"Asi vakaramba vachidanidzira nenzwi guru vachiti aifanira kurovererwa pamuchinjikwa, uye kudanidzira kwavo kukakunda."},{"book":"Ruka","chapter":"23","verse":"24","text":"Saka Pirato akatonga kuti zvavakakumbira zviitwe."},{"book":"Ruka","chapter":"23","verse":"25","text":"Akasunungura murume akanga aiswa mujeri nokuda kwebope uye nokuuraya, uyo wavakanga vakumbira, ndokubva avapa Jesu kuti vaite zvavanoda naye."},{"book":"Ruka","chapter":"23","verse":"26","text":"Vakati voenda naye, vakabata murume ainzi Simoni weKurini, uyo akanga achibva muruwa, vakamutakudza muchinjikwa ari mushure maJesu."},{"book":"Ruka","chapter":"23","verse":"27","text":"Vanhu vazhinji zhinji vakamutevera, pamwe chete navakadzi vakanga vachichema uye vachiungudza."},{"book":"Ruka","chapter":"23","verse":"28","text":"Jesu akatendeuka akati kwavari, “Vanasikana veJerusarema, musandichema ini; zvichemei imi navana venyu."},{"book":"Ruka","chapter":"23","verse":"29","text":"Nokuti nguva ichasvika iyo yamuchati, ‘Vakaropafadzwa vakadzi vasingabereki, izvo zvizvaro zvisina kumbobereka, namazamu asina kumboyamwisa!’"},{"book":"Ruka","chapter":"23","verse":"30","text":"Ipapo"},{"book":"Ruka","chapter":"23","verse":"31","text":"Nokuti kana vanhu vachiita zvinhu izvi pamuti munyoro, chiiko chichaitika kune wakaoma?”"},{"book":"Ruka","chapter":"23","verse":"32","text":"Vamwezve varume vaviri, vose vakanga vari mbavha, vakatorwawo pamwe chete naye kuti vandourayiwa."},{"book":"Ruka","chapter":"23","verse":"33","text":"Vakati vasvika panzvimbo yainzi Dehenya, vakamuroverera ipapo, pamwe chete nembavha, mumwe kurudyi rwake, mumwe kuruboshwe rwake."},{"book":"Ruka","chapter":"23","verse":"34","text":"Jesu akati, “Baba, varegererei, nokuti havazivi zvavari kuita.” Vakagovana nguo dzake vachikanda mijenya."},{"book":"Ruka","chapter":"23","verse":"35","text":"Vanhu vakamira vakatarira, uye kunyange vatongi vakamuseka. Vakati, “Akaponesa vamwe; ngaazviponese iye pachake kana ari Kristu waMwari, iye Musanangurwa.”"},{"book":"Ruka","chapter":"23","verse":"36","text":"Varwi vakasvikawo vakamuseka. Vakamupa waini yevhiniga"},{"book":"Ruka","chapter":"23","verse":"37","text":"vakati, “Kana uri mambo wavaJudha, chizviponesa.”"},{"book":"Ruka","chapter":"23","verse":"38","text":"Pamusoro pake pakanga pane chiziviso chakanga chakanyorwa kuti: uyu ndiye mambo wavajudha."},{"book":"Ruka","chapter":"23","verse":"39","text":"Mumwe wembavha dzakanga dzakarembera pamwe chete naye akamutuka achiti, “Ko, ndiwe Kristu here? Zviponese ugoponesa nesuwo!”"},{"book":"Ruka","chapter":"23","verse":"40","text":"Asi imwe mbavha yakamutsiura ikati, “Hautyi Mwari here iwe, sezvo uri pakutongwa kumwe cheteko?"},{"book":"Ruka","chapter":"23","verse":"41","text":"Isu tiri kutongwa zvakarurama, nokuti tiri kupiwa zvakafanira mabasa edu. Asi munhu uyu haana chakaipa chaakaita.”"},{"book":"Ruka","chapter":"23","verse":"42","text":"Ipapo akati, “Jesu, mundirangarirewo pamunenge masvika muumambo hwenyu.”"},{"book":"Ruka","chapter":"23","verse":"43","text":"Jesu akamupindura akati, “Zvirokwazvo ndinoti kwauri, nhasi uchava neni muparadhiso.”"},{"book":"Ruka","chapter":"23","verse":"44","text":"Zvino yakanga yava nguva inenge yechitanhatu, rima rikava pamusoro penyika yose kusvikira panguva yepfumbamwe,"},{"book":"Ruka","chapter":"23","verse":"45","text":"nokuti zuva rakamira kuvhenekera. Uye chidzitiro chetemberi chakabvarurwa napakati."},{"book":"Ruka","chapter":"23","verse":"46","text":"Jesu akadanidzira nenzwi guru achiti, “Baba, ndinoisa mweya wangu mumaoko enyu.” Akati ataura izvi, akabudisa mweya wake."},{"book":"Ruka","chapter":"23","verse":"47","text":"Mukuru wezana, akati achiona zvakanga zvaitika, akarumbidza Mwari achiti, “Zvirokwazvo uyu anga ari munhu akarurama.”"},{"book":"Ruka","chapter":"23","verse":"48","text":"Vanhu vose vakanga vakaungana kuzopupura chiitiko ichi, vakaona zvakanga zvaitika, vakazvirova zvipfuva zvavo uye vakaenda."},{"book":"Ruka","chapter":"23","verse":"49","text":"Asi vakanga vachimuziva, pamwe chete navakadzi vakanga vamutevera vachibva kuGarirea, vakamira nechokure, vakatarisa zvinhu zvose izvi."},{"book":"Ruka","chapter":"23","verse":"50","text":"Zvino kwakanga kuno mumwe murume ainzi Josefa, nhengo yedare ramakurukota, munhu akanga akanaka uye akarurama,"},{"book":"Ruka","chapter":"23","verse":"51","text":"uyo akanga asina kubvumirana navo pakuronga kwavo uye nokuita kwavo. Aibva kuguta ravaJudha reArimatea uye akanga akamirira umambo hwaMwari."},{"book":"Ruka","chapter":"23","verse":"52","text":"Asvika kuna Pirato, akakumbira mutumbi waJesu."},{"book":"Ruka","chapter":"23","verse":"53","text":"Ipapo akauburutsa, akauputira nomucheka akauisa muguva rakanga racherwa paruware, rakanga risina kumbovigwa munhu."},{"book":"Ruka","chapter":"23","verse":"54","text":"Rakanga riri zuva rokugadzirira, uye Sabata rakanga rava kuda kutanga."},{"book":"Ruka","chapter":"23","verse":"55","text":"Vakadzi vaya vakanga vauya naJesu vachibva kuGarirea vakatevera Josefa vakaona guva uye kuti mutumbi wake wakanga waradzikwa sei mariri."},{"book":"Ruka","chapter":"23","verse":"56","text":"Ipapo vakaenda kumba vakandogadzira zvinonhuhwira namafuta anonhuhwira. Asi vakazorora nomusi weSabata vachiteerera murayiro."}]}