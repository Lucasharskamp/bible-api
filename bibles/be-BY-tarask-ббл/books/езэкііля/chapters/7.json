{"data":[{"book":"ЕЗЭКІІЛЯ","chapter":"7","verse":"1","text":"І было мне слова Гасподняе:"},{"book":"ЕЗЭКІІЛЯ","chapter":"7","verse":"2","text":"І ты, сын чалавечы, скажы: так кажа Гасподзь Бог: зямлі Ізраілевай канец, - канец прыйшоў на чатыры краі зямлі."},{"book":"ЕЗЭКІІЛЯ","chapter":"7","verse":"3","text":"Вось - канец табе; і пашлю на цябе гнеў Мой, і буду судзіць цябе паводле шляхоў тваіх, і ўскладу на цябе ўсе гідоты твае."},{"book":"ЕЗЭКІІЛЯ","chapter":"7","verse":"4","text":"І не ўмілажаліцца зь цябе вока Маё, і не памілую, і аддам табе паводле шляхоў тваіх, і гідоты твае з табою будуць, і ўведаеце, што Я - Гасподзь."},{"book":"ЕЗЭКІІЛЯ","chapter":"7","verse":"5","text":"Так кажа Гасподзь Бог: бяда адзіная, вось, ідзе бяда."},{"book":"ЕЗЭКІІЛЯ","chapter":"7","verse":"6","text":"Канец прыйшоў, прыйшоў канец, стаў на цябе; вось дайшла,"},{"book":"ЕЗЭКІІЛЯ","chapter":"7","verse":"7","text":"дайшла ліхата да цябе, жыхар зямлі! прыходзіць час, набліжаецца дзень смуты, а не вясёлых гуканьняў у горах."},{"book":"ЕЗЭКІІЛЯ","chapter":"7","verse":"8","text":"Вось, неўзабаве вылью на цябе лютасьць Маю і зьдзейсьню над табою гнеў Мой, і буду судзіць цябе паводле ўчынкаў тваіх і ўскладу на цябе ўсе гідоты твае."},{"book":"ЕЗЭКІІЛЯ","chapter":"7","verse":"9","text":"І не ўмілажаліцца зь цябе вока Маё, і не памілую. Паводле ўчынкаў тваіх дам табе, і гідоты твае з табою будуць; і ўведаеце, што Я - Гасподзь каральнік."},{"book":"ЕЗЭКІІЛЯ","chapter":"7","verse":"10","text":"Вось дзень! вось прыйшла, настала ліхата! жазло вырасла, ганарлівасьць разраслася."},{"book":"ЕЗЭКІІЛЯ","chapter":"7","verse":"11","text":"Паўстае сіла на жазло няверства; нічога не застанецца ад іх, і ад багацьця іхняга і ад шуму іхняга, і ад пышнаты іхняй."},{"book":"ЕЗЭКІІЛЯ","chapter":"7","verse":"12","text":"Прыйшоў час, настаў дзень; хто купіў, ня радуйся, і хто прадаў, ня плач, бо гнеў - над усім мноствам іх."},{"book":"ЕЗЭКІІЛЯ","chapter":"7","verse":"13","text":"Бо, хто прадаў, ня вернецца да прададзенага, хоць бы і засталіся яны жывыя; бо прарочая ўява пра ўсё мноства іх не адменіцца, і ніхто сваім беззаконьнем не ўмацуе свайго жыцьця."},{"book":"ЕЗЭКІІЛЯ","chapter":"7","verse":"14","text":"Затрубяць у трубу, і ўсё рыхтуецца, але ніхто ня йдзе на вайну; бо гнеў Мой над усім мноствам іх."},{"book":"ЕЗЭКІІЛЯ","chapter":"7","verse":"15","text":"Па-за домам меч, а ў доме - пошасьць і голад. Хто ў полі, той памрэ ад меча; а хто ў горадзе, таго зжаруць голад і згубная пошасьць."},{"book":"ЕЗЭКІІЛЯ","chapter":"7","verse":"16","text":"А ацалелыя зь іх уцякуць і будуць на горах, як галубы далін; усе яны будуць стагнаць, кожны за сваё беззаконьне."},{"book":"ЕЗЭКІІЛЯ","chapter":"7","verse":"17","text":"Ва ўсіх рукі апусьцяцца, і ва ўсіх калені задрыжаць, як вада."},{"book":"ЕЗЭКІІЛЯ","chapter":"7","verse":"18","text":"Тады яны апярэжуцца вярэтаю, і ахопіць іх трымценьне: і ва ўсіх на тварах будзе сорам, і ва ўсіх на галовах плешына."},{"book":"ЕЗЭКІІЛЯ","chapter":"7","verse":"19","text":"Срэбра сваё яны выкінуць на вуліцы, і золата ў іх будзе ў пагардзе. Срэбра іхняе і золата іхняе ня мецьме сілы выратаваць іх у дзень лютасьці Госпада. Яны не насыцяць імі душаў сваіх і не напоўняць нутробаў сваіх, бо яно было прычынаю беззаконьня іхняга."},{"book":"ЕЗЭКІІЛЯ","chapter":"7","verse":"20","text":"І ў чырвоных уборах сваіх яны ператваралі яго ў гонар і рабілі зь яго выявы гнюсных сваіх ідалаў; затое і зраблю яго нячыстым для іх."},{"book":"ЕЗЭКІІЛЯ","chapter":"7","verse":"21","text":"І аддам яго ў рукі чужым на здабычу і беззаконцам землі на рабаваньне, і яны апаганяць яго."},{"book":"ЕЗЭКІІЛЯ","chapter":"7","verse":"22","text":"І адвярну ад іх аблічча Маё, і апаганяць запаветнае Маё; і прыйдуць туды рабаўнікі і апаганяць яго."},{"book":"ЕЗЭКІІЛЯ","chapter":"7","verse":"23","text":"Зрабі ланцуг, бо зямля гэтая напоўнена крывавымі зладзействамі, і горад поўны гвалту."},{"book":"ЕЗЭКІІЛЯ","chapter":"7","verse":"24","text":"Я прывяду найзлосьнейшых з народаў, і завалодаюць дамамі іхнімі. І пакладу канец пагардлівасьці моцных, і будуць апаганены сьвятыні іхнія."},{"book":"ЕЗЭКІІЛЯ","chapter":"7","verse":"25","text":"Ідзе пагібель: будуць шукаць міру, і ня знойдуць."},{"book":"ЕЗЭКІІЛЯ","chapter":"7","verse":"26","text":"Бяда пойдзе за бядою і вестка за весткаю; і будуць прасіць у прарока ўявы, і ня будзе вучэньня ў сьвятара і рады ў старцаў."},{"book":"ЕЗЭКІІЛЯ","chapter":"7","verse":"27","text":"Цар будзе бедаваць, і князь апранецца ў жудасьць, і ў народу зямлі будуць дрыжаць рукі. Учыню зь імі паводле ўчынкаў іхніх, паводле судоў іхніх буду судзіць іх; і ўведаюць, што Я - Гасподзь."}]}