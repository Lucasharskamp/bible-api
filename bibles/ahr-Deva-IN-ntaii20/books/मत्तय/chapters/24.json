{"data":[{"book":"मत्तय","chapter":"24","verse":"1","text":"मंग येशु मंदिरमातीन बाहेर निंघी राहींता तवय त्याना शिष्य त्याले मंदिरनी माडी दखाडासाठे त्यानाजोडे वनात."},{"book":"मत्तय","chapter":"24","verse":"2","text":"तवय येशु त्यासले बोलना, “हाई सर्व तुम्हीन दखी राहीनात ना. मी तुमले खरं सांगस की; असा आठे दगडवर दगड ऱ्हावाव नही; जो पाडता येवाव नही.”"},{"book":"मत्तय","chapter":"24","verse":"3","text":"येशु जैतुनना डोंगरवर बशेल व्हता तवय त्याना शिष्यसनी त्यानाकडे ईसन ईचारं, “ह्या गोष्टी कवय व्हतीन अनी तुमनं येवानं अनी ह्या युगना समाप्तीनं चिन्ह काय शे, हाई आमले सांगा.”"},{"book":"मत्तय","chapter":"24","verse":"4","text":"येशुनी त्यासले उत्तर दिधं, तुमले कोणी फसाडाले नको म्हणीन जपी ऱ्हा."},{"book":"मत्तय","chapter":"24","verse":"5","text":"कारण बराच लोके मनं नाव लिसन येतीन अनी मी ख्रिस्त शे अस म्हणतीन अनी बराच जणसले फसाडतीन."},{"book":"मत्तय","chapter":"24","verse":"6","text":"जवय तुम्हीन लढायासबद्दल ऐकशात अनी लढायासन्या अफवा ऐकशात तवय संभाळा घाबरू नका कारण अस व्हवानं आवश्यकच शे, पण तेवढामा शेवट व्हवाव नही."},{"book":"मत्तय","chapter":"24","verse":"7","text":"कारण राष्ट्रसवर राष्ट्र अनं राज्यसवर राज्य ऊठतीन अनी जागोजागी दुष्काळ पडी अनं भूकंप व्हतीन."},{"book":"मत्तय","chapter":"24","verse":"8","text":"पण हाई सर्व म्हणजे दुःखनी सुरवात शे."},{"book":"मत्तय","chapter":"24","verse":"9","text":"तुमना हाल कराकरता त्या तुमले धरी देतीन अनं तुमले मारी टाकतीन अनी मना नावमुये सर्वा लोके तुमना तिरस्कार करतीन."},{"book":"मत्तय","chapter":"24","verse":"10","text":"त्या येळले बराचजन अडखळतीन; त्या एकमेकसले धरी देतीन, अनं एकमेकसना व्देष करतीन;"},{"book":"मत्तय","chapter":"24","verse":"11","text":"बराच खोटा संदेष्टा व्हतीन अनी बराच जणसले फसाडतीन."},{"book":"मत्तय","chapter":"24","verse":"12","text":"अनी अधर्म वाढामुये बराच लोकसनी प्रिती थंडी व्हई जाई."},{"book":"मत्तय","chapter":"24","verse":"13","text":"२४:१३ मत्तय १०:२२पण ह्यामा शेवटपावत जो टिकी राही त्यानच तारण व्हई."},{"book":"मत्तय","chapter":"24","verse":"14","text":"जगमाधला सर्व लोकसकरता साक्ष व्हवाले पाहिजे म्हणीन देवराज्यनी हाई सुवार्ता सर्व जगमा गाजाडतीन; तवय शेवट व्हई."},{"book":"मत्तय","chapter":"24","verse":"15","text":"“दानीएल संदेष्टाद्वारा सांगेल,२४:१५ वाचनारानी हाई ध्यानमा लेवानं की, ह्याना अर्थ काय शे! बठं काही उध्वस्त करणारी अमंगळताले पवित्रस्थानमा उभा राहेल तुम्हीन दखशात.”"},{"book":"मत्तय","chapter":"24","verse":"16","text":"“तवय ज्या यहूदीया प्रांतमा व्हतीन त्यासनी डोंगरकडे पळी जावानं."},{"book":"मत्तय","chapter":"24","verse":"17","text":"२४:१७ लूक १७:३१जो धाबावर व्हई त्यानी आपला घरमातील काही बी बाहेर काढाकरता खाल उतरानं नही."},{"book":"मत्तय","chapter":"24","verse":"18","text":"अनी जो वावरमा राही त्यानी आपला कपडा लेवाकरता मांगे फिरीन येवानं नही."},{"book":"मत्तय","chapter":"24","verse":"19","text":"त्या दिनसमा ज्यासले दिन राहतीन अनी ज्या लेकरंसले पाजणाऱ्या राहतीन त्यासना भयंकर हाल व्हतीन!"},{"book":"मत्तय","chapter":"24","verse":"20","text":"तरी हिवाळामा किंवा शब्बाथ दिनले तुमले पळनं पडाव नही म्हणीन प्रार्थना करा!"},{"book":"मत्तय","chapter":"24","verse":"21","text":"२४:२१ प्रकटीकरण ७:१४कारण जगना उत्पत्तिपाईन ते आजपावत वनं नही अनं येवाव नही, अस मोठं संकट त्या काळमा ई."},{"book":"मत्तय","chapter":"24","verse":"22","text":"अनी देव त्या दिनसले थोडा नही करता तर; कोणताच माणुसना निभाव लागता नही, पण ज्यासले निवडेल शे त्यासनाकरता त्या दिन थोडा कराई जातीन.”"},{"book":"मत्तय","chapter":"24","verse":"23","text":"त्या येळले कोणी तुमले म्हणी, “दखा, ख्रिस्त आठे शे! किंवा तठे शे!” तर खरं मानु नका."},{"book":"मत्तय","chapter":"24","verse":"24","text":"कारण खोटा ख्रिस्त अनी खोटा संदेष्टा व्हतीन; त्या असा मोठा चिन्ह अनं चमत्कार दखाडतीन की ज्यासले देवनी निवडेल शे त्यासले सुध्दा फसाडतीन."},{"book":"मत्तय","chapter":"24","verse":"25","text":"दखा! मी हाई पहिलेच तुमले सांगीन ठेयेल शे."},{"book":"मत्तय","chapter":"24","verse":"26","text":"“किंवा, जर कोणी तुमले म्हणी, ‘दखा, तो जंगलमा शे!’ तर तठे जावु नका; अनी कोणी म्हणी, ‘दखा, तो मझारनी खोलीमा शे!’ तर खरं मानु नका."},{"book":"मत्तय","chapter":"24","verse":"27","text":"कारण जशी ईज पुर्व दिशाकडतीन निंघीन पश्चिम दिशापावत चमकस तसं मनुष्यना पोऱ्यानं येणं व्हई.”"},{"book":"मत्तय","chapter":"24","verse":"28","text":"जठे प्रेत शे, तठे गिधाड जमतीन."},{"book":"मत्तय","chapter":"24","verse":"29","text":"“त्या दिनसमाधला संकटना मांगतीन लगेच सुर्य अंधकारमय व्हई, चंद्र प्रकाश देवाव नही, तारा आकाशमातीन नष्ट व्हतीन अनी आकाशमाधली शक्ती हाली जाई."},{"book":"मत्तय","chapter":"24","verse":"30","text":"२४:३० प्रकटीकरण १:७तवय मनुष्यना पोऱ्यानं चिन्ह आकाशमा दखाई; अनी पृथ्वीवरला सर्व जातना लोके शोक करतीन त्या मनुष्यना पोऱ्याले आकाशना ढगसवर बशीसन, पराक्रमतीन अनी मोठा वैभवतीन येतांना दखतीन."},{"book":"मत्तय","chapter":"24","verse":"31","text":"तुतारीसना महानादनासंगे, मी मना दूतसले धाडसु, अनी त्या पृथ्वीना एक टोकपाईन दुसरा टोकपावत मना निवडेल लोकसले चाऱ्ही दिशाकडतीन गोया करसु.”"},{"book":"मत्तय","chapter":"24","verse":"32","text":"“आते अंजिरना झाडना दृष्टांत ल्या, त्याले कवळी फांदी ईसन पानटा फुटू लागणात म्हणजे उन्हाळा जोडे येल शे अस तुमले समजस."},{"book":"मत्तय","chapter":"24","verse":"33","text":"जवय तुम्हीन ह्या सर्व गोष्टी दखशात, तवय मी दारजोडे शे, अस समजा."},{"book":"मत्तय","chapter":"24","verse":"34","text":"मी तुमले सत्य सांगस, जोपावत हाई सर्व पुरं व्हत नही तोपावत हाई पिढीना अंत व्हवाव नही."},{"book":"मत्तय","chapter":"24","verse":"35","text":"आकाश अनी पृथ्वी पुसाई जाई, पण मनं वचन पुसावणारच नही.”"},{"book":"मत्तय","chapter":"24","verse":"36","text":"“त्या दिनबद्दल अनी त्या येळबद्दल कोणलेच माहीत नही, स्वर्ग माधला देवदूतसले नही, देवना पोऱ्यालेसुध्दा नही; फक्त देवबापलेच माहीत शे."},{"book":"मत्तय","chapter":"24","verse":"37","text":"नोहाना दिनसनामायक मनुष्यना पोऱ्यानं येणं व्हई."},{"book":"मत्तय","chapter":"24","verse":"38","text":"तवय जस जलप्रलय येवाना पहीलेना दिनसमा नोहा जहाजमा जास नही तोपावत लोके खाई पी राहींतात, लगीन करी ली राहींतात, लगीन करी दी राहींतात;"},{"book":"मत्तय","chapter":"24","verse":"39","text":"तवय जलप्रलय ईसन त्यासले वाहीन लई गया तोपावत त्यासले समजनं नही, तसच मनुष्यना पोऱ्यानं येणं व्हई."},{"book":"मत्तय","chapter":"24","verse":"40","text":"त्या येळले वावरमा काम करनारा दोन जणसमातीन; एक उचलाई जाई अनी एक तठेच ठेवाई जाई."},{"book":"मत्तय","chapter":"24","verse":"41","text":"जातावर दळनाऱ्या दोन बायासपैकी एक उचलाई जाई अनं एक तठेच ठेवाई जाई."},{"book":"मत्तय","chapter":"24","verse":"42","text":"यामुये, जागृत ऱ्हा, कारण कोणता दिनले तुमना प्रभु ई हाई तुमले माहीत नही."},{"book":"मत्तय","chapter":"24","verse":"43","text":"२४:४३ लूक १२:३९,४०आखो, हाई समजी ल्या की, कोणता येळले चोर येवाव शे हाई जर घरमालकले माहीत ऱ्हातं, तर तो जागा ऱ्हाता अनी आपलं घर चोरले फोडु नही देता."},{"book":"मत्तय","chapter":"24","verse":"44","text":"यामुये तुम्हीन तयार ऱ्हा, तुमले वाटाव नही त्या येळले मनुष्यना पोऱ्या ई.”"},{"book":"मत्तय","chapter":"24","verse":"45","text":"असा ईश्वासु अनं ईचारशील कारभारी कोण शे? ज्याले त्याना मालक आपला सेवकसवर अधिकारी नेमी यानाकरता की, तो त्यासले येळवर जेवण दी."},{"book":"मत्तय","chapter":"24","verse":"46","text":"मालक ई तवय जो दास तसं करतांना त्याले दखाई, तो दास धन्य!"},{"book":"मत्तय","chapter":"24","verse":"47","text":"मी तुमले सत्य सांगस की, मालक त्या दासले आपली सर्व मालमत्तावर अधिकारी नेमी."},{"book":"मत्तय","chapter":"24","verse":"48","text":"पण जर तो दुष्ट दास व्हई तर तो आपला मनमा म्हणी, मना मालकले येवाले आखो बराच येळ लागी."},{"book":"मत्तय","chapter":"24","verse":"49","text":"अनी तो आपला सोबतना दाससले मारू लागना अनं दारूड्याससंगे खाऊ पिऊ लागना,"},{"book":"मत्तय","chapter":"24","verse":"50","text":"तवय दास मालकनी वाट दखत नही त्या दिनले अनी त्याले माहीत नही त्या येळले त्याना मालक ईसन,"},{"book":"मत्तय","chapter":"24","verse":"51","text":"त्या दासले कापी टाकी अनी ढोंगीसनासंगे त्याले टाकी दी. तठे रडनं अनी दात खानं चाली"}]}