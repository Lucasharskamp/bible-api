{"data":[{"book":"ایوب","chapter":"28","verse":"1","text":"یقیناً چاندی کی کانیں ہوتی ہیں اور ایسی جگہیں جہاں سونا خالص کیا جاتا ہے۔"},{"book":"ایوب","chapter":"28","verse":"2","text":"لوہا زمین سے نکالا جاتا اور لوگ پتھر پگھلا کر تانبا بنا لیتے ہیں۔"},{"book":"ایوب","chapter":"28","verse":"3","text":"انسان اندھیرے کو ختم کر کے زمین کی گہری گہری جگہوں تک کچی دھات کا کھوج لگاتا ہے، خواہ وہ کتنے اندھیرے میں کیوں نہ ہو۔"},{"book":"ایوب","chapter":"28","verse":"4","text":"ایک اجنبی قوم سرنگ لگاتی ہے۔ جب رسّوں سے لٹکے ہوئے کام کرتے اور انسانوں سے دُور کان میں جھومتے ہیں تو زمین پر گزرنے والوں کو اُن کی یاد ہی نہیں رہتی۔"},{"book":"ایوب","chapter":"28","verse":"5","text":"زمین کی سطح پر خوراک پیدا ہوتی ہے جبکہ اُس کی گہرائیاں یوں تبدیل ہو جاتی ہیں جیسے اُس میں آگ لگی ہو۔"},{"book":"ایوب","chapter":"28","verse":"6","text":"پتھروں سے سنگِ لاجورد نکالا جاتا ہے جس میں سونے کے ذرے بھی پائے جاتے ہیں۔"},{"book":"ایوب","chapter":"28","verse":"7","text":"یہ ایسے راستے ہیں جو کوئی بھی شکاری پرندہ نہیں جانتا، جو کسی بھی باز نے نہیں دیکھا۔"},{"book":"ایوب","chapter":"28","verse":"8","text":"جنگل کے رُعب دار جانوروں میں سے کوئی بھی اِن راہوں پر نہیں چلا، کسی بھی شیرببر نے اِن پر قدم نہیں رکھا۔"},{"book":"ایوب","chapter":"28","verse":"9","text":"انسان سنگِ چقماق پر ہاتھ لگا کر پہاڑوں کو جڑ سے اُلٹا دیتا ہے۔"},{"book":"ایوب","chapter":"28","verse":"10","text":"وہ پتھر میں سرنگ لگا کر ہر قسم کی قیمتی چیز دیکھ لیتا"},{"book":"ایوب","chapter":"28","verse":"11","text":"اور زمین دوز ندیوں کو بند کر کے پوشیدہ چیزیں روشنی میں لاتا ہے۔"},{"book":"ایوب","chapter":"28","verse":"12","text":"لیکن حکمت کہاں پائی جاتی ہے، سمجھ کہاں سے ملتی ہے؟"},{"book":"ایوب","chapter":"28","verse":"13","text":"انسان اُس تک جانے والی راہ نہیں جانتا، کیونکہ اُسے ملکِ حیات میں پایا نہیں جاتا۔"},{"book":"ایوب","chapter":"28","verse":"14","text":"سمندر کہتا ہے، ’حکمت میرے پاس نہیں ہے،‘ اور اُس کی گہرائیاں بیان کرتی ہیں، ’یہاں بھی نہیں ہے۔‘"},{"book":"ایوب","chapter":"28","verse":"15","text":"حکمت کو نہ خالص سونے، نہ چاندی سے خریدا جا سکتا ہے۔"},{"book":"ایوب","chapter":"28","verse":"16","text":"اُسے پانے کے لئے نہ اوفیر کا سونا، نہ بیش قیمت عقیقِ احمر28‏:16 عقیقِ احمر: carnelian  یا سنگِ لاجورد28‏:16 سنگِ لاجورد: lapis lazuli  کافی ہیں۔"},{"book":"ایوب","chapter":"28","verse":"17","text":"سونا اور شیشہ اُس کا مقابلہ نہیں کر سکتے، نہ وہ سونے کے زیورات کے عوض مل سکتی ہے۔"},{"book":"ایوب","chapter":"28","verse":"18","text":"اُس کی نسبت مونگا اور بلور کی کیا قدر ہے؟ حکمت سے بھری تھیلی موتیوں سے کہیں زیادہ قیمتی ہے۔"},{"book":"ایوب","chapter":"28","verse":"19","text":"ایتھوپیا کا زبرجد28‏:19 زبرجد: peridot  اُس کا مقابلہ نہیں کر سکتا، اُسے خالص سونے کے لئے خریدا نہیں جا سکتا۔"},{"book":"ایوب","chapter":"28","verse":"20","text":"حکمت کہاں سے آتی، سمجھ کہاں سے مل سکتی ہے؟"},{"book":"ایوب","chapter":"28","verse":"21","text":"وہ تمام جانداروں سے پوشیدہ رہتی بلکہ پرندوں سے بھی چھپی رہتی ہے۔"},{"book":"ایوب","chapter":"28","verse":"22","text":"پاتال اور موت اُس کے بارے میں کہتے ہیں، ’ہم نے اُس کے بارے میں صرف افواہیں سنی ہیں۔‘"},{"book":"ایوب","chapter":"28","verse":"23","text":"لیکن اللہ اُس تک جانے والی راہ کو جانتا ہے، اُسے معلوم ہے کہ کہاں مل سکتی ہے۔"},{"book":"ایوب","chapter":"28","verse":"24","text":"کیونکہ اُسی نے زمین کی حدود تک دیکھا، آسمان تلے سب کچھ پر نظر ڈالی"},{"book":"ایوب","chapter":"28","verse":"25","text":"تاکہ ہَوا کا وزن مقرر کرے اور پانی کی پیمائش کر کے اُس کی حدود متعین کرے۔"},{"book":"ایوب","chapter":"28","verse":"26","text":"اُسی نے بارش کے لئے فرمان جاری کیا اور بادل کی کڑکتی بجلی کے لئے راستہ تیار کیا۔"},{"book":"ایوب","chapter":"28","verse":"27","text":"اُسی وقت اُس نے حکمت کو دیکھ کر اُس کی جانچ پڑتال کی۔ اُس نے اُسے قائم بھی کیا اور اُس کی تہہ تک تحقیق بھی کی۔"},{"book":"ایوب","chapter":"28","verse":"28","text":"انسان سے اُس نے کہا، ’سنو، اللہ کا خوف ماننا ہی حکمت اور بُرائی سے دُور رہنا ہی سمجھ ہے‘۔“"}]}