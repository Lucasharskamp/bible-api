{"data":[{"book":"ఫిలేమోను పత్రిక","chapter":"1","verse":"1","text":"మా ప్రియ సోదరుడు, జతపనివాడు అయిన ఫిలేమోనుకు,"},{"book":"ఫిలేమోను పత్రిక","chapter":"1","verse":"2","text":"మన సోదరి అప్ఫియకు, మన సాటి సైనికుడు అర్ఖిప్పుకు, నీ ఇంట్లో సమావేశమయ్యే సంఘానికీ క్రీస్తు యేసు ఖైదీ అయిన పౌలు, సోదరుడు తిమోతి రాస్తున్న సంగతులు."},{"book":"ఫిలేమోను పత్రిక","chapter":"1","verse":"3","text":"మన తండ్రి అయిన దేవుని నుండీ యేసు క్రీస్తు ప్రభువు నుండీ మీకు కృప, శాంతి కలుగు గాక."},{"book":"ఫిలేమోను పత్రిక","chapter":"1","verse":"4-5","text":"ప్రభువైన యేసు పట్ల, పరిశుద్ధులందరి పట్ల నీకున్న ప్రేమను గూర్చి, విశ్వాసం గూర్చి నేను విని, నా ప్రార్థనల్లో మీ గురించి విజ్ఞాపన చేస్తూ, ఎప్పుడూ నా దేవునికి కృతజ్ఞత చెబుతున్నాను."},{"book":"ఫిలేమోను పత్రిక","chapter":"1","verse":"6","text":"విశ్వాసంలో నీవు పాల్గొనడం క్రీస్తులో మనకు ఉన్న ప్రతి మంచినీ నీవు అనుభవపూర్వకంగా తెలుసుకోవడం లో మరింత చురుకుగా ఉండాలని ప్రార్ధిస్తున్నాను."},{"book":"ఫిలేమోను పత్రిక","chapter":"1","verse":"7","text":"సోదరా, పరిశుద్ధుల హృదయాలకు నీవు సేద దీర్చావు కాబట్టి నీ ప్రేమ నాకెంతో ఆనందాన్నీ ఆదరణనూ తెచ్చింది."},{"book":"ఫిలేమోను పత్రిక","chapter":"1","verse":"8","text":"అందుచేత తప్పకుండా చేయవలసి ఉన్న వాటిని గురించి నీకు ఆజ్ఞాపించే ధైర్యం క్రీస్తులో నాకున్నప్పటికీ,"},{"book":"ఫిలేమోను పత్రిక","chapter":"1","verse":"9","text":"ముసలివాడినీ ఇప్పుడు క్రీస్తు యేసు కోసం ఖైదీగా ఉన్న పౌలు అనే నేను ప్రేమను బట్టే నిన్ను వేడుకుంటున్నాను."},{"book":"ఫిలేమోను పత్రిక","chapter":"1","verse":"10","text":"నేను నా బిడ్డ ఒనేసిము గురించి నిన్ను అడుగుతున్నాను. నేను చెరలో ఉన్నపుడు అతడు నాకు కొడుకయ్యాడు."},{"book":"ఫిలేమోను పత్రిక","chapter":"1","verse":"11","text":"గతంలో అతడి వలన నీకు ప్రయోజనం ఏమీ లేకపోయింది. ఇప్పుడయితే అతడు నీకూ నాకూ ప్రయోజనకారి అయ్యాడు."},{"book":"ఫిలేమోను పత్రిక","chapter":"1","verse":"12","text":"నా ప్రాణంతో సమానమైన అతణ్ణి నీ దగ్గరికి తిరిగి పంపుతున్నాను."},{"book":"ఫిలేమోను పత్రిక","chapter":"1","verse":"13","text":"నేను సువార్త కోసం సంకెళ్ళలో ఉంటే నీ పక్షాన నాకు సాయం చేయడానికి నా దగ్గరే అతణ్ణి ఉంచుకోవాలనుకున్నాను"},{"book":"ఫిలేమోను పత్రిక","chapter":"1","verse":"14","text":"అయితే నీ అనుమతి లేకుండా అలాటిది ఏదయినా చేయడం నాకిష్టం లేదు. నీ మంచితనాన్ని బలవంతంగా కాక నీకు ఇష్టపూర్వకంగా ఉపయోగించుకోవాలని నా అభిప్రాయం."},{"book":"ఫిలేమోను పత్రిక","chapter":"1","verse":"15","text":"బహుశా అతడు ఎప్పుడూ నీ దగ్గరే ఉండడానికి కొంతకాలం నీకు దూరమయ్యాడు కాబోలు."},{"book":"ఫిలేమోను పత్రిక","chapter":"1","verse":"16","text":"ముఖ్యంగా నాకూ, శరీర బంధాన్ని బట్టీ ప్రభువును బట్టీ మరి ముఖ్యంగా నీకూ అతడు ఇక ఎంత మాత్రం బానిసగా మాత్రమే కాక అంతకంటే ఎక్కువగా ప్రియమైన సోదరుడు."},{"book":"ఫిలేమోను పత్రిక","chapter":"1","verse":"17","text":"అందుచేత నీవు నన్ను నీ జత పనివానిగా ఎంచితే నన్ను చేర్చుకున్నట్టే అతణ్ణి కూడా చేర్చుకో."},{"book":"ఫిలేమోను పత్రిక","chapter":"1","verse":"18","text":"ఒకవేళ అతడు నీపట్ల ఏదైనా అపరాధం చేసి ఉంటే, లేకపోతే నీకు బాకీ ఉంటే దాన్ని నా లెక్కలో వెయ్యి."},{"book":"ఫిలేమోను పత్రిక","chapter":"1","verse":"19","text":"పౌలు అనే నేను నా స్వదస్తూరీతో ఈ మాట రాస్తున్నాను. ఆ బాకీ నేనే తీరుస్తాను. అయినా అసలు నీ జీవం విషయంలో నువ్వే నాకు బాకీ పడి ఉన్నావని నేను ప్రస్తావించడం లేదు."},{"book":"ఫిలేమోను పత్రిక","chapter":"1","verse":"20","text":"ఔను, సోదరా, ప్రభువులో నాకు సంతోషం కలిగించు. క్రీస్తులో నా హృదయానికి సేద తీర్చు."},{"book":"ఫిలేమోను పత్రిక","chapter":"1","verse":"21","text":"నీవు నా మాట వింటావని నమ్మకంతో రాస్తున్నాను. నేను చెప్పినదాని కంటే నీవు ఎక్కువ చేస్తావని కూడా నాకు తెలుసు."},{"book":"ఫిలేమోను పత్రిక","chapter":"1","verse":"22","text":"సరే. నా కోసం వసతి సిద్ధం చెయ్యి. ఎందుకంటే మీ ప్రార్థనల ద్వారా దేవుడు నన్ను మీ దగ్గరికి పంపుతాడనే ఆశాభావంతో ఉన్నాను."},{"book":"ఫిలేమోను పత్రిక","chapter":"1","verse":"23","text":"క్రీస్తు యేసు కోసం నా సాటి ఖైదీ ఎపఫ్రా,"},{"book":"ఫిలేమోను పత్రిక","chapter":"1","verse":"24","text":"అలానే నా జత పనివారు మార్కు, అరిస్తార్కు, దేమా, లూకా నీకు అభివందనాలు చెబుతున్నారు."},{"book":"ఫిలేమోను పత్రిక","chapter":"1","verse":"25","text":"మన ప్రభు యేసు క్రీస్తు కృప మీ ఆత్మకు తోడై ఉండు గాక. ఆమెన్."}]}