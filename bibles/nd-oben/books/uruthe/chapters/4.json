{"data":[{"book":"URuthe","chapter":"4","verse":"1","text":"Kusenjalo uBhowazi waya esangweni ledolobho wahlala lapho. Kwathi isihlobo esihlengayo ayekhulume ngaso sisedlula lapho, uBhowazi wathi, “Woza lapha mngane wami, uhlale phansi.” Waya kuye wahlala phansi."},{"book":"URuthe","chapter":"4","verse":"2","text":"UBhowazi wabiza abadala bakulelodolobho abalitshumi wathi, “Hlalani lapha,” benza njalo."},{"book":"URuthe","chapter":"4","verse":"3","text":"Wasesithi esihlotsheni esihlengayo, “UNawomi osebuyile evela eMowabi uthengisa isiqinti esasingesomnewethu u-Elimeleki."},{"book":"URuthe","chapter":"4","verse":"4","text":"Ngibone kufanele ukuthi ngilethe loludaba kuwe njalo ngicebise ukuthi usithenge phambi kwabo laba abahlezi lapha laphambi kwabadala bakithi. Nxa usihlenga, yenza njalo. Kodwa nxa ungasihlengi ungazise. Phela kakho olelungelo lokwenza lokho ngaphandle kwakho, besekulandela mina.”"},{"book":"URuthe","chapter":"4","verse":"5","text":"UBhowazi wasesithi, “Mhla uthenga umhlabathi kuNawomi loRuthe umʼMowabi, uzazuza lomfelokazi womufi, ukuze umise ibizo lomufi kanye lempahla yakhe.”"},{"book":"URuthe","chapter":"4","verse":"6","text":"Sikuzwa lokho, isihlobo esingumhlengi sathi, “Angingeke-ke ngisihlenge ngoba sekungonakala okwelifa lami. Sihlenge wena ngokwakho. Mina anganelisi.”"},{"book":"URuthe","chapter":"4","verse":"7","text":"(Ngalezonsuku zakuqala ko-Israyeli, ukuze umkhuba wokuhlenga impahla zisuka komunye zisiya komunye uphelele, oyedwa wayekhupha inyathela lakhe aliphe omunye. Le yayiyindlela yokuqinisa isivumelwano ko-Israyeli.)"},{"book":"URuthe","chapter":"4","verse":"8","text":"Ngakho isihlobo esihlengayo sakhupha inyathela laso sathi kuBhowazi, “Sithenge wena.”"},{"book":"URuthe","chapter":"4","verse":"9","text":"UBhowazi wasebika ebadaleni lakubo bonke abantu wathi, “Lamhlanje lingofakazi bokuthi sengithengile kuNawomi yonke impahla ka-Elimeleki, loKhiliyoni loMaheloni."},{"book":"URuthe","chapter":"4","verse":"10","text":"LoRuthe umʼMowabi, umfelokazi kaMaheloni sengimzuzile ukuba abe ngumkami, ukuze kugcinakale ibizo lomufi kanye lempahla yakhe, lokuze ibizo lakhe linganyamalali emulini loba embalini yomuzi. Lingofakazi lamhlanje!”"},{"book":"URuthe","chapter":"4","verse":"11","text":"Abadala kanye labo bonke ababesesangweni bathi, “Singofakazi. Sengathi uThixo angenza owesifazane ozayo emzini wakho abe njengoRasheli loLeya, abayakhayo indlu ka-Israyeli bendawonye. Sengathi ungahlonitshwa e-Efrathi ube lodumo eBhethilehema."},{"book":"URuthe","chapter":"4","verse":"12","text":"Ngenzalo uThixo azakunika yona ngalo owesifazane, sengathi imuli yakho ingaba njengekaPherezi, uThamari ayizalela uJuda.”"},{"book":"URuthe","chapter":"4","verse":"13","text":"UBhowazi wamthatha uRuthe waba ngumkakhe. Wembatha laye, uThixo wenza wakhulelwa, wasezala indodana."},{"book":"URuthe","chapter":"4","verse":"14","text":"Abesifazane bathi kuNawomi, “Kadunyiswe uThixo, yena ongakutshiyanga wasala ungelasihlobo esihlengayo. Sengathi angaba lodumo kulolonke elako-Israyeli!"},{"book":"URuthe","chapter":"4","verse":"15","text":"Uzakwenza impilo yakho ibentsha, akulondoloze ebudaleni bakho. Ngoba umalukazana wakho, yena okuthandayo njalo ongcono kulamadodana ayisikhombisa, usemuphe inzalo.”"},{"book":"URuthe","chapter":"4","verse":"16","text":"UNawomi wasethatha umntwana, wamanga, wamondla."},{"book":"URuthe","chapter":"4","verse":"17","text":"Abesifazane ababehlala lapho bathi, “UNawomi uselendodana.” Bamutha ibizo bathi ngu-Obhedi. Nguye owaba nguyise kaJese, uyise kaDavida."},{"book":"URuthe","chapter":"4","verse":"18","text":"Lesi yiso isizukulwane sikaPherezi:"},{"book":"URuthe","chapter":"4","verse":"19","text":"uHezironi enguyise kaRamu,"},{"book":"URuthe","chapter":"4","verse":"20","text":"u-Aminadabi enguyise kaNahashoni,"},{"book":"URuthe","chapter":"4","verse":"21","text":"uSalimoni enguyise kaBhowazi,"},{"book":"URuthe","chapter":"4","verse":"22","text":"u-Obhedi enguyise kaJese,"}]}