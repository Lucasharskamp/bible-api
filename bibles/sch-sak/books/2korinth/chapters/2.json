{"data":[{"book":"2 Korinth","chapter":"2","verse":"1","text":"Masikin nangni minngûi nôk ranga nin kôm hong khâi loi rangin ku mulungbôk ki sinsiem zoi."},{"book":"2 Korinth","chapter":"2","verse":"2","text":"Nangni minngûi ronga tumo râisân mi shak ranga? Ki minngûi loi tute om mak ngei."},{"book":"2 Korinth","chapter":"2","verse":"3","text":"Masika han kêng ke lekhamuthuon hah nin kôm ki miziek — râisân mi shak rang ngei tak hah nangni minngûi ranga hong rang chu nuom mu-ung. Ka râisânin chu nangni khom nin râiasân ngâi ti ki riet sikin."},{"book":"2 Korinth","chapter":"2","verse":"4","text":"Mulungbôk injêl leh beidong takin le mitrithingei tamtak tâkpuma ki miziek ani; ke neinunkhîn chu nangni minngûi loia, nin rêngin kho dôr mo nangni ku lungkham hih nin riet theina rang sika ani."},{"book":"2 Korinth","chapter":"2","verse":"5","text":"Atûn, hin tumakhatin nangni minngûiin chu, keima mi minngûi nimaka, nin rêngin nangni minngûi ri-riek let ani. (Hima hih ki tina abitak chu a chunga ânngar rai ku nuom loi sika ani.)"},{"book":"2 Korinth","chapter":"2","verse":"6","text":"Ha mi hah chu nin lâia mi tam uolin ma anga dûk nin tho hah ahun zoi ani."},{"book":"2 Korinth","chapter":"2","verse":"7","text":"Nikhomresea, atûn, ngâidam ungla male ama hah mohôk roi, ânngûi phar loina rangin."},{"book":"2 Korinth","chapter":"2","verse":"8","text":"Masikin ama hah nin lungkham tatak ani ti nin min riet rangin nangni ki ngên."},{"book":"2 Korinth","chapter":"2","verse":"9","text":"Nin kôma lekhamuthuon ki miziekna bi tak chu minsina han nin lei hong indingdet le nangni ki rilna chong zoratin jôm tit rangin nin inthok mo ti riet ku nuom sika ani."},{"book":"2 Korinth","chapter":"2","verse":"10","text":"Tukhom amanu mo amapa mo a sintho chunga nin ngâidam tika chu kei khom ka ngâidam ngei ani. Kei khomin ka ngâidam sa ngâi. Ka ngâidam tika chu, adiktakin, i-ih khom ngâidam rang ka nâng kai chu nangni sikin Khrista makunga ka ngâidam ngâi ani,"},{"book":"2 Korinth","chapter":"2","verse":"11","text":"Soitan'n ei chunga zorânchum a man loina rangin; a mintuonangei hah ei riet chien sikin."},{"book":"2 Korinth","chapter":"2","verse":"12","text":"Khrista Thurchi Sa misîr rangin Troas taka ku tungin chu, mataka sintho rangin Pumapa'n lampui mi lei mo-ong pe ku mua.2:12-13: Sin 20:1"},{"book":"2 Korinth","chapter":"2","verse":"13","text":"Aniatachu ei lâibungpa Titus ku mu loi sikin ka kângdoi sabaka. Masikin mataka mingei hah he hoiin ka mathân ngeia Macedonia rama ke se zoi ani."},{"book":"2 Korinth","chapter":"2","verse":"14","text":"Hannirese Pathien kôm râisânchong om rese! Khrista motorna sika lampui jûina han mi intângngei anghan Pathien'n Khrista leh inzomin mi ruoi tit ngâi sikin. Khrista rietna thurchi hah muntina mirimhoi angin minzar rangin Pathien'n mi mang ngâi ani."},{"book":"2 Korinth","chapter":"2","verse":"15","text":"Keini chu Khrista'n mirimhoi hâla Pathien kôma pêk sanminring tira om ngei le ânmang tira om ngei lâia minzar anghan kin ni."},{"book":"2 Korinth","chapter":"2","verse":"16","text":"Ânmang tira om ngei ta rangin chu thina rang mirimsie ania; aniatachu sanminring tira om ngei ta rangin chu ringna rang mirimhoi ani. Hanchu, tumo ha sin thothei rangin achuk rang ani zoi?"},{"book":"2 Korinth","chapter":"2","verse":"17","text":"Midangngei tamtak chu Pathien chong hi sadâi thonân an mang anghan keini chu nimak mea; hannirese Pathien'n mi tîrna sikin kêng Khrista tîrlâmngei anghan Pathien mitmua takintâi takin kin chong ngâi ani."}]}