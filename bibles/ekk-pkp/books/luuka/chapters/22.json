{"data":[{"book":"Luuka","chapter":"22","verse":"1","text":"Nüüd oli lähenemas hapnemata leibade püha, mida nimetati ka paasapühaks."},{"book":"Luuka","chapter":"22","verse":"2","text":"Ülempreestrid ja vaimulikud õpetajad otsisid võimalust Jeesuse tapmiseks, aga nad kartsid, mida teeks siis rahvas."},{"book":"Luuka","chapter":"22","verse":"3","text":"Saatan läks Juuda sisse, kelle liignimi oli Iskariot ja kes oli üks kaheteistkümnest jüngrist."},{"book":"Luuka","chapter":"22","verse":"4","text":"Ta läks ja arutles ülempreestrite ja valvuritega, kuidas ta saaks Jeesuse ära anda."},{"book":"Luuka","chapter":"22","verse":"5","text":"Neil oli hea meel ja nad pakkusid talle raha."},{"book":"Luuka","chapter":"22","verse":"6","text":"Ta oli nõus, ning hakkas otsima võimalust, et anda Jeesus nende kätte siis, kui rahvast ei ole ligi."},{"book":"Luuka","chapter":"22","verse":"7","text":"Hapnemata leibade päev saabus siis, kui tuli ohverdada paasatall."},{"book":"Luuka","chapter":"22","verse":"8","text":"Jeesus saatis Peetruse ja Johannese ning ütles neile: „Minge ja valmistage paasapüha söömaaeg, nii et me saaksime seda koos süüa.“"},{"book":"Luuka","chapter":"22","verse":"9","text":"Nad küsisid talt: „Kus sa tahad, et me selle sulle valmistaksime?“"},{"book":"Luuka","chapter":"22","verse":"10","text":"Ta vastas: „Kui te jõuate linna, kohtate üht veekannu kandvat meest. Minge talle järele ja astuge majja, kuhu ta sisse läheb."},{"book":"Luuka","chapter":"22","verse":"11","text":"Öelge majaomanikule, et Õpetaja küsib talt: „Kus on söögituba, kus ma saaksin koos oma jüngritega paasapüha söömaaega süüa?“"},{"book":"Luuka","chapter":"22","verse":"12","text":"Ta näitab teile suurt ülemise korruse tuba, kus on vajalik sisustus juba olemas. Valmistage söömaaeg seal.“"},{"book":"Luuka","chapter":"22","verse":"13","text":"Nad läksid ja leidsid, et kõik oli täpselt nii, nagu ta neile öelnud oli, ning nad valmistasid seal paasapüha söömaaja."},{"book":"Luuka","chapter":"22","verse":"14","text":"Kui jõudis kätte aeg, istus ta lauda koos oma apostlitega. Ta ütles neile:"},{"book":"Luuka","chapter":"22","verse":"15","text":"„Ma olen tõesti oodanud, et saaksin koos teiega seda paasapüha söömaaega süüa, enne kui mu kannatused algavad."},{"book":"Luuka","chapter":"22","verse":"16","text":"Ma ütlen teile, ma ei söö seda enam uuesti, kuni aeg saab täis Jumala riigis.“"},{"book":"Luuka","chapter":"22","verse":"17","text":"Jeesus võttis karika, ja kui ta oli tänanud, ütles ta: „Võtke see ja jagage omavahel."},{"book":"Luuka","chapter":"22","verse":"18","text":"Ma ütlen teile, et ma ei joo viinapuu viljast enam enne, kui Jumala riik tuleb.“"},{"book":"Luuka","chapter":"22","verse":"19","text":"Ta võttis veidi leiba, ja kui ta oli tänanud, murdis selle tükkideks ja andis neile. „See on minu ihu, mis on antud teie eest; tehke seda, et mind meeles pidada,“ ütles Jeesus neile."},{"book":"Luuka","chapter":"22","verse":"20","text":"Samamoodi võttis ta pärast õhtusöögi lõpetamist karika ja ütles: „See karikas on uus leping22:20. Või „lepinguliit“. minu veres, mis on teie eest välja valatud.“"},{"book":"Luuka","chapter":"22","verse":"21","text":"„Hoolimata sellest istub mu äraandja22:21. Sõna-sõnalt „selle käsi, kes mind ära annab“. siinsamas lauas minuga koos."},{"book":"Luuka","chapter":"22","verse":"22","text":"Sest on määratud, et inimese Poeg sureb, aga kui hukatuslik on see tema äraandja jaoks!“"},{"book":"Luuka","chapter":"22","verse":"23","text":"Nad hakkasid isekeskis arutlema, et kes see võiks olla ja kes suudaks seda teha."},{"book":"Luuka","chapter":"22","verse":"24","text":"Samal ajal hakkasid nad ka vaidlema, kes neist on kõige tähtsam."},{"book":"Luuka","chapter":"22","verse":"25","text":"Jeesus rääkis neile: „Võõramaa kuningad valitsevad oma alamate üle ja need, kellel on võim, tahavad, et inimesed nimetaksid neid heategijaks."},{"book":"Luuka","chapter":"22","verse":"26","text":"Aga teiega ei tohiks nii olla! Kes iganes on teie hulgas kõrgeim, see peaks olema madalaim, ja juht peaks olema nagu teenija."},{"book":"Luuka","chapter":"22","verse":"27","text":"Kes on suurem: kas see, kes istub lauas, või see, kes teenib? Kas mitte see, kes istub lauas? Aga mina olen teie keskel nagu see, kes teenib."},{"book":"Luuka","chapter":"22","verse":"28","text":"Te olete jäänud minuga mu katsumuste keskel."},{"book":"Luuka","chapter":"22","verse":"29","text":"Ja just nagu minu Isa andis mulle õiguse valitseda, annan ma ka teile selle õiguse,"},{"book":"Luuka","chapter":"22","verse":"30","text":"nii et te võiksite süüa ja juua mu kuningriigis minu lauas ning istuda troonil ja mõista kohut Iisraeli kaheteistkümne suguharu üle.“"},{"book":"Luuka","chapter":"22","verse":"31","text":"„Siimon, Siimon, Saatan on tahtnud lasta teid kõiki22:31. Algus on mitmuses, ülejäänu ainsuses, nii et see käib konkreetselt Peetruse kohta. sõeluda nagu nisu,"},{"book":"Luuka","chapter":"22","verse":"32","text":"aga ma olen sinu eest palunud, et su usk minusse ei lõpeks. Ja kui sa pöördud,22:32. Tähenduses „pöördud tagasi tõe juurde“. siis julgusta oma vendi.“"},{"book":"Luuka","chapter":"22","verse":"33","text":"Peetrus ütles: „Issand, ma olen valmis minema sinuga koos vanglasse ja surma!“"},{"book":"Luuka","chapter":"22","verse":"34","text":"Jeesus vastas: „Ma ütlen sulle, Peetrus, enne kui kukk täna kireb, salgad sa kolm korda, et sa mind üldse tunned.“"},{"book":"Luuka","chapter":"22","verse":"35","text":"Jeesus küsis neilt: „Kui ma läkitasin teid välja ilma raha, koti ja varusandaalideta, kas teil oli siis millestki puudus?“"},{"book":"Luuka","chapter":"22","verse":"36","text":"„Aga nüüd, kui teil on raha, peaksite selle võtma, samuti koti, ja kui teil ei ole mõõka, müüge kuub ära ja ostke mõõk."},{"book":"Luuka","chapter":"22","verse":"37","text":"Ma ütlen teile, et see väide minu kohta Pühakirjas peab täide minema: „Ta arvati patuste hulka.“22:37. Tsiteeritud Jesaja 53:12. Nüüd läheb täide see, mida on minu kohta öeldud.“"},{"book":"Luuka","chapter":"22","verse":"38","text":"„Vaata, Issand, siin on kaks mõõka,“ ütlesid nad."},{"book":"Luuka","chapter":"22","verse":"39","text":"Jeesus lahkus ja läks nagu tavaliselt koos oma jüngritega Õlimäele."},{"book":"Luuka","chapter":"22","verse":"40","text":"Kui nad kohale jõudsid, ütles ta neile: „Palvetage, et te kiusatusele järele ei annaks.“"},{"book":"Luuka","chapter":"22","verse":"41","text":"Siis lahkus ta neist ja läks umbes kiviviske kaugusele, kus ta põlvitas maha ja palvetas."},{"book":"Luuka","chapter":"22","verse":"42","text":"„Isa,“ palvetas ta, „kui sa tahad, siis palun võta see kannatuste karikas minult ära. Aga ma tahan teha seda, mida tahad sina, mitte seda, mida tahan mina.“"},{"book":"Luuka","chapter":"22","verse":"43","text":"Siis ilmus taevast ingel, et talle jõudu anda."},{"book":"Luuka","chapter":"22","verse":"44","text":"Suures ängistuses palvetas Jeesus veel enam ning tema higi langes maapinnale nagu verepiiskadena.22:44. Salmide 43 ja 44 autentsus on vaieldav. Käsikirjalised tõendid lahknevad."},{"book":"Luuka","chapter":"22","verse":"45","text":"Ta lõpetas palvetamise, tõusis püsti ja läks jüngrite juurde. Ta leidis nad kurvastusest väsinuna magamas."},{"book":"Luuka","chapter":"22","verse":"46","text":"„Miks te magate?“ küsis ta neilt. „Tõuske üles ja palvetage, et te kiusatusse ei langeks.“"},{"book":"Luuka","chapter":"22","verse":"47","text":"Kui ta alles rääkis, ilmus välja rahvahulk, keda juhtis Juudas, üks kaheteistkümnest jüngrist. Juudas läks Jeesuse juurde, et teda suudelda."},{"book":"Luuka","chapter":"22","verse":"48","text":"Aga Jeesus küsis temalt: „Juudas, kas sa annad inimese Poja suudlusega ära?“"},{"book":"Luuka","chapter":"22","verse":"49","text":"Jeesuse järelkäijad küsisid talt: „Issand, kas peaksime neid mõõkadega ründama?“"},{"book":"Luuka","chapter":"22","verse":"50","text":"Ja üks neist lõi ülempreestri sulast, nii et lõikas tema parema kõrva küljest ära."},{"book":"Luuka","chapter":"22","verse":"51","text":"„Lõpetage! Aitab sellest!“ ütles Jeesus. Ta puudutas mehe kõrva ja tegi ta terveks."},{"book":"Luuka","chapter":"22","verse":"52","text":"Seejärel rääkis Jeesus ülempreestrite, templivalvurite ja vanematega. „Kas ma olen mingisugune kurjategija, et pidite tulema mõõkade ja nuiadega?“ küsis ta."},{"book":"Luuka","chapter":"22","verse":"53","text":"„Te ei võtnud mind kinni varem, kui ma olin iga päev koos teiega templis. Aga see on praegu teie hetk, aeg, mil pimedus võimutseb.“"},{"book":"Luuka","chapter":"22","verse":"54","text":"Nad võtsid ta kinni ja viisid ülempreestri majja. Peetrus järgnes eemalt."},{"book":"Luuka","chapter":"22","verse":"55","text":"Nad tegid õue keskele tule ja istusid selle juurde. Peetrus oli seal nende hulgas."},{"book":"Luuka","chapter":"22","verse":"56","text":"Kui ta seal istus, märkas üks teenijatüdruk teda tule valgel, vaatas ainiti ja ütles:"},{"book":"Luuka","chapter":"22","verse":"57","text":"„See mees oli temaga koos.“ Kuid Peetrus salgas seda. „Naine, ma ei tunne teda!“ ütles ta."},{"book":"Luuka","chapter":"22","verse":"58","text":"Veidi aega hiljem vaatas teda keegi teine ja ütles: „Sina oled ka üks neist.“ „Ei, ei ole!“ vastas Peetrus."},{"book":"Luuka","chapter":"22","verse":"59","text":"Umbes tunni aja pärast väitis järgmine inimene: „Ma olen kindel, et ka tema oli koos temaga – ta on galilealane.“"},{"book":"Luuka","chapter":"22","verse":"60","text":"„Mul pole aimugi, millest sa räägid!“ vastas Peetrus. Just siis, kui ta alles rääkis, kires kukk. Issand pöördus ja vaatas Peetrusele otsa."},{"book":"Luuka","chapter":"22","verse":"61","text":"Ja Peetrusele tuli meelde, mida Issand oli öelnud, kuidas ta oli talle rääkinud: „Enne kui kukk täna kireb, salgad sa mind kolm korda.“"},{"book":"Luuka","chapter":"22","verse":"62","text":"Peetrus läks välja ja nuttis kibedasti."},{"book":"Luuka","chapter":"22","verse":"63","text":"Jeesust valvavad mehed hakkasid teda mõnitama ja peksma."},{"book":"Luuka","chapter":"22","verse":"64","text":"Nad sidusid ta silmad kinni ja küsisid siis talt: „Kui sa oskad prohvetlikult kuulutada, siis ütle meile, kes sind seekord lõi!“"},{"book":"Luuka","chapter":"22","verse":"65","text":"ja nad karjusid talle palju teisi solvanguid."},{"book":"Luuka","chapter":"22","verse":"66","text":"Hommikul vara kogunes vanemate nõukogu koos ülempreestrite ja vaimulike õpetajatega. Jeesus viidi nõukogu ette."},{"book":"Luuka","chapter":"22","verse":"67","text":"„Kui sa tõesti oled Messias, siis ütle meile,“ ütlesid nad."},{"book":"Luuka","chapter":"22","verse":"68","text":"„Ja kui ma esitaksin teile küsimuse, siis te ei vastaks."},{"book":"Luuka","chapter":"22","verse":"69","text":"Aga nüüdsest peale istub inimese Poeg vägeva Jumala paremal käel.“22:69. Vt Psalmid 110:1."},{"book":"Luuka","chapter":"22","verse":"70","text":"Nad kõik küsisid: „Nii et sa oled Jumala poeg?“"},{"book":"Luuka","chapter":"22","verse":"71","text":"„Miks on meil veel tunnistajaid vaja?“ ütlesid nad. „Oleme seda ise tema enda suust kuulnud!“"}]}