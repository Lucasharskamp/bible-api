{"data":[{"book":"Exodus","chapter":"38","verse":"1","text":"Mee guu hai di gowaa dudu tigidaumaha gi nia laagau ‘acacia’. Di maa e looloo nia piidi e 7½, piidi e 7½ palaha, ge nia piidi e 4½ tuuduu i nua."},{"book":"Exodus","chapter":"38","verse":"2","text":"Mee guu hai nia madaagoo e haa i hongo nia madaaduge e haa gu hagabuni gi di gowaa e dahi gi di gowaa dudu tigidaumaha. Mee guu hii di maa hagatau gi di baalanga mmee."},{"book":"Exodus","chapter":"38","verse":"3","text":"Mee guu hai nia goloo huogodoo ala e hai hegau ai i di gowaa dudu tigidaumaha: nia mee baabaa dunu mee, nia daawolo, nia boolo, nia poogi, mo nia mee dugu ahi. Nia goloo huogodoo aanei la ne hai gi nia baalanga mmee."},{"book":"Exodus","chapter":"38","verse":"4","text":"Mee guu hai dana hada baalanga mmee, gu haganiga i taalinga di gowaa dudu tigidaumaha, gaa tugi i tungaalodo di gowaa dudu tigidaumaha."},{"book":"Exodus","chapter":"38","verse":"5","text":"Mee guu hai ana buulei e haa e dagidagi di maa, gaa hau gi nia madaaduge e haa."},{"book":"Exodus","chapter":"38","verse":"6","text":"Mee guu hai nia laagau aamo mee gi nia laagau ‘acacia’, gaa hii nia maa gi nia baalanga mmee,"},{"book":"Exodus","chapter":"38","verse":"7","text":"ga daalo nia maa gi lodo nia buulei ala i nia baahi di gowaa dudu tigidaumaha. Di gowaa dudu tigidaumaha ne hai gi nia laubaba, gei e bongoo laa lodo."},{"book":"Exodus","chapter":"38","verse":"8","text":"Mee guu hai di baisin baalanga mmee mo dono lohongo baalanga mmee gi nia kalaadi mmada ada o nia ahina ala e ngalua i di ngudu di bontai di Hale laa Dimaadua.38.8 Exodus 30.18"},{"book":"Exodus","chapter":"38","verse":"9","text":"Mee guu hai di duuli di Hale laa dela e noho ai Dimaadua gi di gahu lenge humalia. I di baahi gi ngaaga di Hale laa le e looloo nia ‘yard’ e 50,"},{"book":"Exodus","chapter":"38","verse":"10","text":"e daahi go nia duludulu baalanga mmee e 20 ala e haganoho gi lodo nadau lohongo duludulu baalanga mmee e 20, dalia nia maadau mono amu daahi ne hai gi nia silber."},{"book":"Exodus","chapter":"38","verse":"11","text":"Tuuli i baahi gi ngeia le e hai hua be tuuli i baahi gi ngaaga."},{"book":"Exodus","chapter":"38","verse":"12","text":"I di baahi gi dai, nia gahu duuli le e 25 ‘yard’ looloo, ono waduu e 10 ge 10 lohongo waduu, madalia nia maadau mono amu daahi ne hai gi nia silber."},{"book":"Exodus","chapter":"38","verse":"13","text":"I di baahi gi dua i di gowaa dela iai di bontai, di tuuli le e palaha labelaa nia ‘yard’ e 25."},{"book":"Exodus","chapter":"38","verse":"14-15","text":"I nia baahi e lua o di bontai, nia ‘yard’ gahu duuli e 7½ i golo, e daahi go nia waduu e dolu mo nadau lohongo waduu e dolu."},{"book":"Exodus","chapter":"38","verse":"16","text":"Nia gahu lenge duuli huogodoo la ne hai gi nia gahu lenge humalia."},{"book":"Exodus","chapter":"38","verse":"17","text":"Nia lohongo nia waduu la ne hai gi nia baalanga mmee, gei nia maadau, amu, mo di gahu di ulu gi nua nia waduu ne hai gi nia silber. Nia duludulu huogodoo ala e haganiga di abaaba le e duudagi gi nia amu silber."},{"book":"Exodus","chapter":"38","verse":"18","text":"Di gahu duuli gi di bontai di abaaba duuli, ne hai gi di gahu lenge ne dui gi nia gahu gi nnadunga halatee, halatee luuli mo mmee, ge guu humu gi nia duain. Ma e looloo nia ‘yard’ e 10, nia ‘yard’ 2½ tuuduu i nua, e hai be nia gahu o di abaaba."},{"book":"Exodus","chapter":"38","verse":"19","text":"Ma e daahi go nia waduu e haa i hongo nadau lohongo baalanga mmee e haa. Nia maadau nia maa, nia gahu laa nua, mo nia amu nia maa le e gahu gi nia silber."},{"book":"Exodus","chapter":"38","verse":"20","text":"Nia daula di Hale laa mo nia daula o di abaaba huogodoo la ne hai gi nia baalanga mmee."},{"book":"Exodus","chapter":"38","verse":"21","text":"Aanei nia baalanga ne hai hegau ai i di hau di Hale laa Dimaadua, di gowaa dela nogo benebene nia baahi hadu e lua Madangaholu Haganoho. Nia baalanga ne tiumongo go Moses, ne hai go digau Levi nogo ngalua i lala Ithamar, tama daane Aaron, tangada hai mee dabu."},{"book":"Exodus","chapter":"38","verse":"22","text":"Bezalel, tama daane Uri, dono damana madua go Hur mai di madawaawa Judah, guu hai nia mee huogodoo a Dimaadua ne helekai ai bolo gi heia."},{"book":"Exodus","chapter":"38","verse":"23","text":"Dono dangada hagamaamaa la go Oholiab tama daane Ahisamach, mai di madawaawa Dan, tangada dugidugi mee, dili mee mo llanga nia gahu humalia gi nnadunga halatee, halatee luuli mo mmee gi habuihabula."},{"book":"Exodus","chapter":"38","verse":"24","text":"Nia goolo huogodoo ala ne wanga gi Dimaadua belee hai dono Hale laa e daamaha nia pauna e 2,195, e pauna gi di hai dela e mogobuna di hai hegau."},{"book":"Exodus","chapter":"38","verse":"25","text":"Nia silber ala ne hagabudu mai di dau o nia daangada tenua e daamaha nia pauna e 7550, e pauna gi di hai dela e mogobuna di hai hegau.38.25 Exodus 30.11-16"},{"book":"Exodus","chapter":"38","verse":"26","text":"Di hulu deenei le e hai be di hulu ne hui go digau huogodoo ala ne ianga di tau, tangada e dahi e hui di hulu dela belee hui, e pauna gi di hai dela e mogobuna di hai hegau. Nia daane e 603,550 nadau ngadau e madalua be mada mmaadua nadau ngadau i lodo di dau.38.26 Matthew 17.24"},{"book":"Exodus","chapter":"38","verse":"27","text":"Nia pauna silber 7,500 ne hai hegau ne hau nia lohongo waduu e 100 ang gi di Hale laa dabu mo ang gi nia gahu duuli, 75 pauna ne hai hegau gi di lohongo hagamau e dahi."},{"book":"Exodus","chapter":"38","verse":"28","text":"Bezalel gu hai hegau gi nia pauna silber 50 ala ne dubu, guu hai ana amu, nia maadau ang gi nia waduu, mo di gahu laa hongo nia ulu o nia duludulu."},{"book":"Exodus","chapter":"38","verse":"29","text":"Nia baalanga mmee ala ne wanga gi Dimaadua la nia pauna e 5,310,"},{"book":"Exodus","chapter":"38","verse":"30","text":"gu hai hegau iei mee gi nia lohongo waduu o di bontai di Hale laa Dimaadua, di gowaa dudu tigidaumaha baalanga mmee mo dono hada baalanga mmee, nia goloo huogodoo ang gi di gowaa dudu tigidaumaha,"},{"book":"Exodus","chapter":"38","verse":"31","text":"nia lohongo waduu o di abaaba mai daha mo ang gi di bontai di abaaba mo nia laagau daula e daahi di Hale laa mo tuuli di abaaba mai daha."}]}