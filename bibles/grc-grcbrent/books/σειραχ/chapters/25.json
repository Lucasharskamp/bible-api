{"data":[{"book":"ΣΕΙΡΑΧ","chapter":"25","verse":"1","text":"Ἐν τρισὶν ὡραΐσθην, καὶ ἀνέστην ὡραία ἔναντι Κυρίου καὶ ἀνθρώπων· ὁμόνοια ἀδελφῶν, καὶ φιλία τῶν πλησίον, καὶ γυνὴ καὶ ἀνὴρ ἑαυτοῖς συπεριφερόμενοι."},{"book":"ΣΕΙΡΑΧ","chapter":"25","verse":"2","text":"Τρία δὲ εἴδη ἐμίσησεν ἡ ψυχή μου, καὶ προσώχθισα σφόδρα τῇ ζωῇ αὐτῶν· πτωχὸν ὑπερήφανον, καὶ πλούσιον ψεύστην, γέροντα μοιχὸν ἐλαττούμενον συνέσει."},{"book":"ΣΕΙΡΑΧ","chapter":"25","verse":"3","text":"Ἐν νεότητι οὐ συναγήοχας, καὶ πῶς ἂν εὕροις ἐν τῷ γήρᾳ σου;"},{"book":"ΣΕΙΡΑΧ","chapter":"25","verse":"4","text":"Ὡς ὡραῖον πολιαῖς κρίσις, καὶ πρεσβυτέροις ἐπιγνῶναι βουλην;"},{"book":"ΣΕΙΡΑΧ","chapter":"25","verse":"5","text":"Ὡς ὡραία γερόντων σοφία, καὶ δεδοξασμένοις διανόημα καὶ βουλή."},{"book":"ΣΕΙΡΑΧ","chapter":"25","verse":"6","text":"Στέφανος γερόντων πολυπειρία, καὶ τὸ καύχημα αὐτῶν φόβος Κυρίου."},{"book":"ΣΕΙΡΑΧ","chapter":"25","verse":"7","text":"Ἐννέα ὑπονοήματα ἐμακάρισα ἐν καρδίᾳ, καὶ τὸ δέκατον ἐρῶ ἐπὶ γλώσσης· ἄνθρωπος εὐφραινόμενος ἐπὶ τέκνοις, ζῶν καὶ βλέπων ἐπὶ πτώσει ἐχθρῶν."},{"book":"ΣΕΙΡΑΧ","chapter":"25","verse":"8","text":"Μακάριος ὁ συνοικῶν γυναικὶ συνετῇ, καὶ ὃς ἐν γλώσσῃ οὐκ ὠλίσθησε, καὶ ὃς οὐκ ἐδούλευσεν ἀναξίῳ αὐτοῦ."},{"book":"ΣΕΙΡΑΧ","chapter":"25","verse":"9","text":"Μακάριος ὃς εὗρε φρόνησιν, καὶ ὁ διηγούμενος εἰς ὦτα ἀκουόντων."},{"book":"ΣΕΙΡΑΧ","chapter":"25","verse":"10","text":"Ὡς μέγας ὁ εὑρὼν σοφίαν, ἀλλʼ οὐκ ἔστιν ὑπὲρ τὸν φοβούμενον τὸν Κύριον."},{"book":"ΣΕΙΡΑΧ","chapter":"25","verse":"11","text":"Φόβος Κυρίου ὑπὲρ πᾶν ὑπερέβαλεν, ὁ κρατῶν αὐτοῦ τίνι ὁμοιωθήσεται;"},{"book":"ΣΕΙΡΑΧ","chapter":"25","verse":"13","text":"Πᾶσαν πληγήν καὶ μὴ πληγὴν καρδίας, καὶ πᾶσαν πονηρίαν καὶ μὴ πονηρίαν γυναικός·"},{"book":"ΣΕΙΡΑΧ","chapter":"25","verse":"14","text":"πᾶσαν ἐπαγωγήν καὶ μὴ ἐπαγωγὴν μισούντων, καὶ πᾶσαν ἐκδίκησιν καὶ μὴ ἐκδίκησιν ἐχθρῶν."},{"book":"ΣΕΙΡΑΧ","chapter":"25","verse":"15","text":"Οὐκ ἔστι κεφαλὴ ὑπὲρ κεφαλὴν ὄφεως, καὶ οὐκ ἔστι θυμὸς ὑπὲρ θυμὸν ἐχθροῦ."},{"book":"ΣΕΙΡΑΧ","chapter":"25","verse":"16","text":"Συνοικῆσαι λέοντι καὶ δράκοντι εὐδοκήσω, ἢ ἐνοικῆσαι μετὰ γυναικὸς πονηρᾶς."},{"book":"ΣΕΙΡΑΧ","chapter":"25","verse":"17","text":"Πονηρία γυναικὸς ἀλλοιοῖ τὴν ὅρασιν αὐτῆς, καὶ σκοτοῖ τὸ πρόσωπον αὐτῆς ὡς σάκκον."},{"book":"ΣΕΙΡΑΧ","chapter":"25","verse":"18","text":"Ἀναμέσον τοῦ πλησίον αὐτοῦ ἀναπεσεῖται ὁ ἀνὴρ αὐτῆς, καὶ ἀκούσας ἀνεστέναξε πικρά."},{"book":"ΣΕΙΡΑΧ","chapter":"25","verse":"19","text":"Μικρὰ πᾶσα κακία πρὸς κακίαν γυναικός· κλῆρος ἁμαρτωλοῦ ἐπιπέσοι αὐτῇ."},{"book":"ΣΕΙΡΑΧ","chapter":"25","verse":"20","text":"Ἀνάβασις ἀμμώδης ἐν ποσὶ πρεσβυτέρου· οὕτως γυνὴ γλωσσώδης ἀνδρὶ ἡσύχῳ."},{"book":"ΣΕΙΡΑΧ","chapter":"25","verse":"21","text":"Μὴ προσπέσῃς ἐπὶ κάλλος γυναικὸς, καὶ γυναῖκα μὴ ἐπιποθήσῃς."},{"book":"ΣΕΙΡΑΧ","chapter":"25","verse":"22","text":"Ὀργὴ καὶ ἀναίδεια καὶ αἰσχύνη μεγάλη, γυνὴ ἐὰν ἐπιχορηγῇ τῷ ἀνδρὶ αὐτῆς."},{"book":"ΣΕΙΡΑΧ","chapter":"25","verse":"23","text":"Καρδία ταπεινὴ καὶ πρόσωπον σκυθρωπὸν καὶ πληγὴ καρδίας γυνὴ πονηρά· χεῖρες παρειμέναι καὶ γόνατα παραλελυμένα, ἥτις οὐ μακαριεῖ τὸν ἄνδρα αὐτῆς."},{"book":"ΣΕΙΡΑΧ","chapter":"25","verse":"24","text":"Ἀπὸ γυναικὸς ἀρχὴ ἁμαρτίας, καὶ διʼ αὐτὴν ἀποθνήσκομεν πάντες."},{"book":"ΣΕΙΡΑΧ","chapter":"25","verse":"25","text":"Μὴ δῷς ὕδατι διέξοδον, μηδὲ γυναικὶ πωνηρᾷ ἐξουσίαν."},{"book":"ΣΕΙΡΑΧ","chapter":"25","verse":"26","text":"Εἰ μὴ πορεύεται κατὰ χεῖρά σου, ἀπὸ τῶν σαρκῶν σου ἀπότεμε αὐτήν."}]}