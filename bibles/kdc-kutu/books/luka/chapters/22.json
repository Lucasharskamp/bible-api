{"data":[{"book":"Luka","chapter":"22","verse":"1","text":"Kipindi cha Nyimwili nyimwili da Magate hagageligwe Mela, kikemigwe Pasaka kikala behi."},{"book":"Luka","chapter":"22","verse":"2","text":"Wakulu wa walava nhosa na wafundiza Malagizo ga Musa wakala wozahila nzila ya kumkoma Yesu, lakini wawadumba wanhu."},{"book":"Luka","chapter":"22","verse":"3","text":"Mwenembago kamkumba Yuda Isikaliote, imoja wa wanahina longo na wabili."},{"book":"Luka","chapter":"22","verse":"4","text":"Yuda kachola kwa wakulu wa walava nhosa na wakulu wa wakalizi wa Ng'anda ya Mulungu, kawalongela vija vonda yamuhinduke Yesu kumwao."},{"book":"Luka","chapter":"22","verse":"5","text":"Nao wadeng'helela na waitogolela kumgwaa sente."},{"book":"Luka","chapter":"22","verse":"6","text":"Yuda katogola, na kasonga kuzahila nzila ya kumgela Yesu mmakono gao kwa kinyelegezi."},{"book":"Luka","chapter":"22","verse":"7","text":"Siku ya Magate hagageligwe Mela ivika. Siku ayo bofu da ng'hondolo da Pasaka dolavigwa nhosa."},{"book":"Luka","chapter":"22","verse":"8","text":"Avo Yesu kawatuma Petulo na Yohana, kawalongela, “Choleni mkatutandile lujo lwa Pasaka tuje.”"},{"book":"Luka","chapter":"22","verse":"9","text":"Nao wamuuza, “Kolonda tukalutandile kwahi ulujo lwa Pasaka?”"},{"book":"Luka","chapter":"22","verse":"10","text":"Yesu kawedika, “Mwahengila kudibuga, mnzila momting'hana mbigalo yapapile nongo ya mazi. Mkwelelezeni mbaka mng'anda yonda yengile,"},{"book":"Luka","chapter":"22","verse":"11","text":"na mulongeleni mwene kae, ‘Mfundiza kokuuza, dakwahi gati dondanidile lujo lwa Pasaka niye na wanahina zangu?’"},{"book":"Luka","chapter":"22","verse":"12","text":"Nayo kowalagusila gati kulu da uchanha dihambigwe, mumo mtutandile kila kinhu.”"},{"book":"Luka","chapter":"22","verse":"13","text":"Wasegela wavika kila kinhu kamba vija Yesu viyawalongele, nao watanda lujo lwa Pasaka."},{"book":"Luka","chapter":"22","verse":"14","text":"Saa viivikile, Yesu kakala muulujo na watumigwa zake."},{"book":"Luka","chapter":"22","verse":"15","text":"Kawalongela, “Nisulukila ng'hani kuja lujo luno lwa Pasaka hamoja na mweye ning'hali sinadununzika!"},{"book":"Luka","chapter":"22","verse":"16","text":"Avo nowalongela, honda nije kabili mbaka vonda ilawilile Muundewa wa Mulungu.”"},{"book":"Luka","chapter":"22","verse":"17","text":"Abaho Yesu kasola kikasi cha divai, kamgwaa nhogolwa Mulungu, kalonga, “Soleni kino mung'wile mose."},{"book":"Luka","chapter":"22","verse":"18","text":"Nowalongela kulawa sambi, honda ning'we divai ino mbaka vondawize Undewa wa Mulungu.”"},{"book":"Luka","chapter":"22","verse":"19","text":"Abaho kasola gate, kamgwaa nhogolwa Mulungu, kadibanzula, kawagwaa, kalonga, “Uno ulo lukuli lwangu, ulavigwe mbuli ya mweye. Tendeni vino kwa kung'humbuka niye.”"},{"book":"Luka","chapter":"22","verse":"20","text":"Vivija, viwamambukize kuja lujo lwa ichungulo, kawagwaa kikasi, kalonga, “Kino acho kikasi cha lagano da sambi dilagusigwa kwa damu yangu, ikwitika mbuli ya mweye."},{"book":"Luka","chapter":"22","verse":"21","text":"“Lakini, loleni! Munhu yonihinduka kabahano na niye muulujo!"},{"book":"Luka","chapter":"22","verse":"22","text":"Mwana wa Munhu kofa kamba Mulungu viyalondile, lakini kogaya munhu ija yomuhinduka!”"},{"book":"Luka","chapter":"22","verse":"23","text":"Abaho wasonga kuiuza, nani viweli yonda yatende vivo."},{"book":"Luka","chapter":"22","verse":"24","text":"Wanahina wakala woibamilila wao kwa wao nani yokoneka munhu mkulu kubanza wose."},{"book":"Luka","chapter":"22","verse":"25","text":"Yesu kawalongela, “Wandewa wa wanhu haweli Wayahudi wana udahi kwa wanhu, walangulizi woikema, ‘Mbwiga wa wanhu.’"},{"book":"Luka","chapter":"22","verse":"26","text":"Lakini kumwenu mweye haili vivo bule, munhu mkulu kumwenu yawe kamba munhu mdodo, na mulangulizi yawe kamba msang'hanaji."},{"book":"Luka","chapter":"22","verse":"27","text":"Vino, nani yeli munhu mkulu, ija yakalile mmeza koja, hebu ija yotanda ulujo? Ona, ayo ija yakalile mmeza koja. Lakini niye na hagati yenu kamba munhu yosang'hana.”"},{"book":"Luka","chapter":"22","verse":"28","text":"“Mweye mukala na niye kipindi chose cha kugezigwa kwangu,"},{"book":"Luka","chapter":"22","verse":"29","text":"kamba Tatangu viyanigwelele Undewa na niye nowagwaa Undewa awo."},{"book":"Luka","chapter":"22","verse":"30","text":"Moja na kung'wa mmeza yangu mna Undewa wangu, na mokala mna ivigoda va Undewa kugatawala makabila ga Izilaeli longo na mabili.”"},{"book":"Luka","chapter":"22","verse":"31","text":"Yesu kalonga, “Simoni, Simoni! Tegeleza! Mwenembago kampula Mulungu kuwageza mweye, kuwabagula wanogile na wehile, kamba vija mfolaji viyobagula fuya na hemba."},{"book":"Luka","chapter":"22","verse":"32","text":"Lakini nikupulila kwa Mulungu gweye Simoni, muladi kumtamanila kwako Mulungu sekekupotele. Na vondaunibwelele, uwagangamize ndugu zako.”"},{"book":"Luka","chapter":"22","verse":"33","text":"Petulo kamwidika, “Mndewa, notogola kugodekigwa na gweye mkifungo na kufa!”"},{"book":"Luka","chapter":"22","verse":"34","text":"Yesu kalonga, “Petulo, nokulongela ukweli, kilo cha lelo nzogolo yang'hali hanakwika, konibela miyanza midatu.”"},{"book":"Luka","chapter":"22","verse":"35","text":"Abaho Yesu kawauza wanahina zake, “Vino, kipindi kija viniwatumile kuno mduhu kibindo hebu mkoba hebu vilatu, muhungukiligwa na kinhu chochose?”"},{"book":"Luka","chapter":"22","verse":"36","text":"Yesu kawalongela, “Lakini sambi, munhu yoyose yeli na kibindo, hebu mkoba yausole, na munhu yoyose yeliduhu panga yakachuuze koti jake yakagule."},{"book":"Luka","chapter":"22","verse":"37","text":"Kwavija nowalongela Maandiko Gang'alile galongile, ‘Kekigwa mdibumbila dimoja na wabananzi,’ golondigwa galawilile. Nowalongela, gaja gandikigwe mbuli ya niye golawilila.”"},{"book":"Luka","chapter":"22","verse":"38","text":"Wanahina walonga, “Mndewa, lola, hano hana mapanga mabili!”"},{"book":"Luka","chapter":"22","verse":"39","text":"Yesu kasegela kudibuga dija kachola kuna Ulugongo lwa Mizeituni, kamba viyazowele, na wanahina zake wamkweleleza."},{"book":"Luka","chapter":"22","verse":"40","text":"Viyavikile kuko, kawalongela, “Mpuleni Mulungu, sekemwingile mna ukugezigwa.”"},{"book":"Luka","chapter":"22","verse":"41","text":"Abaho kawaleka, kachola utali wa kwasa dibwe, kafugama, kampula Mulungu."},{"book":"Luka","chapter":"22","verse":"42","text":"Kalonga, “Tata, wahalonda, unisegezele kikasi kino cha madununzo. Siyo kamba vinilonda niye, lakini kamba viulonda gweye.”"},{"book":"Luka","chapter":"22","verse":"43","text":"Msenga wa kuulanga kamulawilila, kamgangamiza."},{"book":"Luka","chapter":"22","verse":"44","text":"Kwa usungu mkulu uyakalile nao kampula ng'hani, mbaka fuguti dimulawa, fuguti jake dikala kamba madondwe ga damu golagala hasi."},{"book":"Luka","chapter":"22","verse":"45","text":"Viyamambukize kumpula Mulungu, kabwela kwa wanahina zake, kawavika wokuluza kwavija wakala wadonhile mbuli ya kunyunyuwala."},{"book":"Luka","chapter":"22","verse":"46","text":"Kawalongela, “Habali mowasa? Lamukeni mumpule Mulungu, sekemwingile mna ukugezigwa.”"},{"book":"Luka","chapter":"22","verse":"47","text":"Yesu viyakalile yang'hali kolonga, lunhu lwa wanhu luvika lulongozigwe na Yuda, imoja wa wanahina zake longo na wabili. Yuda kamcholela Yesu kamulamusa kwa kumnonela."},{"book":"Luka","chapter":"22","verse":"48","text":"Lakini Yesu kamulongela, “Yuda, komuhinduka Mwana wa Munhu kwa kumnonela?”"},{"book":"Luka","chapter":"22","verse":"49","text":"Wanahina wakalile hamoja na Yesu viwonile gaja gonda galawilile, wauza, “Mndewa, tuwakanhe na mapanga getu?”"},{"book":"Luka","chapter":"22","verse":"50","text":"Imoja wao kambiga kwa panga msang'hanaji wa Mkulu wa walava nhosa na kamkanha digwiti da mkono wa kudila."},{"book":"Luka","chapter":"22","verse":"51","text":"Lakini Yesu kalonga, “Bule sekemutende avo!” Kadikwasa digwiti da munhu ija, kamuhonya."},{"book":"Luka","chapter":"22","verse":"52","text":"Abaho Yesu kawalongela wakulu wa walava nhosa na wakulu wa wakalizi wa Ng'anda ya Mulungu na wavele wezile kumgoga, “Habali, mwiza kungoga kwa mapanga na malungu, kamba nambavi?"},{"book":"Luka","chapter":"22","verse":"53","text":"Siku zose ng'hala na mweye Mng'anda ya Mulungu hamngogile bule. Lakini kino acho kipindi chenu cha kusang'hana, muundewa wa ziza.”"},{"book":"Luka","chapter":"22","verse":"54","text":"Baho wamgoga Yesu, wengila nayo mng'anda ya mkulu wa walava nhosa. Petulo kamkweleleza kwa kutali."},{"book":"Luka","chapter":"22","verse":"55","text":"Wabwinha moto hagati hana uluwa, wakala hamoja na Petulo kakala hamoja nao."},{"book":"Luka","chapter":"22","verse":"56","text":"Msang'hanaji imoja wa kitwanzi viyamone Petulo kakala aho haumoto, kamulola bunhuu, kalonga, “Vivija munhu ino kakala hamoja na Yesu!”"},{"book":"Luka","chapter":"22","verse":"57","text":"Lakini Petulo kabela, kalonga, “Gwee, mtwanzi gwe, simjuwile bule!”"},{"book":"Luka","chapter":"22","verse":"58","text":"Hamwande kidogo munhu iyagwe kamona Petulo, kalonga, “Vivija na gweye kwa imoja wao!”"},{"book":"Luka","chapter":"22","verse":"59","text":"Vidibitile saa dimoja, munhu iyagwe kagangamiza ng'hani, “Kweli munhu ino kakala hamoja na Yesu, kwavija nayo mwenekae wa Galilaya!”"},{"book":"Luka","chapter":"22","verse":"60","text":"Lakini Petulo kamwidika, “Munhu gweye, sikijuwile kiulonga!”"},{"book":"Luka","chapter":"22","verse":"61","text":"Mndewa kahinduka, kamulola Petulo, nayo Petulo kakumbuka Mndewa viyamulongele, “Kilo cha lelo nzogolo yang'hali hanakwika, konibela miyanza midatu.”"},{"book":"Luka","chapter":"22","verse":"62","text":"Petulo kalawa kunze kalila kwa usungu."},{"book":"Luka","chapter":"22","verse":"63","text":"Wanhu wakalile womkaliza Yesu, wakala womzeha na kumtowa,"},{"book":"Luka","chapter":"22","verse":"64","text":"viwamgubike gameso na wamuuza, “Lagula! Nani yakutowile?”"},{"book":"Luka","chapter":"22","verse":"65","text":"Vivija walonga mbuli ziyagwe nyingi za kumuliga."},{"book":"Luka","chapter":"22","verse":"66","text":"Imitondo yake, wavele, wakulu wa walava nhosa na wafundiza Malagizo ga Musa waiting'hana hamoja na Yesu kagaligwa mkitala acho."},{"book":"Luka","chapter":"22","verse":"67","text":"Walonga, “Tulongele! Vino, gweye ayo Kilisito Mkombola?”"},{"book":"Luka","chapter":"22","verse":"68","text":"na nahawauza mbuli, honda mwidike bule."},{"book":"Luka","chapter":"22","verse":"69","text":"Lakini kusongela sambi, Mwana wa Munhu kokala muukulu mwambu wa mkono wa kudila wa Mulungu yeli na Udahi.”"},{"book":"Luka","chapter":"22","verse":"70","text":"Wose walonga, “Vino gweye kwa Mwana wa Mulungu?”"},{"book":"Luka","chapter":"22","verse":"71","text":"Walonga, “Hatulonda usindila uyagwe! Tweye wenyego tumuhulika viyalongile!”"}]}