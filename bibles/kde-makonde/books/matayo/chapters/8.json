{"data":[{"book":"Matayo","chapter":"8","verse":"1","text":"Yesu pasulupwike nnichinga, makuwa makulungwa la vanu lánimpapata."},{"book":"Matayo","chapter":"8","verse":"2","text":"Nkuida munu yumo avêle na mangundula, nkutindivala malundi muyo mwanga Yesu nkunnyaulila kuchidoni, “Nang'olo, ukàlembela ùnahulula chihi unguhahulanga kwa kungulamya.”"},{"book":"Matayo","chapter":"8","verse":"3","text":"Yesu nkunyoloja nkono wake, nkun'gusa aneyo munu, nkuhaula kuchidoni, “Elo nalembela, lama.” Upala ayula munu, nkulama mangundula lake."},{"book":"Matayo","chapter":"8","verse":"4","text":"Bahi Yesu nkunnyaulila ayula munu kuchidoni, “Kaleha, unannyaulile munu woheyo, henga wako hwena ukalilanguje kwanga kuhani, na ukahumye sadaka muchi chalaijije Musa, uchinga vanu vamale kuva ùnihahulwa.”"},{"book":"Matayo","chapter":"8","verse":"5","text":"Yesu painjidile muimanga ya Kapelinaumu, nkulu wa matiyala myamoja la Valoma nkummwenela Yesu, nkunnyuwa annyangate."},{"book":"Matayo","chapter":"8","verse":"6","text":"Nkunnyaulila kuchidoni, “Nang'olo, ntumishi wangu ànilala kukaya, ànididimanga na ànauula namene.”"},{"book":"Matayo","chapter":"8","verse":"7","text":"Yesu nkunnyaulila kuchidoni, “Nguchinguide nikannamye.”"},{"book":"Matayo","chapter":"8","verse":"8","text":"Nkulu aneyo nkunnyaulila Yesu kuchidoni, “Nang'olo, kwa kuva wako ni nkulu, nangu nikáfala wala kadiki kukupwechelela wako nng'ande mwangu. Henga wako tangola chihi lilove, na ntumishi wangu achialame."},{"book":"Matayo","chapter":"8","verse":"9","text":"Kwa kuva, ata nangu nimwene nni munu nguvêle pahi pa mamulaka la vakulu, na pàvele na matiyala vavêle pahi pangu. Nikànnyaulila yumo kuchi, ‘Hwena!,’ ànahwena, na nikànnyaulila yunji kuchi, ‘Ida!,’ ànaida, na nikànnyaulila ntumishi wangu kuchi, ‘Tenda achino!,’ ànatenda.”"},{"book":"Matayo","chapter":"8","verse":"10","text":"Yesu papilikene anelo nkukangana namene, nkuvahaulila avala vachinnondola kuchidoni, “Nangu nìnnyaulilanga uhiu kuva, nikánambimwona munu muvanu va Isilaeli avêle na ing'ulupa ing'ulungwa malinga ayi."},{"book":"Matayo","chapter":"8","verse":"11","text":"Nangu nìnnyaulilanga kuva, vanu vohe vakee Vayahudi vàmbeida kuhaloka mashaliki na mangalibi, vambeikala na kulya paing'ole chalumo na Iblahimu na Isaka na Yakobo mu Ufalume wa Nnungu."},{"book":"Matayo","chapter":"8","verse":"12","text":"Henga Vayahudi vohe, avala vachilembelewa vàavè mu Ufalume wa Nnungu vàmbeyahwa pawelu, nnupi, aneko vàmbekuta na kuhaya meno.”"},{"book":"Matayo","chapter":"8","verse":"13","text":"Bahi Yesu nkunnyaulila ayula nkulu wa matiyala kuchidoni, “Hwena kukaya, na ìtendeke kwakuwe muchi chukulupidile.” Upala ntumishi wake nkulama."},{"book":"Matayo","chapter":"8","verse":"14","text":"Yesu painjidile nng'ande mwa Petulo, nkumwona nkawake Petulo àlelé pachinanda, wauula chidumba."},{"book":"Matayo","chapter":"8","verse":"15","text":"Yesu nkun'gusa munkono wake na chidumba nkunneka, nanang'e nkuimila nkutandilika kunnyudumila Yesu."},{"book":"Matayo","chapter":"8","verse":"16","text":"Palihwikile lyulo, vanu nkumpelekejije Yesu vanu vohe vavêle na anamindenga, nang'e nkuvausa anamindenga kwa kutangola chihi lilove na kuvalamya vagonjo vammalele."},{"book":"Matayo","chapter":"8","verse":"17","text":"Anelo lánitendeka uchinga latimile malove lanatangwele nabii Isaya kuva,"},{"book":"Matayo","chapter":"8","verse":"18","text":"Yesu paliwene likuwa likulungwa lya vanu lin'dingwìkè, nkuvaamulisa vakuhundwa vake ahwene navo m'bali wavili wa litanda."},{"book":"Matayo","chapter":"8","verse":"19","text":"Bahi nkúhundwa yumo wa Sheliya ya Musa, nkummwenela Yesu, nkunnyaulila kuchidoni, “Nkúhunda, nìmbekulondola kwoheko kumbehwena.”"},{"book":"Matayo","chapter":"8","verse":"20","text":"Yesu nkunnyang'ula kuchidoni, “Macheta làvele na vivava na vyuni vìvele na vitehi, henga Mwana wa Munu, akávele na pachinu pakuyewelela.”"},{"book":"Matayo","chapter":"8","verse":"21","text":"Nkúhundwa wake yumo nkuchidoni, “Nang'olo, nguleke hoti nguhwene nikansike atatangu.”"},{"book":"Matayo","chapter":"8","verse":"22","text":"Henga Yesu nkunnyaulila kwa nfano wachidoni, “Ngupapate, valeke vanu vavêle muchi vànihwa vavasike vahwîle avao.”"},{"book":"Matayo","chapter":"8","verse":"23","text":"Anepo Yesu nkwenda muingalava, nkupapatana na vakuhundwa vake."},{"book":"Matayo","chapter":"8","verse":"24","text":"Upala nkulindamuka chimbunga chikulungwa amula nnitanda, medi nkulindamuka kwinjila muingalava, na Yesu ávele alèlè luwono."},{"book":"Matayo","chapter":"8","verse":"25","text":"Vakuhundwa vake nkummwenela, nkumwimula, uvachidoni, “Nang'olo, tupohe, tùvenkuhwa!”"},{"book":"Matayo","chapter":"8","verse":"26","text":"Yesu nkuvayang'ula kuchidoni, “Mwenu mmanu muvêle na ing'ulupa inyoko, mwadachi mùnayopa?” Bahi Yesu nkutakatuka, nkuliamulisa lipungo na mawimbi vitungamane, navinang'o nkutungamana na kunyalalika nduu."},{"book":"Matayo","chapter":"8","verse":"27","text":"Vanu vammalele nkukangana, uvachidoni, “Dachi, ayu munu wa namuna ntwani? Ata lipungo na mawimbi lànampilikana!”"},{"book":"Matayo","chapter":"8","verse":"28","text":"Yesu pahwikile m'bali wavili wa litanda, nchilambo cha Vagadala,8:28 Malemba lanji la kala vanji vàlembile Vagadala na vanji vàlembile Vagelasi na vanji vàlembile Vagelagesi. nkukojana na vanu vavili vavêle na anamindenga, uvahaloka ya kumisati. Vanu anevo vánayopwa namene, na nanga munu analingile kupita indila aneyo."},{"book":"Matayo","chapter":"8","verse":"29","text":"Upala, nkulindamuka unonoha malidi uvachidoni, “Ùndambela chani wako Mwana wa Nnungu? Dachi, wako widîle unatubaniha kabla lakànambihwika maduva letu?”"},{"book":"Matayo","chapter":"8","verse":"30","text":"Pepi na pachinu anepo, pávele na likuwa likulungwa lya dinguluve dichilitahija vilyo."},{"book":"Matayo","chapter":"8","verse":"31","text":"Anevo anamindenga nkunnyuwa namene Yesu uvachidoni, “Ukàtuhumya, tuhaulile tukadyende dinguluve.”"},{"book":"Matayo","chapter":"8","verse":"32","text":"Yesu nkuvahaulila kuchidoni, “Hweneng'ana!” Bahi nkuvauka, nkunadyenda dinguluve, na dinguluve dyammalele nkuhelelekela kumakobikobi makulungwa, nkutubukila nnitanda na vammalele nkuhwa mmedi."},{"book":"Matayo","chapter":"8","verse":"33","text":"Bahi vachúnga va dinguluve nkutukuta mpaka kumanga, nkuvahaulila vanu àlalá lammalele, na kila chinu chivakojîje avala vanu vavêle na anamindenga."},{"book":"Matayo","chapter":"8","verse":"34","text":"Bahi vanu vammalele nkuhwena uchinga vakakojane na Yesu. Na pavakojene nawe, nkunnyuwa namene auke nchilambo chavo."}]}