{"data":[{"book":"Yatɛne","chapter":"13","verse":"1","text":"Alatala yi a fala Musa xa, a naxa,"},{"book":"Yatɛne","chapter":"13","verse":"2","text":"“Fe rakɔrɔsine rasiga Kanan yamanan matodeni n naxan soma Isirayila kaane yii. Bɔnsɔn yo bɔnsɔn, manga keden xa siga.”"},{"book":"Yatɛne","chapter":"13","verse":"3","text":"Musa yi e rasiga Alatalaa yamarin ma, keli Paran tonbonni. Isirayila yɛɛratine nan yi e birin na."},{"book":"Yatɛne","chapter":"13","verse":"4","text":"E xinle ni itoe ra,"},{"book":"Yatɛne","chapter":"13","verse":"5","text":"Simeyɔn bɔnsɔnna: Xori a diin Safati."},{"book":"Yatɛne","chapter":"13","verse":"6","text":"Yuda bɔnsɔnna: Yefune a diin Kalebi."},{"book":"Yatɛne","chapter":"13","verse":"7","text":"Isakari bɔnsɔnna: Yusufu a diin Yigali."},{"book":"Yatɛne","chapter":"13","verse":"8","text":"Efirami bɔnsɔnna: Nunu a diin Hoseya."},{"book":"Yatɛne","chapter":"13","verse":"9","text":"Bunyamin bɔnsɔnna: Rafu a diin Paliti."},{"book":"Yatɛne","chapter":"13","verse":"10","text":"Sabulon bɔnsɔnna: Sodi a diin Gadiyɛli."},{"book":"Yatɛne","chapter":"13","verse":"11","text":"Yusufu a dii Manase bɔnsɔnna: Susi a diin Gadi."},{"book":"Yatɛne","chapter":"13","verse":"12","text":"Dan bɔnsɔnna: Gemali a diina Amiyɛli."},{"book":"Yatɛne","chapter":"13","verse":"13","text":"Aseri bɔnsɔnna: Mikeli a diin Seturi."},{"book":"Yatɛne","chapter":"13","verse":"14","text":"Nafatali bɔnsɔnna: Fofisi a diin Naxabi."},{"book":"Yatɛne","chapter":"13","verse":"15","text":"Gadi bɔnsɔnna: Make a diin Gewɛli."},{"book":"Yatɛne","chapter":"13","verse":"16","text":"Muxune xinle nan ne ra, Musa naxanye xɛ Kanan yamanan matodeni. Musa yi Nunu a dii Hoseya xili sa “Yosuwe.”"},{"book":"Yatɛne","chapter":"13","verse":"17","text":"Musa to yi e rasigama Kanan yamanan matodeni, a yi a fala e xa, a naxa, “Ɛ mini Negewi nin, siga geya yireni."},{"book":"Yatɛne","chapter":"13","verse":"18","text":"Ɛ xa yamanan mato. Ɛ a mato xa muxune sɛnbɛn gbo, xa a mi gbo, xa e wuya, xa e mi wuya."},{"book":"Yatɛne","chapter":"13","verse":"19","text":"Ɛ a mato xa e yamanan fan hanma xa a mi fan, xa e taane findixi banxidɛne nan na hanma xa yinne soxi e ma."},{"book":"Yatɛne","chapter":"13","verse":"20","text":"Ɛ a mato xa bɔxɔn fan, xa a mi fan, xa wudine na, xa e mi na. Ɛ yixɔdɔxɔ, ɛ fa yamanan wudi bogine ra.” Manpa bili bogi singene waxatin nan yi a ra."},{"book":"Yatɛne","chapter":"13","verse":"21","text":"Nayi, e yi siga yamanan matodeni, keli Sini tonbonni siga han Rexobo yi, Lebo-Xamata dɛxɔn."},{"book":"Yatɛne","chapter":"13","verse":"22","text":"E yi so Negewi yi, e siga han Xebiron yi, Anaki bɔnsɔnna muxune yi dɔxi dɛnaxan yi, Aximan, Sɛsayi, e nun Talamayi. Xebiron bata yi ti ɲɛɛ solofere benun Soyan xa ti Misiran yamanani."},{"book":"Yatɛne","chapter":"13","verse":"23","text":"E yi siga han Esikoli lanbanni, e manpa bili yiin sɛgɛ tɔnsɔn keden yi singanxi naxan na. E na singan tami kuyen na alogo muxu firin xa a xali e nun girenada nun xɔdɛ bogina ndee."},{"book":"Yatɛne","chapter":"13","verse":"24","text":"E yi mɛnna xili sa “Esikoli lanbanna”13.24 Esikoli bunna nɛɛn fa fala “Tɔnsɔnna.” tɔnsɔnna fe ra Isirayila kaane naxan sɛgɛ."},{"book":"Yatɛne","chapter":"13","verse":"25","text":"Xii tonge naanin to dangu, e yi e xun xɛtɛ, sa keli yamana matoni."},{"book":"Yatɛne","chapter":"13","verse":"26","text":"E yi xɛtɛ Musa nun Haruna nun Isirayila yamaan fɛma Kadesi yi, Paran tonbonni. E yi e dɛntɛgɛ yamaan xa, e mɔn yi yamanan wudi bogine yita e ra."},{"book":"Yatɛne","chapter":"13","verse":"27","text":"E dɛntɛgɛni ito nan sa Musa xa, e naxa, “Nxu bata siga yamanani i nxu rasiga dɛnaxan yi. Ɲɔndi na a ra, nɔnɔn nun kumin gbo mɛnni! A bogina ndee ni i ra."},{"book":"Yatɛne","chapter":"13","verse":"28","text":"Koni mɛn kaane sɛnbɛn gbo! Yinne soxi e taane ma, e gbo mumɛ! Nxu yɛtɛna Anaki bɔnsɔnna muxune toxi nɛn."},{"book":"Yatɛne","chapter":"13","verse":"29","text":"Amalɛkine dɔxi Negewi yi. Xitine nun Yebusune nun Amorine dɔxi geya yireni. Kanan kaane dɔxi fɔxɔ igen dɛ e nun Yurudɛn baan xɔn.”"},{"book":"Yatɛne","chapter":"13","verse":"30","text":"Kalebi yi yamaan masabari Musa xa. A yi a fala, a naxa, “En siga yamanan suxudeni, amasɔtɔ en nɔɛ nɛn yati!”"},{"book":"Yatɛne","chapter":"13","verse":"31","text":"Koni fe rakɔrɔsi bonne yi a fala, e naxa, “En mi nɔɛ siyani itoe yɛngɛ, amasɔtɔ e sɛnbɛn gbo en xa.”"},{"book":"Yatɛne","chapter":"13","verse":"32","text":"E yamanan naxan mato e na mafala fɔlɔ Isirayila kaane yɛ, e naxa, “Nxu fitina yamanan nan toxi! Mɛn kaane gbo mumɛ!"},{"book":"Yatɛne","chapter":"13","verse":"33","text":"Nxu Nefilimi muxu magaxuxine nan toxi na! Nxu yi luxi nxu yɛtɛ yɛɛ ra yi alo suɲɛne. E fan nxu toxi na kii nin!” E na falaxi nɛn bayo Anaki bɔnsɔnna fataxi Nefilimi nan na."}]}