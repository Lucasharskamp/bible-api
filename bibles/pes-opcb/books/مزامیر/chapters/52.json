{"data":[{"book":"مزامیر","chapter":"52","verse":"1","text":"ای جنگاور، چرا از ظلم خود فخر می‌کنی؟ آیا نمی‌دانی عدالت52‏:1 یا «محبت». خدا همیشه پابرجاست؟"},{"book":"مزامیر","chapter":"52","verse":"2","text":"ای حیله‌گر، توطئه می‌چینی که دیگران را نابود کنی؛ زبانت مانند تیغ، تیز و برّنده است."},{"book":"مزامیر","chapter":"52","verse":"3","text":"بدی را به نیکی ترجیح می‌دهی و دروغ را بیشتر از راستی دوست می‌داری."},{"book":"مزامیر","chapter":"52","verse":"4","text":"ای فریبکار، تو دوست داری با سخنانت تباهی بار بیاوری."},{"book":"مزامیر","chapter":"52","verse":"5","text":"بنابراین، خدا نیز تو را از خانه‌ات بیرون کشیده تو را به کلی نابود خواهد کرد و ریشه‌ات را از زمین زندگان خواهد کند."},{"book":"مزامیر","chapter":"52","verse":"6","text":"نیکان این را دیده، خواهند ترسید و به تو خندیده، خواهند گفت:"},{"book":"مزامیر","chapter":"52","verse":"7","text":"«ببینید، این همان مردی است که به خدا توکل نمی‌کرد، بلکه به ثروت هنگفت خود تکیه می‌نمود و برای حفظ و حراست از خود به ظلم متوسل می‌شد.»"},{"book":"مزامیر","chapter":"52","verse":"8","text":"اما من مانند درخت زیتونی هستم که در خانهٔ خدا سبز می‌شود؛ من تا ابد به محبت خدا توکل خواهم کرد."},{"book":"مزامیر","chapter":"52","verse":"9","text":"خدایا، به خاطر آنچه که کرده‌ای پیوسته از تو تشکر خواهم نمود و در حضور قوم تو اعلام خواهم کرد که تو نیکو هستی."}]}