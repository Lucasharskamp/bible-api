{"data":[{"book":"Matej","chapter":"27","verse":"1","text":"Rano ujutro sastanu se na vijećanje svi svećenički poglavari i narodne starješine da se dogovore kako da ubiju Isusa."},{"book":"Matej","chapter":"27","verse":"2","text":"Svežu ga i odvedu rimskome upravitelju Pilatu."},{"book":"Matej","chapter":"27","verse":"3","text":"Kada je Juda, njegov izdajica, vidio da su Isusa osudili na smrt, pokaje se i odnese trideset srebrnjaka natrag svećeničkim poglavarima i starješinama"},{"book":"Matej","chapter":"27","verse":"4","text":"te im reče: “Zgriješio sam! Izdao sam nedužna čovjeka!”27:4 U grčkome: nedužnu krv."},{"book":"Matej","chapter":"27","verse":"5","text":"Juda nato baci srebrnjake u Hram, a zatim ode i objesi se."},{"book":"Matej","chapter":"27","verse":"6","text":"Svećenički poglavari pokupe srebrnjake. “Ne smijemo ih staviti u hramsku blagajnu”, rekoše, “jer su isplaćeni za krvavo djelo.”"},{"book":"Matej","chapter":"27","verse":"7","text":"Zato se dogovore te za njih kupe lončarovu njivu da posluži kao groblje za ukop tuđinaca."},{"book":"Matej","chapter":"27","verse":"8","text":"Zato se ta njiva još zove “Krvava njiva”."},{"book":"Matej","chapter":"27","verse":"9","text":"Tako se ispunilo Jeremijino proročanstvo:"},{"book":"Matej","chapter":"27","verse":"10","text":"i kupili su lončarovu njivu,"},{"book":"Matej","chapter":"27","verse":"11","text":"Isusa dovedu pred rimskoga upravitelja Pilata. On ga upita: “Jesi li ti kralj Židova?”"},{"book":"Matej","chapter":"27","verse":"12","text":"Svećenički ga poglavari optuže za mnoge zločine, ali Isus nije odgovarao."},{"book":"Matej","chapter":"27","verse":"13","text":"Pilat ga stoga upita: “Zar ne čuješ kako te teško optužuju?”"},{"book":"Matej","chapter":"27","verse":"14","text":"Ali Isus ne odgovori ni na jedno pitanje, što je Pilata veoma začudilo."},{"book":"Matej","chapter":"27","verse":"15","text":"Bio je, međutim, običaj da rimski upravitelj svake godine o blagdanu Pashe pusti na slobodu jednoga židovskog zatvorenika kojega narod zatraži."},{"book":"Matej","chapter":"27","verse":"16","text":"U to je vrijeme jedan od zatvorenika bio zloglasni Baraba27:16 U nekim rukopisima: Isus Baraba.."},{"book":"Matej","chapter":"27","verse":"17","text":"Kad se mnoštvo okupilo da zatraži da se pusti jedan zatvorenik, Pilat ih upita: “Koga hoćete da vam pustim? Barabu27:17 U nekim rukopisima: Isusa zvanog Baraba. ili Isusa kojega nazivaju Mesijom?”"},{"book":"Matej","chapter":"27","verse":"18","text":"Znao je, naime, da su ga predali sudu iz zavisti."},{"book":"Matej","chapter":"27","verse":"19","text":"Dok je Pilat sjedio na sudačkom stolcu, stigne mu poruka od njegove žene: “Okani se tog pravednika jer sam se noćas u snu namučila zbog njega!”"},{"book":"Matej","chapter":"27","verse":"20","text":"Svećenički poglavari i starješine, međutim, nagovore svjetinu da zatraži slobodu za Barabu, a smrt za Isusa."},{"book":"Matej","chapter":"27","verse":"21","text":"Kad ih je zatim upravitelj upitao: “Koga od njih dvojice želite da vam pustim?” oni odgovore: “Barabu!”"},{"book":"Matej","chapter":"27","verse":"22","text":"“A što ću onda s Isusom kojega zovete Mesijom?” upita."},{"book":"Matej","chapter":"27","verse":"23","text":"“Zbog čega? Kakvo je zlo učinio?” upita Pilat."},{"book":"Matej","chapter":"27","verse":"24","text":"Kad je Pilat vidio da ništa ne koristi i da metež postaje sve gori, uzme vodu i pred svjetinom opere ruke govoreći: “Ja sam nevin od krvi ovoga čovjeka! Vi ćete za nju snositi odgovornost!”"},{"book":"Matej","chapter":"27","verse":"25","text":"Nato sva svjetina poviče: “Neka njegova krv padne na nas i na našu djecu!”"},{"book":"Matej","chapter":"27","verse":"26","text":"Pilat im tada pusti Barabu, a Isusa dade izbičevati, pa raspeti."},{"book":"Matej","chapter":"27","verse":"27","text":"Upraviteljevi vojnici odvedu Isusa u pretorij i sazovu oko njega cijelu četu."},{"book":"Matej","chapter":"27","verse":"28","text":"Svuku ga i zaogrnu grimiznim plaštem."},{"book":"Matej","chapter":"27","verse":"29","text":"Spletu zatim krunu od trnja i stave mu je na glavu, a u ruku mu stave trsku kao žezlo. “Živio kralj Židova!” rugali su mu se i prigibali pred njim koljena."},{"book":"Matej","chapter":"27","verse":"30","text":"Pljuvali su po njemu i udarali ga trskom po glavi."},{"book":"Matej","chapter":"27","verse":"31","text":"Kad su mu se izrugali, skinu s njega plašt, odjenu ga u njegovu odjeću i odvedu da ga raspnu."},{"book":"Matej","chapter":"27","verse":"32","text":"Vodeći ga, sretnu nekoga Šimuna iz Cirene27:32 Grad u sjevernoj Africi. te ga primoraju da ponese Isusov križ."},{"book":"Matej","chapter":"27","verse":"33","text":"Dođu do mjesta zvanoga Golgota (što znači: “lubanja”)."},{"book":"Matej","chapter":"27","verse":"34","text":"Vojnici mu pruže vino sa žuči,27:34 Vjerojatno vino s opojnim gorkim travama koje su kažnjenicima davali da im ublaži bol. ali kad ga okusi, nije htio piti."},{"book":"Matej","chapter":"27","verse":"35","text":"Kad su ga raspeli, bace kocku te tako razdijele među sobom njegovu odjeću.27:35 U nekim kasnijim rukopisima ovdje stoji još: Tako se ispunilo proročanstvo: “Haljine moje dijele među sobom i kocku bacaju za odjeću moju” (Psalam 22:19)."},{"book":"Matej","chapter":"27","verse":"36","text":"Zatim su ondje sjedili i čuvali ga."},{"book":"Matej","chapter":"27","verse":"37","text":"Iznad glave su mu postavili natpis o njegovoj krivnji: “ovo je isus, kralj Židova.”"},{"book":"Matej","chapter":"27","verse":"38","text":"S njime su raspeli i dvojicu prevratnika, jednoga njemu zdesna, a drugoga slijeva."},{"book":"Matej","chapter":"27","verse":"39","text":"A prolaznici su ga ružili i odmahivali glavom"},{"book":"Matej","chapter":"27","verse":"40","text":"govoreći: “Možeš srušiti Hram i sam ga opet izgraditi u tri dana, je li? Spasi onda sebe! Ako si Božji Sin, siđi s križa!”"},{"book":"Matej","chapter":"27","verse":"41","text":"Slično su mu se rugali i svećenički poglavari, pismoznanci i starješine:"},{"book":"Matej","chapter":"27","verse":"42","text":"“Spasio je druge, a sebe ne može spasiti! Kralj Izraelov! Neka sada siđe s križa pa ćemo povjerovati u njega!"},{"book":"Matej","chapter":"27","verse":"43","text":"Uzdao se u Boga! Neka ga Bog sada izbavi ako mu je on uistinu po volji! Tvrdio je: ‘Ja sam Božji Sin.’”"},{"book":"Matej","chapter":"27","verse":"44","text":"Vrijeđali su ga čak i prevratnici raspeti skupa s njim."},{"book":"Matej","chapter":"27","verse":"45","text":"O podnevu po svoj zemlji nastane tama i potraje do tri ure.27:45 U grčkome: od šestoga do devetog sata, po rimskome računanju vremena prema kojemu je dan počinjao u šest sati ujutro."},{"book":"Matej","chapter":"27","verse":"46","text":"U tri sata Isus glasno poviče: “Eli, Eli, lema sabahtani!” (što znači: “Bože moj, Bože moj, zašto si me ostavio?”)27:46 Vidjeti Psalam 22:1."},{"book":"Matej","chapter":"27","verse":"47","text":"“Zove Iliju!” rekoše neki od nazočnih kad su to čuli."},{"book":"Matej","chapter":"27","verse":"48","text":"Jedan od njih odmah pritrči, uzme spužvu, umoči ju u ocat i natakne na trsku te mu pruži piti."},{"book":"Matej","chapter":"27","verse":"49","text":"“Čekaj da vidimo hoće li doći Ilija da ga spasi”, kazaše ostali."},{"book":"Matej","chapter":"27","verse":"50","text":"A Isus još jedanput glasno krikne i izdahne."},{"book":"Matej","chapter":"27","verse":"51","text":"Nato se zastor u Hramu razdere napola od vrha do dna. Zemlja se potrese, špilje se raspuknu,"},{"book":"Matej","chapter":"27","verse":"52","text":"grobovi se otvore, a tijela mnogih umrlih pravednika uskrsnu."},{"book":"Matej","chapter":"27","verse":"53","text":"Nakon Isusova uskrsnuća oni iziđu iz grobova te odu u sveti grad27:53 u Jeruzalem. i pokažu se mnogima."},{"book":"Matej","chapter":"27","verse":"54","text":"Kad su rimski stotnik i oni koji su s njime čuvali Isusa vidjeli potres i sve što se zbivalo, rekoše: “Ovaj je čovjek zaista bio Božji Sin!”"},{"book":"Matej","chapter":"27","verse":"55","text":"Bile su tu i mnoge žene koje su promatrale izdaleka. Došle su iz Galileje za Isusom služeći mu."},{"book":"Matej","chapter":"27","verse":"56","text":"Među njima su bile Marija Magdalena, Marija, majka Jakova mlađega i Josipa, te majka Zebedejevih sinova."},{"book":"Matej","chapter":"27","verse":"57","text":"Uvečer dođe neki bogat čovjek iz Arimateje imenom Josip, koji je i sam bio Isusov učenik."},{"book":"Matej","chapter":"27","verse":"58","text":"On ode k Pilatu i zatraži da mu daju Isusovo tijelo. Pilat zapovjedi da tako učine."},{"book":"Matej","chapter":"27","verse":"59","text":"Josip uzme tijelo, umota ga u čisto platno"},{"book":"Matej","chapter":"27","verse":"60","text":"i položi ga u svoj novi grob isklesan u stijeni. Navali na ulaz velik kamen i ode."},{"book":"Matej","chapter":"27","verse":"61","text":"Bile su ondje Marija iz Magdale i druga Marija i sjedile gledajući prema grobu."},{"book":"Matej","chapter":"27","verse":"62","text":"Sutradan, to je dan nakon Priprave, okupe se svećenički poglavari i farizeji kod Pilata"},{"book":"Matej","chapter":"27","verse":"63","text":"te mu rekoše: “Gospodine, sjetili smo se da je onaj varalica za života rekao: ‘Nakon tri dana ću uskrsnuti.’"},{"book":"Matej","chapter":"27","verse":"64","text":"Zapovjedi zato da grob bude pod stražom sve do trećega dana da ne dođu njegovi učenici, ukradu tijelo i kažu narodu: ‘Uskrsnuo je od mrtvih!’ Ako se to dogodi, ta će prijevara biti još gora od prve!”"},{"book":"Matej","chapter":"27","verse":"65","text":"Pilat im udovolji. “Postavite stražu”, reče. “Idite i osigurajte grob kako znate.”"},{"book":"Matej","chapter":"27","verse":"66","text":"Zatim odu i osiguraju grob—zapečate kamen i postave stražu."}]}