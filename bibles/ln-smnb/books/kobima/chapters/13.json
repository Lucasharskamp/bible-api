{"data":[{"book":"Kobima","chapter":"13","verse":"1","text":"Yawe alobaki na Moyize :"},{"book":"Kobima","chapter":"13","verse":"2","text":"« Bulisela Ngai mwana mobali nyonso ya liboso kati na bana ya Isalaele ; ezala moto to nyama, azali ya Ngai. »"},{"book":"Kobima","chapter":"13","verse":"3","text":"Moyize alobaki na bato : « Bokanisa mokolo oyo bobimaki na Ejipito, mokolo oyo bobimaki na bowumbu, pamba te Yawe abimisaki bino na loboko na Ye ya nguya. Bokolia eloko moko te oyo ezali na levire."},{"book":"Kobima","chapter":"13","verse":"4","text":"Bozali kobima nde lelo oyo, na sanza ya abibi."},{"book":"Kobima","chapter":"13","verse":"5","text":"Tango Yawe akokotisa yo na mokili ya bato ya Kanana, ya bato ya Iti, ya bato ya Amori, ya bato ya Evi mpe ya bato ya Yebusi, mokili oyo alakaki na batata na bino, na nzela ya ndayi, ete akopesa bino yango, mokili oyo ezali kobimisa miliki mpe mafuta ya nzoyi, okosala feti oyo na sanza oyo."},{"book":"Kobima","chapter":"13","verse":"6","text":"Mikolo sambo, bokolia mapa ezanga levire ; na mokolo ya sambo, bokosala feti mpo na Yawe."},{"book":"Kobima","chapter":"13","verse":"7","text":"Bokolia mapa ezanga levire mikolo sambo, mpe eloko moko te oyo ezali na levire ekomonana kati na mokili na bino mobimba."},{"book":"Kobima","chapter":"13","verse":"8","text":"Na mokolo wana, bokoyebisa na bana na bino ya mibali : ‹ Nazali kosala molulu oyo mpo na kokanisa makambo oyo Yawe asalelaki ngai tango abimisaki ngai na Ejipito. ›"},{"book":"Kobima","chapter":"13","verse":"9","text":"Feti oyo bokosala ekozala lokola elembo na loboko na bino mpe ekaniseli na elongi na bino mpo ete mibeko ya Yawe ezala na bibebu na bino, pamba te Ye nde abimisaki bino na Ejipito na loboko na Ye ya nguya."},{"book":"Kobima","chapter":"13","verse":"10","text":"Bokobatela mobu na mobu mibeko oyo na eleko na yango."},{"book":"Kobima","chapter":"13","verse":"11","text":"Tango Yawe akokotisa bino na mokili ya Kanana mpe akopesa bino yango ndenge alakaki yango, na nzela ya ndayi, epai ya bakoko na bino mpe epai na bino,"},{"book":"Kobima","chapter":"13","verse":"12","text":"bokobonzela Ye bana mibali nyonso ya liboso : bana nyonso ya liboso ya banyama ekozala ya Yawe."},{"book":"Kobima","chapter":"13","verse":"13","text":"Kasi soki mwana yango ya liboso ya nyama ezali mwana ya ane, bosengeli kobonza na esika na yango mwana meme ; soki te, bokobuka yango kingo. Kasi bokosikola na mbongo mwana nyonso ya liboso kati na bana na bino ya mibali."},{"book":"Kobima","chapter":"13","verse":"14","text":"Mikolo ekoya, tango bana na bino ya mibali bakotuna bino : ‹ Molulu oyo elakisi nini ? › Bokoloba na bango : ‹ Ezali na nguya na Ye nde Yawe abimisaki biso na Ejipito, mokili ya bowumbu."},{"book":"Kobima","chapter":"13","verse":"15","text":"Tango Faraon aboyaki kotika biso kokende, Yawe abomaki kati na Ejipito mwana nyonso ya liboso, ezala ya moto to ya nyama. Yango wana nazali kobonzela Yawe bana nyonso ya liboso kati na banyama mpe nazali kosikola bana nyonso ya liboso kati na bana na ngai. ›"},{"book":"Kobima","chapter":"13","verse":"16","text":"Mpe yango ekozala lokola elembo na loboko na bino mpe ekaniseli na elongi na bino, pamba te Yawe abimisaki bino na Ejipito na nzela ya loboko na Ye ya nguya. »"},{"book":"Kobima","chapter":"13","verse":"17","text":"Tango Faraon atikaki bana ya Isalaele kokende, Nzambe amemaki bango te na nzela ya mboka ya Filisitia atako yango nde ezalaki mokuse, pamba te Nzambe amilobelaki : « Soki bakutani na bitumba, bakoyoka mawa na ndenge babimaki na Ejipito mpe bakoluka kozonga kuna. »"},{"book":"Kobima","chapter":"13","verse":"18","text":"Boye, Nzambe amemaki bato na nzela ya molayi, na nzela oyo ekenda na esobe, na ngambo ya ebale monene ya barozo13.18 Rozo ezali lolenge ya matiti oyo ebotaka na mayi. Yango ezalaka pete mingi.. Bato ya Isalaele babimaki libanda ya Ejipito na molongo lokola mampinga ya basoda."},{"book":"Kobima","chapter":"13","verse":"19","text":"Moyize azwaki mikuwa ya Jozefi, pamba te Jozefi alapisaki bana ya Isalaele ndayi ; alobaki : « Solo, Nzambe akozanga te kosunga bino, boye bokolongola mikuwa na ngai na esika oyo mpe bokomema yango elongo na bino. »"},{"book":"Kobima","chapter":"13","verse":"20","text":"Tango balongwaki na Sukoti mpe batongaki molako na Etami, na mondelo ya esobe,"},{"book":"Kobima","chapter":"13","verse":"21","text":"Yawe atambolaki liboso na bango, na moyi lokola likonzi ya lipata mpo na kolakisa bango nzela, mpe na butu lokola likonzi ya moto mpo na kongengisa bango, mpo ete batambola butu mpe moyi."},{"book":"Kobima","chapter":"13","verse":"22","text":"Likonzi ya lipata na moyi to likonzi ya moto na butu elongwaki na esika na yango te liboso ya bana ya Isalaele."}]}