{"data":[{"book":"୧ କରନ୍ତି","chapter":"15","verse":"1","text":"ଏ ବାୟ୍‌ବେଣିମଃନ୍ ମୁୟ୍‌ଁ ତୁମିମଃନ୍‌କାର୍‌ ହାକ୍‌ ଜୁୟ୍‌ ନିକ କବୁର୍‌ ପର୍ଚାର୍‌ କଃରିରିଲେ, ଜୁୟ୍‌ରି ତୁମିମଃନ୍‌କେ ମାନିରିଲାସ୍‌, ଜୁୟ୍‌ତି ହେଁ ତିର୍‌ ଅୟ୍‌ ଆଚାସ୍‌, ମୁୟ୍‌ଁ ଜୁୟ୍‌ ରଃକମେ ସେରି ତୁମାର୍‌ ହାକ୍‌ ପର୍ଚାର୍‌ କଃରିରିଲେ, ଇରି ଏତାୟ୍‌ ଦେଉଁକ୍‌ ମଃନ୍‌କଃରୁଲେ ।"},{"book":"୧ କରନ୍ତି","chapter":"15","verse":"2","text":"ଜଦି ତୁମିମଃନ୍‌ ସେରି ଜଃବର୍‌କଃରି ଦଃରିରିଆସ୍‌, ସେତାର୍‌ ଗିନେ ମୁକ୍ତି ହାଉଁଲାସ୍‌, ନୟ୍‌ଲେକ୍‌ତ ହଲ୍ୟାୟ୍‌ ତୁମିମଃନ୍‌କେ ବିସ୍ୱାସି ଅୟ୍‌ରିଲାସ୍‌ ।"},{"book":"୧ କରନ୍ତି","chapter":"15","verse":"3","text":"କାୟ୍‌ତାକ୍‌ବଃଲେକ୍‌ ଜୁୟ୍‌ଜୁୟ୍‌ ବୁଦି ହାୟ୍‌ରିଲେ, ସେବିତ୍ରାର୍‌ ଇ ମୁଳ୍‌ସିକ୍ୟା ତୁମିମଃନ୍‌କେ ଦଃୟ୍‌ରିଲେ ବଃଲେକ୍‌, କ୍ରିସ୍ଟ ସାସ୍ତର୍‌ ହଃର୍କାରେ ଅଃମିମଃନାର୍‌ ହାହାର୍‌ ଗିନେ ମଃଲା ।"},{"book":"୧ କରନ୍ତି","chapter":"15","verse":"4","text":"୧୫:୪ ମାତି ୧୨:୪୦; ପେରି ୨:୨୪-୩୨.ସାସ୍ତର୍‌ ହଃର୍କାରେ ସେ ତହାଅୟଲା, ଆର୍‌ ତିନିଦିନେ ଜିବନ୍‌ ହାୟ୍‌ ଉଟ୍‌ଲା ।"},{"book":"୧ କରନ୍ତି","chapter":"15","verse":"5","text":"୧୫:୫ ଲୁକ ୨୪:୩୪; ମାତି ୨୮:୧୬,୧୭; ମାର୍କ ୧୬:୧୪; ଲୁକ ୨୪:୩୬; ଜହ ୨୦:୧୯.ସେ ପିତର୍‌, ଆର୍‌ ତାର୍‌ହଃଚେ ବାରଗଟ୍‌ ଚେଲାକେ ଦଃକାୟ୍‌ ଅୟ୍‌ଲା ।"},{"book":"୧ କରନ୍ତି","chapter":"15","verse":"6","text":"ତାର୍‌ହଃଚେ ଅଃକାର୍‌କେ ହାଁଚ୍‌ସ ହୁଣି ଅଃଦିକ୍‌ ବାୟ୍‌ମଃନ୍‌ ତାର୍‌ ହଃଚେ ଜାତାଲକ୍‌ ଦଃକାୟ୍‌ ଅୟ୍‌ଲା; ସେମଃନ୍‌କାର ବିତ୍ରେ କଃତିଲକ୍‌ ଜିବନ୍ ଆଚ୍‌ତି, ମଃତର୍‌ ଚେଳେମଃନ୍ ମଃରିଜାୟ୍‌ ଆଚ୍‌ତି ।"},{"book":"୧ କରନ୍ତି","chapter":"15","verse":"7","text":"ତାର୍‌ହଃଚେ ସେ ଜାକୁବକେ, ଆର୍‌ ହ୍‌ଚେ, ସବୁ ପେରିତ୍‌ମଃନ୍‌କ୍‌ ଦଃକାୟ୍‌ ଅୟ୍‌ଲା ।"},{"book":"୧ କରନ୍ତି","chapter":"15","verse":"8","text":"ସଃରାସଃରି ହଲ୍ୟା ଜଃଲମ୍‌ ଅୟ୍‌ଲା ହର୍‌ ଏକ୍ଲା ଜେ ମୁୟ୍‌ଁ, ସେ ମକେ ହେଁ ଦଃକାୟ୍‌ ଅୟ୍‌ଲା ।"},{"book":"୧ କରନ୍ତି","chapter":"15","verse":"9","text":"୧୫:୯ ପେରି ୮:୩.କାୟ୍‌ତାକ୍‌ବଃଲେକ୍‌ ଇସ୍ୱରାର୍‌ ବିସ୍ୱାସି ଦଃଳ୍‌କେ କଃସ୍ଟ୍‌ ଦଃୟ୍‌ଆଚି ସେତାକ୍‌ ପେରିତ୍‌ମଃନାର୍‌ ବିତ୍ରେ ମୁୟ୍‌ଁ ସଃବ୍‌କେ ସାନ୍ ଆର୍‌ ପେରିତ୍‌ ନାଉଁଏ ନାଉଁ ହୁଟୁକ୍‌ ଜୟ୍‌ଗ୍‌ ନାୟ୍‌ ।"},{"book":"୧ କରନ୍ତି","chapter":"15","verse":"10","text":"ମଃତର୍‌ ମୁୟ୍‌ଁ ଜାୟ୍‌ରି ଅୟ୍‌ ଆଚି, ସେରି ଇସ୍ୱରାର୍‌ ଦଃୟାୟ୍‌ ଅୟ୍‌ ଆଚି, ଆର୍‌ ମକେ ଦିଲାର୍‌ ତାର୍‌ ଦଃୟା ହଲ୍ୟା ଅୟ୍‌ ନଃକେରେ । ମଃତର୍‌ ମୁୟ୍‌ଁ ସେ ସଃବୁଲକାର୍‌ ତଃୟ୍‌ହୁଣି ଅଃଦିକ୍‌ କଃସ୍ଟ୍‌ କଃରିଆଚି, ଅୟ୍‌ଲେକ୍‌ ହେଁ ମୁୟ୍‌ଁ ନାୟ୍‌ ମଃତର୍‌ ମର୍‌ସଃଙ୍ଗ୍ ରିଲା ଦଃୟା ସେରି କଃରି ଆଚେ ।"},{"book":"୧ କରନ୍ତି","chapter":"15","verse":"11","text":"ସେତାକ୍‌ ମୁୟ୍‌ଁ କି ସେମଃନ୍ ଅଃଉଅତ୍‌ ଇରଃକମ୍‌ ଅଃମିମଃନ୍‌ ପର୍ଚାର୍‌ କଃରିରେଉଁନ୍ଦ୍, ଆର୍‌ ଇରଃକମ୍‌ ତୁମିମଃନ୍‌କେ ବିସ୍ୱାସି ଅୟ୍‌ ଆଚାସ୍‌ ।"},{"book":"୧ କରନ୍ତି","chapter":"15","verse":"12","text":"କ୍ରିସ୍ଟ ଜେ ମଃଲାମଃନ୍‌କାର୍‌ ବିତ୍ରେ ହୁଣି ଉଟିଆଚେ, ଇତି ଜଦି ପର୍ଚାର୍‌ କଃରାଜାୟ୍‌ ଆଚେ, ତଃବେ ମଃଲା ଲକାର୍‌ ଆରେକ୍‌ ଉଟ୍‌ତାର୍‌ ନାୟ୍‌ ବଃଲି ତୁମିମଃନ୍‌କାର୍‌ ବିତ୍ରେ ଚେଳେମଃନ୍ କଃନ୍‌କଃରି କଃଉଁଲାୟ୍‌ ।"},{"book":"୧ କରନ୍ତି","chapter":"15","verse":"13","text":"ଜଦି ମଃଲା ଲକାର୍‌ ଆରେକ୍‌ ଉଟ୍‌ତାର୍‌ ନାୟ୍‌, ତଃବେ କ୍ରିସ୍ଟ ହେଁ ଉଟି ନଃକେରେ ।"},{"book":"୧ କରନ୍ତି","chapter":"15","verse":"14","text":"ଆର୍‌ ଜଦି କ୍ରିସ୍ଟ ଉଟି ନଃକେରେ, ତଃନ୍‌ଅଲେ ଅଃମାର୍‌ ପର୍ଚାର୍‌ ମିଚ୍, ତୁମିମଃନ୍‌କାର୍‌ ବିସ୍ୱାସ୍‌ ହେଁ ହଲ୍ୟା ।"},{"book":"୧ କରନ୍ତି","chapter":"15","verse":"15","text":"ଆର୍‌ ଅଃମିମଃନ୍‌ ଇସ୍ୱରାର୍‌ କଃତାର୍‌ ମିଚ୍ ସାକି, ଇତି ଜାଣାହଃଳୁଲି । କାୟ୍‌ତାକ୍‌ବଃଲେକ୍‌ ଅଃମିମଃନ୍‌ ଇସ୍ୱରାର୍‌ ବିରଦେ ସାକିଦିଲୁହୁଣି ସେ କ୍ରିସ୍ଟକେ ଉଟାୟ୍‌ ଆଚେ, ମଃତର୍‌ ଜଦି ମଃଲା ଲକ୍‌ ନୁଟ୍‌ତି, ତଃବେ ସେ ଇସ୍ୱର୍‌ ତାକେ ଉଟାୟ୍‌ ନଃକେରେ ।"},{"book":"୧ କରନ୍ତି","chapter":"15","verse":"16","text":"ଜଦି ମଃଲା ଲକ୍‌ ମଃର୍ନେହୁଣି ନୁଟ୍‌ତି, ତଃବେ କ୍ରିସ୍ଟ ହେଁ ନଃଉଟେ;"},{"book":"୧ କରନ୍ତି","chapter":"15","verse":"17","text":"ଆର୍‌ ଜଦି କ୍ରିସ୍ଟ ଉଟି ନଃକରେ, ତଃବେ ତୁମିମଃନ୍‌କାର୍‌ ବିସ୍ୱାସ ହଲ୍ୟା, ଆର୍‌ ତୁମିମଃନ୍‌କେ ଅଃବେ ହଃତେକ୍‌ ହାହେ ଆଚାସ୍‌ ।"},{"book":"୧ କରନ୍ତି","chapter":"15","verse":"18","text":"ତଃନ୍‌ ଅୟ୍‌ଲେକ୍‌ ଜୁୟ୍‌ ଲକ୍‌ମଃନ୍ କ୍ରିସ୍ଟର୍‌ ତଃୟ୍‌ ମଃରି ଆଚ୍‌ତି, ସେମଃନ୍ ହେଁ ନାସ୍‌ ଅୟ୍‌ ଆଚ୍‌ତି ।"},{"book":"୧ କରନ୍ତି","chapter":"15","verse":"19","text":"ଜଦି ଇ ଜିବନାର୍‌ ଗିନେ ହଃକା ଅଃମିମଃନ୍‌ କ୍ରିସ୍ଟର୍‌ତଃୟ୍‌ ଆସା କଃରିଆଚୁ, ତଃବେ ସଃବୁ ମାନାୟ୍‌ ମଃନ୍‌କାର୍‌ ବିତ୍ରେ ଅଃମାର୍‌ ଅଃଦିକ୍‌ ଦୁକାର୍‌ କଃତା ।"},{"book":"୧ କରନ୍ତି","chapter":"15","verse":"20","text":"ମଃତର୍‌ ସଃତ୍‌କଃରି କ୍ରିସ୍ଟ ହଃର୍ତୁ ହଃଳ୍‌ ହର୍‌ ମଃଲା ଲକ୍‌ମଃନାର୍‌ ବିତ୍ରେ ହୁଣି ଉଟିଆଚେ ।"},{"book":"୧ କରନ୍ତି","chapter":"15","verse":"21","text":"କାୟ୍‌ତାକ୍‌ବଃଲେକ୍‌ ମାନାୟ୍‌ର୍‌ ତଃୟ୍‌ ହୁଣି ମଃର୍ନ୍‌ ଆୟ୍‌ଲି, ଆର୍‌ ସେରଃକମ୍‌ ମାନାୟ୍‌ ତଃୟ୍‌ହୁଣି ମଃଲା ଲକ୍‌ମଃନ୍‌କାର୍‌ ଉଟ୍‌ତାର୍‌ ଆସି ଆଚେ ।"},{"book":"୧ କରନ୍ତି","chapter":"15","verse":"22","text":"ସେତାକ୍‌ ଆଦମ୍‌ ତଃୟ୍‌ ମିସିରିଲାକେ ଜଃନ୍‌କଃରି ସଃବୁଲକ୍‌ ମଃର୍ନ୍‌ ଡଃଣ୍ଡ୍‌ ହାଉତି, ସେ ରଃକମ୍‌ ହେଁ କ୍ରିସ୍ଟର୍‌ ତଃୟ୍‌ ମିସ୍‌ଲାକେ ସଃବୁ ଲକ୍‌ ଜିବନ୍ ହାଉତି ।"},{"book":"୧ କରନ୍ତି","chapter":"15","verse":"23","text":"ମଃତର୍‌ ସଃବୁଲକ୍‌ ଅଃହ୍‌ଣାର୍‌ ଅଃହ୍‌ଣାର୍‌ ଦଃଳେ ହଃର୍ତୁ ହଃଳ୍‌ ହର୍‌ କ୍ରିସ୍ଟ, ହଃଚେ କ୍ରିସ୍ଟର୍‌ ଆସ୍ତାବଃଳ୍‌ ତାର୍‌ ତଃୟ୍‌ ଆୟ୍‌ଲି ଲକ୍‌ମଃନ୍ ।"},{"book":"୧ କରନ୍ତି","chapter":"15","verse":"24","text":"ତାର୍‌ହଃଚେ ଜୁଗ୍ ବୁଡେଦ୍‌ । କ୍ରିସ୍ଟ ସଃବୁ ବିଟାଳ୍‌ ଆତ୍ମା, ଜାର୍‌ତଃୟ୍‌ ରାଜ୍‌କଃର୍ତାର୍‌, ଅଃଦିକାରି, ଆର୍‌ ସଃକ୍ତି ଆଚେ ସେ ସଃବ୍‌କେ ଆରାୟ୍‌ଦ୍‌, ଆର୍‌ ତାର୍‌ ହଃଚେ ଉବା ଇସ୍ୱର୍‌କେ ରାଇଜ୍‌ କଃରୁକେ ସଃହ୍ରି ଦଃୟ୍‌ଦ୍‌ ।"},{"book":"୧ କରନ୍ତି","chapter":"15","verse":"25","text":"ବଃଲେକ୍‌ ପର୍ବୁ ସଃବୁ ସଃତ୍ରୁ ମଃନ୍‌କେ ନିଜାର୍‌ ହାଦ୍‌ ତ୍‌ଳେ ନଃସେଙ୍ଗାଉତା ହଃତେକ୍‌ ତାକେ ଜଃନ୍‌କଃରି ହେଁ ରାୟଃଜ୍‌ କଃରେଦ୍‌ ।"},{"book":"୧ କରନ୍ତି","chapter":"15","verse":"26","text":"ସଃରାସଃରି ସଃତ୍ରୁ ହର୍‌ ମଃର୍ନ୍‌କେ ବଃସମ୍‌ କଃରା ଅୟ୍‌ଦ୍‌ ।"},{"book":"୧ କରନ୍ତି","chapter":"15","verse":"27","text":"କାୟ୍‌ତାକ୍‌ବଃଲେକ୍‌ ସାସ୍ତର୍‌ କଃଉଁଲି ସେ ସଃବୁ କଃତା କ୍ରିସ୍ଟର୍‌ ହାଦ୍‌ତଃଳେ କଃରେଦ୍‌ । ଜଃଡ୍‌ବଃଳ୍‌ ସେ କୟ୍‌ଦ୍‌, ସଃବୁ କଃତା ତାର୍‌ ଆୟ୍‌ତେ କଃରାଜାୟ୍‌ ଆଚେ, ଇରି ସଃତ୍‌, ସଃବୁ କଃତା ଜେ ତାର୍‌ ଆୟ୍‌ତେ କଃଲା, ସେସଃବୁର୍‌ ବିତ୍ରେ ଇସ୍ୱର୍‌ ନାୟ୍‌ ।"},{"book":"୧ କରନ୍ତି","chapter":"15","verse":"28","text":"ଆର୍‌ ସଃବୁକଃତା କ୍ରିସ୍ଟର୍‌ ଆୟ୍‌ତେ କଃରାଗ୍‌ଲା ହଃଚେ ସଃବୁକଃତା ତାର୍‌ ଆୟ୍‌ତେ କଃଲା, ନିଜେ କ୍ରିସ୍ଟ ହେଁ ତାର୍‌ ଆୟ୍‌ତେ ରଃୟ୍‌ଦ୍‌, ଜଃନ୍‌କଃରି ଇସ୍ୱର୍‌ ରାୟ୍‌ଜ୍‌ ସଃବ୍‌କାର୍‌ ଉହ୍ରେ ଅୟ୍‌ଦ୍‌ ।"},{"book":"୧ କରନ୍ତି","chapter":"15","verse":"29","text":"ମଃଲା ଲକାର୍‌ ଗିନେ ଜୁୟ୍‌ ଲକ୍‌ମଃନ୍ ବାପ୍ତିସମ୍‌ ଅଃଉତି, ସେମଃନାର୍‌ ବିସୟେ ତୁମି କାୟ୍‌ରି ଲେକ୍‌ଲାସ୍‌, କଃତେକ୍‌ ଲକାର୍‌ କଃତା ଇସାବେ, ଜୁୟ୍‌ ଲକ୍‌ମଃନ୍ ମଃରି ନଃଉଟ୍‌ତି ସେମଃନାର୍‌ ଗିନେ ବିନ୍ ଲକ୍‌କେ କାୟ୍‌ତାକ୍‌ ବାପ୍ତିସମ୍‌ ଦିଆ ଅୟ୍‌ଦ୍‌ ?"},{"book":"୧ କରନ୍ତି","chapter":"15","verse":"30","text":"ଆରେକ୍‌ ଅଃମିମଃନ୍‌ କାୟ୍‌ତାକ୍‌ ହଃତିତର୍‌ ବିପ୍‌ତିଏ ହଃଳୁଲୁ ।"},{"book":"୧ କରନ୍ତି","chapter":"15","verse":"31","text":"ଏ ବାୟ୍‌ ବେଣିମଃନ୍‌, ଅଃମିମଃନାର୍‌ ମାପ୍ରୁ ଜିସୁ କ୍ରିସ୍ଟର୍‌ ତଃୟ୍‌ ତୁମାର୍‌ ଗିନେ ମୁୟ୍‌ଁ ଜୁୟ୍‌ ଗଃର୍ବ୍‌ କଃରି ଆଚି, ସେତିର୍‌ ସଃୟ୍‌ତ୍‌ କଃରି କଃଉଁଲେ, ମୁୟ୍‌ଁ ସଃବୁ ଦିନ୍ ମଃରୁଲେ ।"},{"book":"୧ କରନ୍ତି","chapter":"15","verse":"32","text":"ଜଦି ଲକାର୍‌ ଚାଲ୍‌ଚାଲ୍‌ତି ହଃର୍କାରେ ମୁୟ୍‌ଁ ଏପିସିଏ ବଃନାର୍‌ ଜଃତୁମଃନାର୍‌ ହର୍‌ ଲକ୍‌ମଃନାର୍‌ ସଃଙ୍ଗ୍ ଜୁଜ୍‌ କଃରିଆଚି, ତଃବେ ସେତି ମର୍‌ କାୟ୍‌ ଲାବ୍‌ ଅୟ୍‌ଲି ? ଜଦି ମଃଲା ଲକ୍‌ ନଃଉଟ୍‌ତି, ତଃବେ ଆସା, କଃତାରିଲା ହଃର୍କାରେ ଅଃମିମଃନ୍‌ “କାଉଆ ହିଉଆ କଃରୁଆଁ କାୟ୍‌ତାକ୍‌ବଃଲେକ୍‌ କାଲି ଅଃମିମଃନ୍‌ ମଃରୁଆଁ ।”"},{"book":"୧ କରନ୍ତି","chapter":"15","verse":"33","text":"ମଃତର୍‌ ତୁମିମଃନ୍‌ ବୁଲ୍‌କା ନାୟ୍‌, ନିକ ଚାଲାଚାଲ୍‌ତି କଃରାବ୍‌ ଚାଲ୍‌ଚାଲ୍‌ତି ନଃସ୍ଟ୍‌ କଃରେଦ୍‌ ।"},{"book":"୧ କରନ୍ତି","chapter":"15","verse":"34","text":"ନ୍ୟାୟ୍‌ବାବେ ଜଃଗ୍ରାତ୍‌ ଅଃଉଆ ହାହ୍‌ କଃରା ନାୟ୍‌, କାୟ୍‌ତାକ୍‌ବଃଲେକ୍‌ କଃର୍ତାର୍‌ ଇସ୍ୱରାର୍‌ କଃତାୟ୍‌ ଗିଆନ୍ ନାୟ୍‌; ମୁୟ୍‌ଁ ତୁମିମଃନ୍‌କାର୍‌ ଲାଜାର୍‌ ଗିନେ ଇ କଃତା କଃଉଁଲେ ।"},{"book":"୧ କରନ୍ତି","chapter":"15","verse":"35","text":"କେ ହଃଚାରୁ ହାରେ, “ମଃଲା ଲକ୍‌ମଃନ୍ କଃନକଃରି ଉଟ୍‌ତି ? କଃନ୍‌କା ଗଃଗାଳେ ସେମଃନ୍ ଆସ୍ତି ?”"},{"book":"୧ କରନ୍ତି","chapter":"15","verse":"36","text":"ଏ ନିର୍ବୁଦିଆ, ତୁମି ନିଜେ ଜାୟ୍‌ରି ବୁଣାସ୍‌ ସେରି ନଃମେଲେକ୍‌ ଜିବନ୍ ନଃହାୟ୍‌ ।"},{"book":"୧ କରନ୍ତି","chapter":"15","verse":"37","text":"ଆର୍‌ ଜୁୟ୍‌ ଗଃଗାଳ୍‌ ଅୟ୍‌ଦ୍‌ ସେରି ନଃବୁଣାସ୍‌, ମଃତର୍‌ ଗଅଁ ଅଃଉଅ କି ବିନ୍ ଜୁୟ୍‌ ତାସ୍‌ ହେଁ ଅଃଉଅ ସେରି ଅଃବ୍‌କା ମୁଞ୍ଜି ହଃକା ।"},{"book":"୧ କରନ୍ତି","chapter":"15","verse":"38","text":"ମଃତର୍‌ ଇସ୍ୱର୍‌ ଅଃହ୍‌ଣାର୍‌ ଇଚା ହଃର୍କାରେ ତାକେ ଗଃଗାଳ୍‌ ଦଃୟ୍‌ଦ୍‌, ଆର୍‌ ସଃବୁ ବିଆନ୍ ବିତ୍ରେ ହଃତିତାକେ ସେ ଅଃହ୍‌ଣାର୍‌ ଗଃଗାଳ୍‌ ଦଃୟ୍‌ଦ୍‌ ।"},{"book":"୧ କରନ୍ତି","chapter":"15","verse":"39","text":"ସଃବୁ ଜିବ୍‌ଜଃତୁର୍‌ ଗଃଗାଳ୍‌ ଅଃକାହର୍‌ ନଃରଃୟ୍‌, ମଃତର୍‌ ମାନାୟ୍‌ମଃନାର୍‌ ଗଟେକ୍‌ ରଃକମ୍‌ ଗଃଗାଳ୍‌, ଜଃତୁମଃନାର୍‌ ବିନ୍ ରଃକମ୍‌ ଗଃଗାଳ୍‌ ଆରେକ୍‌ ଚେଳେମଃନ୍‌କାର୍‌ ଆରେକ୍‌ ବିନ୍ ରଃକମ୍‌ ଗଃଗାଳ୍‌ ଆର୍‌ ମାଚ୍ ମଃନାର୍‌ ବିନ୍ ରଃକମ୍‌ ଗଃଗାଳ୍‌ ।"},{"book":"୧ କରନ୍ତି","chapter":"15","verse":"40","text":"ଅଃଗାସାର୍‌ ଗଃଗାଳ୍‌ ଆଚେ ଆର୍‌ ହୁର୍ତିବିର୍‌ ଗଃଗାଳ୍‌ ହେଁ ଆଚେ, ମଃତର୍‌ ସଃର୍ଗ୍‌ହୁରାର୍‌ ଗଃଗାଳାର୍‌ ଗଟେରଃକମ୍‌ ଉଜାଳ୍‌, ହୁର୍ତିବିର୍‌ ଗଃଗାଳାର୍‌ ବିନ୍ ରଃକମ୍‌ ଉଜାଳ୍‌ ।"},{"book":"୧ କରନ୍ତି","chapter":"15","verse":"41","text":"ବେଳାର୍‌ ଗଟେରଃକମ୍‌ ଉଜାଳ୍‌, ଜନାର୍‌ ଗଟ୍‌ରଃକମ୍‌ ଉଜାଳ୍‌ ଆର୍‌ ତାରାମଃନାର୍‌ ବିନ୍ ରଃକମ୍‌ ଉଜାଳ୍‌; ଉଜାଳେ ଗଟ୍‌ ତାରା ଆରେଗଟ୍‌ ତାରା ତଃୟ୍‌ହୁଣି ବିନ୍ ।"},{"book":"୧ କରନ୍ତି","chapter":"15","verse":"42","text":"ତୁମିମଃନାର୍‌ ମଃର୍ନେହୁଣି ଉଟ୍‌ତାର୍‌ ହେଁ ସେରଃକମ୍‌ । ନଃସ୍ଟେ ବୁଣା ଜାୟ୍‌ଦ୍‌, ମଃତର୍‌ ନଃସ୍ଟ୍‌ ନଃୟ୍‌କଃରି ଉଟେଦ୍‌ । ତହ୍‌ତା ଗଃଗାଳ୍‌ ନଃସ୍ଟ୍‌ ଅୟ୍‌ଦ୍‌, ମଃତର୍‌ ଆରେକ୍‌ ଉଟ୍‌ଲା ଗଃଗାଳ୍‌ ନଃସ୍ଟ୍‌ ନୟ୍‌ ।"},{"book":"୧ କରନ୍ତି","chapter":"15","verse":"43","text":"ଲାଡ୍‌ ନଃକେରି ବୁଣା ଜାୟ୍‌ଦ୍‌, ଜଃଜ୍‌ମାନ୍ ଅୟ୍‌ ଉଟେଦ୍‌; ଦୁର୍ବୁଳେ ବୁଣା ଜାୟ୍‌ଦ୍‌ ସଃକାତ୍‌ ଅୟ୍‌ ଉଟେଦ୍‌ ।"},{"book":"୧ କରନ୍ତି","chapter":"15","verse":"44","text":"ସଃତ୍‌ ଗଃଗାଳ୍‌ ବୁଣା ଅୟ୍‌ଦ୍‌, ଆତ୍ମାର୍‌ ଗଃଗାଳ୍‌ ଉଟେଦ୍‌ । ଜଦି ସଃତ୍‌ ଗଃଗାଳ୍‌ ଆଚେ, ତଃବେ ଆତ୍ମାର୍‌ ଗଃଗାଳ୍‌ ହେଁ ଆଚେ ।"},{"book":"୧ କରନ୍ତି","chapter":"15","verse":"45","text":"ଇ ରଃକମ୍‌ ଲେକା ହେଁ ଆଚେ, ହଃର୍ତୁ ମାନାୟ୍‌ ଆଦମ୍‌ ଜିବନ୍ ରିଲାର୍‌ ଅୟ୍‌ଲା ସଃରାସଃରି ଆଦମ୍‌ ଜିବନ୍ ଦେତାର୍‌ ଆତ୍ମା ଅୟ୍‌ଲା ।"},{"book":"୧ କରନ୍ତି","chapter":"15","verse":"46","text":"ମଃତର୍‌ ଜାୟ୍‌ରି ଜିବନାର୍‌ ସେରି ହଃର୍ତୁ ନାୟ୍‌, ମଃତର୍‌ ଜୁୟ୍‌ରି ଜିବନାର୍‌ ନୟ୍‌ ଜଃଗତାର୍‌, ସେରି ହଃର୍ତୁ ତାର୍‌ହଃଚେ ଜିବନାର୍‌ ।"},{"book":"୧ କରନ୍ତି","chapter":"15","verse":"47","text":"ହଃର୍ତୁ ମାନାୟ୍‌ ଆଦମ୍‌ ହୁର୍ତିବିର୍‌, ମାଟିଏ ତିଆର୍‌ ଅୟ୍‌ରିଲା, ହଃଚେ ଆୟ୍‌ଲି ଆଦମ୍‌ ସଃର୍ଗେହୁଣି ଆୟ୍‌ଲାର୍‌ ।"},{"book":"୧ କରନ୍ତି","chapter":"15","verse":"48","text":"ଜୁୟମଃନ୍ ମାଟାୟ୍‌ ଗଃଳ୍‌ଲାର୍‌, ସେମଃନ୍ ମାଟାୟ୍‌ ହାଜ୍‌ଲାର୍‌ ସେ ମାନାୟ୍‌ହର୍‌, ଆରେକ୍‌ ଜୁୟ୍‌ ଲକ୍‌ମଃନ୍ ସଃର୍ଗ୍‌ହୁରେ ହୁଣି ଆୟ୍‌ଲାର୍‌, ସେମଃନ୍ ସଃର୍ଗେ ହୁଣି ଆୟ୍‌ଲା ସେମାନାୟ୍‌ ହର୍‌ ।"},{"book":"୧ କରନ୍ତି","chapter":"15","verse":"49","text":"ଆର୍‌ ଅଃମିମଃନ୍‌ ହେଁ ମାଟାୟ୍‌ ହାଜ୍‌ଲାର୍‌ ସେ ମାନାୟ୍‌ର୍‌ ରୁହ୍‌ ଦଃରି ଆଚୁ, ସେରଃକମ୍‌ ସେ ସଃର୍ଗ୍‌ହୁରାର୍‌ ମାନାୟ୍‌ ହର୍‌ ଅଃଉଁଆ ।"},{"book":"୧ କରନ୍ତି","chapter":"15","verse":"50","text":"ଏ ବାୟ୍‌ ଆର୍‌ ବେଣିମଃନ୍‌, ମୁୟ୍‌ଁ ଇରି କଃଉଁଲେ, ମାସ୍‌ ଆର୍‌ ବଃନିର୍‌ ଗଃଗାଳ୍‌ ଇସ୍ୱରାର୍‌ ରାଇଜ୍‌କେ ଅଃଦିକାର୍‌ କଃରୁ ନାହାରେ, କି ନଃସ୍ଟ୍‌ ଅଃଉତାର୍‌ ନଃସ୍ଟ୍‌ ନଃଉତାରିକ୍‌ ଅଃଦିକାର୍‌ କଃରୁ ନାହାରେ ।"},{"book":"୧ କରନ୍ତି","chapter":"15","verse":"51","text":"ଦଃକା, ମୁୟ୍‌ଁ ତୁମିମଃନ୍‌କେ ଗଟ୍‌ ଗୁପ୍ତ୍‌ କଃତା କଃଉଁଲେ, ଅଃମିମଃନାର୍‌ ବିତ୍ରେ ସଃବୁ ଲକ୍‌ ମଃରି ନଃକେରୁ । ମଃତର୍‌ ଅଃମିମଃନ୍‌ ବାଦ୍‌ଲି ଜଃଉଁନ୍ଦ୍ ।"},{"book":"୧ କରନ୍ତି","chapter":"15","verse":"52","text":"ଇତି ଅଃକା ସଃଙ୍ଗ୍ ଗଟେକ୍‌ ଆକି ମିଟ୍‌କାୟ୍‌, ସଃରାସଃରି କମ୍‌ ସଃବଦେ ଅଃମିମଃନ୍‌ ସଃବୁଲକ୍‌ ବାଦ୍‌ଲୁନ୍ଦ୍ । କାୟ୍‌ତାକ୍‌ ବଃଲେକ୍‌ ତୁରି ବାଜେଦ୍‌, ଆର୍‌ ମଃଲା ଲକ୍‌ମଃନ୍ ନଃସ୍ଟ୍‌ ନଃୟ୍‌କଃରି ଉଟ୍‌ତି ଆର୍‌ ଅଃମିମଃନ୍‌ ବାଦ୍‌ଲୁନ୍ଦ୍ ।"},{"book":"୧ କରନ୍ତି","chapter":"15","verse":"53","text":"କାୟ୍‌ତାକ୍‌ବଃଲେକ୍‌ ଇ ନଃସ୍ଟ୍‌ ଅଃଉତା ଗଃଗାଳ୍‌କେ ନଃସ୍ଟ୍‌ ନଃଉତା ବଃସ୍ତର୍‌ ହିନ୍ଦୁକ୍‌ ଅୟ୍‌ଦ୍‌ । ଆର୍‌ ଇ ଜଃଗତାର୍‌ ଗଃଗାଳକେ ଅଃମ୍ବର୍‌ ବର୍‌ ହର୍‌ ବଃସ୍ତର୍‌ ହିନ୍ଦୁକ୍‌ ଅୟ୍‌ଦ୍‌ ।"},{"book":"୧ କରନ୍ତି","chapter":"15","verse":"54","text":"ମଃତର୍‌ ଇ ନସ୍ଟ୍‌ ଗଃଗାଳ୍‌ ନଃସ୍ଟ୍‌ନଃଉତା ବଃସ୍ତର୍‌ ଆର୍‌ ଇ ଜଃଗତାର୍‌ ଗଃଗାଳ୍‌ ଅଃମ୍ବର୍‌ ହର୍‌ ବଃସ୍ତର୍‌ ହିନ୍ଦ୍‌ଲା ହଃଚେ, ଇ ଲେକ୍‌ଲା କଃତା ସଃତ୍‌ ଅୟ୍‌ଦ୍‌, “ମଃର୍ନାର୍‌ ନାସ୍‌ ଗଃଟିଆଚେ ଆର୍‌ ଜିଣ୍‌ତାର୍‌ ହୁର୍ନ୍‌ ଅୟ୍‌ଆଚେ,"},{"book":"୧ କରନ୍ତି","chapter":"15","verse":"55","text":"ରେ ମଃର୍ନ୍‌ କଃୟ୍‌ ତର୍‌ ଜିତାହାଣ୍ ?"},{"book":"୧ କରନ୍ତି","chapter":"15","verse":"56","text":"ମଃର୍ନ୍‌ କଃର୍ତା ସଃକ୍ତି ହାହେ ହୁଣି ହାୟ୍‌ଦ୍‌, ଆର୍‌ ହାହାର୍‌ ବଃଳ୍‌ ମସାର୍‌ ବିଦି;"},{"book":"୧ କରନ୍ତି","chapter":"15","verse":"57","text":"ମଃତର୍‌ ଜୁୟ୍‌ ଇସ୍ୱର୍‌ ଅଃମିମଃନାର୍‌ ମାପ୍ରୁ ଜିସୁ କ୍ରିସ୍ଟର୍‌ ଗିନେ ଅଃମିମଃନ୍‌କ୍‌ ଜିତାୟ୍‌ଲା ଆଚେ, ତାର୍‌ ଦନ୍ୟବାଦ୍‌ ଅଃଉଅ ।"},{"book":"୧ କରନ୍ତି","chapter":"15","verse":"58","text":"ବଃଲେକ୍‌ ଏ ମର୍‌ ଲାଡାର୍‌ ବାୟ୍‌ ବେଣିମଃନ୍‌ ମାପ୍ରୁର୍‌ ସେବାୟ୍‌ ତୁମିମଃନ୍‌ କଃସ୍ଟ୍‌ ହାୟ୍‌ଲାର୍‌ ହଲ୍ୟା ନଃଜାୟ୍‌ଁ, ଇରି ଜାଣି ମାପ୍ରୁର୍‌ କାମେ ତିର୍‌ ଆର୍‌ ଅଃଟୁଆ ରଃୟ୍‌ ସଃବୁ ବଃଳ୍‌ ଅଃଦିକ୍‌ ଜଃଗ୍ରାତ୍‌ ଅଃଉଆ ।"}]}