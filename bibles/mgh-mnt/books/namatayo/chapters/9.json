{"data":[{"book":"Namatayo","chapter":"9","verse":"1","text":"Yesu nkaawelha nkalhavani nkaalhapuwa nttiya nkaaphiya iwani yo uwannyawe."},{"book":"Namatayo","chapter":"9","verse":"2","text":"Vavawo nkayaawacha attu anakunshe nkori wankushilhe aya ntu mmoka oheeta. Yesu vonne awe nrima aya, nkaamwirelha ntu oheeta uyo, “Upisheke nrima, mwaamwanaka! Uhohiyereriya uwonya wawo.”"},{"book":"Namatayo","chapter":"9","verse":"3","text":"Owiittuchiha Malhehero nkayaachukulhacha ashineneru wiira, “Yolha ntu ulha nonlhava Nlhuku.”"},{"book":"Namatayo","chapter":"9","verse":"4","text":"Yesu ahochuwelha ichuku chaya chiyo nkeera, “Nlhatu waani wo uchukulhacha mmamirimani mwinyu chittu cho uhilhoka chiyo?"},{"book":"Namatayo","chapter":"9","verse":"5","text":"Varenre vayi, umwiirelha, ‘uwonya winyu uhohiyereriya’ ama wiira ‘wunkweke, weeteke?’"},{"book":"Namatayo","chapter":"9","verse":"6","text":"Paahi etu kinothanana nchuwelheke wiira Mwaana a Ntu hanaa ikuru velhaponi yo uhiyerera uwonya wa attu.” Vavawo nkaamwirelha ntu oheeta ulhe, “Wunkweke etu, ukusheke ikori awo urweeke uwani!”"},{"book":"Namatayo","chapter":"9","verse":"7","text":"Ntu oheeta ulhe nkeemelha nkaarwa uwannyawe."},{"book":"Namatayo","chapter":"9","verse":"8","text":"Attu onkhaye munlhokoni mmwe yooneke yayo, yahoomiya uwanoni ni woova, nkayanthimicha Nlhuku avanhee attu ikuru thoko yeyo."},{"book":"Namatayo","chapter":"9","verse":"9","text":"Yesu ahothama vavawo. Vaari awe mphironi ahomwoona ntu mmoka eehaniya Matayo nakhanlhe wi inupa mwaalhivelhiya ikhodi. Yesu nkaamwiirelha “Nkittware.”"},{"book":"Namatayo","chapter":"9","verse":"10","text":"Nkayaakhalha etu, vaari awe mpaani unupani u Namatayo alhiaka yolhia, attu yaalhiviha ikhodi enchi ni attu o uwonya yahorwaa nkayaakalha vamoka ni Yesu ni owiittucha awe."},{"book":"Namatayo","chapter":"9","verse":"11","text":"Amafarisayo yooneke chiicho, nkayaakoha owiittucha awe, “Chani woonaka owiittuchiha inyu anolhia vamoka ni attu anolhiviha ikhodi ni attu o uwonya?”"},{"book":"Namatayo","chapter":"9","verse":"12","text":"Yesu veewilhe awe nkaakhulha eeraka, “Attu akumi khanaavia abwana mganga ihikhalhe areta phi naavia abwana mganga."},{"book":"Namatayo","chapter":"9","verse":"13","text":"Paahi etu mwiittucheke yayo malhove aneera ayo, ‘Ikiriri phi nothanana aka, mena kuhiwe isadaka ya ashinama.’ Akiwilhe weehana attu o nrima woombone nansho attu o uwonya.”"},{"book":"Namatayo","chapter":"9","verse":"14","text":"Yamalhekeru, owiittucha a Nayohana obatiiza yahommwelha Yesu nkayankoha, “Hii ni Amafarisayo va ninottuka venchi, nansho chani woonaka owiittucha inyu khanottuka?”"},{"book":"Namatayo","chapter":"9","verse":"15","text":"Yesu nkaakhulha, “Chani, attu alhalheiye wa arusini anowooria uttuka uno abwana arusi anari vavawo? Mena, kuhiwe! Nansho ikatema inowa uphiya abwana arusi vanohalha aya uthama vavawo, yeyo ikatema iyo attu phi nohalha aya uttuka."},{"book":"Namatayo","chapter":"9","verse":"16","text":"“Ikuwo yo khalhayi kinotottelhiya imbaati ikumi, ukhalhawaya yeyo imbaati iyo inototokora ikuwo yo khalhayi iyo ni wuncherera vathanlhe vawo."},{"book":"Namatayo","chapter":"9","verse":"17","text":"Mena ntumpa wo wulhuvalha khunohelhiya idivai yoochasha. Yakhalhaka chiicho mwaapu unophwiaa ni idivai nkayaarihiaa. Nansho attu anhelha idivai yoochasha nhina mitumpa chikumi, ni chopilhi ntumpa ni idivai chinoolhama chonkhaye.”"},{"book":"Namatayo","chapter":"9","verse":"18","text":"Yesu vaari awe olhumachaka yayo, nholhelhi mmoka a Ayahudi nkaawa, nkankhoromelha ni wulhumacha eeraka, “Mwalhi aka hokhwa naanano vaa, nansho chonte nngwe mwamweeshere moono, ni uyo noolhama.”"},{"book":"Namatayo","chapter":"9","verse":"19","text":"Yesu ni owiittucha awe nkayaathama nkayanttwara."},{"book":"Namatayo","chapter":"9","verse":"20","text":"Opani amoka, aari awereiyaka ireta yo ukhuma iphome, nchorochoro iyaakha khumi ni pilhi, ahonttwara Yesu vatulhi vawe, nkaavara ikuwo awe."},{"book":"Namatayo","chapter":"9","verse":"21","text":"Aapangilhe chiicho opuwelhaka munrimani eeraka wiira, “Kavaraka tu ikuwo awe kinoolhama.”"},{"book":"Namatayo","chapter":"9","verse":"22","text":"Yesu nkaarukunuwa nkoona, nkeera, “Mwaamwanaka, wiilhipiheke nrima ao uhoolhamiha!” Opani ayo nkayaalhama yeyo isaa iyo."},{"book":"Namatayo","chapter":"9","verse":"23","text":"Yamalheke Yesu nkaakelha mpaani mwa yoyo nholhelhi uyo. Oneekeru attu aamopa mpeta ni attu onlhacha,"},{"book":"Namatayo","chapter":"9","verse":"24","text":"nkeera, “Nthamache va attu onkhaye! Mwalhi ulha kanakhwa, howiraka urupa!” Attu yaamwiwilhe ayo nkayanthiacha."},{"book":"Namatayo","chapter":"9","verse":"25","text":"Paahi etu attu athameke, Yesu nkaakelha mpaani waarumpe awe mwalhi, nkammara moono, ni uyo nkeemelha."},{"book":"Namatayo","chapter":"9","verse":"26","text":"Nenno nlhove nno nkanaawanelha ilhapo yonkhaye."},{"book":"Namatayo","chapter":"9","verse":"27","text":"Yesu nkaathama vavawo, ni vaari awe arwaaka, attu ohoona elhi yahonttwara anyakulhachaka yiiraka, “Mwaana a Adaudi, nnoonelhe ikiriri!”"},{"book":"Namatayo","chapter":"9","verse":"28","text":"Yesu akelheke mpaani ohoona elhi alhe nkayanrwelha, ni uyo nkaakoha, “Chani? Nnoorumelhelha wiira kinowooria uulhamihani?”"},{"book":"Namatayo","chapter":"9","verse":"29","text":"Vavawo Yesu nkaakwakwanya miitho, nkeera “Ikhalheke thoko nrima inyu chinothanana aya!”"},{"book":"Namatayo","chapter":"9","verse":"30","text":"Miitho aya nkayaapatakuwa. Yesu nkaamukacha wo uchacha eeraka, “Nhinhimerie ntu riyoothe ulha mwaha ulha.”"},{"book":"Namatayo","chapter":"9","verse":"31","text":"Nansho yathamacheke nkayaavira awanelhihaka mwaha wo Yesu ilhapo yonkhaye."},{"book":"Namatayo","chapter":"9","verse":"32","text":"Attu vaarwacha aya umawannyaya, attu akina nkayanrwehelha Yesu ntu mmoka o uhulhumacha attukiye ni nshoka no unanara."},{"book":"Namatayo","chapter":"9","verse":"33","text":"Wo uhipicha mashoka ayo yomolhachiyeke, ntu o uhulhumacha uyo nkaachokholha wulhumacha tho. Nlhoko wa attu nkawoomiya uwanoni nkayeera “Khaninapacha woona mwaha thoko yolha mu Israeli mu!”"},{"book":"Namatayo","chapter":"9","verse":"34","text":"Nansho Amafarisayo nkayaahalha yiiraka, “Noomolha mashoka wo ikuru yo nholhelhi o mashoka o unanara.”"},{"book":"Namatayo","chapter":"9","verse":"35","text":"Yesu aheetakachera iwani chonkhaye ni ittoko chaya ettuchihaka mu inupa chaya cho unlhapelha Nlhuku. Aari ettuchihaka Malhove Orera o Imwene ya Nlhuku, ni ulhamiha mareta onkhaye ni uhuperia wo kila iphiro."},{"book":"Namatayo","chapter":"9","verse":"36","text":"Paahi ooneke attu milhoko wo milhoko, ahoonelha ikiriri ukhalhawaya yaari anoocheelhe chinene achariyaka ni nipampa thoko ikhondoro chihiri ni nshunga."},{"book":"Namatayo","chapter":"9","verse":"37","text":"Vavawo nkeerelha owiittucha awe, “Nlhaalha uri mwinchi, nansho anamitheko ari vakani."},{"book":"Namatayo","chapter":"9","verse":"38","text":"Paahi etu mwaalhapelheke Athithi, anene nlhaalha yaawiihe anamitheko o uwa ukhungurani.”"}]}