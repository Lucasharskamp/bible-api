{"data":[{"book":"Hesekiel","chapter":"46","verse":"1","text":"Så säger Herren Gud: Den inre förgårdens port, den som vetter åt öster, ska vara stängd under de sex arbetsdagarna, men på sabbatsdagen ska den öppnas. Likaså ska den öppnas på nymånadsdagen."},{"book":"Hesekiel","chapter":"46","verse":"2","text":"Då ska fursten utifrån gå in genom portens förhus och ställa sig vid portens dörrpost. Prästerna ska förrätta hans brännoffer och hans gemenskapsoffer, och han ska tillbe på portens tröskel och sedan gå ut. Men porten ska inte stängas förrän på kvällen."},{"book":"Hesekiel","chapter":"46","verse":"3","text":"Folket i landet ska på sabbater och nymånader tillbe inför Herren vid ingången till samma port."},{"book":"Hesekiel","chapter":"46","verse":"4","text":"Brännoffret som fursten ska bära fram åt Herren på sabbatsdagen ska utgöras av sex felfria lamm och en felfri bagge."},{"book":"Hesekiel","chapter":"46","verse":"5","text":"Som matoffer ska han bära fram en efa till baggen och till lammen så mycket han vill ge som matoffer, och till varje efa ska han offra en hin [3,5 liter] olja."},{"book":"Hesekiel","chapter":"46","verse":"6","text":"På nymånadsdagen ska han bära fram en felfri ungtjur, sex lamm och en bagge, alla felfria."},{"book":"Hesekiel","chapter":"46","verse":"7","text":"Som matoffer ska han offra en efa till tjuren och en efa till baggen och till lammen så mycket han vill ge, och till varje efa ska han offra en hin [3,5 liter] olja."},{"book":"Hesekiel","chapter":"46","verse":"8","text":"När fursten vill gå in, ska han gå genom portens förhus, och samma väg ska han gå ut igen."},{"book":"Hesekiel","chapter":"46","verse":"9","text":"När folket i landet kommer inför Herrens ansikte vid högtiderna, ska den som har gått in genom norra porten för att tillbe gå ut genom södra porten, och den som har gått in genom södra porten ska gå ut genom norra porten. Ingen ska gå tillbaka genom samma port som han har kommit in genom, utan han ska gå ut genom den motsatta."},{"book":"Hesekiel","chapter":"46","verse":"10","text":"När de går in ska fursten gå in tillsammans med dem. När de går ut ska de gå ut samtidigt."},{"book":"Hesekiel","chapter":"46","verse":"11","text":"Vid fester och högtider ska matoffret vara en efa till varje tjur och en efa till varje bagge och till lammen så mycket han vill ge, samt en hin [3,5 liter] olja till varje efa."},{"book":"Hesekiel","chapter":"46","verse":"12","text":"När furs­ten vill offra ett frivilligt offer, vare sig det är ett brännoffer eller ett gemenskapsoffer som frivilligt offer åt Herren, ska man öppna för honom den port som vetter åt öster, och han ska offra sitt brännoffer och sitt gemenskapsoffer så som han brukar göra på sabbatsdagen. Därefter ska han gå ut, och man ska stänga porten efter honom."},{"book":"Hesekiel","chapter":"46","verse":"13","text":"Varje dag ska du som brännoffer åt Herren bära fram ett felfritt årsgammalt lamm. Du ska offra ett sådant varje morgon."},{"book":"Hesekiel","chapter":"46","verse":"14","text":"Till det ska du varje morgon som matoffer bära fram en sjättedels efa [4 liter] samt en tredjedels hin [1,2 liter] olja för att fukta mjölet. Detta matoffer åt Herren ska vara en bestående stadga och gälla för alltid."},{"book":"Hesekiel","chapter":"46","verse":"15","text":"De ska offra lammet och matoffret och oljan varje morgon som ständigt ­brännoffer."},{"book":"Hesekiel","chapter":"46","verse":"16","text":"Så säger Herren Gud: Om fursten ger någon av sina söner en gåva av sin arvedel, ska det tillhöra hans söner. Det är deras egendom som arv."},{"book":"Hesekiel","chapter":"46","verse":"17","text":"Men om han ger en gåva av sin arvedel åt någon av sina tjänare, ska den tillhöra tjänaren fram till friåret. Då ska den återgå till fursten. Hans arv tillhör endast hans söner. Dem ska det tillhöra."},{"book":"Hesekiel","chapter":"46","verse":"18","text":"Fursten får inte ta något av folkets arvedel så att han tränger ut dem från deras egendom. Endast av sin egen egendom ska han låta sina söner ärva, för att ingen av mitt folk ska trängas undan från den egendom som är hans.”"},{"book":"Hesekiel","chapter":"46","verse":"19","text":"Han förde mig genom den ingång som låg vid sidan om porten till de heliga tempelkamrar som var bestämda för prästerna och som ­vette åt norr, och jag såg att det fanns en plats längst in mot väster."},{"book":"Hesekiel","chapter":"46","verse":"20","text":"Han sade till mig: ”Detta är den plats där präst­erna ska koka skuldoffret och syndoffret och där de ska baka matoffret för att inte behöva bära ut det på den yttre förgården och därmed göra folket heligt.”"},{"book":"Hesekiel","chapter":"46","verse":"21","text":"Därefter förde han mig ut på den yttre förgården och lät mig gå fram till förgårdens fyra hörn, och jag såg då att i vart och ett av förgårdens hörn fanns en gård."},{"book":"Hesekiel","chapter":"46","verse":"22","text":"I förgårdens fyra hörn fanns kringbyggda gårdar, 40 alnar långa och 30 alnar breda. De fyra hörngårdarna var lika stora."},{"book":"Hesekiel","chapter":"46","verse":"23","text":"Runt omkring dem gick en mur, runt omkring alla fyra, och nertill i muren runt omkring hade man inrättat eldstäder för kokning."},{"book":"Hesekiel","chapter":"46","verse":"24","text":"Han sade till mig: ”Detta är de kök där templets tjänare ska koka folkets slaktoffer.”"}]}