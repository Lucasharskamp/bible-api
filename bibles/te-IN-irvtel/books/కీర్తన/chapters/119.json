{"data":[{"book":"కీర్తన","chapter":"119","verse":"1","text":"ఎవరి మార్గాలు నిష్కల్మషంగా ఉంటాయో ఎవరు యెహోవా ధర్మశాస్త్రం ప్రకారం నడుచుకుంటారో వారు ధన్యులు."},{"book":"కీర్తన","chapter":"119","verse":"2","text":"ఆయన పవిత్ర శాసనాలను పాటిస్తూ పూర్ణహృదయంతో ఆయన్ని వెదికేవారు ధన్యులు."},{"book":"కీర్తన","chapter":"119","verse":"3","text":"వారు ఆయన బాటలో నడుస్తూ ఏ తప్పూ చేయరు."},{"book":"కీర్తన","chapter":"119","verse":"4","text":"మేము నీ ఆజ్ఞలను జాగ్రత్తగా పాటించాలని, వాటికి కట్టుబడాలని నీవు మాకు ఆజ్ఞాపించావు."},{"book":"కీర్తన","chapter":"119","verse":"5","text":"ఆహా, నేను నీ చట్టాల ప్రకారం ప్రవర్తించేలా నా ప్రవర్తన స్థిరం అయితే ఎంత మంచిది!"},{"book":"కీర్తన","chapter":"119","verse":"6","text":"నీ ఆజ్ఞలన్నిటినీ నేను శిరసావహిస్తే నాకు అవమానం కలగదు."},{"book":"కీర్తన","chapter":"119","verse":"7","text":"నీ న్యాయచట్టాలను నేను నేర్చుకున్నప్పుడు యథార్థ హృదయంతో నీకు కృతజ్ఞతాస్తుతులు చెల్లిస్తాను."},{"book":"కీర్తన","chapter":"119","verse":"8","text":"నీ కట్టడలను నేను పాటిస్తాను. నన్ను ఒంటరిగా విడిచిపెట్టవద్దు."},{"book":"కీర్తన","chapter":"119","verse":"9","text":"యువత దేనిమూలంగా తమ మార్గం పవిత్రంగా ఉంచుకోగలరు? నీ వాక్కుకు లోబడడం మూలంగానే గదా?"},{"book":"కీర్తన","chapter":"119","verse":"10","text":"నా పూర్ణహృదయంతో నిన్ను వెదికాను. నన్ను నీ ఆజ్ఞలను విడిచి ఎటో వెళ్ళిపోనియ్యకు."},{"book":"కీర్తన","chapter":"119","verse":"11","text":"నీకు వ్యతిరేకంగా నేను పాపం చేయకుండేలా నా హృదయంలో నీ వాక్కును పదిలపరచుకున్నాను."},{"book":"కీర్తన","chapter":"119","verse":"12","text":"యెహోవా, నీవే ఆరాధ్య దైవం. నీ నియమాలను నాకు బోధించు."},{"book":"కీర్తన","chapter":"119","verse":"13","text":"నీవు వెల్లడి చేసిన న్యాయవిధులన్నిటినీ నా నోటితో వివరిస్తాను."},{"book":"కీర్తన","chapter":"119","verse":"14","text":"సంపదలన్నిటి కంటే పైగా నీ నిబంధన శాసనాల దారిని బట్టి నేను ఉప్పొంగిపోతున్నాను."},{"book":"కీర్తన","chapter":"119","verse":"15","text":"నీ ఆజ్ఞలను నేను ధ్యానిస్తాను. నీ మార్గాలపై మనస్సు ఉంచుతాను."},{"book":"కీర్తన","chapter":"119","verse":"16","text":"నీ కట్టడలను బట్టి నేను హర్షిస్తాను. నీ వాక్కును విస్మరించను."},{"book":"కీర్తన","chapter":"119","verse":"17","text":"నీ సేవకుణ్ణి దయ చూడు. అప్పుడు నేను సజీవంగా ఉండి నీ వాక్కు పాటిస్తాను."},{"book":"కీర్తన","chapter":"119","verse":"18","text":"నేను నీ ధర్మశాస్త్రంలోని అద్భుతమైన విషయాలు చూడగలిగేలా నా కళ్ళు తెరువు."},{"book":"కీర్తన","chapter":"119","verse":"19","text":"నేను భూమి మీద పరదేశిని. నీ ఆజ్ఞలను నాకు కనిపించకుండా దాచకు."},{"book":"కీర్తన","chapter":"119","verse":"20","text":"అస్తమానం నీ న్యాయవిధులను తెలుసుకోవాలనే ఆశతో నా ప్రాణం నీరసించిపోతోంది."},{"book":"కీర్తన","chapter":"119","verse":"21","text":"గర్విష్ఠులను నువ్వు గద్దిస్తున్నావు. వారు నీ ఆజ్ఞలను విడిచి తిరుగులాడే శాపగ్రస్తులు."},{"book":"కీర్తన","chapter":"119","verse":"22","text":"నేను నీ నిబంధన శాసనాలకు లోబడిన వాణ్ణి. నన్ను అప్రదిష్ట, అవమానాల పాలు చెయ్య వద్దు."},{"book":"కీర్తన","chapter":"119","verse":"23","text":"పాలకులు నాకు విరోధంగా కుట్ర పన్ని అపనిందలు వేసినా నీ సేవకుడు మాత్రం నీ కట్టడలను ధ్యానిస్తూనే ఉంటాడు."},{"book":"కీర్తన","chapter":"119","verse":"24","text":"నీ శాసనాలు నాకు సంతోషదాయకం. అవి నాకు ఆలోచనకర్తలు."},{"book":"కీర్తన","chapter":"119","verse":"25","text":"నా ప్రాణం మట్టి కరిచింది. నీ వాక్కుతో నన్ను బతికించు."},{"book":"కీర్తన","chapter":"119","verse":"26","text":"నా ప్రవర్తనంతా నీకు చెప్పుకున్నాను. నాకు జవాబిచ్చావు. నీ కట్టడలను నాకు బోధించు."},{"book":"కీర్తన","chapter":"119","verse":"27","text":"నీ ఉపదేశమార్గం నాకు బోధపరచు. అప్పుడు నీ దివ్యోపదేశాన్ని నేను నెమరు వేసుకుంటాను."},{"book":"కీర్తన","chapter":"119","verse":"28","text":"విషాదంతో నా ప్రాణం కరిగి నీరైపోతోంది. నీ వాక్కుతో నన్ను లేపి నిలబెట్టు."},{"book":"కీర్తన","chapter":"119","verse":"29","text":"మోసపు మార్గం నా నుండి దూరం చెయ్యి. దయచేసి నాకు నీ ఉపదేశం వినిపించు."},{"book":"కీర్తన","chapter":"119","verse":"30","text":"విశ్వసనీయత మార్గం ఎంచుకున్నాను. నీ న్యాయవిధులను నేను ఎప్పుడూ నా ఎదుట పెట్టుకుని ఉన్నాను."},{"book":"కీర్తన","chapter":"119","verse":"31","text":"యెహోవా, నేను నీ శాసనాలను అంటి పెట్టుకుని ఉన్నాను. నన్ను సిగ్గుపాలు చెయ్యవద్దు."},{"book":"కీర్తన","chapter":"119","verse":"32","text":"నా హృదయాన్ని నీవు విశాలం చేస్తే నేను నీ ఆజ్ఞల మార్గంలో పరిగెత్తుతాను."},{"book":"కీర్తన","chapter":"119","verse":"33","text":"యెహోవా, నీ శాసనాలను అనుసరించడం నాకు నేర్పు. అప్పుడు నేను కడదాకా వాటిని పాటిస్తాను."},{"book":"కీర్తన","chapter":"119","verse":"34","text":"నీ ధర్మశాస్త్రం అనుసరించడానికి నాకు అవగాహన దయచెయ్యి. అప్పుడు నా పూర్ణహృదయంతో నేను దాని ప్రకారం నడుచుకుంటాను."},{"book":"కీర్తన","chapter":"119","verse":"35","text":"నీ ఆజ్ఞల జాడల్లో నన్ను నడిపించు. వాటి ప్రకారం నడుచుకోవడం నాకెంతో ఆనందం."},{"book":"కీర్తన","chapter":"119","verse":"36","text":"నా హృదయాన్ని నీ శాసనాలవైపు తిప్పు. అక్రమ లాభం నుండి నన్ను విముఖుణ్ణి చెయ్యి."},{"book":"కీర్తన","chapter":"119","verse":"37","text":"పనికిమాలిన వాటిని చూడకుండా నా కళ్ళు తిప్పివెయ్యి. నీ మార్గాల్లో నాకు ఊపిరి పొయ్యి."},{"book":"కీర్తన","chapter":"119","verse":"38","text":"నిన్ను కొలిచే వారికి నీవిచ్చిన వాగ్దానం నీ సేవకుని పట్ల నెరవేర్చు."},{"book":"కీర్తన","chapter":"119","verse":"39","text":"నీ న్యాయవిధులు మంచివి. నాకు భయం గొలుపుతున్న నా అవమానాన్ని తీసివెయ్యి."},{"book":"కీర్తన","chapter":"119","verse":"40","text":"నీ ఉపదేశాల కోసం తహతహలాడుతున్నాను. న్యాయమైన నీ విమోచన మూలంగా నన్ను సజీవంగా ఉంచు."},{"book":"కీర్తన","chapter":"119","verse":"41","text":"యెహోవా, విఫలం కాని నీ ప్రేమను నాకు అనుగ్రహించు. నీ వాగ్దానం చొప్పున నీ రక్షణ కలిగించు."},{"book":"కీర్తన","chapter":"119","verse":"42","text":"అప్పుడు నన్ను హేళన చేసే వారికి నేను జవాబు చెప్పగలుగుతాను. ఎందుకంటే నీ మాటపై నమ్మకం ఉంచాను."},{"book":"కీర్తన","chapter":"119","verse":"43","text":"నా నోటినుండి సత్య వాక్కును ఏమాత్రం తీసి వేయకు. ఎందుకంటే నేను నీ న్యాయవిధుల మీద నా ఆశ పెట్టుకున్నాను."},{"book":"కీర్తన","chapter":"119","verse":"44","text":"ఎడతెగక నిరంతరం నీ ధర్మశాస్త్రం అనుసరిస్తాను."},{"book":"కీర్తన","chapter":"119","verse":"45","text":"నేను నీ ఉపదేశాలను వెదికే వాణ్ణి గనక భద్రంగా నడుస్తాను."},{"book":"కీర్తన","chapter":"119","verse":"46","text":"సిగ్గుపడక రాజుల ఎదుట నీ పవిత్ర శాసనాలను గూర్చి నేను మాట్లాడతాను."},{"book":"కీర్తన","chapter":"119","verse":"47","text":"నీ ఆజ్ఞల్లో నేను హర్షిస్తాను. అవి నాకు అతి ప్రియం."},{"book":"కీర్తన","chapter":"119","verse":"48","text":"నాకు ఎంతో ఇష్టమైన నీ ఆజ్ఞలవైపు నా చేతులెత్తుతాను. నీ కట్టడలను నేను ధ్యానిస్తాను."},{"book":"కీర్తన","chapter":"119","verse":"49","text":"నీ సేవకుడికి నీవు దయచేసిన మాట జ్ఞాపకం చేసుకో. దానివలన నీవు నాలో ఆశాభావం రేకెత్తించావు."},{"book":"కీర్తన","chapter":"119","verse":"50","text":"నీ వాక్కు నన్ను బ్రతికించింది. నా బాధలో ఇదే నాకు ఉపశమనం కలిగిస్తున్నది."},{"book":"కీర్తన","chapter":"119","verse":"51","text":"గర్విష్ఠులు నన్ను ఇష్టం వచ్చినట్టు ఎగతాళి చేశారు. అయినా నీ ధర్మశాస్త్రాన్నుండి నేను తొలగలేదు."},{"book":"కీర్తన","chapter":"119","verse":"52","text":"యెహోవా, పూర్వకాలంనుండి ఉన్న నీ న్యాయ విధులను జ్ఞాపకం చేసుకుని నేను ఓదార్పు నొందాను."},{"book":"కీర్తన","chapter":"119","verse":"53","text":"నీ ధర్మశాస్త్రాన్ని విడిచి నడుస్తున్న భక్తిహీనులను చూస్తే నాకు పట్టరాని కోపం పుడుతున్నది."},{"book":"కీర్తన","chapter":"119","verse":"54","text":"యాత్రికుడినైన నా బసలో నీ శాసనాలే నా పాటలు."},{"book":"కీర్తన","chapter":"119","verse":"55","text":"యెహోవా, రాత్రివేళ నీ నామాన్ని స్మరణ చేస్తున్నాను నీ ధర్మశాస్త్రం అనుసరించి నడుచుకుంటున్నాను."},{"book":"కీర్తన","chapter":"119","verse":"56","text":"నీ ఉపదేశం అనుసరించి నడుచుకుంటున్నాను. ఇదే నాకు వరంగా అనుగ్రహించావు."},{"book":"కీర్తన","chapter":"119","verse":"57","text":"యెహోవా, నీవే నా భాగం. నీ వాక్కులననుసరించి నడుచుకుంటానని నేను నిశ్చయించుకున్నాను."},{"book":"కీర్తన","chapter":"119","verse":"58","text":"కటాక్షం చూపమని నా పూర్ణహృదయంతో నిన్ను బతిమాలుకుంటున్నాను. నీవిచ్చిన మాట ప్రకారం నన్ను కరుణించు."},{"book":"కీర్తన","chapter":"119","verse":"59","text":"నా మార్గాలు నేను పరిశీలన చేశాను. నీ శాసనాలవైపు నా ముఖం తిప్పుకున్నాను."},{"book":"కీర్తన","chapter":"119","verse":"60","text":"నీ ఆజ్ఞలను పాటించడానికి నేను జాగుచేయక వేగిరపడ్డాను."},{"book":"కీర్తన","chapter":"119","verse":"61","text":"భక్తిహీనుల పాశాలు నన్ను చుట్టుకుని ఉన్నా నీ ధర్మశాస్త్రాన్ని నేను విస్మరించ లేదు."},{"book":"కీర్తన","chapter":"119","verse":"62","text":"న్యాయమైన నీ విధులనుబట్టి నీకు కృతజ్ఞతాస్తుతులు చెల్లించడానికి అర్థరాత్రివేళ నేను నిద్ర లేస్తున్నాను."},{"book":"కీర్తన","chapter":"119","verse":"63","text":"నీపట్ల భయభక్తులు గలవారందరికీ, నీ ఉపదేశాలను అనుసరించే వారికీ నేను నెచ్చెలిని."},{"book":"కీర్తన","chapter":"119","verse":"64","text":"యెహోవా, భూమి నీ నిబంధన విశ్వాస్యతతో నిండి ఉంది. నీ కట్టడలను నాకు బోధించు."},{"book":"కీర్తన","chapter":"119","verse":"65","text":"యెహోవా, నీ మాట చొప్పున నీ సేవకుడికి మేలు చేశావు."},{"book":"కీర్తన","chapter":"119","verse":"66","text":"నేను నీ ఆజ్ఞలపై నమ్మిక ఉంచాను. మంచి వివేచన, మంచి జ్ఞానం నాకు నేర్చు."},{"book":"కీర్తన","chapter":"119","verse":"67","text":"బాధ కలగక మునుపు నేను దారి విడిచాను. ఇప్పుడు నీ వాక్కు ననుసరించి నడుచుకుంటున్నాను."},{"book":"కీర్తన","chapter":"119","verse":"68","text":"నీవు దయాళుడివై మేలు చేస్తున్నావు. నీ కట్టడలను నాకు బోధించు."},{"book":"కీర్తన","chapter":"119","verse":"69","text":"గర్విష్ఠులు నా మీద అబద్ధాలు అల్లుతున్నారు. అయితే పూర్ణహృదయంతో నేను నీ ఉపదేశాలను అనుసరిస్తాను."},{"book":"కీర్తన","chapter":"119","verse":"70","text":"వారి హృదయం కొవ్వెక్కి బండబారిపోయింది119:70 వారి హృదయం కొవ్వెక్కి బండబారిపోయింది వారి హృదయంలో సత్యం లేదు. నేను నీ ధర్మశాస్త్రాన్నిబట్టి ఆనందిస్తున్నాను."},{"book":"కీర్తన","chapter":"119","verse":"71","text":"బాధల పాలు కావడం నాకు మంచిదయింది. ఎందుకంటే వాటి మూలంగా నేను నీ కట్టడలను నేర్చుకున్నాను."},{"book":"కీర్తన","chapter":"119","verse":"72","text":"వేవేల వెండి బంగారు నాణాలకంటే నీ విచ్చిన ధర్మశాస్త్రం నాకు మేలు."},{"book":"కీర్తన","chapter":"119","verse":"73","text":"నీ చేతులు నన్ను నిర్మించి నాకు రూపం ఏర్పరచాయి. నేను నీ ఆజ్ఞలను నేర్చుకునేలా నాకు బుద్ధి దయ చెయ్యి."},{"book":"కీర్తన","chapter":"119","verse":"74","text":"నీ వాక్కు మీద నేను ఆశపెట్టుకున్నాను. నీపట్ల భయభక్తులు గలవారు నన్ను చూసి సంతోషిస్తారు."},{"book":"కీర్తన","chapter":"119","verse":"75","text":"యెహోవా, నీ తీర్పులు న్యాయమైనవనీ నీవు నన్ను బాధపరచింది నీ నమ్మకత్వం వల్లనే అనీ నాకు తెలుసు."},{"book":"కీర్తన","chapter":"119","verse":"76","text":"నీ సేవకుడికి నీవిచ్చిన మాట చొప్పున నీ నిబంధన విశ్వాస్యత నన్ను ఆదరించు గాక."},{"book":"కీర్తన","chapter":"119","verse":"77","text":"నీ ధర్మశాస్త్రం నాకు సంతోషదాయకం. నేను బ్రతికేలా నీ కరుణాకటాక్షాలు నాకు కలుగు గాక."},{"book":"కీర్తన","chapter":"119","verse":"78","text":"నేను నీ ఉపదేశాలను ధ్యానిస్తున్నాను. గర్విష్ఠులు నామీద అబద్ధాలాడినందుకు వారు సిగ్గుపడతారు గాక."},{"book":"కీర్తన","chapter":"119","verse":"79","text":"నీపట్ల భయభక్తులుగలవారూ నీ శాసనాలను తెలుసుకునే వారూ నా పక్షంగా ఉంటారు గాక."},{"book":"కీర్తన","chapter":"119","verse":"80","text":"నేను సిగ్గుపడకుండేలా నా హృదయం నీ కట్టడల విషయమై నిర్దోషంగా ఉండు గాక."},{"book":"కీర్తన","chapter":"119","verse":"81","text":"నీ రక్షణ కోసం నా ప్రాణం సొమ్మసిల్లిపోతున్నది. నేను నీ వాక్కు మీద ఆశపెట్టుకున్నాను."},{"book":"కీర్తన","chapter":"119","verse":"82","text":"నన్ను ఎప్పుడు ఆదరిస్తావా అని నా కళ్ళు నీవిచ్చిన మాట కోసం కనిపెట్టి క్షీణించిపోతున్నాయి."},{"book":"కీర్తన","chapter":"119","verse":"83","text":"నేను పొగ పట్టిన ద్రాక్ష తిత్తిలాగా అయిపోయాను. అయినా నీ కట్టడలను నేను మరచిపోవడం లేదు."},{"book":"కీర్తన","chapter":"119","verse":"84","text":"నీ సేవకుడి దినాలు ఎంత తగ్గిపోయాయి! నన్ను తరిమే వారికి నీవు తీర్పు తీర్చడం ఎప్పుడు?"},{"book":"కీర్తన","chapter":"119","verse":"85","text":"నీ ధర్మశాస్త్రాన్ని లెక్క చెయ్యని గర్విష్ఠులు నన్ను చిక్కించుకోడానికి గుంటలు త్రవ్వారు."},{"book":"కీర్తన","chapter":"119","verse":"86","text":"నీ ఆజ్ఞలన్నీ నమ్మదగినవి. పగవారు అకారణంగా నన్ను తరుముతున్నారు. నాకు సహాయం చెయ్యి."},{"book":"కీర్తన","chapter":"119","verse":"87","text":"భూమి మీద ఉండకుండా వారు నన్ను దాదాపుగా నాశనం చేసేశారు. అయితే నీ ఉపదేశాలను నేను విడిచిపెట్టడం లేదు."},{"book":"కీర్తన","chapter":"119","verse":"88","text":"నీవు నియమించిన శాసనాన్ని నేను అనుసరించేలా నీ నిబంధన విశ్వాస్యత చేత నన్ను బ్రతికించు."},{"book":"కీర్తన","chapter":"119","verse":"89","text":"యెహోవా, నీ వాక్కు శాశ్వతం. అది పరలోకంలో సుస్థిరంగా ఉంది."},{"book":"కీర్తన","chapter":"119","verse":"90","text":"నీ విశ్వాస్యత తరతరాలు ఉంటుంది. నీవు భూమిని స్థాపించావు. అది స్థిరంగా ఉంది."},{"book":"కీర్తన","chapter":"119","verse":"91","text":"అన్నీ నీ న్యాయ నిర్ణయం చొప్పున నేటికీ స్థిరంగా ఉన్నాయి. ఎందుకంటే అవన్నీ నీకు ఊడిగం చేస్తున్నాయి."},{"book":"కీర్తన","chapter":"119","verse":"92","text":"నీ ధర్మశాస్త్రం నాకు సంతోషమియ్యక పొతే నా బాధలో నేను సమసిపోయేవాణ్ణి."},{"book":"కీర్తన","chapter":"119","verse":"93","text":"నీ ఉపదేశాలను ఎన్నటికీ మరచిపోను. ఎందుకంటే వాటి వల్లనే నీవు నన్ను ప్రాణాలతో ఉంచావు."},{"book":"కీర్తన","chapter":"119","verse":"94","text":"నీ ఉపదేశాలను నేను వెతుకుతున్నాను. నేను నీవాణ్ణి. నన్ను రక్షించు."},{"book":"కీర్తన","chapter":"119","verse":"95","text":"నన్ను సంహరించాలని భక్తిహీనులు నా కోసం పొంచి ఉన్నారు. అయితే నేను నీ శాసనాలను తలపోసుకుంటున్నాను."},{"book":"కీర్తన","chapter":"119","verse":"96","text":"సంపూర్ణతకైనా పరిమితి ఉందని నాకు తెలుసు. కానీ నీ ధర్మోపదేశానికి ఎల్లలు లేవు."},{"book":"కీర్తన","chapter":"119","verse":"97","text":"నీ ధర్మశాస్త్రం నాకెంతో ఇష్టంగా ఉంది. రోజంతా నేను దాన్ని ధ్యానిస్తున్నాను."},{"book":"కీర్తన","chapter":"119","verse":"98","text":"నీ ఆజ్ఞలు అనునిత్యం నాకు తోడుగా ఉన్నాయి. నా శత్రువులను మించిన జ్ఞానం అవి నాకు కలగజేస్తున్నాయి."},{"book":"కీర్తన","chapter":"119","verse":"99","text":"నీ శాసనాలను నేను ధ్యానిస్తున్నాను కాబట్టి నా బోధకులందరికంటే నాకు ఎక్కువ అవగాహన ఉంది."},{"book":"కీర్తన","chapter":"119","verse":"100","text":"నీ ఉపదేశాలను నేను లక్ష్యపెడుతున్నాను గనక వయోవృద్ధుల కంటే నాకు విశేషజ్ఞానం ఉంది."},{"book":"కీర్తన","chapter":"119","verse":"101","text":"నేను నీ వాక్కుననుసరించేలా దుష్టమార్గాలన్నిటిలోనుండి నా పాదాలు తొలగించుకుంటున్నాను."},{"book":"కీర్తన","chapter":"119","verse":"102","text":"నీవు నాకు బోధించావు గనక నీ న్యాయవిధులనుండి నేను తొలగక నిలిచాను."},{"book":"కీర్తన","chapter":"119","verse":"103","text":"నీ వాక్కులు నా జిహ్వకు ఎంతో మధురం. అవి నా నోటికి తేనెకంటే తియ్యగా ఉన్నాయి."},{"book":"కీర్తన","chapter":"119","verse":"104","text":"నీ ఉపదేశం మూలంగా నాకు వివేకం కలిగింది. తప్పుమార్గాలన్నీ నాకు అసహ్యమనిపించాయి."},{"book":"కీర్తన","chapter":"119","verse":"105","text":"నీ వాక్కు నా పాదాలకు దీపం, నా దారిలో వెలుగు."},{"book":"కీర్తన","chapter":"119","verse":"106","text":"నీ న్యాయవిధులను అనుసరిస్తానని నేను మాట ఇచ్చాను. దాన్ని నిలబెట్టుకుంటాను."},{"book":"కీర్తన","chapter":"119","verse":"107","text":"యెహోవా, నేను తీవ్ర బాధ అనుభవిస్తున్నాను. నీ మాట చొప్పున నన్ను బ్రతికించు."},{"book":"కీర్తన","chapter":"119","verse":"108","text":"యెహోవా, నా నోటి స్వేచ్ఛార్పణలను అంగీకరించు. నీ న్యాయవిధులను నాకు బోధించు"},{"book":"కీర్తన","chapter":"119","verse":"109","text":"నా ప్రాణం ఎప్పుడూ అపాయంలో ఉంది. అయినా నీ ధర్మశాస్త్రాన్ని నేను మరిచిపోను."},{"book":"కీర్తన","chapter":"119","verse":"110","text":"నన్ను పట్టుకోడానికి భక్తిహీనులు ఉచ్చులు పన్నారు. అయినా నీ ఉపదేశాలనుండి నేను తొలగిపోవడం లేదు."},{"book":"కీర్తన","chapter":"119","verse":"111","text":"నీ శాసనాలు నాకు ఆహ్లాదకరం. అవి నాకు నిత్య వారసత్వం అని ఎంచుకుంటున్నాను."},{"book":"కీర్తన","chapter":"119","verse":"112","text":"నీ కట్టడలను పాటించడానికి నా హృదయాన్ని నేను లోబరిచాను. ఇది తుదివరకూ నిలిచే నిత్యనిర్ణయం."},{"book":"కీర్తన","chapter":"119","verse":"113","text":"రెండు ఆలోచనల మధ్య ఊగిసలాడే వారంటే నాకు అసహ్యం. నీ ధర్మశాస్త్రం నాకు ప్రీతికరం."},{"book":"కీర్తన","chapter":"119","verse":"114","text":"నా ఆశ్రయ స్థానం, నా డాలు నువ్వే. నీ వాక్కుపై నేను ఆశపెట్టుకున్నాను."},{"book":"కీర్తన","chapter":"119","verse":"115","text":"నేను నా దేవుని ఆజ్ఞలను అనుసరిస్తాను. దుర్మార్గం జరిగించే వారంతా నా నుండి తొలిగిపొండి."},{"book":"కీర్తన","chapter":"119","verse":"116","text":"నేను బ్రతికేలా నీ మాట చొప్పున నన్ను ఆదుకో. నా ఆశ భంగమై నేను సిగ్గుపడకుండా ఉంటాను గాక."},{"book":"కీర్తన","chapter":"119","verse":"117","text":"నాకు రక్షణ కలిగేలా నీవు నన్ను ఉద్ధరించు. అప్పుడు నీ కట్టడలను నిత్యం లక్ష్యపెడతాను."},{"book":"కీర్తన","chapter":"119","verse":"118","text":"నీ కట్టడలను మీరిన వారినందరినీ నీవు త్రోసిపుచ్చుతావు. అలాటి వారంతా దగాకోరులే, నమ్మలేని వారే."},{"book":"కీర్తన","chapter":"119","verse":"119","text":"భూమిమీదనున్న భక్తిహీనులనందరినీ నీవు తెట్టువలె నాశనం చేస్తావు. కాబట్టి నీ శాసనాలు నాకు ఇష్టం."},{"book":"కీర్తన","chapter":"119","verse":"120","text":"నీ భయం వలన నా శరీరం వణికిపోతోంది. నీ న్యాయవిధులకు నేను భయపడుతున్నాను."},{"book":"కీర్తన","chapter":"119","verse":"121","text":"నేను నీతిన్యాయాలను అనుసరిస్తున్నాను. నన్ను బాధించేవారి వశంలో నన్ను విడిచిపెట్టవద్దు."},{"book":"కీర్తన","chapter":"119","verse":"122","text":"మేలు కోసం నీ సేవకుడికి హామీ ఉండు. గర్విష్ఠులు నన్ను బాధించకుందురు గాక."},{"book":"కీర్తన","chapter":"119","verse":"123","text":"నీ రక్షణ కోసం నీతి గల నీ మాట కోసం ఎదురు చూస్తూ నా కళ్ళు క్షీణించి పోతున్నాయి."},{"book":"కీర్తన","chapter":"119","verse":"124","text":"నీ కృప చొప్పున నీ సేవకుడికి మేలు చెయ్యి. నీ కట్టడలను నాకు బోధించు."},{"book":"కీర్తన","chapter":"119","verse":"125","text":"నేను నీ సేవకుణ్ణి. నీ శాసనాలను గ్రహించేలా నాకు జ్ఞానం కలగజెయ్యి"},{"book":"కీర్తన","chapter":"119","verse":"126","text":"ప్రజలు నీ ధర్మశాస్త్రాన్ని నిరర్థకం చేశారు. యెహోవా తన పని చెయ్యడానికి ఇదే సమయం."},{"book":"కీర్తన","chapter":"119","verse":"127","text":"బంగారం కంటే మేలిమి బంగారం కంటే నీ ఆజ్ఞలు నాకు ఇష్టంగా ఉన్నాయి."},{"book":"కీర్తన","chapter":"119","verse":"128","text":"నీ ఉపదేశాలన్నీ యథార్థమని నేను వాటిని శిరసావహిస్తున్నాను. అబద్ధ మార్గాలన్నీ నాకు అసహ్యం."},{"book":"కీర్తన","chapter":"119","verse":"129","text":"నీ శాసనాలు ఆశ్చర్యకరమైనవి. అందుకే నేను వాటిని పాటిస్తున్నాను."},{"book":"కీర్తన","chapter":"119","verse":"130","text":"నీ వాక్కులు వెల్లడి కావడంతోనే వెలుగు ఉదయిస్తుంది. అవి తెలివిలేని వారికి తెలివినిస్తాయి."},{"book":"కీర్తన","chapter":"119","verse":"131","text":"నీ ఆజ్ఞలపట్ల తీవ్ర వాంఛ చేత నేను నోరు తెరచి వగరుస్తూ ఉన్నాను."},{"book":"కీర్తన","chapter":"119","verse":"132","text":"నీ నామాన్ని ప్రేమించేవారికి నీవు చేసే విధంగా నావైపు తిరిగి నన్ను కరుణించు."},{"book":"కీర్తన","chapter":"119","verse":"133","text":"నీ వాక్కునుబట్టి నా అడుగులు స్థిరపరచు. ఏ పాపం నన్ను ఏలనియ్యకు."},{"book":"కీర్తన","chapter":"119","verse":"134","text":"నీ ఉపదేశాలను నేను అనుసరించేలా మనుష్యుల బలాత్కారం నుండి నన్ను విడిపించు."},{"book":"కీర్తన","chapter":"119","verse":"135","text":"నీ సేవకుడి పై నీ ముఖకాంతి ప్రకాశింపనియ్యి. నీ కట్టడలను నాకు బోధించు."},{"book":"కీర్తన","chapter":"119","verse":"136","text":"ప్రజలు నీ ధర్మశాస్త్రం అనుసరించక పోవడం చూసి నేను కన్నీరుమున్నీరైపోతున్నాను."},{"book":"కీర్తన","chapter":"119","verse":"137","text":"యెహోవా, నీవు నీతిమంతుడివి. నీ న్యాయవిధులు యథార్థం."},{"book":"కీర్తన","chapter":"119","verse":"138","text":"నీతినిబట్టి, పూర్ణ విశ్వాస్యతనుబట్టి, నీ శాసనాలను నీవు నియమించావు."},{"book":"కీర్తన","chapter":"119","verse":"139","text":"నా విరోధులు నీ వాక్కులు మరచిపోతారు. అందువలన నా ఆసక్తి నన్ను తినేస్తున్నది."},{"book":"కీర్తన","chapter":"119","verse":"140","text":"నీ మాట ఎంతో స్వచ్ఛమైనది. అది నీ సేవకుడికి ప్రియమైనది."},{"book":"కీర్తన","chapter":"119","verse":"141","text":"నేను అల్పుణ్ణి. నిరాకరణకు గురి అయిన వాణ్ణి. అయినా నీ ఉపదేశాలను నేను మరువను."},{"book":"కీర్తన","chapter":"119","verse":"142","text":"నీ నీతి శాశ్వతం. నీ ధర్మశాస్త్రం కేవలం సత్యం."},{"book":"కీర్తన","chapter":"119","verse":"143","text":"బాధ, వేదన నన్ను పట్టుకున్నాయి. అయినా నీ ఆజ్ఞలు నాకు సంతోషాన్ని కలిగిస్తున్నాయి."},{"book":"కీర్తన","chapter":"119","verse":"144","text":"నీ శాసనాలు శాశ్వత నీతిగలవి. నేను బ్రతికేలా నాకు తెలివి దయచెయ్యి."},{"book":"కీర్తన","chapter":"119","verse":"145","text":"యెహోవా, హృదయపూర్వకంగా నేను మొర్ర పెడుతున్నాను. నీ కట్టడలను నేను పాటించేలా నాకు జవాబు ఇవ్వు."},{"book":"కీర్తన","chapter":"119","verse":"146","text":"నేను నీకు మొర్ర పెడుతున్నాను. నీ శాసనాల ప్రకారం నేను నడుచుకునేలా నన్ను రక్షించు."},{"book":"కీర్తన","chapter":"119","verse":"147","text":"తెల్లవారకమునుపే మొర్రపెట్టాను. నీ మాటలపై నేను ఆశపెట్టుకున్నాను"},{"book":"కీర్తన","chapter":"119","verse":"148","text":"నీవిచ్చిన వాక్కును నేను ధ్యానించడానికి నాకళ్ళు రాత్రిజాములు గడవక ముందే తెరుస్తాను."},{"book":"కీర్తన","chapter":"119","verse":"149","text":"నీ కృపను బట్టి నా మొర్ర ఆలకించు. యెహోవా, నీ వాక్యవిధులనుబట్టి నన్ను బ్రతికించు."},{"book":"కీర్తన","chapter":"119","verse":"150","text":"దుష్కార్యాలు చేసే వారు, నీ ధర్మశాస్త్రాన్ని త్రోసివేసేవారు నన్ను సమీపిస్తున్నారు."},{"book":"కీర్తన","chapter":"119","verse":"151","text":"యెహోవా, నీవు దగ్గరగా ఉన్నావు. నీ ఆజ్ఞలన్నీ సత్యమైనవి."},{"book":"కీర్తన","chapter":"119","verse":"152","text":"నీ శాసనాలను నీవు శాశ్వతంగా స్థిరపరిచావు అని నేను పూర్వం నుండి వాటిమూలంగానే తెలుసుకున్నాను."},{"book":"కీర్తన","chapter":"119","verse":"153","text":"నేను నీ ధర్మశాస్త్రాన్ని మరిచిపోయేవాణ్ణి కాదు. నా బాధను గమనించి నన్ను విడిపించు."},{"book":"కీర్తన","chapter":"119","verse":"154","text":"నా పక్షంగా వ్యాజ్యెమాడి నన్ను విమోచించు. నీవిచ్చిన మాట చొప్పున నన్ను బ్రతికించు."},{"book":"కీర్తన","chapter":"119","verse":"155","text":"భక్తిహీనులు నీ కట్టడలను వెదకడం లేదు గనక రక్షణ వారికి దూరంగా ఉంది."},{"book":"కీర్తన","chapter":"119","verse":"156","text":"యెహోవా, నీ దయాదాక్షిణ్యాలు మితిలేనివి. నీ న్యాయవిధులను బట్టి నన్ను బ్రతికించు."},{"book":"కీర్తన","chapter":"119","verse":"157","text":"నన్ను తరిమేవారు, నా విరోధులు చాలా మంది. అయినా నీ న్యాయశాసనాలనుండి నేను తొలగకుండా ఉన్నాను."},{"book":"కీర్తన","chapter":"119","verse":"158","text":"ద్రోహులను చూసి నేను అసహ్యించుకున్నాను. నీవిచ్చిన మాటను వారు లక్ష్యపెట్టరు."},{"book":"కీర్తన","chapter":"119","verse":"159","text":"యెహోవా, చిత్తగించు. నీ ఉపదేశాలు నాకెంతో ప్రీతికరం. నీ కృపచొప్పున నన్ను బ్రతికించు."},{"book":"కీర్తన","chapter":"119","verse":"160","text":"నీ వాక్య సారాంశం సత్యం. నీవు నియమించిన న్యాయవిధులన్నీ నిత్యం నిలిచే ఉంటాయి."},{"book":"కీర్తన","chapter":"119","verse":"161","text":"అధికారులు వట్టి పుణ్యానికి నన్ను తరుముతారు. అయినా నీ వాక్యభయం నా హృదయంలో నిలిచి ఉంది."},{"book":"కీర్తన","chapter":"119","verse":"162","text":"పుష్కలంగా దోపుడుసొమ్ము సంపాదించిన వాడిలాగా నీవిచ్చిన మాటను బట్టి నేను సంతోషిస్తున్నాను."},{"book":"కీర్తన","chapter":"119","verse":"163","text":"అబద్ధం నాకు అసహ్యం. నీ ధర్మశాస్త్రం నాకు ప్రీతికరం."},{"book":"కీర్తన","chapter":"119","verse":"164","text":"నీ న్యాయవిధులనుబట్టి రోజుకు ఏడు సార్లు నేను నిన్ను స్తుతిస్తున్నాను."},{"book":"కీర్తన","chapter":"119","verse":"165","text":"నీ ధర్మశాస్త్రాన్ని ప్రేమించేవారికి ఎంతో నెమ్మది ఉంది. వారు తూలి తొట్రిల్లే కారణం ఏమీ లేదు"},{"book":"కీర్తన","chapter":"119","verse":"166","text":"యెహోవా, నీ రక్షణ కోసం నేను కనిపెడుతున్నాను. నీ ఆజ్ఞలను అనుసరించి నడుచుకుంటున్నాను."},{"book":"కీర్తన","chapter":"119","verse":"167","text":"నేను నీ శాసనాలనుబట్టి ప్రవర్తిస్తున్నాను. అవి నాకు ఎంతో ఇష్టం."},{"book":"కీర్తన","chapter":"119","verse":"168","text":"నా మార్గాలన్నీ నీ ఎదురుగా ఉన్నాయి. నీ ఉపదేశాలను నీ శాసనాలను నేను అనుసరిస్తున్నాను."},{"book":"కీర్తన","chapter":"119","verse":"169","text":"యెహోవా, నా మొర్ర నీ సన్నిధికి వస్తుంది గాక. నీ మాట చొప్పున నాకు వివేకం దయచెయ్యి."},{"book":"కీర్తన","chapter":"119","verse":"170","text":"నా విన్నపం నీ సన్నిధిని చేరనియ్యి. నీవిచ్చిన మాట చొప్పున నన్ను విడిపించు."},{"book":"కీర్తన","chapter":"119","verse":"171","text":"నీవు నీ కట్టడలను నాకు బోధిస్తున్నావు. నా పెదాలు నీ స్తోత్రం పలుకుతాయి."},{"book":"కీర్తన","chapter":"119","verse":"172","text":"నీ ఆజ్ఞలన్నీ న్యాయం. నీ వాక్కును గూర్చి నా నాలుక గానం చేస్తుంది."},{"book":"కీర్తన","chapter":"119","verse":"173","text":"నేను నీ ఉపదేశాలను కోరుకున్నాను. నీ చెయ్యి నాకు సహాయమగు గాక."},{"book":"కీర్తన","chapter":"119","verse":"174","text":"యెహోవా, నీ రక్షణ కోసం నేను ఎంతో ఆశపడుతున్నాను. నీ ధర్మశాస్త్రం నాకు సంతోషకరం."},{"book":"కీర్తన","chapter":"119","verse":"175","text":"నీవు నన్ను బ్రతికించు. నేను నిన్ను స్తుతిస్తాను. నీ న్యాయవిధులు నాకు సహాయాలగు గాక"},{"book":"కీర్తన","chapter":"119","verse":"176","text":"తప్పిపోయిన గొర్రెలాగా నేను దారి తప్పి తిరిగాను. నీ సేవకుణ్ణి వెతికి పట్టుకో. ఎందుకంటే నేను నీ ఆజ్ఞలను విస్మరించేవాణ్ణి కాను."}]}