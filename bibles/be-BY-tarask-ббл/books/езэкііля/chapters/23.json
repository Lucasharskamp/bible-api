{"data":[{"book":"ЕЗЭКІІЛЯ","chapter":"23","verse":"1","text":"І было мне слова Гасподняе:"},{"book":"ЕЗЭКІІЛЯ","chapter":"23","verse":"2","text":"сыне чалавечы! былі дзьве жанчыны, дочкі адной маці,"},{"book":"ЕЗЭКІІЛЯ","chapter":"23","verse":"3","text":"і блудадзеялі яны ў Егіпце, блудадзеялі ў сваёй маладосьці; там памятыя грудзі іхнія, і там разбэсьцілі дзявоцкія смочкі іхнія."},{"book":"ЕЗЭКІІЛЯ","chapter":"23","verse":"4","text":"Імёны іх: вялікай - Агола, а сястры яе - Агаліва. І былі яны Мае, і нараджалі сыноў і дочак; і называліся - Агола Самарыяй, а Агаліна Ерусалімам."},{"book":"ЕЗЭКІІЛЯ","chapter":"23","verse":"5","text":"І пачала Агола блудадзеяць ад Мяне і прынадзілася да сваіх каханкаў, да Асірыянаў, і да суседзяў сваіх,"},{"book":"ЕЗЭКІІЛЯ","chapter":"23","verse":"6","text":"да тых, што апраналіся ў адзеньне яхантавага колеру, да начальнікаў вобласьцяў і кіроўцаў гарадоў, да ўсіх прыгожых хлопцаў, вершнікаў, што езьдзілі на конях;"},{"book":"ЕЗЭКІІЛЯ","chapter":"23","verse":"7","text":"і шчодрылася ў блудадзействах сваіх з усімі адборнымі з сыноў Асура і апаганьвала сябе ўсімі ідаламі тых, да каго ні прынаджвалася;"},{"book":"ЕЗЭКІІЛЯ","chapter":"23","verse":"8","text":"не пераставала блудадзейнічаць і зь Егіпцянамі, бо яны зь ёю спалі ў маладосьці яе і разбэшчвалі дзявоцкія смочкі яе, і вылівалі на яе пажаду сваю."},{"book":"ЕЗЭКІІЛЯ","chapter":"23","verse":"9","text":"За тое Я і аддаў яе ў рукі каханкаў яе, у рукі сыноў Асура, да якіх яна прынадзілася."},{"book":"ЕЗЭКІІЛЯ","chapter":"23","verse":"10","text":"Яны адкрылі галізну яе і дочак яе, а яе забілі мечам. І яна зрабілася ганьбаю сярод жанчын, калі ўчынілі над ёю сьмяротную кару."},{"book":"ЕЗЭКІІЛЯ","chapter":"23","verse":"11","text":"Сястра яе, Агаліва, бачыла гэта, і яшчэ больш распусная была ў каханьні сваім, і блуд яе пераўзышоў блуд сястры яе."},{"book":"ЕЗЭКІІЛЯ","chapter":"23","verse":"12","text":"Яна прынадзілася да сыноў Асуравых, да начальнікаў вобласьцяў і кіроўцаў гарадоў, суседзяў яе, раскошна апранутых, да вершнікаў, што езьдзяць на конях, да ўсіх адборных хлопцаў."},{"book":"ЕЗЭКІІЛЯ","chapter":"23","verse":"13","text":"І Я бачыў, што яна апаганіла сябе, і што ў абедзьвюх іх - адна дарога."},{"book":"ЕЗЭКІІЛЯ","chapter":"23","verse":"14","text":"Але гэтая яшчэ больш прымножыла блудадзействы свае, бо, убачыўшы выразаных на сьцяне мужчын, фарбамі намаляваныя выявы Халдэяў,"},{"book":"ЕЗЭКІІЛЯ","chapter":"23","verse":"15","text":"перапаясаных па паясьніцах сваіх поясам, з раскошнымі на галаве іх павязкамі, з выгляду ваенных правадыроў, падобных на сыноў Вавілона, чыя радзіма - зямля Халдэйская,"},{"book":"ЕЗЭКІІЛЯ","chapter":"23","verse":"16","text":"яна закахалася ў іх з аднаго зірку вачэй і паслала да іх у Халдэю пасланцоў."},{"book":"ЕЗЭКІІЛЯ","chapter":"23","verse":"17","text":"І прыйшлі да яе сыны Вавілона на любоўны ложак і апаганілі яе блудадзействам сваім, і яна апаганіла сябе імі; і адвярнулася ад іх душа яе."},{"book":"ЕЗЭКІІЛЯ","chapter":"23","verse":"18","text":"Калі ж яна яўна аддалася блудадзействам сваім і адкрыла галізну сваю, тады і ад яе адвярнулася душа Мая, як адвярнулася душа Мая ад сястры яе."},{"book":"ЕЗЭКІІЛЯ","chapter":"23","verse":"19","text":"І яна памножыла блудадзействы свае, успамінаючы дні маладосьці сваёй, калі блудадзеяла ў зямлі Егіпецкай."},{"book":"ЕЗЭКІІЛЯ","chapter":"23","verse":"20","text":"І прынадзілася да каханкаў сваіх, у якіх плоць - плоць асьліная, і пажада, як у жарабцоў."},{"book":"ЕЗЭКІІЛЯ","chapter":"23","verse":"21","text":"Так ты ўспомніла распусту маладосьці тваёй, калі Егіпцяне ціскалі смочкі твае за дзявоцкасьць грудзей тваіх."},{"book":"ЕЗЭКІІЛЯ","chapter":"23","verse":"22","text":"Таму, Агаліва, так кажа Гасподзь Бог: вось, Я абуджу супроць цябе каханкаў тваіх, ад якіх адвярнулася душа твая, і прывяду іх супроць цябе з усіх бакоў:"},{"book":"ЕЗЭКІІЛЯ","chapter":"23","verse":"23","text":"сыноў Вавілона і ўсіх Халдэяў, з Пэхода, з Шоа і Коа, і зь імі ўсіх сыноў Асура, прыгожых хлопцаў, начальнікаў вобласьцяў і кіроўцаў гарадоў, санавітых і знакамітых, усіх умельскіх вершнікаў."},{"book":"ЕЗЭКІІЛЯ","chapter":"23","verse":"24","text":"І прыйдуць на цябе са зброяю, з конямі і калясьніцамі і з мноствам люду і абступяць цябе вакол у латах, са шчытамі і ў шаломах, і аддам ім цябе на суд, і будуць судзіць цябе сваім судом."},{"book":"ЕЗЭКІІЛЯ","chapter":"23","verse":"25","text":"І абярну рупнасьць Маю супроць цябе, і абыдуцца з табою люта: адрэжуць табе нос і вушы, а астатняе тваё ад меча адпадзе; возьмуць сыноў тваіх і дочак тваіх, а астатняе тваё агнём будзе зжэрта;"},{"book":"ЕЗЭКІІЛЯ","chapter":"23","verse":"26","text":"і здымуць зь цябе вопратку тваю, возьмуць строі твае."},{"book":"ЕЗЭКІІЛЯ","chapter":"23","verse":"27","text":"І пакладу канец распусьце тваёй і блуду твайму, прынесенаму зь зямлі Егіпецкай, і ня будзеш зьвяртаць да іх вачэй тваіх, і пра Егіпет ужо ня ўспомніш."},{"book":"ЕЗЭКІІЛЯ","chapter":"23","verse":"28","text":"Бо так кажа Гасподзь Бог: вось, Я аддаю цябе ў рукі тым, якіх ты ўзьненавідзела, у рукі тым, ад якіх адвярнулася душа твая."},{"book":"ЕЗЭКІІЛЯ","chapter":"23","verse":"29","text":"І ўчыняць з сабою жорстка, і возьмуць у цябе ўсё, нажытае працаю, і пакінуць цябе голую і ненакрытую, і адкрытая будзе сараматная галізна твая і распуста твая і блудадзейства тваё."},{"book":"ЕЗЭКІІЛЯ","chapter":"23","verse":"30","text":"Гэта будзе зроблена з табою за блудадзейства тваё з народамі, ідаламі якіх ты апаганіла сябе."},{"book":"ЕЗЭКІІЛЯ","chapter":"23","verse":"31","text":"Ты хадзіла дарогаю сястры тваёй; затое і дам у руку табе чашу яе."},{"book":"ЕЗЭКІІЛЯ","chapter":"23","verse":"32","text":"Так кажа Гаспаодзь Бог; ты будзеш піць чашу сястрынскую глыбокую і шырокую і падпадзеш пад асьмяяньне і ганьбу, па вялізарнай умяшчальнасьці яе."},{"book":"ЕЗЭКІІЛЯ","chapter":"23","verse":"33","text":"Ап'яненьня і гаркоты будзеш поўная: чара жудасьці і спусташэньня - чара сястры тваёй, Самарыі!"},{"book":"ЕЗЭКІІЛЯ","chapter":"23","verse":"34","text":"І вып'еш яе і спарожніш, і чарапкі яе абліжаш, і грудзі твае стурзаеш: бо Я сказаў гэта, кажа Гасподзь Бог."},{"book":"ЕЗЭКІІЛЯ","chapter":"23","verse":"35","text":"Таму так кажа Гасподзь Бог: як што ты забыла Мяне і адвярнулася ад Мяне, дык і цярпі за беззаконьне тваё і за блудадзейства тваё."},{"book":"ЕЗЭКІІЛЯ","chapter":"23","verse":"36","text":"І сказаў мне Гасподзь: сыне чалавечы! ці хочаш ты судзіць Аголу і Агаліву? выкажы ім мярзоты іхнія;"},{"book":"ЕЗЭКІІЛЯ","chapter":"23","verse":"37","text":"бо яны пералюбнічалі, і сыноў сваіх, якіх нарадзілі Мне, праз агонь праводзілі, як ежу ім."},{"book":"ЕЗЭКІІЛЯ","chapter":"23","verse":"38","text":"Яшчэ вось, што яны рабілі Мне: апаганьвалі сьвятыню Маю ў той самы дзень, і парушалі суботы Мае;"},{"book":"ЕЗЭКІІЛЯ","chapter":"23","verse":"39","text":"бо, калі яны калолі дзяцей сваіх дзеля ідалаў сваіх, таго ж самага дня прыходзілі ў сьвятыню Маю, каб апаганьваць яе: вось, як рабілі яны ў доме Маім!"},{"book":"ЕЗЭКІІЛЯ","chapter":"23","verse":"40","text":"Акрамя гэтага пасылалі па людзей, што прыходзілі здалёк; да іх адпраўлялі пасланцоў, і вось, яны прыходзілі, і дзеля іх умывалася, сурміла вочы твае і ўпрыгожвалася акрасамі,"},{"book":"ЕЗЭКІІЛЯ","chapter":"23","verse":"41","text":"і садзілася на цудоўны ложак, перад якім накрывалі стол, і на якім прапаноўвала ты духмяныя пахошчы Мае і алей Мой."},{"book":"ЕЗЭКІІЛЯ","chapter":"23","verse":"42","text":"І чуўся голас народу, які радаваўся ў яе, і да людзей з натоўпу народнага ўводзілі п'яніц з пустыні; і яны клалі на рукі іх бранзалеткі і на галовы іх прыгожыя вянкі."},{"book":"ЕЗЭКІІЛЯ","chapter":"23","verse":"43","text":"Тады сказаў Я пра зьлядашчаную ў пералюбстве: цяпер канчаюцца блудадзействы яе разам зь ёю."},{"book":"ЕЗЭКІІЛЯ","chapter":"23","verse":"44","text":"Але прыходзілі да яе: як прыходзяць да жанчыны-блудадзейкі, так прыходзілі да Аголы і Агалівы, да распусных жанчын."},{"book":"ЕЗЭКІІЛЯ","chapter":"23","verse":"45","text":"А мужы праведныя будуць судзіць іх; яны будуць судзіць іх судом пералюбніц і судом тых, хто пралівае кроў, бо яны пералюбніцы, і ў іх кроў на руках."},{"book":"ЕЗЭКІІЛЯ","chapter":"23","verse":"46","text":"Бо так сказаў Гасподзь Бог: склікаць на іх сход і аддаць іх азлабеньню і рабунку."},{"book":"ЕЗЭКІІЛЯ","chapter":"23","verse":"47","text":"І сход паб'е іх камянямі і парубае іх мечамі сваімі, і заб'е сыноў іх і дочак іх і дамы іхнія спаліць агнём."},{"book":"ЕЗЭКІІЛЯ","chapter":"23","verse":"48","text":"Так пакладу канец распусьце на гэтай зямлі, і ўсе жанчыны мецьмуць навуку і ня будуць рабіць сараматных учынкаў падобна вам;"},{"book":"ЕЗЭКІІЛЯ","chapter":"23","verse":"49","text":"і ўскладуць на вас вашу распусту, і панесяце кару за грахі зь ідаламі вашымі, і ўведаеце, што Я - Гасподзь Бог."}]}