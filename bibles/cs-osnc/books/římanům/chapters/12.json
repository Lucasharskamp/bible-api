{"data":[{"book":"Římanům","chapter":"12","verse":"1","text":"Když nám Bůh tak mnoha způsoby projevuje své milosrdenství, dejte mu i vy sami sebe plně k službám. Taková oběť je mu nejmilejší, tím ho nejlépe můžeme uctít."},{"book":"Římanům","chapter":"12","verse":"2","text":"Přestaňte napodobovat zvyky a způsoby ostatního světa a změňte celé svoje smýšlení, abyste byli schopni rozeznat, co je v souladu s Boží vůlí, co je tedy správné, dokonalé a jemu milé."},{"book":"Římanům","chapter":"12","verse":"3","text":"Jako Boží vyslanec vám kladu na srdce: nikdo ať si o sobě nemyslí víc, než odpovídá jeho víře."},{"book":"Římanům","chapter":"12","verse":"4","text":"Tělo se skládá z mnoha orgánů a každý v něm má jinou funkci."},{"book":"Římanům","chapter":"12","verse":"5","text":"Také my všichni tvoříme s Kristem jedno tělo, ale jako jeho jednotlivé orgány máme různé úkoly podle schopností, jimiž nás Bůh obdaroval."},{"book":"Římanům","chapter":"12","verse":"6","text":"Komu Bůh svěřil poselství, ať ho zvěstuje v souladu s vírou."},{"book":"Římanům","chapter":"12","verse":"7","text":"Kdo je nadán k službě, ať slouží."},{"book":"Římanům","chapter":"12","verse":"8","text":"Kdo má schopnost vyučovat, ať se věnuje vyučování. Kdo umí povzbuzovat, ať povzbuzuje. Kdo rozdává, ať přitom neskrblí. Kdo stojí v čele, ať je horlivý. Kdo slouží trpícím, ať to dělá s radostí."},{"book":"Římanům","chapter":"12","verse":"9","text":"V lásce nemá místo přetvářka. Ke zlu mějte odpor, dobro milujte."},{"book":"Římanům","chapter":"12","verse":"10","text":"Mějte se rádi jako bratři, překonávejte se ve vzájemné úctě."},{"book":"Římanům","chapter":"12","verse":"11","text":"V horlivosti nepodléhejte únavě, ale služte Pánu v duchovním zápalu."},{"book":"Římanům","chapter":"12","verse":"12","text":"Z naděje se radujte, v soužení buďte trpěliví, v modlitbách vytrvalí."},{"book":"Římanům","chapter":"12","verse":"13","text":"Podporujte spolubratry v nouzi, buďte pohostinní."},{"book":"Římanům","chapter":"12","verse":"14","text":"Svým nepřátelům přejte jen dobré a neživte v sobě nenávist."},{"book":"Římanům","chapter":"12","verse":"15","text":"Radujte se s radujícími, plačte s plačícími."},{"book":"Římanům","chapter":"12","verse":"16","text":"Žijte spolu v souladu. Nechtějte dosáhnout závratných úspěchů, spíš buďte svědomití v drobných úkolech. Nepokládejte sami sebe za nejmoudřejší a nejchytřejší."},{"book":"Římanům","chapter":"12","verse":"17","text":"Zlo nikdy neoplácejte zlem, ale usilujte o dobro pro všechny."},{"book":"Římanům","chapter":"12","verse":"18","text":"Pokud bude záležet na vás, udržujte dobré vztahy se všemi lidmi."},{"book":"Římanům","chapter":"12","verse":"19","text":"Nezjednávejte si spravedlnost sami, moji drazí, přenechte odplatu Bohu, neboť v Bibli čteme: „Mně patří odveta, já odplatím, praví Pán.“"},{"book":"Římanům","chapter":"12","verse":"20","text":"Pro vás však platí:"},{"book":"Římanům","chapter":"12","verse":"21","text":"Nenechte se strhnout ke zlému, ale přemáhejte zlo dobrem."}]}