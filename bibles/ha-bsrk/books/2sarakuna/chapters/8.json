{"data":[{"book":"2 Sarakuna","chapter":"8","verse":"1","text":"To, Elisha ya riga ya ce wa matan da ya tā da ɗanta daga matattu, “Ki kwashe iyalinki ku tafi duk inda za ku tafi na ɗan lokaci, domin Ubangiji ya sa a yi yunwa na shekara bakwai a ƙasar.”"},{"book":"2 Sarakuna","chapter":"8","verse":"2","text":"Sai macen ta yi kamar yadda mutumin Allah ya faɗa. Ita da iyalinta suka tafi ƙasar Filistiyawa suka zauna shekara bakwai."},{"book":"2 Sarakuna","chapter":"8","verse":"3","text":"A ƙarshen shekara bakwai ɗin sai ta dawo daga ƙasar Filistiyawa, ta kuma tafi wajen sarki ta roƙa a mayar mata da gidanta da filinta."},{"book":"2 Sarakuna","chapter":"8","verse":"4","text":"Sarki kuwa yana magana da Gehazi bawan mutumin Allah, ya ce masa, “Ba ni labarin dukan abubuwan banmamakin da Elisha ya yi.”"},{"book":"2 Sarakuna","chapter":"8","verse":"5","text":"A sa’ad da Gehazi yana cikin ba shi labarin yadda Elisha ya tā da matacce ke nan, sai ga macen da aka tā da ɗanta daga matattu ta shigo don tă roƙi sarki yă mayar mata da gidanta da filinta."},{"book":"2 Sarakuna","chapter":"8","verse":"6","text":"Sarki ya tambayi macen game da al’amarin, ita kuwa ta faɗa masa."},{"book":"2 Sarakuna","chapter":"8","verse":"7","text":"Sai Elisha ya tafi Damaskus, Ben-Hadad mutumin Aram kuwa yana ciwo. Sa’ad da aka faɗa wa sarki, “Mutumin Allah ya hauro tun daga can zuwa nan,”"},{"book":"2 Sarakuna","chapter":"8","verse":"8","text":"sai ya ce wa Hazayel, “Ɗauki wannan tare da kai ka tafi ka taryi mutumin Allah. Ka nemi nufin Ubangiji ta wurinsa; ka tambaye shi, ‘Zan warke daga ciwon nan?’ ”"},{"book":"2 Sarakuna","chapter":"8","verse":"9","text":"Sai Hazayel ya tafi taryen Elisha, ya ɗauka kyauta na kowane irin kaya masu kyau na Damaskus tare da shi a raƙuma arba’in. Ya shiga ya tsaya a gaban Elisha ya ce, “Ɗanka Ben-Hadad na Aram ya aike ni in tambaye ka, ‘Zan warke daga ciwon nan?’ ”"},{"book":"2 Sarakuna","chapter":"8","verse":"10","text":"Elisha ya amsa ya ce, “Je ka ce masa, ‘Ba shakka za ka warke’; amma8.10 Za a iya karanta Ibraniyanci haka Tafi ka kuma ce, “Tabbatacce ba za ka warke ba,” gama Ubangiji ya nuna mini cewa ba shakka zai mutu.”"},{"book":"2 Sarakuna","chapter":"8","verse":"11","text":"Sai ya zuba wa Hazayel ido har sai da Hazayel ya ji kunya. Sa’an nan mutumin Allah ya fara kuka."},{"book":"2 Sarakuna","chapter":"8","verse":"12","text":"Hazayel ya ce masa, “Me ya sa ranka yă daɗe yake kuka?”"},{"book":"2 Sarakuna","chapter":"8","verse":"13","text":"Hazayel ya ce, “Yaya bawanka, wanda yake kare kawai, zai iya aikata wannan irin abu?”"},{"book":"2 Sarakuna","chapter":"8","verse":"14","text":"Sai Hazayel ya rabu da Elisha ya koma wurin maigidansa. Da Ben-Hadad ya yi tambaya, “Me Elisha ya ce maka?” Sai Hazayel ya amsa, “Ya faɗa mini cewa tabbatacce za ka warke.”"},{"book":"2 Sarakuna","chapter":"8","verse":"15","text":"Amma kashegari sai ya ɗauki tsumma mai kauri, ya jiƙa shi, ya rufe fuskar sarki da shi, har sai da sarki ya mutu. Sai Hazayel ya gāje shi a matsayin sarki."},{"book":"2 Sarakuna","chapter":"8","verse":"16","text":"A shekara ta biyar ta mulkin Yoram ɗan Ahab, sarkin Isra’ila, sa’ad da Yehoshafat yake sarautar Yahuda, Yoram ɗan Yehoshafat, ya fara mulkinsa a matsayin sarkin Yahuda."},{"book":"2 Sarakuna","chapter":"8","verse":"17","text":"Yana da shekara talatin da biyu sa’ad da ya zama sarki, ya kuma yi mulki na tsawon shekara takwas a Urushalima."},{"book":"2 Sarakuna","chapter":"8","verse":"18","text":"Ya bi gurbin sarakunan Isra’ila, yadda gidan Ahab ta yi, gama ya auri ’yar Ahab. Ya yi mugunta a gaban Ubangiji."},{"book":"2 Sarakuna","chapter":"8","verse":"19","text":"Duk da haka, saboda bawansa Dawuda, Ubangiji bai ragargaza Yahuda ba. Ya riga ya yi alkawari zai bar wa Dawuda magāji har abada."},{"book":"2 Sarakuna","chapter":"8","verse":"20","text":"A kwanakin Yoram, Edom ta yi wa Yahuda tawaye, ta naɗa wa kanta sarki."},{"book":"2 Sarakuna","chapter":"8","verse":"21","text":"Saboda haka Yehoram ya tafi Zayir da dukan kekunan yaƙinsa. Sojojin Edom suka kewaye shi a can, amma da dare sai Yoram ya ɓarke ya gudu, sojojinsa kuma suka watse zuwa gidajensu."},{"book":"2 Sarakuna","chapter":"8","verse":"22","text":"Har yă zuwa yau, Edom tana yi wa Yahuda tawaye. A lokaci ɗaya ne Libna ma ta yi tawaye."},{"book":"2 Sarakuna","chapter":"8","verse":"23","text":"Game da waɗansu abubuwan da suka faru a zamanin Yoram, ba suna a rubuce a cikin littafin tarihin sarakunan Yahuda ba?"},{"book":"2 Sarakuna","chapter":"8","verse":"24","text":"Yoram ya huta tare da kakanninsa, aka kuma binne shi a birnin Dawuda. Sai Ahaziya ɗansa ya gāje shi a matsayin sarki."},{"book":"2 Sarakuna","chapter":"8","verse":"25","text":"A shekara ta goma sha biyu ta Yoram ɗan Ahab, sarkin Isra’ila, Ahaziya ɗan Yehoram, sarkin Yahuda ya fara mulki."},{"book":"2 Sarakuna","chapter":"8","verse":"26","text":"Ahaziya yana da shekara ashirin da biyu sa’ad da ya zama sarki, ya kuma yi mulki a Urushalima shekara ɗaya. Sunan mahaifiyarsa Ataliya, jikanyar Omri, sarkin Isra’ila."},{"book":"2 Sarakuna","chapter":"8","verse":"27","text":"Ya bi gurbin gidan Ahab, ya yi mugunta a gaban Ubangiji yadda gida Ahab ta yi, gama yana da dangantaka ta aure da gidan Ahab."},{"book":"2 Sarakuna","chapter":"8","verse":"28","text":"Ahaziya ya tafi tare da Yoram ɗan Ahab don su yaƙi Hazayel sarkin Aram a Ramot Gileyad. Arameyawa suka yi wa Yoram rauni;"},{"book":"2 Sarakuna","chapter":"8","verse":"29","text":"saboda haka Sarki Yoram ya koma zuwa Yezireyel don yă yi jinyar raunin da Arameyawa suka ji masa a Rama a yaƙinsa da Hazayel sarkin Aram."}]}