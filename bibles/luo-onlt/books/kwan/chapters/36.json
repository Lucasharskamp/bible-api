{"data":[{"book":"Kwan","chapter":"36","verse":"1","text":"Jatend anywola mar joka Gilead wuod Makir, ma wuod Manase, mane oa e dhout nyikwa Josef, nobiro mi owuoyo e nyim Musa kod jotelo, ma gin jotend anywola mag jo-Israel."},{"book":"Kwan","chapter":"36","verse":"2","text":"Negiwacho niya, “Kane Jehova Nyasaye omiyo ruodha chik mondo opog piny ne jo-Israel kigoyo ombulu, nomiyi chik mondo pok mag owadwa Zelofehad mi nyige."},{"book":"Kwan","chapter":"36","verse":"3","text":"Koro parane ni onywomgi gi chwo moa e dhout jo-Israel mamoko; to pokgi nogol kuom pok mar kwerewa, mi med libamba mane onywomogi. Omiyo bath pok marwa nomawa."},{"book":"Kwan","chapter":"36","verse":"4","text":"Ka Higa mar Piero Abich mar jo-Israel ochopo (tiende ni Jubli), to nokaw girkeni mag-gi kigolo kuom gikeni mar dhoodgi kimedo e dhood joma onywomogi.”"},{"book":"Kwan","chapter":"36","verse":"5","text":"Eka Musa nomiyo jo-Israel wach machalo kama kaluwore gi chik mane Jehova Nyasaye omiye: “Gima dhood nyikwa Josef wacho nikare."},{"book":"Kwan","chapter":"36","verse":"6","text":"Ma e chik ma Jehova Nyasaye chiwo kuom nyi Zelofehad: Inyalo nywomgi gi ngʼato angʼata ma gihero moa e dhoodgi."},{"book":"Kwan","chapter":"36","verse":"7","text":"Onge pok mar Israel maa e dhoodni to dhi e dhoot machielo, nimar ja-Israel moro ka moro norit lowo mane oyudo koa kuom kwerene."},{"book":"Kwan","chapter":"36","verse":"8","text":"Nyako moro amora ma oyudo pok mar lowo kaka girkeni e dhood Israel moro amora nyaka nyuom gi ngʼato moa e dhood wuon mare, mondo omi ja-Israel moro amora oyud pok mar wuon mare."},{"book":"Kwan","chapter":"36","verse":"9","text":"Onge pok mano kadhi koa e dhoodni kadhi e dhoot machielo, nimar ja-Israel moro amora nyaka rit lop kwerene.”"},{"book":"Kwan","chapter":"36","verse":"10","text":"Omiyo nyi Zelofehad notimo mana kaka Jehova Nyasaye nosemiyo Musa chik."},{"book":"Kwan","chapter":"36","verse":"11","text":"Nyi Zelofehad miluongo ni Mala, Tirza, Hogla, Milka kod Nowa nonywom gi ominegi ma yawuot owadgi wuon-gi."},{"book":"Kwan","chapter":"36","verse":"12","text":"Nonywomgi ei anywola mar nyikwa Manase wuod Josef, kendo pok margi nosiko e anywola gi wuon-gi kendo e dhood gi wuon-gi."},{"book":"Kwan","chapter":"36","verse":"13","text":"Magi e chike kod buche mane Jehova Nyasaye ochiwo kokalo kuom Musa mondo omi jo-Israel e pewe mag Moab e bath Aora Jordan kama omanyore gi Jeriko."}]}