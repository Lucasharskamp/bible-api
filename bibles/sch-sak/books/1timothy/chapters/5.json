{"data":[{"book":"1 Timothy","chapter":"5","verse":"1","text":"Pasal atar uol ngei chu ngo nônla, na pa angin en inla ngênin ngên roh. Pasal ânnoi uol ngei hah na lâibungngei angin bê inla,"},{"book":"1 Timothy","chapter":"5","verse":"2","text":"nupang atar uol ngei hah nu nungei angin bê inla, male nupang ânnoi uol ngei hah inthiengna murdi leh na sarnungei angin bê roh."},{"book":"1 Timothy","chapter":"5","verse":"3","text":"Meithâingei anthei vaia omngei hah jâ ngei roh."},{"book":"1 Timothy","chapter":"5","verse":"4","text":"Aniatachu meithâi han nâingei mini, tungei mini, a dônin chu ha ngei hah sakhuotienga an sintumngei hah an insûngmi ngei chunga sinin inchu bak rese ngei, ma anghan sinin an nulepangei le pilepungei khom donsûi thei an tih; maha Pathien râisân lam khom ani sikin."},{"book":"1 Timothy","chapter":"5","verse":"5","text":"Meithâi athei mamanga om, a donsûi rang boitet ngei ha chu Pathien kôm an sabeina bângin, sûn le jân chubaitho le a sanna zongin an om tit ngâi."},{"book":"1 Timothy","chapter":"5","verse":"6","text":"Aninâkchu meithâi amananâkin hoina tieng riempeta ânpêk ngâi chu la ring bang khom senla, athisai piel kêng ani zoi."},{"book":"1 Timothy","chapter":"5","verse":"7","text":"Masikin tutên an minchâina an man loina rangin, ma rilnangei hih pêk ngei roh."},{"book":"1 Timothy","chapter":"5","verse":"8","text":"Tukhom a sûngsuokngei, aliekin an insûngmingei an donsûi nônchu taksônna hah an minlêma iemloipu nêkin asiet uol an ni."},{"book":"1 Timothy","chapter":"5","verse":"9","text":"Meithâi kum sômruk ânlei loi le voikhat inneia5:9: voikhat vai innei; aninônchua lômpa chunga taksônomtak. pasal dôn sir khâiloi ngei chu meithâi ngei riming mintângna han minchuong no roh"},{"book":"1 Timothy","chapter":"5","verse":"10","text":"male sin sa thona lama minpâk lei lo sai, a nâingei asadima lei donsûi sai, a ina khuolmingei lei mintung ngâi, a khristien champuingei ta ranga ngâihoi sin lei tho sai, mi intak ngei lei san sai, sin sa tho ranga ân pêksai ani rang ani."},{"book":"1 Timothy","chapter":"5","verse":"11","text":"Aniatachu meithâi nâipang uol ngei ha chu riming mintângna han minchuong no roh; an ôinangei han innei rang amin nuom ngei lehan chu Khrista nûk an song ngâi,"},{"book":"1 Timothy","chapter":"5","verse":"12","text":"motona a kôma an chonginkhâm hah an sieta theiloi changin an om ngâi."},{"book":"1 Timothy","chapter":"5","verse":"13","text":"In tin lôrrin zora minhek an inchu ngâia, manêka sie uol an tho ngâi chu, mûrtamngei le mi sintho dem an inchua, an misîr loiruo khom an misîr sa ngâi."},{"book":"1 Timothy","chapter":"5","verse":"14","text":"Masikin ei râlngeiin asaloi ti theina rang zorânchum an man loina rangin, meithâi nâipang uol ngei han innei rese ngei, nâingei dôn rese ngei, male an inngei hah donsûi rese ngei ku nuom uol ani."},{"book":"1 Timothy","chapter":"5","verse":"15","text":"Asikchu meithâingei senkhat chu Soitan jûi rangin an pêt sai ke ani zoi."},{"book":"1 Timothy","chapter":"5","verse":"16","text":"Aniatachu khristien nupangin a insûnga meithâingei a dônin chu, ama'n a donsûi ngêt rang ania, koiindang chunga puokrik bâng no rese, masikin meithâi anthei vaia omngei hah an donsûi theina rangin."},{"book":"1 Timothy","chapter":"5","verse":"17","text":"Koiindang upangei sin sa thona tienga ruoipu chang ngei ha chu thalo bâknik man ranga ânhoia bê rang an nia, aliekin thurchi misîr le mi minchuna tienga ranak song ngei hah."},{"book":"1 Timothy","chapter":"5","verse":"18","text":"Pathien lekhabu'n, “Serâtchal hah bu ni minchîl lâitak a mûr khit pe no roh,” male “Sinthopungei chu an thalo pêk rang ani,”5:18: Bal 25:4; Mat 10:10; Luk 10:7 ati sikin."},{"book":"1 Timothy","chapter":"5","verse":"19","text":"Koiindang upa chunga an nônna hah adik ti rietpuipu inik chung tieng an om nônchu rangâi no roh.5:19: Bal 17:6; 19:15"},{"book":"1 Timothy","chapter":"5","verse":"20","text":"Midang ngei khom an chi sa theina rangin, nunsie tho ngei chu mipui makunga ngo ngei roh."},{"book":"1 Timothy","chapter":"5","verse":"21","text":"Pathien le Khrista Jisua le vântîrton inthieng ngei mitmua hi rilnangei hih tute chunga zenuol aninônchu lungkham uol minlang loiin, ni sinthona tina tute thop nâng uol loia, mulung lût takin no jôm rangin inngartakin nang ki min riet ani."},{"book":"1 Timothy","chapter":"5","verse":"22","text":"Pumapa sintho ranga mi inpêkna han nu kutngei an chunga minngam rangin innot no roh. Midangngei sietnangei an sinna han kop nônla; ânthiengin om tit roh."},{"book":"1 Timothy","chapter":"5","verse":"23","text":"Tui vai nêk ngâi no roh, na damthei ngâi loi sikin na sâkjôina san rangin uain alektiti nêk sa ngâi roh."},{"book":"1 Timothy","chapter":"5","verse":"24","text":"Mi senkhat sietnangei chu ânlang-iema mu theiin aoma, male an motona roijêkna atung bak ngâia; hannirese midangngei sietnangei rêk chu nûka kêng mu theiin aom ngâi."},{"book":"1 Timothy","chapter":"5","verse":"25","text":"Ma angdên han sintho asa ngei ânlang-iema mu thei aoma, ânlang-iem loi ngei khom thup thei ni ngâi mak."}]}