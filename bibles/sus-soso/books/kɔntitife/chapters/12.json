{"data":[{"book":"Kɔnti tife","chapter":"12","verse":"1","text":"Munsa to nu bara Kusi ginɛ dɔxɔ, Mariyama nun Haruna naxa Munsa mafala,"},{"book":"Kɔnti tife","chapter":"12","verse":"2","text":"a falafe ra, «Alatala wɔyɛnma Munsa nan gbansan saabui ra? A mu wɔyɛnma muxu fan saabui ra?» Alatala naxa na masenyi mɛ."},{"book":"Kɔnti tife","chapter":"12","verse":"3","text":"Munsa nu findixi yɛtɛ magoroe nan na dangife mixi birin na."},{"book":"Kɔnti tife","chapter":"12","verse":"4","text":"Alatala naxa Munsa, Haruna, nun Mariyama xili keren na, a e birin xa siga hɔrɔmɔlingira. E to siga naa,"},{"book":"Kɔnti tife","chapter":"12","verse":"5","text":"Alatala naxa goro nuxui kui hɔrɔmɔlingira dɛ ra. A naxa Haruna nun Mariyama xili. E firin naxa e maso a ra."},{"book":"Kɔnti tife","chapter":"12","verse":"6","text":"Alatala naxa a masen e bɛ, «Wo tuli mati n ma masenyi ra. N namiɲɔnmɛ xɛɛma wo ya ma tɛmui naxɛ, n nan n yɛtɛ masenma na kanyi bɛ laamatunyi nan kui. N wɔyɛn a ra xiye ra."},{"book":"Kɔnti tife","chapter":"12","verse":"7","text":"Kɔnɔ n ma konyi Munsa tan gbe mu na na ki xɛ. A tan findixi n dugutɛgɛ nan na n ma wali birin kui."},{"book":"Kɔnti tife","chapter":"12","verse":"8","text":"N na n ma masenyi makɛnɛnma a bɛ, n mu taali wɔyɛnyi rawalima muxu tagi. N nan n yɛtɛ masenma a bɛ, a fa n niini igbɛfe. Munfe ra wo mu gaaxu n ma konyi Munsa mafalafe ra?»"},{"book":"Kɔnti tife","chapter":"12","verse":"9","text":"Alatala naxa xɔnɔ e ma, a fa keli e xun ma."},{"book":"Kɔnti tife","chapter":"12","verse":"10","text":"Nuxui to keli hɔrɔmɔlingira xun ma, Mariyama fate naxa rafiixɛ kunɛ ra keren na. Haruna to a to, kunɛ na Mariyama fate birin ma,"},{"book":"Kɔnti tife","chapter":"12","verse":"11","text":"a naxa Munsa mayandi, «Yandi, n marigi, i naxa muxu ratɔn muxu xa yunubi xa fe ra, muxu naxan nabaxi muxu xa xaxilitareɲa kui."},{"book":"Kɔnti tife","chapter":"12","verse":"12","text":"Mariyama naxa lu alɔ di naxan faxaxi a nga furi, naxan fate sɛɛti bɔrɔxi beenu a bari tɛmui.»"},{"book":"Kɔnti tife","chapter":"12","verse":"13","text":"Munsa naxa a xui rate Alatala ma, «N Marigi, n bara i maxandi, a rayalan!»"},{"book":"Kɔnti tife","chapter":"12","verse":"14","text":"Alatala naxa a yaabi, «Xa a baba dɛye bɔxun a yatagi, a mu yaagima xɛ han lɔxun keren? I xa a ramini ɲama ya ma. A na ge lɔxun keren nabade ɲama yonkinde fari ma, wo nɔma a rasode wo ya ma.»"},{"book":"Kɔnti tife","chapter":"12","verse":"15","text":"Na kui, e naxa a ramini ɲama ya ma, a xi solofere raba yonkinde fari ma. Ɲama mu keli e yonkinde han Mariyama naxa ragbilen e ya ma."},{"book":"Kɔnti tife","chapter":"12","verse":"16","text":"Na to ba a ra, ɲama naxa keli Xaseroti, e naxa sa yonkin Paran gbengberenyi ma."}]}