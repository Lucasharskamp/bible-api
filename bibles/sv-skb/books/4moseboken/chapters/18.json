{"data":[{"book":"4 Moseboken","chapter":"18","verse":"1","text":"Och Herren (Jahve) sade till Aron: ”Du och dina söner och din fars hus med dig ska bära helgedomens synd, och du och dina söner med dig ska bära ert prästerskaps synd."},{"book":"4 Moseboken","chapter":"18","verse":"2","text":"Och även dina bröder, Levi stam din fars stam, ska du föra nära dig så att de kan vara tillsammans med dig och betjäna dig, du och dina söner med dig ska vara framför vittnesbördets tält."},{"book":"4 Moseboken","chapter":"18","verse":"3","text":"Och de ska hålla (vakta, skydda, bevara) det som du håller (vaktar, skyddar, bevarar) och allt som ska hållas (vaktas, skyddas, bevaras) i tältet. De ska bara inte komma nära de heliga möblerna och till altaret för att de inte ska dö, varken de eller du."},{"book":"4 Moseboken","chapter":"18","verse":"4","text":"Och de ska vara tillsammans med dig och hålla (vakta, skydda, bevara) mötestältets åligganden, oavsett vilket arbete i tältet det kan vara, men en vanlig man (någon som inte är levit) ska inte komma nära dig."},{"book":"4 Moseboken","chapter":"18","verse":"5","text":"Och ni ska noga som väktare hålla (vakta, skydda, bevara) de heliga tingen och vara väktare för altaret så att ingen ytterligare vrede kommer över Israels söner."},{"book":"4 Moseboken","chapter":"18","verse":"6","text":"Och jag, se, jag har tagit era bröder leviterna från Israels söner, för er är de tagna som en gåva till Herren (Jahve) för att utföra tjänstgöringen i mötestältet."},{"book":"4 Moseboken","chapter":"18","verse":"7","text":"Och du och dina söner med dig ska hålla (vakta, skydda, bevara) ert prästerskap i allt som hör till altaret och till allt innanför draperiet (förhänget) och ni ska tjäna (betjäna). Jag har gett er prästerskapet som en tjänstegåva, och någon oauktoriserad (främling, vanlig) som kommer nära ska dödas.”"},{"book":"4 Moseboken","chapter":"18","verse":"8","text":"Och Herren (Jahve) talade till Aron: ”Och jag, se, jag har gett dig ansvar för mina lyftoffer, för alla Israels söners heliga ting, till dig har jag gett dem som en helig del, och till dina söner som en evig förordning."},{"book":"4 Moseboken","chapter":"18","verse":"9","text":"Detta ska vara ditt från de allra heligaste sakerna, undantagna från elden, alla deras offer, alla deras matoffer, alla deras syndoffer och alla deras skuldoffer som de kan ge till mig, ska vara högheliga för dig och för dina söner."},{"book":"4 Moseboken","chapter":"18","verse":"10","text":"På en höghelig plats ska du äta av det, alla män ska äta av det, det ska vara heligt för er."},{"book":"4 Moseboken","chapter":"18","verse":"11","text":"Och detta är ditt: lyftoffret från deras gåvor, alla Israels söners viftoffer. Jag har gett dem till dig och till dina söner och till dina döttrar med dig, som en förordning för evigt, alla som är rena i ditt hus ska äta av det."},{"book":"4 Moseboken","chapter":"18","verse":"12","text":"Allt det bästa av oljan och allt det bästa av vinet och av säden, den första delen av det som de ger till Herren (Jahve), till dig har jag gett det."},{"book":"4 Moseboken","chapter":"18","verse":"13","text":"Den första skörden av frukten av allt som är i ert land, som de för fram till Herren (Jahve) ska vara ditt, alla som är rena i ditt hus ska äta av det."},{"book":"4 Moseboken","chapter":"18","verse":"14","text":"Varje ting som är helgat i Israel ska vara ditt."},{"book":"4 Moseboken","chapter":"18","verse":"15","text":"Allting som öppnar livmodern, av allt kött som de offrar till Herren (Jahve), både människor och djur ska vara ditt, likväl ska en förstfödd man alltid lösas ut och det förstfödda av orena djur ska du lösa ut."},{"book":"4 Moseboken","chapter":"18","verse":"16","text":"Och deras återlösningspengar från en månads ålder ska du återlösa dem, efter din värdering, 5 shekel silver efter helgedomens shekel, samma som 20 gera."},{"book":"4 Moseboken","chapter":"18","verse":"17","text":"Men det förstfödda av en oxe eller det förstfödda av ett får, eller det förstfödda av en get ska du inte lösa ut. De är heliga. Du ska stänka deras blod mot altaret, och ska göra en rök av deras fett som ett eldsoffer som en söt arom till Herren (Jahve)."},{"book":"4 Moseboken","chapter":"18","verse":"18","text":"Och deras kött ska vara ditt, som viftoffersbringan och det högra låret. Det ska vara ditt."},{"book":"4 Moseboken","chapter":"18","verse":"19","text":"Alla lyftoffer av heliga saker som Israels söner offrar till Herren (Jahve) har jag gett dig och dina söner och dina döttrar med dig, som en förordning för evigt. Det är ett evigt saltförbund inför Herrens (Jahves) ansikte, för dig och din säd med dig.”"},{"book":"4 Moseboken","chapter":"18","verse":"20","text":"Och Herren (Jahve) sade till Aron: ”Du ska inte ha något arv i deras land, inte heller ska du ha någon del ibland dem. Jag är din del och ditt arv bland Israels söner. [Detta är förebilden på hur vi ska se på oss själva som präster i det nya förbundet, så länge vi lever här i världen ska vi inte leva av den utan i den med Herren och himlen som vår del och vårt arv, se 1 Pet 2:9]"},{"book":"4 Moseboken","chapter":"18","verse":"21","text":"Och till Levi söner, se, jag har gett hela Israels tionde som ett arv, som ersättning för deras arbete som de utför i tjänsten i mötestältet."},{"book":"4 Moseboken","chapter":"18","verse":"22","text":"Och hädanefter ska inte Israels söner komma tomhänta till mötestältet, för att inte bära på synd och dö."},{"book":"4 Moseboken","chapter":"18","verse":"23","text":"Men leviterna ensamma ska tjänstgöra i mötestältet och de ska bära sin synd, det ska vara en förordning (ordagrant ”saker inristat”) för evigt genom era generationer och bland Israels söner ska ni inte ha något arv."},{"book":"4 Moseboken","chapter":"18","verse":"24","text":"För Israels söners tionde som de lägger undan som en gåva till Herren (Jahve), har jag gett till leviterna som ett arv. Därför har jag sagt till dem: ”Bland Israels söner ska ni inte ha något arv.”"},{"book":"4 Moseboken","chapter":"18","verse":"25","text":"Herren (Jahve) talade till Mose och sade:"},{"book":"4 Moseboken","chapter":"18","verse":"26","text":"”Du ska tala till leviterna och säga till dem: ”När ni tar emot Israels söners tionde som jag har gett er från dem som ert arv, då ska ni ta åt sidan en gåva (ett offer) för Herren (Jahve), en tiondel av tiondet."},{"book":"4 Moseboken","chapter":"18","verse":"27","text":"Och gåvan (offret) som ni avskiljer ska för er räknas som om det var säd från tröskgolvet och som fullheten från vinpressen."},{"book":"4 Moseboken","chapter":"18","verse":"28","text":"Så ska ni lägga undan en gåva åt Herren (Jahve) av allt ert tionde som ni tar emot från Israels söner, därav ska ni ge gåvan som är satt åt sidan till Herren (Jahve) åt prästen Aron."},{"book":"4 Moseboken","chapter":"18","verse":"29","text":"Av allt det som ges till er ska ni sätta undan allt som tillhör Herren (Jahve), av allt det bästa därav, den helgade delen av det."},{"book":"4 Moseboken","chapter":"18","verse":"30","text":"Därför ska du säga till dem: När ni avskiljer det bästa från det, då ska det räknas till leviterna som överflödet på tröskgolvet och som överflödet från vinpressen."},{"book":"4 Moseboken","chapter":"18","verse":"31","text":"Och ni kan äta det på alla platser och ert hushåll, för det är er lön för arbetet i mötestältet."},{"book":"4 Moseboken","chapter":"18","verse":"32","text":"Och ni ska inte bära någon synd på grund av det, eftersom ni har tagit undan från det bästa av det, men ni ska inte vanhelga Israels söners heliga ting, för att ni inte ska dö."}]}