{"data":[{"book":"प्रकाशितवाक्य","chapter":"3","verse":"1","text":"सरदीस उन मंडली इन स्वर्गदूत उक ईद लिख्स:"},{"book":"प्रकाशितवाक्य","chapter":"3","verse":"2","text":"जागृत आग, अदिक आ चीजगोळी जो मिक्‍केग्याव अदिक अऊर नाश आगली आद, अवरी मजबूत माळ; यतिकी ना नीन यातोदु क्याल्सा अक तान परमेश्वर उन हात्‍ती पुरा आग्त नोळीदील."},{"book":"प्रकाशितवाक्य","chapter":"3","verse":"3","text":"३:३ मत्ती २४:४३,४४; लूका १२:३९,४०; प्रकाशितवाक्य १६:१५इदुरसाटी याद माळ कि नी ह्यांग शिक्षा प्राप्त माळीद अदिक केळीद, अदिक अदुर दा बन्सकु ईर अदिक मन तिर्गुस. अगर नी जागृत ईरतीदील रा नी यागलु जान्स सकतीदिल कि ना याता समय नीन मा बंदकु बिळाईन."},{"book":"प्रकाशितवाक्य","chapter":"3","verse":"4","text":"लेकीन हव, सरदीस दा नीन अल काईक हिंग लॉकुर आर यार तान तान फळक्यागोळ अशुध्द माळीदिल, आंदुर बिळेव फळक्या हाक्‍कु नान सांगुळ टेट्यार, यतिकी आंदुर ईदुर लायक आर.”"},{"book":"प्रकाशितवाक्य","chapter":"3","verse":"5","text":"जो विजय हासिल माळ्यान आऊक हिंगा बिळेव फळक्या हाकसुसकु आदीत, अदिक ना आऊन हेसुर जीवन इन किताब दा टु यातोदु रीति देल कडुतिदिल; लेकीन आऊन हेसुर तान आप्प अदिक आऊन स्वर्गदूतगोळ मुंद मान्स कोमाईन."},{"book":"प्रकाशितवाक्य","chapter":"3","verse":"6","text":"यार किव ईतीदाव आव केळ कोमुल कि आत्मा मंडलीगोळ से येन अनतद."},{"book":"प्रकाशितवाक्य","chapter":"3","verse":"7","text":"“फिलदिलफिया अन्द मंडली इन स्वर्गदूत उक ईद लिख्स:"},{"book":"प्रकाशितवाक्य","chapter":"3","verse":"8","text":"ना नीन क्याल्सागोळी जान्सतीन; नोळ, ना नीन मुंद ऊंद दरवाजा तेरूकु ईटीन, यदरी याऊ बंद माळ सकालुन; नीन सामर्थ्य थ्वाळासा रा आद, तरी भी नी नान वचन इन पालन माळ्द अदिक नान हेसुर इन इनकार माळीदिल."},{"book":"प्रकाशितवाक्य","chapter":"3","verse":"9","text":"नोळ, ना शैतान उन आ सभावाळेर इक नीन वश दा माळ बुळाईन जो यहूदी बन्सकु कुरतोग्यार, लेकीन आल्लच उलटा ख्वाटा माताळतार-नोळ, ना हिंग माळाईन कि आंदुर बंदकु नीनी प्रणाम माळ्यार, अदिक ईद जान्स कोंडार कि ना नीन से प्यार ईटीन."},{"book":"प्रकाशितवाक्य","chapter":"3","verse":"10","text":"नी नांद धीरज इन वचन इक हुळद्या, इदुरसाटी ना भी नीनी परीक्षा अन्द आ समय ऊळ्सकु ईटाईन जो पृथ्वी मा ईरावाळेर्द परख माळोर साटी दुनिया मा बरावाळा आद."},{"book":"प्रकाशितवाक्य","chapter":"3","verse":"11","text":"ना राटनेरी इच बरावाळा आईन; जो येनारा नीन हात्‍ती आद अदरी हुडुकु ईर कि याऊ नीन मुकुट कसुबाळुल."},{"book":"प्रकाशितवाक्य","chapter":"3","verse":"12","text":"३:१२ प्रकाशितवाक्य २१:२जो विजय हासिल माळ्यान आऊक ना तान परमेश्वर उन मंदिर दा ऊंद खंबा माळाईन, अदिक आव बाक यागलु व्हार्या होळतीदिल; अदिक ना तान परमेश्वर उन हेसुर अदिक तान परमेश्वर उन नगर मतलब व्हाशोद यरूशलेम इन हेसुर, जो नान परमेश्वर उन हात्‍ती टु स्वर्ग मा टु ईळोद आद, अदिक तान व्हाशोद हेसुर अदुर मा लिख्साईन."},{"book":"प्रकाशितवाक्य","chapter":"3","verse":"13","text":"यार किव ईतीदाव आव केळ कोमुल कि आत्मा मंडलीगोळ से येन अनतद."},{"book":"प्रकाशितवाक्य","chapter":"3","verse":"14","text":"“लौदीकिया अन्द मंडली इन स्वर्गदूत उक ईद लिख्स:"},{"book":"प्रकाशितवाक्य","chapter":"3","verse":"15","text":"ना नीन क्याल्सागोळी जान्सतीन कि नी रा ना ठंडा आय अदिक ना बिसक्यांड: वळ्लीद आगाईत कि नी ठंडा या बिसक्यांड ईराईद."},{"book":"प्रकाशितवाक्य","chapter":"3","verse":"16","text":"इदुरसाटी कि नी क्वामा-क्वामा आय, अदिक ना ठंडा आय ना बिसक्यांड, अनकु ना नीनी तान बाय दा टु तेगदुर मा आईन."},{"book":"प्रकाशितवाक्य","chapter":"3","verse":"17","text":"नी अनत्या कि ना धनी आईन अदिक धनवान आगेगिन अदिक नानी यातोदु चीज इन कमी हैलेच; अदिक ईद जान्साल कि नी अभागा अदिक तुच्छ अदिक भिखारी अदिक कुढ्ढ अदिक ऊगळा आय."},{"book":"प्रकाशितवाक्य","chapter":"3","verse":"18","text":"इदुरसाटी ना नीनी सम्मती कोळतीन कि बेक्‍की देल शुद्ध माळ्द व्हान्ना नान से कोम कि नी धनी आगेग, अदिक बिळेव फळक्या कोंड कोम कि हाक्‍कु नीनी तान ऊगळापन इंद शरम हतबाळुल, अदिक तान कण्णगोळी हचोर साटी सुरमा कोंडकु रगळुस कि नी नोळली हत्‍तेग."},{"book":"प्रकाशितवाक्य","chapter":"3","verse":"19","text":"३:१९ इब्रानिगोळ १२:६ना यार यार से प्यार माळतीन, आ सप्पा मुंदुरी उलाहना अदिक शिक्षा कोळतीन; इदुरसाटी आस्था ईट अदिक मन तिर्गुस."},{"book":"प्रकाशितवाक्य","chapter":"3","verse":"20","text":"नोळ, ना दरवाजा मा निदुरकु ठोक्सतिन; अगर यावारा नान शब्द केळकु दरवाजा तेरदान, रा ना आऊन हात्‍ती बुळ्क बंदकु आऊन सांगुळ ऊमाईन अदिक आव नान सांगुळ."},{"book":"प्रकाशितवाक्य","chapter":"3","verse":"21","text":"“जो विजय हासिल माळ्यान ना आऊक तान सांगुळ तान सिंहासन मा कुरसाईन, ह्यांग ना भी विजय हासिल माळकु तान आप्प उन सांगुळ आऊन सिंहासन मा कुर्तोदिन."},{"book":"प्रकाशितवाक्य","chapter":"3","verse":"22","text":"यार किव ईतीदाव आव केळ कोमुल कि आत्मा मंडलीगोळ से येन अनतद.”"}]}