{"data":[{"book":"ADA","chapter":"9","verse":"1","text":"Alla kumara ka baraka don Nuhan ni a dencɛilu rɔ. A ka a fɔ ii yɛ ko: «Ai ye jiri ka siyaya duukolo fan bɛɛ rɔ ka a fa."},{"book":"ADA","chapter":"9","verse":"2","text":"Nimafen bɛɛ ri silan ai yɛ kosɛbɛ. Waarɔ soboilu wo, so kɔndɔ kolofenilu wo, kɔnɔilu wo, jɛɛilu wo, ni niimafen mɛsɛn mɛnilu ye taamala duu ma, wo bɛɛ ri silan ai yɛ. Ii bɛɛ ri kɛ ai la fanka kɔrɔ."},{"book":"ADA","chapter":"9","verse":"3","text":"Nimafen bɛɛ ri kɛ balo ri ai yɛ. N ka suman di ai ma ɲa mɛn ma, n ye niimafenilu fanan dila ai ma ɲa kelen wo le ma."},{"book":"ADA","chapter":"9","verse":"4","text":"Kɔni ai kana sobo ni a jeli dɔɔn muumɛ! Baa a nimaya ye a jeli le rɔ."},{"book":"ADA","chapter":"9","verse":"5","text":"Ni sobo do ka mɔɔ jeli labɔ ka a faa, sobo wo ka kan ka faa. Ni mɔɔ do ka a mɔɔɲɔɔ faa, wo fanan di faa."},{"book":"ADA","chapter":"9","verse":"6","text":"Nde Alla ka mɔɔ dan ka a kɛ n jɛrɛ munuɲa le ri. Wo rɔ, mɔɔ mɔɔ wa a mɔɔɲɔɔ jeli labɔ ka a faa, mɔɔ ri wo fanan jeli labɔ ka a faa."},{"book":"ADA","chapter":"9","verse":"7","text":"Nba, ai kɔnin, ai ye jiri ka siyaya. Ai ye sɛrɛya ka siyaya duukolo fan bɛɛ rɔ ka a fa.»"},{"book":"ADA","chapter":"9","verse":"8","text":"Alla ka a fɔ Nuhan ni a dencɛilu yɛ ko:"},{"book":"ADA","chapter":"9","verse":"9","text":"«Sisen teriya ri tɔ nde ni aile tɛma, a ni ai bɔnsɔn mɛn ye nala ai kɔ"},{"book":"ADA","chapter":"9","verse":"10","text":"a ni duukolo niimafen, mɛn bɛɛ tɛrɛ ai kun, fen fen bɔra ai fɛ kulunba kɔndɔ, kɔnɔilu wo, so kɔndɔ kolofenilu wo, waa rɔ soboilu wo."},{"book":"ADA","chapter":"9","verse":"11","text":"Teriya ɲin ye tɔla n ni duukolo niimafen bɛɛ tɛma. Ji dunba tɛ niimafen bɛɛ halaki butun. Ji dunba tɛ kɛ butun ka duukolo bɛɛ tiɲan.»"},{"book":"ADA","chapter":"9","verse":"12","text":"Alla ka a fɔ ikɔ ko: «N ye teriya mɛn tala ai yɛ a ni ai bɔnsɔn bɛɛ ni niimafen bɛɛ fɔɔ habadan, wo tɔɔmasere le ɲin di."},{"book":"ADA","chapter":"9","verse":"13","text":"N di nincinankan labɔ san fɛ bandafin kɔrɔ. Nincinankan wo le n na teriya tɔɔmasere le ri, n ye teriya mɛn tala dunuɲa bɛɛ yɛ."},{"book":"ADA","chapter":"9","verse":"14","text":"Tuma tuma, ni n ka bandafin nadɛn duukolo kun na, ni nincinankan fanan bɔra,"},{"book":"ADA","chapter":"9","verse":"15","text":"wo rɔ, n di n hankili bila n na teriya rɔ, n ka mɛn ta ai ni niimafen su bɛɛ yɛ. N tɛ ji siyaya ka a kɛ ji dunba ri butun ka niimafen bɛɛ halaki."},{"book":"ADA","chapter":"9","verse":"16","text":"Nincinankan wa bɔ bandafin kɔrɔ, n di wo yen ka n hankili bila n na teriya banbali rɔ, n ka mɛn ta duukolo niimafen su bɛɛ yɛ.»"},{"book":"ADA","chapter":"9","verse":"17","text":"Alla ka a fɔ Nuhan yɛ ko: «N da teriya mɛn ta duukolo niimafen bɛɛ yɛ, wo tɔɔmasere le wo ri.»"},{"book":"ADA","chapter":"9","verse":"18-19","text":"Nba, Nuhan dencɛ mɛnilu bɔra a fɛ kulunba kɔndɔ, woilu le tɛrɛ Sɛmu ni Hamu ni Jafɛti ri. Nuhan dencɛ sawa le woilu ri. Woilu le bɔnsɔn jɛnsɛnda ka se duukolo fan bɛɛ rɔ. Wo rɔ, Kanaan fa le tɛrɛ Hamu ri."},{"book":"ADA","chapter":"9","verse":"20","text":"Nba, Nuhan ka sɛnɛ damira. Ale le fɔlɔ ka rɛsɛnfɛ sɛnɛ."},{"book":"ADA","chapter":"9","verse":"21","text":"Lon do rɔ, Nuhan ka rɛsɛnji do min ka a ɲa laminin. A fari makolon lani tɛrɛ a la faaninbon kɔndɔ."},{"book":"ADA","chapter":"9","verse":"22","text":"Kanaan fa Hamu ka a fa Nuhan fari makolon yen, ka wa wo fɔ a badenma fila yɛ lu ma."},{"book":"ADA","chapter":"9","verse":"23","text":"Sɛmu ni Jafɛti ka durukiba ta ka a la ii kanbankun kan ka don ii kɔnkɔma ii fa la faaninbon na ka ii fa sutura. Ii ma sɔn ii ɲayen na ii fa kan, kosa ii kana a fari makolon yen fewu."},{"book":"ADA","chapter":"9","verse":"24","text":"Nba, rɛsɛnji ka Nuhan bila tumana mɛn na, a dencɛ dɔɔmanni Hamu ka ko mɛn kɛ a la, wo fɔra a yɛ."},{"book":"ADA","chapter":"9","verse":"25","text":"Wo rɔ, Nuhan ka a fɔ ko:"},{"book":"ADA","chapter":"9","verse":"26","text":"Nuhan ka a fɔ ko:"},{"book":"ADA","chapter":"9","verse":"27","text":"Alla ma Jafɛti bonyara,"},{"book":"ADA","chapter":"9","verse":"28","text":"Nba, ji dunba tamin kɔ, Nuhan ka san kɛmɛ sawa ni san biloolu le kɛ."},{"book":"ADA","chapter":"9","verse":"29","text":"A si bɛɛ ladɛnnin kɛra san kɛmɛ kɔnɔndɔ ni san biloolu le ri. Wo bɛɛ taminni, a sara."}]}