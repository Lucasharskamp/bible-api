{"data":[{"book":"Isaiah","chapter":"8","verse":"1","text":"Dimaadua e helekai mai gi di au, “Kae ina dau beebaa wini damanaiee, hihia gi hongo di maa nia helekai aanei haga llauehe boloo: ‘Limalima di kumi, ge limalima di kae.’"},{"book":"Isaiah","chapter":"8","verse":"2","text":"Laha mai au daane dogolua hai mee donu: go tangada hai mee dabu go Uriah, mo Zechariah di tama a Jeberechiah e hai tadau daangada hagadoodonu.”"},{"book":"Isaiah","chapter":"8","verse":"3","text":"Muli hua tama madagoaa bodobodo, gei dogu lodo ga hai dama. I di madagoaa di mau dama ne haanau, gei Dimaadua ga helekai mai gi di au boloo, “Haga ingoo ina a mee boloo: ‘Limalima di kumi, ge limalima di kae’."},{"book":"Isaiah","chapter":"8","verse":"4","text":"I mua tama daane deelaa ga iloo di helekai boloo: ‘Maamaa’ mo ‘Baabaa’, gei nia maluagina a Damascus mo Samaria gaa dada gaa kae go di king Assyria.”"},{"book":"Isaiah","chapter":"8","verse":"5","text":"Dimaadua e helekai mai gi di au labelaa."},{"book":"Isaiah","chapter":"8","verse":"6","text":"Mee ga helekai, “Idimaa nia daangada aanei gu haga balumee di monowai kila o Shiloah,8.6 Shiloah: Di monowai deenei e hoohoo gi di waahale go Jerusalem  mo di polepole i mua di king o Assyria go Rezin mo King Pekah o Samaria,"},{"book":"Isaiah","chapter":"8","verse":"7","text":"Au dela go di Tagi ga laha mai di king o Assyria mo ana gau dauwa huogodoo gii hai tauwa gi Judah. Digaula ga lloomoi be di labagee e mmidi i di monowai Euphrates dela e mmidi huoloo."},{"book":"Isaiah","chapter":"8","verse":"8","text":"Digaula gaa hula ga haga madammaa laa lodo o Judah be di labagee, e nnoo aga gi nua loo gaa tugi nia bakau, ga hagaholi nia mee huogodoo.”"},{"book":"Isaiah","chapter":"8","verse":"9","text":"Goodou go nia henua llauehe, goodou haga dagabuli ina mai goodou gi di gowaa e dahi mo di mmaadagu. Goodou go nia gowaa mogowaa loo i henuailala, goodou hagalongo mai. Hagatogomaalia gi teebagi, mo di mmaadagu! Uaa, hagatogomaalia ge gi mmaadagu!"},{"book":"Isaiah","chapter":"8","verse":"10","text":"Heia godou hagamaanadu, gei nia maa hagalee kila. Helekai godou mee ala e hiihai ginai, gei nia maa e balumee, idimaa, God le e madalia gimaadou."},{"book":"Isaiah","chapter":"8","verse":"11","text":"Mai i ono mahi aamua, Dimaadua ga helekai hagamahi mai gi di au bolo gi hudee daudalia di ala dela e daudali go nia daangada. Mee e helekai boloo,"},{"book":"Isaiah","chapter":"8","verse":"12","text":"“Hudee heia goe gii dau gi nia hagamamaanadu o nia daangada, ge hudee madagu i nia mee ala e mmaadagu ai digaula."},{"book":"Isaiah","chapter":"8","verse":"13","text":"Gi langahia bolo ko Au, go Dimaadua di Gowaa Aamua, Au e dabu. Ma ko Au hua dela belee madagu iei goe.8.13 1 Peter 3.14-15"},{"book":"Isaiah","chapter":"8","verse":"14","text":"Idimaa Au dela e dabuaahia huoloo, Au e hai be tadugalaa dela e haga hingahinga nia daangada, gei Au e hai be di hele dela e kumi nia daangada o Judah mo Israel mo nia daangada o Jerusalem."},{"book":"Isaiah","chapter":"8","verse":"15","text":"E dogologowaahee ga hingahinga gaa too gi lala ga lauwa llauehe. Digaula gaa kumi i lodo di hele.”8.15 1 Peter 2.8"},{"book":"Isaiah","chapter":"8","verse":"16","text":"Goodou go agu dama agoago, la digau belee madamada humalia ge daahi nia helekai a God ala ne gaamai gi di au."},{"book":"Isaiah","chapter":"8","verse":"17","text":"Dimaadua e haga ngala Ia i ana daangada, gei au e hagadonu a Mee, ge e dugu dogu hagadagadagagee i baahi o Mee.8.17 Hebrews 2.13"},{"book":"Isaiah","chapter":"8","verse":"18","text":"Deenei au e madalia agu dama ala ne gaamai go Dimaadua gi di au. Dimaadua go di Gowaa Aamua, dela dono lohongo king i hongo di Gonduu Zion, ne hagau mai gimaadou e pono ana helekai mo ana haga modongoohia hagamouli gi digau Israel.8.18 Hebrews 2.13"},{"book":"Isaiah","chapter":"8","verse":"19","text":"Gei nia daangada ga helekai adu gi goodou bolo gi heheeu ina nia helekai gi digau hai buubuu, mono gau hai ieidu, ala e hai nadau balu helekai haga gadagada dangada. Digaula ga helekai boloo, “Nia daangada gi heheeu nadau helekai gi baahi nia hagataalunga mo di dangi ang gi digau mmade belee hagamaamaa digau ala e mouli.”"},{"book":"Isaiah","chapter":"8","verse":"20","text":"Gei goodou ga helekai gi digaula boloo, “Hagalongo malaa gi nia mee a Dimaadua e aago goodou! Hudee hagalongo gi nia hagataalunga, nia mee digaula ala e helekai ai le e deemee di daa di haingadaa deelaa gi daha.”"},{"book":"Isaiah","chapter":"8","verse":"21","text":"Nia daangada Israel gaa hula laa lodo di gowaa deelaa, digaula ga manawa gee ge hiigai. Gei di madagoaa dela ga hiigai iei digaula mo nadau hagawelewele, gei digaula ga haga halauwa nadau king mo di nadau God. Holongo digaula ga mmada aga gi nua gi di langi,"},{"book":"Isaiah","chapter":"8","verse":"22","text":"be gaa mmada gi lala gi hongo di gelegele, gei digaula hagalee gidee ginaadou di mee, dela hua go nia haingadaa mo di bouli dongoeho dela e daudali go digaula."}]}