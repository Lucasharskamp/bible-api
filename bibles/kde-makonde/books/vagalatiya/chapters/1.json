{"data":[{"book":"Vagalatiya","chapter":"1","verse":"1-2","text":"Baluwa aino ìhaloka kwang'une Paolo na kwa vakúkulupila avetu vammalele vavêle pamo na nangu. Nangu Paolo ngùchemwije kuva ntume, akee kwa kutandolwa na vanu na wala akee kwa kupitila mamulaka la munu fulani. Henga nangu ngùchemwije na Yesu Kilisto na Nnungu Atata anfufwîle Kilisto kuhaloka kwa vanu vahwîle. Hwetu tuvammalele tùnnembilanga baluwa aino mwenu makuwa la vanu vankulupîla Yesu la chilambo cha ku Galatiya."},{"book":"Vagalatiya","chapter":"1","verse":"3","text":"Hwetu tùnnyuwilanga mwenu inema na amani ihalôka kwa Nnungu Atata wetu na kwa Nang'olo wetu Yesu Kilisto, vììve pamo na mwenu."},{"book":"Vagalatiya","chapter":"1","verse":"4","text":"Kilisto álihumije mwene kwajili ya masambi letu muchi chanalembedile Nnungu Atata wetu, uchinga atupohe kuhaloka nchilambo achino chihakapwêle mambo lahakalenge."},{"book":"Vagalatiya","chapter":"1","verse":"5","text":"Nnungu atumbyangwe, vyaka na vyaka. Amina."},{"book":"Vagalatiya","chapter":"1","verse":"6","text":"Nangu nakangana, kumwonanga mwenu namuna chimupiyanyije kunneka Nnungu anchemênge mwenu kwa kupitila inema yanga Yesu Kilisto, na kupapata indila inji ililambilîla kuva nni Malove Lambone."},{"book":"Vagalatiya","chapter":"1","verse":"7","text":"Nni muhiu kuva, nanga Malove lanji Lambone, henga pàvele vanu vantimbânga mwenu na valembêla kulapindikulanya Malove Lambone langa Kilisto."},{"book":"Vagalatiya","chapter":"1","verse":"8","text":"Henga ata kuiva hwetu tuvene au malaika akànnyubilila mwenu Malove Lambone latindâna na àlalá latunnyubilidile hwetu, aneyo alaniwe na Nnungu."},{"book":"Vagalatiya","chapter":"1","verse":"9","text":"Hwetu twaninnyaulilanga mwenu, na tùnnyaulilanga kavila kuva, munu woheyo ambennyubilîla Malove Lambone latindâna na àlalá latunnyubilidile hwetu, aneyo alaniwe na Nnungu."},{"book":"Vagalatiya","chapter":"1","verse":"10","text":"Dachi, nangu ngùtaha kukubaliwa na vanu au Nnungu? Au nangu ngùtaha kuvakatapalila vanu? Ikàchiva ungutàhà kuvakatapalila vanu, nangu nikánave ntumishi wanga Yesu Kilisto."},{"book":"Vagalatiya","chapter":"1","verse":"11","text":"Mmakukulupila avangu, nangu ngùlembela mumale kuva, Malove Lambone laninnyubilidile mwenu lakávele la chimunu."},{"book":"Vagalatiya","chapter":"1","verse":"12","text":"Nanangu nikánalapwechedile kuhaloka kwa munu woheyo, na wala nikánahundwije na munu, henga Yesu Kilisto njo alahunukwîle kwang'une."},{"book":"Vagalatiya","chapter":"1","verse":"13","text":"Mwenu mùnipilikana namuna chinichiikala anepo machedo, panichiipapata dini yangu ya Chiyahudi. Mùnimala namuna chinnavalagihije namene vanu vankulupîla Yesu, na kulembela nivamalile mwalehu."},{"book":"Vagalatiya","chapter":"1","verse":"14","text":"Nangu ńnivalongolelela Vayahudi avangu vohe va changa changu kwa kuipapata dini ya Chiyahudi, kwa kuva, ńnitumbama namene kulakamula mahundo la anyakala vetu."},{"book":"Vagalatiya","chapter":"1","verse":"15","text":"Henga Nnungu ángutandwele nangu kabla nikànambivelekwa, nkunguchema kwa inema yake. Nang'e íninkatapalila,"},{"book":"Vagalatiya","chapter":"1","verse":"16","text":"kunnyunukula Mwanawe kwang'une uchinga nilahubili Malove Lambone kwa vanu vakávele Vayahudi. Anepo nangu nikanaujene na munu woheyo,"},{"book":"Vagalatiya","chapter":"1","verse":"17","text":"na wala nikanapite ku Yelusalemu kwa avala mitume vangulongoledîle kuva mitume, henga ngútandilike kuhwena kuchilambo cha ku Alabiya hoti, koka nkuuya kavila ku Dameski."},{"book":"Vagalatiya","chapter":"1","verse":"18","text":"Paipitile myaka mitatu, nangu nkuhwena ku Yelusalemu unamwona Petulo,1:18 Mmalemba matandi, nsitali auno ùlembwijé Kefa, yani lina linji lya Petulo. nkuikala aneko maduva kumi na nnyano."},{"book":"Vagalatiya","chapter":"1","verse":"19","text":"Henga wala nanga ntume yunji unnamwonite, ila Yakobo nnung'une Nang'olo weka."},{"book":"Vagalatiya","chapter":"1","verse":"20","text":"Nangu nìmmaihija mwenu pameho panga Nnungu kuva, mmalove alano langunnembila mwenu, nangu nanga pangulambila."},{"book":"Vagalatiya","chapter":"1","verse":"21","text":"Lukoto, nangu nkuhwena chilambo cha ku Siliya na chilambo cha ku Kilikiya."},{"book":"Vagalatiya","chapter":"1","verse":"22","text":"Mmaduva anelo makuwa la vanu vankulupîla Yesu la chilambo cha ku Yudeya vávele vakànambingwona,"},{"book":"Vagalatiya","chapter":"1","verse":"23","text":"henga vápilikana chihi kuva, “Ayula achitubaniha anepo patandi, nelo àihubili ing'ulupa uila yachiitimbanga anepo patandi.”"},{"book":"Vagalatiya","chapter":"1","verse":"24","text":"Bahi vanu anevo nkuntumbyanga Nnungu ing'anya yang'une."}]}