{"data":[{"book":"Ntendwa","chapter":"14","verse":"1","text":"Chintu saicho chilaila uko Ikoniya. Paolo na Banaba waita kwe nyumba yo kuvikila kulonga kwa ukankalu vya watenda wantu walozize Wayahudi na sawo Wayahudi wazumile."},{"book":"Ntendwa","chapter":"14","verse":"2","text":"Mna Wayahudi hewezumile wawasongaganya sawo Wayahudi kuwahitula kuhigana na wazumile."},{"book":"Ntendwa","chapter":"14","verse":"3","text":"Wasigilwa wekala uko chipindi chitali, wakasimwila kwa ukankalu mbuli za Zumbe, awaukuile chindedi kugamba ulosi wawo ni wachindedi kwa kuwenka udahi wa kudamanya mpituko na vilagiso."},{"book":"Ntendwa","chapter":"14","verse":"4","text":"Wantu womzi nawepagula mabunga maidi, wamwenga nawentendele ya Wayahudi watuhu nawo kwa wasigilwa."},{"book":"Ntendwa","chapter":"14","verse":"5","text":"Wantu wamwenga sawo Wayahudi na Wayahudi, hamwenga na vilongozi wawo, wawona wawadamanye vihiye wasigilwa na kuwatowa mayuwe."},{"book":"Ntendwa","chapter":"14","verse":"6","text":"Wasigilwa weze wamanye imbuli iyo, niyo wasumkila kwemizi ya Lisitila na Debe uko Likoniya na mwe izisi zihajihi."},{"book":"Ntendwa","chapter":"14","verse":"7","text":"Uko walonga mbuli zedi za Chohile."},{"book":"Ntendwa","chapter":"14","verse":"8","text":"Uko Lisitila nakuna mntu chiwete ivyo elekagwa, hadahaga kujenda."},{"book":"Ntendwa","chapter":"14","verse":"9","text":"Kekala nakwetegeleza ulosi akulonga Paolo. Paolo amwona kazumila naho kahonywa, niyo amsinya,"},{"book":"Ntendwa","chapter":"14","verse":"10","text":"niyo aguta, “Chimala mwenye”. Mntu uyo achimala nakukonga kujendajenda."},{"book":"Ntendwa","chapter":"14","verse":"11","text":"Fyo dya wantu dize diwone chiya adamanye Paolo, wakonga kuguta kwa ulosi milongi ya Kilikoniya, “Milungu itenda saviya wantu na kuchiseila!”"},{"book":"Ntendwa","chapter":"14","verse":"12","text":"Wamwinka Banaba zina dya Zeu, na Paolo zina dya Heme, kwaviya nanimsimwila mkulu."},{"book":"Ntendwa","chapter":"14","verse":"13","text":"Mlavyantambiko ywa mlungu Zeu, nyumba yakwe ya mlungu nemnkanda mo mzi, kegala njeku ihambigwe na maluwa kwenchili, kwaviya yeye hamwenga nedifyo nawakonga walavye majeleko kwa wasigilwa."},{"book":"Ntendwa","chapter":"14","verse":"14","text":"Banaba na Paolo weze weve chiya nawakaunga wadamanye, watatula izisuche zawo kulagisa kugamba hawevane na viya vyendaga vikatendwa mgati mwe difyo wakaguta,"},{"book":"Ntendwa","chapter":"14","verse":"15","text":"“Nimbwani mkudamanya vino? Suwe naswi chiwantu sevyo nyuwe mwili! Chihano kulonga mbuli za Chohile, kuwatenda mhituke msekudamanya mbuli zino heziligane kwa Chohile mta ujima, aumbile imbingu, ne isi, bahali na vyose vikwikala umo."},{"book":"Ntendwa","chapter":"14","verse":"16","text":"Aho kale kaunga wantu woseni kudamanya mbuli zawo."},{"book":"Ntendwa","chapter":"14","verse":"17","text":"Hata hegu halekile kwelagisa kwa sila ya kudamanya yedi, awegailani fula kulaila kwembingu naho awenkani ulozo kwa chipindi chakwe chedi, awenkani nkande na kuwamemeza mbwedo.”"},{"book":"Ntendwa","chapter":"14","verse":"18","text":"Hata koulosi uwo, wasigilwa wadunduga kuhiga idifyo wasekulavya majeleko kwawo."},{"book":"Ntendwa","chapter":"14","verse":"19","text":"Wamwe wa Wayahudi walaila Antiyokiya na Ikoniya uko Pisidiya na kulaila Ikoniyo, waluvya idifyo nakumtowa mayuwe Paolo niyo wambuluza kunkanda komzi wakafanyanya kugamba kabanika."},{"book":"Ntendwa","chapter":"14","verse":"20","text":"Mna umo wanampina weze wamzunguluke, achimala nakuya komzi. Zuwa ditimile uyo hamwenga na Banaba waita Debe."},{"book":"Ntendwa","chapter":"14","verse":"21","text":"Paolo na Banaba walonga mbuli zedi za Chohile uko Debe na kuwatenda wanampina walozize. Niyo wauya Lisitila na Ikoniya na Antiyokiya uko Pisidiya."},{"book":"Ntendwa","chapter":"14","verse":"22","text":"Wawajela nguvu wanampina na kuwajela moyo wekale mo uzumizi. Wahinya, “Chaungwa chisulumile kwingila mo Uzumbe wa Chohile”."},{"book":"Ntendwa","chapter":"14","verse":"23","text":"Mwe chila nyumba yo kuvikila wasagula vilongozi wadalahala, nakuwenkiza kwa Zumbe kwa malombezi na kufunga, wawaika mwe wamizi wa wadya wazumile."},{"book":"Ntendwa","chapter":"14","verse":"24","text":"Weze wabinde si yose ya Pisidiya, wabula Pamfiliya."},{"book":"Ntendwa","chapter":"14","verse":"25","text":"Uko walonga ulosi Peliga nakwita Ataliya,"},{"book":"Ntendwa","chapter":"14","verse":"26","text":"kulaila uko waogola na meli wauya Antiyokiya, hantu aho nkongo walombeze wadimwe ni Chohile kwa chausa cha ndima wakudamanya haluse."},{"book":"Ntendwa","chapter":"14","verse":"27","text":"Weze wengile Antiyokiya, wachisanya wantu we nyumba yo kuvikila hamwenga nakuwagambila yose Chohile adamanye nawo naviya avugule sila kwa sawo Wayahudi kuzumila."},{"book":"Ntendwa","chapter":"14","verse":"28","text":"Niyo wekala na wanampina chipindi chitali."}]}