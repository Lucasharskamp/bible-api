{"data":[{"book":"ቆሮንቶሴ ዓሶም 1","chapter":"14","verse":"1","text":"ናሹሞ ዓይሣ ጎይፆማ ማዹዋቴ፤ ሃሣ ዓያኖ ጌኤዦ ዒንጊፆ ባሼና ፆኦሲ ማሊሢ ኬኤዚሢ ሚርጌና ኮዑዋቴ።"},{"book":"ቆሮንቶሴ ዓሶም 1","chapter":"14","verse":"2","text":"ዓኪ ሙኡቺና ኬኤዛሢ ፆኦሲም ኬኤዛኔ፥ ዓሲም ኬኤዙዋሴ፤ ዎይቲ ጌዔቴ ዓኣሺንቴ ባኣዚ'' ዓያና ጌኤሺ ዎልቄና ኬኤዛያ ማዔሢሮ ዒ ኬኤዛ ባኮ ዔራ ዓሲ ባኣሴ።"},{"book":"ቆሮንቶሴ ዓሶም 1","chapter":"14","verse":"3","text":"ፆኦሲ ማሊሢ ኬኤዛሢ ጋዓንቴ ዓሶ ኮሻ''ኒና ዞራኒ ሃሣ ዶዲሻኒ ዓሲም ኬኤዛኔ።"},{"book":"ቆሮንቶሴ ዓሶም 1","chapter":"14","verse":"4","text":"ዓኪ ሙኡቺና ጌስታሢ ፔና ሌሊ ኮሻ''ኔ፤ ፆኦሲ ማሊሢ ኬኤዛሢ ጋዓንቴ ኪሪስቶሴ ጉሙርቃ ዓሶ ቢያ ዶዲሺ ማዣኔ።"},{"book":"ቆሮንቶሴ ዓሶም 1","chapter":"14","verse":"5","text":"ዒንሢ ቢያሢ ዓኪ ሙኡቺና ጌስታቴ ቃራታንቴ፥ ባሼ ታ ናሽካሢ ፆኦሲ ማሊሢ ዒንሢ ኬኤዛቶኬ፤ ዓይጎሮ ጌዔቴ ኪሪስቶሴ ጉሙርቃ ዓሳ ቢያ ዶዲሺ ማዢንታንዳጉዲ ዓኮ ሙኡጮና ጌስቲንቴሢ ቡላ''ይ ባኣያ ማዔቴ ዓኪ ሙኡቺና ጌስታ ዓሲዳፓ ፆኦሲ ማሊሢ ኬኤዛሢ ባሼኬ።"},{"book":"ቆሮንቶሴ ዓሶም 1","chapter":"14","verse":"6","text":"ዓካሪ ታ ዒሾንሦ! ታ ሚሾንሦ! ታ ዒንሢ ኮራ ሙካዖ ዓኪ ሙኡቺና ጌስቴቴ ዓይጎ ዒንሢ ታ ማኣዳ''ንዳይ? ዬያይዳፓ ዒንሢ ማኣዳ''ንዳሢ ፆኦሲኮ ዓኣሺንቴ ባኮ ፔጋሲ ኬኤዜቴ፥ ዔራቶና ጌስቴቴ፥ ፆኦሲ ማሊሢ ኬኤዜቴ፤ ሃሣ ዒንሢ ዔርዞንዶ ባኣዚ'' ዔርዜቴኬ።"},{"book":"ቆሮንቶሴ ዓሶም 1","chapter":"14","verse":"7","text":"ሹሉንጎና ጎኦላ''ናጉዴ፥ ሼምፓባኣ ኮፆም ማዓ ባኮኮታዖ ዱማ ዱማ ዋርቂንታ ዑኡሲ ባኣያ ማዔቴ ዔያታ ዖኦላ''ዛ ዓይጎ ማዔቴያ ዎዲ'' ዔርታኒ ዳንዳዓይ?"},{"book":"ቆሮንቶሴ ዓሶም 1","chapter":"14","verse":"8","text":"ዖልዚም ዋርቂንታ ዛያሢ ዔርቱዋ ጎይሢ ዋርቂንቴቴ ዖልዚም ዖኦኒ ጊኢጊንታንዳይ?"},{"book":"ቆሮንቶሴ ዓሶም 1","chapter":"14","verse":"9","text":"ዬያጉዲ ዒንሢ ዔርታ ሙኡቺና ኬኤዚባኣቶ ዒንሢ ኬኤዛ ባኮ ዖኦኒ ዔራኒ ዳንዳዓንዳይ? ዢባሬይዳ፥ ጉሪ ዒንሢ ኬኤዛያ ማዓንዳኔ።"},{"book":"ቆሮንቶሴ ዓሶም 1","chapter":"14","verse":"10","text":"ዓጮ''ይዳ ቢያ ሚርጌ ሙኡቺ ዓኣኔ፤ ጋዓንቴ ቢያሢኮ ፔ ጌስታ ጎይሢ ዓኣያኬ።"},{"book":"ቆሮንቶሴ ዓሶም 1","chapter":"14","verse":"11","text":"ዓካሪ ጌስቲንቴ ሙኡጫ ዎዚ ጋዓቴያ ታ ዔሩዋያ ማዔቴ ዬያ ዓሢም ታ ዓኪ ማዓንዳኔ፤ ዒዚያ ታኣም ዓኪ ማዓኔ።"},{"book":"ቆሮንቶሴ ዓሶም 1","chapter":"14","verse":"12","text":"ዒንሢያ ዓያኖ ጌኤዦኮ ዒንጊፆ ሚርጌና ኮዓሢሮ ባሼ ዒንሢ ኮዓንዳያ ኮይሳሢ ኪሪስቶሴ ጉሙርቃ ዓሶ ዶዲሺ ማዣ ዒንጊፃ ዒንሢም ሚርጋንዳጉዲኬ።"},{"book":"ቆሮንቶሴ ዓሶም 1","chapter":"14","verse":"13","text":"ዬያሮ ዓኪ ሙኡቺና ጌስታ ዓሲ ጌስቲንቴ ባኮ ቡሊ'' ኬኤዛኒ ዳንዳዒሢ ዒዛኮ ዓኣያ ማዓንዳጉዲ ሺኢቆንጎ።"},{"book":"ቆሮንቶሴ ዓሶም 1","chapter":"14","verse":"14","text":"ዓኪ ሙኡቺና ታ ሺኢቃ ዎዶ''ና ዓያና'' ታኣኮ ሺኢቃኔ፤ ታኣኒ ጋዓንቴ ዔሬ ባኣዚ'' ባኣያ ማዒ ዓታኔ።"},{"book":"ቆሮንቶሴ ዓሶም 1","chapter":"14","verse":"15","text":"ዬያሮ ታ ዎዳ''ንዳያ ኮይሳይ ጌዔቴ ዓያናና ታ ሺኢቃንዳኔ፤ ሃሣ ጊንሣ ታ ዒኖናኣ ሺኢቃንዳኔ፤ ዓያናናኣ ታ ፆኦሲም ዓይናዻንዳኔ፤ ታ ዒኖናኣ ፆኦሲም ታ ዓይናዻንዳኔ።"},{"book":"ቆሮንቶሴ ዓሶም 1","chapter":"14","verse":"16","text":"ያዺ ማዒባኣያታቴ ኔኤኒ ዓያኖና ሌሊ ፆኦሲ ጋላታኣና ኔ ጋዓ ባኮ ዔሩዋ ዓኪ ዓሲ «ዓኣሜን» ዎዲ'' ጋዓንዳይ?"},{"book":"ቆሮንቶሴ ዓሶም 1","chapter":"14","verse":"17","text":"ኔኤኒ ሺኢቃ ጋላቶ ሺኢጲፃ ሚርጌና ቃራ ማዓኒ ዳንዳዓኔ፤ ጋዓንቴ ሜሌ'' ዓሲ ዬይ ዶዲሺ ማዡዋያ ማዓኔ።"},{"book":"ቆሮንቶሴ ዓሶም 1","chapter":"14","verse":"18","text":"ታኣኒ ዒንሢ ቢያሢዳፓ ባሼ ዓኪ ሙኡቺና ጌስታሢሮ ፆኦሲ ታ ጋላታኔ።"},{"book":"ቆሮንቶሴ ዓሶም 1","chapter":"14","verse":"19","text":"ጋዓንቴ ዓኪ ሙኡቺና ሜሌ'' ዓሶ ዔርዛኒ ሚርጌ ሺያና ፓይዲንታ ባኣዚ'' ኬኤዚሢዳፓ ኪሪስቶሴ ጉሙርቃ ዓሶ ባኣካ'' ዶንጎ ባኣዚ'' ዔርታ ሙኡቺና ታ ዒናፓ ማሊ ታ ኬኤዜቴ ባሼኬ።"},{"book":"ቆሮንቶሴ ዓሶም 1","chapter":"14","verse":"20","text":"ታ ዒሾንሦ! ታ ሚሾንሦ! ፑርታ ባኣዚ'' ማዺሢም ናይ ማዑዋቴ፥ ዒንሢ ማላ ማሊፆና ናይ ማዒፖቴ፤ ማላ ማሊፆና ጋዓንቴ ዒናዼ፥ ዶዲ ዓሲ ማዑዋቴ።"},{"book":"ቆሮንቶሴ ዓሶም 1","chapter":"14","verse":"21","text":"ዬይያ፦"},{"book":"ቆሮንቶሴ ዓሶም 1","chapter":"14","verse":"22","text":"ዬያሮ ዓኪ ሙኡቺና ጌስቲሢ ማላታ ማዓሢ ኪሪስቶሴ ጉሙርቁዋ ዓሶምኬ፥ ኪሪስቶሴ ጉሙርቃ ዓሶምቱዋሴ፤ ፆኦሲ ማሊሢ ኬኤዚሢ ጋዓንቴ ማላታ ማዓሢ ኪሪስቶሴ ጉሙርቃ ዓሶምኬ፥ ጉሙርቁዋ ዓሶምቱዋሴ።"},{"book":"ቆሮንቶሴ ዓሶም 1","chapter":"14","verse":"23","text":"ዓካሪ ኪሪስቶሴ ጉሙርቃ ዓሳ ቡኪንቴ ዎዶ''ና ቢያሢ ዓኪ ሙኡቺና ጌስታንቴ ዬይ ባካ ዔርቱዋያ ሃሣ ኪሪስቶሴ ጉሙርቁዋ ዓሲ ሙኪ ዬያ ጌስታ ዓሶ ዛጋዖ፦ «ሃይ ዓሳ ዣኣሽካኔ!» ጋኣዓዳ?"},{"book":"ቆሮንቶሴ ዓሶም 1","chapter":"14","verse":"24","text":"ጋዓንቴ ቢያሢ ፆኦሲ ማሊሢ ኬኤዛያ ማዔም ዬያ ባኮ ዔሩዋያ ሃሣ ኪሪስቶሴ ጉሙርቁዋ ዓሲ ሙኬቴ ኬኤዚንታ ባኮ ቢያ ዋይዛዖ ዬያና ጫታንዳኔ፤ ዻቢንቶ ፔኤሲ''ያ ዴንቂ ዔራንዳኔ።"},{"book":"ቆሮንቶሴ ዓሶም 1","chapter":"14","verse":"25","text":"ሃሣ ዒናኣ ዒዛኮ ዓኣሺንቴ ባካኣ ፔጋዻንዳኔ፤ ጊንሣ ሃሣ ዒ ባሊቶና ሳዓ ሎኦሚ፦ «ጎኔና ፆኦሲ ዒንሢ ባኣካ''ኬ!» ጌዒ ፆኦሲ ካኣሽካንዳኔ።"},{"book":"ቆሮንቶሴ ዓሶም 1","chapter":"14","verse":"26","text":"ታ ዒሾንሦ! ታ ሚሾንሦ! ዓካሪ ታ ሂዚ ጋዓኔ፦ ፆኦሲ ካኣሽካኒ ዒንሢ ቡኪንታኣና ዒንሢዳፓ ፔቴ'' ፔቴ''ሢኮ ፆኦሲም ዓይናዺሢ ዒንጊሢ ዓኣኔ፥ ባጋሢኮ ዔርዚሢ ዒንጊሢ ዓኣኔ፥ ዓቴ''ሢኮ ሃሣ ዓኣሺንቴ ባኮ ፔጋሲ ዔርዚሢ ዒንጊሢ ዓኣኔ፥ ሜሌ''ሢኮ ጊንሣ ዓኪ ሙኡቺና ጌስታንዳ ዒንጊሢ ዓኣኔ፥ ባጋሢም ዬያ ዓኮ ሙኡጮና ጌስቲንቴሢ ቡላ''ንዳ ዒንጊሢ ዒንጊንቴያ ዓኣኔ። ዓካሪ ዬይ ቢያ ዒንጊፃ ኪሪስቶሴ ጉሙርቃ ዓሶ ዶዲሺ ማዣያ ማዓኒ ኮይሳኔ።"},{"book":"ቆሮንቶሴ ዓሶም 1","chapter":"14","verse":"27","text":"ዓኪ ሙኡቺና ጌስታይ ዓኣቶ ላምዖ፥ ሚርጌቴ ሓይሦ ማዒ ፔቴ'' ፔቴ'' ኬኤዞንጎ፤ ዔያታ ኬኤዛሢ ሜሌ'' ዓሲ ቡሎ''ንጎ።"},{"book":"ቆሮንቶሴ ዓሶም 1","chapter":"14","verse":"28","text":"ጌይንቴ ባኮ ቡሊ'' ኬኤዛ ዓሲ ባኣያታቴ ጋዓንቴ ዓኮ ሙኡጮና ጌስታ ዓሳ፥ ዓሶ ባኣካ'' ዚቲ ጌዒ፥ ጋርሲና ፔኤና ፆኦሲናም ኬኤዞንጎ።"},{"book":"ቆሮንቶሴ ዓሶም 1","chapter":"14","verse":"29","text":"ፆኦሲ ማሊፆ ኬኤዛዞንሢ ላምዖ ሃንጎ ሃይሦ ማዒ ኬኤዞንጎ፤ ሃንጎዋታ ጋዓንቴ ኬኤዚንቴ ባኮ ዋይዚ ኮሺ'' ዱማሲ ዔሮንጎ።"},{"book":"ቆሮንቶሴ ዓሶም 1","chapter":"14","verse":"30","text":"ዒማ''ና ቡኪንቴ ቤዛ ዴዔ ዓሶይዳፓ ፔቴ'' ዓሲም ፆኦሲ ኬኤዜቶ ቤርታ ኬኤዛሢ ዚቲ ጎዖንጎ።"},{"book":"ቆሮንቶሴ ዓሶም 1","chapter":"14","verse":"31","text":"ፔቴ'' ፔቴ''ሢ ዔራንዳጉዲና ዶዳንዳጉዲ ዒንሢ ቢያሢ ፔቴ'' ፔቴ'' ዔቂ ዔቂ ፆኦሲ ኪኢቶ'' ኬኤዛኒ ዳንዳዓኔ።"},{"book":"ቆሮንቶሴ ዓሶም 1","chapter":"14","verse":"32","text":"ፆኦሲ ማሊፆ ኬኤዛ ዓሶኮ ዓያና'' ፆኦሲ ማሊፆ ኬኤዛ ዓሶም ዓዓይሢንታኔ።"},{"book":"ቆሮንቶሴ ዓሶም 1","chapter":"14","verse":"33","text":"ጌስቶ ጌኤዞኮ ዣሊ ኑ ቤሲ ባይዛንዳጉዲ ፆኦሲ ኮዑዋሴ፤ ጋዓንቴ ቢያ ባካ ኮሹሞና ማዓንዳጉዲ ኮዓኔ።"},{"book":"ቆሮንቶሴ ዓሶም 1","chapter":"14","verse":"34","text":"ላኣላ ቡኪንቴ ዓሶ ባኣካ'' ዚቲ ጎዖንጎ፤ ዓይጎሮ ጌዔቴ ሙሴ ዔርዜ ዎጋ'' ዓይሣ ጎይፆ ዔያታ ዓዓይሢንታንዳፓ ዓቴ''ም ኬኤዛንዳጉዲ ዔያቶም ዓይሢንቲባኣሴ።"},{"book":"ቆሮንቶሴ ዓሶም 1","chapter":"14","verse":"35","text":"ዔያታ ፔቴ'' ፔቴ'' ባኣዚ'' ዔራኒ ኮዔቴ ፔኤኮ ዓኒንሢ ማኣራ ዴንዳዖ ዖኦጮንጎ፤ ዓይጎሮ ጌዔቴ ዓሳ ቡኪንቴ ቤዛ ላኣላ ኬኤዛኒ ጊኢጉዋያ፥ ቦርሲሳያታሢሮኬ።"},{"book":"ቆሮንቶሴ ዓሶም 1","chapter":"14","verse":"36","text":"ፆኦሲ ቃኣላ'' ኬስኬሢ ዒንሢ ኮራፓዳ? ሃሣ ፆኦሲ ቃኣላ'' ሄሌ''ሢያ ዒንሢም ሌሊዳ?"},{"book":"ቆሮንቶሴ ዓሶም 1","chapter":"14","verse":"37","text":"«ታኣኒ ፆኦሲ ማሊሢ ኬኤዛያኬ፤ ሃሣ ታኣም ዓያና ዒንጌ ዒንጊሢ ዓኣኔ» ጋዓ ዓሲ ዓኣቶ ሓይ ታ ዒንሢም ፃኣፓሢ ጎዳ ዓይሥሢ ማዔሢ ዔሮንጎ።"},{"book":"ቆሮንቶሴ ዓሶም 1","chapter":"14","verse":"38","text":"ዬያ ዔራኒ ኮዑዋ ዓሲ ዓኣቶ ዒዚያ ዔርቶፓ።"},{"book":"ቆሮንቶሴ ዓሶም 1","chapter":"14","verse":"39","text":"ዬያሮ ታ ዒሾንሦ! ታ ሚሾንሦ! ፆኦሲ ማሊሢ ኬኤዛኒ ሚርጌና ኮዑዋቴ፤ ዓኪ ሙኡቺና ጌስቲፆዋ ላኣጊፖቴ፤"},{"book":"ቆሮንቶሴ ዓሶም 1","chapter":"14","verse":"40","text":"ጋዓንቴ ቢያ ባካ ኮይሳ ጎይሢና ሃሣ ዳምቤና ማዖንጎ።"}]}