{"data":[{"book":"Ezechiel","chapter":"11","verse":"1","text":"I vznesl mne Duch, a přivedl mne k bráně východní domu Hospodinova, kteráž patří na východ, a aj, ve vratech brány té pětmecítma mužů, mezi kterýmiž jsem viděl Jazaniáše syna Azurova, a Pelatiáše syna Banaiášova, knížata lidu."},{"book":"Ezechiel","chapter":"11","verse":"2","text":"Tedy řekl mi: Synu člověčí, to jsou ti muži, kteříž smýšlejí nepravost, a skládají radu zlou v městě tomto,"},{"book":"Ezechiel","chapter":"11","verse":"3","text":"Říkajíce: Nestavějme domů blízko, sic město bude hrnec a my maso."},{"book":"Ezechiel","chapter":"11","verse":"4","text":"Protož prorokuj proti nim, prorokuj, synu člověčí."},{"book":"Ezechiel","chapter":"11","verse":"5","text":"I sstoupil na mne Duch Hospodinův, a řekl mi: Rci: Takto dí Hospodin: Tak říkáte, dome Izraelský. Nebo což vám koli vstupuje na mysl, o tom já vím."},{"book":"Ezechiel","chapter":"11","verse":"6","text":"Veliké množství zmordovali jste v městě tomto, a naplnili jste ulice jeho zbitými."},{"book":"Ezechiel","chapter":"11","verse":"7","text":"Protož takto praví Panovník Hospodin: Ti, kteříž jsou zbiti od vás, kteréž jste skladli u prostřed něho, oniť jsou maso, město pak hrnec, ale vás vyvedu z prostředku jeho."},{"book":"Ezechiel","chapter":"11","verse":"8","text":"Báli jste se meče, ale meč uvedu na vás, praví Panovník Hospodin."},{"book":"Ezechiel","chapter":"11","verse":"9","text":"A vyvedu vás z prostředku jeho, a dám vás v ruku cizích, a vykonám nad vámi soudy."},{"book":"Ezechiel","chapter":"11","verse":"10","text":"Mečem padnete, na pomezí Izraelském souditi vás budu, a zvíte, že já jsem Hospodin."},{"book":"Ezechiel","chapter":"11","verse":"11","text":"Město nebude vám hrnec, aniž vy budete u prostřed něho maso, na pomezí Izraelském souditi vás budu."},{"book":"Ezechiel","chapter":"11","verse":"12","text":"I zvíte, že já jsem Hospodin, poněvadž jste v ustanoveních mých nechodili, a soudů mých nečinili, a podlé soudů těch národů, kteříž jsou vůkol vás, činili jste."},{"book":"Ezechiel","chapter":"11","verse":"13","text":"Stalo se pak, když jsem prorokoval, že Pelatiáš syn Banaiášův umřel. Pročež padl jsem na tvář svou, a zvolal jsem hlasem velikým, řka: Ach, Panovníče Hospodine, skonání, činíš ostatkům Izraelským."},{"book":"Ezechiel","chapter":"11","verse":"14","text":"Tedy stalo se slovo Hospodinovo ke mně, řkoucí:"},{"book":"Ezechiel","chapter":"11","verse":"15","text":"Synu člověčí, bratří tvoji, bratří tvoji, příbuzní tvoji, a všecken dům Izraelský, všecken dům, kterýmž říkali obyvatelé Jeruzalémští: Daleko zajděte od Hospodina, nám jest dána země tato v dědictví."},{"book":"Ezechiel","chapter":"11","verse":"16","text":"Protož rci: Takto praví Panovník Hospodin: Ačkoli daleko zahnal jsem je mezi národy, a ačkoli rozptýlil jsem je do zemí, však budu jim svatyní i za ten malý čas v zemích těch, do kterýchž přijdou."},{"book":"Ezechiel","chapter":"11","verse":"17","text":"Protož rci: Takto praví Panovník Hospodin: Shromáždím vás z národů a zberu vás z zemí, do kterýchž rozptýleni jste, a dám vám zemi Izraelskou."},{"book":"Ezechiel","chapter":"11","verse":"18","text":"I vejdou tam, a vyvrhou všecky mrzkosti její, i všecky ohavnosti její z ní."},{"book":"Ezechiel","chapter":"11","verse":"19","text":"Nebo dám jim srdce jedno, a Ducha nového dám do vnitřností vašich, a odejmu srdce kamenné z těla jejich, a dám jim srdce masité,"},{"book":"Ezechiel","chapter":"11","verse":"20","text":"Aby v ustanoveních mých chodili, a soudů mých ostříhali, a činili je. I budou lidem mým, a já budu jejich Bohem."},{"book":"Ezechiel","chapter":"11","verse":"21","text":"Kterýchž pak srdce chodilo by po žádostech mrzkostí svých a ohavností svých, těch cestu na hlavu jejich obrátím, praví Panovník Hospodin."},{"book":"Ezechiel","chapter":"11","verse":"22","text":"Tedy vznesli cherubínové křídla svá i kola s nimi, sláva pak Boha Izraelského nad nimi svrchu."},{"book":"Ezechiel","chapter":"11","verse":"23","text":"I odešla sláva Hospodinova z prostředku města, a stála na hoře, kteráž jest na východ městu."},{"book":"Ezechiel","chapter":"11","verse":"24","text":"Duch pak vznesl mne, a zase mne přivedl do země Kaldejské k zajatým, u vidění skrze Ducha Božího. I odešlo ode mne vidění, kteréž jsem viděl."},{"book":"Ezechiel","chapter":"11","verse":"25","text":"A mluvil jsem k zajatým všecky ty věci Hospodinovy, kteréž mi ukázal."}]}