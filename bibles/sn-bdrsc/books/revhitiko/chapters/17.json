{"data":[{"book":"Revhitiko","chapter":"17","verse":"1","text":"Jehovha akati kuna Mozisi,"},{"book":"Revhitiko","chapter":"17","verse":"2","text":"“Taura kuna Aroni navanakomana vake nokuvaIsraeri vose uti kwavari, ‘Izvi ndizvo zvakarayirwa naJehovha:"},{"book":"Revhitiko","chapter":"17","verse":"3","text":"MuIsraeri upi zvake anobayira nzombe, gwayana kana mbudzi mumusasa kana kunze kwawo,"},{"book":"Revhitiko","chapter":"17","verse":"4","text":"panzvimbo yokuuya nayo pamusuo weTende Rokusangana kuti aipe sechipiriso kuna Jehovha pamberi petabhenakeri yaJehovha, murume iyeye achanzi ane mhosva yokudeura ropa; adeura ropa saka anofanira kubviswa pakati pavanhu vokwake."},{"book":"Revhitiko","chapter":"17","verse":"5","text":"Izvi zvinoitirwa kuti vaIsraeri vauye nezvibayiro zvavo zvavanobayira kusango, kuna Jehovha. Vanofanira kuuya nazvo kumuprista, ndiko kuti, kuna Jehovha, pamusuo wokupinda muTende Rokusangana vagozvibayira sezvipiriso zvokuwadzana."},{"book":"Revhitiko","chapter":"17","verse":"6","text":"Muprista achasasa ropa paaritari yaJehovha pamusuo weTende Rokusangana agopisa mafuta kuti ave chinonhuhwira zvinofadza kuna Jehovha."},{"book":"Revhitiko","chapter":"17","verse":"7","text":"Havafanirizve kupa zvibayiro zvavo zvakare kuzvifananidzo zvembudzi izvo zvavanoita ufeve nazvo. Uyu uchava murayiro unogara nokusingaperi kwavari uye nokuzvizvarwa zvichatevera.’"},{"book":"Revhitiko","chapter":"17","verse":"8","text":"“Uti kwavari: ‘MuIsraeri upi zvake kana mutorwa agere pakati pavo anopa chipiriso chinopiswa kana chibayiro"},{"book":"Revhitiko","chapter":"17","verse":"9","text":"uye agorega kuuya nacho kumusuo weTende Rokusangana kuzochipa kuna Jehovha, munhu iyeye anofanira kubviswa pakati pavanhu vokwake."},{"book":"Revhitiko","chapter":"17","verse":"10","text":"“ ‘MuIsraeri upi zvake kana mutorwa agere pakati pavo anodya ropa ripi zvaro ndichanangana nomunhu iyeye anodya ropa uye ndichamubvisa pakati pavanhu vokwake."},{"book":"Revhitiko","chapter":"17","verse":"11","text":"Nokuti upenyu hwenyama huri muropa uye ndaripa kwamuri kuti rikuyananisirei paaritari; ropa ndiro rinoyananisira upenyu hwomunhu."},{"book":"Revhitiko","chapter":"17","verse":"12","text":"Naizvozvo ndinoti kuvaIsraeri, “Hapana mumwe wenyu anofanira kudya ropa, uye hapana mutorwa agere pakati penyu anofanira kudya ropa.”"},{"book":"Revhitiko","chapter":"17","verse":"13","text":"“ ‘MuIsraeri upi zvake kana mutorwa agere pakati penyu anovhima mhuka ipi neipi ingadyiwa, anofanira kudurura ropa rayo agorifushira nevhu,"},{"book":"Revhitiko","chapter":"17","verse":"14","text":"nokuti upenyu hwechisikwa chose iropa racho. Ndiko kusaka ndati kuvaIsraeri, “Hamufaniri kudya ropa rechisikwa chipi zvacho nokuti upenyu hwechisikwa huri muropa; ani naani anoridya anofanira kubviswa pakati pavanhu vokwake.”"},{"book":"Revhitiko","chapter":"17","verse":"15","text":"“ ‘Ani naani, angava chizvarwa chenyu kana mutorwa, anodya chinhu chinowanikwa chakafa, kana kuti chinowanikwa chakabvarurwa nemhuka dzomusango, anofanira kusuka nguo dzake agoshamba nemvura uye achava asina kuchena kusvikira manheru; ipapo achava akachena."},{"book":"Revhitiko","chapter":"17","verse":"16","text":"Asi kana akarega kusuka nguo dzake akashamba iye, achapiwa mhosva.’ ”"}]}