{"data":[{"book":"Matendo","chapter":"15","verse":"1","text":"Baadhi ya watu wakashuka Antiokia kutoka Uyahudi, nao wakawa wanawafundisha wandugu: “Msipotahiriwa kufuatana na desturi aliyofundisha Mose, hamwezi kuokoka.”"},{"book":"Matendo","chapter":"15","verse":"2","text":"Baada ya Paulo na Barnaba kutokubaliana nao kukawa na mabishano makali, Paulo na Barnaba na baadhi ya wengine miongoni mwao wakachaguliwa kwenda Yerusalemu ili kujadiliana jambo hili na mitume na wazee."},{"book":"Matendo","chapter":"15","verse":"3","text":"Hivyo wakasafirishwa na kanisa, wakiwa njiani wakapitia nchi ya Foinike na Samaria, wakawaeleza jinsi watu wa Mataifa walivyookoka. Habari hizi zikaleta furaha kubwa kwa ndugu wote."},{"book":"Matendo","chapter":"15","verse":"4","text":"Walipofika Yerusalemu, walipokelewa na kanisa na mitume pamoja na wazee, ndipo Paulo na Barnaba wakawaarifu kila kitu Mungu alichokuwa amefanya kupitia kwao."},{"book":"Matendo","chapter":"15","verse":"5","text":"Ndipo baadhi ya walioamini wa madhehebu ya Mafarisayo wakasimama na kusema, “Hao watu wa Mataifa lazima watahiriwe na waagizwe kutii sheria ya Mose.”"},{"book":"Matendo","chapter":"15","verse":"6","text":"Mitume na wazee wakakutana pamoja ili kufikiri jambo hili."},{"book":"Matendo","chapter":"15","verse":"7","text":"Baada ya majadiliano mengi, Petro akasimama na kusema, “Ndugu zangu, mnajua kwamba siku za kwanza Mungu alinichagua ili kwa midomo yangu watu wa Mataifa wapate kusikia ujumbe wa Injili na kuamini."},{"book":"Matendo","chapter":"15","verse":"8","text":"Mungu, yeye ajuaye mioyo, alionyesha kwamba anawakubali kwa kuwapa Roho Mtakatifu kama vile alivyotupa sisi."},{"book":"Matendo","chapter":"15","verse":"9","text":"Mungu hakutofautisha kati yetu na wao, bali alitakasa mioyo yao kwa imani."},{"book":"Matendo","chapter":"15","verse":"10","text":"Sasa basi, mbona mnataka kumjaribu Mungu kwa kuweka kongwa shingoni mwa wanafunzi ambalo baba zetu wala sisi hatukuweza kulibeba?"},{"book":"Matendo","chapter":"15","verse":"11","text":"Lakini sisi tunaamini ya kuwa tunaokolewa kwa neema ya Bwana Yesu Kristo, kama wao wanavyookolewa.”"},{"book":"Matendo","chapter":"15","verse":"12","text":"Kusanyiko lote likakaa kimya, wakawasikiliza Paulo na Barnaba wakieleza jinsi Mungu alivyowatumia kutenda ishara na maajabu kwa watu wa Mataifa."},{"book":"Matendo","chapter":"15","verse":"13","text":"Walipomaliza kunena, Yakobo akasema, “Ndugu zangu, nisikilizeni."},{"book":"Matendo","chapter":"15","verse":"14","text":"Simoni amekwisha kutueleza jinsi Mungu, kwa mara ya kwanza alivyoonyesha kuhusika kwa kujichagulia watu kutoka watu wa Mataifa kwa ajili ya Jina lake."},{"book":"Matendo","chapter":"15","verse":"15","text":"Maneno ya manabii yanakubaliana na jambo hili, kama ilivyoandikwa:"},{"book":"Matendo","chapter":"15","verse":"16","text":"“ ‘Baada ya mambo haya nitarudi,"},{"book":"Matendo","chapter":"15","verse":"17","text":"ili wanadamu wengine wote"},{"book":"Matendo","chapter":"15","verse":"18","text":"ambayo yamejulikana tangu zamani."},{"book":"Matendo","chapter":"15","verse":"19","text":"“Kwa hivyo uamuzi wangu ni kwamba, tusiwataabishe watu wa Mataifa wanaomgeukia Mungu."},{"book":"Matendo","chapter":"15","verse":"20","text":"Badala yake, tuwaandikie kwamba wajiepushe na vyakula vilivyonajisiwa kwa kutolewa sanamu, wajiepushe na uasherati, au kula mnyama aliyenyongwa, na damu."},{"book":"Matendo","chapter":"15","verse":"21","text":"Kwa maana katika kila mji kwa vizazi vilivyopita, Mose amekuwa na wale wanaotangaza sheria yake kwa kuwa imekuwa ikisomwa kwa sauti kubwa katika masinagogi kila Sabato.”"},{"book":"Matendo","chapter":"15","verse":"22","text":"Mitume na wazee pamoja na kanisa lote, wakaamua kuwachagua baadhi ya watu wao na kuwatuma Antiokia pamoja na Paulo na Barnaba. Wakamchagua Yuda aitwaye Barsaba pamoja na Sila, watu wawili waliokuwa viongozi miongoni mwa ndugu."},{"book":"Matendo","chapter":"15","verse":"23","text":"Wakatumwa na barua ifuatayo:"},{"book":"Matendo","chapter":"15","verse":"24","text":"Tumesikia kwamba kuna baadhi ya watu waliokuja huko kutoka kwetu bila ruhusa yetu na kuwasumbua, wakiyataabisha mawazo yenu."},{"book":"Matendo","chapter":"15","verse":"25","text":"Hivyo tumekubaliana wote kuwachagua baadhi ya watu na kuwatuma kwenu pamoja na wapendwa wetu Barnaba na Paulo,"},{"book":"Matendo","chapter":"15","verse":"26","text":"watu ambao wamehatarisha maisha yao kwa ajili ya jina la Bwana wetu Yesu Kristo."},{"book":"Matendo","chapter":"15","verse":"27","text":"Kwa hiyo tunawatuma Yuda na Sila, kuthibitisha kwa maneno ya mdomo mambo haya tunayowaandikia."},{"book":"Matendo","chapter":"15","verse":"28","text":"Kwa maana imempendeza Roho Mtakatifu na sisi tusiwatwike mzigo wowote mkubwa zaidi ya mambo haya yafuatayo ambayo ni ya lazima:"},{"book":"Matendo","chapter":"15","verse":"29","text":"Kwamba mjiepushe na vyakula vilivyotolewa sadaka kwa sanamu, na damu, au kula nyama ya mnyama aliyenyongwa, na mjiepushe na uasherati. Mkiyaepuka mambo haya, mtakuwa mmefanya vyema."},{"book":"Matendo","chapter":"15","verse":"30","text":"Hivyo wakaagwa, wakashuka kwenda Antiokia. Baada ya kulikusanya kanisa pamoja, wakawapa ile barua."},{"book":"Matendo","chapter":"15","verse":"31","text":"Nao hao watu wakiisha kuisoma, wakafurahishwa sana kwa ujumbe wake wa kutia moyo."},{"book":"Matendo","chapter":"15","verse":"32","text":"Yuda na Sila, ambao wenyewe walikuwa manabii, wakanena maneno mengi ya kuwatia moyo na kuwajenga katika imani wale ndugu walioamini."},{"book":"Matendo","chapter":"15","verse":"33","text":"Baada ya kukaa huko Antiokia kwa muda, wakaagwa kwa amani na wale ndugu ili waende kwa wale waliowatuma. ["},{"book":"Matendo","chapter":"15","verse":"34","text":"Lakini Sila bado akaendelea kukaa huko.]"},{"book":"Matendo","chapter":"15","verse":"35","text":"Lakini Paulo na Barnaba walibaki Antiokia ambako wao pamoja na wengine wengi walifundisha na kuhubiri neno la Bwana."},{"book":"Matendo","chapter":"15","verse":"36","text":"Baada ya muda, Paulo akamwambia Barnaba, “Turudi tukawatembelee ndugu katika miji yote tuliyohubiri neno la Bwana tuone jinsi wanavyoendelea.”"},{"book":"Matendo","chapter":"15","verse":"37","text":"Barnaba alitaka wamchukue Yohana aitwaye Marko waende naye."},{"book":"Matendo","chapter":"15","verse":"38","text":"Lakini Paulo aliona si vyema kwa sababu aliwahi kuwaacha walipokuwa huko Pamfilia, hakutaka kuendelea kufanya kazi naye."},{"book":"Matendo","chapter":"15","verse":"39","text":"Pakatokea ubishi mkali kati ya Paulo na Barnaba kuhusu jambo hili, hivyo wakagawanyika. Barnaba akamchukua Yohana Marko wakasafiri baharini kwenda Kipro."},{"book":"Matendo","chapter":"15","verse":"40","text":"Lakini Paulo akamchagua Sila na akaondoka baada ya ndugu kuwatakia neema ya Bwana."},{"book":"Matendo","chapter":"15","verse":"41","text":"Akapitia Shamu na Kilikia, akiimarisha makanisa ya huko."}]}