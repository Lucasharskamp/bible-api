{"data":[{"book":"1 Ebyomumirembe","chapter":"18","verse":"1","text":"Awo oluvannyuma lw’ebyo, Dawudi n’awangula Abafirisuuti, era n’awamba ne Gaasi n’ebyalo ebyali bikyetoolodde okuva mu mukono gw’Abafirisuuti."},{"book":"1 Ebyomumirembe","chapter":"18","verse":"2","text":"Dawudi n’awangula n’Abamowaabu, ne bafuuka baddu be, ne bamuwanga obusuulu."},{"book":"1 Ebyomumirembe","chapter":"18","verse":"3","text":"Ate era Dawudi yalwanagana ne Kadalezeri kabaka w’e Zoba okutuukira ddala e Kamasi, bwe yali ng’anyweza okufuga kwe ku nsalo ey’Omugga Fulaati."},{"book":"1 Ebyomumirembe","chapter":"18","verse":"4","text":"Dawudi n’amuwambako amagaali lukumi, n’abeebagala embalaasi abasajja kasanvu, n’abasajja abeebigere emitwalo ebiri. Embalaasi endala zonna ez’amagaali n’azitema enteega, ne yeerekerawo kikumi."},{"book":"1 Ebyomumirembe","chapter":"18","verse":"5","text":"Awo Abasuuli ab’e Ddamasiko bwe bajja okudduukirira Kadalezeri kabaka w’e Zoba, Dawudi n’abattamu abantu emitwalo ebiri mu enkumi bbiri."},{"book":"1 Ebyomumirembe","chapter":"18","verse":"6","text":"N’ateeka olusiisira lw’eggye lye mu Busuuli e Ddamasiko, era Abasuuli baafuuka baweereza be, ne bamutonera ebirabo. Mukama n’awa Dawudi obuwanguzi buli gye yatabaalanga."},{"book":"1 Ebyomumirembe","chapter":"18","verse":"7","text":"Dawudi n’atwala engabo eza zaabu abaserikale ba Kadalezeri ze baasitulanga, n’azireeta e Yerusaalemi."},{"book":"1 Ebyomumirembe","chapter":"18","verse":"8","text":"Mu Tibukasi ne mu Kuni, ebibuga ebyali ebya Kadadezeri n’aggyayo ebikomo bingi nnyo, era ebyo Sulemaani bye yakolamu ennyanja ey’ekikomo, n’empagi, n’ebintu eby’ebikomo ebirala."},{"book":"1 Ebyomumirembe","chapter":"18","verse":"9","text":"Awo kabaka Toowu ow’e Kamasi bwe yawulira nga Dawudi awangudde eggye lyonna erya Kadadezeri, kabaka w’e Zoba"},{"book":"1 Ebyomumirembe","chapter":"18","verse":"10","text":"n’atuma mutabani we Kadolaamu eri kabaka Dawudi okumulamusaako n’okumuyozaayoza okuwangula olutalo wakati we ne Kadadezeri, kubanga Kadadezeri yalwananga ne Toowu. Kadolaamu yaleeta zaabu, n’effeeza, n’ebikomo, nga bya ngeri za ngyawulo."},{"book":"1 Ebyomumirembe","chapter":"18","verse":"11","text":"Ebintu byonna ebyaleetebwa, kabaka Dawudi yabiwonga eri Mukama, nga bwe yakola effeeza ne zaabu gye yawamba ku mawanga amalala nga Edomu ne Mowaabu, n’Abamoni, n’Abafirisuuti, ne Amaleki."},{"book":"1 Ebyomumirembe","chapter":"18","verse":"12","text":"Ye Abisaayi mutabani wa Zeruyiya yattira abasajja ba Edomu omutwalo gumu mu kanaana mu Kiwonvu eky’Omunnyo."},{"book":"1 Ebyomumirembe","chapter":"18","verse":"13","text":"Era yateeka olusiisira lw’abaserikale mu Edomu, era aba Edomu bonna ne bafuuka baweereza ba Dawudi. Mukama n’awa Dawudi obuwanguzi mu bifo byonna gye yatabaalanga."},{"book":"1 Ebyomumirembe","chapter":"18","verse":"14","text":"Dawudi n’afuga Isirayiri yenna, mu bwenkanya ne mu butuukirivu abantu be bonna."},{"book":"1 Ebyomumirembe","chapter":"18","verse":"15","text":"Yowaabu mutabani wa Seruyiya ye yali omuduumizi w’eggye;"},{"book":"1 Ebyomumirembe","chapter":"18","verse":"16","text":"Zadooki mutabani wa Akitubu ne Abimereki mutabani wa Abiyasaali be baali bakabona;"},{"book":"1 Ebyomumirembe","chapter":"18","verse":"17","text":"Benaya mutabani wa Yekoyaada ye yakuliranga Abakeresi n’Abaperesi;"}]}