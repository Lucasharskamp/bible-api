{"data":[{"book":"Valumi","chapter":"15","verse":"1","text":"Tete vetivii na makakala mu sadika, tiganikiwa kuvatangatila vakulenda. Tikotoka kukita mambu gegatiganisa tavete ndu."},{"book":"Valumi","chapter":"15","verse":"2","text":"Kila mmonga witu iganikiwa kumganisa mundu yungi kwa kumkitila gabwina na muni amkangamalisa mu sadika."},{"book":"Valumi","chapter":"15","verse":"3","text":"Muni Kilisitu ajiganisi lepi mwene. Pahali paki Mayandiku chegijova, “Maligu goha gevakuligili, ganikolili nene.”"},{"book":"Valumi","chapter":"15","verse":"4","text":"Muni, goha gegayandikiwi kadeni gayandikwi kutiwula tete, muni kwa kusindimala na kupoleswa mtima, yetipata mu Mayandiku ago, tivya na huvalila."},{"book":"Valumi","chapter":"15","verse":"5","text":"Chapanga mwakuvapela usindimala na kupoleswa mtima avapela nyenye mpungu wa umonga pagati yinu, pemukumlanda Yesu Kilisitu,"},{"book":"Valumi","chapter":"15","verse":"6","text":"mwavoha nyenye, kwa mtima umonga na lwami lumonga, mumlumbalila Chapanga mweavili Dadi wa BAMBU witu Yesu Kilisitu."},{"book":"Valumi","chapter":"15","verse":"7","text":"Hinu, mumpokelana nyenye kwa nyenye ngati Kilisitu cheavapokili ndava ya Ukulu wa Chapanga."},{"book":"Valumi","chapter":"15","verse":"8","text":"Muni, chakaka nikuvajovela kuvya, Kilisitu akitili uhengaji ndava ya Vayawudi kulangisa usadika wa Chapanga na lilaganu lila levapewili vagogo vitu litimilikayi,"},{"book":"Valumi","chapter":"15","verse":"9","text":"Mewawa vandu vangali Vayawudi vamulumbalila Chapanga ndava ya lipyana laki. Ngati Mayandiku Gamsopi chegijova,"},{"book":"Valumi","chapter":"15","verse":"10","text":"Kangi Mayandiku chegijova,"},{"book":"Valumi","chapter":"15","verse":"11","text":"Na kavili,"},{"book":"Valumi","chapter":"15","verse":"12","text":"Isaya ijova,"},{"book":"Valumi","chapter":"15","verse":"13","text":"Hinu, Chapanga mweileta huvalila, avamemesa luheku lwoha lwa uteke mu sadika yinu. Na huvalila yinu yiyonjokesa kwa makakala ga Mpungu Msopi."},{"book":"Valumi","chapter":"15","verse":"14","text":"Valongo vangu, nene nivii na uchakaka kuvya nyenye mmemili ubwina, muna mawuliwu goha hati muhotola kuwulana nyenye kwa nyenye."},{"book":"Valumi","chapter":"15","verse":"15","text":"Nambu mubalua iyi nivayandikili changali wogohi, mu mambu ndalindali muni ivakumbusayi kavili. Nivili na ukekesi ndava ya ubwina wa Chapanga wenipewili nayu,"},{"book":"Valumi","chapter":"15","verse":"16","text":"kuvya mtumisi wa Yesu Kilisitu kwa vandu vangali Vayawudi. Nikita lihengu langu kwa ukekesi kukokosa Lilovi La Bwina la Chapanga muni vandu vangali Vayawudi vavyai luteta lweluyidakiliwa na Chapanga, yeyinyambiswa na Mpungu Msopi."},{"book":"Valumi","chapter":"15","verse":"17","text":"Ndi cheniwungini na Yesu Kilisitu, nihotola kumekela lihengu langu lenili kwa kumhengela Chapanga."},{"book":"Valumi","chapter":"15","verse":"18","text":"Nangahotola kuyonjokesa chindu chingi, ndi chila Yesu Kilisitu achihengili kwa kunitumila nene muni vandu va milima vahotola kuyidakila. Akitili chenicho kwa malovi na matendu,"},{"book":"Valumi","chapter":"15","verse":"19","text":"kwa makakala ga chinamtiti na kukangasa, na kwa makakala ga Mpungu wa Chapanga. Hinu kwa kuvya mulugendu kila pahala, kuhumila Yelusalemu mbaka mulima Luliko, na kila pandu nikokwisi cha kukamilika vandu Lilovi la Bwina la Kilisitu."},{"book":"Valumi","chapter":"15","verse":"20","text":"Chenigana magono goha ndi chindu chimonga, kukokosa Lilovi la Bwina popoha pala liina la Kilisitu lakona kuyuwanika, nikotoka kujenga mkingisa weujengiwi na mundu yungi."},{"book":"Valumi","chapter":"15","verse":"21","text":"Ngati chegijova Mayandiku Gamsopi,"},{"book":"Valumi","chapter":"15","verse":"22","text":"Hinu yeniyo ndi yeyanidivalili nene pamahele kubwela kwinu."},{"book":"Valumi","chapter":"15","verse":"23","text":"Nambu hinu nimali lihengu langu kwa upandi uwu wa mulima, ndava muni ninogili pamahele kubwela kwinu,"},{"book":"Valumi","chapter":"15","verse":"24","text":"nihuvalila kukita chenicho hinu. Nigana kuvalola penivyai mulugendu kuhamba Isipania na kupata utangatilu winu kwa lugendu, panivyai pamonga na nyenye kwa magono."},{"book":"Valumi","chapter":"15","verse":"25","text":"Nambu hinu, nihamba hoti kuvahengela vandu va Chapanga ku Yelusalemu."},{"book":"Valumi","chapter":"15","verse":"26","text":"Muni misambi ya vandu vevakumsadika Kilisitu va Makedonia na Akaya, vahekalili kutipela michangu yavi kuvatangatila vandu va Chapanga vevavili vangangu ku Yelusalemu."},{"book":"Valumi","chapter":"15","verse":"27","text":"Vene vahekalili kuvatangatila, muni chakaka lihengu la kuvatangatila mu lenili, vandu vanga Vayawudi, vahanganili mota za chimpungu za Vayawudi, na vene viganikiwa kuvatangatila Vayawudi muvindu vyevigana muwumi wavi."},{"book":"Valumi","chapter":"15","verse":"28","text":"Hinu penimali lihengu la kuvahikisila mchangu wenipewili ndava yavi, yati nikuvagendelela nyenye penivya mulugendu lwa kuhamba ku Isipania."},{"book":"Valumi","chapter":"15","verse":"29","text":"Nimanyili penibwela kwinu, yati nibwela na mota ng'onyo kuhuma kwa Kilisitu."},{"book":"Valumi","chapter":"15","verse":"30","text":"Hinu, Valongo vangu, nivayupa neju kwa liina la BAMBU witu Yesu Kilisitu na kwa uganu weubwela na Mpungu Msopi, munitangatila kwa kuniyupila neju kwa Chapanga."},{"book":"Valumi","chapter":"15","verse":"31","text":"Muyupa muni nihotola kuhuma changalemaswa pagati ya vala vangamsadika Kilisitu vevavi Yudea, ndi muni lihengu langu liyidakiwayi na vandu va ku Yelusalemu."},{"book":"Valumi","chapter":"15","verse":"32","text":"Hinu, Chapanga akaganayi, yati nihotola kubwela kwinu na mtima wa luheku, nipumulilayi pamonga na nyenye."},{"book":"Valumi","chapter":"15","verse":"33","text":"Chapanga mweileta uteke ndi avyayi na mwavoha nyenye! Ena!"}]}