{"data":[{"book":"1 Ŵasesalonike","chapter":"4","verse":"1","text":"Mbesi achalongo achinjetu uweji tunjiganyisye yakuti pakutama kuti nkombole kwanonyelesya Akunnungu. Kusyene ntameje yeleyo. Ni sambano tukunchondelela ni kunchisya mu liina lya Ambuje Che Yesu njendelechele kwannope mu utame wo."},{"book":"1 Ŵasesalonike","chapter":"4","verse":"2","text":"Pakuŵa nkugamanyilila malajisyo gatumpele kwa ukombole wa Ambuje Che Yesu."},{"book":"1 Ŵasesalonike","chapter":"4","verse":"3","text":"Akunnungu akusaka ŵanyamwe mme ŵaswela ni ngasimma ŵandu ŵa chikululu."},{"book":"1 Ŵasesalonike","chapter":"4","verse":"4","text":"Jwannume jwalijose pasikati jenu akuŵajilwa kumanyilila yakuti pakutama yambone ni ŵankwawo mu uswela ni kuchimbichikwa,"},{"book":"1 Ŵasesalonike","chapter":"4","verse":"5","text":"ngaŵa kwa tama jangalimate mpelaga ŵandu ŵa ilambo ine ŵangakwamanyilila Akunnungu."},{"book":"1 Ŵasesalonike","chapter":"4","verse":"6","text":"Kwa chindu cho, mundu jwalijose akasanneŵela jwakunkulupilila Kilisito njakwe namuno kunnyenga, pakuŵa Ambuje ni ŵakwalamula wose, mpela ila itwamasile kunsalila ni kunjamuka kwachikali."},{"book":"1 Ŵasesalonike","chapter":"4","verse":"7","text":"Pakuŵa Akunnungu nganatuŵilanga kuti tutame mu usakwa nambo tutame mu uswela."},{"book":"1 Ŵasesalonike","chapter":"4","verse":"8","text":"Kwayele, mundu jwalijose jwakugakana majiganyo ga, ngakunkana mundu, nambo akwakana Akunnungu ŵakumpa ŵanyamwe Mbumu jwao."},{"book":"1 Ŵasesalonike","chapter":"4","verse":"9","text":"Nambo yankati unonyelo wa ŵakukulupilila achinjetu, ngatukusaka kunlembela chachili chose, pakuŵa Akunnungu nsyene anjigenye mwanya inkuti pakusachilwa kunonyelana."},{"book":"1 Ŵasesalonike","chapter":"4","verse":"10","text":"Ŵanyamwe kusyene nkwanonyela achinjenu wose ŵa pa Makedonia pose. Ni sambano tukunchondelela achinjetu mpundisye kwannope kupanganya yeleyo."},{"book":"1 Ŵasesalonike","chapter":"4","verse":"11","text":"Nchalile nnope kuti nkombole kutama kwa kutulala. Mpanganye indu yenu mwachinsyene ni kupanganya masengo ŵanyamwe mwachinsyene mpela itwannajisye ila."},{"book":"1 Ŵasesalonike","chapter":"4","verse":"12","text":"Kwanti yeleyo utame wenu chiuŵe wa kuchimbichikwa mmbujo mwa ŵandu ŵangakwakulupilila Kilisito, nombe ngannajila kukamuswa ni mundu jwalijose mu yaikunsoŵa."},{"book":"1 Ŵasesalonike","chapter":"4","verse":"13","text":"Achalongo achinjetu ngatukusaka mme ŵangamanyilila yankati ngani sya ŵandu ŵajasiche, kuti nkasupuka mpela ŵandu ŵane ŵanganakola chilolelo."},{"book":"1 Ŵasesalonike","chapter":"4","verse":"14","text":"Tukukulupilila kuti Che Yesu ŵajasiche ni ŵasyuchile, iyoyo peyo tukukulupilila kuti Akunnungu chiŵaichenawo kukwakwe pamo ni Che Yesu, wose ŵawile achakulupililaga Che Yesu."},{"book":"1 Ŵasesalonike","chapter":"4","verse":"15","text":"Pakuŵa malinga ni majiganyo ga Ambuje, tukunsalila yeleyi, uweji ŵatuli chiŵela ŵajumi, ŵachitusigale mpaka pa lyuŵa lya kuuja kwa Ambuje, isyene ngatwalongolela ŵelewo ŵajasiche."},{"book":"1 Ŵasesalonike","chapter":"4","verse":"16","text":"Pakuŵa lilamulo chilityosyekwe kaje ni liloŵe lya katumetume jwankulu jwa kwinani ni lipenga lya Akunnungu, nombe Ambuje nsyene chatuluche kutyochela kwinani. Nipele ŵele ŵajasiche achakulupililaga Kilisito chasyuche kaje."},{"book":"1 Ŵasesalonike","chapter":"4","verse":"17","text":"Pakumala yeleyo uweji ŵatuli ŵajumi, ŵatusigele, chitunyakulikwe pamo ni ŵelewo mmaunde kuti tukasimane ni Ambuje kwiunde. Kwayele chitutame pamo ni Ambuje moŵa gose pangali mbesi."},{"book":"1 Ŵasesalonike","chapter":"4","verse":"18","text":"Nipele, ntusyane mitima jenu ni maloŵe go."}]}