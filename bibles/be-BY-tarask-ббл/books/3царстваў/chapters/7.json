{"data":[{"book":"3 ЦАРСТВАЎ","chapter":"7","verse":"1","text":"А свой дом Саламон будаваў трынаццаць гадоў і закончыў увесь дом свой."},{"book":"3 ЦАРСТВАЎ","chapter":"7","verse":"2","text":"І пабудаваў ён дом з дрэва Ліванскага, даўжынёю сто локцяў, шырынёю пяцьдзясят локцяў, а вышынёю трыццаць локцяў, на чатырох радах кедровых слупоў; і кедровыя бярвеньні пакладзены былі на слупах."},{"book":"3 ЦАРСТВАЎ","chapter":"7","verse":"3","text":"І насланы быў памост з кедра над бярвеньнямі на сарака пяці слупах, па пятнаццаць у рад."},{"book":"3 ЦАРСТВАЎ","chapter":"7","verse":"4","text":"Аконных вушакоў было тры рады; і тры рады вокан, акно насупраць акна."},{"book":"3 ЦАРСТВАЎ","chapter":"7","verse":"5","text":"І ўсе дзьверы і дзьвярныя вушакі былі чатырохвугольныя, і акно насупраць акна, у тры рады."},{"book":"3 ЦАРСТВАЎ","chapter":"7","verse":"6","text":"І бабінец са слупоў зрабіў ён даўжынёю пяцьдзясят локцяў, шырынёю трыццаць локцяў, і перад імі ганак, і слупы, і парог перад імі."},{"book":"3 ЦАРСТВАЎ","chapter":"7","verse":"7","text":"Яшчэ бабінец з пасадам, зь якога ён судзіў, бабінец для судзілішча зрабіў ён і пакрыў усе падлогі кедрам."},{"book":"3 ЦАРСТВАЎ","chapter":"7","verse":"8","text":"У доме, дзе ён жыў, другі двор за бабінцам быў такога самага ўсталяваньня. І ў доме дачкі фараонавай, якую ўзяў за сябе Саламон, ён зрабіў такі самы бабінец."},{"book":"3 ЦАРСТВАЎ","chapter":"7","verse":"9","text":"Усё гэта было зроблена з дарагіх камянёў, абчасаных паводле памеру, абрэзаных пілою, з унутранага і вонкавага боку, ад асновы да выступаў, і з вонкавага боку да вялікага двара."},{"book":"3 ЦАРСТВАЎ","chapter":"7","verse":"10","text":"І ў фундамент пакладзены былі камяні дарагія, камяні вялікія, камяні дзесяць локцяў і камяні восем локцяў,"},{"book":"3 ЦАРСТВАЎ","chapter":"7","verse":"11","text":"і зьверху дарагія камяні, абчасаныя паводле памеру, і кедр."},{"book":"3 ЦАРСТВАЎ","chapter":"7","verse":"12","text":"Вялікі двор абгароджаны быў вакол трыма радамі часаных камянёў і адным радам кедровых бярвеньняў; таксама і ўнутраны двор храма Госпада і бабінец храма."},{"book":"3 ЦАРСТВАЎ","chapter":"7","verse":"13","text":"І паслаў цар Саламон і ўзяў з Тыра Хірама,"},{"book":"3 ЦАРСТВАЎ","chapter":"7","verse":"14","text":"сына адной удавы, з калена Нэфталімавага. Бацька яго Тыранін быў меднік; ён меў здольнасьць, майстэрства і ўменьне вырабляць усялякія рэчы зь медзі. І прыйшоў ён да цара Саламона і рабіў у яго ўсялякую працу:"},{"book":"3 ЦАРСТВАЎ","chapter":"7","verse":"15","text":"і зрабіў ён два медныя слупы, кожны па васемнаццаць локцяў вышынёю, і шнурок дванаццаць локцяў абдымаў той і другі слуп;"},{"book":"3 ЦАРСТВАЎ","chapter":"7","verse":"16","text":"і два вянкі, вылітыя зь медзі, ён зрабіў, каб пакласьці на вярху слупоў: пяць локцяў вышыні ў адным вянку і пяць локцяў вышыні ў другім вянку;"},{"book":"3 ЦАРСТВАЎ","chapter":"7","verse":"17","text":"сеткі плеценага вырабу і шнуркі ў выглядзе ланцужкоў для вянкоў, якія былі на вярху слупоў: сем на адным вянку і сем на другім вянку."},{"book":"3 ЦАРСТВАЎ","chapter":"7","verse":"18","text":"Так зрабіў ён слупы і два рады гранатавых яблыкаў вакол сеткі, каб пакрыць вянкі, якія наверсе слупоў; тое самае зрабіў і для другога вянка."},{"book":"3 ЦАРСТВАЎ","chapter":"7","verse":"19","text":"А ў бабінцы вянкі наверсе слупоў зроблены як лілеі, у чатыры локці,"},{"book":"3 ЦАРСТВАЎ","chapter":"7","verse":"20","text":"і вянкі на абодвух слупах наверсе, проста над выпуклінай, якая каля сеткі; і на другім вянку, радамі вакол, дзьвесьце гранатавых яблыкаў."},{"book":"3 ЦАРСТВАЎ","chapter":"7","verse":"21","text":"І паставіў слупы да бабінца храма; паставіў слуп па правы бок і даў яму імя Яхін, і паставіў слуп па левы бок і даў яму імя Воаз."},{"book":"3 ЦАРСТВАЎ","chapter":"7","verse":"22","text":"І над слупамі паставіў вянкі, зробленыя як лілеі. Так закончана праца над слупамі."},{"book":"3 ЦАРСТВАЎ","chapter":"7","verse":"23","text":"І зрабіў літае зь медзі мора, - ад краю яго да краю яго дзесяць локцяў, - зусім круглае, вышынёю пяць локцяў, і шнурок трыццаць локцяў абымаў яго вакол."},{"book":"3 ЦАРСТВАЎ","chapter":"7","verse":"24","text":"Падабенствы гуркоў пад краямі яго акружалі яго па дзесяць на локаць, акружалі мора з усіх бакоў у два рады; падабенствы гуркоў былі вылітыя зь ім адным ліцьцём."},{"book":"3 ЦАРСТВАЎ","chapter":"7","verse":"25","text":"Яно стаяла на дванаццаці валах: тры глядзелі на поўнач, тры глядзелі на захад, тры глядзелі на поўдзень і тры глядзелі на ўсход; мора ляжала на іх, і зады іх былі павернутыя ўсярэдзіну пад яго."},{"book":"3 ЦАРСТВАЎ","chapter":"7","verse":"26","text":"Таўшчынёю яно было ў далонь, і краі яго, зробленыя падобна да беражкоў чары, былі падобныя на лілею, якая распусьцілася. Яно ўмяшчала дзьве тысячы батаў."},{"book":"3 ЦАРСТВАЎ","chapter":"7","verse":"27","text":"І зрабіў ён дзесяць медных падставак; даўжыня кожнай падстаўкі - чатыры локці, шырыня - чатыры локці і тры локці - вышыня."},{"book":"3 ЦАРСТВАЎ","chapter":"7","verse":"28","text":"І вось будова падставак: у іх сьцены, сьцены паміж навугольнымі пласьцінамі;"},{"book":"3 ЦАРСТВАЎ","chapter":"7","verse":"29","text":"на сьценах, якія паміж навугольнікамі, ільвы, валы і херувімы; таксама і на навугольніках, а вышэй і ніжэй ільвоў і валоў - раскідзістыя вянкі;"},{"book":"3 ЦАРСТВАЎ","chapter":"7","verse":"30","text":"каля кожнай падстаўкі па чатыры медныя колы і восі медныя. На чатырох кутах выступы накшталт плячэй, выступы літыя зьнізу, пад чараю, каля кожнага вянка."},{"book":"3 ЦАРСТВАЎ","chapter":"7","verse":"31","text":"Адтуліна ад унутранага вянка да верху адзін локаць; адтуліна яго круглая, як у падножжа слупоў, паўтара локця і каля адтуліны яго выявы; але бакавыя сьцены чатырохкутныя, ня круглыя."},{"book":"3 ЦАРСТВАЎ","chapter":"7","verse":"32","text":"Пад сьценамі было чатыры колы, і восі колаў у падстаўках; вышыня кожнага кола - паўтара локця."},{"book":"3 ЦАРСТВАЎ","chapter":"7","verse":"33","text":"Будова колаў такая самая, як і будова колаў у калясьніцы; восі іх і абады іх і сьпіцы іх і калодкі іх, усё было літое."},{"book":"3 ЦАРСТВАЎ","chapter":"7","verse":"34","text":"Чатыры выступы на чатырох кутах кожнай падстаўкі; з падстаўкі выходзілі выступы яе."},{"book":"3 ЦАРСТВАЎ","chapter":"7","verse":"35","text":"І наверсе падстаўкі круглае ўзвышэньне на паўлокця вышыні; і на версе падстаўкі тронкі яе і сьцены яе з адной зь ёю масы."},{"book":"3 ЦАРСТВАЎ","chapter":"7","verse":"36","text":"І вырабіў ён на дошчачках яе тронкі і на сьценах яе херувімаў, львоў і пальмы, колькі дзе дазваляла месца, і вакол раскідзістыя вянкі."},{"book":"3 ЦАРСТВАЎ","chapter":"7","verse":"37","text":"Так зрабіў ён дзесяць падставак: ва ўсіх іх адно ліцьцё, адна мера, адзін выгляд."},{"book":"3 ЦАРСТВАЎ","chapter":"7","verse":"38","text":"І зрабіў дзесяць медных умывальніц: кожная ўмывальніца мясьціла сорак батаў, кожная ўмывальніца была чатыры локці, кожная ўмывальніца стаяла на адной зь дзесяці падставак."},{"book":"3 ЦАРСТВАЎ","chapter":"7","verse":"39","text":"І расставіў падстаўкі - пяць па правым баку храма і пяць па левым баку храма, а мора паставіў па правым баку храма, на паўднёва-ўсходнім баку."},{"book":"3 ЦАРСТВАЎ","chapter":"7","verse":"40","text":"І зрабіў Хірам умывальніцы і лапаткі і чары. І закончыў Хірам усю працу, якую рабіў у цара Саламона для храма Гасподняга:"},{"book":"3 ЦАРСТВАЎ","chapter":"7","verse":"41","text":"два слупы і дзьве апаяскі вянкоў, якія наверсе слупоў, і дзьве сеткі для накрываньня двух апаясак вянкоў, якія наверсе слупоў;"},{"book":"3 ЦАРСТВАЎ","chapter":"7","verse":"42","text":"і чатырыста гранатавых яблыкаў на кожную сетку, для накрываньня двух апаясак вянкоў, што на слупах;"},{"book":"3 ЦАРСТВАЎ","chapter":"7","verse":"43","text":"і дзесяць падставак і дзесяць умывальніц на падстаўках;"},{"book":"3 ЦАРСТВАЎ","chapter":"7","verse":"44","text":"адно мора і дванаццаць валоў пад морам;"},{"book":"3 ЦАРСТВАЎ","chapter":"7","verse":"45","text":"і тазы, і лапаткі, і чары. Усе рэчы, якія зрабіў Хірам цару Саламону для храма Госпада, з паліраванай медзі."},{"book":"3 ЦАРСТВАЎ","chapter":"7","verse":"46","text":"Цар выліваў іх у гліністай зямлі, у ваколіцах Ярдана, паміж Сакхотам і Цартанам."},{"book":"3 ЦАРСТВАЎ","chapter":"7","verse":"47","text":"І паставіў Саламон усе гэтыя рэчы на месца. З прычыны іх вялікага мноства, вага медзі ня вызначаная."},{"book":"3 ЦАРСТВАЎ","chapter":"7","verse":"48","text":"І зрабіў Саламон усе рэчы, якія ў храме Госпада: залаты ахвярнік і залаты стол, на якім хлябы выстаўленыя;"},{"book":"3 ЦАРСТВАЎ","chapter":"7","verse":"49","text":"і сьвяцільні - пяць па правы бок і пяць па левы бок, перад заднім аддзяленьнем храма, з чыстага золата, і кветкі, і лампадкі, і абцужкі з золата;"},{"book":"3 ЦАРСТВАЎ","chapter":"7","verse":"50","text":"і місы, і нажы, і чары, і латкі, і кадзільніцы з чыстага золата, і петлі ў дзьвярах унутранага храма ў Сьвятым Сьвятых і ў дзьвярах у храме таксама з золата."},{"book":"3 ЦАРСТВАЎ","chapter":"7","verse":"51","text":"Так зьвершана ўся праца, якую рабіў цар Саламон для храма Госпада. І прынёс Саламон прысьвечанае Давідам, бацькам ягоным; срэбра і золата і рэчы аддаў у скарбніцы храма Гасподняга."}]}