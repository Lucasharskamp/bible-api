{"data":[{"book":"Numbers","chapter":"5","verse":"1","text":"Dimaadua ga helekai gi Moses,"},{"book":"Numbers","chapter":"5","verse":"2","text":"“Helekai gi digau Israel bolo gi hagabagia gi daha mo di godou waahale laa nia daangada huogodoo ala e magi genegene be e halihali nia uugau i nadau huaidina, mo digau ala e milimilia i nadau bili gi tangada made."},{"book":"Numbers","chapter":"5","verse":"3","text":"Hagau ina gi daha digau huogodoo ala e milimilia gi de haga gulugulua di waahale laa, di gowaa dela e noho iei Au i baahi agu daangada.”"},{"book":"Numbers","chapter":"5","verse":"4","text":"Digau Israel gu haga gila aga, gu haga bagi digaula gi daha mo di waahale laa."},{"book":"Numbers","chapter":"5","verse":"5","text":"Dimaadua gaa wanga gi Moses"},{"book":"Numbers","chapter":"5","verse":"6","text":"nnelekai hagamaamaa aanei ang gi nia daangada Israel, “Tangada ma ga hagalee manawa dahi ang gi Dimaadua, gaa hai dana mee hala gi tangada,"},{"book":"Numbers","chapter":"5","verse":"7","text":"tangada deelaa le e hai gi haagi dana hala ne hai, gaa hui di hui di maa hagatau, ge e hagapuni labelaa ginai dahi baahi e lima di maa ang gi tangada deelaa."},{"book":"Numbers","chapter":"5","verse":"8","text":"Maa tangada la guu made gei gu deai dono dangada belee kae di hui deelaa ai, di hui le e wanga gi Dimaadua ang gi tangada hai mee dabu. Di hui le e hagapuni ang gi di siibi daane ne hai tigidaumaha tangada hai mee dabu ne hai belee haga madammaa nia hala tangada deelaa.5.8 Leviticus 6.1-7"},{"book":"Numbers","chapter":"5","verse":"9","text":"Nia mee huogodoo digau Israel ma ga dahi aga belee wanga gi Dimaadua la nia mee ni tangada hai mee dabu dela ne wanga ginai nia maa."},{"book":"Numbers","chapter":"5","verse":"10","text":"Tangada hai mee dabu e hai mee gi nia tigidaumaha ala e hai ang gi deia.”"},{"book":"Numbers","chapter":"5","verse":"11","text":"Dimaadua ga helekai gi Moses"},{"book":"Numbers","chapter":"5","verse":"12-14","text":"bolo gi aago ina nia helekai hagamaamaa aanei gi digau Israel: Maa taane ga hagabau bolo dono lodo la hagalee manawa dahi ang gi deia, gu haga huaidu ia, guu hai di hiihai o taga hailodo gi tuai daane. Gei taane deenei hagalee modongoohia donu idimaa dono lodo la nogo hai di maa haga mmuni, deai tangada haga donu mee ai, gei di ahina la digi gida bolo guu hai di huaidu. Be dolomaa taane le e hai hua ana hagabau gi dono lodo, ma e aha maa di ahina la digi manawa lua."},{"book":"Numbers","chapter":"5","verse":"15","text":"Taane deelaa la gi lahia dono lodo gi tangada hai mee dabu. Taane e kae labelaa ana pauna palaawaa e lua, malaa, hagalee wanga ginai nia lolo olib gi ono nua, be e wanga ginai nia ‘incense’, idimaa tigidaumaha deenei la di mee ni taane e hiihai e haga gila mai di tonu."},{"book":"Numbers","chapter":"5","verse":"16","text":"Tangada hai mee dabu gaa hai di ahina gii duu i mua di gowaa dudu tigidaumaha,"},{"book":"Numbers","chapter":"5","verse":"17","text":"gaa dui nia wai haga madagu gi lodo di boolo ne hai gi nia gelegele, gaa wanga labelaa ginai nia gelegele mai i hongo di baba di Hale laa Dimaadua, e hai nia wai la gii mmala."},{"book":"Numbers","chapter":"5","verse":"18","text":"Gei nomuli mee gaa daa gi daha di gahu nia ngaahulu di libogo di ahina, gaa dugu tigidaumaha palaawaa gi lodo nia lima di ahina. Tangada hai mee dabu le e daahi di boolo wai mmala haga halauwa dangada,"},{"book":"Numbers","chapter":"5","verse":"19","text":"gaa hai di ahina gii donu ang gi di dowangi dela ga helekai tangada hai mee dabu boloo: “Maa goe digi hai di huaidu di hai be di manu, gei goe hagalee haga huaidu go di haga halauwa dela e gowadu go nia wai aanei."},{"book":"Numbers","chapter":"5","verse":"20","text":"Maa goe guu hai di huaidu di hai be di manu,"},{"book":"Numbers","chapter":"5","verse":"21","text":"Dimaadua la gi heia do ingoo gi halauwa i mehanga o daangada. Gei Mee gi heia do gowaa haga madagu gi hagawini mai gi dulii, gei do dinae gi hagahula."},{"book":"Numbers","chapter":"5","verse":"22","text":"Nia wai aanei gi ulu gi lodo do dinae gaa hai do dinae gi haga hula aga gi nua, ge do gowaa hagamadagu la gi hagawini mai gi dulii.”"},{"book":"Numbers","chapter":"5","verse":"23","text":"Tangada hai mee dabu gaa hihi di haga halauwa gi lala, gaa tono nia mee ne hihi gi daha gi lodo nia wai mmala."},{"book":"Numbers","chapter":"5","verse":"24","text":"I mua dana hai di ahina gi inu nia wai ala gaa hai a mee gii mmae giibeni,"},{"book":"Numbers","chapter":"5","verse":"25","text":"gei tangada hai mee dabu gaa daa tigidaumaha palaawaa gi daha mo nia lima di ahina, ga daahi di maa e haga dabu gi Dimaadua gaa wanga gi hongo di gowaa dudu tigidaumaha."},{"book":"Numbers","chapter":"5","verse":"26","text":"Gei mee gaa llagu ana mee i nia palaawaa gii hai be tigidaumaha, gaa dudu i hongo di gowaa dudu tigidaumaha. Nomuli, gei mee gaa hai di ahina gi inu nia wai aalaa."},{"book":"Numbers","chapter":"5","verse":"27","text":"Maa mee guu hai di hala o di hai be di manu, gei nia wai gaa hai a mee gii mmae giibeni, tinae o maa ga haga hula gi nua gei di gowaa hagamadagu o maa ga haga wini mai ga dulii. Di ingoo o maa gaa hai di mee haga halauwa i baahi ono daangada."},{"book":"Numbers","chapter":"5","verse":"28","text":"Maa mee hagalee hala, gei mee hagalee haga huaidu, gei mee e mee di hai ana dama."},{"book":"Numbers","chapter":"5","verse":"29-30","text":"Deenei taganoho di madagoaa taane ma ga dubua ga hagabaubau bolo dono lodo guu hai be di manu. Di ahina gaa hai gii duu i mua di gowaa dudu tigidaumaha, gei tangada hai mee dabu gaa hai di hai daumaha deenei."},{"book":"Numbers","chapter":"5","verse":"31","text":"Taane hagalee hai mee gi di hala, gei di ahina, maa ia gu ihala, le e kae di haga duadua i ono hala."}]}