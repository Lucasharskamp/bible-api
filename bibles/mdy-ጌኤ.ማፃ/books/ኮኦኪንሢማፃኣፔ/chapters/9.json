{"data":[{"book":"ኮኦኪንሢ ማፃኣፔ","chapter":"9","verse":"1","text":"ዔራቶ ማኣሪ ፔኤኮ ማዤኔ፤ ዬያ ማኣሮኮ ላንካይ ቱርቱሪ ዒዛ ዾቄኔ።"},{"book":"ኮኦኪንሢ ማፃኣፔ","chapter":"9","verse":"2","text":"ዒዛ ሶቦሪ ሹኬኔ፤ ዓኣሢ ዎይኔ ዑሺያ ዓሌኔ፤ ሙኡዚያ ጊኢጊሼኔ።"},{"book":"ኮኦኪንሢ ማፃኣፔ","chapter":"9","verse":"3","text":"ዒዞም ማዾ ማዻ ላኣላ ካታሞኮ ዼጌ ቤዛ ዔቂ፦"},{"book":"ኮኦኪንሢ ማፃኣፔ","chapter":"9","verse":"4","text":"«ዒንሢ ሃያኮ ቤርታ ዔኤቢ ዛጊ ዔሪባኣ ዓሳ ቢያ ሃኒ ዬዑዋቴ!» ጌይ ጌይ ዔኤላንዳጉዲ ዒዛ ዓይሣኔ፤ ዔኤዮ ዓሶም ዒዛ ሂዚ ጋዓኔ፦"},{"book":"ኮኦኪንሢ ማፃኣፔ","chapter":"9","verse":"5","text":"«ዔኤዛይ፥ ሃኒ ዬይ ታ ጊኢጊሼ ሙዖ ሙዔ! ታ ዓሌ ዎይኖ ዑዦዋ ዑሽኬ!"},{"book":"ኮኦኪንሢ ማፃኣፔ","chapter":"9","verse":"6","text":"ዔራታ ፓጬ ዓሶይዳፓ ዱማዼ! ሼምፔና ኔ ናንጋንዳኔ፤ ማሊ ጶቂሥሢ ጎይፆማና ቤርቲም ዓኣዼ።»"},{"book":"ኮኦኪንሢ ማፃኣፔ","chapter":"9","verse":"7","text":"ዖቶርቃ ዓሲ ኔ ዞሬቴ ጫሺ ዔካንዳኔ፤ ፑርታ ዓሲያ ኔ ጎሪ ዞሬቴ ሜታ ኔና ሄላንዳኔ።"},{"book":"ኮኦኪንሢ ማፃኣፔ","chapter":"9","verse":"8","text":"ዖቶርቃ ዓሲ ጎሪ ኔ ዞሬቴ ኔና ዒዒፃንዳኔ፤ ዔራ ዓሲ ኔ ዬያይዴቴ ጋዓንቴ ኔና ናሽካንዳኔ።"},{"book":"ኮኦኪንሢ ማፃኣፔ","chapter":"9","verse":"9","text":"ዔራ ዓሲም ኔ ዔራ ባኮ ኬኤዜ፥ ባሼ ዔሮ ማዓንዳኔ፤ ኮሺ ዓሲማኣ ኬኤዚ ዔርዜ፥ ዒ ዔራቶ ቃሳንዳኔ።"},{"book":"ኮኦኪንሢ ማፃኣፔ","chapter":"9","verse":"10","text":"ዔራቶኮ ቤርቲ ናንጊና ናንጋ ጎዳ ዒጊጪሢኬ፤ ዬያ ዱማዼሢ ዔሪፃኣ ማሊ ጶቂሥሢኬ። 9፡10 ዒዮ. 28፡28፤ ዓይኑ. 111፡10፤ ኮኦኪ. 1፡7።"},{"book":"ኮኦኪንሢ ማፃኣፔ","chapter":"9","verse":"11","text":"ታ ዛሎና ናንጋ ሌዓ ኔኤኮ ዖዶቃንዳኔ፤ ሼምፔና ኔ ናንጋንዳ ሌዓኣ ኔኤም ቃሲንታንዳኔ።"},{"book":"ኮኦኪንሢ ማፃኣፔ","chapter":"9","verse":"12","text":"ዔራቶ ኔኤኮ ዓኣቶ ኔና ኔ ፓሣንዳኔ፤ ቦሂ ኔ ዓማላያ ማዔቴ ኔጊዳ ኔ ሜቶ ዔኪ ዬዓንዳኔ።"},{"book":"ኮኦኪንሢ ማፃኣፔ","chapter":"9","verse":"13","text":"ዔራቶ ባኣያ ማዒሢ ጉሪ ጌኤሲ ጌስቲ ሺራያ፥ ፔቴታዖ ዔኤቢ ዔሩዋያ ዋይዚ ባይቄያ፤ ቦርሲንቲባኣ ላኣሊጉዲ ማዒሢኬ።"},{"book":"ኮኦኪንሢ ማፃኣፔ","chapter":"9","verse":"14","text":"ዒዛ ፔ ማኣሮኮ ካራ፥ ሃንጎ ካታሞኮ ዼጌ ቤዞይዳ ኬስኪ ዴዓኔ፤"},{"book":"ኮኦኪንሢ ማፃኣፔ","chapter":"9","verse":"15","text":"ማዾ ፔኤኮ ፒዙሞና ማዺ ማዺ ጎይፆና ዓኣዻ ዓሶ ቢያ ሂዚ ጌይ ዒዛ ዔኤሊንታኔ፦"},{"book":"ኮኦኪንሢ ማፃኣፔ","chapter":"9","verse":"16","text":"«ሃይ ዒንሢ ዔራታ ፓጬ ዓሳ ታ ኮይላ ሃኒ ሙኩዋቴ!» ጊንሣ ሃሣ ዔኤዮ ዓሢማኣ ዒዛ ሂዚ ጋዓንዳኔ፦"},{"book":"ኮኦኪንሢ ማፃኣፔ","chapter":"9","verse":"17","text":"«ዉኡቂ ዑሽኮ ዋኣሢ ዓዓኣፃኔ፤ ዓኣሺንቲ ሙዖ ካሣኣ ዎዎዛሳኔ።»"},{"book":"ኮኦኪንሢ ማፃኣፔ","chapter":"9","verse":"18","text":"ዒዛ ዔኤሌ ዓሳ ቢያ ሃይቃያታሢና ሃይማ ሄላንዳኣና ዒዞ ማኣሪ ጌሌ ዓሳ ሃይቄ ዓሶ ዓጮ ኬዴሢ ዒዚ ዬይ ዔኤያሢ ዔሩዋሴ።"}]}