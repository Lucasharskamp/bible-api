{"data":[{"book":"1 Petro","chapter":"5","verse":"1","text":"Ne jodongo man e dieru akwayou kaka jaduongʼ wadu mane janeno kaka Kristo sandore, kendo kaka achiel kuom joma biro yudo duongʼ mabiro fwenyore achien:"},{"book":"1 Petro","chapter":"5","verse":"2","text":"Beduru jokwath mag kweth Nyasaye moseketo e lwetu mondo uriti. Ritgiuru kaka jorit, ok nikech ngʼato ochunou, to nikech chunyu ohero, kaka Nyasaye dwaro ni utim. Kik ubed jokwath mondo uyudie ohala, to timuru kamano nikech uhero."},{"book":"1 Petro","chapter":"5","verse":"3","text":"Kik utimru ruodhi ewi joma oketi e lwetu mondo uriti, to bedne giuru ranyisi maber."},{"book":"1 Petro","chapter":"5","verse":"4","text":"To ka Jakwath Maduongʼ obiro to unuyud osimbo mar duongʼ ma ok kethre ma nosik karieny nyaka chiengʼ."},{"book":"1 Petro","chapter":"5","verse":"5","text":"Un jomatindo bende chiwuru luor ni jomadongo. Rwakreuru gi muolo e kindu ngʼato gi ngʼato, nikech Muma wacho niya,"},{"book":"1 Petro","chapter":"5","verse":"6","text":"Emomiyo beduru joma obolore e bwo bad Nyasaye man-gi teko eka enotingʼu malo e kinde mowinjore."},{"book":"1 Petro","chapter":"5","verse":"7","text":"Keturu parruok duto ma un-go kuome nikech oparou."},{"book":"1 Petro","chapter":"5","verse":"8","text":"Beduru motangʼ ka ungʼeyo ni jasiku, ma en Satan, bayo kuonde duto mana ka sibuor maruto, komanyo ngʼama dongam."},{"book":"1 Petro","chapter":"5","verse":"9","text":"Chungʼuru motegno kuom yie ma un-go kendo tameuru, nikech ungʼeyo ni joweteu moyie e piny ngima bende neno chandruok machal gi ma uneno."},{"book":"1 Petro","chapter":"5","verse":"10","text":"Ka useneno chandruok kuom kinde moromo, Nyasach ngʼwono duto, mane oluongou e duongʼne mochwere kuom Kristo Yesu, nomi ubed maler chuth, kogurou udoko motegno e mise ma ok yiengni."},{"book":"1 Petro","chapter":"5","verse":"11","text":"Duongʼ odogne ndalo duto manyaka chiengʼ. Amin."},{"book":"1 Petro","chapter":"5","verse":"12","text":"Andikonu baruwa machwokni ka Sila,5:12 Jo-Grik luonge ni Silfano. ma akwano kaka owadwa madier kuom Kristo, konya. Ajiwou kendo atimo neno ni ma e kaka ngʼwono madier mar Nyasaye chalo, omiyo chunguru motegno kuom ngʼwonono."},{"book":"1 Petro","chapter":"5","verse":"13","text":"Kanyakla mar jo-Kristo man Babulon, ma Nyasaye oyiero kaachiel kodu, okowonu mos. Wuoda Mariko bende omosou."},{"book":"1 Petro","chapter":"5","verse":"14","text":"Mosreuru ngʼato gi ngʼato gi yogruok mar hera."}]}