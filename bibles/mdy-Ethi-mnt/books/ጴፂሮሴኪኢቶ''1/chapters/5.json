{"data":[{"book":"ጴፂሮሴ ኪኢቶ'' 1","chapter":"5","verse":"1","text":"ዓካሪ፡ ታኣኒ ዔያቶና ዎላ'' ሺኢጲፆ ማኣሮኮ ጪሞ ማዔሢ፥ ኪሪስቶሴ ሜቶ''ኮዋ ማርካ ማዔሢ፤ ሃሣ ሃጊ ቤርታ ጴዻንዳ ዎዞ'' ዔያቶና ዎላ'' ዴንቃንዳሢ፥ ዒንሢ ባኣካ'' ዓኣ ሺኢጲፆ ማኣሮ ጪሞ ታ ዞራኔ።"},{"book":"ጴፂሮሴ ኪኢቶ'' 1","chapter":"5","verse":"2","text":"ዒንሢም ሃዳራና ዒንጊንቴ ፆኦሲ ማራቶ ሄንቁዋቴ፤ ዒንሢ ሄንቃ ዎዶ''ና ዖኦኒያ ዎልቃዼምቱዋንቴ ፆኦሲ ናሽካ ጎይፆ ናሹሞና ሄንቃያ ማዖንጎ፤ ሃሣ ሚኢሼ ናሹሞናቱዋንቴ ዒንሢኮ ማዻኒ ዓኣ ዒናፓ ማዔ ማሊሢና ማዖንጎ።"},{"book":"ጴፂሮሴ ኪኢቶ'' 1","chapter":"5","verse":"3","text":"ዬያጉዲ ሃሣ ዒንሢኮ ዴማ'' ዓኣ ዓሶ ሜታሲ ዎይሥሢናቱዋንቴ ማራቶም ኮሺ ኮኦኪንሢ ማዓ ባኣዚ'' ዻዊሢና ማዖንጎ።"},{"book":"ጴፂሮሴ ኪኢቶ'' 1","chapter":"5","verse":"4","text":"ያዼ ዒንሢ ማዼቶ ማራቶ ሄንቃ ዓሶኮ ሱኡጋሢ ሙኬ ዎዶ''ና ፑርቲ ባይቁዋ፥ ቶኦካ'' ዓጎ ቦንቾ ባኮ ዒንሢ ዔካንዳኔ።"},{"book":"ጴፂሮሴ ኪኢቶ'' 1","chapter":"5","verse":"5","text":"ዬያጉዲ ዒንሢ፥ ዼጌዞቴ! ጋርቾ ዓሶም ዓይሢንቱዋቴ፤ ቢያሢ ሼሌዑሞ ዓዳ'' ማኣዖጉዲ ማይንቲ ፔቴ''ይ ባጋሢም ዓይሢንቲ ማዾንጎ፤ ዓይጎሮ ጌዔቶ ጌኤዦ ማፃኣፖይዳ፦"},{"book":"ጴፂሮሴ ኪኢቶ'' 1","chapter":"5","verse":"6","text":"ዓካሪ፡ ፆኦሲ ፔ ማሊ ጌሤ ዎዶ''ና ዒንሢ ዼ'ጊዳንዳጉዲ ፆኦሲኮ ዼኤፖ ዎልቆ ዴማ'' ዒንሢ ቶኦኮ'' ሂርኪሱዋቴ።"},{"book":"ጴፂሮሴ ኪኢቶ'' 1","chapter":"5","verse":"7","text":"ዒዚ ዒንሢ ዛሎ'' ማላያታሢሮ ዒንሢ ሜታሳ ማሊፆ ጉቤ ዒዛ ዑፃ ጌሡዋቴ።"},{"book":"ጴፂሮሴ ኪኢቶ'' 1","chapter":"5","verse":"8","text":"ዒንሢ ቶኦኮ'' ዔሪ ናንጉዋቴ፥ ሃሣ ጴጩዋቴ፤ ዓይጎሮ ጌዔቶ ዒንሢኮ ሞርካሢ፥ ፃላሄ ዓዳ'' ዔኤዻንዳ ባኣዚ'' ኮዒ ጉዻ ዞቢ''ጉዲ ዒንሢ ዓጮ ሺሪ ሺሪ ዒንሢ ካታ''ኔ።"},{"book":"ጴፂሮሴ ኪኢቶ'' 1","chapter":"5","verse":"9","text":"ዓጮ'' ቢያይዳ ዓኣ ዬሱሴ ጉሙርቂ ጎናሲ ዔኬ፥ ዒንሢኮ ጌርሲንሢንታ ጌሮንሢንታ ማዔ ዓሳ ዬያጉዴ ሜቶ'' ዔካያ ማዔሢ ዔሪጋፓ ፆኦሲ ጉሙርቂፆና ዶዲ ሞርካሢ ማኩዋቴ።"},{"book":"ጴፂሮሴ ኪኢቶ'' 1","chapter":"5","verse":"10","text":"ኪሪስቶሴ ዛሎ''ና ፔኤኮ ናንጊና ናንጎ ቦንቾ ባንሢ ዒንሢ ዔኤሌ''፥ ዒዛይዳፓ ማዔ ኮሹሞ ዒንጊፆኮ ቢያ ፆኦዛሢ' ዻካ'' ዎዴ ዒንሢ ሜታዼስካፓ ዒ ፔኤሮ ዒንሢ ዶዲሺ ዔቂሳንዳኔ።"},{"book":"ጴፂሮሴ ኪኢቶ'' 1","chapter":"5","verse":"11","text":"ናንጊና ቦንቾና ዎልቄና ዒዛም ማዖንጎ! ዓኣሜን።"},{"book":"ጴፂሮሴ ኪኢቶ'' 1","chapter":"5","verse":"12","text":"«ታኣኮ ጉሙርቂንታ ጌርሲኬ» ጌዒ ታ ማላ ሲልዋኖሴ ጎዖሢ ዑፆይዳ ሃኖ' ኪኢቶ'' ዻካ''ና ታ ዒንሢም ፃኣፔኔ፤ ታ ፃኣፔሢያ ዒንሢ ዞራኒና ዬይ ባካ ፆኦሲ ፔ ኮሹሞና ዒንጌ ጎኔ ዒንጊሢ ማዔሢ ማርካዻኒ ጌዒኬ፤ ዬያሮ ሃያ፥ ፆኦሲኮ ኮሹሞ ዒንጊፆና ዶዲ ዔቁዋቴ።"},{"book":"ጴፂሮሴ ኪኢቶ'' 1","chapter":"5","verse":"13","text":"ባብሎኔይዳ ዓኣ ዒንሢኮ ጌሮ ማዒ ዒንሢጉዲ ዶኦሪንቴ ሺኢጲፆ ማኣሬላ ዒንሢ «ኮሺዳ» ጋዓኔ፤ ሃሣ ታኣኮ ናዓሢ ማርቆሴያ ዒንሢ «ኮሺዳ» ጋዓኔ።"},{"book":"ጴፂሮሴ ኪኢቶ'' 1","chapter":"5","verse":"14","text":"ዬሱሴ ጉሙርቂ ጎናሲ ዔኬ ዓሲ ጎይሢ ናሹሞና ሴካና ሃንጋና ዎሊ ኮሺ ዔኤሊ''ሢ ዔኤሉ''ዋቴ።"}]}