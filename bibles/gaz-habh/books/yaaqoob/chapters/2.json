{"data":[{"book":"Yaaqoob","chapter":"2","verse":"1","text":"Yaa obboloota ko, isin waan Gooftaa keenya kan ulfinaa Yesuus Kiristoositti amantaniif nama wal hin caalchisinaa."},{"book":"Yaaqoob","chapter":"2","verse":"2","text":"Namni qubeelaa warqee kaaʼatee uffata bareedaas uffatu tokko gara wal gaʼii keessanii dhufa haa jennu; akkasumas hiyyeessi darsa uffatu ni dhufa haa jennu."},{"book":"Yaaqoob","chapter":"2","verse":"3","text":"Isinis yoo namicha uffata bareedaa uffatu sanaaf ulfina addaa kennitanii, “Maaloo kottuu iddoo gaarii taaʼi!” jettan, yoo namicha hiyyeessa sanaan immoo, “Ati achi dhaabadhu” yookaan “Kottuutii miilla koo bira taaʼi!” jettan,"},{"book":"Yaaqoob","chapter":"2","verse":"4","text":"isin gidduu keessanitti garaa garummaa uumtanii warra yaada hamaan murteessitan hin taanee?"},{"book":"Yaaqoob","chapter":"2","verse":"5","text":"Yaa obboloota koo jaallatamoo, mee dhagaʼaa! Waaqni akka isaan amantiitti sooreyyii taʼanii fi akka isaan mootummaa inni warra isa jaallataniif waadaa gale sana dhaalaniif hiyyeeyyii addunyaa kanaa filateera mitii?"},{"book":"Yaaqoob","chapter":"2","verse":"6","text":"Isin garuu hiyyeeyyii salphiftaniirtu. Warri isin qisaasuutti jiran warruma sooreyyii sana mitii? Kanneen gara mana murtiitti isin harkisaa jiranis isaanuma mitii?"},{"book":"Yaaqoob","chapter":"2","verse":"7","text":"Maqaa kabajamaa isin ittiin waamamtan sanas kan arrabsan isaanuma mitii?"},{"book":"Yaaqoob","chapter":"2","verse":"8","text":"Seera mootii kan Katabbii Qulqulluu keessatti, “Ollaa kee garuu akka ofii keetti jaalladhu”2:8 Lew 19:18 jedhu sana yoo dhugumaan eegdan isin waan qajeelaa gochaa jirtu."},{"book":"Yaaqoob","chapter":"2","verse":"9","text":"Yoo nama wal caalchiftan garuu isin cubbuu hojjettan; seera durattis akka seera cabsitootaatti isinitti murama."},{"book":"Yaaqoob","chapter":"2","verse":"10","text":"Sababiin isaas namni seera guutummaatti eegee waan tokko qofa cabse kam iyyuu akka waan seera hunda cabseetti ilaalamaatii."},{"book":"Yaaqoob","chapter":"2","verse":"11","text":"Inni, “Hin ejjin”2:11 Bau 20:14; KeD 5:18 jedhe sun akkasuma immoo, “Hin ajjeesin”2:11 Bau 20:13; KeD 5:17 jedheeraatii. Ati yoo ejjuu baatte illee nama ajjeefnaan seera cabsiteerta."},{"book":"Yaaqoob","chapter":"2","verse":"12","text":"Isin akka warra seera nama bilisoomsuun itti muramuutti dubbadhaa; hojjedhaas;"},{"book":"Yaaqoob","chapter":"2","verse":"13","text":"nama namaaf hin araaramnetti murtii araara hin qabnetu murama. Araarri murtii moʼa."},{"book":"Yaaqoob","chapter":"2","verse":"14","text":"Yaa obboloota ko, namni tokko yoo, “Ani amantii qaba” jedhee garuu hojiin argisiisuu baate, kun faayidaa maalii qaba? Amantiin akkanaa isa fayyisuu dandaʼaa ree?"},{"book":"Yaaqoob","chapter":"2","verse":"15","text":"Fakkeenyaaf obboleessi tokko yookaan obboleettiin tokko uffataa fi waan guyyaa guyyaan nyaatan hin qaban haa jennu."},{"book":"Yaaqoob","chapter":"2","verse":"16","text":"Isin keessaa yoo namni tokko, “Nagaan deemaa; isinitti haa hoʼu; quufaas” isaaniin jedhee garuu waan foon isaaniitiif barbaachisu tokko illee hin kenniniif, kun faayidaa maalii qaba ree?"},{"book":"Yaaqoob","chapter":"2","verse":"17","text":"Akkasumas amantiin hojiin hin mulʼifamne ofiinuu duʼaa dha."},{"book":"Yaaqoob","chapter":"2","verse":"18","text":"Namni tokko garuu, “Ati amantii qabda; ani immoo hojii qaba” jedha."},{"book":"Yaaqoob","chapter":"2","verse":"19","text":"Akka Waaqni tokkichi jiru ati ni amanta. Kun gaarii dha! Hafuuronni hamoon iyyuu waan kana ni amanu; sodaadhaanis ni hollatu."},{"book":"Yaaqoob","chapter":"2","verse":"20","text":"Yaa namicha gowwaa nana, ati akka amantiin hojii of keessaa hin qabne duʼaa taʼe beekuu barbaaddaa?"},{"book":"Yaaqoob","chapter":"2","verse":"21","text":"Abbaan keenya Abrahaam yommuu ilma isaa Yisihaaqin iddoo aarsaa irratti dhiʼeessetti waan hojjete sanaaf qajeelaa taʼee hin lakkaaʼamnee ree?"},{"book":"Yaaqoob","chapter":"2","verse":"22","text":"Akka amantiin isaatii fi hojiin isaa tokkummaan hojjechaa turan ni argita; waan inni hojjeteenis amantiin isaa guutuu taʼe."},{"book":"Yaaqoob","chapter":"2","verse":"23","text":"Kanaanis wanni katabbii qulqulluu keessatti, “Abrahaam Waaqa amane; kunis qajeelummaatti lakkaaʼameef”2:23 Uma 15:6 jedhu ni raawwatame; innis michuu Waaqaa jedhame."},{"book":"Yaaqoob","chapter":"2","verse":"24","text":"Egaa akka namni hojiidhaanis malee amantii qofaan qajeelaatti hin lakkaaʼamne ni argitu."},{"book":"Yaaqoob","chapter":"2","verse":"25","text":"Akkasuma immoo sagaagaltuun Rahaab jedhamtu yommuu basaastota simattee karaa kaaniin isaan geggeessitetti waan hojjetteen qajeeltuutti hin lakkaaʼamnee ree?"},{"book":"Yaaqoob","chapter":"2","verse":"26","text":"Akkuma dhagni hafuura hin qabne duʼaa taʼe sana, amantiin hojii hin qabnes duʼaa dha."}]}