{"data":[{"book":"2 Timotewu","chapter":"4","verse":"1","text":"Nukulagalira kulongolu kwa Mlungu na kulongolu kwa Kristu Yesu yakawatoza wakomu na yawahowa na hakizi kuwera mkukola mlima pakawera Mfalumi,"},{"book":"2 Timotewu","chapter":"4","verse":"2","text":"gwendereyi kushibwera Shisoweru sha Mlungu, guweri kala mushipindi shiherepa ama mushipindi shiherepa ndiri. Gukalipiri na guberiziyi na kuwatula moyu wantu paguwafunda kwa uhepelera woseri."},{"book":"2 Timotewu","chapter":"4","verse":"3","text":"Hashizi shipindi wantu hawalemi kugapikanira mafundu ga nakaka, kumbiti hawafati lumatamata lyawu weni pawalijojinira wafunda wavuwa kwa kuwagambira vitwatira vilii hera vyeni makutu gawu gawawa kufira kupikinira."},{"book":"2 Timotewu","chapter":"4","verse":"4","text":"Hawalemi kuupikanira unakaka, hawagalambukili tambu za upayira."},{"book":"2 Timotewu","chapter":"4","verse":"5","text":"Kumbiti gwenga guliloleri weri muvitwatira vyoseri, guhepeleri muntabika na gutendi lihengu lyaku lya kushibwera Shisoweru Shiwagira na gumaliliri untumini waku."},{"book":"2 Timotewu","chapter":"4","verse":"6","text":"Toziya shipindi sha neni sha kuhowa shapakwegera na mwazi gwangu hagwitiki gambira watambika wa Mlungu ntambu yawitilira shijungu sha divayi kulongolu kwa Mlungu."},{"book":"2 Timotewu","chapter":"4","verse":"7","text":"Nuyitula weri njimiru, gambira muntu yakatenda weri mumbiru nuzimalira mbiru zoseri."},{"book":"2 Timotewu","chapter":"4","verse":"8","text":"Na vinu isigala hera kumpananwa lifupu lya makaliru ga kumfiriziya Mlungu, lyeni ndo lifupu Mtuwa, Mtoza gwa kumfiriziya Mlungu, hakampanani neni lishaka lilii na neni hera ndiri, su na walii woseri wawahepelera kwa hamu kulawa kwakuwi."},{"book":"2 Timotewu","chapter":"4","verse":"9","text":"Gutendi kanongola kwiza kwaneni pakwegera,"},{"book":"2 Timotewu","chapter":"4","verse":"10","text":"Dema kavifira vitwatira vya pasipanu, kandeka na kagenda Tesaloniki. Kiresika kagenda Galatiya na Titu kagenda Dalimatiya."},{"book":"2 Timotewu","chapter":"4","verse":"11","text":"Luka gweka yakuwi ndo yakawera panu pamuhera na neni. Gumtoli Mariku gwizi nayu, toziya hakawezi kuntanga mulihengu lyangu."},{"book":"2 Timotewu","chapter":"4","verse":"12","text":"Numtuma Tukiku kulii Efesu."},{"book":"2 Timotewu","chapter":"4","verse":"13","text":"Shipindi pagwiza gunjegeri likoti lyangu lanulirekiti kwa Karipu kulii Trowa, vulaa gunjegeri nentu vintola virii vyawanyawiti kwa lukuli."},{"book":"2 Timotewu","chapter":"4","verse":"14","text":"Mhaku ulii yawamshema Alekizanda kantendera makondola gavuwa, Mtuwa hakampanani kulawirana na galii gakantendiriti."},{"book":"2 Timotewu","chapter":"4","verse":"15","text":"Muliloleli weri na yomberi, toziya kasinga kwa makakala visoweru vya twenga."},{"book":"2 Timotewu","chapter":"4","verse":"16","text":"Shipindi sha kwanja pandaviyiti ukapitawu wangu, kwahera muntu yakagolokiti kuntanga, woseri wandekiti. Numuluwa Mlungu nakawawalangira madoda kwa shitwatira ashi."},{"book":"2 Timotewu","chapter":"4","verse":"17","text":"Kumbiti Mtuwa kantangiti, kamupananiti makakala ga kushibwera Shisoweru Shiwagira shoseri, su wantu yawawera ndiri Wayawudi wapati kupikinira. Naneni nopoziwitwi mukuhowa gambira kulawa mumlomu mwa simba."},{"book":"2 Timotewu","chapter":"4","verse":"18","text":"Mtuwa hakandopoziyi kulawa muvitwatira vyoseri vikondola, na kuntula weri mpaka muufalumi wakuwi wa kumpindi. Kwa yomberi uweri ukwisa mashaka goseri. Yina haa."},{"book":"2 Timotewu","chapter":"4","verse":"19","text":"Gumlamusiyi Prisila na Akula, pamuhera na kaya ya Onesifori."},{"book":"2 Timotewu","chapter":"4","verse":"20","text":"Erastu kasigaliti Korintu na numulekiti Tirofimu kulii Miletu toziya kaweriti mlweri."},{"book":"2 Timotewu","chapter":"4","verse":"21","text":"Gutendi kanongola kwiza pamberi pa shipindi sha mpepu."},{"book":"2 Timotewu","chapter":"4","verse":"22","text":"Mtuwa kaweri pamuhera na gwenga."}]}