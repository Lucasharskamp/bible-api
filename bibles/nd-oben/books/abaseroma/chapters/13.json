{"data":[{"book":"AbaseRoma","chapter":"13","verse":"1","text":"Umuntu wonke kumele azithobe kulabo ababusayo, ngoba akukho mbuso ngaphandle kwalowo obekwe nguNkulunkulu. Imibuso ekhona ibekwe nguNkulunkulu."},{"book":"AbaseRoma","chapter":"13","verse":"2","text":"Ngakho, lowo ovukela umbuso uvukela okumiswe nguNkulunkulu, njalo labo abenza njalo bazilethela ukwahlulelwa."},{"book":"AbaseRoma","chapter":"13","verse":"3","text":"Ngoba ababusi kabesabeki kulabo abenza okulungileyo, kodwa kulabo abenza okubi. Liyafuna ukukhululeka ekwesabeni lowo obusayo na? Ngakho yenzani okulungileyo yena uzalincoma."},{"book":"AbaseRoma","chapter":"13","verse":"4","text":"Ngoba yena uyinceku kaNkulunkulu yokulenzela okuhle. Kodwa nxa lisenza okubi, yesabani, ngoba inkemba kayiphatheli ize. Uyinceku kaNkulunkulu, umeli wentukuthelo ukuba ehlisele isijeziso kowenza okubi."},{"book":"AbaseRoma","chapter":"13","verse":"5","text":"Ngakho, kuyaswelakala ukuzithoba kubabusi, hatshi kuphela ngenxa yokujeziswa okungenzakala, kodwa langenxa yesazela."},{"book":"AbaseRoma","chapter":"13","verse":"6","text":"Ngenxa yalokhu futhi yikho-nje lithela imithelo, ngoba ababusi bazinceku zikaNkulunkulu, ezinikela isikhathi sazo sonke ekubuseni."},{"book":"AbaseRoma","chapter":"13","verse":"7","text":"Phanini abantu bonke okungokwabo: Nxa ungathelanga, thela imithelo, nxa kuyikuqoqwa kwemali, iqoqeni. Nxa kuyikwesaba, yesabani. Nxa kuyikuhlonipha, hloniphani; nxa kuyikudumisa, dumisani."},{"book":"AbaseRoma","chapter":"13","verse":"8","text":"Lingayekeli umlandu ungahlawulwanga, ngaphandle kokuqhubeka komlandu wokuthandana, ngoba lowo othanda umuntu wakibo usewugcwalisile umthetho."},{"book":"AbaseRoma","chapter":"13","verse":"9","text":"Imilayo ethi, “Ungafebi, Ungabulali, Ungebi, Ungahawukeli”13.9 U-Eksodasi 20.13-15, 17; UDutheronomi 5.17-19, 21 kanye leminye imilayo engabe ikhona ihlanganiswa ngumthetho lo othi: “Thanda umakhelwane wakho njengoba uzithanda.”13.9 ULevi 19.18"},{"book":"AbaseRoma","chapter":"13","verse":"10","text":"Uthando kalwenzi ngozi kumakhelwane. Ngakho uthando luyikugcwaliswa komthetho."},{"book":"AbaseRoma","chapter":"13","verse":"11","text":"Njalo yenzani lokhu liqedisisa isikhathi sakhathesi. Isikhathi sesifikile ukuba livuke ebuthongweni benu, ngoba ukusindiswa kwethu khathesi sekuseduze kakhulu kulekuqaleni kwethu ukukholwa."},{"book":"AbaseRoma","chapter":"13","verse":"12","text":"Ubusuku sebuzadlula; ukusa sekusondele. Ngakho kasilahleni imisebenzi yobumnyama sigqoke isivikelo sokukhanya."},{"book":"AbaseRoma","chapter":"13","verse":"13","text":"Kasiziphatheni kuhle, njengasemini, hatshi emadilini okuminza lokudakwa, hatshi ekuhlobongeni lentokozo yobugangi, hatshi ngokuxabana langomona."},{"book":"AbaseRoma","chapter":"13","verse":"14","text":"Kodwa zigqokiseni iNkosi uJesu Khristu, njalo lingacabangi ngokuthokozisa inkanuko yemvelo yenu yokona."}]}